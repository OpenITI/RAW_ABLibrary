[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد هجدهم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح : آقاى رضا ستوده\r\nامور چاپ : على نوراللهى\r\nناشر : مؤسسه انتشارات فراهانى\r\nچاپ : مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : اسنفد ماه 1354\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\nبازار بين الحرمين تلفن 530465\r\nبازار كاشفى پلاك 24\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد هيجدهم\r\n\r\nسورهء شعراء\r\nتمام اين سوره مكى است ، جز قسمت اخير آن از  « وَ الشُّعَراءُ يَتَّبِعُهُمُ الْغاوُونَ »  تا آخر .\r\n\r\nتعداد آيات :\r\nاز نظر كوفيان و شاميان و متقدمين اهل مدينه 227 آيه و از نظر ديگران 236 آيه است .\r\n\r\nفضيلت سوره :\r\nابى بن كعب نقل كرده است كه پيامبر خدا فرمود : هر كس سورهء شعراء بخواند ، اجر او ده حسنه است و هر حسنه‌اى باندازهء عدد همهء كسانى است كه تصديق و تكذيب نوح و هود و شعيب و صالح و ابراهيم كردند و بعدد همهء كسانى كه تكذيب عيسى و تصديق محمد ( ص ) كردند .\r\nابو بصير از امام صادق ( ع ) نقل كرده است كه هر كه « طس » هاى سه‌گانه را در شب جمعه بخواند ، از اولياء خدا و در جوار اوست و خدا او را در جنة العدن كه در وسط بهشت است با انبياء و رسل و اوصياء راشدين ، قرار ميدهد و هرگز در دنيا پريشانى نمىبيند و در آخرت اجر او بهشت است تا خشنود شود و خداوند صد حور العين به تزويج او در مىآورد .\r\n\r\nتفسير سوره :\r\nدر پايان سورهء فرقان دربارهء تكذيب كتاب گفتگو شد . در آغاز اين سوره در وصف كتاب سخن مىگويد .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n\r\n[ سوره الشعراء ( 26 ) : آيات 1 تا 9 
  ]\r\nبِسْمِ اللَّهِ الرَّحْمنِ الرَّحِيمِ\r\nطسم ( 1 ) تِلْكَ آياتُ الْكِتابِ الْمُبِينِ ( 2 ) لَعَلَّكَ باخِعٌ نَفْسَكَ أَلاَّ يَكُونُوا مُؤْمِنِينَ ( 3 ) إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ ( 4 )\r\nوَ ما يَأْتِيهِمْ مِنْ ذِكْرٍ مِنَ الرَّحْمنِ مُحْدَثٍ إِلاَّ كانُوا عَنْهُ مُعْرِضِينَ ( 5 ) فَقَدْ كَذَّبُوا فَسَيَأْتِيهِمْ أَنْبؤُا ما كانُوا بِهِ يَسْتَهْزِؤُنَ ( 6 ) أَ وَ لَمْ يَرَوْا إِلَى الْأَرْضِ كَمْ أَنْبَتْنا فِيها مِنْ كُلِّ زَوْجٍ كَرِيمٍ ( 7 ) إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 8 ) وَ إِنَّ رَبَّكَ لَهُوَ الْعَزِيزُ الرَّحِيمُ ( 9 )\r\n\r\nترجمه :\r\nآن آيات ، همين آيات كتاب مبين است . شايد خود را به هلاكت افكنى كه\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nآنها اهل ايمان نيستند . اگر بخواهيم از آسمان آيتى برايشان نازل مىكنيم تا گردنهاى ايشان خاضع گردد . هيچ تذكر جديدى از جانب خداوند براى ايشان نمىآيد جز اينكه از آن اعراض مىكنند . آنها تكذيب كردند و اخبار آنچه مورد استهزاء قرار مىدهند به آنها خواهد رسيد . آيا به زمين نمينگرند كه از هر جفتى نيكو چقدر آفريده‌ايم ؟ در اين كار آيتى است و اكثر آنها مؤمن نيستند خداى تو ، عزيز و رحيم است .\r\n\r\nاعراب :\r\n أَلَّا يَكُونُوا  : در محل نصب و مفعول له .\r\n فَظَلَّتْ أَعْناقُهُمْ  : در محل جزم ، عطف بر « ننزل » .\r\n مِنْ ذِكْرٍ  : در محل رفع ، « من » زائده .\r\nكم : در محل نصب و مفعول « انبتنا » كه در محل حال است .\r\n\r\nمقصود :\r\n  طسم   : معانى اين حروف را در اول بقره ذكر كرده‌ايم و نيازى به تكرار نيست .\r\nمجاهد و ضحاك گويند :\r\n« طسم » و « طس » از اسامى قرآن است . ابن عباس در روايت والبى گويد : « طسم » از اسماء خدا و قسم است . قرظى گويد : خداوند به اين حروف به « طول » ( قدرت ) « سناء » ( نورانيت ، ) و ملك خود سوگند ياد كرده است .\r\nمحمد بن الحنفيه از على ( ع ) نقل كرده است كه پيامبر ( ص ) هنگام نزول « طسم » فرمود : « طاء » طور سيناء و « سين » اسكندريه و « ميم » مكه است .\r\nبرخى گفته‌اند : « طاء » درخت طوبى و « سين » سدرة المنتهى و « ميم » محمد مصطفى ( ص ) است .\r\n تِلْكَ آياتُ الْكِتابِ الْمُبِينِ  : آن آياتى كه وعده داده شده‌ايد ، همين آيات قرآنى است كه بيان كنندهء حق و باطل است .\r\n لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ  : شايد خويشتن را به هلاكت افكنى\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nكه آنها مؤمن نيستند و بر كفر خود استقامت مىورزند . اين جمله را براى تسليت خاطر پيامبر و تخفيف اندوه‌هاى او مىفرمايد .\r\n إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  : اگر بخواهيم از آسمان دلالت و علامتى نازل كنيم تا ناچار شوند ايمان آورند و در برابر آن رام و تسليم گردند .\r\nدر اينجا خضوع به گردنهاى ايشان نسبت داده شده و لذا دربارهء آن وجوهى گفته‌اند : 1 - منظور اين است كه صاحبان گردنها خاضع مىشوند . يعنى مضاف حذف شده و مضاف اليه به جاى آن نشسته است . 2 - هر گاه گردنها خاضع شوند ، خود شخص هم خاضع شده است . 3 - از لحاظ ادبى « خاضعين » به ضمير ( هم ) مربوط است .\r\nنه به اعناق . نظير قول شاعر :\r\n ارى مر السنين اخذن منى * كما اخذ السرار من الهلال \r\nمىبينم گذشت سالها را كه از من كم مىكنند ، هم چنان كه شب‌هاى آخر ماه از هلال ميكاهند . ( در اين شعر « اخذن » به مضاف اليه يعنى « السنين » مربوط است نه به مضاف ، يعنى « مر » 4 - مقصود از اعناق ، رؤساء و جماعت است . 5 - از آنجا كه اعناق داراى صفت عاقل شده ، فعل مسند به عقلاء به آن نسبت داده شده است .\r\nابن عباس گويد : اين آيه دربارهء ما و بنى اميه نازل شده است . به زودى دولت ما برايشان غالب مىشود و گردنهاى ايشان در برابر ما خضوع خواهد كرد .\r\n وَ ما يَأْتِيهِمْ مِنْ ذِكْرٍ مِنَ الرَّحْمنِ مُحْدَثٍ إِلَّا كانُوا عَنْهُ مُعْرِضِينَ  : خداوند از حال كفار خبر ميدهد كه اينها در برابر قرآن - كه تذكر جديد خداوند است - اعراض مىكنند و دربارهء آن نمىانديشند .\r\nاطلاق كلمهء ذكر به قرآن نمونه‌هايى دارد . مثل :  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  ( ما قرآن را نازل كرده و ما حافظ آنيم : حجر 9 ) .\r\n فَقَدْ كَذَّبُوا فَسَيَأْتِيهِمْ أَنْبؤُا ما كانُوا بِهِ يَسْتَهْزِؤُنَ  : قيامت را تكذيب كردند و به زودى اخبار آنچه مورد استهزاء قرار ميدهند به آنها ميرسد . ( تفسير اين قسمت\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nدر سورهء انعام گذشت ) .\r\n أَ وَ لَمْ يَرَوْا إِلَى الْأَرْضِ كَمْ أَنْبَتْنا فِيها مِنْ كُلِّ زَوْجٍ كَرِيمٍ  : آيا به زمين نمينگرند كه از هر نوع پسنديده و نافعى چقدر در آن سبز كرده‌ايم . « 1 » برخى گفته‌اند : مقصود از نبات زمين ، مردم است . چنان كه مىفرمايد :  « وَ اللَّهُ أَنْبَتَكُمْ مِنَ الْأَرْضِ نَباتاً »  ( خداوند شما را از زمين رويانيد : نوح 17 ) آنها كه داخل بهشت شوند ، كريمند و آنها كه به جهنم روند ، پست مىباشند .\r\n إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ  : در اينها نشانه‌ها و دلائلى بر قدرت و يگانگى ماست . ولى اكثر ايشان تصديق و اعتراف ندارند ، و اين بخاطر عناد و تقليد از اسلاف و فرار از وظيفه و تكليف است . ( بگفته سيبويه كلمهء « كان » در اينجا زائد است ) .\r\n وَ إِنَّ رَبَّكَ لَهُوَ الْعَزِيزُ الرَّحِيمُ  : خداى تو قادر غير عاجز و غالب غير مغلوب است و انواع نعمت‌ها را به بندگان خود مىبخشد .\r\n\r\n\r\n","description":"","footnote":"\r\n( 1 ) - كلمهء زوج به معنى نوع است و از آنجا كه در معنى آن ملاحظهء « نايگانگى » شده است ، مفهومى دارد كه با مفهوم فرد و « يگانگى » مغايرت دارد . از اينجهت است كه به خداوند متعال فرد گفته مىشود ولى زوج اطلاق نمىشود .\r\nكليهء موجودات ممكنهء عالم و لو فرد و تك باشند ، اما واقع اين است كه فرد و تك حقيقى نيستند و در ذات و سرشت آنها استعداد آميزش و تزوج با موجودات ديگر نهفته است و حتى مىتوان گفت : اينها وقتى كاملا جالبند كه در حال تزوج و آميزش و تركيب با يكديگر ملاحظه شوند و الا به تنهايى معلوم نيست اين همه داراى ارزش و اهميت باشند .\r\nهر موجودى يك نوع گرايش و كشش به طرف همنوعان خود دارد و يك نوع گرايش و كشش به طرف موجودات و مخلوقات ديگر . اينجاست كه براى كسى كه در بارهء موجودات مطالعه مىكند ، يك مطالعهء سه جنبه‌اى اهميت دارد : يكى وضع هر موجودى بملاحظهء خودش بتنهايى و ديگر بملاحظهء تزوج آن با موجودات همنوعش و سوم مطالعهء آن بملاحظهء تزوج آن با موجودات غير همنوعش . اينجاست كه استعمال كلمهء زوج در مورد نباتات زمين ما را به حقائق تازه‌اى رهنمون مىشود . آرى :\r\n جهان چون چشم و خال و خط و ابروست * كه هر چيزى بجاى خويش نيكوست \r\n","page_name":" 7 ","page_number":9},
  {"content":"\r\n\r\n\r\n[ سوره الشعراء ( 26 ) : آيات 10 تا 30 
  ]\r\nوَ إِذْ نادى رَبُّكَ مُوسى أَنِ ائْتِ الْقَوْمَ الظَّالِمِينَ ( 10 ) قَوْمَ فِرْعَوْنَ أَ لا يَتَّقُونَ ( 11 ) قالَ رَبِّ إِنِّي أَخافُ أَنْ يُكَذِّبُونِ ( 12 ) وَ يَضِيقُ صَدْرِي وَ لا يَنْطَلِقُ لِسانِي فَأَرْسِلْ إِلى هارُونَ ( 13 ) وَ لَهُمْ عَلَيَّ ذَنْبٌ فَأَخافُ أَنْ يَقْتُلُونِ ( 14 )\r\nقالَ كَلاَّ فَاذْهَبا بِآياتِنا إِنَّا مَعَكُمْ مُسْتَمِعُونَ ( 15 ) فَأْتِيا فِرْعَوْنَ فَقُولا إِنَّا رَسُولُ رَبِّ الْعالَمِينَ ( 16 ) أَنْ أَرْسِلْ مَعَنا بَنِي إِسْرائِيلَ ( 17 ) قالَ أَ لَمْ نُرَبِّكَ فِينا وَلِيداً وَ لَبِثْتَ فِينا مِنْ عُمُرِكَ سِنِينَ ( 18 ) وَ فَعَلْتَ فَعْلَتَكَ الَّتِي فَعَلْتَ وَ أَنْتَ مِنَ الْكافِرِينَ ( 19 )\r\nقالَ فَعَلْتُها إِذاً وَ أَنَا مِنَ الضَّالِّينَ ( 20 ) فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ ( 21 ) وَ تِلْكَ نِعْمَةٌ تَمُنُّها عَلَيَّ أَنْ عَبَّدْتَ بَنِي إِسْرائِيلَ ( 22 ) قالَ فِرْعَوْنُ وَ ما رَبُّ الْعالَمِينَ ( 23 ) قالَ رَبُّ السَّماواتِ وَ الْأَرْضِ وَ ما بَيْنَهُمَا إِنْ كُنْتُمْ مُوقِنِينَ ( 24 )\r\nقالَ لِمَنْ حَوْلَهُ أَ لا تَسْتَمِعُونَ ( 25 ) قالَ رَبُّكُمْ وَ رَبُّ آبائِكُمُ الْأَوَّلِينَ ( 26 ) قالَ إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ ( 27 ) قالَ رَبُّ الْمَشْرِقِ وَ الْمَغْرِبِ وَ ما بَيْنَهُما إِنْ كُنْتُمْ تَعْقِلُونَ ( 28 ) قالَ لَئِنِ اتَّخَذْتَ إِلهَاً غَيْرِي لَأَجْعَلَنَّكَ مِنَ الْمَسْجُونِينَ ( 29 )\r\nقالَ أَ وَ لَوْ جِئْتُكَ بِشَيْءٍ مُبِينٍ ( 30 )\r\n\r\n","description":"","footnote":"","page_name":" 8 ","page_number":10},
  {"content":"\r\n\r\n\r\nترجمه :\r\nبه ياد آور هنگامى كه خداى تو موسى را ندا كرد كه نزد مردم ستمكار - يعنى قوم فرعون - بيا . آيا وقت آن نيست كه تقوى پيشه كنند ؟ گفت : خدايا ، مىترسم كه تكذيبم كنند . سينه‌ام تنگ است و زبانم آزاد نيست . هارون را بكمكم بفرست .\r\nآنها را بر من ادعايى است كه مىترسم مرا بكشند . خدا فرمود : نه چنين است . با\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nآيات ما برويد كه ما با شمائيم و مىشنويم . بيائيد پيش فرعون و بگوئيد : ما فرستادهء خداى عالمين هستيم . بنى اسرائيل را با ما بفرست . فرعون گفت : آيا ترا در كودكى تربيت نكرديم و سالهايى از عمر خود در ميان ما نبودى ؟ كار خود را كردى و كفران نعمت نمودى . موسى گفت : آن كار را در آن وقت كردم و از گمراهان بودم . و هنگامى كه از شما ترسيدم ، از شما فرار كردم خداوند نبوت به من بخشيد و مرا از پيامبران قرار داد . آيا اين است نعمتى كه بر من منت مىگذارى كه بنى اسرائيل را به بردگى كشيده‌اى ؟ فرعون گفت : خداى عالمين چيست ؟ موسى گفت : خداى آسمانها و زمين و آنچه در ميان آنهاست ، اگر يقين داريد . فرعون به اطرافيانش گفت : آيا نمىشنويد ؟\r\nموسى گفت : خداى شما و خداى پدران نخستين شما . فرعون گفت : پيامبرى كه بسوى شما فرستاده شده ، مجنون است . موسى گفت : خداى مشرق و مغرب ، اگر تعقل مىكنيد .\r\nفرعون گفت : اگر خدايى جز من اختيار كنى ، ترا محكوم به زندان مىكنم . موسى گفت : آيا با چيزى آشكار ، پيش تو نيامدم ؟\r\n\r\nقرائت :\r\nيضيق و لا ينطلق : يعقوب هر دو را به نصب خوانده ، بنا بر اينكه عطف بر « يكذبون » باشد .\r\n\r\nاعراب :\r\nاذ : در محل نصب و مفعول براى فعل محذوف .\r\nان عبدت : در محل رفع و بدل از « نعمة »\r\n\r\nمقصود :\r\nاكنون به نقل داستان پيامبران مىپردازد تا پيامبر گرامى اسلام را تسليت خاطر دهد و او را بر صبر و اعتماد به پيروزى تشويق نمايد . مىفرمايد :\r\n  وَ إِذْ نادى رَبُّكَ مُوسى أَنِ ائْتِ الْقَوْمَ الظَّالِمِينَ قَوْمَ فِرْعَوْنَ أَ لا يَتَّقُونَ   :\r\nبه ياد آور هنگامى كه آفريدگار تو موسى را ندا كرد كه بيازد مردمى كه بوسيلهء معصيت بخويشتن ظلم كردند و بنى اسرائيل را گرفتار عذاب ساختند .\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nاين مردم همان قوم فرعون هستند . مگر وقت آن نرسيده است كه اينها تقوى پيشه كنند و از كارهايى كه وسيلهء كيفر مىشود دورى نمايند ؟\r\nتقوى عبارت است از پرهيز و اجتناب از زشتىها بوسيلهء انجام خوبيها .\r\n قالَ رَبِّ إِنِّي أَخافُ أَنْ يُكَذِّبُونِ  : موسى در پاسخ خداوند گفت : مىترسم رسالتم را تكذيب كنند و سخنم را نپذيرند . ترس ، ايمن نبودن از ضرر و زيان است .\r\n وَ يَضِيقُ صَدْرِي وَ لا يَنْطَلِقُ لِسانِي فَأَرْسِلْ إِلى هارُونَ  : دلم از تكذيب آنها به تنگ مىآيد و زبانم عقده‌اى دارد كه در سخن گفتن آزاد نيست . هارون را بفرست تا يار و پشتيبان من باشد .\r\nمقصود موسى از يارى هارون اين است كه بهتر بتواند از عهدهء طاعت خداوند برآيد .\r\nبايد دانست كه آزاد نبودن زبان گاهى بخاطر عيوب خود زبان است و گاهى بواسطه تنگى دل و ناراحتى . از اين جهت است كه شايد آزاد نبودن زبان موسى از دل تنگى است نه از عيب زبان .\r\nجبائى گويد : درخواست موسى نسبت به يارى هارون به اذن خود خداست . زيرا انبياء چيزى را خود رسانه از خدا مسألت نميكنند .\r\n وَ لَهُمْ عَلَيَّ ذَنْبٌ فَأَخافُ أَنْ يَقْتُلُونِ  : از آنجا كه موسى قبلا يك مرد قبطى را كشته بود ، مىگويد : آنها بر من دعوى ارتكاب قتل دارند و مىترسم كه مرا بكيفر آن بقتل رسانند . پس ترس موسى از اين نيست كه در مقابل اداى رسالت او را بكشند .\r\nزيرا ميداند كه اگر خدا پيامبرى را بسوى قومى فرستاد ، خود در اداى رسالت پشتيبان اوست .\r\n قالَ كَلَّا فَاذْهَبا بِآياتِنا   إِنَّا مَعَكُمْ مُسْتَمِعُونَ  : خداوند به او فرمود : چنين نيست ، ترا نميكشند زيرا من اجازه نميدهم كه آنها بر تو تسلط پيدا كنند . تو و برادرت با دلائل و آياتى كه بر شما نازل كرده‌ايم نزد فرعون برويد و بدانيد كه ما از آنچه ميان شما رد و بدل مىشود آگاهيم و شما را حفظ مىكنيم .\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nدر اينجا مستمع به جاى سامع به كار رفته . زيرا مستمع طلب كنندهء شنوايى است و محال است كه خداوند طلب شنوايى كند ، بلكه بدون طلب و جستجو هر چيزى را مىشنود .\r\nاينكه خطاب جمع كرده ، بخاطر اين است كه موسى و هارون را بمنزلهء جمع قرار داده است . « 1 »  فَأْتِيا فِرْعَوْنَ فَقُولا إِنَّا رَسُولُ رَبِّ الْعالَمِينَ  : پيش فرعون بيائيد و بگوئيد : خداوند ما را فرستاد تا ترا به عبادت و ترك شرك فرا خوانيم .\r\nاينكه كلمهء رسول را مفرد آورده ، بخاطر اين است كه اين كلمه بر مفرد و بيشتر از مفرد اطلاق مىشود . بعضى هم معتقدند كه اين كلمه مصدر است . زيرا همانطورى كه مصدر بجاى صفت به كار مىرود ، صفت نيز بجاى مصدر استعمال مىشود .\r\nپس رسول يعنى « ذو رسالة »  أَنْ أَرْسِلْ مَعَنا بَنِي إِسْرائِيلَ  : خداوند به تو دستور داده است كه بنى اسرائيل را با ما بفرستى و آنها را از بردگى آزاد كنى .\r\n قالَ أَ لَمْ نُرَبِّكَ فِينا وَلِيداً  : فرعون بموسى گفت : مگر تو همان كودكى نيستى كه ترا تربيت كرديم و در ميان افراد خانوادهء خود نگاهدارى كرديم ؟\r\n وَ لَبِثْتَ فِينا مِنْ عُمُرِكَ سِنِينَ  : تو همان هستى كه سالهايى بسيار يعنى 18 سال و بقولى 30 سال و بقولى 40 سال در ميان ما بوده‌اى ! مقصود فرعون است كه بر موسى منت بگذارد . برخى مىگويند : بدينوسيله فرعون پستى خود را آشكار كرد .\r\n وَ فَعَلْتَ فَعْلَتَكَ الَّتِي فَعَلْتَ وَ أَنْتَ مِنَ الْكافِرِينَ  : تو همان هستى كه آن مرد قبطى را كشتى و كفران نعمت ما كردى و حق تربيت ما را فراموش نمودى . برخى گويند : يعنى تو از دين برگشته‌اى و بدينوسيله كافر شده‌اى .\r\n قالَ فَعَلْتُها إِذاً وَ أَنَا مِنَ الضَّالِّينَ  : موسى در جواب گفت : من اين كار را در آن زمان مرتكب شدم و نمىدانستم كه منجر بقتل مىشود .\r\n\r\n\r\n","description":"","footnote":"\r\n( 1 ) - بلكه ممكن است منظور موسى و فرعون و ديگر حاضران مجلس فرعون باشند .\r\n","page_name":" 12 ","page_number":14},
  {"content":"\r\n\r\nبرخى گويند : يعنى از فراموش‌كاران بودم . برخى گويند : يعنى راه صواب را گم كردم . زيرا تعمد نداشتم و بخطا مرتكب قتل شدم . نظير كسى كه مىخواهد مرغى را تير بزند ولى تيرش به انسانى اصابت مىكند . برخى گويند : يعنى گمراه بودم از لحاظ اينكه تحريم قتل آن قبطى به من وحى نشده بود .\r\n فَفَرَرْتُ مِنْكُمْ لَمَّا خِفْتُكُمْ  : پس از ارتكاب قتل ، از ترس جانم به مدين فرار كردم .\r\n فَوَهَبَ لِي رَبِّي حُكْماً  : و خداوند به من منصب نبوت عطا كرد .\r\nبرخى گويند : مقصود از حكم ، علم به چيزهايى است كه مطابق حكمت است .\r\nيعنى تورات و علم به حلال و حرام و ساير احكام .\r\n وَ جَعَلَنِي مِنَ الْمُرْسَلِينَ  : و مرا از مرسلين قرار داد .\r\n وَ تِلْكَ نِعْمَةٌ تَمُنُّها عَلَيَّ أَنْ عَبَّدْتَ بَنِي إِسْرائِيلَ  : در بارهء معنى اين جمله اقوالى است : 1 - موسى اعتراف مىكند كه فرعون حق تربيت بر موسى دارد و توبيخ مىكند كه چرا بنى اسرائيل را به بردگى كشيده است . پس مقصود اين است كه : آيا اين نعمت است كه بر من منت مىگذارى كه بنى اسرائيل را به بردگى كشيده‌اى و مرا به بردگى نكشيده‌اى ؟ ! 2 - موسى مىخواهد منت فرعون را انكار كند . يعنى : آيا بر من منت ميگذارى كه تربيتم كرده‌اى با اينكه قوم مرا به بردگى كشيده‌اى ؟ مقصود اين است كه تمام زحماتى را كه در بارهء من كشيده‌اى بخاطر به بردگى گرفتن بنى اسرائيل بيفايده بوده است . 3 - مقصود اين است كه اگر تو بنى اسرائيل را به بردگى نگرفته بودى و فرزندانشان را نميكشتى ، مادر من نيازى نداشت كه مرا به دريا اندازد . تو بواسطهء چيزى بر من منت ميگذارى كه خودت سبب آن بوده‌اى . اگر تو آنها را به بردگى نميگرفتى ، خانواده‌ام مرا تكفل ميكردند و در دريا نمىانداختند . تو از اين راه بر من حق پيدا كرده‌اى كه اقدام به نافرمانى خدا نموده‌اى . 4 - موسى ميخواهد بگويد ترا بر من حقى نيست . زيرا متكفل تربيت من مادر و افراد ديگر بنى اسرائيل بوده‌اند كه به فرمان تو مرا تربيت كرده‌اند . يعنى تو بر من منت ميگذارى كه\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nبنى اسرائيل را به بردگى كشيده‌اى كه مرا تربيت كنند .\r\n قالَ فِرْعَوْنُ وَ ما رَبُّ الْعالَمِينَ  : فرعون پرسيد : آن خدايى كه مرا به پرستش او دعوت مىكنى از چه جنسى است ؟\r\n قالَ رَبُّ السَّماواتِ وَ الْأَرْضِ وَ ما بَيْنَهُمَا إِنْ كُنْتُمْ مُوقِنِينَ  : موسى در جواب او گفت : آفريدگار آسمانها و زمين و حيوانات و نباتات و جمادات است . اگر يقين داريد كه خدا كسى است كه چنين صفاتى دارد يا اگر يقين داريد كه اين اشياء حادثند و مخلوق شما نيستند و هر مخلوقى نياز به خالق دارد .\r\nدر اينجا موسى جواب سؤال فرعون را نميدهد . زيرا خداوند جنس ندارد .\r\nبلكه به بيان صفات ربوبى خداوند و دلائل وجود او مىپردازد .\r\n قالَ لِمَنْ حَوْلَهُ أَ لا تَسْتَمِعُونَ  : فرعون به اطرافيان خود گفت : آيا سخن موسى را نمىشنويد ؟ مقصود او اين است كه شگفتى اطرافيان را نسبت بموسى برانگيزد .\r\nزيرا وى از موسى خواسته بود كه جنس خدا را برايش بيان دارد و بگويد كه خدا از جنس كداميك از اجسام است ، ولى موسى به بيان دلائل وجود خداوند پرداخت و به سؤال وى پاسخ نداد . از اينرو به اطرافيان گفت : ببينيد . من از او چيزى سؤال ميكنم و او از چيزى ديگر پاسخ مىدهد .\r\nاما موسى هم چنان بمدارا سخن ميگويد و به تأكيد و تكرار دليل خداشناسى مىپردازد .\r\n قالَ رَبُّكُمْ وَ رَبُّ آبائِكُمُ الْأَوَّلِينَ  : فرعون ادعاى خدايى نسبت بمردم عصر خويش داشت . ولى موسى به او گفت : خدايى كه من از جانب او سخن ميگويم ، خداى شما و خداى مردم همه اعصار است .\r\n قالَ إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ  : فرعون كه از پاسخ موسى عاجز شده بود براى پوشاندن چهرهء حقيقت به اطرافيان گفت : پيامبرى كه بسوى شما فرستاده شده ، مجنون است . زيرا من از ماهيت خدا از او سؤال ميكنم و او جواب ديگرى به من مىدهد .\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nاما موسى به اين جسارت وى اعتنايى نكرد و هم چنان به تبليغ و تأكيد حجت پرداخت .\r\n قالَ رَبُّ الْمَشْرِقِ وَ الْمَغْرِبِ وَ ما بَيْنَهُما إِنْ كُنْتُمْ تَعْقِلُونَ  : ديگر باره به فرعون گفت : اگر شما عقل و تدبير داريد ، او خداى مشرق و مغرب و خداى چيزهايى است كه ما بين مشرق و مغرب قرار دارند .\r\nبرخى گويند : يعنى اگر بدانيد كه هر كس داراى اين صفات است ، مستحق عبادت است .\r\nنظر به اينكه استدلالهاى موسى طول كشيده و فرعون از عهدهء جواب بر نيامده بود ، زبان به تهديد گشود .\r\n قالَ لَئِنِ اتَّخَذْتَ إِلهَاً غَيْرِي لَأَجْعَلَنَّكَ مِنَ الْمَسْجُونِينَ  : گفت : اگر خدايى جز من اختيار كنى ، ترا به زندان مىافكنم ، مىگويند : فرعون هر كه را به زندان مىافكند ، بيرونش نمىآورد تا بميرد .\r\n قالَ أَ وَ لَوْ جِئْتُكَ بِشَيْءٍ مُبِينٍ  : موسى بدنبال تهديد فرعون گفت : آيا اگر مطلبى روشن براى تو بگويم كه بصدق آن آگاه باشى و بكذب گفتار خود پى ببرى و به رسالت من يقين پيدا كنى ، باز هم مرا به زندان مىافكنى . « 1 »\r\n\r\n\r\n","description":"","footnote":"\r\n( 1 ) - ميگويند : مردم امروز فرصت خواندن داستانهاى طولانى ندارند ، از اينجهت بايد براى آنها داستانهايى كوتاه نوشت كه در زير عينك آن بتوانند حقائق تازه‌اى مشاهده كنند ، امروز ديگر فرصتى نيست كه مردم داستانهاى درازى چون هزار و يك شب و . . . بخوانند . كسانى كه مطلب تازه‌اى ندارند كه بوسيلهء داستان كوتاه بمردم عرضه كنند ، نبايد دست بقلم ببرند و بمردم خيانت كنند . اين است عقيده‌اى كه امروز در بارهء داستان نويسى اظهار ميدارند .\r\nخوشبختانه قرآن كريم ، اين رويه را در 15 قرن پيش ابداع كرده است چنان كه ملاحظه ميكنيد در همين قصهء كوتاه ، تازه‌ترين و ارزنده‌ترين مطلب را به بشر عرضه مىدارد و نمونهء بارزى از استقامت و پايدارى مردى كه براى نجات گروهى اسير و گرفتار قيام كرده و لجاجت و استبداد مردى كه حاضر نيست در برابر منطق رسا و دنيا پسند موسى سر تسليم فرود آورد ، بيان ميدارد .\r\n","page_name":" 15 ","page_number":17},
  {"content":"\r\n\r\n\r\n[ سوره الشعراء ( 26 ) : آيات 31 تا 50 
  ]\r\nقالَ فَأْتِ بِهِ إِنْ كُنْتَ مِنَ الصَّادِقِينَ ( 31 ) فَأَلْقى عَصاهُ فَإِذا هِيَ ثُعْبانٌ مُبِينٌ ( 32 ) وَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ ( 33 ) قالَ لِلْمَلَإِ حَوْلَهُ إِنَّ هذا لَساحِرٌ عَلِيمٌ ( 34 ) يُرِيدُ أَنْ يُخْرِجَكُمْ مِنْ أَرْضِكُمْ بِسِحْرِهِ فَما ذا تَأْمُرُونَ ( 35 )\r\nقالُوا أَرْجِهْ وَ أَخاهُ وَ ابْعَثْ فِي الْمَدائِنِ حاشِرِينَ ( 36 ) يَأْتُوكَ بِكُلِّ سَحَّارٍ عَلِيمٍ ( 37 ) فَجُمِعَ السَّحَرَةُ لِمِيقاتِ يَوْمٍ مَعْلُومٍ ( 38 ) وَ قِيلَ لِلنَّاسِ هَلْ أَنْتُمْ مُجْتَمِعُونَ ( 39 ) لَعَلَّنا نَتَّبِعُ السَّحَرَةَ إِنْ كانُوا هُمُ الْغالِبِينَ ( 40 )\r\nفَلَمَّا جاءَ السَّحَرَةُ قالُوا لِفِرْعَوْنَ أَ إِنَّ لَنا لَأَجْراً إِنْ كُنَّا نَحْنُ الْغالِبِينَ ( 41 ) قالَ نَعَمْ وَ إِنَّكُمْ إِذاً لَمِنَ الْمُقَرَّبِينَ ( 42 ) قالَ لَهُمْ مُوسى أَلْقُوا ما أَنْتُمْ مُلْقُونَ ( 43 ) فَأَلْقَوْا حِبالَهُمْ وَ عِصِيَّهُمْ وَ قالُوا بِعِزَّةِ فِرْعَوْنَ إِنَّا لَنَحْنُ الْغالِبُونَ ( 44 ) فَأَلْقى مُوسى عَصاهُ فَإِذا هِيَ تَلْقَفُ ما يَأْفِكُونَ ( 45 )\r\nفَأُلْقِيَ السَّحَرَةُ ساجِدِينَ ( 46 ) قالُوا آمَنَّا بِرَبِّ الْعالَمِينَ ( 47 ) رَبِّ مُوسى وَ هارُونَ ( 48 ) قالَ آمَنْتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ فَلَسَوْفَ تَعْلَمُونَ لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ وَ لَأُصَلِّبَنَّكُمْ أَجْمَعِينَ ( 49 ) قالُوا لا ضَيْرَ إِنَّا إِلى رَبِّنا مُنْقَلِبُونَ ( 50 )\r\n\r\n","description":"","footnote":"","page_name":" 16 ","page_number":18},
  {"content":"\r\n\r\n\r\nترجمه :\r\nگفت : معجزهء خود را بياور ، اگر از راست‌گويانى . موسى عصايش را افكند و آشكارا مارى گشت و دستش را بيرون آورد كه براى بينندگان سفيد و درخشان بود . فرعون به اشراف قوم خود گفت : اين مرد ساحرى داناست كه ميخواهد شما را با سحر خويش از سرزمينتان بيرون كند . پس چه مىگوييد ؟ گفتند : او و برادرش را به تأخير انداز و افرادى را در شهرها برانگيز كه جادوگران دانا را نزد تو آورند .\r\nپس ساحران براى وقت معينى جمع شدند و بمردم گفته شد : آيا شما جمع مىشويد ؟\r\nشايد اگر ساحران غالب شوند ، از آنها تبعيت كنيم . هنگامى كه ساحران آمدند ،\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nبفرعون گفتند : آيا اگر غالب شويم ، ما را پاداشى است ؟ گفت : آرى . در اين صورت شما از مقربين دربار خواهيد بود . موسى به ايشان گفت : آنچه داريد بيندازيد . پس ريسمان‌ها و عصاهاى خود را افكندند و گفتند : به عزت فرعون كه ما غالبيم . موسى عصاى خود را افكند و در مدتى كوتاه ، تمام ساخته‌هاى نيرنگ‌آميز آنها را بلعيد . ساحران به سجده افتادند . گفتند : به خداى عالمين ايمان آورديم . خداى موسى و هارون . فرعون گفت : پيش از آنكه به شما اذن دهم به او ايمان آورديد ؟ اوست بزرگ شما كه سحر را به شما آموخت ، به زودى خواهيد دانست كه دستها و پاهاى شما را بطور مخالف ببرم و شما را بدار بياويزم . گفتند : زيانى نيست . ما بسوى خدايمان برمىگرديم .\r\n\r\nمقصود :\r\n قالَ فَأْتِ بِهِ إِنْ كُنْتَ مِنَ الصَّادِقِينَ  : فرعون به موسى گفت : اگر راست مى - گويى معجزاتى كه مدعى آنها هستى بياور .\r\n فَأَلْقى عَصاهُ فَإِذا هِيَ ثُعْبانٌ مُبِينٌ  : موسى عصاى خود را افكند و همان آن به صورت مارى آشكار درآمد .\r\n وَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ  : و نيز دست خود را از آستين و گريبان خود بيرون آورد و در همان دم براى بينندگان سفيد و نورانى گشت و مثل خورشيد ميدرخشيد .\r\n قالَ لِلْمَلَإِ حَوْلَهُ إِنَّ هذا لَساحِرٌ عَلِيمٌ  : فرعون به اشراف قوم خود گفت : اين مرد ، ساحرى است كه بفنون سحر و حيل آشناست .\r\n يُرِيدُ أَنْ يُخْرِجَكُمْ مِنْ أَرْضِكُمْ بِسِحْرِهِ فَما ذا تَأْمُرُونَ  : ميخواهد شما را از سرزمينتان بيرون كند و با سحر خويش بر شما غالب گردد . شما در بارهء او چه مىگوئيد ؟\r\nدر اينجا فرعون با اينكه مدعى خدايى است با آنها مشورت مىكند . شايد آنها مىپنداشتند كه خدا مىتواند مشورت كند . هم چنان كه مىپنداشتند كه خدا مىتواند جسم باشد .\r\n  قالُوا أَرْجِهْ وَ أَخاهُ وَ ابْعَثْ فِي الْمَدائِنِ حاشِرِينَ يَأْتُوكَ بِكُلِّ سَحَّارٍ عَلِيمٍ   :\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nگفتند : او و برادرش را مهلت ده و افرادى را به شهرها بفرست تا ساحران زبردست را جمع كرده ، نزد تو آورند . ( تفسير اين قسمت در سورهء اعراف گذشت ) .\r\n فَجُمِعَ السَّحَرَةُ لِمِيقاتِ يَوْمٍ مَعْلُومٍ  : و ساحران را جمع و آنها را تا فرا رسيدن روز عيد نگاهدارى كردند .\r\n  وَ قِيلَ لِلنَّاسِ هَلْ أَنْتُمْ مُجْتَمِعُونَ لَعَلَّنا نَتَّبِعُ السَّحَرَةَ إِنْ كانُوا هُمُ الْغالِبِينَ   :\r\nو بمردم شهر گفتند : آيا شما جمع شويد تا اگر ساحران بر موسى و هارون غالب شدند ، از ايشان تبعيت كنيم ؟\r\n فَلَمَّا جاءَ السَّحَرَةُ قالُوا لِفِرْعَوْنَ أَ إِنَّ لَنا لَأَجْراً إِنْ كُنَّا نَحْنُ الْغالِبِينَ  :\r\nهنگامى كه ساحران نزد فرعون آمدند ، به او گفتند : آيا اگر پيروز شويم ، مزد و پاداش داريم ؟\r\n قالَ نَعَمْ وَ إِنَّكُمْ إِذاً لَمِنَ الْمُقَرَّبِينَ  : فرعون به آنها گفت : آرى شما را پاداش بزرگى است و علاوه بر آن از نزديكان و مقربان من خواهيد بود .\r\n قالَ لَهُمْ مُوسى أَلْقُوا ما أَنْتُمْ مُلْقُونَ  : موسى در راه تحدى به ايشان گفت :\r\nآنچه را فراهم كرده‌ايد ، بيفكنيد « 1 » .\r\n فَأَلْقَوْا حِبالَهُمْ وَ عِصِيَّهُمْ وَ قالُوا بِعِزَّةِ فِرْعَوْنَ إِنَّا لَنَحْنُ الْغالِبُونَ  :\r\nساحران ريسمانها و عصاهاى خود را در ميان افكندند و گفتند : سوگند بعزت فرعون كه ما پيروز مىشويم .\r\nمقصود از عزت ، آن نيرويى است كه شكست ناپذير است .\r\n فَأَلْقى مُوسى عَصاهُ فَإِذا هِيَ تَلْقَفُ ما يَأْفِكُونَ  : موسى نيز عصاى خود را در ميان افكند و طولى نكشيد كه همهء سحر و افسونهاى ساحران را بلعيد و نابود كرد .\r\n\r\n\r\n","description":"","footnote":"\r\n( 1 ) - مقصود از تحدى فرا خواندن حريف است به مبارزه ، تا در ميدان مبارزه شكست بخورد . چنان كه خود قرآن نيز منكران خود را از راه تحدى دعوت مىكند كه سوره‌اى يا آيه‌اى شبيه آن بياورند . مقصود قرآن اين است كه عجز آنها را به آنها بنماياند و به آنها بفهماند كه مبارزهء با كلام خدا ممكن نيست .\r\n","page_name":" 19 ","page_number":21},
  {"content":"\r\n\r\n فَأُلْقِيَ السَّحَرَةُ ساجِدِينَ  : همين كه ساحران اين منظرهء هيبت انگيز را مشاهده كردند ، مطمئن شدند كه غلبهء موسى و اژدها شدن عصا از جانب خداست و از دسترس بشر خارج است . از اينرو همگى به سجده افتادند .\r\n  قالُوا آمَنَّا بِرَبِّ الْعالَمِينَ رَبِّ مُوسى وَ هارُونَ   : ساحران جملگى گفتند :\r\nبه خداى عالمين كه خداى موسى و فرعون است ايمان آورديم .\r\n قالَ آمَنْتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ فَلَسَوْفَ تَعْلَمُونَ  : فرعون از راه تهديد به ايشان گفت : پيش از آنكه من به شما اجازه دهم ، به دو ايمان آورديد . او استاد و رئيس شماست كه فن جادوى را به شما آموخته است .\r\nخواهيد دانست كه به جرم اين پيشدستى چگونه شما را كيفر خواهم داد .\r\n لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ وَ لَأُصَلِّبَنَّكُمْ أَجْمَعِينَ  : كيفر شما اين است كه دستها و پاهاى شما را بطور مخالف قطع كنم ( يعنى دست راست را با پاى چپ يا بالعكس ) و علاوه بر آن همهء شما را بدار آويزم .\r\n قالُوا لا ضَيْرَ إِنَّا إِلى رَبِّنا مُنْقَلِبُونَ  : ساحران دلباخته ، در پاسخ وى گفتند :\r\nاينها براى ما زيانى ندارد . ما به پاداش خدا مىرسيم و او جزاى ايمان و شكيبايى ما را با نعمتهاى دائمى و فنا ناپذير خود عطا مىكند و بريدن دست و پا و بدار آويختن ناراحتى يك ساعته‌اى است كه به پايان مىرسد .\r\nحسن مىگويد : فرعون به كشتن و قطع دست و پاى احدى از ايشان توفيق نيافت .\r\nبرخى گويند : اول كسى كه به قطع دست و پا دست زد ، فرعون بود .\r\n\r\n","description":"","footnote":"","page_name":" 20 ","page_number":22},
  {"content":"\r\n\r\n\r\n[ سوره الشعراء ( 26 ) : آيات 51 تا 68 
  ]\r\nإِنَّا نَطْمَعُ أَنْ يَغْفِرَ لَنا رَبُّنا خَطايانا أَنْ كُنَّا أَوَّلَ الْمُؤْمِنِينَ ( 51 ) وَ أَوْحَيْنا إِلى مُوسى أَنْ أَسْرِ بِعِبادِي إِنَّكُمْ مُتَّبَعُونَ ( 52 ) فَأَرْسَلَ فِرْعَوْنُ فِي الْمَدائِنِ حاشِرِينَ ( 53 ) إِنَّ هؤُلاءِ لَشِرْذِمَةٌ قَلِيلُونَ ( 54 ) وَ إِنَّهُمْ لَنا لَغائِظُونَ ( 55 )\r\nوَ إِنَّا لَجَمِيعٌ حاذِرُونَ ( 56 ) فَأَخْرَجْناهُمْ مِنْ جَنَّاتٍ وَ عُيُونٍ ( 57 ) وَ كُنُوزٍ وَ مَقامٍ كَرِيمٍ ( 58 ) كَذلِكَ وَ أَوْرَثْناها بَنِي إِسْرائِيلَ ( 59 ) فَأَتْبَعُوهُمْ مُشْرِقِينَ ( 60 )\r\nفَلَمَّا تَراءَا الْجَمْعانِ قالَ أَصْحابُ مُوسى إِنَّا لَمُدْرَكُونَ ( 61 ) قالَ كَلاَّ إِنَّ مَعِي رَبِّي سَيَهْدِينِ ( 62 ) فَأَوْحَيْنا إِلى مُوسى أَنِ اضْرِبْ بِعَصاكَ الْبَحْرَ فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ ( 63 ) وَ أَزْلَفْنا ثَمَّ الْآخَرِينَ ( 64 ) وَ أَنْجَيْنا مُوسى وَ مَنْ مَعَهُ أَجْمَعِينَ ( 65 )\r\nثُمَّ أَغْرَقْنَا الْآخَرِينَ ( 66 ) إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 67 ) وَ إِنَّ رَبَّكَ لَهُوَ الْعَزِيزُ الرَّحِيمُ ( 68 )\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n\r\nترجمه :\r\nما طمع داريم كه خدايمان خطاهايمان را بيامرزد . ما اولين كسانى هستيم كه ايمان آورده‌ايم . به موسى وحى كرديم كه بندگان ما را ببر كه شما دنبال مىشويد .\r\nفرعون افرادى را براى جمع كردن مردم به شهرها فرستاد . اينها : گروهى اندكند ، و آنها بر ما خشمگينند و ما از شر آنها بيمناكيم . فرعونيان را از باغها و چشمه‌ها و گنجها و جايگاه‌هاى پسنديده ، بيرون آورديم و آنها را به بنى اسرائيل سپرديم .\r\nفرعونيان بامدادان آنها را دنبال كردند . هنگامى كه دو گروه در مقابل يكديگر قرار گرفتند ، ياران موسى گفتند : ما گرفتار مىشويم . موسى گفت : چنين نيست . خدايم با من است و به زودى هدايتم مىكند . به موسى وحى كرديم كه عصايت را به دريا بزن .\r\nدريا شكافته شد و هر قطعه‌اى مانند كوهى عظيم بود و فرعونيان را به آنجا نزديك كرديم و موسى و همراهانش را همگى نجات داديم . آن گاه فرعونيان را غرق كرديم .\r\nدر اين ماجرا آيتى است و بيشتر ايشان مؤمن نيستند و خداى تو عزيز و رحيم است .\r\n\r\nقرائت :\r\nحاذرون : ابن عامر و اهل كوفه با الف و ديگران بدون الف خوانده‌اند و هر دو بيك معنى است .\r\nفاتبعوهم : زيد از يعقوب از باب افتعال و ديگران از باب افعال خوانده‌اند .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\n\r\nلغت :\r\nكنوز : اموال مقام : جا كريم : خوب و پسنديده اشراق : داخل شدن در وقت تابش آفتاب ادراك : رسيدن .\r\nازلاف : نزديك كردن\r\n\r\nمقصود :\r\nاكنون در بارهء ساحران و گفتگوى آنها پس از ايمانشان با فرعون سخن مىگويد :\r\n إِنَّا نَطْمَعُ أَنْ يَغْفِرَ لَنا رَبُّنا خَطايانا أَنْ كُنَّا أَوَّلَ الْمُؤْمِنِينَ  : از خداى خويش اميدواريم كه گناهان ما را - اعم از سحر و غيره - ببخشايد . زيرا ما اولين كسانى هستيم كه موسى را تصديق و نبوتش را اقرار كرديم و دعوت او را در بارهء توحيد و نفى تشبيه پذيرفتيم .\r\nبرخى گويند : آنها اولين كسانى بودند كه بعد از ديدن اين معجزه ايمان آوردند يا اينكه از ميان فرعونيان اولين ايمان آورندگانند ، زيرا بنى اسرائيل قبلا ايمان آورده بودند .\r\n وَ أَوْحَيْنا إِلى مُوسى أَنْ أَسْرِ بِعِبادِي إِنَّكُمْ مُتَّبَعُونَ  : بموسى وحى كرديم كه بندگان ما را ببر . فرعون و لشكريانش شما را تعقيب ميكنند تا شما را از خارج شدن از كشور مصر بازدارند ( تفسير قسمت اول آيه در سوره طه گذشت ) .\r\n فَأَرْسَلَ فِرْعَوْنُ فِي الْمَدائِنِ حاشِرِينَ  : فرعون افرادى را به شهرها فرستاد تا مردم را جمع كنند و براى گرفتار كردن موسى و قومش كه به امر خداوند فرار كرده بودند ، تشكيل سپاه دهند .\r\n إِنَّ هؤُلاءِ لَشِرْذِمَةٌ قَلِيلُونَ  : هنگامى كه سپاهيان آماده شدند ، فرعون بديشان گفت : ياران موسى گروه كمى هستند . مفسران بر آنند كه اين گروه كه فرعون آنها\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nرا كم وانمود ميكرد ششصد هزار نفر بودند اما لشكريان فرعون از شمار بيرون بودند .\r\n وَ إِنَّهُمْ لَنا لَغائِظُونَ  : اينان بواسطهء مخالفت و فرار و بردن زر و زيورهايى كه به عاريه گرفته بودند و ترك بندگى ، ما را بخشم آورده‌اند .\r\n وَ إِنَّا لَجَمِيعٌ حاذِرُونَ  : و ما از شر آنها بيمناكيم و خود را براى سركوفت ايشان مهيا كرده‌ايم .\r\nسپس در بارهء كيفيت هلاك آنها ميفرمايد :\r\n  فَأَخْرَجْناهُمْ مِنْ جَنَّاتٍ وَ عُيُونٍ وَ كُنُوزٍ وَ مَقامٍ كَرِيمٍ   : آل فرعون را از بوستان‌ها و چشمه‌هاى جارى و گنج‌ها و خانه‌هاى خوبى كه در آن سكونت داشتند اخراج كرديم .\r\nابن عباس « مقام » را بمعنى منبرى كه بر آن سخن مىگفتند ، دانسته و برخى گفته‌اند : بمعنى مجالسى است كه بزرگان مىنشستند و در آن به مشورت و گفتگو مىپرداختند . بعضى هم اين كلمه را به معنى اصطبل اسبان دانسته‌اند .\r\n كَذلِكَ وَ أَوْرَثْناها بَنِي إِسْرائِيلَ  : هم چنان كه اخبار فرعونيان را براى تو شرح داديم ، بنى اسرائيل را پس از هلاك ايشان بمصر برگردانديم و همهء اموال و ذخاير و زينت‌ها و باغها و كاخها را به ايشان داديم .\r\n فَأَتْبَعُوهُمْ مُشْرِقِينَ  : فرعونيان هنگام طلوع آفتاب بود كه به موسى و بنى اسرائيل رسيدند .\r\n فَلَمَّا تَراءَا الْجَمْعانِ قالَ أَصْحابُ مُوسى إِنَّا لَمُدْرَكُونَ  : همين كه دو گروه با يكديگر روبرو شدند ، همراهان موسى گفتند : ما گرفتار مىشويم و طاقت لشكريان فرعون را نداريم .\r\n قالَ كَلَّا إِنَّ مَعِي رَبِّي سَيَهْدِينِ  : اما موسى با اعتماد و اطمينان به خدا گفت :\r\nآنها هرگز بما دسترسى پيدا نمىكنند . پندار شما نابجاست . از اين حرفها نزنيد .\r\nخدا ياور من است و مرا به راه نجات رهنمون ميگردد .\r\nسدى گويد : يعنى مرا كفايت مىكند .\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n فَأَوْحَيْنا إِلى مُوسى أَنِ اضْرِبْ بِعَصاكَ الْبَحْرَ  : به موسى وحى كرديم كه عصايت را برود نيل - كه ميان ايله و مصر است و بقولى درياى قلزم كه ميان مكه و يمن است تا مصر - بزن .\r\n فَانْفَلَقَ  : موسى عصا را به دريا زد : دريا شكافته شد و دوازده راه عبور در آن پديد آمد و آب در سمت چپ و راست راه ، به پا ايستاد .\r\n فَكانَ كُلُّ فِرْقٍ كَالطَّوْدِ الْعَظِيمِ  : و هر قسمتى از دريا كه در ميان راه‌ها قرار - داشت همچون كوهى عظيم گرديد .\r\n وَ أَزْلَفْنا ثَمَّ الْآخَرِينَ  : آن گاه فرعون و قومش را به نزديك دريا آورديم .\r\nبرخى گويند : يعنى فرعون و قومش را در دريا جمع كرديم .\r\nبرخى گويند : يعنى آنها را به مرگ نزديك ساختيم .\r\n وَ أَنْجَيْنا مُوسى وَ مَنْ مَعَهُ أَجْمَعِينَ  : و موسى و همهء بنى اسرائيل را از غرق شدن نجات داديم .\r\n ثُمَّ أَغْرَقْنَا الْآخَرِينَ  : آن گاه فرعون و لشكريانش را غرق كرديم .\r\n إِنَّ فِي ذلِكَ لَآيَةً  : در شكافتن دريا و نجات موسى و قومش و غرق شدن فرعون و همراهانش دلالتى روشن بر توحيد ذات و صفات خداست .\r\n وَ ما كانَ أَكْثَرُهُمْ مُؤْمِنِينَ  : با اين دليل واضح و برهان روشن و معجزهء قاهر ، اكثرشان ايمان نياوردند . پس اى محمد از اينكه قومت از سخن حق ، فرار مىكنند ، وحشت مكن ، زيرا اينها نيز در انكار حق و قبول باطل ، به عادت گذشتگانند .\r\n وَ إِنَّ رَبَّكَ لَهُوَ الْعَزِيزُ الرَّحِيمُ  : خداى تو در سلطانش مقتدر و به خلقش رحيم است .\r\nبرخى گويند : از قوم فرعون جز آسيه - زن او - و مؤمن آل فرعون و مريم كه استخوانهاى يوسف را نشان داد كسى ايمان نياورد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n\r\n[ سوره الشعراء ( 26 ) : آيات 69 تا 104 
  ]\r\nوَ اتْلُ عَلَيْهِمْ نَبَأَ إِبْراهِيمَ ( 69 ) إِذْ قالَ لِأَبِيهِ وَ قَوْمِهِ ما تَعْبُدُونَ ( 70 ) قالُوا نَعْبُدُ أَصْناماً فَنَظَلُّ لَها عاكِفِينَ ( 71 ) قالَ هَلْ يَسْمَعُونَكُمْ إِذْ تَدْعُونَ ( 72 ) أَوْ يَنْفَعُونَكُمْ أَوْ يَضُرُّونَ ( 73 )\r\nقالُوا بَلْ وَجَدْنا آباءَنا كَذلِكَ يَفْعَلُونَ ( 74 ) قالَ أَ فَرَأَيْتُمْ ما كُنْتُمْ تَعْبُدُونَ ( 75 ) أَنْتُمْ وَ آباؤُكُمُ الْأَقْدَمُونَ ( 76 ) فَإِنَّهُمْ عَدُوٌّ لِي إِلاَّ رَبَّ الْعالَمِينَ ( 77 ) الَّذِي خَلَقَنِي فَهُوَ يَهْدِينِ ( 78 )\r\nوَ الَّذِي هُوَ يُطْعِمُنِي وَ يَسْقِينِ ( 79 ) وَ إِذا مَرِضْتُ فَهُوَ يَشْفِينِ ( 80 ) وَ الَّذِي يُمِيتُنِي ثُمَّ يُحْيِينِ ( 81 ) وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ ( 82 ) رَبِّ هَبْ لِي حُكْماً وَ أَلْحِقْنِي بِالصَّالِحِينَ ( 83 )\r\nوَ اجْعَلْ لِي لِسانَ صِدْقٍ فِي الْآخِرِينَ ( 84 ) وَ اجْعَلْنِي مِنْ وَرَثَةِ\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nجَنَّةِ النَّعِيمِ ( 85 ) وَ اغْفِرْ لِأَبِي إِنَّهُ كانَ مِنَ الضَّالِّينَ ( 86 ) وَ لا تُخْزِنِي يَوْمَ يُبْعَثُونَ ( 87 ) يَوْمَ لا يَنْفَعُ مالٌ وَ لا بَنُونَ ( 88 )\r\nإِلاَّ مَنْ أَتَى اللَّهَ بِقَلْبٍ سَلِيمٍ ( 89 ) وَ أُزْلِفَتِ الْجَنَّةُ لِلْمُتَّقِينَ ( 90 ) وَ بُرِّزَتِ الْجَحِيمُ لِلْغاوِينَ ( 91 ) وَ قِيلَ لَهُمْ أَيْنَ ما كُنْتُمْ تَعْبُدُونَ ( 92 ) مِنْ دُونِ اللَّهِ هَلْ يَنْصُرُونَكُمْ أَوْ يَنْتَصِرُونَ ( 93 )\r\nفَكُبْكِبُوا فِيها هُمْ وَ الْغاوُونَ ( 94 ) وَ جُنُودُ إِبْلِيسَ أَجْمَعُونَ ( 95 ) قالُوا وَ هُمْ فِيها يَخْتَصِمُونَ ( 96 ) تَاللَّهِ إِنْ كُنَّا لَفِي ضَلالٍ مُبِينٍ ( 97 ) إِذْ نُسَوِّيكُمْ بِرَبِّ الْعالَمِينَ ( 98 )\r\nوَ ما أَضَلَّنا إِلاَّ الْمُجْرِمُونَ ( 99 ) فَما لَنا مِنْ شافِعِينَ ( 100 ) وَ لا صَدِيقٍ حَمِيمٍ ( 101 ) فَلَوْ أَنَّ لَنا كَرَّةً فَنَكُونَ مِنَ الْمُؤْمِنِينَ ( 102 ) إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 103 )\r\nوَ إِنَّ رَبَّكَ لَهُوَ الْعَزِيزُ الرَّحِيمُ ( 104 )\r\n\r\n","description":"","footnote":"","page_name":" 27 ","page_number":29},
  {"content":"\r\n\r\n\r\nترجمه :\r\nداستان ابراهيم را برايشان بخوان . آن گاه كه به پدر و قومش گفت : چه مى - پرستيد ؟ گفتند بتهايى مىپرستيم و در پيشگاه ايشان نماز مىبريم . گفت آيا هنگامى كه دعا ميكنيد ، صداى شما را مىشنوند يا به شما سود و زيان مىرسانند ؟\r\nگفتند : بلكه پدرانمان را يافتيم كه چنين ميكنند . آيا شما و پدران اسبقتان ديديد آنچه را كه پرستيديد ؟ آنها همه دشمنان منند مگر خداى عالمين . كه مرا آفريد و رهنمائيم مىكند و مرا طعام و آب ميدهد و چون بيمار شوم شفايم ميدهد و كسى كه مرا مىميراند آن گاه زنده‌ام مىكند و كسى كه طمع دارم كه گناهم را در روز جزا بيامرزد . خدايا به من حكمت بخش و مرا به صالحان ملحق گردان و براى من در ميان پسينيان زبان راستى قرار ده و مرا از وارثان بهشت نعيم گردان و پدرم را بيامرز كه از گمراهان بود و در روز بعث مردگان خوارم نكن . روزى كه مال و فرزندان سود ندارد . جز آن كه با قلب سالم بيايد و بهشت براى پرهيزگاران نزديك گردد و جهنم براى گمراهان آشكار شود و به آنها گفته شود : جز خدا چه مىپرستيديد ؟\r\nآيا شما را يارى مىكنند يا از گرفتارى نگاه مىدارند ؟ سپس بتها و گمراهان و همهء لشكريان شيطان را روى هم ميريزند . در حالى كه با يكديگر خصومت ميكنند ، مىگويند : به خدا ، ما در گمراهى آشكار بوديم كه شما را با خداى عالمين مساوى قرار داديم و ما را كسى جز مجرمان گمراه نكرد . اكنون ما را شفاعت كننده و دوستى دلسوز و مهربان نيست . كاش ما را بازگشتى بود تا از مؤمنان مىشديم . در آن آيتى است و بيشترشان مؤمن نبودند و خداى تو عزيز و رحيم است .\r\n\r\nلغت :\r\nاقدم : اول و اسبق تبريز : آشكار كردن غاوى : كسى كه عملش موجب نوميدى از ثواب است كبكبوا : روى هم ريخته شدند .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nحميم : خويشاوندى كه دوستى ورزد .\r\n\r\nاعراب :\r\n هَلْ يَسْمَعُونَكُمْ  : هر گاه بدنبال اين كلمه جوهر واقع شود دو مفعول ميگيرد و مفعول دوم آن صوت است . در اينجا يك مفعول گرفته به تقدير مضاف . يعنى « هل يسمعون دعائكم » و قرينهء محذوف  « إِذْ تَدْعُونَ »  است .\r\n إِلَّا رَبَّ الْعالَمِينَ  : استثناء منقطع و ممكن است استثناء متصل باشد در صورتى كه آنها هم بت پرستيده باشند و هم خدا .\r\n إِلَّا مَنْ أَتَى اللَّهَ  : منصوب و بدل از مفعول محذوف « ينفع » يعنى « لا ينفع احدا . . » و ممكن است منصوب باشد بنا بر استثناء .\r\n هُمْ فِيها  : مبتدا و خبر و « يختصمون » منصوب بر حاليت و ممكن است « يختصمون » خبر و « فيها » در محل نصب و متعلق به آن باشد .\r\nفنكون : منصوب به تقدير « ان » در جواب تمنى .\r\n\r\nمقصود :\r\nاكنون مىفرمايد :\r\n وَ اتْلُ عَلَيْهِمْ نَبَأَ إِبْراهِيمَ  : اى محمد ، داستان ابراهيم را كه اصل پيامبران و افتخار عرب و مايهء تسلى خاطر تو و اندرز مردم است براى ايشان بخوان .\r\n إِذْ قالَ لِأَبِيهِ وَ قَوْمِهِ ما تَعْبُدُونَ  : كه از راه انكار به پدر و قوم خود گفت : چه مىپرستيد ؟\r\n قالُوا نَعْبُدُ أَصْناماً فَنَظَلُّ لَها عاكِفِينَ  : گفتند : بتهايى پرستش مىكنيم و در پيشگاه آنها نماز مىخوانيم . اين معنى از ابن عباس است . برخى گويند : يعنى پيوسته آنها را عبادت مىكنيم .\r\n قالَ هَلْ يَسْمَعُونَكُمْ إِذْ تَدْعُونَ  : ابراهيم به آنها گفت : آيا هنگامى كه آنها را ميخوانيد صداى شما را مىشنوند و دعاى شما را مستجاب ميكنند ؟\r\n أَوْ يَنْفَعُونَكُمْ أَوْ يَضُرُّونَ  : آيا اگر آنها را پرستش كنيد به شما نفع مىرسانند\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nو اگر نكنيد به شما ضرر مىزنند ؟\r\nاز اينجا استفاده مىشود كه دين را بايد با دليل ثابت كرد و اگر چنين نبود ابراهيم با آنها بحث و مناظره نميكرد .\r\n قالُوا بَلْ وَجَدْنا آباءَنا كَذلِكَ يَفْعَلُونَ  : آنها كه جواب صحيحى نداشتند كه به ابراهيم بدهند ، گفتند : ما از پدران خود تقليد مىكنيم . زيرا ديده‌ايم كه آنها نيز چنين ميكنند .\r\n  قالَ أَ فَرَأَيْتُمْ ما كُنْتُمْ تَعْبُدُونَ أَنْتُمْ وَ آباؤُكُمُ الْأَقْدَمُونَ   : ابراهيم براى اينكه تقليد آنها را مورد انكار قرار دهد ، فرمود : آيا شما و پدرانتان چيزهايى را كه پرستش كرده و ميكنيد ، ديده‌ايد ؟\r\n فَإِنَّهُمْ عَدُوٌّ لِي  : بتها و پرستش بتها همه دشمن منند و بقولى يعنى : بتها همه دشمن منند .\r\nعلت اينكه ضمير جمع مذكر عاقل به بتها برگردانده ، اين است كه به آنها نسبت عداوت داده است .\r\nدشمنى بتها از اين لحاظ است كه عبادت آنها مضر است .\r\nممكن است منظور اين باشد كه بتها و پدران ايشان - كه هم خدا را مىپرستيدند و هم بت را - دشمن منند و به همين جهت است كه بدنبال آن مىگويد :\r\n إِلَّا رَبَّ الْعالَمِينَ  : يعنى همهء معبودها دشمن منند ، جز خداى عالمين .\r\nفراء ميگويد : در جمله قلب است . يعنى : من دشمن ايشانم .\r\nاكنون در وصف خداى عالمين مىگويد :\r\n الَّذِي خَلَقَنِي فَهُوَ يَهْدِينِ  : او كسى است كه مرا از نيستى به هستى آورد و راه نجات را به من نشان ميدهد .\r\nبرخى گويند : يعنى او كسى است كه مرا براى طاعت خويش آفريد و مرا بسوى بهشت هدايت مىكند .\r\n  وَ الَّذِي هُوَ يُطْعِمُنِي وَ يَسْقِينِ وَ إِذا مَرِضْتُ فَهُوَ يَشْفِينِ   : همو كه به من روزى\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nميدهد و تنم را از بيماريها سالم ميگرداند .\r\n وَ الَّذِي يُمِيتُنِي ثُمَّ يُحْيِينِ  : و همو كه مرا پس از اين حيات مىميراند و پس از مرگ در روز قيامت زنده مىسازد .\r\n وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ  : و همو كه اميدوارم بروز جزا گناهم را ببخشايد .\r\nاين جمله را بر سبيل انقطاع مىگويد و الا در نظر ما و همهء عدلى مذهبان انبياء معصومند و نيازى به بخشايش قيامت ندارند . اگر چه عدلى مذهبان - يعنى معتزله - براى انبياء گناه صغيره را تجويز مىكنند ، لكن مىگويند : در همين جهان صغائر ايشان حبط و تكفير مىشود . بنا بر اين گناهى بر آنها باقى نمىماند كه در روز قيامت نياز به مغفرت داشته باشند .\r\nبرخى گويند : يعنى اميدوارم كه در روز قيامت هر كه مرا شفيع خود سازد ، خدا او را عفو كند . بنا بر اين غفران خدا را مخصوص خود گردانيده است . در حالى كه منظور ، غفران شفاعت خواهندگان است . نظير  « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »  ( تا گناهان گذشته و آيندهء ترا ببخشايد : فتح 2 ) كه مقصود آمرزش گناهان امت است .\r\nدر اينجا ابراهيم بيمارى را به خود نسبت داد . اگر چه بيمارى از جانب خداست و اين از حسن ادب ابراهيم است و مقصود او شكر نعمت خداست و اگر مقصود بيان قدرت خداوند بود ، البته به خدا نسبت ميداد . نظير آن كلام خضر است كه وقتى راجع به معيوب كردن كشتى سخن مىگفت ، معيوب كردن كشتى را به خود نسبت داد و گفت :\r\n « فَأَرَدْتُ أَنْ أَعِيبَها »  ( خواستم كشتى را معيوب كنم : كهف 79 ) و چون خواست راجع به تعمير ديوارى كه روى گنج دو يتيم قرار داشت ، سخن بگويد ، گفت :  « فَأَرادَ رَبُّكَ أَنْ يَبْلُغا أَشُدَّهُما »  ( خدا ميخواست كه آنها به حد رشد برسند : كهف 82 ) علت حذف ياءها در آخر افعال اين است كه در رأس آياتند .\r\nاين سخن ابراهيم در مقام احتجاج است و منظور وى اين است كه تنها كسى\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nلايق خدايى است كه بتواند اين كارها را انجام دهد .\r\nاكنون خداوند متعال حكايت از دعاى ابراهيم مىكند :\r\n رَبِّ هَبْ لِي حُكْماً وَ أَلْحِقْنِي بِالصَّالِحِينَ  : خدايا به من حكمت و دانش - و بقولى نبوت - ببخش و مرا از لحاظ درجه و منزلت ، به پيامبران پيش از من ملحق گردان .\r\nبرخى گويند : يعنى چنان لطفى در باره‌ام كن كه شايستگى پيوستن به انبياء پيدا كنم .\r\nاز اين آيه اهميت صلاح و صالح بودن به خوبى معلوم مىشود . منظور از صلاح اين است كه انسان در راه اوامر الهى استقامت نشان دهد .\r\n وَ اجْعَلْ لِي لِسانَ صِدْقٍ فِي الْآخِرِينَ  : و مرا در ميان امت‌هاى بعدى مورد قبول و ستايش ايشان قرار ده .\r\nاين دعاى ابراهيم را خداوند مستجاب فرمود . از اين جهت است كه پيروان همهء اديان ابراهيم را ستايش ميكنند و نبوت او را قبول دارند .\r\nعرب لسان را به جاى قول مىگذارد و همچنين به جاى لغت .\r\nبرخى گويند : يعنى در ميان آخرين امت ، فرزند خوبى به من عطا كن كه زبان به راستى گشايد و قيام به حق كند و منظور محمد ( ص ) است .\r\n وَ اجْعَلْنِي مِنْ وَرَثَةِ جَنَّةِ النَّعِيمِ  : و مرا از وارثان فردوس برين قرار ده .\r\n وَ اغْفِرْ لِأَبِي إِنَّهُ كانَ مِنَ الضَّالِّينَ  : و پدرم را بيامرز كه از راه صواب دور و منحرف گرديد .\r\nعلت اينكه او را گمراه مىنامد اين است كه كفر او از روى جهالت است نه از روى عناد .\r\nدر بارهء وجه استغفار ابراهيم براى پدر در سورهء توبه سخن گفته‌ايم . « 1 »\r\n\r\n\r\n","description":"","footnote":"\r\n( 1 ) - آزر پدر حقيقى ابراهيم نيست . زيرا انبياء بايد از نسل پاكان و نيكان باشند . از آنجا كه ابراهيم به آزر وعدهء طلب مغفرت داده بود (  سَلامٌ عَلَيْكَ سَأَسْتَغْفِرُ لَكَ رَبِّي  ، مريم 49 ) در اينجا برايش طلب مغفرت مىكند و لذا در آيهء ديگر مىگويد :  « وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ \r\n","page_name":" 32 ","page_number":34},
  {"content":"\r\n\r\n وَ لا تُخْزِنِي يَوْمَ يُبْعَثُونَ  : و در روزى كه خلائق محشور مىشوند ، مرا رسوا مكن و بگناهم سرزنشم مكن .\r\nاين دعاى ابراهيم نيز از راه انقطاع است . زيرا همانطورى كه گفتيم ، انبياء مرتكب عمل قبيح نمىشوند . « 1 » اكنون در بارهء روز حشر خلائق مىگويد :\r\n يَوْمَ لا يَنْفَعُ مالٌ وَ لا بَنُونَ  : روزى كه مال و اولاد براى احدى فايده ندارد .\r\nزيرا نميتواند كسى بوسيلهء مال و اولاد از سختيها و دشواريهاى آن روز خلاصى يابد .\r\n إِلَّا مَنْ أَتَى اللَّهَ بِقَلْبٍ سَلِيمٍ  : مگر كسانى كه با دلى خالى از شرك و شك به پيشگاه خداوند بار يابند .\r\nبرخى گويند : يعنى دلى پاك از فساد و معاصى . زيرا هر معصيتى با نيت قلبى صورت مىگيرد . بديهى است كه اگر قلب پاك باشد ساير اعضاء بدن هم پاكند . از امام صادق ( ع ) روايت شده است كه منظور قلبى است كه از حب دنيا سالم باشد . مؤيد آن فرمايش پيامبر است كه : دوستى دنيا رأس هر گناهى است .\r\n وَ أُزْلِفَتِ الْجَنَّةُ لِلْمُتَّقِينَ  : بهشت به پرهيزگاران نزديك مىشود تا داخل شوند .\r\n\r\n\r\n","description":"","footnote":"\r\n(  مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ  ( توبه 114 ) يعنى استغفار ابراهيم براى پدر بواسطهء وعده‌اى بود كه به او داده بود و چون براى ابراهيم معلوم شد كه او دشمن خداست از او تبرى جست .\r\n( 1 ) - عقيده ما بر اين است كه انبياء ترك واجب نميكنند و مرتكب حرام نميشوند زيرا با عصمت آنها منافى است . ولى ترك اولى يعنى ترك مستحبّ يا فعل مكروه بر آنها رواست . از آنجا كه مقام قرب ايشان در حد اعلى است ، طلب مغفرتهاى ايشان براى اين است كه مبادا تنزلى از درجه و مقام شامخ خود پيدا كنند و در درجه‌اى نازل‌تر قرار گيرند كه البته بر ايشان دشوار است ، زيرا هر كس از يك درجه‌اى تنزل كند و لو گرفتار عذاب هم نشود ، برايش سخت است .\r\nبقول سعدى :\r\n اى دوست ترا نان جوين خوش ننمايد * معشوق من است آنكه به نزديك تو زشت است \r\n حوران بهشتى را دوزخ بود اعراف * از دوزخيان پرس كه اعراف بهشت است \r\n","page_name":" 33 ","page_number":35},
  {"content":"\r\n\r\n وَ بُرِّزَتِ الْجَحِيمُ لِلْغاوِينَ  : و جهنم نيز در برابر گمراهان و منحرفين از حق و صواب آشكار ميگردد .\r\n  وَ قِيلَ لَهُمْ أَيْنَ ما كُنْتُمْ تَعْبُدُونَ مِنْ دُونِ اللَّهِ   : به آنها گفته مىشود : بتها را در كجا مىپرستيديد ؟ علت اينكه از آنها سؤال توبيخى مىشود اين است كه هر گونه جواب دهند ، خودشان مفتضح مىشوند .\r\n هَلْ يَنْصُرُونَكُمْ أَوْ يَنْتَصِرُونَ  : آيا امروز عذاب را از شما دور ميكنند يا اينكه در برابر كيفر به يارى شما مىآيند ؟\r\n  فَكُبْكِبُوا فِيها هُمْ وَ الْغاوُونَ وَ جُنُودُ إِبْلِيسَ أَجْمَعُونَ   : آن گاه بتها و پرستندگان آنها كه مردمى گمراه بوده‌اند ، و سپاهيان شيطان همه را جمع كرده ، بر روى هم مىريزند .\r\n   قالُوا وَ هُمْ فِيها يَخْتَصِمُونَ تَاللَّهِ إِنْ كُنَّا لَفِي ضَلالٍ مُبِينٍ إِذْ نُسَوِّيكُمْ بِرَبِّ الْعالَمِينَ    : در حالى كه اينها در جهنم با يكديگر نزاع مىكنند به بتها مىگويند :\r\nبه خدا قسم ، ما از طريق حق و جادهء صواب دور افتاده بوديم كه شما را در رديف خداوند قرار داديم و به پرستش شما پرداختيم .\r\n وَ ما أَضَلَّنا إِلَّا الْمُجْرِمُونَ  : جز گذشتگان كه به آنها تأسى جستيم ، ما را گمراه نكردند .\r\nبرخى گويند : منظور شيطان و برخى گويند : منظور كفار است .\r\nسپس از روى حسرت مىگويند :\r\n  فَما لَنا مِنْ شافِعِينَ وَ لا صَدِيقٍ حَمِيمٍ   : ما را كسى نيست كه شفاعتمان كند و از حالمان بپرسد و خويشاوندى نداريم كه از در دلسوزى و مهربانى و دوستى به ياد ما بيفتد .\r\nخلاصه اينكه نه از خويشاوندان و نه از بيگانگان دادرس و فرياد رسى نداريم .\r\nعلت اين است كه شفاعت پيامبران و فرشتگان و مؤمنان در آن روز شامل حالشان نميشود . جابر بن عبد اللَّه انصارى از پيامبر خدا روايت كرده است كه : شخص در بهشت است و از حال دوستش كه در جهنم است ، سؤال مىكند . خداوند مىفرمايد : دوستش\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nرا به بهشت ببريد . آن گاه كسانى كه در جهنم مىمانند مىگويند : ما را شفاعت كننده‌اى و خويشاوند مهربانى نيست . عياشى از امام صادق ( ع ) روايت كرده است كه فرمود :\r\nبه خدا ، شيعيان خود را شفاعت مىكنيم . به خدا شيعيان خود را شفاعت مىكنيم . تا آنجا كه مردم ميگويند : ما را شفاعت كننده‌اى و خويشاوندى مهربان نيست . كاش به دنيا بر ميگشتيم تا از مؤمنان مىشديم . در روايت ديگر بجاى مردم « دشمن ما » دارد .\r\nابان بن تغلب ميگويد : مؤمن در روز قيامت خانوادهء خود را شفاعت مىكند تا اينكه خدمتكارش باقى مىماند و در حالى كه انگشت سبابهء خود را بلند كرده ، مىگويد :\r\nخدايا خدمتگزارم مرا از سرما و گرما حفظ ميكرد و او را شفاعت مىكند . در روايت ديگر از امام باقر ( ع ) است كه : مؤمن همسايهء خود را كه هيچ حسنه‌اى ندارد شفاعت كرده ، گويد : خدايا همسايه‌ام جلو اذيت مرا مىگرفت و شفاعتش مىكند حد اقل افرادى كه هر مؤمنى شفاعت مىكند سى نفر است .\r\n فَلَوْ أَنَّ لَنا كَرَّةً فَنَكُونَ مِنَ الْمُؤْمِنِينَ  : آن گاه مىگويند : كاش به دنيا بر مىگشتيم و از اهل ايمان مىشديم تا امروز شفاعت مىيافتيم .\r\n إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ  : در اين داستان آيتى و دلالتى است براى آن كسانى كه به ديدهء عبرت در آن بنگرند . اما بيشتر آنها ايمان نياوردند .\r\nمنظور از اين گفتار تسليت خاطر پيامبر و اعلام است به اينكه بدى از قديم بوده است .\r\n وَ إِنَّ رَبَّكَ لَهُوَ الْعَزِيزُ الرَّحِيمُ  : معناى آن گذشت .\r\n\r\n","description":"","footnote":"","page_name":" 35 ","page_number":37},
  {"content":"\r\n\r\n\r\n[ سوره الشعراء ( 26 ) : آيات 105 تا 122 
  ]\r\nكَذَّبَتْ قَوْمُ نُوحٍ الْمُرْسَلِينَ ( 105 ) إِذْ قالَ لَهُمْ أَخُوهُمْ نُوحٌ أَ لا تَتَّقُونَ ( 106 ) إِنِّي لَكُمْ رَسُولٌ أَمِينٌ ( 107 ) فَاتَّقُوا اللَّهَ وَ أَطِيعُونِ ( 108 ) وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلاَّ عَلى رَبِّ الْعالَمِينَ ( 109 )\r\nفَاتَّقُوا اللَّهَ وَ أَطِيعُونِ ( 110 ) قالُوا أَ نُؤْمِنُ لَكَ وَ اتَّبَعَكَ الْأَرْذَلُونَ ( 111 ) قالَ وَ ما عِلْمِي بِما كانُوا يَعْمَلُونَ ( 112 ) إِنْ حِسابُهُمْ إِلاَّ عَلى رَبِّي لَوْ تَشْعُرُونَ ( 113 ) وَ ما أَنَا بِطارِدِ الْمُؤْمِنِينَ ( 114 )\r\nإِنْ أَنَا إِلاَّ نَذِيرٌ مُبِينٌ ( 115 ) قالُوا لَئِنْ لَمْ تَنْتَهِ يا نُوحُ لَتَكُونَنَّ مِنَ الْمَرْجُومِينَ ( 116 ) قالَ رَبِّ إِنَّ قَوْمِي كَذَّبُونِ ( 117 ) فَافْتَحْ بَيْنِي وَ بَيْنَهُمْ فَتْحاً وَ نَجِّنِي وَ مَنْ مَعِيَ مِنَ الْمُؤْمِنِينَ ( 118 ) فَأَنْجَيْناهُ وَ مَنْ مَعَهُ فِي الْفُلْكِ الْمَشْحُونِ ( 119 )\r\nثُمَّ أَغْرَقْنا بَعْدُ الْباقِينَ ( 120 ) إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 121 ) وَ إِنَّ رَبَّكَ لَهُوَ الْعَزِيزُ الرَّحِيمُ ( 122 )\r\n\r\n","description":"","footnote":"","page_name":" 36 ","page_number":38},
  {"content":"\r\n\r\n\r\nترجمه :\r\nقوم نوح ، رسولان را تكذيب كردند . برادرشان نوح بديشان گفت : آيا تقوى پيشه نميكنيد ؟ من براى شما رسولى امينم . از خدا بپرهيزيد و مرا اطاعت كنيد .\r\nمن از شما اجرى نميخواهم . اجرم جز بر خداى عالمين نيست . از خدا بپرهيزيد و اطاعتم كنيد . گفتند : به تو ايمان آوريم و حال آنكه مردم دون‌پايه از تو پيروى كرده‌اند ؟ گفت : مرا به كردار ايشان دانشى نيست . حساب آنها بر خداى من است ، اگر بدانيد . من مؤمنان را طرد نميكنم . من جز ترساننده‌اى آشكار نيستم . گفتند :\r\nاى نوح ، اگر باز نگشتى از سنگسار شدگان خواهى بود . گفت : خدايا ، قومم تكذيبم كردند . ميان من و ايشان در فتحى بگشاى و مرا و مؤمنانى كه با منند از ايشان رها كن . او را و كسانى كه در آن كشتى كه پر از انسان و موجودات ديگر بود نجات داديم .\r\nبعد باقى را غرق كرديم . در اين آيتى است و بيشترشان ايمان نياوردند . خداى تو مقتدر و رحيم است .\r\n\r\nقرائت :\r\nو اتبعك : يعقوب « و اتباعك » خوانده است و در اين صورت ، مبتداست براى « الارذلون » يا عطف است بر ضمير « نؤمن » .\r\n\r\nلغت :\r\nارذلون و اراذل : مردم است .\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nطرد : دور كردن .\r\nرجم : سنگسار كردن .\r\nانتهاء : بازگشتن .\r\nفتح : حكم .\r\nفلك : كشتى . مفرد و جمع اين كلمه يكسان است .\r\nمشحون : پر .\r\n\r\nاعراب :\r\n ما عِلْمِي  : « ما » حرف نفى « علمى » مبتدا  « بِما كانُوا يَعْمَلُونَ »  جار و مجرور و خبر و متعلق بمحذوف .\r\n\r\nمقصود :\r\nاكنون به شرح داستان نوح پرداخته ، مىفرمايد :\r\n كَذَّبَتْ قَوْمُ نُوحٍ الْمُرْسَلِينَ  : قوم نوح رسولان را تكذيب كردند . بديهى است كه اگر كسى يكى از انبياء را تكذيب كند ، همهء آنها را تكذيب كرده است .\r\nزيرا هر پيامبرى كه از جانب خدا بيايد مردم را امر مىكند كه همهء انبياء را تصديق كنند . امام باقر ( ع ) مىفرمايد : منظور از رسولان نوح و پيامبرانى است كه ميان نوح و آدم بودند .\r\n إِذْ قالَ لَهُمْ أَخُوهُمْ نُوحٌ أَ لا تَتَّقُونَ  : نوح كه برادر نسبى آنها بود نه برادر دينى ، به آنها گفت : چرا با تكذيب من از عذاب خداوند نميپرهيزيد ؟\r\n إِنِّي لَكُمْ رَسُولٌ أَمِينٌ  : من رسولى هستم كه ميان شما و خدا امينم و خيانت نميكنم .\r\n فَاتَّقُوا اللَّهَ وَ أَطِيعُونِ  : باطاعت و عبادت خويش از خدا بپرهيزيد و مرا در ايمان و توحيد مطيع باشيد .\r\n وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ   إِلَّا عَلى رَبِّ الْعالَمِينَ  : من در برابر دعوتم بتوحيد از شما مزدى نميخواهم . مزد من بر آن خداوندى است كه همهء\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nموجودات را آفريده است .\r\n فَاتَّقُوا اللَّهَ وَ أَطِيعُونِ  : باز هم سخن پيش را تكرار كرده ، مىگويد : تقوى پيشه كنيد و مرا مطيع باشيد . زيرا از شما مزد نميخواهم تا از مال خويش بترسيد .\r\nقبلا گفته بود : چون رسول امينم ، از خدا بپرهيزيد و مرا مطيع باشيد . بنا بر اين ، اينها با يكديگر مغايرت دارند و در هر دو صورت ، سوء ظن و تهمت را زايل مىسازد .\r\n قالُوا أَ نُؤْمِنُ لَكَ وَ اتَّبَعَكَ الْأَرْذَلُونَ  : گفتند : چگونه به تو ايمان آوريم و حال آنكه مشتى مردم پست و فرومايه از تو تبعيت كرده‌اند ؟ برخى گويند : منظور مستمندان و تهيدستان است . برخى گويند : منظور بافندگان و كفاشان است . بهر حال ميخواهند بگويند : اطرافيان و پيروان تو افراد پست و زبون هستند و اگر ما به تو ايمان آوريم در رديف آنها قرار ميگيريم . بديهى است كه اين سخن حاكى از جهل ايشان است . زيرا ايمان اين طبقه ، موجب اين نميشود كه آنها نوح را تكذيب كنند .\r\nهمينها بخاطر ايمانشان بدرگاه خدا تقرب پيدا ميكنند ، ولى اشرافى گنهكار ، پيش خدا قرب و منزلتى ندارد .\r\n قالَ وَ ما عِلْمِي بِما كانُوا يَعْمَلُونَ  : نوح گفت : من به كارها و رفتار آنها آگاه نيستم . تكليفى هم در اينباره ندارم . تكليف من اين است كه آنها را بسوى خدا دعوت كنم . آنها دعوت مرا اجابت كرده‌اند .\r\n إِنْ حِسابُهُمْ إِلَّا عَلى رَبِّي لَوْ تَشْعُرُونَ  : حساب آنها بر آن خداوندى است كه خالق من و آنهاست . اگر شما آگاه بوديد بر آنها خرده نميگرفتيد .\r\n  وَ ما أَنَا بِطارِدِ الْمُؤْمِنِينَ إِنْ أَنَا إِلَّا نَذِيرٌ مُبِينٌ   : من ترسانندهء از معصيت و دعوت كنندهء آشكارى بسوى طاعت خدايم و مؤمنين را از خود طرد نميكنم .\r\n قالُوا لَئِنْ لَمْ تَنْتَهِ يا نُوحُ لَتَكُونَنَّ مِنَ الْمَرْجُومِينَ  : گفتندش : اى نوح ، اگر از گفتهء خود دست بر ندارى ترا سنگسار خواهيم كرد . ضحاك گويد : يعنى به تو فحاشى مىكنيم .\r\n  قالَ رَبِّ إِنَّ قَوْمِي كَذَّبُونِ فَافْتَحْ بَيْنِي وَ بَيْنَهُمْ فَتْحاً وَ نَجِّنِي وَ مَنْ مَعِيَ  \r\n\r\n","description":"","footnote":"","page_name":" 39 ","page_number":41},
  {"content":"\r\n\r\n  مِنَ الْمُؤْمِنِينَ   : نوح گفت : پروردگارا ، قومم تكذيبم كردند ، ميان ما و آنها به عذاب حكم فرما و مرا و مؤمنانى كه با منند از عذاب نجات ده .\r\n فَأَنْجَيْناهُ وَ مَنْ مَعَهُ فِي الْفُلْكِ الْمَشْحُونِ  : نوح و كسانى را كه در آن كشتى مملو از انسان و حيوانات با او بودند ، نجات بخشيديم .\r\n ثُمَّ أَغْرَقْنا بَعْدُ الْباقِينَ  : پس از نجات نوح و همراهانش بقيه را كه در كشتى نبودند غرق كرديم .\r\n إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ  : در اين داستان دلالتى روشن بر يگانگى خداست و بيشترشان ايمان نياوردند . تكرار اين جمله مانعى ندارد .\r\nزيرا هر بار كه بدنبال يكى از داستانها ذكر مىشود ، مقصود تازه‌اى را افاده مىكند .\r\nوقتى كه بدنبال قصه موسى مىآيد و آن گاه كه بدنبال داستان ابراهيم ذكر مىشود و اكنون كه پس از سرگذشت نوح مىآيد ، در هر كجا آيت و دلالت تازه‌اى را بيان ميدارد .\r\n وَ إِنَّ رَبَّكَ لَهُوَ الْعَزِيزُ الرَّحِيمُ  : خداى تو به هلاك قوم نوح مقتدر و به نجات نوح و همراهانش رحيم است .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\n\r\n[ سوره الشعراء ( 26 ) : آيات 123 تا 140 
  ]\r\nكَذَّبَتْ عادٌ الْمُرْسَلِينَ ( 123 ) إِذْ قالَ لَهُمْ أَخُوهُمْ هُودٌ أَ لا تَتَّقُونَ ( 124 ) إِنِّي لَكُمْ رَسُولٌ أَمِينٌ ( 125 ) فَاتَّقُوا اللَّهَ وَ أَطِيعُونِ ( 126 ) وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلاَّ عَلى رَبِّ الْعالَمِينَ ( 127 )\r\nأَ تَبْنُونَ بِكُلِّ رِيعٍ آيَةً تَعْبَثُونَ ( 128 ) وَ تَتَّخِذُونَ مَصانِعَ لَعَلَّكُمْ تَخْلُدُونَ ( 129 ) وَ إِذا بَطَشْتُمْ بَطَشْتُمْ جَبَّارِينَ ( 130 ) فَاتَّقُوا اللَّهَ وَ أَطِيعُونِ ( 131 ) وَ اتَّقُوا الَّذِي أَمَدَّكُمْ بِما تَعْلَمُونَ ( 132 )\r\nأَمَدَّكُمْ بِأَنْعامٍ وَ بَنِينَ ( 133 ) وَ جَنَّاتٍ وَ عُيُونٍ ( 134 ) إِنِّي أَخافُ عَلَيْكُمْ عَذابَ يَوْمٍ عَظِيمٍ ( 135 ) قالُوا سَواءٌ عَلَيْنا أَ وَعَظْتَ أَمْ لَمْ تَكُنْ مِنَ الْواعِظِينَ ( 136 ) إِنْ هذا إِلاَّ خُلُقُ الْأَوَّلِينَ ( 137 )\r\nوَ ما نَحْنُ بِمُعَذَّبِينَ ( 138 ) فَكَذَّبُوهُ فَأَهْلَكْناهُمْ إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 139 ) وَ إِنَّ رَبَّكَ لَهُوَ الْعَزِيزُ الرَّحِيمُ ( 140 )\r\n\r\n","description":"","footnote":"","page_name":" 41 ","page_number":43},
  {"content":"\r\n\r\n\r\nترجمه :\r\nقوم عاد رسولان را تكذيب كردند . آن گاه كه برادرشان هود ، آنها را گفت :\r\nآيا تقوى پيشه نميكنيد ؟ من براى شما رسولى امينم . از خدا بپرهيزيد و مرا اطاعت كنيد . من بر اين كار از شما مزدى نمىخواهم . مزد من جز بر خداى عالمين نيست .\r\nآيا در هر محل مرتفعى بنائى بيهوده مىسازيد ؟ و قصرهايى محكم مىسازيد كه شايد جاودان بمانيد و هنگامى كه كيفر ميدهيد ، جبارانه كيفر ميدهيد ؟ از خدا بپرهيزيد و اطاعتم كنيد . از خدايى بپرهيزيد كه شما را به آنچه ميدانيد ، امداد كرد . امداد كرد شما را به چارپايان و فرزندان و بوستان‌ها و چشمه‌ها . بر شما از عذاب روزى بزرگ مىترسم . گفتند : ما را يكسان است كه پند بدهى يا از پند دهندگان نباشى .\r\nاين نيست مگر خلق و عادت پيشينيان . و ما معذب نيستيم . تكذيبش كردند و هلاكشان كرديم . در اين ، آيتى است و بيشترشان مؤمن نبودند . خدايت عزيز و رحيم است .\r\n\r\nقرائت :\r\nخلق : ابن كثير و اهل بصره و ابو جعفر و كسايى بفتح خاء و ديگران بضم خاء و لام خوانده‌اند . اولى به معنى دروغ پردازى و دومى به معناى خلق و خوى و عادت است .\r\n\r\nلغت :\r\nريع : زمين مرتفع .\r\nمصانع : آبگيرها ، ساختمانها .\r\nبطش : كشتن به شمشير و زدن به شلاق .\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nجبار : زورمند . اين صفت در مورد خدا مدح و در مورد ديگران ذم است .\r\nزيرا آنها زورمندى را به خود مىبندند .\r\n\r\nمقصود :\r\nاكنون در بارهء قوم عاد مىفرمايد :\r\n كَذَّبَتْ عادٌ الْمُرْسَلِينَ  : قبيله عاد رسولان را تكذيب كردند .\r\n إِذْ قالَ لَهُمْ أَخُوهُمْ هُودٌ أَ لا تَتَّقُونَ  : هود كه برادر نسبى ايشان بود نه برادر دينى ، به ايشان گفت : آيا به اجتناب از معاصى ، از خدا نمىپرهيزيد  إِنِّي لَكُمْ رَسُولٌ أَمِينٌ   . . . . رَبِّ الْعالَمِينَ  : تفسيرش گذشت .\r\n أَ تَبْنُونَ بِكُلِّ رِيعٍ آيَةً تَعْبَثُونَ  : آيا در هر نقطهء مرتفعى بنائى مىسازيد كه براى سكونت ، مورد احتياجتان نيست ؟ بلكه منظور شما لهو و لعب و بيهودگى است . ساختمانى كه مورد نياز نباشد . بيهوده است . برخى « ريع » را به معنى شرف و برخى به معنى راه گرفته‌اند .\r\nدر روايت است كه پيامبر گرامى اسلام ( ص ) بيرون آمد و قبه‌اى بلند مشاهده كرد . پرسيد : اين چيست ؟ گفتند : از يكى از انصاريان است . صبر كرد تا صاحب قبه آمد . سلام كرد و پيامبر خدا از او اعراض كرد و چندين بار اعراض خود را تكرار كرد تا آن مرد آثار خشم و اعراض را از پيامبر متوجه شد . به اصحاب شكايت برد و گفت : آثار انكار را در نظر رسول خدا مىبينم ، نميدانم چه كرده‌ام ؟ گفتند : پيامبر خارج شد و قبهء تو را ديد و پرسيد : از كيست ؟ و ما به او اطلاع داديم . آن مرد رفت و قبه را با زمين يكسان كرد . روزى پيامبر خدا بيرون آمد و قبه را نديد . فرمود :\r\nقبه‌اى كه در اينجا بود چه شد ؟ گفتند : صاحب آن از اعراض شما پيش ما شكايت كرد و ما او را مطلع ساختيم و او خرابش كرد . فرمود : هر بنائى كه بر سر پا آيد بر صاحبش وبالى دارد ، مگر اينكه مورد احتياجش باشد .\r\nبرخى گويند : خانه‌ها را در جاهاى بلند مىساختند تا راهگذران و گدايان را از بالا مورد مسخره قرار دهند .\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nبرخى گويند : براى حمام‌ها برج مىساختند و هود اين كارشان را مورد انكار قرار داد .\r\n وَ تَتَّخِذُونَ مَصانِعَ لَعَلَّكُمْ تَخْلُدُونَ  : ساختمانها و كاخهاى محكمى مىسازيد يا آبگيرهايى درست مىكنيد كه گويا هرگز نميميريد . اين بناهاى محكم براى كسى خوب است كه طمع حيات ابدى داشته باشد .\r\nبرخى گويند : يعنى بفكر زندگى ابدى دنيا هستيد و در بارهء مرگ فكر نميكنيد .\r\n وَ إِذا بَطَشْتُمْ بَطَشْتُمْ جَبَّارِينَ  : هنگامى كه ميخواهيد كسى را تنبيه و مجازات كنيد ، نهايت سختگيرى را در بارهء او مرتكب شويد . برخى گويند : يعنى وقتى كيفر ميدهيد ، بناحق مىكشيد .\r\n فَاتَّقُوا اللَّهَ وَ أَطِيعُونِ  : معنايش گذشت .\r\n وَ اتَّقُوا الَّذِي أَمَدَّكُمْ بِما تَعْلَمُونَ  : از خدايى بپرهيزيد كه به نعمتهايى كه ميدانيد پياپى براى شما مدد و كمك مىفرستد .\r\n  أَمَدَّكُمْ بِأَنْعامٍ وَ بَنِينَ وَ جَنَّاتٍ وَ عُيُونٍ   : شما را به چارپايان و فرزندان و باغها و چشمه‌ها كمك كرده و على الدوام براى شما كمك مىفرستد .\r\n إِنِّي أَخافُ عَلَيْكُمْ عَذابَ يَوْمٍ عَظِيمٍ  : مىترسم كه در آن روز بزرگ يعنى قيامت ، گرفتار عذاب شويد .\r\nقيامت را روز بزرگ خوانده ، زيرا ترسهاى آن بزرگ است .\r\n قالُوا سَواءٌ عَلَيْنا أَ وَعَظْتَ أَمْ لَمْ تَكُنْ مِنَ الْواعِظِينَ  : گفتند : چه ما را نهى كنى چه نكنى يكسان است . بهر حال ما گفتار ترا نميپذيريم . يعنى موعظه و ترك موعظه براى ما يكسان است .\r\n إِنْ هذا إِلَّا خُلُقُ الْأَوَّلِينَ  : اينها كه تو مىگويى دروغهاى مردم قديم است كه بيهوده ادعاى نبوت ميكردند و پيامبر نبودند . تو هم مثل آنهايى .\r\nبنا بر اينكه بضم خاء خوانده شود ، يعنى : اينها كه ما ساخته‌ايم ، بنا بر سنت و رويه‌اى است كه از گذشتگان بيادگار مانده است .\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nبرخى گويند : يعنى زندگى ما هم مثل زندگى گذشتگان است كه بدنبال آن مرگ است و قيامت و حسابى بدنبال آن نيست و برخى گويند : يعنى اين ادعاى تو مطابق عادت گذشتگان است .\r\n وَ ما نَحْنُ بِمُعَذَّبِينَ  : اين ادعاى تو بى اساس است . ما نه در دنيا عذاب مىشويم ، نه در آخرت .\r\n فَكَذَّبُوهُ فَأَهْلَكْناهُمْ  : هود را تكذيب كردند و ما آنها را بوسيلهء عذاب دچار استيصال كرديم .\r\n  إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ وَ إِنَّ رَبَّكَ لَهُوَ الْعَزِيزُ الرَّحِيمُ   :\r\nتفسير آن گذشت .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\n\r\n[ سوره الشعراء ( 26 ) : آيات 141 تا 159 
  ]\r\nكَذَّبَتْ ثَمُودُ الْمُرْسَلِينَ ( 141 ) إِذْ قالَ لَهُمْ أَخُوهُمْ صالِحٌ أَ لا تَتَّقُونَ ( 142 ) إِنِّي لَكُمْ رَسُولٌ أَمِينٌ ( 143 ) فَاتَّقُوا اللَّهَ وَ أَطِيعُونِ ( 144 ) وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلاَّ عَلى رَبِّ الْعالَمِينَ ( 145 )\r\nأَ تُتْرَكُونَ فِي ما هاهُنا آمِنِينَ ( 146 ) فِي جَنَّاتٍ وَ عُيُونٍ ( 147 ) وَ زُرُوعٍ وَ نَخْلٍ طَلْعُها هَضِيمٌ ( 148 ) وَ تَنْحِتُونَ مِنَ الْجِبالِ بُيُوتاً فارِهِينَ ( 149 ) فَاتَّقُوا اللَّهَ وَ أَطِيعُونِ ( 150 )\r\nوَ لا تُطِيعُوا أَمْرَ الْمُسْرِفِينَ ( 151 ) الَّذِينَ يُفْسِدُونَ فِي الْأَرْضِ وَ لا يُصْلِحُونَ ( 152 ) قالُوا إِنَّما أَنْتَ مِنَ الْمُسَحَّرِينَ ( 153 ) ما أَنْتَ إِلاَّ بَشَرٌ مِثْلُنا فَأْتِ بِآيَةٍ إِنْ كُنْتَ مِنَ الصَّادِقِينَ ( 154 ) قالَ هذِهِ ناقَةٌ لَها شِرْبٌ وَ لَكُمْ شِرْبُ يَوْمٍ مَعْلُومٍ ( 155 )\r\nوَ لا تَمَسُّوها بِسُوءٍ فَيَأْخُذَكُمْ عَذابُ يَوْمٍ عَظِيمٍ ( 156 ) فَعَقَرُوها فَأَصْبَحُوا نادِمِينَ ( 157 ) فَأَخَذَهُمُ الْعَذابُ إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 158 ) وَ إِنَّ رَبَّكَ لَهُوَ الْعَزِيزُ الرَّحِيمُ ( 159 )\r\n\r\n","description":"","footnote":"","page_name":" 46 ","page_number":48},
  {"content":"\r\n\r\n\r\nترجمه :\r\nقوم ثمود رسولان را تكذيب كردند آن گاه كه برادرشان صالح ، بديشان گفت :\r\nآيا تقوى پيشه نميكنيد ؟ من براى شما رسولى امينم . از خدا بپرهيزيد و مرا اطاعت كنيد . از شما اجرى در خواست نميكنم . اجرم بر خداى عالمين است . آيا با ايمنى در آنچه در اينجاست ، متروك مىمانيد ؟ در باغها و چشمه‌ها و زراعتها و نخلهايى كه طلع آن لطيف است ؟ و از كوه‌ها خانه‌هايى مىتراشيد در حالى كه در اين كار مهارت داريد . از خدا بپرهيزيد و مرا اطاعت كنيد . و امر مسرفان را اطاعت نكنيد . آنها كه در زمين فساد ميكنند و اصلاح نميكنند . گفتند : همانا تو از مسحور شدگانى . تو نيستى مگر بشرى مثل ما . آيتى بيار ، اگر از راستگويانى . گفت : اين است شترى كه قسمتى از آب براى اوست و قسمتى در روز معلوم براى شما . و او را به بدى مس نكنيد كه عذاب روزى بزرگ دامنگير شما مىشود . شتر را آسيب زدند و دچار ندامت گشتند . و گرفتار عذاب شدند كه در اين آيتى است و بيشترشان ايمان ندارند . خدايت مقتدر و رحيم است .\r\n\r\n","description":"","footnote":"","page_name":" 47 ","page_number":49},
  {"content":"\r\n\r\n\r\nقرائت :\r\nفارهين : كوفيان و شاميان بدون الف و ديگران با الف خوانده‌اند . بنا بر قرائت اول معنى مهارت و بنا بر قرائت ثانى ، معنى طغيان و اعتماد به نفس را ميدهد .\r\nبعضى هر دو را بيك معنى گرفته‌اند .\r\n\r\nلغت :\r\nهضيم : لطيف مسحر : كسى كه چند بار مسحور شده باشد .\r\nشرب : بهره‌اى از آب سوء : بدى عقر : قطع قسمتى از بدن كه هر گاه زياد باشد موجب مرگ مىشود .\r\n\r\nمقصود :\r\nاكنون خداوند در بارهء قوم ثمود مىگويد :\r\n كَذَّبَتْ ثَمُودُ الْمُرْسَلِينَ   . . . إِلَّا عَلى رَبِّ الْعالَمِينَ  : اين قسمت در همين سوره تفسير شده است .\r\n أَ تُتْرَكُونَ فِي ما هاهُنا آمِنِينَ  : آيا گمان ميكنيد كه در نيكيهايى كه خدا در اين جهان به شما داده است ميمانيد و گرفتار مرگ و عذاب نمىشويد ؟\r\nدر حقيقت اين جمله خبر از اين است كه نعمتهاى آنها دوام نمىپذيرد و سر انجام از آنها سلب مىشود .\r\nسپس بذكر آن نعمتها پرداخته ، مىفرمايد :\r\n  فِي جَنَّاتٍ وَ عُيُونٍ وَ زُرُوعٍ وَ نَخْلٍ طَلْعُها هَضِيمٌ   : در باغهاى انبوه از درخت و چشمه‌هاى جارى و زراعتها و نخلهايى كه طلع آن رسيده و پخته است . عكرمه گويد : يعنى طلع آنها تر و نرم است . برخى گويند : يعنى طلع آن لاغر است . و بعضى گويند : يعنى اگر به طلع آن دست زده شود متلاشى مىشود . حسن گويد : يعنى در داخل آن هسته نيست .\r\n\r\n","description":"","footnote":"","page_name":" 48 ","page_number":50},
  {"content":"\r\n\r\n وَ تَنْحِتُونَ مِنَ الْجِبالِ بُيُوتاً فارِهِينَ  : و با استادى و مهارت از كوه‌ها خانه مىتراشيد . ابن عباس گويد : بنا بر قرائت ديگر يعنى با طغيان و سركشى به تراشيدن خانه‌هاى سنگى مىپردازيد .\r\n فَاتَّقُوا اللَّهَ وَ أَطِيعُونِ  : از مخالفت خداوند بپرهيزيد و دستورات مرا اطاعت كنيد .\r\n وَ لا تُطِيعُوا أَمْرَ الْمُسْرِفِينَ  : و امر رؤساء مسرف و تبهكار را اطاعت نكنيد .\r\nمقصود از مسرفين ، آن نه قبيله‌اى است از ثمود كه اقدام به كشتن شتر كردند .\r\nسپس در وصف مسرفان مىفرمايد :\r\n الَّذِينَ يُفْسِدُونَ فِي الْأَرْضِ وَ لا يُصْلِحُونَ  : كسانى كه در زمين فساد ميكنند و به اصلاح اقدام نميكنند .\r\n قالُوا إِنَّما أَنْتَ مِنَ الْمُسَحَّرِينَ  : در جوابش گفتند : تو از مسحور شدگانى و عقلت فاسد شده و چيزى نميفهمى ، يعنى چندين بار مسحور شده‌اى . برخى گويند :\r\nيعنى دچار خدعه شده‌اى و برخى گويند : يعنى تو از كسانى هستى كه به بيمارى دستگاه گوارش مبتلايند . برخى گويند : يعنى تو هم مثل ما ميخورى و مىآشامى . چگونه براى نبوت بر ما اولويت پيدا كرده‌اى .\r\n ما أَنْتَ إِلَّا بَشَرٌ مِثْلُنا فَأْتِ بِآيَةٍ إِنْ كُنْتَ مِنَ الصَّادِقِينَ  : تو هم بشرى هستى مثل ما . معجزه‌اى بياور كه اگر راست مىگويى گواه بر صدقت باشد .\r\n قالَ هذِهِ ناقَةٌ لَها شِرْبٌ وَ لَكُمْ شِرْبُ يَوْمٍ مَعْلُومٍ  : صالح گفت : اين است شترى كه خدا او را از سنگ بيرون آورده و ده ماهه آبستن است و بايد آب را تقسيم كنيد ، قسمتى براى شما و قسمتى براى او و هيچيك نبايد مزاحم يكديگر شويد ، از على ( ع ) است كه : اولين چشمه‌اى كه در زمين جوشيد ، همان بود كه خداوند براى صالح ظاهر كرد و صالح گفت : يك روز براى او و يك روز براى شما .\r\n وَ لا تَمَسُّوها بِسُوءٍ فَيَأْخُذَكُمْ عَذابُ يَوْمٍ عَظِيمٍ   . . . لَهُوَ الْعَزِيزُ الرَّحِيمُ  :\r\nاين قسمت در سورهء اعراف تفسير شده و شرح داستان نيز در همانجاست .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\n\r\n[ سوره الشعراء ( 26 ) : آيات 160 تا 175 
  ]\r\nكَذَّبَتْ قَوْمُ لُوطٍ الْمُرْسَلِينَ ( 160 ) إِذْ قالَ لَهُمْ أَخُوهُمْ لُوطٌ أَ لا تَتَّقُونَ ( 161 ) إِنِّي لَكُمْ رَسُولٌ أَمِينٌ ( 162 ) فَاتَّقُوا اللَّهَ وَ أَطِيعُونِ ( 163 ) وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلاَّ عَلى رَبِّ الْعالَمِينَ ( 164 )\r\nأَ تَأْتُونَ الذُّكْرانَ مِنَ الْعالَمِينَ ( 165 ) وَ تَذَرُونَ ما خَلَقَ لَكُمْ رَبُّكُمْ مِنْ أَزْواجِكُمْ بَلْ أَنْتُمْ قَوْمٌ عادُونَ ( 166 ) قالُوا لَئِنْ لَمْ تَنْتَهِ يا لُوطُ لَتَكُونَنَّ مِنَ الْمُخْرَجِينَ ( 167 ) قالَ إِنِّي لِعَمَلِكُمْ مِنَ الْقالِينَ ( 168 ) رَبِّ نَجِّنِي وَ أَهْلِي مِمَّا يَعْمَلُونَ ( 169 )\r\nفَنَجَّيْناهُ وَ أَهْلَهُ أَجْمَعِينَ ( 170 ) إِلاَّ عَجُوزاً فِي الْغابِرِينَ ( 171 ) ثُمَّ دَمَّرْنَا الْآخَرِينَ ( 172 ) وَ أَمْطَرْنا عَلَيْهِمْ مَطَراً فَساءَ مَطَرُ الْمُنْذَرِينَ ( 173 ) إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 174 )\r\nوَ إِنَّ رَبَّكَ لَهُوَ الْعَزِيزُ الرَّحِيمُ ( 175 )\r\n\r\n","description":"","footnote":"","page_name":" 50 ","page_number":52},
  {"content":"\r\n\r\n\r\nترجمه :\r\nقوم لوط رسولان را تكذيب كردند . هنگامى كه برادرشان لوط به آنها گفت :\r\nآيا تقوى پيشه نميكنيد ؟ من براى شما رسولى امينم . از خدا بپرهيزيد و مرا اطاعت كنيد . از شما درخواست اجرى نميكنم . اجر من بر خداى عالمين است . آيا از ميان مردم به جنس ذكور روى مىآوريد و همسرانى را كه خدا براى شما آفريده ، رها مىكنيد ؟ بلكه شما مردمى متجاوز هستيد . گفتند : اى لوط ، اگر دست بر ندارى از اخراج شدگان خواهى بود ، گفتند : ما نسبت بكردار تو از بغض دارندگانيم .\r\nپروردگارا ، مرا و خاندانم را از كردار ايشان نجات ده . او و خاندانش را همگى نجات داديم . مگر پير زنى كه در ميان هلاك شدگان بود . آن گاه ديگران را به سختى هلاك كرديم و بر آنها باران باريديم و بد است باران انذار شدگان . در آن آيتى است و بيشترشان مؤمن نيستند و خداى تو مقتدر و رحيم است .\r\n\r\nلغت :\r\nعادى : ظالم قالى : كينه‌توز غابر : چيزى كم كه باقى مىماند . مثل باقى ماندهء خاكى كه روفته باشند .\r\nباقى ماندهء شير در پستان .\r\nتدمير : هلاك كردن به سخت‌ترين روش .\r\n\r\nمقصود :\r\nاكنون در بارهء قوم لوط مىگويد :\r\n كَذَّبَتْ قَوْمُ لُوطٍ الْمُرْسَلِينَ   . . . إِلَّا عَلى رَبِّ الْعالَمِينَ  : اين قسمت تفسير شده است .\r\n أَ تَأْتُونَ الذُّكْرانَ مِنَ الْعالَمِينَ  : آيا در ميان خلائق ، فقط مردان را مورد استفاده جنسى قرار ميدهيد ؟\r\n وَ تَذَرُونَ ما خَلَقَ لَكُمْ رَبُّكُمْ مِنْ أَزْواجِكُمْ  : و از زنان كه همسران شرعى شما هستند\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nكناره گيرى ميكنيد ؟\r\nزوج و زوجه ، همسر شرعى انسان است . چنان كه مىفرمايد :  « اسْكُنْ أَنْتَ وَ زَوْجُكَ الْجَنَّةَ »  ( تو و همسرت ساكن بهشت شويد : بقره 35 )  بَلْ أَنْتُمْ قَوْمٌ عادُونَ  : شما مردمى هستيد كه از حلال به حرام تجاوز كرده‌ايد .\r\n قالُوا لَئِنْ لَمْ تَنْتَهِ يا لُوطُ لَتَكُونَنَّ مِنَ الْمُخْرَجِينَ  : گفتند اگر دست برندارى اى لوط تو را اخراج خواهيم كرد .\r\n قالَ إِنِّي لِعَمَلِكُمْ مِنَ الْقالِينَ  : لوط فرمود من دشمن كارهاى شما هستم .\r\nسپس لوط در بارهء ايشان نفرين كرده گويد :\r\n رَبِّ نَجِّنِي وَ أَهْلِي مِمَّا يَعْمَلُونَ  : خدايا ، مرا و خاندانم را از عاقبت كردار ايشان نجات ده . عاقبت كردار ايشان ، چيزى جز عذاب نيست .\r\nخداوند دعاى لوط را مستجاب كرده ، مىفرمايد :\r\n فَنَجَّيْناهُ وَ أَهْلَهُ أَجْمَعِينَ  : لوط و خاندانش را از عذابى كه بر قوم واقع شد ، يا از عملى كه آنها انجام ميدادند ، نجات داديم .\r\nبديهى است كه وقتى از خود عمل نجات يابند ، از كيفر آن نيز نجات پيدا ميكنند .\r\n إِلَّا عَجُوزاً فِي الْغابِرِينَ  : به جز پير زنى كه همسر لوط بود ، او هلاك شد ، زيرا اهل فساد را مطلع كرد كه لوط مهمانهايى به خانه آورده است .\r\nاين پير زن در شهر ماند و با ساير مردم به سنگباران آسمانى به هلاكت رسيد .\r\n ثُمَّ دَمَّرْنَا الْآخَرِينَ  : آن گاه بقيه را به زمين فرو برديم .\r\nبعضى گويند : يعنى زمين شهر را زير و زبر كرديم . اما آن كسانى كه در شهر نبودند بوسيلهء سنگباران به هلاكت رسانديم .\r\n وَ أَمْطَرْنا عَلَيْهِمْ مَطَراً فَساءَ مَطَرُ الْمُنْذَرِينَ  : و بر آنها باران باريديم و چه دشوار و ناگوار است بارانى كه بر مردم كافر بارد .\r\n إِنَّ فِي ذلِكَ   . . . لَهُوَ الْعَزِيزُ الرَّحِيمُ  : اين قسمت تفسير شده است .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n\r\n[ سوره الشعراء ( 26 ) : آيات 176 تا 191 
  ]\r\nكَذَّبَ أَصْحابُ الْأَيْكَةِ الْمُرْسَلِينَ ( 176 ) إِذْ قالَ لَهُمْ شُعَيْبٌ أَ لا تَتَّقُونَ ( 177 ) إِنِّي لَكُمْ رَسُولٌ أَمِينٌ ( 178 ) فَاتَّقُوا اللَّهَ وَ أَطِيعُونِ ( 179 ) وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلاَّ عَلى رَبِّ الْعالَمِينَ ( 180 )\r\nأَوْفُوا الْكَيْلَ وَ لا تَكُونُوا مِنَ الْمُخْسِرِينَ ( 181 ) وَ زِنُوا بِالْقِسْطاسِ الْمُسْتَقِيمِ ( 182 ) وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ ( 183 ) وَ اتَّقُوا الَّذِي خَلَقَكُمْ وَ الْجِبِلَّةَ الْأَوَّلِينَ ( 184 ) قالُوا إِنَّما أَنْتَ مِنَ الْمُسَحَّرِينَ ( 185 )\r\nوَ ما أَنْتَ إِلاَّ بَشَرٌ مِثْلُنا وَ إِنْ نَظُنُّكَ لَمِنَ الْكاذِبِينَ ( 186 ) فَأَسْقِطْ عَلَيْنا كِسَفاً مِنَ السَّماءِ إِنْ كُنْتَ مِنَ الصَّادِقِينَ ( 187 ) قالَ رَبِّي أَعْلَمُ بِما تَعْمَلُونَ ( 188 ) فَكَذَّبُوهُ فَأَخَذَهُمْ عَذابُ يَوْمِ الظُّلَّةِ إِنَّهُ كانَ عَذابَ يَوْمٍ عَظِيمٍ ( 189 ) إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ ( 190 )\r\nوَ إِنَّ رَبَّكَ لَهُوَ الْعَزِيزُ الرَّحِيمُ ( 191 )\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n\r\nترجمه :\r\nاصحاب ايكه رسولان را تكذيب كردند . آن گاه كه شعيب به ايشان گفت : آيا تقوى پيشه نميكنيد ؟ من براى شما رسولى امينم . از خدا بپرهيزيد و مرا اطاعت كنيد . از شما اجرى درخواست نميكنم . اجرم بر خداى عالمين است .\r\nپيمانه را تمام بدهيد و از كم دهندگان نباشيد و به ميزان راست و صحيح ، وزن كنيد و چيزهاى مردم را كم ندهيد و در زمين فساد نكنيد و از خدايى كه شما و پيشينيان را آفريده ، بپرهيزيد . گفتند تو از مسحور شدگانى و نيستى جز بشرى مانند ما و نميپنداريم ترا مگر از دروغ گويان . پس قطعه‌هايى از آسمان بر ما فرود آور ، اگر از راست گويانى گفت : خدايم بكردار شما داناتر است . تكذيبش كردند و عذاب و شكنجهء روز كم سايه ، دامنگيرشان شد كه عذاب روزى بزرگ بود . در آن آيتى است و بيشترشان مؤمن نبودند و خداى تو مقتدر و رحيم است .\r\n\r\nقرائت :\r\nايكة : حجازيان و شاميان اين كلمه را در اينجا و در سورهء ص « ليكة » به فتح تاء خوانده‌اند و ديگران به همزه .\r\nابو على مىگويد : هنگامى كه گفته شود : « الايكة » همزهء وسط ساقط مىشود و همزهء اول نيز مىافتد . زجاج گويد : عدم انصراف آن بخاطر اين است كه نام شهر است .\r\n\r\n","description":"","footnote":"","page_name":" 54 ","page_number":56},
  {"content":"\r\n\r\n\r\nلغت :\r\nايكة : جايى كه درختان انبوه و گشتن داشته باشد . بدون تاء جمع است .\r\nمخسر : زيان رساننده :\r\nجبلة : طبيعت شىء . شاعر گويد :\r\n و الموت اعظم حادث * مما يمر على الجبلة \r\nمرگ بزرگترين حادثه‌اى است كه بر طبيعت خلائق مرور مىكند .\r\n\r\nمقصود :\r\nاكنون در بارهء شعيب مىفرمايد :\r\n كَذَّبَ أَصْحابُ الْأَيْكَةِ الْمُرْسَلِينَ  : مردم مدين رسولان را تكذيب كردند . اين معنى از ابن عباس است .\r\nقتاده گويد : اصحاب ايكه مردم مدين نيستند و خداوند شعيب را بسوى دو امت فرستاده است .\r\n إِذْ قالَ لَهُمْ شُعَيْبٌ أَ لا تَتَّقُونَ  : شعيب بديشان گفت : آيا تقوى پيشه نميكنيد ؟\r\nدر اينجا شعيب را برادر آن قوم معرفى نميكند . زيرا آنها با شعيب نسبتى نداشتند . زيرا شعيب از اهالى مدين است . و هنگامى كه در بارهء مردم مدين سخن گفته ، مىگويد  « وَ إِلى مَدْيَنَ أَخاهُمْ شُعَيْباً »  ( و بسوى مردم مدين برادرشان شعيب را فرستاديم : اعراف 75 ) .\r\n إِنِّي لَكُمْ رَسُولٌ   . . . رَبِّ الْعالَمِينَ  : قبلا تفسير شده است .\r\nعلت اينكه دعوت انبياء را بيك عبارت ذكر كرده ، اين است كه ميخواهد بگويد : حق يكى است و همهء انبياء برنامهء واحدى داشته‌اند . آنها بمردم ميگفتند :\r\nتقوى پيشه كنيد و از گناهان اجتناب كنيد و در عبادت خدا و طاعت رسولان اخلاص داشته باشيد و بدانيد كه پيامبران در ميان بندگان ، امين خدايند و هيچيك از آنها بر رسالت خود حق گرفتن اجرت ندارند . زيرا اخذ اجرت ، مردم را از اطاعت ايشان متنفر مىسازد .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nسپس شعيب به ايشان مىگويد :\r\n أَوْفُوا الْكَيْلَ  : پيمانه را بدون كم و كاست بدهيد .\r\nبديهى است كه همين وظيفه را در مورد چيزهايى كه احتياج به كشيدن و متر كردن و شمردن دارد ، نيز بايد رعايت كنند .\r\n وَ لا تَكُونُوا مِنَ الْمُخْسِرِينَ  : بايد از كم كنندگان وزن و پيمانه نباشيد .\r\n وَ زِنُوا بِالْقِسْطاسِ الْمُسْتَقِيمِ  : به عدل وزن كنيد و كاملا در اداى حقوق ديگران دقت كنيد .\r\nاقوالى كه در بارهء قسطاس است در سورهء بنى اسرائيل ذكر شده است .\r\n وَ لا تَبْخَسُوا النَّاسَ أَشْياءَهُمْ  : حقوق مردم را كم نكنيد و مانع آن نباشيد .\r\n وَ لا تَعْثَوْا فِي الْأَرْضِ مُفْسِدِينَ  : و در روى زمين سعى در فساد و تبهكارى نكنيد .\r\nابو عبيده گويد : عثى شديدترين فساد و خرابى است .\r\n وَ اتَّقُوا الَّذِي خَلَقَكُمْ وَ الْجِبِلَّةَ الْأَوَّلِينَ  : از خدايى كه شما و امم گذشته را از نيستى به هستى آورده ، بپرهيزيد .\r\n  قالُوا إِنَّما أَنْتَ مِنَ الْمُسَحَّرِينَ وَ ما أَنْتَ إِلَّا بَشَرٌ مِثْلُنا   : معنى آن گذشت .\r\n وَ إِنْ نَظُنُّكَ لَمِنَ الْكاذِبِينَ  : ترا يكى از دروغگويان مىپنداريم .\r\n« ان » مخفف از « ان » است و از اين جهت بر سر خبر لام مفتوح در آمده است .\r\n فَأَسْقِطْ عَلَيْنا كِسَفاً مِنَ السَّماءِ إِنْ كُنْتَ مِنَ الصَّادِقِينَ  : اگر در دعوى خود راست مىگويى ، قطعه‌هايى از آسمان بر سر ما فرو بياور .\r\nابن عباس گويد : « كسف » جمع « كسفه » است .\r\n قالَ رَبِّي أَعْلَمُ بِما تَعْمَلُونَ  : شعيب گفت : اگر در علم خداى من باشد كه شما يا بعضى از شما توبه ميكنيد ، همچنين عذابى بر شما نازل نميكند و اگر بداند كه توبه نميكنيد ، به زودى به عذاب استيصال گرفتارتان خواهد كرد .\r\nسپس مىگويد :\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n فَكَذَّبُوهُ فَأَخَذَهُمْ عَذابُ يَوْمِ الظُّلَّةِ  : آنان هم چنان شعيب را تكذيب كردند و به مدت هفت روز گرفتار گرماى شديد شدند ، بدون اينكه نسيمى بر شهر و سرزمين آنها بوزد . آن گاه ابرى پديد آمد كه براى فرار از گرما به سايهء آن پناه بردند و در همين موقع بود كه آتشى آنها را فرو گرفت و همگى سوختند . آن روز سخت‌ترين روزهاى دنيا بود . چنان كه مىفرمايد :\r\n إِنَّهُ كانَ عَذابَ يَوْمٍ عَظِيمٍ  : عذاب آن روز بزرگ ، سخت و دشوار بود .\r\nظله : در اينجا به معنى ابرى است كه سايه بيفكند .\r\n إِنَّ فِي ذلِكَ . . .  : اين قسمت تفسير شد .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\n\r\n[ سوره الشعراء ( 26 ) : آيات 192 تا 212 
  ]\r\nوَ إِنَّهُ لَتَنْزِيلُ رَبِّ الْعالَمِينَ ( 192 ) نَزَلَ بِهِ الرُّوحُ الْأَمِينُ ( 193 ) عَلى قَلْبِكَ لِتَكُونَ مِنَ الْمُنْذِرِينَ ( 194 ) بِلِسانٍ عَرَبِيٍّ مُبِينٍ ( 195 ) وَ إِنَّهُ لَفِي زُبُرِ الْأَوَّلِينَ ( 196 )\r\nأَ وَ لَمْ يَكُنْ لَهُمْ آيَةً أَنْ يَعْلَمَهُ عُلَماءُ بَنِي إِسْرائِيلَ ( 197 ) وَ لَوْ نَزَّلْناهُ عَلى بَعْضِ الْأَعْجَمِينَ ( 198 ) فَقَرَأَهُ عَلَيْهِمْ ما كانُوا بِهِ مُؤْمِنِينَ ( 199 ) كَذلِكَ سَلَكْناهُ فِي قُلُوبِ الْمُجْرِمِينَ ( 200 ) لا يُؤْمِنُونَ بِهِ حَتَّى يَرَوُا الْعَذابَ الْأَلِيمَ ( 201 )\r\nفَيَأْتِيَهُمْ بَغْتَةً وَ هُمْ لا يَشْعُرُونَ ( 202 ) فَيَقُولُوا هَلْ نَحْنُ مُنْظَرُونَ ( 203 ) أَ فَبِعَذابِنا يَسْتَعْجِلُونَ ( 204 ) أَ فَرَأَيْتَ إِنْ مَتَّعْناهُمْ سِنِينَ ( 205 ) ثُمَّ جاءَهُمْ ما كانُوا يُوعَدُونَ ( 206 )\r\nما أَغْنى عَنْهُمْ ما كانُوا يُمَتَّعُونَ ( 207 ) وَ ما أَهْلَكْنا مِنْ قَرْيَةٍ إِلاَّ لَها مُنْذِرُونَ ( 208 ) ذِكْرى وَ ما كُنَّا ظالِمِينَ ( 209 ) وَ ما تَنَزَّلَتْ بِهِ الشَّياطِينُ ( 210 ) وَ ما يَنْبَغِي لَهُمْ وَ ما يَسْتَطِيعُونَ ( 211 )\r\nإِنَّهُمْ عَنِ السَّمْعِ لَمَعْزُولُونَ ( 212 )\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\nترجمه :\r\nقرآن فرستادهء خداست كه روح الامين بر قلب تو نازل كرده تا از انذار كنندگان باشى . به زبان عربى روشن كننده . بشارت قرآن در كتابهاى پيشينيان هم بوده است ، آيا علم و اطلاع علماء بنى اسرائيل ، براى آنها آيت و نشانى نبود ؟ اگر قرآن را بر بعضى از عجمان نازل ميكرديم و بر آنها قرائت ميكرد ، از ايمان آورندگان نبودند .\r\nهمچنين قرآن را بر دل مجرمين گذرانديم . به آن ايمان نمىآورند تا عذاب دردناك را بنگرند كه ناگهان ايشان را فرا رسد و توجه نداشته باشند و بگويند : آيا ما از مهلت داده شدگانيم ؟ آيا به عذاب ما تعجيل ميكنيد ؟ آيا مىبينى كه اگر سالها فرصتشان دهيم ، آن گاه آنچه به آن وعده داده مىشوند ، ايشان را فرا رسد ، فرصتى كه به آنها داده شده است ، بىنيازشان نميكند ؟ ، هيچ بلدى را هلاك نكرديم جز اينكه برايشان انذار كنندگانى بود كه آنها را موعظه ميكرد و ما ستمكار نيستيم . قرآن را شيطانها نازل نكرده‌اند و سزاوار آن هم نيستند و استطاعت آن را هم ندارند ، كه آنها از شنوايى قرآن معزول و بركنارند .\r\n\r\nقرائت :\r\nنزل : حجازيان و ابو عمر و حفص و زيد به تخفيف و رفع « الروح الامين » و ديگران به تشديد و نصب خوانده‌اند .\r\nبنا بر تشديد نظير  « نَزَّلَهُ عَلى قَلْبِكَ »  است ( بقره 97 )\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nا و لم تكن لهم آية : اين قرائت از ابن عامر است . ديگران فعل را به ياء و « آية » را به نصب خوانده‌اند . بنا بر اول در فعل ضمير شأن مستتر است .\r\n\r\nلغت :\r\nاعجم : كسى كه زبانش از عربيت عاجز است . عجمى غير عربى است .\r\n\r\nاعراب :\r\n لا يُؤْمِنُونَ  : جملهء حاليه بغته : مصدر و حال سنين : ظرف زمان براى « متعناهم »  ما أَغْنى  : مفعول فعل محذوف است و ضمير فاعل به تمتع بر ميگردد .\r\nذكرى : در محل نصب و مفعول له  ما يَنْبَغِي  : ضمير فاعل به مصدر « تنزل » عائد است .\r\n\r\nمقصود :\r\nپس از آنكه در بارهء سرگذشت عده‌اى از پيامبران پيشين سخن گفت ، اينك در بارهء قرآن سخن مىگويد تا سرگذشت پيامبر اسلام بدنبال سرگذشت ايشان ذكر شده باشد . مىفرمايد :\r\n   وَ إِنَّهُ لَتَنْزِيلُ رَبِّ الْعالَمِينَ نَزَلَ بِهِ الرُّوحُ الْأَمِينُ عَلى قَلْبِكَ    : قرآن فرستادهء خداست كه جبرئيل كه فرشتهء امين اوست و در آن تغيير و تبديل ايجاد نميكند ، بر قلب تو نازل كرده است .\r\nعلت اينكه جبرئيل را روح مىنامد ، اين است كه وسيلهء احياء دين و بقولى وسيلهء احياء ارواح انسانهاست . و برخى گفته‌اند : بخاطر اينكه خودش روحانى است .\r\nاينكه مىگويد : بر قلب تو . . . تعبير مجازى است . زيرا خداوند وحى را به سمع جبرئيل مىرساند و جبرئيل نزد پيامبر آمده ، برايش ميخواند تا به خاطر سپارد و در دل خود حفظ كند . گويا قرآن بر دل پيامبر نازل مىشود .\r\nبرخى گويند : يعنى خداوند قرآن را به تو تلقين كرد تا بر دل تو نقش گرفت\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nو دلت را ظرف آن قرار داد .\r\n لِتَكُونَ مِنَ الْمُنْذِرِينَ  : منظور اين است كه مردم را به آيات خدا بترسانى .\r\n بِلِسانٍ عَرَبِيٍّ مُبِينٍ  : آيات خدا به زبان عربى است كه نيازمنديهاى مردم را براى ايشان بيان مىكند .\r\nبرخى گويند : يعنى قرآن به زبان قريش نازل شده است . تا بفهمند و نگويند :\r\nنفهميديم .\r\nبرخى گويند : به زبان قوم جرهم نازل شده است .\r\nعلت اينكه قرآن به عربى نازل شده ، اين است كه مخاطبين عرب هستند و ديگر اينكه قرآن به فصاحت خويش ، فصحاء عرب را دعوت كرده است كه مثل قرآن بياورند .\r\nآيه به زبان عربى شرافت بخشيده ، زيرا صفت « مبين » به آن داده است . به همين جهت است كه زبان اهل بهشت را هم همين زبان قرار داده است .\r\n وَ إِنَّهُ لَفِي زُبُرِ الْأَوَّلِينَ  : ذكر و خبر قرآن به وجه نويد و بشارت در كتب آسمانى پيشين آمده است .\r\nمقصود اين نيست كه قرآن بر غير حضرت محمد ( ص ) هم نازل شده است .\r\nبرخى گويند : مقصود اين است كه بر ساير انبياء نيز دعوت به توحيد و عدل و اعتراف به قيامت و قصهء امتها نازل شده است .\r\n أَ وَ لَمْ يَكُنْ لَهُمْ آيَةً أَنْ يَعْلَمَهُ عُلَماءُ بَنِي إِسْرائِيلَ  : آيا علم دانشمندان بنى - اسرائيل به بشارتهايى كه نسبت به بعثت پيامبر اسلام در كتب قديم بوده ، براى ايشان دليل بر صحت نبوت وى نيست ؟\r\nعلماء بنى اسرائيل كه به قرآن ايمان آورده بودند ، خبر ميدادند كه نام پيغمبر در كتب ايشان برده شده است و يهود و قوم عرب از آنها مىشنيدند و همين مطلب وسيلهء ايمان طايفهء اوس و خزرج گرديد .\r\nابن عباس گويد : مقصود از علماء بنى اسرائيل ، عبد اللَّه بن سلام و اصحاب اوست .\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nعطيه گويد : اينان پنج نفرند : عبد اللَّه بن سلام ، ابن يامين ، ثعلبه ، اسد و اسيد .\r\n  وَ لَوْ نَزَّلْناهُ عَلى بَعْضِ الْأَعْجَمِينَ فَقَرَأَهُ عَلَيْهِمْ ما كانُوا بِهِ مُؤْمِنِينَ   : اگر قرآن را بر كسى كه عرب نبود نازل ميكرديم و بر عربها قرائت ميكرد ، به آن ايمان نمىآوردند و از پيروى خوددارى ميكردند . لكن ما قرآن را به زبان عربى بر فصيح - ترين ايشان كه از شريفترين خاندان بود نازل كرديم تا در آن تدبر كنند و بهتر تصديق و پيرويش نمايند .\r\nبرخى گويند : يعنى اگر قرآن را بر يكى از بهائم هم كه زياد منشأ تعجب مىشود ، نازل مىكرديم ، به آن ايمان نمىآوردند .\r\nروايت شده كه از ابن مسعود در بارهء اين آيه سؤال شد ، اشاره به شترش كرده ، گفت : اين از اعجمين است .\r\n كَذلِكَ سَلَكْناهُ فِي قُلُوبِ الْمُجْرِمِينَ  : همانطورى كه قرآن را به زبان عربى بر تو نازل كرديم ، در دل كافران نيز واردش كرديم . يعنى ترا امر كرديم كه بهر نحوى هست قرآن را به گوش ايشان برسانى .\r\nسپس مىگويد :\r\n لا يُؤْمِنُونَ بِهِ حَتَّى يَرَوُا الْعَذابَ الْأَلِيمَ  : مع الوصف به قرآن ايمان نمى - آورند . مگر عذاب اليم را به چشم خود بنگرند و از روى ناچارى تسليم شوند .\r\nدر اينجا خداوند به علم خويش خبر ميدهد كه اينان هرگز ايمان نخواهند آورد .\r\n فَيَأْتِيَهُمْ   بَغْتَةً وَ هُمْ لا يَشْعُرُونَ  : عذابى كه آنها به تعجيل در خواست آن ميكنند ، ناگهان برايشان نازل شود و بدون اينكه متوجه باشند گريبانشان را بگيرد .\r\n فَيَقُولُوا هَلْ نَحْنُ مُنْظَرُونَ  : و آنها كه گرفتار شده‌اند بگويند : آيا بما مهلتى داده مىشود كه ايمان آوريم و تصديق كنيم ؟\r\nمقاتل گويد : همين كه پيامبر به آنها و عذاب داد ، به منظور تكذيب ، به تعجيل پرداختند . از اينرو خداوند به منظور توبيخ ايشان ميفرمايد :\r\n\r\n","description":"","footnote":"","page_name":" 62 ","page_number":64},
  {"content":"\r\n\r\n أَ فَبِعَذابِنا يَسْتَعْجِلُونَ  : آيا به عذاب ما عجله مىكنند ؟\r\nسپس مىفرمايد :\r\n   أَ فَرَأَيْتَ إِنْ مَتَّعْناهُمْ سِنِينَ ثُمَّ جاءَهُمْ ما كانُوا يُوعَدُونَ ما أَغْنى عَنْهُمْ ما كانُوا يُمَتَّعُونَ    : آيا مىبينى ؟ اگر مهلتشان دهيم و سالها به تأخيرشان افكنيم و به نعمتهاى دنيا متمتعشان سازيم ، آن گاه گرفتار عذابشان كنيم ، از آن نعمتها و تمتعات فايده‌اى نمىبرند . زيرا گناهان خود را در اين مدت افزايش مىدهند و بار جرم را سنگين‌تر ميكنند .\r\n وَ ما أَهْلَكْنا مِنْ قَرْيَةٍ إِلَّا لَها مُنْذِرُونَ  : هيچ بلدى را دچار هلاكت نكرديم ، جز اينكه بوسيلهء انذار و ارسال پيامبران بر آنها اتمام حجت كرديم .\r\n ذِكْرى وَ ما كُنَّا ظالِمِينَ  : آنها را تذكر داديم و موعظه كرديم تا پند گيرند و خود را اصلاح كنند . هنگامى كه از تخويف و تهديد و تذكر ، متنبه نشدند و بر اثر اصرار بر كفر و عناد ، مستحق عذاب شدند ، بدون اينكه ظلمى بر آنها روا داشته باشيم ، هلاكشان كرديم . زيرا ما به احدى ظلم نميكنيم .\r\nدر اين آيه خداوند ظلم را از خود نفى كرده و كسانى را كه ميگويند : هر ظلم و كفرى در اين جهان مستند به خداست ، تكذيب كرده است . ظلم اين امت كه خداوند بنده‌اى را براى بدى خلق كند و او را به بدى وا دارد . آن گاه بر بديش كيفرش كند و خداوند از چنين كارى منزه است .\r\n وَ ما تَنَزَّلَتْ بِهِ الشَّياطِينُ  : قرآن را چنان كه مشركين مىپندارند ، شيطان‌ها نياورده‌اند .\r\n وَ ما يَنْبَغِي لَهُمْ وَ ما يَسْتَطِيعُونَ  : شيطانها سزاوار اين كار نيستند و استطاعت اين كار هم را ندارند . زيرا خداوند معجزه را از آلوده شدن به باطل حفظ مىكند ، تا بتواند دليل بر صدق و راستگويى مدعى رسالت باشد و اگر آميخته به نيرنگهاى شياطين گردد ، نميتواند دليل باشد .\r\n إِنَّهُمْ عَنِ السَّمْعِ لَمَعْزُولُونَ  : آنها ممنوعند كه براى شنيدن آهنگ وحى\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nبه جاهايى بروند كه بتوانند استماع كنند . اين ممنوعيت ايشان بوسيلهء شهاب‌هاى ثاقب است .\r\nقتاده گويد : يعنى شيطانها از شنيدن قرآن دور مانده‌اند . زيرا عزل به معنى دور كردن است .\r\nمقاتل گويد : قريش مىگفتند : شيطان‌ها قرآن را به زبان محمد ( ص ) القاء ميكنند ، از اين جهت خداوند متعال ايشان را تكذيب كرده ، مىفرمايد : آنها نميتوانند قرآن را از آسمان بياورند . زيرا بوسيلهء فرشتگان و شهاب‌ها ميان ايشان و آسمان و شنيدن از آسمان مانع ايجاد شده است .\r\n\r\n","description":"","footnote":"","page_name":" 64 ","page_number":66},
  {"content":"\r\n\r\n\r\n[ سوره الشعراء ( 26 ) : آيات 213 تا 220 
  ]\r\nفَلا تَدْعُ مَعَ اللَّهِ إِلهاً آخَرَ فَتَكُونَ مِنَ الْمُعَذَّبِينَ ( 213 ) وَ أَنْذِرْ عَشِيرَتَكَ الْأَقْرَبِينَ ( 214 ) وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ ( 215 ) فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ ( 216 ) وَ تَوَكَّلْ عَلَى الْعَزِيزِ الرَّحِيمِ ( 217 )\r\nالَّذِي يَراكَ حِينَ تَقُومُ ( 218 ) وَ تَقَلُّبَكَ فِي السَّاجِدِينَ ( 219 ) إِنَّهُ هُوَ السَّمِيعُ الْعَلِيمُ ( 220 )\r\n\r\nترجمه :\r\nبا خدا خدايان ديگرى مخوان كه از عذاب شدگان خواهى بود و خويشاوندان نزديك خود را بترسان و براى كسانى كه پيرويت مىكنند ، فروتنى كن و اگر معصيت كنند ، بگو : من از كردار شما بيزارم و بر خداوند مقتدر و رحيم توكل كن كه ترا هنگامى كه مىايستى و هنگامى كه ميان ساجدان وارونه افتاده‌اى مىنگرد كه او شنوا و داناست .\r\n\r\nقرائت :\r\nفتوكل : اهل مدينه و ابن عامر به فاء و ديگران به واو خوانده‌اند و هر دو وجه خوب است .\r\n\r\n","description":"","footnote":"","page_name":" 65 ","page_number":67},
  {"content":"\r\n\r\n\r\nلغت :\r\nعشيره : خويشاوند كه با شخص معاشرت مىكنند .\r\n\r\nمقصود :\r\nاكنون پيامبر خود را مخاطب مىسازد و مقصود ساير مكلفين است . مىفرمايد :\r\n فَلا تَدْعُ مَعَ اللَّهِ إِلهاً آخَرَ فَتَكُونَ مِنَ الْمُعَذَّبِينَ  : با خدا خدايان ديگر مخوان كه موجب عذاب تو خواهد شد .\r\nعلت اينكه خطاب را مخصوص شخص پيامبر مىكند ، اين است كه معلوم دارد كه چون شخصيت عظيم الشأنى مانند پيامبر مورد تهديد واقع مىشود ، ديگران متوجه شوند كه خطر شديد است و آنها هم كاملا بترسند .\r\n وَ أَنْذِرْ عَشِيرَتَكَ الْأَقْرَبِينَ  : خويشاوندان نزديكت را بدون پرده پوشى و با كمال صراحت انذار كن .\r\nعلت اينكه خويشاوندان نزديك را در اينجا ذكر مىكند اين است كه مسألهء خويشاوندى مانع تهديد نشود و بعلاوه ديگران هم حساب كار خود را بكنند .\r\nبرخى گويند : دستور اين است كه نخست پيامبر خويشاوندان را انذار كنند ، سپس ديگران را ، زيرا حسن ترتيب مقتضى همين است .\r\nبرخى گويند : علت صدور اين دستور اين است كه جمع كردن خويشاوندان و انذار ايشان ممكن بود و پيامبر همچنين كرد . و داستان آن در همه جا منتشر شد .\r\nدر روايت است كه چون اين آيه نازل شد ، پيامبر اولاد عبد المطلب را جمع كرد و آنها چهل مرد بودند كه هر كدام يك بزغاله ميخوردند و يك قدح بزرگ مىنوشيدند . پيامبر خدا به على دستور داد كه پاى گوسفندى را طبخ كند و به نان مخلوط سازد . آن گاه گفت : بنام خدا نزديك شويد . آنها ده نفر ده نفر ، نزديك آمدند و خوردند . آن گاه قدحى آوردند كه پر از شير بود . پيامبر جرعه‌اى از آن نوشيد .\r\nسپس به آنها گفت : بنام خدا بنوشيد . همگى نوشيدند تا سير شدند . ابو لهب پيشدستى كرده ، گفت : اين مرد شما را سحر كرده است\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nپيامبر سخنى نگفت و روز ديگر نيز آنها را دعوت كرد و مثل روز پيش از آنها پذيرايى نمود . آن گاه آنها را انذار كرده ، فرمود : اى فرزندان عبد المطلب ، من مأمورم كه شما را انذار كنم و بشارت دهم . اسلام آوريد و اطاعتم كنيد . تا هدايت شويد . آن گاه فرمود : چه كسى با من برادر و همكار مىشود و چه كسى دست دوستى به من ميدهد و بعد از من وصى من و در خاندان من جانشين من و ادا كنندهء دين من مىشود ؟ همه سكوت كردند تا سه بار تكرار كرد و هم چنان آنها ساكت بودند . و در هر سه بار على جواب ميداد : من . پيامبر هم در مرتبهء سوم به على گفت : تو .\r\nقوم برخاستند ، در حالى كه به ابو طالب مىگفتند : پسرت را اطاعت كن كه او را بر تو امير ساخت .\r\nاين روايت را ثعلبى در تفسير خود آورده است .\r\nاين داستان از ابو رافع هم روايت شده است . طبق اين روايت ، پيامبر همه را در شعب جمع كرد و گوسفندى را پختند و همگى خوردند تا سير شدند و از كاسه‌اى نيز همگى نوشيدند تا سيراب گشتند . آن گاه پيامبر به آنها فرمود : خدا مرا مأمور كرده است كه خويشاوندان نزديكم را بترسانم . شما خويش و قبيلهء منيد . خدا پيامبرى را برنگزيد ، مگر اينكه يكى از افراد خانواده‌اش را برادر و وزير و وارث و جانشين و وصى او گردانيد . چه كسى بر ميخيزد و با من بيعت مىكند كه برادر و وارث و وزير و وصى من باشد و نسبت به من همچون هارون باشد نسبت بموسى ، الا اينكه بعد از من پيامبرى نخواهد بود .\r\nعلى برخاست و با او بيعت نمود و او را اجابت كرد . سپس پيامبر به على فرمود :\r\nنزد من آى . آن گاه دهانش را گشود و آب دهان خود را در دهان او ريخت و ميان شانه‌ها و بر سينهء او نيز آب دهان خود را ماليد .\r\nابو لهب گفت : به پاداش اينكه اجابتت كرد ، بد چيزى به او بخشيدى . دهان و صورتش را پر از آب دهان كردى .\r\nپيامبر فرمود : پر از علم و حكمتش كردم .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nاز ابن عباس نقل شده كه چون اين آيه نازل شد ، پيامبر بالاى كوه صفا رفته ، فرمود : يا صباحاه ! قريش جمع شده ، گفتند : چيست ؟\r\nفرمود : آيا اگر به شما بگويم كه دشمن شبانه يا بامدادان به شما حمله‌ور مىشود ، تصديقم ميكنيد ؟\r\nگفت : آرى .\r\nفرمود : شما را از عذاب شديدى كه در پيش داريد ، مىترسانم .\r\nابو لهب گفت : هلاك بشوى ! براى اين همهء ما را دعوت كردى .\r\nخداوند هم سورهء   « تَبَّتْ يَدا أَبِي لَهَبٍ وَ تَبَّ »   را نازل كرد .\r\nاز امام صادق ( ع ) نيز چنين روايت شده است .\r\n وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ  : در مقابل مؤمنينى كه پيروى تو ميكنند تواضع و فروتنى كن و خلق پسنديده داشته باش .\r\n فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ  : اگر خويشاوندانت از فرمانت سرپيچى كنند به آنها بگو : من از اعمال زشت و بت پرستى شما بيزارم .\r\n وَ تَوَكَّلْ عَلَى الْعَزِيزِ الرَّحِيمِ  : كار خود را به خدايى واگذار كه از دشمنان خود انتقام ميگيرد و بدوستان خود رحيم است . تا ترا از نيرنگ دشمنان و گردن - كشان مصون دارد .\r\n الَّذِي يَراكَ حِينَ تَقُومُ  : خدايى كه ترا در وقت برخاستن از محل نشستن يا بستر براى نماز مىنگرد . چه تنها باشى و چه با ديگران .\r\nابن عباس مىگويد : يعنى در وقت قيام نماز ترا مىنگرد .\r\nبرخى گويند : يعنى هنگامى كه شب براى عبادت بر ميخيزى ترا مىبيند ، كه در آن وقت احدى از حال تو خبر ندارد .\r\nبرخى گويند : يعنى هنگامى كه براى انذار و اداى رسالت بر ميخيزى ترا مىبيند .\r\n وَ تَقَلُّبَكَ فِي السَّاجِدِينَ  : و مىبيند ترا كه در ميان نمازگزاران به ركوع\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nو سجود مىروى .\r\nابن عباس در روايت عطا و عكرمه گويد : يعنى ترا مىبيند كه در اصلاب پاكان و يكتا پرستان و پيامبران جابجا مىشدى تا اينكه به دنيا آمدى و بر مسند نبوت نشستى .\r\nاز امام باقر و امام صادق ( ع ) نيز چنين روايت شده است . مىفرمايند : در اصلاب پيامبران بود تا اينكه به پشت پدر خويش منتقل شد به زناشويى مشروع و حلال ، بدون آلودگى به زنا .\r\nجابر از امام باقر ( ع ) روايت كرده است كه پيامبر خدا ( ص ) فرمود : پيش من رفعت و پستى نكنيد كه من شما را از پيش رو و از پشت سر مىبينم . سپس همين آيه را خواند .\r\n إِنَّهُ هُوَ السَّمِيعُ الْعَلِيمُ  : خداوند نماز ترا مىشنود و به آنچه در حال نماز در دل پنهان ميكنى آگاهى دارد .\r\n\r\n","description":"","footnote":"","page_name":" 69 ","page_number":71},
  {"content":"\r\n\r\n\r\n[ سوره الشعراء ( 26 ) : آيات 221 تا 227 
  ]\r\nهَلْ أُنَبِّئُكُمْ عَلى مَنْ تَنَزَّلُ الشَّياطِينُ ( 221 ) تَنَزَّلُ عَلى كُلِّ أَفَّاكٍ أَثِيمٍ ( 222 ) يُلْقُونَ السَّمْعَ وَ أَكْثَرُهُمْ كاذِبُونَ ( 223 ) وَ الشُّعَراءُ يَتَّبِعُهُمُ الْغاوُونَ ( 224 ) أَ لَمْ تَرَ أَنَّهُمْ فِي كُلِّ وادٍ يَهِيمُونَ ( 225 )\r\nوَ أَنَّهُمْ يَقُولُونَ ما لا يَفْعَلُونَ ( 226 ) إِلاَّ الَّذِينَ آمَنُوا وَ عَمِلُوا الصَّالِحاتِ وَ ذَكَرُوا اللَّهَ كَثِيراً وَ انْتَصَرُوا مِنْ بَعْدِ ما ظُلِمُوا وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ ( 227 )\r\n\r\nترجمه :\r\nآيا شما را آگاه كنم كه شيطان‌ها بر چه كسى نازل مىشوند ؟ نازل مىشوند بر هر دروغگوى گناهكار . شيطانها آنچه را شنيده‌اند ، القاء ميكنند و بيشترشان دروغگويانند و شعرا را گمراهان پيروى ميكنند . نمىبينى كه آنها در هر واديى سرگردانند و چيزهايى ميگويند كه انجام نميدهند ؟ مگر كسانى كه ايمان آورده و عمل صالح كرده و بسيار خدا را ياد نموده و پس از آنكه مظلوم شده‌اند بدفاع برخاسته‌اند و به زودى ظالمان خواهند دانست كه بكجا خواهند كشانده شد ؟\r\n\r\n","description":"","footnote":"","page_name":" 70 ","page_number":72},
  {"content":"\r\n\r\n\r\nقرائت :\r\nيتبعهم : نافع به سكون تاء و ديگران به تشديد خوانده‌اند و هر دو وجه نيكوست .\r\n\r\nلغت :\r\nافاك : بسيار دروغگو .\r\nاثيم : زشتكار .\r\n\r\nاعراب :\r\n أَيَّ مُنْقَلَبٍ  : نصب آن بنا بر اين است كه صفت مصدر محذوف است و نميتواند معمول « سيعلم » باشد . زيرا ما قبل استفهام در آن عمل نميكند .\r\n\r\nمقصود :\r\nنظر به اينكه خداوند بيان كرده بود كه قرآن را شيطانها نازل نكرده‌اند و قرآن وحى خداست ، اكنون ميخواهد روشن كند كه شيطانها بر چه كسى نازل مىشوند . از اينرو مىفرمايد :\r\n  هَلْ أُنَبِّئُكُمْ عَلى مَنْ تَنَزَّلُ الشَّياطِينُ تَنَزَّلُ عَلى كُلِّ أَفَّاكٍ أَثِيمٍ   : آيا شما را خبر دهم كه شيطانها بر چه كسى نازل مىشوند ؟ آنها بر هر دروغگوى فاجرى كه معصيت كار است ، يعنى كاهنان ، نازل مىشوند . مقاتل گويد : يعنى بر طليحه و مسيلمه نازل مىشوند .\r\nاما تو اى پيامبر ، دروغگو و گناهكار نيستى و شيطانها بر تو نازل نمىشوند .\r\nبلكه فرشتگان بر تو نازل مىشوند .\r\n يُلْقُونَ السَّمْعَ وَ أَكْثَرُهُمْ كاذِبُونَ  : شيطانها آنچه را شنيده‌اند به كاهنان و دروغگويان القاء ميكنند و بسيارى از دروغها را با شنيده‌هاى خود در مىآميزند و به آنها وحى ميكنند . بيشتر شيطانها - و بقولى بيشتر كاهنان - دروغگويانند .\r\nحسن گويد : شيطانها از فرشتگان استراق سمع ميكنند و به كاهنان وحى ميكنند . اين جريان قبل از بعثت پيامبر اسلام بوده است . اما اكنون اگر شيطانى\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nبخواهد استراق سمع كند ، با شهاب‌هاى آتشين مواجه ميگردد .\r\n وَ الشُّعَراءُ يَتَّبِعُهُمُ الْغاوُونَ  : گمراهان از شاعران پيروى ميكنند . ابن عباس گويد : منظور شعراى مشركين است .\r\nمقاتل اسماء اين شاعران را ذكر كرده گويد : از آنهاست عبد اللَّه بن زبعرى سهمى و ابو سفيان بن حرث بن عبد المطلب و هبيرة بن ابى وهب مخزومى و مسافع بن عبد مناف جمحى و ابو عزه عمر و بن عبد اللَّه كه همه از قريشند و امية بن ابى الصلت ثقفى . اينها زبان بدروغ و باطل مىگشودند و ميگفتند : ما هم مثل آنچه محمد ( ص ) ميگويد ، مىگوييم . سپس اشعارى گفتند و گمراهان قوم اطراف آنها جمع شدند و شعر آنها كه هجو پيامبر و اصحابش بود ، شنيدند و براى ديگران نقل كردند .\r\nبدينجهت است كه مىفرمايد :  « يَتَّبِعُهُمُ الْغاوُونَ »  .\r\nقتاده و مجاهد گويند : غاوون شيطانهايند .\r\nبرخى گويند : منظور از غاوين كسانى هستند كه شعر بر آنها غالب گشته و از قرآن و حديث غافل مانده‌اند .\r\nبرخى گويند : منظور شاعرانى است كه وقتى خشم ميگيرند ، دشنام ميدهند و دروغ پردازى ميكنند . اينان اغلب با گمراهان دمسازند . زيرا بيشتر به گناه مشغولند . كلام خود را به تشبيب آغاز ميكنند و براى صله مدح مىگويند و بر روش جاهلى هجو ميكنند و اوصاف خوب يا بدى به شخص مىبندند كه فاقد آنهاست و سراسر گفتارشان دروغ است .\r\nبرخى گويند : منظور قصه گويانى است كه در قصه‌ها هر چه بذهنشان آمد مىگويند .\r\nتفسير على بن ابراهيم مىگويد : اينها كسانى هستند كه دين خدا را تغيير ميدهند و امر خدا را مخالفت مىكنند . آيا هرگز ديده‌ايد كه كسى از شاعرى تبعيت كند ؟\r\nمقصود اين است كه شاعر توانسته باشد دين و آئينى بنيان گذارده باشد كه\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nمورد قبول و اطاعت مردم قرار گيرد .\r\nامام صادق ( ع ) مىفرمايد : اينها كسانى هستند كه بدون راهنما به تعلم و تفقه مىپردازند . گمراه مىشوند و گمراه ميكنند .\r\n أَ لَمْ تَرَ أَنَّهُمْ فِي كُلِّ وادٍ يَهِيمُونَ  : نمىبينى كه شاعران در هر فنى از دروغ سخن ميگويند و در هر كار لغوى خوض كرده ، بباطل مدح و ذم مىكنند ؟\r\nمقصود اين است كه اينها مغلوب هواى نفس هستند و مثل كسى كه در واديها سرگردان است ، به اشعار گوناگون روى آور مىشوند و از روى جهل به لغو و باطل مىپردازند و مدح و ذم بيهوده مىگويند .\r\n وَ أَنَّهُمْ يَقُولُونَ ما لا يَفْعَلُونَ  : مردم را بكارهايى ترغيب مىكنند كه خود انجام نميدهند و از كارهايى منع ميكنند كه خود مرتكب مىشوند .\r\nسپس از جملهء اين شاعران گروه زير را استثناء كرده ، مىفرمايد :\r\n إِلَّا الَّذِينَ آمَنُوا وَ عَمِلُوا الصَّالِحاتِ  : مگر شاعران با ايمان و نيكوكار ، نظير عبد اللَّه بن رواحه و كعب بن مالك و حسان بن ثابت و ديگر شعراء مؤمنى كه پيامبر خدا را مدح ميكنند و هجو كنندگانش را پاسخ مىگويند .\r\nاز پيامبر خدا پرسيدند : در بارهء شعر چه مىگوييد ؟\r\nفرمود : مؤمن به زبان و شمشيرش جهاد مىكند . به خدا گويا دشمنان را ( به شعر خود ) تير مىزنند .\r\nپيامبر خدا ( ص ) به حسان بن ثابت فرمود : آنها را هجو كن كه روح القدس با تست .\r\nشعبى گويد : ابو بكر و عمر و على ( ع ) شعر ميگفتند ولى على ( ع ) شاعرترين آنها بود .\r\n وَ ذَكَرُوا اللَّهَ كَثِيراً  : و بسيار خدا را ياد مىكنند و شعر آنها را از ياد خدا غافل نميكند .\r\n وَ انْتَصَرُوا مِنْ بَعْدِ ما ظُلِمُوا  : و پس از مظلوميت ، بدفاع از پيامبر و مؤمنين مىپردازند .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nحسن گويد : دفاع آنها به همان نحوى است كه در شريعت ، مطلوب است . نظير  « لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ »  ( خداوند دوست نميدارد كه سخن بزشتى گفته شود ، مگر كسى كه مظلوم باشد : نساء 148 ) يعنى هجو مشركين را پاسخ مىگويند .\r\nسپس آنها را تهديد كرده ، مىفرمايد :\r\n وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  : به زودى مىدانند كه بازگشتشان به كجا خواهد بود ! بازگشت آنها بسوى آتش است كه از آن به خدا بايد پناه برد .\r\n\r\n","description":"","footnote":"","page_name":" 74 ","page_number":76},
  {"content":"\r\n\r\n\r\nسوره نمل\r\n\r\nتعداد آيات :\r\nاز نظر حجازيان 95 و از نظر بصريان و شاميان 94 و از نظر كوفيان 93 آيه است .\r\n\r\nفضيلت سوره :\r\nابى بن كعب ميگويد : پيامبر خدا فرمود هر كس طس سليمان را بخواند ، اجر او ده حسنه است بعدد هر كس كه تصديق و تكذيب سليمان و هود و شعيب و صالح و ابراهيم كند و از قبر خويش خارج مىشود ، در حالى كه نداى « لا إله الا اللَّه » ميدهد .\r\n\r\nتفسير سوره :\r\nنظر به اينكه سورهء شعراء را بذكر قرآن خاتمه داد ، اين سوره را نيز بذكر قرآن آغاز كرده ، مىفرمايد :\r\n\r\n","description":"","footnote":"","page_name":" 75 ","page_number":77},
  {"content":"\r\n\r\n\r\n[ سوره النمل ( 27 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nطس تِلْكَ آياتُ الْقُرْآنِ وَ كِتابٍ مُبِينٍ ( 1 ) هُدىً وَ بُشْرى لِلْمُؤْمِنِينَ ( 2 ) الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ بِالْآخِرَةِ هُمْ يُوقِنُونَ ( 3 ) إِنَّ الَّذِينَ لا يُؤْمِنُونَ بِالْآخِرَةِ زَيَّنَّا لَهُمْ أَعْمالَهُمْ فَهُمْ يَعْمَهُونَ ( 4 )\r\nأُوْلئِكَ الَّذِينَ لَهُمْ سُوءُ الْعَذابِ وَ هُمْ فِي الْآخِرَةِ هُمُ الْأَخْسَرُونَ ( 5 ) وَ إِنَّكَ لَتُلَقَّى الْقُرْآنَ مِنْ لَدُنْ حَكِيمٍ عَلِيمٍ ( 6 ) إِذْ قالَ مُوسى لِأَهْلِهِ إِنِّي آنَسْتُ ناراً سَآتِيكُمْ مِنْها بِخَبَرٍ أَوْ آتِيكُمْ بِشِهابٍ قَبَسٍ لَعَلَّكُمْ تَصْطَلُونَ ( 7 ) فَلَمَّا جاءَها نُودِيَ أَنْ بُورِكَ مَنْ فِي النَّارِ وَ مَنْ حَوْلَها وَ سُبْحانَ اللَّهِ رَبِّ الْعالَمِينَ ( 8 ) يا مُوسى إِنَّهُ أَنَا اللَّهُ الْعَزِيزُ الْحَكِيمُ ( 9 )\r\nوَ أَلْقِ عَصاكَ فَلَمَّا رَآها تَهْتَزُّ كَأَنَّها جَانٌّ وَلَّى مُدْبِراً وَ لَمْ يُعَقِّبْ يا مُوسى لا تَخَفْ إِنِّي لا يَخافُ لَدَيَّ الْمُرْسَلُونَ ( 10 )\r\n\r\n","description":"","footnote":"","page_name":" 76 ","page_number":78},
  {"content":"\r\n\r\n\r\nترجمه :\r\nاين است آيات قرآن و كتاب روشنگر كه هدايت و بشارت مؤمنان است .\r\nآنها كه نماز ميگزارند و زكات ميدهند و به آخرت يقين دارند . آنها كه به آخرت ايمان ندارند اعمالشان را بر ايشان زينت داده‌ايم و آنها كورند . براى آنان است بدى عذاب و در آخرت از زيانكارترين مردمانند . تو قرآن را از جانب حكيمى عليم تلقى مىكنى . هنگامى كه موسى بخانوادهء خود گفت : آتشى مىبينم كه به زودى از آن خبرى يا آتش گيره‌اى براى شما مىآورم ، شايد گرم شويد . همين كه نزد آتش آمد ، ندا شد كه كسى كه در آتش و در اطراف آتش است مبارك گشته است و منزه است خدايى كه رب العالمين است . اى موسى ، منم خداى توانا و حكيم . عصايت را بيفكن چون ديدش كه مانند مارى مىجنبد ، برگشت و تعقيب نكرد . اى موسى ، نترس كه رسولان نزد من ترسى ندارند .\r\n\r\nقرائت :\r\nشهاب قبس : كوفيان و رويس بدون اضافه و ديگران به اضافه خوانده‌اند .\r\nوجه اول اين است كه قبس صفت باشد به معنى مقبوس و وجه دوم اين است كه قبس بمعنى شيء باشد كه از آتش گرفته شود .\r\n\r\nاعراب :\r\n هُدىً وَ بُشْرى  : در محل رفع يا نصب . نصب بنا بر اين است كه حال باشند و\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nرفع بنا بر اين است كه بدل از آيات يا خبر بعد از خبر يا خبر مبتداى محذوف باشند .\r\n أَنْ بُورِكَ  : ان در اينجا مفسره است . زيرا نداء بمعنى قول است .\r\nانه : داراى ضمير شأن .\r\n أَنَا اللَّهُ  : مبتدا و خبر .\r\n أَلْقِ عَصاكَ  : عطف بر « بورك » .\r\n\r\nمقصود :\r\n  طس   : تفسير آن گذشت .\r\n  تِلْكَ آياتُ الْقُرْآنِ وَ كِتابٍ مُبِينٍ   : آنچه بدان وعده داده شده‌ايد ، آيات قرآن و كتاب روشنگر است .\r\nاضافهء آيات به قرآن ، در حالى كه آيات خود قرآن است ، نظير « حق اليقين » است . معنى قرآن و كتاب يكى است . قرآن است بملاحظهء اينكه به قرائت ظاهر مىشود و كتاب است بملاحظهء اينكه نوشته مىشود . در حقيقت قرآن ناطقى است كه هم به زبان سخن مىگويد ، هم بقلم .\r\nمقصود اين است كه خداوند در اين كتاب ، امر و نهى و حلال و حرام و وعده و وعيد خود را بيان داشته است و چنان است كه گويى به اين چيزها نطق مىكند و انسان را به اين حقائق رهنمون ميگردد .\r\n هُدىً وَ بُشْرى لِلْمُؤْمِنِينَ  : كتابى كه انسان را از گمراهى بسوى حق هدايت مىكند و با دلائل و اعجاز خويش درستى كار پيامبر را روشن مىسازد و مؤمنين را به بهشت و پاداش اخروى نويد مىدهد .\r\nسپس در وصف مؤمنان مىفرمايد :\r\n الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ بِالْآخِرَةِ هُمْ يُوقِنُونَ  :\r\nآنان كه نماز را با همهء حدود و واجباتش در اوقات خود به جاى مىآورند و زكات واجب را از مال خود خارج كرده ، به مستحقين ميدهند و به نشئهء آخرت و بعثت و جزاء يقين دارند و هيچگونه ترديدى بدل راه نميدهند .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nپس از آن به وصف مخالفان پرداخته ، مىفرمايد :\r\n إِنَّ الَّذِينَ لا يُؤْمِنُونَ بِالْآخِرَةِ زَيَّنَّا لَهُمْ أَعْمالَهُمْ فَهُمْ يَعْمَهُونَ  : در بارهء معنى اين قسمت اختلاف است .\r\nحسن و ابو مسلم و جبائى گويند : يعنى اعمالى را كه امر كرده‌ايم بجا آورند ، در نظرشان زينت داده‌ايم و آنها متحيرند كه از آن اعمال دور مانده‌اند .\r\nبرخى گويند : يعنى اعمالشان را بواسطهء اينكه ميل به زشتى در وجودشان آفريده‌ايم تا ميل به معصيت كنند و از لذت‌هاى حقيقى اجتناب ورزند در نظرشان زينت داده‌ايم . آنها از اين حقيقت غافلند و دچار حيرت هستند .\r\nبرخى گويند : يعنى آنها را از توفيق باز داشته‌ايم . در نتيجه كارهايشان در نظرشان آراسته و زينت يافته است .\r\n أُوْلئِكَ الَّذِينَ لَهُمْ سُوءُ الْعَذابِ وَ هُمْ فِي الْآخِرَةِ هُمُ الْأَخْسَرُونَ  : اينان در آخرت گرفتار شدت عذاب هستند و از همگان زيانكارترند . زيرا ثوابى نمىبرند و همواره با عتاب روبرويند .\r\n وَ إِنَّكَ لَتُلَقَّى الْقُرْآنَ مِنْ لَدُنْ حَكِيمٍ عَلِيمٍ  : و تو اى محمد قرآن را از جانب كسى كه در كارهاى خود حكيم و به خلق خود عليم است دريافت مىكنى .\r\nيعنى از جانب خدا .\r\nعلى بن عيسى گويد : عليم به معنى عالم است . جز اينكه عليم معنى مبالغه را مىرساند . نظير سميع و سامع . زيرا وقتى كه مىگوئيم : عالم ، معنى آن اين است كه معلومى دارد . چنان كه وقتى مىگوئيم : سامع ، معنى آن اين است كه مسموعى دارد .\r\nاما وقتى گفته مىشود : عليم ، معنى آن اين است كه اگر معلومى يافت شود او عالم به آن است . همانطورى كه وقتى مىگوئيم : سميع ، معنى آن اين است كه هر گاه مسموعى باشد ، او شنواست .\r\n إِذْ قالَ مُوسى لِأَهْلِهِ إِنِّي آنَسْتُ ناراً  : در داستان موسى به ياد آور هنگامى را كه به همسر خود - دختر شعيب - گفت : من آتشى مىبينم .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nوجه اشتقاق انس هم همين است كه افراد انسانى ديده شدنى نيستند .\r\n سَآتِيكُمْ مِنْها بِخَبَرٍ أَوْ آتِيكُمْ بِشِهابٍ قَبَسٍ  : در جاى خود باشيد شايد از اين آتش خبرى از لحاظ راه بجويم و راه را بوسيلهء آن پيدا كنم . چون راه را گم كرده بود . يا شعلهء آتشى براى شما بياورم .\r\nهر نورى كه امتداد داشته باشد شهاب ناميده مىشود .\r\nدر اينجا موسى به همسر خود خطاب جمع مذكر مىكند ، زيرا وى را به منزلهء جماعتى مىشمارد كه در آن بيابان به آنها انس گرفته است . ( شايد غير از همسرش همراهان ديگرى داشته است . مترجم ) .\r\n لَعَلَّكُمْ تَصْطَلُونَ  : شايد بوسيلهء آن گرم شويد . زيرا دچار سرما شده بودند و فصل زمستان بود .\r\n فَلَمَّا جاءَها نُودِيَ أَنْ بُورِكَ مَنْ فِي النَّارِ وَ مَنْ حَوْلَها  : هنگامى كه موسى به گمان خود به نزديك آتش آمد و حال آنكه نورى بود ايستاد . ملاحظه كرد كه نور از يكى از شاخه‌هاست كه از سبزى و درخشندگى كم نظير است . آتشى كه حرارتش درخت را نمىسوزاند و درختى كه به ترى خود آتش را خاموش نميكند . در شگفت ماند . دستهء سوختى كه در دست داشت به آن نزديك كرد تا روشن كند . آتش به طرف او آمد و او ترسيد و دور شد . به همين ترتيب موسى به آتش نزديك مىشد و آتش به موسى . تا اينكه وحى آمد كه فرشتگانى كه در اين آتشند و كسى كه در كنار آتش است - يعنى موسى - همه مباركند . علت اين است كه اين نور ، فرشتگان بودند كه به - تسبيح و تقديس خداوند اشتغال داشتند . در حقيقت اين جمله دعاست . يعنى خداوند براى موسى و فرشتگانى كه در آنجا بودند مبارك گرداند .\r\nبرخى گويند : يعنى بزرگ است كسى كه سلطان و قدرت و برهانش در اين آتش ظاهر است . بنا بر اين بركت بنام خدا برميگردد . يعنى بزرگ است كسى كه اين نور را روشن كرد و مبارك است كسى كه در كنار اين آتش است ، يعنى موسى و فرشتگان .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nبرخى گويند : يعنى مبارك است كسى كه در طلب آتش است و فرشتگانى كه در اطراف آتشند ، اين هم تحيتى است از جانب خداوند براى موسى . هم چنان كه به زبان فرشتگان ابراهيم را مورد تحيت خود قرار داده ، فرمود :  « رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ »  ( هود 73 ) سپس در تنزيه ذات خود مىفرمايد :\r\n وَ سُبْحانَ اللَّهِ رَبِّ الْعالَمِينَ  : خداوند عالم از آنچه لايق عظمتش نيست پاك و منزه است . يعنى جسم نيست كه مكان بخواهد و عرض نيست كه نيازمند محل باشد يا تكلم او بوسيلهء آلتى باشد .\r\nسپس در بارهء صفات خود بموسى ميفرمايد :\r\n يا مُوسى إِنَّهُ أَنَا اللَّهُ الْعَزِيزُ الْحَكِيمُ  : اى موسى ، كسى كه با تو سخن ميگويد ، خداوند قادرى است كه هرگز مغلوب نميشود و هيچ چيز براى او ممتنع نيست و در كارها و تدابير خود حكيم است .\r\nسپس آيتى به او نشان ميدهد كه بوسيلهء آن صحت نداء را درك كند . از اينرو ميفرمايد :\r\n وَ أَلْقِ عَصاكَ  : عصايت را بيفكن . موسى امتثال امر كرد و عصا را افكند .\r\n فَلَمَّا رَآها تَهْتَزُّ كَأَنَّها جَانٌّ وَلَّى مُدْبِراً وَ لَمْ يُعَقِّبْ  : همين كه او را همچون مارى ديد كه به سرعت حركت مىكند و مىجنبد ، ترسيد و عقب رفت و برنگشت و به عقب نشينى خود ادامه داد .\r\nعلت تشبيه به « جان » ( مار كوچك ) سرعت حركت است . يعنى با اينكه عصا به صورت اژدهاى مخوفى در آمده بود مع الوصف در حركت و جست و خيز و پيچ و تاب همچون مار تير بود .\r\nبرخى گفته‌اند : در اينجا عصا به صورت همان مار كوچك در آمد و در برابر فرعون به صورت اژدها .\r\nدر اين هنگام خداوند متعال به او فرمود :\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n يا مُوسى لا تَخَفْ إِنِّي لا يَخافُ لَدَيَّ الْمُرْسَلُونَ  : اى موسى نترس . زيرا پيامبران در پيش من ترسى ندارند .\r\nمقصود از اين جمله تسكين خاطر موسى است . زيرا موسى اكنون رسول خداست و رسول خدا مرتكب قبيح نميشود كه ترس و بيمى داشته باشد .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\n\r\n[ سوره النمل ( 27 ) : آيات 11 تا 14 
  ]\r\nإِلاَّ مَنْ ظَلَمَ ثُمَّ بَدَّلَ حُسْناً بَعْدَ سُوءٍ فَإِنِّي غَفُورٌ رَحِيمٌ ( 11 ) وَ أَدْخِلْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ فِي تِسْعِ آياتٍ إِلى فِرْعَوْنَ وَ قَوْمِهِ إِنَّهُمْ كانُوا قَوْماً فاسِقِينَ ( 12 ) فَلَمَّا جاءَتْهُمْ آياتُنا مُبْصِرَةً قالُوا هذا سِحْرٌ مُبِينٌ ( 13 ) وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا فَانْظُرْ كَيْفَ كانَ عاقِبَةُ الْمُفْسِدِينَ ( 14 )\r\n\r\nترجمه :\r\nمگر آنكه ظلم كند و پس از بدى خوبى كند كه من آمرزگار و رحيمم . دستت را در گريبانت كن كه سفيد ، بدون بدى خارج مىشود . در نه آيت بسوى فرعون و قومش كه قومى فاسقند ، چون آيات ما به روشنى نزد آنها آمد . گفتند : سحرى است آشكار و انكارش كردند به ظلم و برترى و حال آنكه بدل به صحت آن يقين داشتند . ببين كه چگونه است عاقبت فساد كنندگان .\r\n\r\nاعراب :\r\nبيضاء : حال  مِنْ غَيْرِ سُوءٍ  : متعلق به بيضاء  فِي تِسْعِ آياتٍ  : متعلق به « الق » و  « أَدْخِلْ يَدَكَ »   إِلى فِرْعَوْنَ  : متعلق به « مرسلا » محذوف كه حال است .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\n ظُلْماً وَ عُلُوًّا  : مفعول له .\r\nكيف : در محل نصب خبر « كان »\r\n\r\nمقصود :\r\nاكنون مىفرمايد :\r\n إِلَّا مَنْ ظَلَمَ ثُمَّ بَدَّلَ حُسْناً بَعْدَ سُوءٍ فَإِنِّي غَفُورٌ رَحِيمٌ  : لكن كسانى غير از انبياء كه ظلم كنند ، سپس توبه كنند و نادم شوند و تصميم بگيرند كه ديگر بازگشت نكنند بدانند كه من پوشندهء گناه و پذيرندهء توبه‌ام .\r\nعلت اينكه انبياء استثنا شد ، اين است كه آنها مرتكب ظلم نميشوند و بواسطهء مقام عصمت ، از گناهان و قبائح پاكند . بنا بر اين استثناء منقطع است . تنها اشتراك انبياء با ديگران در اصل تكليف است .\r\n وَ أَدْخِلْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ  : دستت را در گريبانت كن تا بدون هيچ عيبى سفيد و درخشان خارج گردد .\r\nاين هم به غير از معجزهء عصا ، معجزهء ديگرى است از موسى كه به او عطا گرديد و بيانش گذشت .\r\n فِي تِسْعِ آياتٍ إِلى فِرْعَوْنَ وَ قَوْمِهِ  : با نه معجزهء ديگر كه تو بهمراه آنها بسوى فرعون و قومش فرستاده مىشوى .\r\nزجاج گويد : مقصود اين است كه آن دو معجزه ، از جملهء نه معجزهء موسى بود . يعنى اين دو معجزه را از جملهء آن نه معجزه ظاهر گردان .\r\nمعجزات نه‌گانهء موسى در تفسير سورهء بنى اسرائيل ذكر شده است .\r\n إِنَّهُمْ كانُوا قَوْماً فاسِقِينَ  : فرعون و قومش از طاعت خداوند خارج شده و به قبيحترين وجوه كفر روى آورده‌اند .\r\n فَلَمَّا جاءَتْهُمْ آياتُنا   مُبْصِرَةً قالُوا هذا سِحْرٌ مُبِينٌ  : هنگامى كه دلائل و معجزات روشن ما در برابرشان قرار گرفت و يقين كردند كه هيچكدام آنها در دسترس قدرت بشر نيست ، گفتند : جادويى است آشكار و بديهى .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nنظير همين تعبير را در بارهء قوم ثمود دارد :  « وَ آتَيْنا ثَمُودَ النَّاقَةَ مُبْصِرَةً »  ( معجزهء شتر را به روشنى در دسترس قوم ثمود قرار داديم : اسراء 59 )  وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا  : فرعون و قومش به ستم ( بر خود يا بنى اسرائيل ) و برترى جويى و تكبر در برابر موسى به انكار پرداختند و اين انكار - صرفاً - به زبان بود ، زيرا در دل ميدانستند كه معجزات موسى حق است .\r\n فَانْظُرْ كَيْفَ كانَ عاقِبَةُ الْمُفْسِدِينَ  : اى محمد يا اى شنونده ، ببين كه سرانجام كسانى كه در روى زمين معصيت مىكنند چگونه است ؟\r\n\r\n","description":"","footnote":"","page_name":" 85 ","page_number":87},
  {"content":"\r\n\r\n\r\n[ سوره النمل ( 27 ) : آيات 15 تا 19 
  ]\r\nوَ لَقَدْ آتَيْنا داوُدَ وَ سُلَيْمانَ عِلْماً وَ قالا الْحَمْدُ لِلَّهِ الَّذِي فَضَّلَنا عَلى كَثِيرٍ مِنْ عِبادِهِ الْمُؤْمِنِينَ ( 15 ) وَ وَرِثَ سُلَيْمانُ داوُدَ وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ إِنَّ هذا لَهُوَ الْفَضْلُ الْمُبِينُ ( 16 ) وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ فَهُمْ يُوزَعُونَ ( 17 ) حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ ( 18 ) فَتَبَسَّمَ ضاحِكاً مِنْ قَوْلِها وَ قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَدْخِلْنِي بِرَحْمَتِكَ فِي عِبادِكَ الصَّالِحِينَ ( 19 )\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n\r\nترجمه :\r\nبه داوود و سليمان دانش داديم و گفتند : ستايش خدايراست كه ما را بر بسيارى از بندگان مؤمن خود برترى داد . سليمان از داوود ارث برده ، گفت : اى مردم ، سخن مرغ بما تعليم داده شده و از هر چيزى بهره داده شده‌ايم . اين است فضيلت آشكار . و براى سليمان لشكريانش از جن و انس و مرغان گرد آورده شدند و از تفرقه منع مىشدند . تا وقتى كه به وادى موران رسيدند ، مورى گفت : اى موران ، داخل خانه‌هايتان شويد . سليمان و لشكريانش شما را در هم نشكنند ، در حالى كه توجه ندارند .\r\nسليمان از سخن او خنديد و گفت : خدايا ، مرا به شكر نعمت خويش كه به من و پدر و مادرم داده‌اى و به كار شايسته‌اى كه پسند تو باشد ، ملهم ساز و برحمت خويش مرا در بندگان صالح خويش داخل ساز .\r\n\r\nلغت :\r\nوزع : منع حطم : شكستن .\r\nايذاع : الهام . زجاج گويد ، بازداشتن .\r\n\r\nاعراب :\r\n لا يَحْطِمَنَّكُمْ  : در محل جزم كه در جواب امر است .\r\nضاحكا : حال مؤكد و بقول بعضى ممكن است تأكيد نباشد . بلكه بيان كند كه سليمان پس از ت بسم خنديد .\r\n\r\nمقصود :\r\nبدنبال داستان موسى به شرح داستان داوود و سليمان پرداخته ، فرمايد :\r\n وَ لَقَدْ آتَيْنا داوُدَ وَ سُلَيْمانَ عِلْماً  : ما به داوود و سليمان دانشى داديم كه ميان مردم داورى كنند و زبان مرغان و جنبندگان را بدانند .\r\n وَ قالا الْحَمْدُ لِلَّهِ الَّذِي فَضَّلَنا عَلى كَثِيرٍ مِنْ عِبادِهِ الْمُؤْمِنِينَ  : و گفتند :\r\nستايش خدا را كه ما را از ميان مردم برگزيد و ما را پيامبر خود كرد و بما معجزه و\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nحكومت و دانش بخشيد و آهن را در دست ما نرم كرد و شيطانها و جن و انس را مسخر ما گردانيد .\r\nعلت اينكه علم را نكره آورده اين است كه معلوم دارد علمى به آنها داده شده كه براى اثبات رسالت ايشان مفيد است .\r\n وَ وَرِثَ سُلَيْمانُ داوُدَ  : سليمان وارث داوود شد .\r\nاين جمله دلالت دارد بر اينكه پيامبران مانند ديگران مال به ارث مىگذارند .\r\nقول حسن هم همين است .\r\nبرخى گويند : يعنى داوود علم و نبوت و ملك خود را به ارث ، به سليمان داد نه ساير اولادش . بنا بر اين معنى ميراث اين است كه سليمان جانشين داوود گرديد . به اين جانشينى ميراث گفته شده ، هم چنان كه در مورد بهشت نيز ميراث گفته شده است .\r\nاين معنى از جبائى است و خلاف ظاهر آيه و مخالف تفسير اهل بيت است « 1 » .\r\n وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ  : سليمان به منظور اظهار نعمت الهى ميگويد : اى مردم ، نطق مرغان بما تعليم شده است .\r\nمطلعين زبان عرب مىگويند : نطق بر غير انسان اطلاق نميشود ، در مورد حيوانات نطق به كار برده نميشود . زيرا نطق عبارت از تكلم است و مرغان تكلم\r\n\r\n\r\n","description":"","footnote":"\r\n( 1 ) - اين اختلاف ، تقريباً به اساس اختلاف شيعه و سنى بستگى دارد . مطابق روايتى كه پس از پيامبر اسلام جعل شد ، گفته شد كه : پيامبران ارث نمىگذارند و فدك را از تصرف دختر پيامبر خدا گرفتند .\r\nفاطمهء زهرا ( ع ) در ميان جمعى از زنان به مسجد آمد و نطقى مستدل ايراد كرد و با استناد به همين آيهء  « وَ وَرِثَ سُلَيْمانُ داوُدَ »  رويه خليفه را غاصبانه اعلام كرد . استدلال به اين آيهء شريفه منوط به اين است كه بگوئيم : سليمان وارث اموال پدر بوده است . اما اگر مطابق قول جبائى فقط گفته شود : سليمان وارث علم و حكمت و نبوت پدر بوده است ، نه اموال ، آيه نمىتواند مورد استدلال واقع شود .\r\nبهر حال ظهور آيهء شريفه هم معنى اول را تأييد مىكند و دليلى ندارد كه فرزندان انبياء از تركهء پدر محروم باشند .\r\n","page_name":" 88 ","page_number":90},
  {"content":"\r\n\r\nندارند . مع الوصف چون جناب سليمان معنى صوت مرغان را ميفهمد ، از اينرو در مورد آنان - مجازاً - نطق به كار برده است .\r\nبرخى گويند : نطق را بطور حقيقى به مرغان اسناد داده است . زيرا بعضى از مرغان نظير طوطى داراى صوت هجايى هستند .\r\nمبرد مىگويد : عرب هر چيزى را كه بيان كند آن چه را مخفى است ، نطق فرمايد . چنان كه رؤبه گويد :\r\n لو اننى اعطيت علم الحكل * علم سليمان كلام النمل \r\nكاش مثل سليمان كه سخن مور را ميدانست ، من هم به سخن چيزهايى كه صدا ندارند عالم بودم .\r\nعلى بن عيسى گويد : مرغان با سليمان تكلم ميكردند و اين معجزهء سليمان بود . چنان كه سليمان از تكلم هدهد خبر داد . منطق مرغان ، آوازى است كه بر صيغهء واحد ، معانى مخلف را مىرساند . اما منطق مردم بر صيغه‌هاى مختلف ، معانى مختلف افاده مىكند . به همين جهت است كه ما با همهء مصاحبت‌هاى طولانى كه با مرغان داريم چيزى از آنها نمىفهميم و آنها هم چيزى از ما نميفهمند زيرا فهم به امور مخصوصى تعلق مىگيرد و چون سليمان از مرغان چيز ميفهميد به منطق آنها عالم بود .\r\n وَ أُوتِينا مِنْ كُلِّ شَيْءٍ  : همهء چيزهايى كه به انبياء و سلاطين داده مىشود بما داده شده است .\r\nبرخى گويند : يعنى هر چيزى كه مورد نياز است ، بما داده شده .\r\nبرخى گويند : يعنى علم به همه چيزها بما داده شده و همهء چيزها در تسخير ماست . البته چيزهايى كه صلاحيت داشته باشند كه معلوم و مسخر ما باشند . اما اينكه بطور كلى و عموم گفته شده ، ابلغ و احسن است .\r\nواحدى از امام باقر ( ع ) روايت كرده است كه : به سليمان بن داوود سلطنت شرق و غرب زمين داده شد . او هفتصد سال و شش ماه بر همهء اهل دنيا ، از جن و انس و جنبنده و مرغ و درنده ، حكومت كرد و دانش هر چيزى را دارا و به نطق همه چيزها آگاه بود .\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nدر زمان او بود كه صنايع عجيب و غريبى كه مردم شنيده‌اند بوجود آمد . چنان كه مىفرمايد : علمنا منطق الطير و اوتينا من كل شىء .\r\n إِنَّ هذا لَهُوَ الْفَضْلُ الْمُبِينُ  : اين است فضل خداوند كه ظاهر و آشكار است .\r\nممكن است اين جمله از سليمان باشد به منظور اعتراف به نعمتهاى الهى و ممكن است از خداوند باشد به منظور اخبار به اينكه : چيزهايى كه ذكر شد ، فضل آشكار است .\r\n وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ  : هر گروهى از مخلوقات ، لشكرى است . جنيان و انسانها و مرغان به صورت گروه‌ها و لشكرهاى عليحده در حضور سليمان گرد آمدند .\r\nمفسرين مىگويند : هنگامى كه سليمان ميخواست به سفر رود طايفه‌هايى از اين سپاهيان بر بساطى جمع مىشدند . آن گاه به باد امر ميكرد تا آنها را به آسمان ببرد . مقصود اين است كه اينها در مسير سليمان قرار داشتند .\r\nمحمد بن كعب مىگويد : بما رسيده است كه لشكرگاه سليمان صد فرسنگ بود . 25 فرسنگ براى انسان ، 25 فرسنگ براى جن ، 25 فرسنگ براى وحوش ، 25 فرسنگ براى مرغان . او را هزار خانهء شيشه‌اى بود بر چوب كه به امر وى باد آنها را به هوا مىبرد و به حركت در مىآورد . در ميان زمين و آسمان به او وحى شد كه : من در ملك تو افزودم . هيچ مخلوقى سخنى نميگويد ، مگر اينكه باد خبر آن را براى تو مىآورد .\r\nمقاتل گويد : شياطين براى سليمان بساطى بافته بودند يك فرسنگ در يك فرسنگ با تار و پود زرين و ابريشمين . در ميان آن منبرى طلايى گذاشته مىشد و سليمان بر آن مىنشست و اطراف او سه هزار كرسى بود از طلا و نقره . پيامبران بر كرسى طلا مىنشستند و علماء بر كرسى نقره و مردم در اطراف آنها بودند و جنيان و شياطين در اطراف مردم و مرغان با بالهاى خود بر سر آنها سايه مىافكندند . تا اشعهء آفتاب آنها را ناراحت نكند . باد صبا اين بساط را حركت ميداد و از صبح تا\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nشب و از شب تا صبح مسير يك ماه را طى ميكرد . « 1 »  فَهُمْ يُوزَعُونَ  : ابن عباس مىگويد : يعنى اين لشكريان تحت مراقبت بودند .\r\nيعنى كسانى بودند كه اول و آخر اينها را تحت نظر داشتند تا متفرق نشوند . چنان كه هر لشكر انبوهى احتياج بمراقبت دارد . بايد آنهايى كه جلو هستند نگاه داشته شوند و آنهايى كه دنبال هستند ، به حركت در آورده شوند تا صفوفشان از هم متلاشى نشود .\r\nابن زيد مىگويد : يعنى اين لشكريان حبس مىشوند . البته منظور وى همان مطلبى است كه در بالا گفته شد .\r\n حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ  :\r\nسليمان و لشكريانش رفتند تا در طائف - و بقولى در شام - بواديى رسيدند كه مخصوص موران بود . در اينجا مورى كه بعضى گفته‌اند : رئيس موران بود ، فرياد برآورد كه :\r\nاى موران ، داخل خانه‌هاتان شويد .\r\nنظر به اينكه صوت مور براى سليمان مفهوم بود ، از صوت مور تعبير شده است به قول مور .\r\n لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ  : مبادا سليمان و سپاهيانش بدون اينكه توجه داشته باشند شما را در زير پاهاى خود پايمال و در هم كوفته كنند .\r\nزيرا اگر متوجه باشند شما را پايمال نميكنند .\r\nاين آيه دلالت دارد بر اينكه سليمان و لشكريانش سواره و پياده بودند و باد آنها را حمل نكرده بود . زيرا اگر اينان سوار بر مركب باد بودند ، موران نميترسيدند\r\n\r\n\r\n","description":"","footnote":"\r\n( 1 ) - ممكن است به پاره‌اى از محتويات اين روايات ايراد گرفته شود . مخصوصاً در روايت اخير كه به حكومت سليمان يك چهرهء كاملا اريستوكراسى مىبخشد كه مسلماً براى كسانى كه انبياء را انسانهايى كامل ميدانند كه در ميان مردم و با مردمند و ديوار ضخيم اشرافيت و داشتن مقام آنها را از مردم جدا نميكند ، ناخوشايند است .\r\nبراى رفع هر گونه سوء تفاهم و ايراد ، خاطر نشان ميكنيم كه اين گونه مطالب در متن قرآن نيست و معصومى هم آنها را بيان نكرده است .\r\n","page_name":" 91 ","page_number":93},
  {"content":"\r\n\r\nكه در زير پاهايشان پايمال شوند .\r\nممكن است اين مطلب مربوط به قبل از آن زمانى باشد كه باد در تسخير سليمان قرار گرفته است .\r\nممكن است گفته شود : مور چگونه سليمان و لشكريانش را شناخت تا چنين مطلبى بگويد :\r\nپاسخ اين است كه : وقتى موران مأمور به اطاعت خدا باشند ، بايد فهمى هم داشته باشند كه اسباب طاعت را درك كنند . چه اشكالى دارد كه مور آن اندازه فهم داشته باشد كه اين مطلب را درك كند . ميدانيم كه موران دانه‌ها را نصف ميكنند تا بر اثر اصابت رطوبت سبز نشوند ، مگر كزبره را كه به چهار قسمت مىكند . زيرا اين دانه را اگر به دو نيم كند ، هر نيمى جداگانه سبز مىشود . همان خدايى كه مورچه را به اين اسرار هدايت كرده ، بوى فهمانيده است كه چه چيزهايى باعث پايمال شدن و در هم كوفته شدنش ميگردد .\r\nبرخى گفته‌اند : اين هم يكى از معجزات سليمان است .\r\nابن عباس مىگويد : سليمان و لشكريانش ايستادند تا موران داخل خانه‌ها شدند .\r\n فَتَبَسَّمَ ضاحِكاً مِنْ قَوْلِها  : سليمان از سخن مور تعجب كرد و خنديد . بطور كلى انسان از ديدن هر چيز تازه‌اى تعجب مىكند .\r\nبرخى گويند : خندهء سليمان از اين بود كه موران هم به عدالت گستردهء سليمان پى برده بودند .\r\nبرخى گويند : از فاصلهء سه ميل ، باد صداى مور را به گوش سليمان رسانيد .\r\nموقعى كه به آنجا رسيد ، مور دستور ميداد كه موران عجله كنند و خود را بلانه‌ها برسانند ، سليمان از ترسيدن آنها خنده‌اش گرفت .\r\n وَ قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ  :\r\nو گفت خدايا به من الهام كن كه شكر نعمتهايى كه به من و پدر و مادرم عطا كرده‌اى\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nبجاى آورم .\r\nنعمتهايى كه به سليمان داده شده ، دانستن سخن مور و شنيدن آن از راه دور و نبوت و ملك است و نعمتهايى كه به پدرش داده شده ، اين است كه به او نبوت داده و آهن را در دستش نرم كرده و نعمتهايى كه بمادرش داده اين است كه او را همسر داوود كرده بود و . . .\r\nهمهء اينها نعمتهاى خدا هستند و شكر آنها لازم است .\r\n وَ أَنْ أَعْمَلَ صالِحاً تَرْضاهُ  : خدايا مرا توفيقى ده كه كارهايى كنم كه مورد پسند تو باشد .\r\n وَ أَدْخِلْنِي بِرَحْمَتِكَ فِي عِبادِكَ الصَّالِحِينَ  : و برحمت خويش مرا داخل بندگان صالحت گردان .\r\nابن عباس گويد : منظور از بندگان صالح ، ابراهيم و اسماعيل و اسحاق و پيامبران بعد از آنهاست . سليمان از خدا مسألت مىكند كه در زمرهء آنها قرارش دهد .\r\nابن زيد گويد : يعنى مرا با بندگان صالح خودت قرار ده .\r\nزجاج گويد : در اينجا براى موران لفظ « ادخلوا » به كار رفته . زيرا به منزلهء آدميان شمرده شده‌اند و مثل آنها سخن گفته‌اند و الا به چيزهاى غير عاقل « ادخلى » گفته مىشود .\r\nدر روايت است كه مور سليمان به بزرگى گرگها و سگها بودند .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\n\r\n[ سوره النمل ( 27 ) : آيات 20 تا 26 
  ]\r\nوَ تَفَقَّدَ الطَّيْرَ فَقالَ ما لِيَ لا أَرَى الْهُدْهُدَ أَمْ كانَ مِنَ الْغائِبِينَ ( 20 ) لَأُعَذِّبَنَّهُ عَذاباً شَدِيداً أَوْ لَأَذْبَحَنَّهُ أَوْ لَيَأْتِيَنِّي بِسُلْطانٍ مُبِينٍ ( 21 ) فَمَكَثَ غَيْرَ بَعِيدٍ فَقالَ أَحَطْتُ بِما لَمْ تُحِطْ بِهِ وَ جِئْتُكَ مِنْ سَبَإٍ بِنَبَإٍ يَقِينٍ ( 22 ) إِنِّي وَجَدْتُ امْرَأَةً تَمْلِكُهُمْ وَ أُوتِيَتْ مِنْ كُلِّ شَيْءٍ وَ لَها عَرْشٌ عَظِيمٌ ( 23 ) وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ فَهُمْ لا يَهْتَدُونَ ( 24 )\r\nأَلاَّ يَسْجُدُوا لِلَّهِ الَّذِي يُخْرِجُ الْخَبْءَ فِي السَّماواتِ وَ الْأَرْضِ وَ يَعْلَمُ ما تُخْفُونَ وَ ما تُعْلِنُونَ ( 25 ) اللَّهُ لا إِلهَ إِلاَّ هُوَ رَبُّ الْعَرْشِ الْعَظِيمِ ( 26 )\r\n\r\n","description":"","footnote":"","page_name":" 94 ","page_number":96},
  {"content":"\r\n\r\n\r\nترجمه :\r\nو به جستجوى مرغ پرداخته ، گفت : چرا هدهد را نميبينم ؟ بلكه او از غائبان است . به سختى عذابش ميكنم يا او را سر مىبرم يا اينكه دليل آشكارى برايم بياورد . سليمان مدت كوتاهى صبر كرد و هدهد گفت : به چيزى اطلاع يافته‌ام كه از آن بىاطلاعى و از شهر سبا خبر قطعى برايت آورده‌ام . زنى ديدم كه بر آنها حكم ميراند و از هر چيزى به او داده شده بود و تختى عظيم داشت . خودش و قومش را ديدم كه سجدهء خورشيد ميكردند و شيطان اعمالشان را برايشان زينت داده و از راه راست باز داشته بود و هدايت نيافته بودند ، تا براى خداوندى سجده كنند كه چيزهاى مخفى را در آسمانها و زمين بيرون مىآورد و ميداند آنچه را مخفى ميداريد و آشكار ميكنيد . خدايى كه خداى عرش عظيم است و جز او خدايى نيست .\r\n\r\nقرائت :\r\nلياتينى : ابن كثير به دو نون خوانده است ولى ديگران بيك نون و حذف نون ديگر بخاطر اين است كه چند نون اجتماع نكنند .\r\nمكث : عاصم و يعقوب بفتح كاف و ديگران بضم خوانده‌اند و هر دو يكى است .\r\nمن سبا : ابو عمرو و ابن كثير بفتح همزه و ابن كثير بدون همزه و ديگران به جر همزه خوانده‌اند .\r\nالا يسجدوا : ابو جعفر و كسايى و يعقوب به تخفيف لام و ديگران به تشديد خوانده‌اند . بنا بر قرائت اول به معنى « الا يا قوم اسجدوا » است كه نمونه‌هايى هم در زبان عرب دارد . مثل :\r\n فقالت الا يا اسمع نعظك بخطة * فقلت سميعاً فانطقى و اصيبى \r\nگفت : هان ، بشنو تا پندت دهم . گفتم : بگو كه مىشنوم .\r\nتخفون و تعلنون : عاصم به تاء و ديگران به ياء خوانده‌اند .\r\n\r\nاعراب :\r\n لا أَرَى  : حال .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\n أَمْ كانَ  : به تقدير « بل ا كان » و « ام » منقطعه است و « كان » به معنى فعل مضارع است .\r\n غَيْرَ بَعِيدٍ  : جواب قسم مقدر .\r\n لَأُعَذِّبَنَّهُ  : ظرف زمان يا صفت مصدر ( وقتاً غير بعيد ) .\r\nيسجدون : حال .\r\n\r\nمقصود :\r\nسپس دربارهء سليمان مىگويد :\r\n وَ تَفَقَّدَ الطَّيْرَ فَقالَ ما لِيَ لا أَرَى الْهُدْهُدَ  : به جستجوى مرغى كه غايب شده بود ، پرداخته ، گفت : چه شده است كه هدهد را نمىبينم .\r\nدر اينكه چرا سليمان به جستجوى هدهد پرداخت ، اختلاف است . بعضى گفته‌اند : در سفر به او احتياج داشت كه آب را نشان دهد . زيرا هدهد وجود آب را در اعماق زمين تشخيص ميدهد ، همانطورى كه در شيشه آب را مىبيند . اين قول از ابن عباس است . عياشى ميگويد : ابو حنيفه از امام صادق ( ع ) پرسيد : چرا سليمان از ميان همهء مرغان فقط هدهد را جستجو كرد ؟ فرمود : بخاطر اينكه هدهد آب را در دل زمين مىبيند ، همانطورى كه شما روغن را در شيشه مىبينيد : ابو حنيفه به اصحاب خود نگريست و خنديد . امام فرمود : چرا خنديدى ؟ گفت : فدايت شوم . بر تو ظفر يافتم . فرمود : چگونه ظفر يافتى ؟ عرض كرد : پرنده‌اى كه آب را در دل زمين مىبيند ، چرا دام را در زير خاك نمىبيند و بگردنش مىافتد ؟ فرمود : اى نعمان ، مگر نميدانى كه وقتى مقدرات نازل مىشوند ، روى چشم پوشيده مىشود ؟\r\nبرخى گويند : علت اينكه سليمان هدهد را جستجو كرد ، اين بود كه به نوبت خود اخلال كرده بود .\r\nبرخى گويند : مرغان با پر و بال خود بر سر سليمان سايه مىانداختند و چون هدهد جاى خود را خالى كرده بود ، آفتاب بر سر سليمان تابيد و معلوم شد كه هدهد غايب است .\r\n أَمْ كانَ مِنَ الْغائِبِينَ  : آيا هدهد عاصى شده است يا اينكه بخاطر عذرى و\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nحاجتى غيبت كرده است ؟\r\nمبرد مىگويد : در اول يقين كرد كه هدهد نيست و لذا گفت :  « ما لِيَ لا أَرَى الْهُدْهُدَ »  بعداً برايش شك پيدا شد از اين جهت گفت :  « أَمْ كانَ مِنَ الْغائِبِينَ »  و از حال او جويا شد .\r\nسپس به تهديد پرداخته ، مىفرمايد :\r\n لَأُعَذِّبَنَّهُ عَذاباً شَدِيداً  : به خدا سوگند ، پر و بالش را ميكنم و او را در آفتاب مىاندازم . برخى گويند : يعنى او را در ميان اضدادش مىاندازم .\r\nاز آنجا كه در زمان سليمان نطق و تكليف مرغان صحيح بوده است ، سرزنش و كيفرش نيز صحيح است . زيرا وظيفهء هدهد اين بود كه در خدمت سليمان باشد و او را اطاعت نمايد .\r\n أَوْ لَأَذْبَحَنَّهُ  : يا اينكه او را بكيفر عصيانش سر مىبرم .\r\n أَوْ لَيَأْتِيَنِّي بِسُلْطانٍ مُبِينٍ  : يا اينكه دليل واضحى بياورد كه عذر او بر غيبتش باشد .\r\n فَمَكَثَ غَيْرَ بَعِيدٍ  : طولى نكشيد كه هدهد آمد و دليل غيبت خود را بيان نمود .\r\n فَقالَ أَحَطْتُ بِما لَمْ تُحِطْ بِهِ  : هدهد گفت : به چيزى مطلع شده‌ام كه تو و لشكريانت از آن بىخبريد .\r\n وَ جِئْتُكَ مِنْ سَبَإٍ بِنَبَإٍ يَقِينٍ  : من از شهر سبا مىآيم و خبرى برايت آورده‌ام كه هيچ ترديدى در بارهء آن نيست و از هر لحاظ مطابق واقع است .\r\nشهر سبا در سرزمين يمن است .\r\nسدى ميگويد : خداوند 12 پيامبر به شهر سبا فرستاد .\r\nاز ابن عباس روايت شده است كه پيامبر خدا فرمود : سبا مردى بود كه ده طايفهء عرب از او پديد آمدند . از اين ده طايفه ، شش تا داراى ميمنت و چهار تا شوم بودند . شومها لخم و جذام و غسان و عامله‌اند . با ميمنت‌ها كنده و اشعرون و ازد و\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nمذحج و حمير و انمار است . خثعم و بجيله از انمار است .\r\n إِنِّي وَجَدْتُ امْرَأَةً تَمْلِكُهُمْ  : زنى ديدم كه حاكم بر مقدرات ايشان بود و احدى بر او اعتراضى نداشت .\r\n وَ أُوتِيَتْ مِنْ كُلِّ شَيْءٍ  : همه چيز به او داده شده بود .\r\nاين جمله اخبار از گسترش ملك اوست . يعنى همهء چيزهايى كه مورد نياز ملوك است در اختيار داشت .\r\nحسن گويد : اين زن بلقيس دختر شراحيل ملكهء سباست .\r\nمقاتل گويد : 312 رئيس تحت مشورت او بودند و هر كدام از اين رئيسان هزار مرد جنگى در اختيار داشت .\r\n وَ لَها عَرْشٌ عَظِيمٌ  : او را تختى بود بزرگتر از تخت تو و جلو تخت او به ياقوت سرخ و زمرد سبز و عقب آن از طلا و به جواهرات رنگارنگ ، تزيين شده بود . او را هفت خانه بود و هر خانه‌اى درى داشت بسته .\r\nابن عباس گويد : تخت بلقيس از لحاظ طول و عرض و ارتفاع ، هر كدام سى ذراع بود .\r\nابو مسلم گويد : مقصود از عرش ، مملكت است .\r\n وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ وَ زَيَّنَ لَهُمُ الشَّيْطانُ أَعْمالَهُمْ  :\r\nمشاهده كردم كه او و مردم همگى خداى يكتا را فراموش كرده ، سجدهء خورشيد ميكنند و شيطان اعمال آنها را در نظرشان آرايش داده است .\r\n فَصَدَّهُمْ عَنِ السَّبِيلِ فَهُمْ لا يَهْتَدُونَ  : شيطان آنها را از راه حق باز داشته ، از هدايت محروم شده بودند .\r\nجبائى گويد : هدهد عارف به خدا نبود . اين مطلب را آن طورى بيان كرد كه كودكان ما بيان مىكنند . زيرا تكليف مخصوص فرشتگان و جنيان و انسان است .\r\nهمانطورى كه بچه‌هاى ما عبادتهاى ما را مىبينند و تصور مىكنند كه خلاف آن باطل است ، هدهد هم كه اعمال سليمان را ديده بود ، تصور كرد كه خلاف عمل سليمان\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nباطل است . « 1 » اما اين قول جبائى با ظاهر قرآن مخالفت دارد . زيرا كسى مىتواند تصور كند كه سجدهء خداوند حق و سجدهء خورشيد باطل است كه خدا را بشناسد و مقام و عظمت او را فهميده باشد . بخصوص كه هدهد تزيين اعمال ايشان را به شيطان نسبت ميدهد . چنين سخنى از كسى سر مىزند كه عدل را بشناسد و بداند كه كار قبيح بر خداوند متعال روا نيست .\r\n أَلَّا يَسْجُدُوا لِلَّهِ  : تخفيف بنا بر اين است كه براى تنبيه و امر به سجود باشد .\r\nيعنى آگاه باشيد و خداى خود را سجده كنيد .\r\nبرخى گويد : اين كلام از هدهد است . هدهد هنگامى كه پيش سليمان آمد ، از روى انكار و اظهار تنفر چنين گفت .\r\nاما بنا بر تشديد ، يعنى : شيطان اعمالشان را زينت داده تا خداوند يكتا را سجده نكنند .\r\nفراء مىگويد : قرائت تشديد ، موجب سجدهء قرائت نميشود . لكن اين حرف\r\n\r\n\r\n","description":"","footnote":"\r\n( 1 ) - همانطورى كه مرحوم طبرسى به جبائى ايراد ميگيرد ، قول جبائى ناشى از عدم دقت در خود قرآن كريم است . زيرا در عده‌اى از آيات حتى به جمادات نسبت شعور و ادراك و تسبيح و سجده داده شده است و همهء اينها متفرع بر اين است كه اينها از روى ادراك ذاتى خويش خدا را شناخته باشند . آرى :\r\n گر ترا از غيب چشمى باز شد * با تو ذرات جهان همراز شد \r\n جملهء ذرات عالم در نهان * با تو ميگويند روزان و شبان \r\n ما سميعيم و بصير و باهشيم * با شما نامحرمان ما خامشيم \r\n نطق آب و نطق خاك و نطق گل * هست محسوس حواس اهل دل \r\n","page_name":" 99 ","page_number":101},
  {"content":"\r\n\r\nدرست نيست . زيرا كلام متضمن مذمت بر ترك سجود است و بنا بر اين دلالت بر وجوب سجده دارد . نظير :  « وَ إِذا قِيلَ لَهُمُ اسْجُدُوا لِلرَّحْمنِ قالُوا وَ مَا الرَّحْمنُ »  ( هنگامى كه به آنها گفته مىشود كه براى رحمان سجده كنيد ، گويند : چيست رحمان ؟ : فرقان 60 ) .\r\n الَّذِي يُخْرِجُ الْخَبْءَ فِي السَّماواتِ وَ الْأَرْضِ  : خدايى كه در آسمانها و زمين چيزهايى را خارج مىسازد كه از نظرها مخفى هستند و به همين جهت پيش از آنكه بيرون آورده شوند ، ادراك نميشوند . تمام چيزهايى كه خداوند آنها را از نيستى به هستى مىآورد ، چنينند .\r\nبرخى گويند : خبأ به معنى غيب است . يعنى خداوند غيب آسمانها و زمين را ميداند .\r\nبرخى گويند : خبأ آسمانها باران و خبأ زمين گياه و درختان است .\r\n وَ يَعْلَمُ ما تُخْفُونَ وَ ما تُعْلِنُونَ  : و خدا به همهء امور آشكار و نهان داناست .\r\n اللَّهُ لا إِلهَ إِلَّا هُوَ رَبُّ الْعَرْشِ الْعَظِيمِ  : خدايى كه خداى عرش عظيم است و جز او خدايى نيست .\r\nتا اينجا سخنان هدهد به پايان مىرسد .\r\nممكن است اين قسمت از سخن هدهد نباشد . بلكه از خود خداوند باشد در ستايش ذات .\r\nعرش تخت شاهى است كه خدا به آن عظمت بخشيده و بر فراز آسمانهاى هفتگانه قرار داده و فرشتگان را در پيرامون آن گماشته و اعمال مردم به عرش برده مىشود و بركات از ناحيهء آن نازل مىشود و بنا بر اين شأنش عظيم است همانطورى كه به عظمت توصيف شده است و از اعظم مخلوقات الهى است .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\n[ سوره النمل ( 27 ) : آيات 27 تا 31 
  ]\r\nقالَ سَنَنْظُرُ أَ صَدَقْتَ أَمْ كُنْتَ مِنَ الْكاذِبِينَ ( 27 ) اذْهَبْ بِكِتابِي هذا فَأَلْقِهْ إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ ( 28 ) قالَتْ يا أَيُّهَا الْمَلَأُ إِنِّي أُلْقِيَ إِلَيَّ كِتابٌ كَرِيمٌ ( 29 ) إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ ( 30 ) أَلاَّ تَعْلُوا عَلَيَّ وَ أْتُونِي مُسْلِمِينَ ( 31 )\r\n\r\nترجمه :\r\nسليمان گفت : نظر مىكنيم ببينيم راست مىگويى يا از دروغگويانى ؟ اين نامه‌ام را ببر و بر آنها بيفكن و از آنها دور شو و ببين چه جواب ميدهند ؟ بلقيس گفت : اى بزرگان ، نامه‌اى گرامى پيش من انداخته شده است . نامه‌اى است از سليمان و بنام خداوند رحمان و رحيم . كه : بر من برترى نجوئيد و با اسلام و تسليم نزد من آييد .\r\n\r\nمقصود :\r\nهمين كه سليمان پوزش هدهد را شنيد به منظور آزمايش او گفت :\r\n قالَ سَنَنْظُرُ أَ صَدَقْتَ أَمْ كُنْتَ مِنَ الْكاذِبِينَ  : در بارهء سخن تو تحقيق مىكنيم ، ببينيم راست مىگويى يا از دروغگويانى .\r\nاين تعبير بهتر از اين است كه گفته شود : دروغ مىگويى . زيرا شخص از دروغگويان است بخاطر اينكه متمايل به آنهاست يا بخاطر اينكه خويشاوند آنهاست\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nيا بخاطر اينكه بواسطهء دروغ در صف آنها قرار گرفته است .\r\nآن گاه سليمان نامه‌اى نوشت و مهر كرد و به هدهد داد و به او گفت :\r\n اذْهَبْ بِكِتابِي هذا فَأَلْقِهْ إِلَيْهِمْ  : نامهء مرا ببر و بر مردم سبا بيفكن .\r\n ثُمَّ تَوَلَّ عَنْهُمْ  : سپس در فاصلهء دور يا نزديك از آنها مخفى شو .\r\n فَانْظُرْ ما ذا يَرْجِعُونَ  : و ببين كه چه جواب مىدهند .\r\nهدهد نامه را برد و در شهر انداخت .\r\n قالَتْ يا أَيُّهَا الْمَلَأُ إِنِّي أُلْقِيَ إِلَيَّ كِتابٌ كَرِيمٌ  : همين كه بلقيس نامه را ديد ، بقوم خود گفت : نامه‌اى گرامى پيش من افتاده است .\r\nقتاده گويد : وقتى كه هدهد آمد ، بلقيس خواب بود . نامه را انداخت و بر گلوى او افتاد . بلقيس نامه را خواند .\r\nبرخى گويند : روزنه‌اى بود كه وقتى خورشيد از آنجا مىتابيد ، بلقيس به سجده مىافتاد . هدهد آمد و روزنه را با پر و بال خود مسدود كرد . آفتاب بر آمد و بلقيس نفهميد . برخاست كه نگاه كند ، هدهد نامه را پيش او انداخت . هنگامى كه نامه را خواند ، اشراف قوم را كه 312 نفر بودند جمع كرد و به آنها گفت : نامه‌اى گرامى نزد من افتاده است . علت اينكه نامه را كريم مىخواند ، اين است كه مهر داشت .\r\nدر حديث است كه اكرام نامه به مهر است .\r\nبرخى گويند : علت اينكه آن را كريم ناميد اين است كه در آغاز آن نام خدا بود .\r\nبرخى گويند : بخاطر حسن خط و زيبايى الفاظ آن بود .\r\nبرخى گويند : بخاطر اينكه نامه از كسى بود كه بر جن و انس و مرغان حكومت داشت و بلقيس از وجود چنين كسى خبر داشت و نامش را هم ميدانست .\r\n إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ  : اين نامه از سليمان است و در آغاز آن  « بِسْمِ اللَّهِ الرَّحْمنِ الرَّحِيمِ »  آمده است .\r\n أَلَّا تَعْلُوا عَلَيَّ وَ أْتُونِي مُسْلِمِينَ  : خلاصهء مطالب نامه همين است كه بايد بلقيس\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nو قومش اسلام را بپذيرند و نزد سليمان روند .\r\nبلقيس و قومش براى اولين بار با نام خداوند و كلمهء « بسم اللَّه » آشنا مىشدند .\r\nبرخى گويند : عبارت نامه ترجمه و حكايت به عربى است و بلقيس به اين الفاظ تكلم نكرد . حكايت هم بر سه قسم است :\r\nحكايت معنى ، حكايت لفظ و حكايت لفظ و معنى هر دو . و اصل در حكايت همين است كه نبايد از آن عدول كرد مگر بكمك قرينه .\r\nظاهراً « ان » به معنى « اى » است . چنان كه سيبويه در بارهء اين آيه :  « وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا »  گفته است .\r\nسليمان نوشته است كه بلقيس و قومش تكبر نكنند و منقاد و تسليم شوند و به خداى يكتا ايمان آورند . رسم پيامبران همين است كه نامه‌هاى خود را كوتاه و رسا بنويسند و مردم را دعوت به اطاعت نمايند .\r\n\r\n","description":"","footnote":"","page_name":" 103 ","page_number":105},
  {"content":"\r\n\r\n\r\n[ سوره النمل ( 27 ) : آيات 32 تا 37 
  ]\r\nقالَتْ يا أَيُّهَا الْمَلَأُ أَفْتُونِي فِي أَمْرِي ما كُنْتُ قاطِعَةً أَمْراً حَتَّى تَشْهَدُونِ ( 32 ) قالُوا نَحْنُ أُولُوا قُوَّةٍ وَ أُولُوا بَأْسٍ شَدِيدٍ وَ الْأَمْرُ إِلَيْكِ فَانْظُرِي ما ذا تَأْمُرِينَ ( 33 ) قالَتْ إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً وَ كَذلِكَ يَفْعَلُونَ ( 34 ) وَ إِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ ( 35 ) فَلَمَّا جاءَ سُلَيْمانَ قالَ أَ تُمِدُّونَنِ بِمالٍ فَما آتانِيَ اللَّهُ خَيْرٌ مِمَّا آتاكُمْ بَلْ أَنْتُمْ بِهَدِيَّتِكُمْ تَفْرَحُونَ ( 36 )\r\nارْجِعْ إِلَيْهِمْ فَلَنَأْتِيَنَّهُمْ بِجُنُودٍ لا قِبَلَ لَهُمْ بِها وَ لَنُخْرِجَنَّهُمْ مِنْها أَذِلَّةً وَ هُمْ صاغِرُونَ ( 37 )\r\n\r\nترجمه :\r\nگفت : اى بزرگان ، در كارم رأى دهيد . من كارى انجام نميدهم تا شما حاضر\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nشويد ، گفتند : ما داراى نيرو و هيبتى سخت هستيم و فرمان بدست تست ، ببين چه دستور ميدهى ؟ گفت : هنگامى كه شاهان داخل شهرى شوند تباهش ميكنند و بزرگان آن را ذليل مىسازند و چنين مىكنند . من هديه‌اى بسوى ايشان مىفرستم و منتظرم كه فرستادگان بچه باز ميگردند ؟ همين كه نزد سليمان آمد ، گفت : مرا به مال امداد ميكنيد ؟ آنچه خدا به من داده ، بهتر از آن است كه شما داده‌ايد بلكه شما به هديهء خود خوشحالى ميكنيد ؟ برگرد بسوى ايشان ، سوگند كه با لشكرى بسوى ايشان خواهم آمد كه طاقت دفع آن نداشته باشند و سوگند كه آنها را به خوارى و فرومايگى از آنجا اخراج خواهم كرد .\r\n\r\nقرائت :\r\nأ تمدونن : حمزه و يعقوب بيك نون مشدد و ديگران به دو نون غير مشدد خوانده‌اند\r\n\r\nاعراب :\r\n حَتَّى تَشْهَدُونِ  : نصب فعل به « ان » مضمر است و نون آن نون عماد است .\r\nاذلة : حال .\r\n وَ هُمْ صاغِرُونَ  : جملهء حاليه .\r\n\r\nمقصود :\r\nبلقيس بر مضمون نامهء سليمان واقف گشت .\r\n قالَتْ يا أَيُّهَا الْمَلَأُ أَفْتُونِي فِي أَمْرِي  : به بزرگان قوم خود گفت : بيائيد در كار من بينديشيد و انديشهء صواب را باز گوئيد .\r\nفتوى حكم صوابى است كه طبق آن عمل مىشود .\r\n ما كُنْتُ قاطِعَةً أَمْراً حَتَّى تَشْهَدُونِ  : من كارى نميكنم مگر با حضور و مشورت و صوابديد شما .\r\nبدينترتيب بلقيس با زيردستان خود مهربانى مىكند و از آراء و نظرات ايشان در كارهاى مهم بهره‌مند مىشود .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n قالُوا نَحْنُ أُولُوا قُوَّةٍ وَ أُولُوا بَأْسٍ شَدِيدٍ  : آنها در جوابش گفتند : ما از نظر قدرت و نيرو و شجاعت كمبودى نداريم .\r\n وَ الْأَمْرُ إِلَيْكِ فَانْظُرِي ما ذا تَأْمُرِينَ  : و فرمان جنگ و صلح بدست تست .\r\nببين چه دستور ميدهى تا ما عمل كنيم . اگر نظر تو صلح باشد صلح مىكنيم و اگر نظرت جنگ باشد مىجنگيم .\r\n قالَتْ إِنَّ الْمُلُوكَ إِذا دَخَلُوا قَرْيَةً أَفْسَدُوها  : بلقيس در پاسخ آنها گفت :\r\nهر گاه ملوك بوسيلهء جنگ بر شهرى دست يابند ، دست بويرانى و تخريب مىزنند .\r\n وَ جَعَلُوا أَعِزَّةَ أَهْلِها أَذِلَّةً  : و براى اينكه بر اوضاع شهر مسلط شوند ، بزرگان شهر را مورد اهانت قرار ميدهند .\r\n وَ كَذلِكَ   يَفْعَلُونَ  : آنچه بلقيس بيان كرد ، مورد تصديق و تأييد خداوند قرار گرفته ، مىفرمايد : همانطورى كه بلقيس گفت ، صحيح است و چنين مىكنند .\r\nبرخى گويند : اين قسمت هم تتمهء گفتار بلقيس است و اتصال به سابق دارد « 1 » .\r\n وَ إِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ  : من هديه‌اى بسوى سليمان مىفرستم و منتظرم ببينم اين هديه مورد قبول ايشان واقع مىشود يا نه ؟ بلقيس ميدانست كه هدايا در روح زمامداران اثر فراوان دارد . به اين وسيله ميخواست بداند آيا سليمان پيامبر است يا پادشاه ؟ اگر پيامبر است هديه را نميپذيرد و اگر ملك است هديه را مىپذيرد .\r\nدر بارهء اينكه هديه چه بود اختلاف است . برخى گفتند : غلامان و كنيزانى بيك لباس بودند بطورى كه معلوم نميشد كدام مرد است و كدام زن ؟ و برخى\r\n\r\n\r\n","description":"","footnote":"\r\n( 1 ) - ظاهراً بايد از بيان خود بلقيس باشد . زيرا بلقيس نسبت افساد به ملوك داده و به سليمان به نظر يك ملك مفسد مىنگرد نه يك نبى مصلح و اگر اين قسمت از بلقيس نباشد ، معنى كلام اين است كه سليمان بعنوان يك ملك مفسد مورد امضاء قرآن كريم قرار گرفته است و حال آنكه هيچوقت قرآن كريم پيامبرى را مظهر فساد معرفى نميكند و واقع امر هم همين است كه پيامبران مصلح مىباشند نه مفسد .\r\n","page_name":" 106 ","page_number":108},
  {"content":"\r\n\r\nگفته‌اند : 200 غلام و كنيز بود كه غلامان لباس كنيز و كنيزان لباس غلام پوشيده بودند . برخى گفته‌اند : شمشيرهاى زرين بود در جلد ديبا .\r\nهنگامى كه خبر اين هدايا به سليمان رسيد به جنيان دستور داد تا آجرهاى طلا ساختند و تمام راه را با آنها فرش كردند . حاملان هديه كه اين وضع را مشاهده كردند ، متوجه شدند كه هداياى ايشان ناچيز و بىارزش است .\r\nبرخى گفته‌اند : وى 500 غلام و 500 كنيز تقديم سليمان كرد . كنيزان را به قباها و كمربندها ملبس گردانيد و دست و گردن غلامان را به طوقها و گردن‌بندهاى زرين آرايش كرد و به گوش آنها گوشواره‌هاى درنشان آويخت و آنها را سوار بر اسبهاى قيمتى كه افسار آنها از طلاى مرصع به جواهرات بود كرد و همراه 500 آجر طلا و 500 آجر نقره و تاجى مكلل به در و ياقوت و حقه‌اى كه در آن درى سوراخ نشده و نگينى ، داراى سوراخى كج و معوج بود ، نزد سليمان فرستاد . مردى از بزرگان قوم بنام منذر بن عمرو با عده‌اى از مردان برازنده نيز حامل نامه‌اى بودند كه بحضور سليمان بار يافتند . در نامه نام همهء هدايا نوشته و اضافه شده بود : اگر پيامبر هستى ميان كنيزان و غلامان تميز ده و پيش از آنكه حقه را بگشايى بگو كه در آن چيست ؟\r\nو در آن در كه در داخل حقه است ، سوراخى راست بوجود آور و در نگين ريسمان كن ، بدون اينكه از جن يا انسانى كمك گيرى . به فرستاده نيز دستور داد كه در چهرهء سليمان بنگرد اگر او را خشمگين ديد پادشاه است و از او نترسد . زيرا قدرتش به پاى قدرت بلقيس نميرسد و اگر در چهره‌اش آثار لطف ديد ، معلوم مىشود كه فرستادهء الهى است .\r\nفرستادهء بلقيس حركت كرد كه نزد سليمان رود . هدهد قبل از فرستاده نزد سليمان آمد و جريان را به اطلاع او رسانيد . سليمان به جنيان دستور داد كه خشت - هاى طلا و نقره را آماده سازند و ميدانى به مساحت چند فرسخ از آن خشتها فرش سازند و اطراف ميدان را ديوارى از طلا و نقره برآورند .\r\nآن گاه به جنيان دستور داد كه فرزندان خود را حاضر كنند . جمعيت فراوانى\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nجمع شدند و آنها را در سمت چپ و راست ميدان بپاى داشتند و سليمان بر تخت خود نشست و چهار هزار كرسى در سمت راست و چهار هزار كرسى در سمت چپش نهادند .\r\nبه جنيان دستور داد كه صفوفى به طول چند فرسخ تشكيل دهند و همچنين انسانها و وحوش و درندگان و مرغان و . . .\r\nهنگامى كه فرستادگان بلقيس بميدان رسيدند و عظمت ملك سليمان را ديدند ، به حيرت در آمدند و تمام هداياى خود را انداختند و بحضور سليمان آمدند .\r\nسليمان به نظر لطف به آنها نگريست و پرسيد : چه پشت سر شماست ؟\r\nرئيس فرستادگان خصوصيات هدايا را به اطلاع سليمان رسانيد و نامهء بلقيس را بحضورش تقديم داشت . نامه را خواند و پرسيد : حقه كجاست ؟ حقه را بدست سليمان دادند .\r\nجبرئيل نازل شد و از آنچه در حقه بود به او خبر داد و سليمان براى فرستادهء بلقيس بيان داشت .\r\nفرستاده گفت : درست است ، اكنون در را سوراخ و در نگين ريسمان كن .\r\nسليمان كرمى خرد را مأمور اين كار كرد . كرم مويى به دهان گرفت و از اين سوى نگين در آن سوى رفت . آن گاه ميان كنيزان و غلامان تميز داد به اين ترتيب كه دستور داد صورت خود را بشويند . كنيزان بيك دست آب برداشته ، در دست ديگر مىريختند و صورت خود را مىشستند و غلامان آب را به همان دستى كه بر ميداشتند به صورت مىزدند . كنيزان آب را به باطن دست مىريختند و غلامان به ظاهر آن .\r\nكنيزان آب را بدست مىزدند و غلامان آب را بر دست جارى ميكردند .\r\nبرخى گفته‌اند : بلقيس با هداياى خويش عصائى فرستاد كه از پادشاهان حمير به ارث برده بود و ميگفت : ميخواهم سليمان سر و ته اين عصا را بما نشان دهد و جامى پيش او فرستاد كه پر از آبى كند كه نه از آسمان است و نه از زمين .\r\nسليمان عصا را به هوا انداخت و گفت : هر طرف كه جلوتر به زمين آيد ، ته - عصاست و به سپاه دستور داد كه آن قدر بدوند تا عرق كنند . آن گاه جام را از عرق ايشان\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nپر كرد و گفت : اين نه از زمين است نه از آسمان « 1 » .\r\n فَلَمَّا جاءَ سُلَيْمانَ قالَ أَ تُمِدُّونَنِ بِمالٍ  : هنگامى كه فرستادهء بلقيس نزد سليمان آمد ، گفت : مرا بوسيلهء كثرت مال كمك مىكنيد ؟\r\nمقصود اين است كه وى نيازى به مال ندارد .\r\n فَما آتانِيَ اللَّهُ خَيْرٌ مِمَّا آتاكُمْ  : آنچه خداوند از ملك و نبوت و حكمت به من داده ، بهتر است از آنچه از دنيا و ثروت آن به شما داده است .\r\n بَلْ أَنْتُمْ بِهَدِيَّتِكُمْ تَفْرَحُونَ  : شما بهدايايى كه به يكديگر ميدهيد خوشحال مىشويد . اما من به اين چيزها خوشحال نميشوم يعنى من توجهى به مال دنيا ندارم .\r\nسپس بفرستادهء بلقيس فرمود :\r\n ارْجِعْ إِلَيْهِمْ  : تو با همهء هدايايى كه آورده‌اى نزد قوم خود برگرد .\r\n فَلَنَأْتِيَنَّهُمْ بِجُنُودٍ لا قِبَلَ لَهُمْ بِها  : به خدا سوگند ، لشكرى بر سر ايشان فرو مىآورم كه قدرت دفع آن را نداشته باشند .\r\n وَ لَنُخْرِجَنَّهُمْ مِنْها أَذِلَّةً وَ هُمْ صاغِرُونَ  : و به خدا سوگند كه آنها را از شهر يا كشورشان بيرون خواهم كرد . در حالى كه ذليل و فرومايه باشند . مگر اينكه دين مرا بپذيرند و نزد من آيند .\r\nاين عكس العمل سليمان ، دليل بسيار روشنى بود بر نبوتش . بلقيس و مردم سبا دانستند كه وى فرستادهء خداست و همچون ملوك ديگر شيفتهء مال و منال نيست .\r\n\r\n\r\n","description":"","footnote":"\r\n( 1 ) - تمام اين مطالب از راويان است و در متن قرآن موجود نيست . زيرا اين گونه مطالب با هدف قرآن كه بيان حقيقت و ارشاد و هدايت مردم است چندان مناسبتى ندارد .\r\n","page_name":" 109 ","page_number":111},
  {"content":"\r\n\r\n\r\n[ سوره النمل ( 27 ) : آيات 38 تا 44 
  ]\r\nقالَ يا أَيُّهَا الْمَلَؤُا أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ ( 38 ) قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَ إِنِّي عَلَيْهِ لَقَوِيٌّ أَمِينٌ ( 39 ) قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ فَلَمَّا رَآهُ مُسْتَقِرًّا عِنْدَهُ قالَ هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ وَ مَنْ شَكَرَ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ رَبِّي غَنِيٌّ كَرِيمٌ ( 40 ) قالَ نَكِّرُوا لَها عَرْشَها نَنْظُرْ أَ تَهْتَدِي أَمْ تَكُونُ مِنَ الَّذِينَ لا يَهْتَدُونَ ( 41 ) فَلَمَّا جاءَتْ قِيلَ أَ هكَذا عَرْشُكِ قالَتْ كَأَنَّهُ هُوَ وَ أُوتِينَا الْعِلْمَ مِنْ قَبْلِها وَ كُنَّا مُسْلِمِينَ ( 42 )\r\nوَ صَدَّها ما كانَتْ تَعْبُدُ مِنْ دُونِ اللَّهِ إِنَّها كانَتْ مِنْ قَوْمٍ كافِرِينَ ( 43 ) قِيلَ لَهَا ادْخُلِي الصَّرْحَ فَلَمَّا رَأَتْهُ حَسِبَتْهُ لُجَّةً وَ كَشَفَتْ عَنْ ساقَيْها قالَ إِنَّهُ صَرْحٌ مُمَرَّدٌ مِنْ قَوارِيرَ قالَتْ رَبِّ إِنِّي ظَلَمْتُ نَفْسِي وَ أَسْلَمْتُ مَعَ سُلَيْمانَ لِلَّهِ رَبِّ الْعالَمِينَ ( 44 )\r\n\r\n","description":"","footnote":"","page_name":" 110 ","page_number":112},
  {"content":"\r\n\r\n\r\nترجمه :\r\nسليمان گفت : اى بزرگان ، چه كسى تخت او را پيش از آنكه بعنوان تسليم نزد من آيند ، مىآورد ؟ ديوى از جنيان گفت : من تخت را پيش از آنكه از جايت برخيزى نزد تو مىآورم و من بر اين كار نيرومند و امينم . آنكه علمى از كتاب پيشش بود ، گفت : من تخت او را پيش از آنكه چشمت به تو باز گردد نزد تو مىآورم . چون سليمان تخت را پيش خود بر سر پا ديد ، گفت : اين از فضل خداى من است تا مرا بيازمايد كه شكر ميكنم يا كفر مىورزم ؟ هر كه شكر كند ، براى خود شكر مىكند و هر كه كفر بورزد ، خدايم بىنياز و كريم است . سليمان گفت : تختش را ناشناخته كنيد ، ببينيم آيا هدايت مىشود يا از كسانى است كه هدايت نمىشوند ؟ هنگامى كه آمد ، گفته شد : آيا تخت تو چنين است ؟ بلقيس گفت : مثل اينكه همان است و پيش از آن ما علم داشتيم و تسليم شده بوديم . و بلقيس را آنچه جز خدا پرستش ميكرد ، از ايمان به خدا بازداشته بود كه او از قومى كافر بود . و به بلقيس گفته شد كه به ساحت قصر درآيد ، هنگامى كه بلقيس ساحت قصر را ديد گمان كرد آبى عميق است و ساقهاى خود را برهنه كرد . سليمان به او گفت كه اين ساحتى است كه از شيشه ساخته شده است .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nبلقيس گفت : خدايا به خود ظلم كردم و با سليمان در برابر خداوندى كه رب العالمين است ، تسليم گشتم .\r\n\r\nلغت :\r\nتنكير : تغيير شيء به نحوى كه صاحبش آن را نشناسد .\r\nصرح : قصر . اصل معنى اين كلمه از وضوح و آشكارى است .\r\nلجه : گرداب . محل تجمع آب .\r\nممدد : هموار .\r\n\r\nمقصود :\r\nهنگامى كه فرستاده نزد بلقيس آمد و بلقيس يقين كرد كه سليمان پيامبر خداست و نميتواند در برابر او مقاومت كند ، آماده شد كه بحضور سليمان بيايد .\r\nجبرئيل خبر حركت او را به سمع سليمان رسانيد .\r\n قالَ يا أَيُّهَا الْمَلَؤُا أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ  : سليمان به بزرگان لشكر خود گفت : چه كسى تخت او را پيش از آنكه بعنوان تسليم پيش من آيند ، به اينجا مىآورد ؟\r\nچرا سليمان خواست كه تختش را بياورند ؟ در اينباره اقوالى است :\r\n1 - قتاده مىگويد : سليمان از تخت بلقيس متعجب شده بود . ميخواست كه آن را ببيند و چون دانسته بود كه بلقيس مسلمان مىشود و گرفتن مال او پس از مسلمانى حرام مىشود ، ميخواست كه قبل از مسلمانى وى تختش را تصاحب كند « 1 » .\r\n2 - ابن زيد مىگويد : ميخواست بدينوسيله عقل و درايت بلقيس را بسنجد .\r\n\r\n\r\n","description":"","footnote":"\r\n( 1 ) - اين قول با مقام عصمت و حقيقت انبياء منافات دارد و حتى شايستهء ذكر هم نيست .\r\nشايد مؤلف بزرگوار اين قول را از اينجهت در اينجا ذكر كرده است كه ميزان فهم تفسيرى و اخلاص گروهى از اهل تسنن را نسبت به انبياء عظام الهى روشن سازد . زيرا اگر نگوئيم : همهء آنها اكثرشان انبياء خدا را در حد يك انسان لغزشكار و آلوده تنزل ميدهند . قول قتاده كه در متن آمده ، ناشى از همين طرز تفكر است .\r\n","page_name":" 112 ","page_number":114},
  {"content":"\r\n\r\n3 - وهب گويد : ميخواست بدينوسيله معجزه‌اى كند تا دليلى بر صدق نبوتش باشد . زيرا بلقيس اين تخت را بجا گذاشته و افرادى را به نگهبانى آن گماشته بود .\r\nابن عباس مىگويد : سليمان مرد مهيبى بود و كسى پيش او حرف نميزد تا وقتى كه وى سؤال ميكرد . روزى بر تختش نشست و در نزديكى خود غبارى ديد .\r\nپرسيد : اين چيست : گفتند : يا رسول اللَّه ، بلقيس است كه در اينجا فرود آمده است همين موقع بود كه سليمان گفت : چه كسى تختش را پيش از آنكه نزد من آيند مىآورد ؟\r\nدر بارهء كلمهء « مسلمين » نيز دو وجه است :\r\n1 - مقصود اين است كه آنها به حال ايمان و يكتا پرستى نزدش آيند .\r\n2 - مقصود اين است كه آنها در برابر قدرت و سلطنتش تسليم شده باشند .\r\n قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَ إِنِّي عَلَيْهِ لَقَوِيٌّ أَمِينٌ  : ديو نيرومندى از جنيان گفت : پيش از آنكه از مجلس قضاوت برخيزى تختش را پيش تو حاضر ميكنم ، كه من بر آوردن آن در يك مدت كوتاه قادر و براى حفظ جواهراتى كه در آن است ، امينم .\r\nاز اين جمله استفاده مىشود كه قدرت قبل از فعل است و ( چنان كه متكلمين ميگويند ) لازم نيست بهمراه فعل باشد . زيرا ديو پيش از آنكه تخت را بياورد ، مىگويد : بر آوردن آن قادرم .\r\nسليمان از بامداد تا ظهر براى قضاوت بر مسند خود مىنشست ، بديو گفت :\r\nكسى ميخواهم كه سريع‌تر آن را حاضر كند .\r\n قالَ الَّذِي عِنْدَهُ عِلْمٌ   مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ  :\r\nوزير سليمان و خواهر زاده‌اش آصف برخيا كه از صديقين بود و اسم اعظم خدا را ميدانست ، پاسخ سليمان را داد و براى اين كار داوطلب شد .\r\nگفته‌اند : اسم اعظم « اللَّه » و در مرحلهء بعد « رحمان » است . برخى گفته‌اند :\r\n« يا حى يا قيوم » است كه به زبان عربى « اهيا شراهيا » مىشود . برخى گفته‌اند :\r\n« يا ذا الجلال و الاكرام » و برخى گفته‌اند « يا الهنا و إله كل شيء إلهاً واحدا لا إله\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nالا انت » است .\r\nبرخى گفته‌اند : كسى كه اسم اعظم را ميدانست انسانى بود بنام « بلخيا » و برخى گفته‌اند : اسطوم و برخى گفته‌اند : خضر است . برخى گفته‌اند : جبرئيل است كه به اذن خداوند در فرمان سليمان بود . برخى گويند : خود سليمان است كه ميخواست نعمت‌هاى خدا را بر خود نشان دهد . ولى اين قول بعيد است و مفسرين چنين قولى را نپذيرفته‌اند .\r\nكسى كه داوطلب اين كار شد ، دانشى از كتاب دارا بود . مقصود از كتاب بقولى لوح محفوظ و بقولى كتاب آسمانى است كه بر پيامبران نازل مىشود . برخى گفته‌اند :\r\nمقصود كتاب ( نامه ) سليمان بسوى بلقيس است . « 1 » در بارهء  « قَبْلَ أَنْ يَرْتَدَّ إِلَيْكَ طَرْفُكَ »  اختلاف است :\r\nبرخى گويند : يعنى پيش از آنكه شخصى كه به اندازهء ميدان ديد چشم تو از تو دور است نزد تو آيد ، تخت را پيش تو مىآورم . ( اين معنى هم از قتاده و غلط است زيرا آن عفريت گفته بود پيش از آنكه از جايت برخيزى تخت را حاضر ميكنم .\r\nمترجم ) .\r\nبرخى گويند : يعنى پيش از آنكه چشم تو به نهايت خود برسد و برگردد ( يعنى بستن و باز كردن چشم ) .\r\n\r\n\r\n","description":"","footnote":"\r\n( 1 ) - اين قول هم بعيد است ، در اينجا ممكن است قول اول را ترجيح داد . چنين علمى به انسان قدرت ما فوق بشرى ميدهد . از على ( ع ) پرسيدند : بهترين آيه در بارهء شما چيست ؟\r\nفرمود : اين آيه :  وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ( رعد 43 ) در اين آيه على در رديف خدا شاهد رسالت پيامبر است . آورندهء تخت بلقيس در آن زمان بس كوتاه علمى از كتاب دارد ولى گواه رسالت پيامبر علم همهء كتاب را داراست . همين است كه به على قدرت يد اللهى داده . وقتى كه علمى از كتاب آن قدرت را ميدهد ، علم كتاب چه قدرتى ميدهد ؟\r\n قوت و فعل حق از او زده سر * كنده بىخويشتن در از خيبر \r\n خود چه خيبر كه خيبر گردون * پيش اين دست و پنجه هست زبون \r\n","page_name":" 114 ","page_number":116},
  {"content":"\r\n\r\nسعيد بن جبير گويد : وى به سليمان گفت : به آسمان نگاه كن . هنوز چشمش به آسمان متوجه بود كه تخت را حاضر كرد .\r\nبرخى گويند : ارتداد چشم يعنى نگاه كردن با چشم تا وقتى كه خسته شود و از ديدن عاجز گردد ، پس مقصود اين است كه سليمان چشمش را به نقطهء دور دستى بدوزد ، پيش از آنكه چشمش خسته شود ، تخت نزد او حاضر است .\r\nكلبى مىگويد : آصف به سجده افتاد و اسم اعظم خدا را بر زبان راند و دعا كرد :\r\nتخت بلقيس به زمين فرو رفت و از جلو تخت سليمان سر بيرون آورد .\r\nدر بارهء كيفيت آورده شدن تخت هم وجوهى ذكر كرده‌اند :\r\n1 - فرشتگان تخت را به فرمان خدا آوردند 2 - باد آن را آورد .\r\n3 - به ارادهء خداوند تخت به حركت در آمد و حاضر شد .\r\n4 - به زمين فرو رفت و از جلو سليمان ظاهر گشت .\r\n5 - زمين زير آن پيچيده شد . اين وجه از امام صادق ( ع ) روايت شده است .\r\n6 - خداوند تخت را در جاى خود معدوم كرد و در مجلس سليمان بوجود آورد . اين قول بنا بر مذهب ابو هاشم نادرست و بنا بر مذهب ابو على جبائى كه فناء بعض اجسام را جايز ميداند درست است .\r\nدر اين كلام حذف بسيارى است ، زيرا تقدير اين است كه : سليمان به او گفت :\r\nبياور و او از خدا مسألت داشت و تخت حاضر شد و سليمان آن را نزد خود بر سر پا ديد .\r\n فَلَمَّا رَآهُ مُسْتَقِرًّا عِنْدَهُ قالَ هذا مِنْ فَضْلِ رَبِّي  : هنگامى كه سليمان تخت را پيش خود ديد كه به همان سرعت حاضر شده است ، زبان به شكرگزارى گشوده ، گفت : اين از نعمت و احسان خداست بر من . زيرا انجام چنين عمل سريعى با همهء صعوبت و تعذرى كه دارد معجزه است و به علو قدر و جلالت و شرافت سليمان دلالت دارد .\r\n لِيَبْلُوَنِي أَ أَشْكُرُ أَمْ أَكْفُرُ  : خداوند ميخواهد با اين نعمت مرا بيازمايد كه آيا شكرگزارى ميكنم يا كفر نعمت مىكنم ؟\r\n\r\n","description":"","footnote":"","page_name":" 115 ","page_number":117},
  {"content":"\r\n\r\n وَ مَنْ شَكَرَ فَإِنَّما يَشْكُرُ لِنَفْسِهِ  : هر كه شكر كند براى خود اوست . زيرا نفع آن به خودش ميرسد نه به ديگران . چنان كه مىفرمايد :  « إِنْ أَحْسَنْتُمْ أَحْسَنْتُمْ لِأَنْفُسِكُمْ »  ( اگر خوبى كنيد ، براى خودتان خوبى مىكنيد : اسراء 7 ) .\r\n وَ مَنْ كَفَرَ فَإِنَّ رَبِّي غَنِيٌّ كَرِيمٌ  : و هر كه كفران نعمت كند ، خداى من به بندگان نيازمند نيست ، بلكه آنها به وى محتاجند كه ثواب و اجر از او بگيرند و خداى من بر همهء بندگان خود چه شاكر و چه كافر و چه عاصى و چه مطيع ، كريم است و كفر و عصيان ايشان وى را از فضل و احسان باز نميدارد .\r\n قالَ نَكِّرُوا لَها عَرْشَها نَنْظُرْ أَ تَهْتَدِي أَمْ تَكُونُ مِنَ الَّذِينَ لا يَهْتَدُونَ  :\r\nسليمان گفت : تخت بلقيس را به نحوى متغير سازيد كه برايش ناآشنا باشد . مقصود سليمان اين بود كه ميزان خرد بلقيس را بدست آورد و معلوم دارد كه آيا بلقيس متوجه اين موضوع مىشود يا نه ؟ برخى گفته‌اند : ميخواست ببيند بلقيس از اينكه تختش را حاضر كرده‌اند متوجه عظمت خداوند و قدرت او و نبوت سليمان مىشود يا نه ؟\r\nابن عباس مىگويد : جواهرات و نگينهايى كه بر تخت بود از آن جدا كردند .\r\nمجاهد گويد : سرخ را سبز و سبز را سرخ كردند ، عكرمه گويد : چيزى از آن جدا كردند و چيزى به آن افزودند .\r\n فَلَمَّا جاءَتْ قِيلَ أَ هكَذا عَرْشُكِ قالَتْ كَأَنَّهُ هُوَ  : هنگامى كه بلقيس آمد ، از او پرسيدند : آيا تخت تو چنين است ؟ وى بدون اينكه جواب قطعى بدهد ، گفت :\r\nمثل اينكه خودش است ! و اين دلالت بر كمال عقل او مىكند . نگفت : آرى . زيرا در آن تغيير مشاهده كرد و نگفت : نه ، زيرا ميديد با تخت خودش شبيه است . وانگهى او ميدانست كه آوردن تخت در اين مدت كوتاه ، از قدرت بشر عادى خارج است .\r\nمقاتل گويد : او تخت را شناخت . لكن او را به اشتباه انداخته ، گفتند : تخت تو چنين است ؟ او هم به ترديد افتاد و گفت : گويا همان است . و اگر به او گفته بودند : آيا تخت تو اين است ؟ ميگفت : آرى .\r\nعكرمه گويد : بلقيس حكيمه بود . فكر كرد اگر بگويم : اوست يا نه اوست ،\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nتكذيبم ميكنند . از اينرو گفت : گويا اوست . آن گاه به او گفتند : همين تخت تست كه درهاى بسته و نگهبانان نتوانستند آن را ، محافظت كنند .\r\n وَ أُوتِينَا الْعِلْمَ مِنْ قَبْلِها وَ كُنَّا مُسْلِمِينَ  : بلقيس گفت : ما پيش از ديدن اين معجزهء عجيب به نبوت سليمان علم داشتيم و امر او را مطيع بوديم .\r\nبرخى گويند : اين قسمت از كلام سليمان است . يعنى ما از پيش به خدا و قدرتش علم داشتيم و در پيشگاهش اخلاص ميورزيديم ، و بقولى يعنى : ما از پيش ميدانستيم كه بلقيس بخداى يكتا ايمان مىآورد .\r\nبرخى گفته‌اند : اين قسمت از كلام قوم سليمان است .\r\n وَ صَدَّها ما كانَتْ تَعْبُدُ مِنْ دُونِ اللَّهِ  : مجاهد گويد : يعنى پرستش خورشيد ، بلقيس را پس از ديدن اين اعجاز از عبادت خداوند بازداشت .\r\nبرخى گفته‌اند : يعنى سليمان بلقيس را از پرستش خورشيد منع كرد .\r\nبرخى گفته‌اند : يعنى ايمان به خدا او را از پرستش خورشيد باز داشت .\r\n إِنَّها كانَتْ مِنْ قَوْمٍ كافِرِينَ  : بدنبال بيان فوق ميگويد : بلقيس از قومى بود كه خورشيد مىپرستيدند و در ميان آنها بزرگ شده بود و جز پرستش خورشيد چيزى نياموخته بود .\r\n قِيلَ لَهَا ادْخُلِي الصَّرْحَ  : صرح جاى گسترده و سر باز است . ميگويند : هنگامى كه سليمان ملكهء سبا را ديد ، به شياطين امر كرد كه صرح بسازند . صرح سطحى است از شيشه كه در زير آن آب است و در داخل آب ماهى و قورباغه و جانوران آبزى ريختند ، آن گاه تختى در وسط آن گذاشتند و سليمان بر روى آن نشست ، برخى گفته‌اند :\r\nصرح قصر شيشه‌اى است و از درخشندگى همچون آب است .\r\nابو عبيده ميگويد : هر بناى شيشه‌اى يا سنگى محكمى را صرح مىنامند .\r\nسليمان فرمان ساختن چنين بنائى را داد براى اينكه عقل بلقيس را آزمايش كند و ببيند آيا وى با ديدن اين آثار عجيب ايمان به خدا مىآورد يا نه ؟\r\nبرخى گويند : جنيان مىترسيدند كه سليمان با بلقيس ازدواج كند و هميشه\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nدر اسارت سليمان و فرزندانش باقى بمانند از اينرو پيش سليمان به بدگويى از بلقيس پرداختند تا نسبت به او بى ميل شود . گفتند : بلقيس كم عقل است و پاهايش شبيه سم الاغ است . سليمان بلقيس را آزمايش كرد و خلاف گفتهء جنيان ثابت شد .\r\nبرخى گويند : به سليمان گفته بودند كه پاهاى بلقيس مو دارد . هنگامى كه بلقيس پاها را عريان كرد موهاى پايش ظاهر شد و سليمان را خوش نيامد . از جنيان در اينباره مشورت كرد ، آنها براى علاج آن به ساختن حمام و تهيهء نوره پرداختند و براى اولين بار نوره ساخته شد .\r\n فَلَمَّا رَأَتْهُ حَسِبَتْهُ لُجَّةً وَ كَشَفَتْ عَنْ ساقَيْها  : هنگامى كه بلقيس آن بناى آبگينه را ديد ، گمان كرد كه استخرى است و ساق‌هاى خود را برهنه كرد كه داخل آب شود .\r\nگويند : هنگامى كه بلقيس اين صحنه را ديد ، گفت : پسر داوود براى كشتن من هيچ راهى نداشت جز اينكه مرا در آب غرق كند ؟ و غرورش اجازه نداد كه اظهار ترس كند و داخل آب نشود .\r\nعادت آنها پوشيدن كفش نبود .\r\n قالَ إِنَّهُ صَرْحٌ مُمَرَّدٌ مِنْ قَوارِيرَ  : همين كه ساق خود را برهنه كرد ، سليمان به او گفت : اين بناى صاف و هموار از شيشه است و آب نيست .\r\n قالَتْ رَبِّ إِنِّي ظَلَمْتُ نَفْسِي وَ أَسْلَمْتُ مَعَ سُلَيْمانَ لِلَّهِ رَبِّ الْعالَمِينَ  :\r\nهنگامى كه بلقيس تخت سليمان و آن منظرهء عجيب را مشاهده كرد ، گفت : خدايا بوسيلهء كفر بخودم ظلم كردم و همراه سليمان به خدا ايمان آوردم و بدين ترتيب ايمانش كامل گرديد .\r\nگويند : هنگامى كه نشست ، سليمان او را دعوت بيكتا پرستى كرد و بلقيس چون آيات و معجزات را مشاهده كرده بود اجابت كرد و ايمان آورد .\r\nبرخى گويند : چون تصور كرده بود كه سليمان قصد دارد غرقش كند ، از اينرو وقتى كه فهميد چنين نبوده است ، گفت : بخودم ظلم كردم كه در بارهء سليمان گمان بد بردم .\r\nدر اينكه پس از اين جريان ، بلقيس چه كرد ، اختلاف است . برخى گويند :\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nسليمان با او ازدواج كرد و او را بر سلطنت ابقاء نمود . برخى گويند : او را به عقد پادشاهى بنام تبع در آورد و او را به جاى خود برگرداند و يكى از امراى جنى يمن را مأمور به اطاعت او كرد تا هر چه ميخواهد در يمن برايش بسازد .\r\nگويند : شخصى از عبد اللَّه بن عتبه سؤال كرد كه آيا سليمان با بلقيس ازدواج كرد ؟ او جواب داد : چيزى در اينباره نميدانم . آخرين مطلبى كه از او در قرآن موجود است همين است كه :  « أَسْلَمْتُ مَعَ سُلَيْمانَ . »  در تفسير عياشى است كه موسى بن محمد ( ع ) ميگويد به خدمت برادرم امام على نقى ( ع ) رسيدم و اين بعد از آنى بود كه از او مواعظ زيادى شنيده و سر به اطاعتش تسليم كرده بودم . عرض كردم : فدايت شوم . يحيى بن اكثم مسائلى از من پرسيده است حضرت خنديد و فرمود : جوابش داده‌اى ؟ گفتم : نه . فرمود : چرا . گفتم : نميدانستم .\r\nفرمود : چه مسائلى است ؟ گفتم : بگوئيد كه آيا سليمان به علم آصف برخيا نياز داشت ؟\r\nو چند مسألهء ديگر .\r\nفرمود : برادر ، بنويس :\r\nبنام خداوند رحمان رحيم ، در بارهء قول خداوند :  « قالَ الَّذِي عِنْدَهُ عِلْمٌ مِنَ الْكِتابِ . . . »  سؤال كردم . او آصف برخياست كه سليمان از آنچه او مىشناخت عاجز نبود . ولى ميخواست كه امتش - اعم از جن و انس - بدانند كه آصف بعد از او حجت خداست و اين از علم خود سليمان بود كه به آصف به وديعت داده و خدا به او تفهيم كرده بود . تا بعد از سليمان در بارهء امامت آصف اختلاف نكنند . هم چنان كه در حيات حضرت داوود خداوند علم را به سليمان تفهيم كرده بود تا امامت و نبوتش بعد از داوود معلوم باشد و حجت بر مردم تمام .\r\n\r\n","description":"","footnote":"","page_name":" 119 ","page_number":121},
  {"content":"\r\n\r\n\r\n[ سوره النمل ( 27 ) : آيات 45 تا 53 
  ]\r\nوَ لَقَدْ أَرْسَلْنا إِلى ثَمُودَ أَخاهُمْ صالِحاً أَنِ اعْبُدُوا اللَّهَ فَإِذا هُمْ فَرِيقانِ يَخْتَصِمُونَ ( 45 ) قالَ يا قَوْمِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِ لَوْ لا تَسْتَغْفِرُونَ اللَّهَ لَعَلَّكُمْ تُرْحَمُونَ ( 46 ) قالُوا اطَّيَّرْنا بِكَ وَ بِمَنْ مَعَكَ قالَ طائِرُكُمْ عِنْدَ اللَّهِ بَلْ أَنْتُمْ قَوْمٌ تُفْتَنُونَ ( 47 ) وَ كانَ فِي الْمَدِينَةِ تِسْعَةُ رَهْطٍ يُفْسِدُونَ فِي الْأَرْضِ وَ لا يُصْلِحُونَ ( 48 ) قالُوا تَقاسَمُوا بِاللَّهِ لَنُبَيِّتَنَّهُ وَ أَهْلَهُ ثُمَّ لَنَقُولَنَّ لِوَلِيِّهِ ما شَهِدْنا مَهْلِكَ أَهْلِهِ وَ إِنَّا لَصادِقُونَ ( 49 )\r\nوَ مَكَرُوا مَكْراً وَ مَكَرْنا مَكْراً وَ هُمْ لا يَشْعُرُونَ ( 50 ) فَانْظُرْ كَيْفَ كانَ عاقِبَةُ مَكْرِهِمْ أَنَّا دَمَّرْناهُمْ وَ قَوْمَهُمْ أَجْمَعِينَ ( 51 ) فَتِلْكَ بُيُوتُهُمْ خاوِيَةً بِما ظَلَمُوا إِنَّ فِي ذلِكَ لَآيَةً لِقَوْمٍ يَعْلَمُونَ ( 52 ) وَ أَنْجَيْنَا الَّذِينَ آمَنُوا وَ كانُوا يَتَّقُونَ ( 53 )\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n\r\nترجمه :\r\nو بسوى ثمود فرستاديم برادرشان صالح را كه خداوند را پرستش كنيد . آنها دو فرقه شده ، بخصومت پرداختند . گفت : اى قوم ، چرا پيش از نيكى تعجيل به عذاب مىكنيد ؟ چرا از خداوند طلب مغفرت نميكنيد ؟ شايد به شما رحم شود . گفتند :\r\nترا و همراهانت را به فال بد گرفته‌ايم . گفت : شومى شما - به سبب كفرتان - از ناحيهء خداست ، بلكه شما مورد آزمايش قرار ميگيريد . و در شهر نه نفر بودند كه فساد ميكردند و اصلاح نميكردند . گفتند : سوگند ياد كنيد به خدا كه او و خاندانش را بكشيم آن گاه به بازماندگانش بگوئيم كه ما از هلاكت ايشان خبر نداريم و ما راست مىگوئيم .\r\nآنها به نيرنگ پرداختند و ما كيفر نيرنگشان را داديم و آنها نميدانستند . ببين كه چگونه است عاقبت نيرنگشان كه آنها و قومشان را هلاك كرديم . اين است خانه‌هاى آنها كه بواسطهء ظلم ايشان خالى مانده است . در اين براى مردمى كه بدانند ، آيتى است و آنها كه ايمان آورده و تقوى پيشه كردند نجات داديم .\r\n\r\nقرائت :\r\nلنبيتنه : كوفيان بجز عاصم بصيغهء مخاطب و جمع خوانده‌اند ، همچنين « لنقولن » را .\r\nانا : حجازيان و ابو عمرو و سهل بكسر همزه و ديگران بفتح خوانده‌اند .\r\n\r\nمقصود :\r\nبدنبال قصهء سليمان به نقل قصهء صالح پرداخته ، مىفرمايد :\r\n وَ لَقَدْ أَرْسَلْنا إِلى ثَمُودَ أَخاهُمْ صالِحاً أَنِ اعْبُدُوا اللَّهَ  : بسوى قوم ثمود فرستاديم صالح را كه با ايشان خويشاوندى داشت تا به آنها بگويد : خداى يكتا را بپرستيد و براى او شريك قرار ندهيد .\r\n فَإِذا هُمْ فَرِيقانِ يَخْتَصِمُونَ  : اينها دو گروه شدند : گروهى مؤمن و گروهى كافر و هر كدام ديگرى را تخطئه ميكرد .\r\n قالَ يا قَوْمِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِ  : صالح بگروهى كه تكذيبش\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nمىكردند ، گفت : چرا مىگوييد : اگر آنچه تو آورده‌اى حق است ، عذاب بر ما نازل كن ؟ چرا طلب رحمت نميكنيد ؟\r\nدر اينجا عذاب « سيئه » خوانده شده است زيرا درد و الم در بردارد و به علاوه كيفر سيئه است .\r\n لَوْ لا تَسْتَغْفِرُونَ اللَّهَ لَعَلَّكُمْ تُرْحَمُونَ  : چرا از خدا طلب مغفرت نميكنيد تا به شما رحمت كند و از گناه شرك شما چشم بپوشد .\r\n قالُوا اطَّيَّرْنا بِكَ وَ بِمَنْ مَعَكَ  : گفتند : ما ترا و آنهايى كه بدين تو آمده‌اند ، بفال بد گرفته‌ايم . علت اين بود كه باران نيامده و دچار قحطى و گرسنگى شده بودند ، از اينرو گفتند : اين شومى و بدبختى بخاطر شماست كه دامنگير ما شده است .\r\n قالَ طائِرُكُمْ عِنْدَ اللَّهِ  : صالح گفت : اين شومى بخاطر كفرتان دامنگيرتان شده است .\r\nنمونهء اين مطلب را در قصهء موسى دارد :  « يَطَّيَّرُوا بِمُوسى وَ مَنْ مَعَهُ أَلا إِنَّما طائِرُهُمْ عِنْدَ اللَّهِ »  ( موسى و پيروانش را بفال بد گرفتند . بدانيد كه شومى آنها بواسطهء كفرشان از ناحيهء خداست : اعراف 131 )  بَلْ أَنْتُمْ قَوْمٌ تُفْتَنُونَ  : ابن عباس گويد : يعنى شما مردم به نيك و بد امتحان مىشويد . محمد بن كعب گويد : يعنى به سبب اعمال زشتتان گرفتار كيفر مىشويد .\r\nبرخى گفته‌اند : يعنى به طاعت و معصيت خدا امتحان مىشويد .\r\n وَ كانَ فِي الْمَدِينَةِ تِسْعَةُ رَهْطٍ يُفْسِدُونَ فِي الْأَرْضِ وَ لا يُصْلِحُونَ  :\r\nدر شهر صالح كه همان حجر است نه نفر از اشراف بودند كه گمراه بوده در كشتن ناقهء صالح كوشش ميكردند و خدا را اطاعت نميكردند .\r\nابن عباس نام آنها را اينطور ذكر كرده : قدار بن سالف ، مصدع ، دهمى ، دهيم ، دعمى ، دعيم ، اسلم ، قتال و صداف .\r\n قالُوا تَقاسَمُوا بِاللَّهِ لَنُبَيِّتَنَّهُ وَ أَهْلَهُ  : اينها گفتند : قسم بخوريد به خدا كه صالح و اهلش را شبانه بكشيم .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n ثُمَّ لَنَقُولَنَّ لِوَلِيِّهِ ما شَهِدْنا مَهْلِكَ أَهْلِهِ وَ إِنَّا لَصادِقُونَ  : آن گاه بخويشان صالح بگوئيم كه ما آنها را نكشته‌ايم و نميدانيم آنها را كى كشته است و ما راست مىگوئيم .\r\nزجاج مىگويد : نقشهء آنها اين بود كه صالح و بستگانش را بكشند ، آن گاه نزد خويشانش منكر شوند كه آنها را كشته‌اند و يا از حال آنها خبر دارند . اين بود نيرنگ آنها كه خداوند در بارهء آن مىفرمايد :\r\n وَ مَكَرُوا مَكْراً وَ مَكَرْنا مَكْراً وَ هُمْ لا يَشْعُرُونَ  : آنها نيرنگ كردند و ما به تعجيل عقوبت ، كيفر نيرنگشان را داديم و آنها از اين امر بى خبر بودند . هنگامى كه آمدند صالح را بكشند ، خداوند فرشتگانى فرستاد و آنها را با سنگ كشتند و صالح سالم ماند .\r\nبرخى گفته‌اند : خداوند صالح را مأمور كرد كه از ميان آنها خارج شود آن گاه گرفتار عذابشان كرد .\r\nبرخى گفته‌اند : در زير كوهى جمع شدند تا بروند و بصالح حمله كنند كه كوه بر سر آنها فرود آمد .\r\n فَانْظُرْ كَيْفَ كانَ عاقِبَةُ مَكْرِهِمْ أَنَّا دَمَّرْناهُمْ وَ قَوْمَهُمْ أَجْمَعِينَ  : ببين كه چگونه كيفر نيرنگشان را داديم و به صيحهء جبرئيل هلاكشان كرديم .\r\n فَتِلْكَ بُيُوتُهُمْ خاوِيَةً بِما ظَلَمُوا  : اكنون خانه‌هاى آنها را بنگر كه بواسطهء ظلمشان خالى مانده است .\r\n إِنَّ فِي ذلِكَ لَآيَةً لِقَوْمٍ يَعْلَمُونَ  : در هلاك ايشان آيتى است براى آنها كه به چشم عبرت بنگرند .\r\nاين آيه دلالت دارد بر اينكه نتيجهء ظلم خرابى خانه‌هاست . در روايت است كه ابن عباس ميگفت : در كتاب خدا مىبينم كه ظلم خانه‌ها را خراب مىكند و همين آيه را ميخواند .\r\nبرخى گويند : اين خانه‌ها در وادى القرى ميان مدينه و شام است .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\n وَ أَنْجَيْنَا الَّذِينَ آمَنُوا وَ كانُوا يَتَّقُونَ  : و كسانى كه به صالح ايمان آوردند و تقوى پيشه كردند نجات داديم .\r\nگفته‌اند : اينها چهار هزار نفر بودند كه صالح آنها را به حضرموت برد . علت اينكه آنجا را حضرموت ناميده‌اند ، اين است كه وقتى صالح به آنجا رفت ، جان سپرد .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n\r\n[ سوره النمل ( 27 ) : آيات 54 تا 59 
  ]\r\nوَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ وَ أَنْتُمْ تُبْصِرُونَ ( 54 ) أَ إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ تَجْهَلُونَ ( 55 ) فَما كانَ جَوابَ قَوْمِهِ إِلاَّ أَنْ قالُوا أَخْرِجُوا آلَ لُوطٍ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ ( 56 ) فَأَنْجَيْناهُ وَ أَهْلَهُ إِلاَّ امْرَأَتَهُ قَدَّرْناها مِنَ الْغابِرِينَ ( 57 ) وَ أَمْطَرْنا عَلَيْهِمْ مَطَراً فَساءَ مَطَرُ الْمُنْذَرِينَ ( 58 )\r\nقُلِ الْحَمْدُ لِلَّهِ وَ سَلامٌ عَلى عِبادِهِ الَّذِينَ اصْطَفى آللَّهُ خَيْرٌ أَمَّا يُشْرِكُونَ ( 59 )\r\n\r\nترجمه :\r\nبه ياد آور لوط را كه بقومش گفت : آيا زشتى مىآوريد و حال آنكه مىدانيد ؟\r\nآيا از لحاظ شهوت به مردان روى مىآوريد نه زنان ؟ بلكه شما مردمى جاهليد .\r\nپاسخ قومش نبود مگر اينكه گفتند : خاندان لوط را از شهر خويش اخراج كنيد ، آنها مردمى هستند كه پاكيزگى ميخواهند . او و خاندانش را نجات داديم بجز زنش كه او را از هلاك شدگان مقدر داشتيم و بر آنها باران باريديم و بد است باران ترسانيدگان . بگو : ستايش خدا را و سلام بر بندگان برگزيده‌اش . آيا خدا بهتر است\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nيا آنچه شريك مىسازند ؟\r\n\r\nقرائت :\r\nيشركون : اهل بصره و عاصم به ياء و ديگران به تاء خوانده‌اند .\r\n\r\nمقصود :\r\nسپس با عطف به گذشته ، داستان لوط را آورده ، مىفرمايد :\r\n وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ وَ أَنْتُمْ تُبْصِرُونَ  : لوط را بسوى قومش فرستاديم و او به انكار كردار ايشان پرداخته ، گفت : آيا به عمل زشت و شنيع لواط اقدام ميكنيد ؟ با اينكه ميدانيد عمل زشت و ناپسندى است .\r\nبرخى گويند : يعنى اين عمل را از يكديگر مشاهده مىكنيد ؟\r\nسپس به بيان عمل آنها پرداخته ، مىفرمايد :\r\n أَ إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ تَجْهَلُونَ  :\r\nشما از زنان چشم پوشيده ، براى اطفاء شهوت خويش به مردان روى مىآوريد . كار شما جاهلانه است .\r\nابن عباس گويد : يعنى شما قيامت و عاقبت گناه را جاهليد .\r\n فَما كانَ جَوابَ قَوْمِهِ إِلَّا أَنْ قالُوا أَخْرِجُوا آلَ لُوطٍ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ  : جوابى كه به لوط دادند اين بود كه گفتند : خاندان لوط را كه از اين عمل امتناع دارند از شهرتان بيرون كنيد . آنها مردمى هستند كه پاكيزگى طلب مىكنند .\r\n فَأَنْجَيْناهُ وَ أَهْلَهُ إِلَّا امْرَأَتَهُ قَدَّرْناها مِنَ الْغابِرِينَ  : لوط و خاندانش را نجات داديم . تنها همسر او را در ميان قوم نگاه داشتيم تا هلاك شود .\r\n وَ أَمْطَرْنا عَلَيْهِمْ مَطَراً فَساءَ مَطَرُ الْمُنْذَرِينَ  : و بر آنها سنگ باريديم و چه بد است بارانى كه بر سر مردمى ببارد كه بوسيلهء پيامبر انذار شده و سرپيچى كرده باشند .\r\nآن گاه به پيامبر خود ميگويد :\r\n قُلِ الْحَمْدُ لِلَّهِ  : اى محمد ، به منظور اينكه توفيق نعمت ايمان را شكرگزارى\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nكرده باشى بگو : ستايش خدا را .\r\nبرخى گويند : يعنى به منظور شكر بر هلاك كافران بگو : ستايش خدا را .\r\n وَ سَلامٌ عَلى عِبادِهِ الَّذِينَ اصْطَفى  : و سلام بر بندگانى كه خداوند به - نبوت آنها را بر بندگان خود برگزيد .\r\nبرخى گويند : يعنى سلام بر ياران محمد ( ص ) و برخى گويند يعنى سلام بر امت محمد ( ص ) .\r\nمعنى سلام ، سالم ماندن ايشان است از عذاب كفار .\r\nعلى بن ابراهيم گويد : مقصود آل محمد ( ص ) است .\r\nآن گاه به مشركين مىگويد :\r\n آللَّهُ خَيْرٌ أَمَّا يُشْرِكُونَ  : آيا خدا براى پرستندگان خود بهتر است يا بتهاى بىجان و بىخاصيت براى پرستندگان خودشان ؟\r\nمقصود از اين بيان اين است كه پس از ذكر سرگذشت كافران هشدارى به مشركين مكه دهد . يعنى خداوند بندگان مؤمن خود را از هلاكت نجات داد ولى بتها پرستندگان خود را نجات ندادند .\r\n\r\n","description":"","footnote":"","page_name":" 127 ","page_number":129},
  {"content":"\r\n\r\n\r\n[ سوره النمل ( 27 ) : آيات 60 تا 65 
  ]\r\nأَمَّنْ خَلَقَ السَّماواتِ وَ الْأَرْضَ وَ أَنْزَلَ لَكُمْ مِنَ السَّماءِ ماءً فَأَنْبَتْنا بِهِ حَدائِقَ ذاتَ بَهْجَةٍ ما كانَ لَكُمْ أَنْ تُنْبِتُوا شَجَرَها أَ إِلهٌ مَعَ اللَّهِ بَلْ هُمْ قَوْمٌ يَعْدِلُونَ ( 60 ) أَمَّنْ جَعَلَ الْأَرْضَ قَراراً وَ جَعَلَ خِلالَها أَنْهاراً وَ جَعَلَ لَها رَواسِيَ وَ جَعَلَ بَيْنَ الْبَحْرَيْنِ حاجِزاً أَ إِلهٌ مَعَ اللَّهِ بَلْ أَكْثَرُهُمْ لا يَعْلَمُونَ ( 61 ) أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ أَ إِلهٌ مَعَ اللَّهِ قَلِيلاً ما تَذَكَّرُونَ ( 62 ) أَمَّنْ يَهْدِيكُمْ فِي ظُلُماتِ الْبَرِّ وَ الْبَحْرِ وَ مَنْ يُرْسِلُ الرِّياحَ بُشْراً بَيْنَ يَدَيْ رَحْمَتِهِ أَ إِلهٌ مَعَ اللَّهِ تَعالَى اللَّهُ عَمَّا يُشْرِكُونَ ( 63 ) أَمَّنْ يَبْدَؤُا الْخَلْقَ ثُمَّ يُعِيدُهُ وَ مَنْ يَرْزُقُكُمْ مِنَ السَّماءِ وَ الْأَرْضِ أَ إِلهٌ مَعَ اللَّهِ قُلْ هاتُوا بُرْهانَكُمْ إِنْ كُنْتُمْ صادِقِينَ ( 64 )\r\nقُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلاَّ اللَّهُ وَ ما يَشْعُرُونَ أَيَّانَ يُبْعَثُونَ ( 65 )\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n\r\nترجمه :\r\nآيا آنكه آسمانها و زمين را آفريد و براى شما از آسمان آبى نازل كرد و بوسيلهء آن باغهاى خوش منظره‌اى رويانديم كه شما را نمىرسيد كه درخت آن را برويانيد ؟ آيا با خداوند خدايى است ؟ بلكه آنها منحرف مىشوند . آيا آنكه زمين را مستقر گردانيد و در آن نهرهايى قرار داد و براى آن كوه‌هايى بر افراشت و ميان دو دريا مانع ايجاد كرد ؟ آيا با خدا خدايى است ؟ بلكه بيشتر آنها نميدانند . آيا آنكه پريشان درمانده را هنگامى كه بخواندش ، اجابت كند و بدى را بر طرف سازد ؟\r\nو شما را خلفاء زمين قرار دهد ؟ آيا با خدا خدايى است ؟ كى متذكر مىشويد . آيا آنكه شما را در تاريكيهاى خشكى و دريا هدايت مىكند و آنكه بادها را به منظور نويدى پيش از رحمت خود ميفرستد ؟ آيا با خدا خدايى است ؟ برتر است خدا از آنچه شريكش مىسازند . آيا آنكه آفرينش را آغاز مىكند ، سپس آن را بر ميگرداند و آنكه شما را از آسمان و زمين روزى ميدهد ؟ آيا با خدا خدايى است ؟ بگو : اگر راست مىگوييد ، برهان خود را بياوريد . بگو : جز خدا هيچكس از آنها كه در آسمانها و زمينند ، غيب نميدانند و نميدانند كه كى زنده مىشوند ؟\r\n\r\nقرائت :\r\nيذكرون : ابو عمرو و هشام به ياء و ديگران به تاء خوانده‌اند .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n\r\nلغت :\r\nحديقه : باغ . برخى گفته‌اند : نخلستان .\r\nقرار : جايى كه آب در آن بايستد .\r\nبرهان : دليل .\r\n\r\nاعراب :\r\n أَمَّنْ  : مبتداء و « خلق » خبر آن .\r\nقرارا : حال يا مفعول ثانى ( بنا بر اينكه « جعل » به معنى « خلق » يا « صير » باشد ) .\r\n إِلهٌ مَعَ اللَّهِ  : مبتدا و خبر . ابتداى به نكره بخاطر استفهام است .\r\nقليلا : صفت مصدر محذوف ( تذكراً قليلا ) .\r\nبشرا : حال .\r\nايان : در محل نصب و متعلق به « يبعثون » .\r\n\r\nمقصود :\r\nاكنون بذكر دلائل يگانگى خود پرداخته ، مىفرمايد :\r\n أَمَّنْ خَلَقَ السَّماواتِ وَ الْأَرْضَ  : آيا آن چيزهايى كه پرستش مىكنيد بهتر نديا خدايى كه خالق آسمانها و زمين است ؟\r\n وَ أَنْزَلَ لَكُمْ مِنَ السَّماءِ ماءً  : خدايى كه براى شما از آسمان باران مىفرستد تا از آن فايده بريد و معاش خود را تأمين كنيد . اين كار فقط از خداست و احدى قدرت بر آن ندارد .\r\n فَأَنْبَتْنا بِهِ حَدائِقَ ذاتَ بَهْجَةٍ  : با آب باران باغها و بستانها را كه منظرهء زيبا و دلنشين دارند و شما از ديدن آنها لذت مىبريد رويانديم . ( در اينجا « ذات » را جمع نبسته ، بخاطر اينكه منظور جماعت است نه تك تك باغها . )  ما كانَ لَكُمْ أَنْ تُنْبِتُوا شَجَرَها  : شما قدرت نداريد كه درختها را برويانيد .\r\n أَ إِلهٌ مَعَ اللَّهِ  : اين استفهام انكارى است . آيا با خدا كسى هست كه در آفرينش\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nاو را كمك دهد ؟\r\n بَلْ هُمْ قَوْمٌ يَعْدِلُونَ  : بلكه با او خدايى نيست ، كفار مكه گرفتار شرك هستند .\r\n أَمَّنْ جَعَلَ الْأَرْضَ قَراراً وَ جَعَلَ خِلالَها أَنْهاراً  : آيا خدايان شما بهترند يا خدايى كه زمين را مستقر و استوار گردانيد و در نواحى آن رودهايى قرار داد كه زراعت‌ها را بروياند و خلق را بدان حيات بخشد .\r\n وَ جَعَلَ لَها رَواسِيَ  : و براى آن كوه‌هايى قرار داد كه استوار بماند .\r\n وَ جَعَلَ بَيْنَ الْبَحْرَيْنِ حاجِزاً  : و از قدرت خويش ، ميان آب شور و شيرين فاصله‌اى انداخت كه با يكديگر مخلوط نشوند .\r\n أَ إِلهٌ مَعَ اللَّهِ بَلْ أَكْثَرُهُمْ لا يَعْلَمُونَ  : آيا با خدا خدايانى است ؟ ولى بيشتر آنها از يگانگى خداوند و كمال قدرت و عظمت او بىخبرند .\r\n أَمَّنْ يُجِيبُ الْمُضْطَرَّ إِذا دَعاهُ  : آيا خدايان شما بهتر است يا آن خدايى كه درمانده را اجابت و بيچارگيش را بر طرف مىكند ؟ اجابت دعاى درمانده اين است كه خواستش را عمل كنند و اين براى كسى ممكن است كه قدرت بر اجابت داشته و صاحب اختيار باشد . درمانده‌ترين افراد كسى است كه گنهكار باشد و از خدا طلب مغفرت كند . آدم ترسيده‌اى كه طلب ايمنى مىكند و بيمارى كه عافيت ميخواهد و محبوسى كه خواهان خلاص است ، همه افراد گرفتارى هستند كه به خداوند بزرگ و مهربان پناه مىبرند .\r\nعلت اينكه در اينجا اجابت درمانده را ذكر مىكند ، با اينكه گاهى هم خداوند افراد غير درمانده را اجابت مىكند ، اين است كه سؤال و درخواست افراد درمانده ، بيشتر از روى خضوع است تا ديگران .\r\n وَ يَكْشِفُ السُّوءَ  : خدايى كه سختىها و گرفتاريها را بر طرف مىسازد .\r\n وَ يَجْعَلُكُمْ خُلَفاءَ الْأَرْضِ  : و خدايى كه قرنها را جانشين يكديگر مىكند و با هلاك كردن نسل گذشته ، نسل بعد را جاى آنها قرار ميدهد . بعضى گويند :\r\nشما را جانشين كفار مىسازد و بلاد آنها را به شما ميدهد .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n أَ إِلهٌ مَعَ اللَّهِ قَلِيلًا ما تَذَكَّرُونَ  : آيا با خداوند خدايى است ؟ شما مردم كمى پند ميگيريد ، نه بسيار . يا اينكه مردم مشرك كمى پند ميگيرند . ( بنا بر قرائت ياء )  أَمَّنْ يَهْدِيكُمْ فِي ظُلُماتِ الْبَرِّ وَ الْبَحْرِ  : آيا خدايان شما بهتر است يا آنكه شما را در خشكى و دريا به راه راست هدايت مىكند ؟ اين دلالت ، بوسيلهء ماه و ستارگان است . چنان كه مىفرمايد :  « هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ »  ( خداوند كسى است كه ستارگان را وسيلهء هدايت شما در تاريكيهاى خشكى و دريا قرار داد : انعام 97 )  وَ مَنْ يُرْسِلُ الرِّياحَ بُشْراً بَيْنَ يَدَيْ رَحْمَتِهِ  : خدايى كه بادها را مىفرستد تا پيش از نزول باران رحمتش نويدى و بشارتى باشند . ( تفسير اين قسمت در سوره اعراف گذشت ) .\r\n أَ إِلهٌ مَعَ اللَّهِ تَعالَى اللَّهُ عَمَّا يُشْرِكُونَ  : آيا با خداوند متعال ، خدايى است ؟\r\nپندار مشركين باطل و خداوند از داشتن شريك منزه است .\r\n أَمَّنْ يَبْدَؤُا الْخَلْقَ ثُمَّ يُعِيدُهُ  : آيا خدايان شما بهترند يا خدايى كه موجودات را از نيستى به هستى مىآورد ، آن گاه آنها را ميميراند و پس از مرگ آنها را زنده مىسازد ؟\r\nعلت بيان اين مطلب اين است كه آنها معترف بودند كه خداوند آفريدگار است . از اين راه ميخواهد آنها را به اعتراف نسبت به معاد وادارد . زيرا كسى كه قادر بر ايجاد است قادر بر اعاده است .\r\n وَ مَنْ يَرْزُقُكُمْ مِنَ السَّماءِ وَ الْأَرْضِ  : و خدايى كه بوسيلهء باران و ميوه‌ها و گياهان زمين به شما روزى ميدهد .\r\n أَ إِلهٌ مَعَ اللَّهِ  : آيا با خداوند خدايى است كه قادر بر اين كار باشد ؟\r\n قُلْ هاتُوا بُرْهانَكُمْ إِنْ كُنْتُمْ صادِقِينَ  : بگو : برهان خود را بياوريد اگر در نسبت شريك به من دادن راستگو هستيد . از آنجا كه قادر بر اقامهء برهان نيستند ، معلوم مىشود كه با من خدايى نيست و جز من كسى استحقاق پرستش ندارد .\r\n\r\n","description":"","footnote":"","page_name":" 132 ","page_number":134},
  {"content":"\r\n\r\n قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ وَ ما يَشْعُرُونَ أَيَّانَ يُبْعَثُونَ  :\r\nبگو : فرشتگان و جنيان و انسان ، هيچكدام از امور غيبى و از آينده خبر ندارند و نميدانند كه كى محشور مىشوند ؟\r\nاين آيه هم مثل آيهء قبل ، دليل بر قدرت خداوند است .\r\n\r\n","description":"","footnote":"","page_name":" 133 ","page_number":135},
  {"content":"\r\n\r\n\r\n[ سوره النمل ( 27 ) : آيات 66 تا 75 
  ]\r\nبَلِ ادَّارَكَ عِلْمُهُمْ فِي الْآخِرَةِ بَلْ هُمْ فِي شَكٍّ مِنْها بَلْ هُمْ مِنْها عَمُونَ ( 66 ) وَ قالَ الَّذِينَ كَفَرُوا أَ إِذا كُنَّا تُراباً وَ آباؤُنا أَ إِنَّا لَمُخْرَجُونَ ( 67 ) لَقَدْ وُعِدْنا هذا نَحْنُ وَ آباؤُنا مِنْ قَبْلُ إِنْ هذا إِلاَّ أَساطِيرُ الْأَوَّلِينَ ( 68 ) قُلْ سِيرُوا فِي الْأَرْضِ فَانْظُرُوا كَيْفَ كانَ عاقِبَةُ الْمُجْرِمِينَ ( 69 ) وَ لا تَحْزَنْ عَلَيْهِمْ وَ لا تَكُنْ فِي ضَيْقٍ مِمَّا يَمْكُرُونَ ( 70 )\r\nوَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 71 ) قُلْ عَسى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ ( 72 ) وَ إِنَّ رَبَّكَ لَذُو فَضْلٍ عَلَى النَّاسِ وَ لَكِنَّ أَكْثَرَهُمْ لا يَشْكُرُونَ ( 73 ) وَ إِنَّ رَبَّكَ لَيَعْلَمُ ما تُكِنُّ صُدُورُهُمْ وَ ما يُعْلِنُونَ ( 74 ) وَ ما مِنْ غائِبَةٍ فِي السَّماءِ وَ الْأَرْضِ إِلاَّ فِي كِتابٍ مُبِينٍ ( 75 )\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n\r\nترجمه :\r\nبلكه علم آنها در بارهء آخرت تدارك مىشود . بلكه آنها در باره قيامت دچار ترديدند ، بلكه از شناخت آن كورند . كافران گفتند : آيا هنگامى كه ما و پدرانمان خاك شديم ، بيرون آورده مىشويم . اين وعده‌اى است كه به ما و پدرانمان از پيش داده شده است و نيست مگر اكاذيب گذشتگان . بگو : در زمين بگرديد و ببينيد كه عاقبت مجرمين چگونه بوده است ؟ بر آنها غمگين مباش و از نيرنگ آنها دلتنگ نباش و ميگويند : اگر راست مىگوئيد اين وعده كى خواهد بود ؟ بگو : شايد پاره‌اى از آنچه عجله‌اش داريد براى شما نزديك شده باشد . خداى تو بر مردم صاحب فضل است ولى بيشتر آنها شكرگزارى نميكنند و خداى تو ميداند آنچه در دلها دارند و آنچه آشكار ميكنند . هيچ نهفته‌اى در آسمان و زمين نيست مگر اينكه در كتابى آشكار است .\r\n\r\nقرائت :\r\nادارك : بصريان و ابو جعفر به باب افعال قرائت كرده‌اند و در اين صورت مقصود اين است كه : « لم يدركوا علمها و لم ينظروا فى حقيقتها بل هم فى شك منها » آنها به آخرت علم ندارند و در حقيقت آن نظر نكرده‌اند بلكه در بارهء آن دچار ترديدند . « 1 » أ اذا كنا ترابا و عظاما أ انا : ابو جعفر و قالون « آنا » به الف ممدوده و « اذا » خوانده‌اند ، و روش و اسماعيل « انا » بهمزهء غير ممدوده خوانده‌اند . ابن عامر و كسايى « ا اذا » و « اننا » خوانده‌اند . ابن كثير و يعقوب « اذا » و « انا » خوانده‌اند . ابو عمرو « آذا » و « آنا » خوانده است . عاصم و حمزه و خلف « ا اذا » و « ا انا » خوانده‌اند .\r\nضيق : ابن كثير به كسر ضاد و ديگران به فتح خوانده‌اند و هر دو بيك معنى است .\r\n\r\nلغت :\r\nردف : پيوستن و ملحق شدن و نزديك شدن .\r\n\r\n\r\n","description":"","footnote":"\r\n( 1 ) - اين معنى از ابو على فارسى است . لكن معلوم نيست كه چرا وى از جملهء مثبت معنى منفى استفاده كرده است . ممكن است چنين استفاده كرده باشد كه حرف استفهام در تقدير است و استفهام هم انكارى است . بهر حال همان قرائت متداول از ساير قراءات ديگر موجه‌تر است .\r\n","page_name":" 135 ","page_number":137},
  {"content":"\r\n\r\nتكن : مخفى كند .\r\n\r\nاعراب :\r\nاذا : متعلق به فعلى كه « مخرجون » دال است بر آن . زيرا ما بعد « ان » در ما قبل آن عمل نميكند .\r\nهذا : منصوب و مفعول دوم « وعدنا »  عَسى أَنْ يَكُونَ   رَدِفَ لَكُمْ  : اسم « يكون » ضمير شأن و خبر آن « ردف لكم » است و « ان يكون » در محل رفع و فاعل « عسى » .\r\n\r\nمقصود :\r\nقبلا بيان كرد كه كافران نميدانند كى مبعوث مىشوند و در بارهء آن شك دارند .\r\nاكنون بيان مىكند كه آنها حقيقت آن را در روز قيامت خواهند دانست .\r\n بَلِ ادَّارَكَ عِلْمُهُمْ فِي الْآخِرَةِ  : در عالم آخرت علم آنها به قيامت كامل مىشود و يقين پيدا ميكنند . يقينى كه براى آنها سودى ندارد .\r\n بَلْ هُمْ فِي شَكٍّ مِنْها  : ولى آنها در دنيا در بارهء آن دچار ترديدند . ترديدى كه سرانجام بر طرف مىشود و اسباب يقين و اطمينان براى آنها فراهم ميگردد .\r\nبرخى گويند : يعنى عاقل اگر فكر كند بقيامت علم پيدا مىكند . زيرا عقل حكم مىكند كه اهمال قبيح است . پس بايد تكليفى باشد و تكليف هم مقتضى كيفر است و چون در اين جهان كيفرى نيست ، بايد در جهان ديگر باشد .\r\nبرخى گويند : اين آيه از سه طايفه خبر ميدهد : 1 - طائفه‌اى كه اقرار به قيامت دارند 2 - طايفه‌اى كه در بارهء آن شك دارند 3 - طايفه‌اى كه در بارهء آن ايجاد شك و شبهه ميكنند . چنان كه مىفرمايد :  « بَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ »  ( بلكه چون حق نزد ايشان آمد تكذيبش كردند و آنها در امرى آشفته هستند : ق 5 )  بَلْ هُمْ مِنْها عَمُونَ  : بلكه اينها بواسطهء ترك تدبر و نظر ، كورند .\r\n وَ قالَ الَّذِينَ كَفَرُوا أَ إِذا كُنَّا تُراباً وَ آباؤُنا أَ إِنَّا لَمُخْرَجُونَ  : كافرانى كه منكر قيامت بودند ، گفتند : آيا هنگامى كه ما و پدرانمان خاك و پوسيده شديم ، از قبرها\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nبرميخيزيم ؟ يعنى چنين چيزى بعيد است و بايد انكار شود .\r\n لَقَدْ وُعِدْنا هذا نَحْنُ وَ آباؤُنا مِنْ قَبْلُ  : اين وعده‌اى است كه از پيش به ما و پدرانمان داده شده و چيزى قابل قبول نبوده است .\r\n إِنْ هذا إِلَّا أَساطِيرُ الْأَوَّلِينَ  : اين مطلب چيزى جز گفته‌ها و اكاذيب گذشتگان نيست .\r\n قُلْ سِيرُوا فِي الْأَرْضِ فَانْظُرُوا كَيْفَ كانَ عاقِبَةُ الْمُجْرِمِينَ  : اى محمد ، به آنها بگو : در زمين بگرديد و عاقبت كسانى كه كافر شدند و معصيت خدا كردند ، ببينيد كه چگونه خدا آنها را هلاك كرد و ديار آنها را ويران گردانيد .\r\n وَ لا تَحْزَنْ عَلَيْهِمْ وَ لا تَكُنْ فِي ضَيْقٍ مِمَّا يَمْكُرُونَ  : بر تكذيب و بىايمانى آنها غمگين مباش و از نيرنگ‌هاى آنها نترس كه خداوند حافظ و ياور تست .\r\n وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  : مىگويند : اين وعده‌اى كه بما ميدهى ، اگر راست است ، كى خواهد بود ؟\r\n قُلْ عَسى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ  : بگو : عذابى كه نسبت به آن عجله داريد ، براى شما نزديك است .\r\n( هر گاه كلمهء « عسى » را خدا استعمال كند ، دلالت بر وجوب دارد ) يعنى گرفتار عذاب جنگ بدر خواهيد شد . پس از مرگ هم عذابهايى در انتظار شماست .\r\n وَ إِنَّ رَبَّكَ لَذُو فَضْلٍ عَلَى النَّاسِ  : خداى تو به نعمتهاى دينى و دنيوى بر مردم تفضل مىكند .\r\nبرخى گفته‌اند : يعنى آنها را مهلت ميدهد كه توبه كنند .\r\nفضل خدا زيادى نعمت اوست كه ايجاب شكر مىكند و عدل ، حق بنده است .\r\nالبته فضل خداوند نسبت به بندگان مطابق حكمت و مصلحت است .\r\n وَ لَكِنَّ أَكْثَرَهُمْ لا يَشْكُرُونَ  : ولى بيشتر ايشان شكر نعمت‌هاى خدا را بجا نمىآورند .\r\n وَ إِنَّ رَبَّكَ لَيَعْلَمُ ما تُكِنُّ صُدُورُهُمْ وَ ما يُعْلِنُونَ  : خداوند به آنچه در\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nدلها پنهان ميكنند و آنچه آشكار مىسازند داناست .\r\n وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ  : هيچ حقيقت نهفته‌اى در آسمان و زمين نيست مگر اينكه در لوح محفوظ آشكار است .\r\nبرخى گويند : يعنى كارهاى ايشان نزد او محفوظ است و فراموش نميشود .\r\nچنان كه گفته شود : كارهاى تو پيش من مكتوب ، يعنى محفوظ است .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\n\r\n[ سوره النمل ( 27 ) : آيات 76 تا 85 
  ]\r\nإِنَّ هذَا الْقُرْآنَ يَقُصُّ عَلى بَنِي إِسْرائِيلَ أَكْثَرَ الَّذِي هُمْ فِيهِ يَخْتَلِفُونَ ( 76 ) وَ إِنَّهُ لَهُدىً وَ رَحْمَةٌ لِلْمُؤْمِنِينَ ( 77 ) إِنَّ رَبَّكَ يَقْضِي بَيْنَهُمْ بِحُكْمِهِ وَ هُوَ الْعَزِيزُ الْعَلِيمُ ( 78 ) فَتَوَكَّلْ عَلَى اللَّهِ إِنَّكَ عَلَى الْحَقِّ الْمُبِينِ ( 79 ) إِنَّكَ لا تُسْمِعُ الْمَوْتى وَ لا تُسْمِعُ الصُّمَّ الدُّعاءَ إِذا وَلَّوْا مُدْبِرِينَ ( 80 )\r\nوَ ما أَنْتَ بِهادِي الْعُمْيِ عَنْ ضَلالَتِهِمْ إِنْ تُسْمِعُ إِلاَّ مَنْ يُؤْمِنُ بِآياتِنا فَهُمْ مُسْلِمُونَ ( 81 ) وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ ( 82 ) وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ ( 83 ) حَتَّى إِذا جاؤُ قالَ أَ كَذَّبْتُمْ بِآياتِي وَ لَمْ تُحِيطُوا بِها عِلْماً أَمَّا ذا كُنْتُمْ تَعْمَلُونَ ( 84 ) وَ وَقَعَ الْقَوْلُ عَلَيْهِمْ بِما ظَلَمُوا فَهُمْ لا يَنْطِقُونَ ( 85 )\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n\r\nترجمه :\r\nاين قرآن براى بنى اسرائيل بيشتر چيزهايى كه در باره‌اش اختلاف دارند بيان مىكند . قرآن هدايت و رحمت است براى مؤمنان . خدا به حكم خويش در ميان آنها حكم مىكند و مقتدر و داناست . به خدا توكل كن كه تو بر حق آشكارى . تو دعوت خود را بمردگان و كران نمىشنوانى ، هنگامى كه اعتراض كنند و روى بگردانند . تو كوران را از گمراهيشان هدايت نميكنى . نمىشنوانى مگر كسانى كه به آيات ما مؤمنند و اسلام آورده‌اند . هنگامى كه عذاب بر آنها واجب شود ، جنبنده‌اى از زمين براى آنها خارج مىكنيم تا با آنها تكلم كند كه مردم به آيات ما يقين نداشتند .\r\nروزى كه از هر امتى گروهى را محشور كنيم از آن كسانى كه آيات ما را تكذيب ميكردند . در حالى كه رانده مىشوند . تا هنگامى كه بيايند ، گويد : آيا آيات مرا تكذيب كرديد و در پى علم به آن نبوديد ؟ پس چه ميكرديد ؟ عذاب بر آنها واجب شد بواسطهء اينكه ظلم كردند و حرف نمىزنند .\r\n\r\nقرائت :\r\nلا تسمع : ابن كثير و ابن عباس به ياء و صيغهء مجهول و « الصم » را به رفع خوانده‌اند . ( و همچنين در سورهء روم ) .\r\nبهادى : حمزه در اينجا و در سورهء روم « تهدى » خوانده است .\r\n\r\nمقصود :\r\nاكنون بذكر دلائلى مىپردازد كه قلب پيامبر را تقويت كند . مىفرمايد :\r\n إِنَّ هذَا الْقُرْآنَ يَقُصُّ عَلى بَنِي إِسْرائِيلَ أَكْثَرَ الَّذِي هُمْ فِيهِ يَخْتَلِفُونَ  :\r\nاين قرآن اكثر چيزهايى را كه بنى اسرائيل در بارهء آن اختلاف دارند - نظير قصهء مريم و عيسى و پيامبرى كه در تورات بشارت داده شده ، كه بعضى گفتند : يوشع است و بعضى گفتند : هنوز نيامده است - بيان ميدارد .\r\nاين هم معجزهء پيامبر است كه بى آنكه كتاب آنها را خوانده يا آموخته باشد ، مطالب كتب آنها را بيان مىكند .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n وَ إِنَّهُ لَهُدىً وَ رَحْمَةٌ لِلْمُؤْمِنِينَ  : قرآن براى مردم مؤمن ، وسيلهء هدايت است و نعمت .\r\n إِنَّ رَبَّكَ يَقْضِي بَيْنَهُمْ بِحُكْمِهِ  : خداوند در روز قيامت ميان كسانى كه در بارهء دينش اختلاف داشته‌اند ، حكم مىكند .\r\nمقصود اين است كه حكم مخصوص خداست و حكم غير او نافذ نيست و حق هر كسى را به او ميدهد . بعلاوه به مظلوم وعده ميدهد كه داد او را از ظالم مىگيرد .\r\n وَ هُوَ الْعَزِيزُ الْعَلِيمُ  : او بر هر چه بخواهد قادر است و حق و باطل را مى - شناسد و هر كسى را مطابق عملش پاداش ميدهد .\r\nاين آيه تسليتى است براى كسانى كه در امور دينى مخالفت شده‌اند . مطابق اين آيه ، سرانجام خداوند ميان آنها حكم خواهد كرد .\r\n فَتَوَكَّلْ عَلَى اللَّهِ إِنَّكَ عَلَى الْحَقِّ الْمُبِينِ  : به خدا توكل كن كه تو بر حقيقت واضح و آشكار هستى و كسى كه بر حق است بيشتر شايستهء توكل است تا كسى كه بر باطل است .\r\nاين خطاب اگر چه به پيامبر است ، ولى مقصود ساير مؤمنين است « 1 » .\r\nاكنون كافران را تشبيه بمردگان كرده ، مىفرمايد :\r\n إِنَّكَ لا تُسْمِعُ الْمَوْتى وَ لا تُسْمِعُ الصُّمَّ الدُّعاءَ إِذا وَلَّوْا مُدْبِرِينَ  : كافران هم مثل مردگان كه وسيلهء ادراك ندارند و مثل كران كه گوش شنوا ندارند ، موعظه‌هاى پيامبر را نمىشنوند و مورد تأمل قرار نميدهند . در عين حال آدم كر اگر بايستد و توجه كند ، مىشود چيزى به او فهمانيد . ولى آدم كرى كه روى گردان باشد و فرار\r\n\r\n\r\n","description":"","footnote":"\r\n( 1 ) - نه اينكه خطاب فقط به مؤمنين باشد و از پيغمبر ( ص ) توكل نخواهند - بلكه به عكس در درجهء اول انتظار عاليترين و شايسته‌ترين نوع توكل از شخص پيامبر است . مردم مؤمن نيز از آنجا كه در تكاليف با پيامبر خدا اشتراك دارند - جز در موارد خاصى - بايد اهل توكل باشند و از اين خصلت عالى بىبهره نباشند . بديهى است كه توكل هم مراتب شديد و ضعيف دارد و هر كس ايمانش كاملتر است توكلش بيشتر است .\r\n","page_name":" 141 ","page_number":143},
  {"content":"\r\n\r\nكند نميشود چيزى به او حالى كرد ، آدمى كه بر جهل خود مصمم است ، مانند مرده و مانند آدم كر است و به هيچ وجه گوش به دعوت نميدهد و فكر خود را در بارهء آن به كار نمىاندازد .\r\n وَ ما أَنْتَ بِهادِي الْعُمْيِ عَنْ ضَلالَتِهِمْ  : تو كوران را نميتوانى از راه ضلالت برگردانى . اينها هم مثل كوران از آيات و معجزات تو بهره نميگيرند . در اينجا جهل را بمنزلهء كورى قرار داده است . زيرا همانطور كه كورى انسان را از ديدن باز ميدارد ، جهل هم انسان را از تشخيص حقيقت مانع مىشود .\r\n إِنْ تُسْمِعُ إِلَّا مَنْ يُؤْمِنُ بِآياتِنا فَهُمْ مُسْلِمُونَ  : حق را كسى از تو مىشنود كه تسليم و منقاد و اهل ايمان و نظر در آيات ما باشد .\r\nدر اينجا قبول حق را شنيدن آن و ترك قبول حق را نشنيدن آن حساب كرده است .\r\n وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ  : هنگامى كه عذاب بر آنها واجب گردد ، جنبنده‌اى در ميان صفا و مروه خارج مىكنيم تا مؤمن را خبر دهد كه مؤمن است و كافر را خبر دهد كه كافر است . در اين وقت است كه تكليف برداشته مىشود و توبهء كسى قبول نميگردد . يكى از نشانه‌هاى قيامت همين است . گفته‌اند :\r\nهيچ مؤمنى و منافقى نميماند مگر اينكه از اين جنبنده مطلع مىشود . شبى بيرون مىآيد كه مردم بسوى منى مىروند .\r\nبرخى گفته‌اند : اين جنبنده هنگامى خارج مىشود كه كار آنها به جايى رسد كه هيچيك از آنها رستگار نشوند .\r\nقتاده گويد : يعنى هنگامى كه خدا بر آنها غضب كند .\r\nبرخى گفته‌اند : در وقتى كه قيامت نزديك شده و عذاب آنها را فرا گيرد .\r\nابو سعيد خدرى و ابن عمر گويند : هنگامى است كه امر بمعروف و نهى از منكر را ترك كنند .\r\nاز على ( ع ) پرسيدند : دابه ( جنبنده ) چيست ؟ فرمود : به خدا سوگند كه دم\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nندارد ، ريش دارد .\r\nاز اين روايت استفاده مىشود كه دابه يك انسان است .\r\nاز ابن عباس روايت شده است كه دابة يكى از جانوران زمين است و داراى پر و بال و چهار پاست .\r\nحذيفه از پيامبر خدا روايت كرده است كه حيوانى است به طول 60 ذراع كه هيچكس نميتواند آن را بگيرد و احدى نميتواند از چنگ او فرار كند . ميان دو چشم مؤمن علامت گذاشته ، مىنويسد : مؤمن . و ميان دو چشم كافر اثر گذاشته ، مىنويسد : كافر . عصاى موسى و انگشترى سليمان با اوست . صورت مؤمن را به عصا روشنى ميدهد و بينى كافر را به انگشترى مهر مىزند تا به مؤمن خطاب شود : اى مؤمن و به كافر خطاب شود : اى كافر .\r\nدر روايت است كه پيامبر خدا فرمود : اين موجود سه بار خروج مىكند :\r\nيك بار در مدينه و اطراف آن و يك بار در مكه و نواحى آن . آن گاه در يك روز مردم را وارد بزرگترين و با حرمت‌ترين مساجد - يعنى مسجد الحرام - مىكند و در گوشهء مسجد مردم را مىترساند و به آنها نزديك مىشود و ميان ركن حجر الاسود تا باب بنى مخزوم از سمت راست كسى كه به خارج مىرود ، قرار دارد . گروهى از او دور مىشوند و گروهى اطراف او مىمانند و ميدانند كه خدا را عاجز نميكنند . آن گاه سر خود را از خاك پاك مىكند و به پاك كردن صورتها مىپردازد . آن چنان كه مثل ستاره‌هاى درخشان شوند . آن گاه در زمين حركت مىكند و هيچكس نميتواند او را دريابد يا از او فرار كند . حتى اينكه بعضى از مردم از ترس او به نماز مىايستند و او از پشت سر نزد او آمده ، مىگويد : اكنون نماز ميگذارى ؟ آن گاه پيش روى او آمده ، او را مس مىكند و مردم بوطن‌هاى خود مىروند و در سفرها رفيق هم مىشوند و در اموال شركت مىكنند و كافر از مؤمن شناخته مىشود . طورى كه مؤمن را بنام مؤمن و كافر را بنام كافر ميخوانند « 1 » .\r\n\r\n\r\n","description":"","footnote":"\r\n( 1 ) - اگر چه رواياتى كه راجع به اين موجود نقل شده ، از جهاتى با يكديگر ناهماهنگى\r\n","page_name":" 143 ","page_number":145},
  {"content":"\r\n\r\nوهب مىگويد : اين موجود صورتش شبيه صورت انسان و ساير اندامش شبيه مرغ است . چنين موجودى جز از معجزات الهى نخواهد بود . از على ( ع ) روايت شده است كه اين موجود صاحب عصا و حديده است .\r\nاز امام صادق ( ع ) روايت شده كه مردى به عمار ياسر گفت : آيه‌اى در كتاب خدا قلبم را فاسد كرده است . عمار پرسيد : كدام آيه ؟ گفت : اين آيه :  أَخْرَجْنا لَهُمْ دَابَّةً  مقصود از دابهء زمين چيست ؟ عمار گفت : به خدا نمىنشينم و نميخورم و نمىنوشم تا به تو نشان دهم . عمار با آن مرد نزد على ( ع ) آمد . حضرت مشغول خوردن خرما و سرشير بود فرمود : بيا . عمار نشست و با حضرت مشغول خوردن شد . آن مردم تعجب كرد . وقتى كه عمار برخاست ، آن مرد گفت : سبحان اللَّه ! تو قسم خوردى كه نخورى و ننوشى مگر اينكه آن دابه را به من نشان دهى . عمار گفت : اگر عقل دارى به تو نشان دادم .\r\nهمين داستان را عياشى از ابو ذر نقل كرده است . « 1 »  تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ  . اين موجود عجيب با مردم سخن مىگويد كه آنها به آيات ما يقين نداشتند . برخى گفته‌اند : يعنى مردم به سخن اين موجود و خروج او يقين نداشتند .\r\nبه احتمال بعضى از مفسران كلام آن موجود با مردم اين است كه مؤمن و كافر را مشخص مىسازد يا اينكه كفار را با سخنان ناخوشايندشان به سوى آتش مىراند .\r\n وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ  :\r\nروزى كه از هر امتى گروهى از آنها كه آيات ما را تكذيب مىكنند محشور مىكنيم\r\n\r\n\r\n","description":"","footnote":"\r\n( دارند ، مع الوصف ناظر بيك حقيقت مهم هستند و آن عبارت است از اينكه در آينده‌اى دور يا نزديك ، بايد حقيقت و عدل بر كرسى اقتدار نشيند و باطل و ظلم از زندگى انسان طرد گردد و بنا بر اين ، روايات و همچنين آيه ، كه كلمهء دابه را به كار مىبرد يا در خصوص ظهور حضرت مهدى ( ع ) است يا مربوط به پاره‌اى از علائمى است كه مقارن ظهور حضرتش ظاهر مىگردند .\r\n( 1 ) - مطابق اين روايت ، مقصود از آن موجود على ( ع ) و بنا بر اين روايت در بارهء رجعت است . ممكن است نظر اين باشد كه آن موجود نمونه‌اى است از على ( ع ) و همان حضرت مهدى ( ع ) است بهر حال آيه و روايات ناظر بيك حقيقت و از ملاحم مىباشند .\r\n","page_name":" 144 ","page_number":146},
  {"content":"\r\n\r\nو آنها رانده مىشوند . برخى گويند : يعنى محبوس مىشوند تا اول و آخر آنها از هم گسسته نشوند .\r\nاماميه كه معتقد به صحت رجعت هستند به اين آيه استدلال كرده‌اند . زيرا آيه مىگويد : از هر امتى گروهى را محشور مىكنيم . معلوم مىشود روزى كه اين گروه‌ها از هر امتى محشور مىشوند ، غير از روز قيامت است . زيرا در مورد روز قيامت مىفرمايد :  « حَشَرْناهُمْ فَلَمْ نُغادِرْ مِنْهُمْ أَحَداً »  ( آنها را محشور مىكنيم و احدى از آنها را رها نمىكنيم : كهف 47 ) اخبار بسيارى دلالت دارند بر اينكه خداوند در زمان قيام حضرت مهدى ( ع ) گروهى از آنها كه مرده‌اند ، زنده مىكند . بعضى از رجعت كنندگان از دوستان و شيعيان مهدى هستند كه ثواب نصرت و كمك او نصيبشان مىشود و بدولت مهدى شاد مىشوند . بعضى ديگر از دشمنانش هستند كه براى گرفته شدن انتقام از ايشان برميگردند تا عذاب دنيا بچشند و بدست شيعيان كشته شوند و از قدرت و شوكت مهدى احساس سرافكندگى و حقارت كنند .\r\nهيچ عاقلى شك ندارد كه اين كار مقدور خداوند متعال است و محال نيست . نظير آن را خداوند در امتهاى گذشته هم انجام داده و قرآن گواه آن است . مثل داستان عزير و غير آن كه در جاى خود ذكر كرده‌ايم .\r\nروايت صحيح از پيامبر عاليقدر است كه : هر چه در بنى اسرائيل روى داده ، در امت من هم روى ميدهد . حتى اگر يكى از آنها داخل خانهء مارمولك شده باشد ، شما هم داخل مىشويد .\r\nبا اينهمه گروهى از اماميه آيات و اخبار رجعت را تأويل برده‌اند به اينكه مراد بازگشت دولت و امر و نهى است نه بازگشت اشخاص و زنده شدن مردگان . اينان اخبار رجعت را تأويل برده‌اند به گمان اينكه رجعت با تكليف منافات دارد .\r\nاما اين مطلب صحيح نيست . زيرا رجعت از كسى سلب اختيار نميكند و چنين نيست كه افراد را به انجام واجبات و ترك محرمات مجبور سازد . همانطورى\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nكه با ظهور معجزات بزرگ از قبيل شكافته شدن دريا و اژدها شدن عصا و . . . تكليف محال نيست . با رجعت هم تكليف محال نيست .\r\nوانگهى رجعت تنها با اخبار ثابت نميشود تا قابل تأويل باشند . بلكه اجماع شيعهء اماميه بر آن است و اخبار هم مؤيد اجماع است . « 1 » كسانى كه آيه مورد بحث را دليل بر رجعت نگرفته ، بلكه دليل بر قيامت گرفته‌اند ، مىگويند : مقصود از گروهى كه محشور مىشوند رؤساء و پيشوايان و زمامداران كفر و انحراف است كه جمع مىشوند تا بر آنها اقامهء حجت شود .\r\n حَتَّى إِذا جاءُو قالَ أَ كَذَّبْتُمْ بِآياتِي وَ لَمْ تُحِيطُوا بِها عِلْماً  : هنگامى كه از خاك بيرون آمدند خداوند به آنها مىگويد : انبياء و دلائل مرا تكذيب كرديد و در صدد معرفت آنها و تعيين وظائف خود بر نيامديد ؟\r\n أَمَّا ذا كُنْتُمْ تَعْمَلُونَ  : وظيفهء واجب شما اين بود كه در پى دانش و معرفت و شناسايى دين و تكاليف خود باشيد . ولى شما به وظائف خود عمل نكرديد . پس چه ميكرديد ؟\r\nبنا بر اين كه آيهء قبل در بارهء رجعت باشد ، مقصود از آيات ، ائمه ( ع ) است .\r\n وَ وَقَعَ الْقَوْلُ عَلَيْهِمْ بِما ظَلَمُوا  : بر اثر اينكه ظلم كرده و كارشان بجايى رسيده است كه از رستگارى دور گشته‌اند ، عذاب بر آنها واقع مىشود .\r\n فَهُمْ لا يَنْطِقُونَ  : ديگر حرفى ندارند كه بزنند و از آن استفاده گيرند . ممكن است مقصود اين باشد كه از شدت ترس و وحشت قادر بر تكلم نيستند .\r\n\r\n\r\n","description":"","footnote":"\r\n( 1 ) - همانطورى كه مؤلف نظر داده‌اند رجعت منافاتى با تكليف ندارد و اختيار را از كسى سلب نميكند . الا اينكه گفته شود : چه نتيجه‌اى دارد كه شخص مرده ، بار ديگر عقب گرد كند و به دنيا بيايد ؟ پاسخ اين است كه عقب گردها گاهى براى كسب پايگاه و قدرت و انرژى بيشتر است . چنان كه شخصى كه ميخواهد پرش كند ، قدرى به عقب مىرود تا بهتر موضع بگيرد و با انرژى بيشترى عمل پرش را انجام دهد و بيشتر بپرد . پس اين عقب گرد ، خود مقدمهء پيشرفت بيشتر وجهش كاملترى است و بنا بر اين كار لغو و بيهوده‌اى شمرده نميشود و لذا مؤلف در متن فرمودند كه خوبان مىآيند و با نصرت مهدى ( ع ) ثواب مىبرند .\r\n","page_name":" 146 ","page_number":148},
  {"content":"\r\n\r\n\r\n[ سوره النمل ( 27 ) : آيات 86 تا 93 
  ]\r\nأَ لَمْ يَرَوْا أَنَّا جَعَلْنَا اللَّيْلَ لِيَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يُؤْمِنُونَ ( 86 ) وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلاَّ مَنْ شاءَ اللَّهُ وَ كُلٌّ أَتَوْهُ داخِرِينَ ( 87 ) وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ ( 88 ) مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ ( 89 ) وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلاَّ ما كُنْتُمْ تَعْمَلُونَ ( 90 )\r\nإِنَّما أُمِرْتُ أَنْ أَعْبُدَ رَبَّ هذِهِ الْبَلْدَةِ الَّذِي حَرَّمَها وَ لَهُ كُلُّ شَيْءٍ وَ أُمِرْتُ أَنْ أَكُونَ مِنَ الْمُسْلِمِينَ ( 91 ) وَ أَنْ أَتْلُوَا الْقُرْآنَ فَمَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَقُلْ إِنَّما أَنَا مِنَ الْمُنْذِرِينَ ( 92 ) وَ قُلِ الْحَمْدُ لِلَّهِ سَيُرِيكُمْ آياتِهِ فَتَعْرِفُونَها وَ ما رَبُّكَ بِغافِلٍ عَمَّا تَعْمَلُونَ ( 93 )\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\nترجمه :\r\nنديدند كه شب را آفريديم تا در آن بيارامند و روز را وسيلهء بينايى قرار داديم ؟ در اين كار آياتى است براى مردمى كه ايمان آورند . روزى كه در صور دميده شود ، همهء آنها كه در آسمانها و زمينند مىترسند مگر كسانى كه خدا بخواهد و همگى با خوارى وارد صحراى محشر مىشوند ، كوه‌ها را مىبينى و مىپندارى كه جامدند و حال آنكه مثل ابرها در حركتند . آفرينش خدايى كه هر چيزى را متقن ساخته است . او بكردار شما آگاه است . هر كس نيكى بياورد ، پاداشش بهتر از آن است و در قيامت از ترس ايمن است و هر كس بدى بياورد به پيشانى در آتش مىافتد .\r\nآيا جز كيفر كردارتان به شما داده مىشود ؟ همانا مأمورم كه خداى اين شهر را كه احترامش بخشيده و هر چيزى براى اوست پرستش كنم و مأمورم كه اهل اسلام باشم و قرآن بخوانم . هر كس هدايت شود براى خود اوست و هر كس گمراه شود من از ترسانندگانم . بگو : ستايش خدا را ، به زودى آيات خود را به شما نشان ميدهد و مىشناسيد و خدايت از كردارتان غافل نيست .\r\n\r\nقرائت :\r\nاتوه : حمزه و حفص و خلف به همزه و فتح تاء و ديگران به الف و ضم تاء خوانده‌اند و بنا بر اين اسم فاعل است .\r\nتفعلون : بصريان بجز سهل و ابن كثير و حماد و اعشى و برجمى به تاء و ديگران به ياء خوانده‌اند .\r\nمن فزع يومئذ : كوفيان « فزع » را تنوين داده و « يوم » را نصب خوانده‌اند .\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nاهل مدينه بجز اسماعيل « فزع » را بدون تنوين خوانده و « يوم » را به نصب خوانده‌اند . ابن كثير و ابن عامر و ابو عمرو و نافع و يعقوب « فزع » را اضافه به « يوم » و « يوم » را بجر خوانده‌اند .\r\nتعملون : اهل مدينه و ابن عامر و حفص و يعقوب به تاء و ديگران به ياء خوانده‌اند .\r\n\r\nاعراب :\r\nمبصرا : حال از « النهار » يعنى صاحب ابصاريا نشان دهندهء اشياء است .\r\n\r\nمقصود :\r\nاكنون خداوند در بارهء قدرت خويش بر زنده كردن مردگان و به منظور استدلال در برابر كافران مىفرمايد :\r\n أَ لَمْ يَرَوْا أَنَّا جَعَلْنَا اللَّيْلَ لِيَسْكُنُوا فِيهِ وَ النَّهارَ مُبْصِراً  : آيا نديدند كه ما شب را آفريديم تا از خستگى كارهاى روزانه استراحت كنند و روز را آفريديم تا جلو خود را ببينند و بتوانند برفت و آمد و كار و كوشش پردازند .\r\n إِنَّ فِي ذلِكَ لَآياتٍ لِقَوْمٍ يُؤْمِنُونَ  : در اين كار براى مردمى كه ايمان دارند دلالت‌هايى است . زيرا كسى كه چنين كارى كرده است ، معلوم مىشود بر كارهاى خود قادر است و كارهاى او به اختيار و ارادهء خودش صورت ميگيرد و به طبيعت نيست .\r\n وَ يَوْمَ يُنْفَخُ فِي الصُّورِ  : به ياد آور آن روز كه اسرافيل به امر خداوند در صور ميدمد . اين همان روزى است كه آنها كيفر ظلم خود را مىبينند . ممكن است منظور اين باشد كه در نشئهء دوم نفخ صور مىشود .\r\nدر بارهء معنى صور اختلاف است . برخى گفته‌اند : صورتهاى خلق است كه دميده مىشود . يعنى روح در قالب‌ها دميده مىشود و مردگان مبعوث مىشوند . برخى گفته‌اند : صور چيزى شبيه بوق است كه در آن دميده مىشود . در حديثى نيز همين معنى ذكر شده است .\r\n فَفَزِعَ مَنْ فِي السَّماواتِ وَ مَنْ فِي الْأَرْضِ  : همهء آنهايى كه در آسمانها و\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nزمينند از شدت ترس ميميرند . دليل اين معنى آيهء  « فَصَعِقَ مَنْ فِي السَّماواتِ . . . »  است ( از هوش مىروند كسانى كه در آسمانها و زمينند : زمر 68 ) برخى گفته‌اند : نفخ سه بار است : 1 - نفخ ترس 2 - نفخ بيهوشى و مرگ 3 - نفخ قيام در پيشگاه خداوند .\r\n إِلَّا مَنْ شاءَ اللَّهُ  : تنها فرشتگان فزع و مرگ ندارند . زيرا خداوند قلب آنها را استوار كرده است . مقصود جبرئيل و اسرافيل و ميكائيل و عزرائيل است . برخى گفته‌اند : منظور شهداء است كه در آن روز ترسى ندارند . در روايتى همين معنى ذكر شده است .\r\n وَ كُلٌّ أَتَوْهُ داخِرِينَ  : در آن روز همگان با ذلت و خوارى وارد محشر مىشوند .\r\n وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ  : كوه‌ها را مىبينى و آنها را بىحركت مىپندارى ، حال آنكه به تندى ابرها حركت مىكنند .\r\nشعر زير هم در همين معنى است :\r\n بار عن مثل الطود تحسب انهم * وقوف لحاج و الركاب تهملج \r\nلشكرى عظيم همچون كوه كه گمان مىكنى براى مقاصدى ايستاده‌اند و حال آنكه با سرعت در حركتند .\r\nكوه‌ها نيز در حركتند ولى همانطورى كه لشكر عظيم كه ابتدا و انتهاى آن ناپيداست ، بى حركت به نظر مىرسد و ابرهاى وسيع و گسترده كه چون ابتدا و انتهاى آنها را نمىبينيم ، بى حركت مىپنداريم ، كوه‌ها را هم بىحركت تصور مىكنيم . حال آنكه هيچيك از آنها بىحركت نيستند . اين وضع مربوط به هنگامى است كه كوه‌ها بر اثر زلزلهء قيامت از جاى كنده مىشوند . چنان كه مىفرمايد :  « وَ تَكُونُ الْجِبالُ كَالْعِهْنِ الْمَنْفُوشِ »  ( در روز قيامت كوه‌ها همچون پشم زده ، نرم و بىثبات شده‌اند :\r\nقارعه 5 ) .\r\n صُنْعَ اللَّهِ الَّذِي أَتْقَنَ كُلَّ شَيْءٍ  : اين است آفرينش خدا كه هر چيزى را متقن و محكم و منظم آفريده است .\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nقتاده گويد : يعنى هر چيزى را به نيكى آفريده است .\r\n إِنَّهُ خَبِيرٌ بِما تَفْعَلُونَ  : او به معصيت دشمنان و طاعت دوستان آگاه است .\r\nسپس به بيان جزاى اعمال نيكان و بدان پرداخته ، مىفرمايد :\r\n مَنْ جاءَ بِالْحَسَنَةِ فَلَهُ خَيْرٌ مِنْها  : كسانى كه كارهاى خود را به يگانه پرستى و اخلاص آرايش بخشند ، خير و فايدهء آن را در آخرت مىيابند . يعنى در آخرت پاداش و ايمنى از كيفر به آنها داده مىشود .\r\nحسن و عكرمه و ابن جريح مىگويند : خير در اينجا اسم است و نظر به اينكه حسنه بمعنى ايمان و « لا إله الا اللَّه » است هيچ چيزى بهتر از آن نيست . نخعى قسم مىخورد كه مقصود از « حسنه » گفتن « لا إله الا اللَّه » است . مطابق اين مذاق تفسيرى معنى آيه همان است كه در بالا گفته شد . اما گروهى معتقدند كه « خير » در اينجا صفت تفضيل است . يعنى : بهتر ! بنا بر اين مقصود اين است كه هر كس عمل پسنديده‌اى انجام دهد ، ده برابر به او پاداش داده مىشود و پاداش او بهتر از عمل اوست . برخى گفته‌اند : پاداش از اين لحاظ بهتر است كه فعل خداست ولى حسنه فعل انسان است .\r\nبرخى گفته‌اند : مقصود از خير ، رضوان و خشنودى خداست و معلوم است كه رضوان خدا بزرگتر و بهتر است (  وَ رِضْوانٌ مِنَ اللَّهِ أَكْبَرُ  : توبه 72 )  وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ  : اكثر مفسرين و همچنين ابن عباس گفته‌اند : منظور اين است كه هر كه مرتكب كفر و شرك شود ، به صورت در آتش مىافتد .\r\n هَلْ تُجْزَوْنَ إِلَّا ما كُنْتُمْ تَعْمَلُونَ  : آنچه گفته شد ، كيفر اعمال شماست و ظلمى به شما نميشود .\r\nاز امام باقر ( ع ) نقل شده است كه ابو عبد اللَّه جدلى بر على ( ع ) وارد گرديد .\r\nحضرت فرمود : ميخواهى در بارهء سخن خداوند :  « مَنْ جاءَ بِالسَّيِّئَةِ . . .   تَعْمَلُونَ »  ترا خبر دهم ؟ عرض كرد : آرى فدايت شوم . فرمود : حسنه ، دوستى ما اهل بيت و سيئه دشمنى ماست .\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nپيامبر خدا ( ص ) فرمود : يا على ، اگر افراد امت من روزه بگيرند تا مثل ميخ باريك شوند و نماز بخوانند تا كمرشان خميده شود و دشمن تو باشند ، خداوند آنها را در جهنم سرنگون مىسازد .\r\nسپس به پيامبر خود دستور ميدهد كه به آنها بگويد :\r\n إِنَّما أُمِرْتُ أَنْ أَعْبُدَ رَبَّ هذِهِ الْبَلْدَةِ الَّذِي حَرَّمَها  : تنها مأموريت من اين است كه خداى شهر مكه - يا منى - را پرستش كنم كه حرم امن است و چيزهايى كه در جاهاى ديگر حلال است ، در اينجا حرام است از قبيل شكار كردن و جنگ كردن و غيره .\r\n وَ لَهُ كُلُّ شَيْءٍ  : خدايى كه مالك همهء چيزهاست و هر چه بخواهد حلال و هر چه بخواهد حرام مىكند .\r\n وَ أُمِرْتُ أَنْ أَكُونَ مِنَ الْمُسْلِمِينَ  : و مأمورم كه خدا را به يگانگى و اخلاص پرستش كنم .\r\n وَ أَنْ أَتْلُوَا الْقُرْآنَ  : و براى شما مردم مكه قرآن بخوانم و شما را به اجراى دستورات آن دعوت كنم .\r\n فَمَنِ اهْتَدى فَإِنَّما يَهْتَدِي لِنَفْسِهِ  : هر كه به حق و عمل به حق هدايت شود ، براى خودش هدايت شده است . زيرا پاداش آن به خودش مىرسد .\r\n وَ مَنْ ضَلَّ فَقُلْ إِنَّما أَنَا مِنَ الْمُنْذِرِينَ  : و هر كه به حق هدايت نشود و عمل حق انجام ندهد ، به او بگو : من از كسانى هستم كه مردم را به كيفر معصيت مىترسانند و آنها را دعوت به طاعت مىكنند و قادر نيستم كه كسى را بر ايمان و دين مجبور كنم .\r\n وَ قُلِ الْحَمْدُ لِلَّهِ  : و به منظور اعتراف به نعمتهاى خداوند كه ترا به رسالت برگزيده بگو : ستايش مخصوص ذات خداست .\r\n سَيُرِيكُمْ آياتِهِ فَتَعْرِفُونَها  : روز قيامت آيات خود را به شما نشان مىدهد و خواهيد دانست كه آنچه در عالم دنيا به شما گفته شده ، حق است .\r\nبرخى گويند : يعنى در همين دنيا عذاب خود را در جنگ بدر به شما نشان\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nميدهد تا به رأى العين مشاهده كنيد . آن گاه شما را گرفتار عذاب آخرت خواهد كرد .\r\n وَ ما رَبُّكَ بِغافِلٍ عَمَّا تَعْمَلُونَ  : خداوند از هيچيك از اعمال شما غافل نيست و بنا بر اين كيفر شما را خواهد داد . اما تأخير كيفر شما بخاطر حكمت و مصلحت است .\r\n\r\nنظم آيات :\r\nوجه اتصال آيهء :  « إِنَّما أُمِرْتُ أَنْ أَعْبُدَ . . . »  به سابق اين است كه چون قبلا بيان شد كه ايمنى از خطرات قيامت مخصوص مؤمن نيكوكار است گويا كسى مىپرسد : حسنه چيست و عبادت كدام است ؟ از اينرو مىگويد :  « إِنَّما أُمِرْتُ . . . » \r\n\r\n","description":"","footnote":"","page_name":" 153 ","page_number":155},
  {"content":"\r\n\r\n\r\nسورهء قصص\r\n\r\nتعداد آيات :\r\nاين سوره 88 آيه است .\r\nكوفيان طسم را يك آيهء مستقل ميدانند و ديگران « يسقون » را .\r\n\r\nفضيلت سوره :\r\nابى بن كعب از پيغمبر ( ص ) روايت كرده است كه هر كه سورهء قصص را بخواند ده حسنه بعدد كسانى كه موسى را تصديق و تكذيب كردند به او داده مىشود و فرشته‌اى در آسمان و زمين نميماند مگر اينكه براى او شهادت ميدهند كه او براستى ميگفت :\r\nهمه چيز تباه مىشود جز ذات خداوند .\r\n\r\nتفسير سوره :\r\nنظر به اينكه در خاتمهء سورهء نمل در بارهء تلاوت قرآن سخن گفت ، در اين سوره بيان مىكند كه از داستان موسى و فرعون براى مردم ميخواند .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\n\r\n[ سوره القصص ( 28 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nطسم ( 1 ) تِلْكَ آياتُ الْكِتابِ الْمُبِينِ ( 2 ) نَتْلُوا عَلَيْكَ مِنْ نَبَإِ مُوسى وَ فِرْعَوْنَ بِالْحَقِّ لِقَوْمٍ يُؤْمِنُونَ ( 3 ) إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ وَ يَسْتَحْيِي نِساءَهُمْ إِنَّهُ كانَ مِنَ الْمُفْسِدِينَ ( 4 )\r\nوَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ ( 5 ) وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ ( 6 )\r\n\r\nترجمه :\r\nبنام خداى رحمان رحيم . اين است آيات كتاب مبين . از داستان موسى و فرعون به حق براى مردمى كه ايمان دارند ، بر تو تلاوت مىكنيم . فرعون بر روى زمين برترى\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nجست و مردمش را فرقه فرقه كرد . گروهى از آنها را ضعيف مىشمرد ، فرزندانشان را سر مىبريد و زنانشان را زنده مىگذاشت و از تبهكاران بود . ميخواهيم بر كسانى كه ضعيف شمرده شدند منت گذاريم و آنها را پيشوا قرار دهيم و آنها را وارث گردانيم و آنها را در زمين قدرت بخشيم و بفرعون و هامان و لشكريانشان از بنى - اسرائيل نشان دهيم آنچه را كه از آن مىترسيدند .\r\n\r\nقرائت :\r\nنرى : كوفيان بجز عاصم اين فعل را به صورت ثلاثى مجرد و مغايب خوانده و ما بعد آن را رفع داده‌اند .\r\n\r\nلغت :\r\nنبأ : خبر بزرگ شيع : فرقه‌ها تمكين : تكميل وسائل انجام فعل\r\n\r\nاعراب :\r\nبالحق : حال يا صفت مصدر محذوف يستضعف : حال و همچنين « يذبح » كه حال بعد از حال است .\r\n\r\nمقصود :\r\n   طسم تِلْكَ آياتُ الْكِتابِ الْمُبِينِ    : اين است آيات كتاب مبين كه راه رشد را از گمراهى نشان ميدهد . يا اينكه خودش ظاهر و آشكار است .\r\n نَتْلُوا عَلَيْكَ مِنْ نَبَإِ مُوسى وَ فِرْعَوْنَ بِالْحَقِّ  : قسمتى از اخبار موسى و فرعون را بصدق و حقيقت بر تو تلاوت ميكنيم تا مردمى كه خدا و كتابش را تصديق دارند بهره‌مند گردند .\r\n إِنَّ فِرْعَوْنَ عَلا فِي الْأَرْضِ  : فرعون در كشور مصر تكبر و ستم كرد . علو بمعنى ستم است . چنان كه مىفرمايد :  « لا يُرِيدُونَ عُلُوًّا فِي الْأَرْضِ »  ( در روى زمين ستم نميكنند : قصص 83 ) .\r\n\r\n","description":"","footnote":"","page_name":" 156 ","page_number":158},
  {"content":"\r\n\r\n وَ جَعَلَ أَهْلَها شِيَعاً  : و مردم آن را گروه بندى كرد . قتاده گويد : ميان بنى - اسرائيل و قبطيان فرق ميگذاشت . دستهء اول را دچار ذلت و بردگى كرده و به كارهاى سخت واميداشت و دستهء دوم را اكرام ميكرد . برخى گويند : مقصود اين است كه بنى اسرائيل را براى اينكه بهتر بتواند آنها را به خدمت وادارد و رام كند ، گروه بندى كرده بود .\r\n يَسْتَضْعِفُ طائِفَةً مِنْهُمْ   يُذَبِّحُ أَبْناءَهُمْ وَ يَسْتَحْيِي نِساءَهُمْ  : گروهى از مردم يعنى بنى اسرائيل را ضعيف ساخته ، پسرانشان را سر مىبريد و دخترانشان را زنده مىگذاشت . زيرا كاهنان به او گفته بودند : در بنى اسرائيل پسرى تولد مىشود كه سبب زوال ملك تو خواهد شد .\r\nسدى گويد : فرعون در خواب ديد كه آتشى از بيت المقدس آمد و خانه‌هاى مصر را فرا گرفت . آن گاه قبطيان را سوزانيد و بنى اسرائيل را رها كرد . از اهل دانش تعبير خواست . گفتند : از اين سرزمين مردى بر ميخيزد كه هلاك مصر بدست اوست .\r\n إِنَّهُ كانَ مِنَ الْمُفْسِدِينَ  : فرعون مرد مفسدى بود كه بيگناهان را ميكشت و معصيت ميكرد .\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  : فرعون اراده كرده بود كه بنى اسرائيل را براندازد و ارادهء ما اين بود كه بر آنها كه ضعيف شده بودند منت گذاريم .\r\n وَ نَجْعَلَهُمْ أَئِمَّةً  : و آنها را پيشوايان خير و رهبران حقيقت قرار دهيم . اين معنى از ابن عباس است . قتاده گويد : يعنى به آنها ملك و سلطنت بخشيم . اين قول هم در نتيجه با قول اول يكى است . زيرا كسانى كه خداوند به آنها ملك و قدرت بخشد ، البته پيشوايان خير و حقيقت خواهند بود . اما آن كسانى كه بر مسند قدرت و حكومت ، بمردم ستم روا دارند ، حكومتشان نه از جانب خداست . چنان كه مىفرمايد :\r\n « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  ( ما به خاندان ابراهيم كتاب و حكمت داديم و ملكى عظيم به آنها بخشيديم : نساء 54 ) ملك و حكومتى كه از جانب خداست واجب الاطاعة است و بنا بر اين امامان و جانشينان\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nپيامبر پادشاهان حقيقى هستند كه در دين و دنيا مقدمند و وظيفهء مردم است كه پيرو آنها باشند و پا را جاى پاى ايشان بگذارند . « 1 »  وَ نَجْعَلَهُمُ الْوارِثِينَ  : و اين مردم ضعيف را وارث ديار و اموال فرعون و قومش گردانيم .\r\nدر روايت صحيح از على ( ع ) نقل شده است كه : سوگند بخدايى كه دانه را شكافت و مخلوقات را هستى بخشيد كه دنيا بعد از آنكه در مقابل ما چموشى و سركشى كرده است همچون شتر بد خلق كه به فرزند خود محبت مىكند ، بسوى ما روى مىآورد و در برابر ما رام مىشود . سپس همين آيه را تلاوت فرمود .\r\nدر روايت ديگر است كه امام باقر ( ع ) نظر بفرزندش امام صادق ( ع ) افكند و فرمود : به خدا سوگند ، اين از همان كسانى است كه خدا در باره‌شان فرموده است :\r\n « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا . . »  .\r\nامام سجاد فرمود : بخدايى كه محمد ( ص ) را براى بشارت و انذار برگزيد كه نيكان خاندان ما و شيعيانشان بمنزلهء موسى و پيروانش و دشمنان ما و طرفدارانشان بمنزلهء فرعون و پيروانش خواهند بود .\r\n وَ نُمَكِّنَ لَهُمْ فِي الْأَرْضِ  : و ارادهء ما اين است كه بنى اسرائيل را در سرزمين مصر قدرت بخشيم و همهء امكانات را در اختيار ايشان قرار دهيم . بعضى لطف را هم داخل در امكانات شمرده‌اند . على بن عيسى گويد : چنين نيست زيرا در اين صورت\r\n\r\n\r\n","description":"","footnote":"\r\n( 1 ) - از همين جا يك نتيجه هم در بارهء آيهء  « قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ . . . »  ( آل عمران 26 ) بدست مىآيد . زيرا يزيد بن معاويه در برابر سر بريدهء امام حسين به همين آيه استدلال ميكرد كه ملك من از جانب خداست و تو ميخواستى با آنچه خدا به من داده مخالفت كنى . در حالى كه اين استدلال صحيح نيست و چنان كه در متن آمده ، تنها آن ملكى واجب الاطاعه است كه از جانب خدا باشد و چون ملك يزيد و امثالش نميتواند واجب الاطاعه باشد ، معلوم مىشود از جانب خداوند نيست . تنها آن ملكى از جانب خداست كه واجب الاطاعه باشد مانند ملك انبياء و ائمه ، اينجور ملكها نظير مالكيتهايى است كه از راه شيادى و دغلكارى تحصيل مىشود .\r\nهمانطورى كه رعايت ملك چنين مالكان واجب نيست رعايت ملك چنين ملكان هم لازم نيست .\r\n","page_name":" 158 ","page_number":160},
  {"content":"\r\n\r\nكسى كه از لطف بهره ندارد بايد صاحب قدرت نباشد . لكن در مورد بنى اسرائيل يكى از امكانات هم لطف است .\r\n وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ  : و از بنى - به فرعون و هامان و لشكريانشان همان چيزى را نشان ميدهيم كه از آن مىترسيدند يعنى زوال ملك فرعون بدست يكى از مردان اسرائيلى .\r\nضحاك گويد : فرعون 400 سال زندگى كرد و مردى كوتاه و فربه بود و اول كسى بود كه به موهاى خود رنگ گذاشت . موسى هم 120 سال عمر كرد .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\n\r\n[ سوره القصص ( 28 ) : آيات 7 تا 10 
  ]\r\nوَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ ( 7 ) فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً إِنَّ فِرْعَوْنَ وَ هامانَ وَ جُنُودَهُما كانُوا خاطِئِينَ ( 8 ) وَ قالَتِ امْرَأَتُ فِرْعَوْنَ قُرَّتُ عَيْنٍ لِي وَ لَكَ لا تَقْتُلُوهُ عَسى أَنْ يَنْفَعَنا أَوْ نَتَّخِذَهُ وَلَداً وَ هُمْ لا يَشْعُرُونَ ( 9 ) وَ أَصْبَحَ فُؤادُ أُمِّ مُوسى فارِغاً إِنْ كادَتْ لَتُبْدِي بِهِ لَوْ لا أَنْ رَبَطْنا عَلى قَلْبِها لِتَكُونَ مِنَ الْمُؤْمِنِينَ ( 10 )\r\n\r\nترجمه :\r\nبه مادر موسى وحى كرديم كه موسى را شير ده و چون بر او ترسيدى بدريايش بيفكن و نترس و غمگين مباش كه او را به تو برگردانده ، از پيامبرانش ميگردانيم .\r\nخاندان فرعون او را گرفتند تا عاقبت دشمن و مايهء غم آنها گردد . فرعون و هامان و سپاهيانشان از خطاكاران بودند . زن فرعون گفت : روشنى چشم من و تو باشد . او را\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nنكشيد . شايد ما را نفع بخشد يا او را بفرزندى بگيريم . و حال آنكه نميدانستند .\r\nقلب مادر موسى از همه چيز فارغ بود و نزديك بود كه اگر براى اينكه از مؤمنين باشد ، صبر بر دلش نمىنهاديم ، آشكارش سازد .\r\n\r\nقرائت :\r\nحزنا : كوفيان بجز عاصم « حزْن » خوانده‌اند و هر دو بيك معنى است .\r\n\r\nاعراب :\r\nخفت : مفعول اين فعل محذوف است به تقدير « احداً »  قُرَّتُ عَيْنٍ لِي  : خبر مبتداء محذوف : « هو »  وَ هُمْ لا يَشْعُرُونَ  : حال .\r\n\r\nمقصود :\r\nسپس خداوند بيان مىكند كه چگونه فرعون و قومش را هلاك كرد تا دليل باشد بر كمال قدرت و حكمتش . مىفرمايد :\r\n وَ أَوْحَيْنا إِلى أُمِّ مُوسى أَنْ أَرْضِعِيهِ  : بمادر موسى الهام كرديم و بدلش انداختيم كه طفل را تا نترسيده‌اى شير ده .\r\nدر اينجا تعبير بوحى دارد و اين وحى نه وحيى است كه به انبياء مىشود . برخى گفته‌اند : جبرئيل بر مادر موسى نازل شد . برخى گفته‌اند : خواب ديد و علماء بنى - اسرائيل خوابش را تعبير كردند .\r\n فَإِذا خِفْتِ عَلَيْهِ فَأَلْقِيهِ فِي الْيَمِّ  : و هنگامى كه ترسيدى مأمورين فرعون بچه را بكشند ، او را بدرياى نيل بيفكن .\r\n وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ  : از مردان او نترس و از دورى او محزون مباش كه ما به زودى او را تندرست به تو بر ميگردانيم و او را يكى از پيامبران خواهيم ساخت .\r\nدر اين آيه ، دو امر و دو نهى و دو خبر و دو بشارت است .\r\nنقل شده است كه شخصى اشعارى از يك زن باديه‌نشين شنيد كه بسيار فصيح بود .\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nگفت : چقدر فصيح هستى ! گفت : فصاحت مخصوص خداوند است و همين آيه را خواند و نكات آن را توضيح داد .\r\nوهب مىگويد : هنگامى كه مادر موسى باردار بود حملش را پوشيده داشت و هيچكس از حال او مطلع نشد و اين كار خدا بود . زيرا ميخواست با اين طفل بر سر قوم بنى اسرائيل منت گذارد . در آن سالى كه موسى ميخواست تولد شود ، فرعون قابله‌ها را حاضر كرد و به آنها دستور داد كه زنان را بدقت تفتيش كنند . مادر موسى در همين موقع بموسى حامله شد ولى شكمش بر نيامد و رنگش تغيير نكرد و شيرش ظاهر نشد و قابله‌ها كارى به او نداشتند . شبى كه موسى به دنيا آمد ، هيچكس پهلوى مادرش نبود . قابله‌اى هم نداشت . تنها خواهر موسى - مريم - در آنجا حاضر بود .\r\nدر اينوقت خداوند دستور داد كه فرزند خود را شير دهد . مدت سه ماه او را شير داد .\r\nبطورى كه كسى صداى گريهء او را نميشنيد و هيچ حركتى از طفل سر نميزد . هنگامى كه از گرفتارى بچه ترسيد ، صندوقى ساخت و براى طفل در آن جايى درست كرد و طفل را به امر خدا در آن نهاد و شبانه به دريا انداخت .\r\nابن عباس مىگويد : وقتى كه تولد موسى نزديك شد ، قابله‌اى كه مأمور وى بود آمد و كمك كرد تا طفل به دنيا آمد . قابله در جبين طفل نورى ديد كه اندامش را لرزاند و محبت طفل در دلش جاى گرفت . سپس بمادر موسى گفت : آمدم كه نوزاد ترا بكشم ولى احساس ميكنم كه چنان او را دوست ميدارم كه احدى را اينطور دوست نداشته‌ام . او را حفظ كن . هنگامى كه قابله رفت ، جاسوسان متوجه شدند و آمدند كه داخل خانه شوند ، خواهر موسى بمادر اطلاع داد ، مادر ، طفل را در خرقه‌اى پيچيد و در تنور انداخت . آنها وارد شدند و تنور را روشن و رنگ صورت مادر موسى را تغيير نيافته و پستان او را بىشير ديدند . از خانه خارج شدند . مادر بر سر تنور آمد . خداوند آتش را بر موسى سرد و سلامت كرده بود . اما - مادر چون ميديد كه فرعون در جستجوى اطفال كوشش فراوان دارد ترسيد و به نجارى سفارش كرد كه برايش صندوق بسازد . نجار سؤال كرد كه صندوق براى چه ميخواهد ؟ مادر موسى\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nچون از دروغ خوشش نمىآمد ، گفت : بچه‌اى دارم كه ميخواهم در آن مخفى كنم .\r\nنجار تابوت را ساخت و به او فروخت ، سپس رفت تا مأمورين را از وجود طفل مطلع سازد . ولى نتوانست با آنها تكلم كند . برگشت و شروع به كار كرد و زبانش باز شد .\r\nدوباره رفت كه گزارش دهد ، باز هم زبانش بند آمد . تا سه مرتبه اين وضع تكرار شد و فهميد كه يك قضيهء غير عادى است و دست خدا در كار است .\r\n فَالْتَقَطَهُ آلُ فِرْعَوْنَ  : بچه به دريا انداخته شد و خاندان فرعون او را يافتند و از دريا گرفتند .\r\n لِيَكُونَ لَهُمْ عَدُوًّا وَ حَزَناً  : سرانجام اين طفل موجب اندوه آنها شد و بدشمنى آنها برخاست .\r\n إِنَّ فِرْعَوْنَ وَ هامانَ وَ جُنُودَهُما كانُوا خاطِئِينَ  : فرعون و هامان و سپاهيان ايشان مردمى خطاكار و معصيتكار بودند .\r\nداستان از اينقرار است كه رود نيل صندوق حامل موسى را به جايى آورد كه فرعون و زنش زندگى ميكردند . فرعون دستور داد كه بچه را بياورند . آسيه دختر مزاحم در را گشود . همين كه بچه را ديد ، خداوند محبتش را در دلش انداخت .\r\nآسيه زنى بود از بنى اسرائيل كه از زيبا رويان و پيامبر زادگان بود . به مؤمنين رحم ميكرد و به آنها صدقه ميداد ، همين كه چشم فرعون بموسى افتاد ، خشمگين شد و گفت : چطور اين طفل از مرگ نجات يافته است . آسيه گفت : اين طفل بيش از يك سال دارد . تو دستور داده‌اى كه بچه‌هاى امسال را بكشند . بگذارش تا روشنى چشم ما باشد . چنان كه خداوند مىفرمايد :\r\n وَ قالَتِ امْرَأَتُ فِرْعَوْنَ قُرَّتُ عَيْنٍ لِي وَ لَكَ لا تَقْتُلُوهُ عَسى أَنْ يَنْفَعَنا أَوْ نَتَّخِذَهُ وَلَداً  : زن فرعون گفت : روشنى چشم من و تو باشد . او را نكش . شايد بما نفع دهد يا او را بفرزندى بگيريم .\r\nعلت اينكه زن فرعون چنين حرفى زد اين بود كه فرعون فرزند نداشت و ميخواست از اين راه او را به طمع اندازد .\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nابن عباس گويد : هنگامى كه اطرافيان فرعون از موسى اطلاع يافتند ، آمدند كه او را بكشند . آسيه آنها را منع كرد و بفرعون گفت : نكشيدش تا قرة العين ما باشد . فرعون به او گفت : قرة العين تو باشد نه من .\r\nپيامبر گرامى اسلام فرمود : سوگند به آن كسى كه به او سوگند ميخورند كه اگر فرعون نيز موسى را همچون آسيه قرة العين خود شناخته بود ، خداوند او را هدايت مىكرد . هم چنان كه زنش را هدايت كرد . لكن فرعون از جهت شقاوتش امتناع كرد كه موسى را قرة العين خود بداند .\r\n وَ هُمْ لا يَشْعُرُونَ  : فرعون و قومش خبر نداشتند كه سرانجام بدست همين طفل هلاك خواهند شد .\r\nبرخى گويند : يعنى نميدانستند كه آنچه بدنبالش مىگشتند كه او را بكشند همين است .\r\n وَ أَصْبَحَ فُؤادُ أُمِّ مُوسى فارِغاً  : قلب مادر موسى از همه چيز آسوده بود جز از خيال موسى .\r\nبرخى گويند : يعنى قلبش از غم و اندوه موسى آسوده بود . زيرا اطمينان داشت كه پسرش نجات مىيابد و وعدهء خداوند حق است .\r\nبرخى گويند : يعنى وعدهء خدا را فراموش كرده بود « 1 » .\r\n إِنْ كادَتْ لَتُبْدِي بِهِ لَوْ لا أَنْ رَبَطْنا عَلى قَلْبِها  : اگر ما دل مادر موسى را به صبر و يقين تقويت نكرده بوديم ، نزديك بود كه از شدت غم نالهء خود را به ياد فرزند\r\n\r\n\r\n","description":"","footnote":"\r\n( 1 ) - از آنجا كه مادر موسى زنى با ايمان است و چنان كه ديديم در سه آيه پيش خداوند بيان داشت كه به او بر مسند مقدس مادرى وحى كرده است كه نترسد و غمگين نباشد و اطمينان داشته باشد كه فرزند او به او برميگردد و از پيامبران مىشود ، بايد منظور از فراغت قلب مادر موسى اين باشد كه آسوده خاطر ، بىغم و اندوه و وحشت بنشيند تا وعده‌هاى الهى تحقق يابد و طفل خود را در آغوش كشد . بديهى است كه اگر غير از اين معنى مراد باشد بايد وحى خدا و وعدهء او در مورد كسى كه اعتماد و اطمينان حاصل نميكند بيهوده باشد . اما مسلماً مادر موسى از مدتها پيش مورد عنايت و توجه مخصوص خداست و على هذا نگرانى ندارد .\r\n","page_name":" 164 ","page_number":166},
  {"content":"\r\n\r\nبلند كند . برخى گويند : يعنى از مشاهدهء منظرهء غرق شدن طفل نزديك بود كه ناله بر آورد . ولى ما دلش را به صبر تقويت كرديم . برخى گويند : يعنى اگر قلبش را تقويت نكرده بوديم نزديك بود هنگامى كه فرعون او را براى شير دادن موسى احضار كرد ، بگويد : من مادر او هستم . زيرا سخت خوشحال شده بود . برخى گويند :\r\nنزديك بود وحى را آشكار سازد .\r\n لِتَكُونَ مِنَ الْمُؤْمِنِينَ  : علت اينكه قلب او را به نيروى صبر تقويت كرديم اين بود كه ميخواستيم از افراد مؤمن باشد ، وعدهء ما را تصديق كند و بوحى و سخن ما اعتماد داشته باشد .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n\r\n[ سوره القصص ( 28 ) : آيات 11 تا 15 
  ]\r\nوَ قالَتْ لِأُخْتِهِ قُصِّيهِ فَبَصُرَتْ بِهِ عَنْ جُنُبٍ وَ هُمْ لا يَشْعُرُونَ ( 11 ) وَ حَرَّمْنا عَلَيْهِ الْمَراضِعَ مِنْ قَبْلُ فَقالَتْ هَلْ أَدُلُّكُمْ عَلى أَهْلِ بَيْتٍ يَكْفُلُونَهُ لَكُمْ وَ هُمْ لَهُ ناصِحُونَ ( 12 ) فَرَدَدْناهُ إِلى أُمِّهِ كَيْ تَقَرَّ عَيْنُها وَ لا تَحْزَنَ وَ لِتَعْلَمَ أَنَّ وَعْدَ اللَّهِ حَقٌّ وَ لكِنَّ أَكْثَرَهُمْ لا يَعْلَمُونَ ( 13 ) وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً وَ كَذلِكَ نَجْزِي الْمُحْسِنِينَ ( 14 ) وَ دَخَلَ الْمَدِينَةَ عَلى حِينِ غَفْلَةٍ مِنْ أَهْلِها فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِهِ وَ هذا مِنْ عَدُوِّهِ فَاسْتَغاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ فَوَكَزَهُ مُوسى فَقَضى عَلَيْهِ قالَ هذا مِنْ عَمَلِ الشَّيْطانِ إِنَّهُ عَدُوٌّ مُضِلٌّ مُبِينٌ ( 15 )\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n\r\nترجمه :\r\nمادر موسى به خواهر موسى گفت : او را دنبال كن و او را از دور مىديد و آنها نميدانستند . و زنان شيرده را از پيش بر او حرام كرده بوديم . خواهر موسى گفت : آيا شما را به خانواده‌اى كه او را براى شما تكفل كند دلالت كنم ؟ و آنها دلشان به حال موسى مىسوخت . موسى را بمادرش برگردانديم تا چشمش روشن گردد و محزون نشود و بداند كه وعدهء خدا حق است ولى بيشتر آنها نميدانند ، و چون به حد رشد رسيد و كمال يافت حكمت و دانش به او داديم و نيكوكاران را اينطور پاداش ميدهيم .\r\nو هنگامى كه اهل شهر غفلت داشتند وارد شهر شد و دو مرد را كه يكى از دوستان و يكى از دشمنانش بود در حال نبرد ديد و آنكه از دوستانش بود بر آنكه از دشمنانش بود از وى كمك خواست . موسى بر سينه‌اش كوبيد و كارش را ساخت . گفت : اين از عمل شيطان است كه او دشمنى آشكار است .\r\n\r\nلغت :\r\nقص : دنبال كردن .\r\nبصرت به عن جنب : او را از دور ميديد .\r\nمراضع : جمع مرضعه ، زنان شيرده .\r\nنصح : عملى را از روى خلوص انجام دادن . ضد غش ( خيانت ) .\r\nوكز : دور كردن و بقولى مشت زدن .\r\n\r\nاعراب :\r\n عَنْ جُنُبٍ  : حال .\r\n هذا مِنْ شِيعَتِهِ وَ هذا مِنْ عَدُوِّهِ  : اين دو جمله در محل نصب و صفت « رجلين » مىباشند .\r\n\r\nمقصود :\r\nسپس خداوند به بيان اين مىپردازد كه چگونه دل فرعون را نرم و رام كرد تا به تربيت موسى پردازد . مىفرمايد :\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n وَ قالَتْ لِأُخْتِهِ قُصِّيهِ  : مادر موسى به دختر خويش گفت : از دنبال موسى برو و از حال او كسب اطلاع كن .\r\n فَبَصُرَتْ بِهِ عَنْ جُنُبٍ  : خواهر موسى از دنبال موسى رفت . مشاهده كرد كه خاندان فرعون صندوق را از آب گرفته و موسى را از درون آن بيرون آورده‌اند و او از دور بتماشا پرداخت .\r\nاين جملهء كوتاه با همهء اختصارى كه دارد تمام مطالب بالا را افاده مىكند و از معجزات قرآن است .\r\n وَ هُمْ لا يَشْعُرُونَ  : ولى فرعونيان نمىدانستند كه او خواهر موسى است .\r\nبرخى گويند : يعنى نمىدانستند كه وى براى كسب اطلاع از حال موسى آمده است .\r\nاين جمله در آيهء ( 10 ) هم آمده بود . شايد منظور از تكرار آن است كه ميخواهد بفهماند اگر فرعون خدا بود ، بايد از اين امور آگاه باشد .\r\n وَ حَرَّمْنا عَلَيْهِ الْمَراضِعَ مِنْ قَبْلُ  : هر زن شيردهى آوردند ، پستانش را نگرفت .\r\nزيرا خداوند از پيش او را از خوردن شير اين زنها منع كرده ، بغض آنها را در دلش انداخته بود . تحريم در اينجا به معنى منع است نه نهى از فعل . چنان كه امرء القيس گويد :\r\n جالت لتصرعنى فقلت لها اقصرى * انى امرء صرعى عليك حرام \r\nحركت كرد كه مرا بر زمين بزند . به او گفتم : خوددارى كن كه من مردى هستم كه زمين زدن من بر تو حرام ( ممنوع ) است .\r\n فَقالَتْ هَلْ أَدُلُّكُمْ عَلى أَهْلِ بَيْتٍ يَكْفُلُونَهُ لَكُمْ  : خواهر موسى به آنها گفت :\r\nميخواهيد شما را به خانواده‌اى دلالت كنم كه تكفل و تربيت او را براى شما بر عهده گيرد ؟\r\nاين جمله دلالت دارد بر اينكه خداوند محبت موسى را در دل فرعون افكنده بود . بخاطر محبت شديدى كه بموسى پيدا كرده بود زنان شيرده را حاضر كرد .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nولى موسى پستان هيچ زنى نگرفت . وقتى خواهر موسى بىتابى و محبت و دلسوزى آنها را مشاهده كرد ، گفت : خانواده‌اى سراغ دارم كه با كمال محبت و دلسوزى اين طفل را تربيت و بزرگ مىكنند .\r\n وَ هُمْ لَهُ ناصِحُونَ  : قوم فرعون دلشان براى طفل مىسوخت و همه نوع تلاش براى نجات طفل كرده بودند .\r\nبرخى گويند : وقتى خواهر موسى چنين گفت ، هامان گفت : اين زن او را مىشناسد و ميداند كه از چه خانواده‌اى است ؟ خواهر موسى گفت : منظورم اين بود كه اين خانواده دوستان و خدمتگزاران فرعونند .\r\n فَرَدَدْناهُ إِلى أُمِّهِ كَيْ تَقَرَّ عَيْنُها وَ لا تَحْزَنَ  : موسى را بمادرش برگردانديم تا چشمش روشن شود و غم نخورد .\r\nدر اينوقت خواهر موسى نزد مادر آمده ، او را نزد فرعون برد . موسى بوى آشنا بمشامش خورد . دانست كه مادر است . پستانش را گرفت و شيرش را نوشيد و آرام شد .\r\nگويند : فرعون به او گفت : چرا اين طفل فقط پستان ترا گرفت ؟ جواب داد :\r\nبخاطر اينكه من زنى خوشبو بوده داراى شيرى پاك هستم . هر بچه‌اى بياورند شير مرا مىخورد . فرعون خوشحال شد .\r\n وَ لِتَعْلَمَ أَنَّ وَعْدَ اللَّهِ حَقٌّ  : تا مادر موسى بداند كه وعدهء خدا حق است . مقصود همان وعده‌اى است كه در آيهء 7 ذكر شده است .\r\n وَ لكِنَّ أَكْثَرَهُمْ لا يَعْلَمُونَ  : ولى بيشتر آنها نمىدانستند كه خداوند به وعدهء خود جامهء عمل پوشيده است .\r\n وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً  : همين كه موسى رشد كرد ، و عقلش كامل شد ، او را به حكمت و دانش برترى بخشيديم . برخى گفته‌اند : يعنى هنگامى كه به سن 40 ساله رسيد . بنا بر اين موسى پيش از آنكه به نبوت برگزيده شود داراى حكمت و دانش بود . برخى گويند : منظور از حكمت و دانشى كه به او داده\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nشده ، همان مقام نبوت است .\r\n وَ كَذلِكَ نَجْزِي الْمُحْسِنِينَ  : نيكوكاران را اين چنين پاداش ميدهيم ( تفسير اين قسمت در سورهء يوسف گذشت )  وَ دَخَلَ الْمَدِينَةَ عَلى حِينِ غَفْلَةٍ مِنْ أَهْلِها  : در موقع ظهر كه مردم استراحت كرده بودند موسى وارد شهر شد .\r\nبرخى گفته‌اند : اين شهر در دو فرسخى مصر بود . برخى گفته‌اند : شب هنگام بعد از نماز مغرب و عشاء وارد شهر شد . برخى گفته‌اند : روز عيدى بود و مردم سرگرم بازيها و جشنهاى خود بودند .\r\nدر بارهء اينكه چرا وارد شهر شد ، اختلاف است : برخى گويند : موسى در جمع سواران موكب فرعون حركت ميكرد . روزى به او خبر دادند كه فرعون و موكبش حركت كرده‌اند . موسى هم سوار شد و بدنبالشان حركت كرد ، همين كه موقع خواب نيمروز شد ، به شهر آمد كه استراحت كند .\r\nبرخى گويند : بنى اسرائيل جمع مىشدند و سخن موسى را گوش ميدادند .\r\nهنگامى كه موسى به حد رشد رسيد با قوم فرعون به مخالفت پرداخت . اين خبر در همه جا پخش شد و او را ترساندند . موسى هر وقت داخل شهر مىشد ، ترسان بود .\r\nاز اينرو وقتى داخل شد كه كسى نفهمد .\r\nبرخى گويند : فرعون دستور داده بود كه موسى را اخراج كنند . از اينرو موسى طورى وارد شهر مىشود كه كسى نفهمد .\r\n فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِهِ وَ هذا مِنْ عَدُوِّهِ  : در همين موقع به دو مرد برخورد كه يكى از آنها اسرائيلى و ديگرى قبطى بود و با يكديگر نبرد مىكردند و مرد قبطى ميخواست اسرائيلى را مجبور كند كه هيزم به آشپزخانهء فرعون برد .\r\nبرخى گويند : يكى از آنها ديندار و ديگرى كافر بود .\r\n فَاسْتَغاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ  : مردى كه دوست موسى\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nبود از موسى كمك خواست تا دشمن را مغلوب سازد .\r\nابو بصير از امام صادق ( ع ) روايت كرده است كه : نام شما براى شما مبارك باشد .\r\nگفتم : چه نامى ؟ فرمود : شيعه ! مگر نشنيده‌اى كه خداوند مىفرمايد :  « فَاسْتَغاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ »  .\r\n فَوَكَزَهُ مُوسى فَقَضى عَلَيْهِ  : موسى مشتى بر سينه‌اش زد و كار او را يكسره كرد . برخى گفته‌اند : عصائى به او زد .\r\n قالَ هذا   مِنْ عَمَلِ الشَّيْطانِ  : و گفت : اين كار از شيطان بود كه مرا بخشم آورد .\r\nو باعث شد كه مردى را بكشم .\r\nحسن گويد : در آن موقع كشتن كافر روا نبود . زيرا تكليف خوددارى از جنگ بود .\r\nبرخى گفته‌اند : يعنى كارى كه به سبب آن قتل واقع شد از عمل شيطان بود . « 1 » سيد مرتضى دو وجه ديگر ذكر كرده است : 1 - قتل او بدست من سبب شد كه او از ثواب محروم گردد و اين از عمل شيطان است . زيرا بهتر بود كه فعلا زنده بماند شايد از فرصت استفاده ميكرد پس موسى فعل مستحبى را ترك كرده است .\r\n2 - مقصود اين است كه كار مقتول از عمل شيطان بود . يعنى او مخالف خدا و مستحق قتل بود . سپس به وصف شيطان پرداخته ، مىگويد :\r\n إِنَّهُ عَدُوٌّ مُضِلٌّ مُبِينٌ  : شيطان دشمن بنى آدم و آشكارا گمراه كنندهء ايشان است .\r\nپرسش :\r\nآن مرد يا سزاوار قتل بود يا نبود ؟ اگر سزاوار نبود ، از نظر شما روا نيست انبياء پيش از نبوت يا بعد از آن مرتكب كار خلاف شوند و اگر سزاوار بود ، چرا\r\n\r\n\r\n","description":"","footnote":"\r\n( 1 ) - از آنجا كه ما معتقديم كه پيامبران كارى كه مطابق ميل شيطان و مخالف رضاى خداست انجام نميدهند ، بايد اين جمله طورى معنى شود كه با قاعده عصمت انبياء مخالف نباشد . على هذا آيه هيچ دلالتى ندارد كه موسى ميخواهد بگويد قتل از عمل شيطان است ، بلكه ميخواهد بگويد اين قتل در نتيجه جنگى است كه عمل شيطان بود .\r\n","page_name":" 171 ","page_number":173},
  {"content":"\r\n\r\nموسى از اين كار پشيمان شد و استغفار كرد ؟\r\nپاسخ :\r\nاين قتل به منظور نجات مؤمنى از شر ظالمى انجام شد و به خودى خود مقصود نبود . بديهى است كه چنين قتلى قبيح نيست . زيرا جنبهء دفاعى دارد و فرقى نيست ميان اينكه قاتل از خود دفاع كند يا از ديگرى ، اما در بارهء ندامت و استغفار موسى بعدا سخن خواهيم گفت .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\n\r\n[ سوره القصص ( 28 ) : آيات 16 تا 20 
  ]\r\nقالَ رَبِّ إِنِّي ظَلَمْتُ نَفْسِي فَاغْفِرْ لِي فَغَفَرَ لَهُ إِنَّهُ هُوَ الْغَفُورُ الرَّحِيمُ ( 16 ) قالَ رَبِّ بِما أَنْعَمْتَ عَلَيَّ فَلَنْ أَكُونَ ظَهِيراً لِلْمُجْرِمِينَ ( 17 ) فَأَصْبَحَ فِي الْمَدِينَةِ خائِفاً يَتَرَقَّبُ فَإِذَا الَّذِي اسْتَنْصَرَهُ بِالْأَمْسِ يَسْتَصْرِخُهُ قالَ لَهُ مُوسى إِنَّكَ لَغَوِيٌّ مُبِينٌ ( 18 ) فَلَمَّا أَنْ أَرادَ أَنْ يَبْطِشَ بِالَّذِي هُوَ عَدُوٌّ لَهُما قالَ يا مُوسى أَ تُرِيدُ أَنْ تَقْتُلَنِي كَما قَتَلْتَ نَفْساً بِالْأَمْسِ إِنْ تُرِيدُ إِلاَّ أَنْ تَكُونَ جَبَّاراً فِي الْأَرْضِ وَ ما تُرِيدُ أَنْ تَكُونَ مِنَ الْمُصْلِحِينَ ( 19 ) وَ جاءَ رَجُلٌ مِنْ أَقْصَى الْمَدِينَةِ يَسْعى قالَ يا مُوسى إِنَّ الْمَلَأَ يَأْتَمِرُونَ بِكَ لِيَقْتُلُوكَ فَاخْرُجْ إِنِّي لَكَ مِنَ النَّاصِحِينَ ( 20 )\r\n\r\nترجمه :\r\nگفت : خدايا به خود ظلم كردم . مرا ببخشاى و خدا او را بخشود كه او غفور و\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nرحيم است . گفت : خدايا سوگند به آنچه به من انعام كردى كه هرگز پشتيبان مجرمين نخواهم بود . موسى در شهر هم چنان در انتظار به سر مىبرد . تا اينكه باز همان مرد اسرائيلى كه روز پيش از او كمك خواسته بود ، از او كمك خواست . موسى به او گفت :\r\nتو آدم گمراهى هستى . همين كه خواست دشمن را دور كند ، گفت : اى موسى ميخواهى همانطورى كه ديروز شخصى را كشتى امروز هم مرا بكشى . تو نميخواهى مگر اينكه در روى زمين از جباران باشى و نميخواهى كه از مصلحين باشى . مردى با شتاب از نقطه دور دست شهر آمده ، گفت : اى موسى ، اشراف فرعونى ميخواهند ترا بكشند .\r\nخارج شو كه من از دوستان مخلص توام .\r\n\r\nلغت :\r\nترقب : انتظار .\r\nاستصراخ : كمك خواستن .\r\nايتمار : مشورت .\r\n\r\nاعراب :\r\n بِما أَنْعَمْتَ  : باء حرف قسم و جواب قسم « فلن اكون »  أَنْ أَرادَ أَنْ  : « ان » اول زائده و دوم مصدريه است .\r\n لَكَ مِنَ النَّاصِحِينَ  : « لك » متعلق به محذوف است كه بوسيلهء « الناصحين » تفسير شده و به خود آن متعلق نيست . زيرا ما بعد « ال » موصوله در ما قبل آن عمل نميكند .\r\n\r\nمقصود :\r\nاكنون به بيان اين مطلب مىپردازد كه موسى پس از قتل قبطى پشيمان شد .\r\n قالَ رَبِّ إِنِّي ظَلَمْتُ نَفْسِي  : موسى گفت : خدايا من با اين قتل به خودم ظلم كردم . زيرا اگر بدانند مرا ميكشند .\r\nمرحوم سيد مرتضى ميگويد : اين اعتراف در پيشگاه خدا از اين جهت است كه از او ترك اولايى سر زده و عمل مستحبى را ترك كرده است .\r\n\r\n","description":"","footnote":"","page_name":" 174 ","page_number":176},
  {"content":"\r\n\r\n فَاغْفِرْ لِي  : خدايا مرا بيامرز . نظير قول موسى ، قول حضرت آدم است كه پس از خوردن شجرهء ممنوعه كه آن هم ترك مستحبى كرده بود ، مىگويد :  « رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ »  ( خدايا ، به خود ظلم كرديم و اگر ما را نيامرزى و بما رحم نكنى از زيانكاران خواهيم بود : اعراف 23 ) مرا بيامرز ، يعنى توبه و استغفارم را قبول كن . پس قبول توبه و استغفار ، غفران ناميده شده است .\r\n فَغَفَرَ لَهُ إِنَّهُ هُوَ الْغَفُورُ الرَّحِيمُ  : خداوند موسى را بخشود و او نسبت به بندگان خود آمرزگار و بخشندهء نعمت است .\r\n قالَ رَبِّ بِما أَنْعَمْتَ عَلَيَّ فَلَنْ أَكُونَ ظَهِيراً لِلْمُجْرِمِينَ  : موسى گفت :\r\nخدايا با آمرزش خود و دفع بلاى دشمنان ، نعمتى به من عطا كرده‌اى كه بدان سوگند ياد ميكنم كه هرگز پشتيبان مجرمين نباشم .\r\nاز اين آيه استفاده مىشود كه پشتيبانى مجرمين ، جرم و معصيت و پشتيبانى مؤمنين طاعت و عبادت است ، موسى هر كه را كه به ظاهر اهل ايمان بود كمك ميكرد و هر كه را كه به ظاهر اهل كفر بود مخالفت ميكرد .\r\nدر روايت است كه از عطاء بن ابى رياح پرسيدند : فلانى براى فلانى نويسندگى مىكند و دخل و خرج او به اندازهء همان اجرتى است كه از وى ميگيرد . اگر بگيرد ، بى نياز است و اگر نگيرد ، خودش و عائله‌اش دچار فقر شديد مىشوند . عطاء گفت :\r\nآيا قول آن مرد صالح ( موسى ) را نشنيده‌اى :  « رَبِّ بِما أَنْعَمْتَ عَلَيَّ فَلَنْ أَكُونَ ظَهِيراً لِلْمُجْرِمِينَ »  .\r\n فَأَصْبَحَ   فِي الْمَدِينَةِ خائِفاً يَتَرَقَّبُ  : روز ديگر موسى در شهر ماند و از كشتن قبطى بيمناك بود و منتظر بود كه اخبار را در مورد اين قتل بدست آورد . يعنى از فرعون و قومش مىترسيد كه متوجه شوند موسى قاتل قبطى است . از اينرو تجسس ميكرد تا ببيند آنها چه عكس العملى نشان ميدهند ؟\r\n فَإِذَا الَّذِي اسْتَنْصَرَهُ بِالْأَمْسِ يَسْتَصْرِخُهُ  : در همين موقع همان اسرائيلى كه روز پيش از موسى كمك خواسته بود ، با مرد ديگرى درگيرى پيدا كرد و از موسى\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nبراى نجات از شر او كمك طلبيد .\r\nابن عباس مىگويد : همين كه قتل قبطى فاش شد ، قبطيان به فرعون گفتند :\r\nبنى اسرائيل يكى از مردان ما را كشته‌اند ، فرعون گفت : قاتل او را مىشناسيد و كسى داريد كه شهادت دهد ؟ گفتند : نه . به آنها دستور داد كه به جستجو پردازند . در همان وقتى كه جستجو ميكردند ، موسى در حين عبور ، به آن اسرائيلى برخورد و اسرائيلى از وى كمك خواست .\r\n قالَ لَهُ مُوسى إِنَّكَ لَغَوِيٌّ مُبِينٌ  : موسى به او گفت : تو آشكارا گرفتار گمراهى هستى . زيرا ديروز با آن مرد جنگيدى و امروز با اين مرد .\r\nمقصود گمراهى از حيث دين نيست ، بلكه مقصود اين است كه جنگ كردن با قوم فرعون كه جمعيتشان زياد است ، گمراهى است و از روى صواب نيست .\r\n فَلَمَّا أَنْ أَرادَ أَنْ يَبْطِشَ بِالَّذِي هُوَ عَدُوٌّ لَهُما قالَ يا مُوسى أَ تُرِيدُ أَنْ تَقْتُلَنِي كَما قَتَلْتَ نَفْساً بِالْأَمْسِ  : سرانجام موسى دلش به حال آن مرد اسرائيلى سوخت و تصميم گرفت كه شر دشمن را كوتاه كند . اما مرد اسرائيلى تصور كرد كه موسى ميخواهد بكمك قبطى بشتابد . زيرا قبلا به او اعتراض كرده بود كه دچار گمراهى است . از اينرو گفت : همانطورى كه ديروز يك نفر را كشتى ، امروز هم ميخواهى مرا بكشى ؟\r\nحسن مىگويد : اين مطلب را همان قبطى گفت ، زيرا قتل آن مرد شهرت پيدا كرده بود و ميدانست كه بدست بنى اسرائيل كشته شده است .\r\n إِنْ تُرِيدُ إِلَّا أَنْ تَكُونَ جَبَّاراً فِي الْأَرْضِ  : تصميم تو اين است كه در روى زمين به قتل و ستم پردازى .\r\nعكرمه و شعبى گويند : هر كس دو نفر را به ناحق بكشد ، جبار است .\r\n وَ ما تُرِيدُ أَنْ تَكُونَ مِنَ الْمُصْلِحِينَ  : تو نميخواهى از اصلاح كنندگان باشى .\r\nهمين كه اسرائيلى اين مطلب را گفت ، قبطى دانست كه موسى قاتل است ، نزد فرعون رفت و او را مطلع ساخت . فرعون مأمورين را بطلب موسى فرستاد و دستور قتلش داد .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n وَ جاءَ رَجُلٌ مِنْ أَقْصَى الْمَدِينَةِ يَسْعى  : مردى از آخر شهر از راهى نزديكتر پيش از رسيدن مأمورين با شتاب و عجله خود را به موسى رسانده ، او را از تصميم قبطيان آگاه كرد . گويند : اين مرد مؤمن آل فرعون حزقيل بود . برخى گفته‌اند :\r\nنامش شمعون و برخى گفته‌اند : نامش سمعان بود .\r\n قالَ يا مُوسى إِنَّ الْمَلَأَ يَأْتَمِرُونَ بِكَ لِيَقْتُلُوكَ فَاخْرُجْ إِنِّي لَكَ مِنَ النَّاصِحِينَ  :\r\nبه موسى گفت : اشراف فرعونى تصميم گرفته‌اند ترا بكشند . از سرزمين مصر خارج شو كه من از خير خواهان و دوستان تو هستم .\r\n\r\n","description":"","footnote":"","page_name":" 177 ","page_number":179},
  {"content":"\r\n\r\n\r\n[ سوره القصص ( 28 ) : آيات 21 تا 25 
  ]\r\nفَخَرَجَ مِنْها خائِفاً يَتَرَقَّبُ قالَ رَبِّ نَجِّنِي مِنَ الْقَوْمِ الظَّالِمِينَ ( 21 ) وَ لَمَّا تَوَجَّهَ تِلْقاءَ مَدْيَنَ قالَ عَسى رَبِّي أَنْ يَهْدِيَنِي سَواءَ السَّبِيلِ ( 22 ) وَ لَمَّا وَرَدَ ماءَ مَدْيَنَ وَجَدَ عَلَيْهِ أُمَّةً مِنَ النَّاسِ يَسْقُونَ وَ وَجَدَ مِنْ دُونِهِمُ امْرَأَتَيْنِ تَذُودانِ قالَ ما خَطْبُكُما قالَتا لا نَسْقِي حَتَّى يُصْدِرَ الرِّعاءُ وَ أَبُونا شَيْخٌ كَبِيرٌ ( 23 ) فَسَقى لَهُما ثُمَّ تَوَلَّى إِلَى الظِّلِّ فَقالَ رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ ( 24 ) فَجاءَتْهُ إِحْداهُما تَمْشِي عَلَى اسْتِحْياءٍ قالَتْ إِنَّ أَبِي يَدْعُوكَ لِيَجْزِيَكَ أَجْرَ ما سَقَيْتَ لَنا فَلَمَّا جاءَهُ وَ قَصَّ عَلَيْهِ الْقَصَصَ قالَ لا تَخَفْ نَجَوْتَ مِنَ الْقَوْمِ الظَّالِمِينَ ( 25 )\r\n\r\nترجمه :\r\nموسى ترسناك از شهر خارج شد و منتظر بود كه او را بگيرند . گفت : خدايا\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nمرا از مردم ستمكار نجات ده . و چون متوجه مدين شد ، گفت : اميد است كه خداوند مرا به راه درست هدايت كند و چون بر سر چاه مدين رسيد ، مردمى يافت كه حيوانات خود را آب ميدادند و در كنار آنها دو زن ديد كه گوسفندان خود را از نزديك شدن به آب باز ميداشتند . موسى به آنها گفت : چرا از دادن آب به گوسفندانتان خوددارى ميكنيد ؟ گفتند : گوسفندانمان را آب نميدهيم تا چوپانان بروند . و پدرمان پير سالخوردى است . موسى گوسفندانشان را آب داد . سپس به سايه رفته ، گفت : خدايا به خيرى كه بر من نازل كرده‌اى محتاجم . يكى از زنان كه با شرم و حيا حركت ميكرد ، نزد موسى آمده ، گفت : پدرم ترا ميخواهد تا مزد اينكه بگوسفندان ما آب دادى به تو بدهد . هنگامى كه نزد او رفت و سر گذشت خود را براى او شرح داد ، گفت : نترس . از قوم ستمكار نجات يافته‌اى .\r\n\r\nقرائت :\r\nيصدر : ابو جعفر و ابو عمرو و ابن عامر بفتح ياء و ضم دال خوانده‌اند و ديگران از باب افعال . بنا بر اول مقصود اين است كه چوپانان بروند و بنا بر دوم مقصود اين است كه چوپانان گوسفندان خود را ببرند و بنا بر اين مفعول حذف شده است .\r\n\r\nلغت :\r\nتلقاء شىء : جانب و طرف شىء .\r\nسواء السبيل : وسط طريق .\r\nتذودان : منع مىكردند ، زجاج گويد : اين كلمه در مورد شتر و گوسفند به كار مىرود نه انسان . اما صحيح نيست زيرا استعمالاتى هست كه خلاف آن را ثابت مىكند .\r\nخطب : امر مهم .\r\nرعاء : جمع « راعى » چوپانان .\r\n\r\n","description":"","footnote":"","page_name":" 179 ","page_number":181},
  {"content":"\r\n\r\n\r\nاعراب :\r\nتلقاء : ظرف مكان .\r\n لا نَسْقِي  : دو مفعول اين فعل حذف شده . يعنى : « لا نسقى الغنم الماء » . همچنين :\r\n « فَسَقى لَهُما »  .\r\n لِما أَنْزَلْتَ  : جار و مجرور متعلق به « فقير » است .\r\nتمشى : حال .\r\n عَلَى اسْتِحْياءٍ  : حال .\r\n قالَتْ إِنَّ أَبِي يَدْعُوكَ . . .  : اين جمله بدل از  « فَجاءَتْهُ إِحْداهُما . . . »  يا حال است به تقدير « قد » و عامل آن « جاءت » يا « تمشى » است .\r\n\r\nمقصود :\r\nسپس در بارهء رفتن موسى به مدين مىفرمايد :\r\n فَخَرَجَ مِنْها خائِفاً يَتَرَقَّبُ  : موسى از شهر فرعون خارج شد در حالى كه مىترسيد گرفتار و كشته شود و همچنين منتظر بود كه مأمورين سر رسند .\r\n قالَ رَبِّ نَجِّنِي مِنَ الْقَوْمِ الظَّالِمِينَ  : گفت : خدايا مرا از شر ظالمان نجات ده .\r\nابن عباس گويد : موسى بسوى مدين شتافت در حالى كه راه را آشنا نبود و فقط با اميد و حسن ظن به خداى خويش حركت ميكرد و دعايش اين بود كه :  « رَبِّ نَجِّنِي مِنَ الْقَوْمِ الظَّالِمِينَ »  . برخى گفته‌اند : اين فرارى بىپناه در راه مدين نه توشه‌اى با خود داشت و نه آبى . از گياه صحرا مىخورد و مىرفت تا خود را به آب مدين رسانيد .\r\n وَ لَمَّا تَوَجَّهَ تِلْقاءَ مَدْيَنَ قالَ عَسى رَبِّي أَنْ يَهْدِيَنِي سَواءَ السَّبِيلِ  : هنگامى كه متوجه سمت مدين كه تا مصر هشت روز راه بود ، گرديد ، راه را نمىشناخت . از اينرو گفت : اميد است كه خدايم مرا به راه صحيح هدايت كند و از سرگردانى و گم گشتن در بيابانها حفظ فرمايد .\r\nبرخى گفته‌اند : خودش هم نميدانست كجا مىرود . راهى كه منتهى بمدين مىشد در پيش گرفت و رفت .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nعكرمه گويد : چهار راه در برابر موسى بود و نميدانست كه از كداميك برود .\r\nاز اينرو خود را به خدا سپرد تا راهى كه او را به مقصد نجات برساند در پيش پايش قرار دهد . خداوند هم دعايش را مستجاب و راهنماييش كرد .\r\nبرخى گويند : فرشته‌اى كه سوار اسب بود و بزغاله‌اى با خود داشت آمد و او را به مدين برد . سعيد بن جبير گويد : پاهايش برهنه بود و بمدين نرسيد تا پوست پاهايش افتاد .\r\n وَ لَمَّا وَرَدَ ماءَ مَدْيَنَ وَجَدَ عَلَيْهِ أُمَّةً مِنَ النَّاسِ يَسْقُونَ  : و چون به آب مدين رسيد ، جماعتى از شبانان ديد كه مشغول آب دادن گوسفندان خود بودند .\r\n وَ وَجَدَ مِنْ دُونِهِمُ امْرَأَتَيْنِ تَذُودانِ  : و در كنار آنها دو زن ديد كه گوسفندان خود را از نزديك شدن به آب منع ميكردند .\r\nبرخى گويند : يعنى مردم را از نزديك شدن بگوسفندان منع مىكردند .\r\nبرخى گويند : يعنى گوسفندان خود را از مخلوط شدن با گوسفندان ديگران منع ميكردند .\r\n قالَ ما خَطْبُكُما  : موسى از آنها پرسيد : چرا گوسفندان خود را آب نميدهيد ؟\r\n قالَتا لا نَسْقِي حَتَّى يُصْدِرَ الرِّعاءُ  : گفتند : صبر مىكنيم تا مردم بروند و اينجا خلوت شود . زيرا ما قدرت آب كشيدن نداريم . وقتى كه مردم رفتند آبهاى باقيماندهء در حوض را به گوسفندان خود ميدهيم .\r\n وَ أَبُونا شَيْخٌ كَبِيرٌ  : پدر ما پير است و نميتواند گوسفندان را آب دهد .\r\nبدينجهت ما ناچاريم خودمان گوسفندانمان را آب دهيم . مقصودشان اين بود كه موسى آنها را كمك دهد .\r\nبرخى گفته‌اند : مقصودشان اين بود كه عذر خود را كه بدون محرم بيرون آمده بودند بموسى بفهمانند .\r\n فَسَقى لَهُما  : موسى گوسفندان آنها را آب داد . يعنى مردان را كنار زد تا بتواند گوسفندان زنها را آب دهد .\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nبرخى گفته‌اند : سنگى از روى چاهى برداشت و دلوى از آنها گرفت و به آب دادن گوسفندان ايشان پرداخت . اين سنگ را ده نفر مىتوانستند حركت دهند .\r\nدلوى هم كه به او دادند ، اينقدر سنگين بود كه كشيدن آن از چاه ، كار ده نفر بود .\r\n ثُمَّ تَوَلَّى إِلَى الظِّلِّ  : آن گاه براى خنك شدن و استراحت كردن با حال گرسنگى به سايهء درختى پناه برد .\r\n فَقالَ رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ  : گفت : خدايا به خيرى كه بر من نازل كنى محتاجم .\r\nابن عباس گويد : پيغمبر خدا درخواست تكه نانى از خدا ميكرد .\r\nعلى ( ع ) مىفرمايد : نانى از خدا مسألت ميكرد كه بخورد . زيرا از گياه بيابان چندان خورده بود كه سبزى آن از فرط لاغرى از پوست شكمش پيدا بود .\r\nزنها پيش پدر خود رفتند و چون نسبت به روزهاى ديگر خيلى زود برگشته بودند ، از كار آنها تعجب كرد و آنها جريان را به اطلاعش رسانيدند . يكى از آنها دستور داد كه موسى را نزد او ببرد . دختر بزرگتر آمد تا موسى را نزد پدر ببرد .\r\nچنان كه مىفرمايد :\r\n فَجاءَتْهُ إِحْداهُما تَمْشِي عَلَى اسْتِحْياءٍ  : يكى از آنها به رسم زنان با شرم و حيا نزد موسى آمد . برخى گفته‌اند : صورت خود را به آستينش پوشيده بود . برخى گفته‌اند : خوش نداشت كه جلو مردى راه برود و با مردى تكلم كند ، برخى گفته‌اند :\r\nيعنى از بيراهه مىرفت .\r\n قالَتْ إِنَّ أَبِي يَدْعُوكَ لِيَجْزِيَكَ أَجْرَ ما سَقَيْتَ لَنا  : بموسى گفت : پدرم ترا ميخواهد تا مزد آب دادن گوسفندانمان را به تو بدهد .\r\nبيشتر مفسرين معتقدند كه پدرش شعيب است . وهب و سعيد بن جبير معتقدند كه او يثرون برادرزاده شعيب است . شعيب بعد از آنكه كور شده بود جان سپرده و ميان مقام و زمزم به خاك سپرده شده بود . برخى گفته‌اند : يثروب است . برخى گفته‌اند : يثروب نام اصلى شعيب است ، زيرا شعيب نامى عربى است .\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nابو حازم ميگويد : وقتى وى بموسى گفت كه پدرم ميخواهد مزد ترا بدهد ، موسى خوشش نيامد و ميخواست با او نرود ولى چاره‌اى نداشت . زيرا آن بيابان حيوانات درنده داشت . ناچار موسى با او به راه افتاد . باد لباسهاى دختر شعيب را حركت ميداد و بدنش را ظاهر ميكرد . موسى گاهى از او اعراض ميكرد و گاهى چشم خود را فرو مىنهاد . سرانجام به او گفت : اى كنيز خدا ، عقب بيفت و جهت را به من نشان ده . هنگامى كه نزد شعيب آمد ، موقع خوردن شام بود . شعيب به او گفت :\r\nجوان ، بنشين و شام بخور . موسى گفت : به خدا پناه مىبرم . شعيب گفت : چرا ؟ مگر گرسنه نيستى ؟ گفت : گرسنه‌ام ولى مىترسم كه اين شام مزد آب دادن به گوسفندان باشد . من از خاندانى هستم كه در برابر عمل آخرت ، مزد نميگيرند . شعيب گفت :\r\nجوان ، به خدا قسم ، چنين نيست . عادت من و پدرانم اين است كه از مهمانان پذيرايى كنيم و غذاى خود را با ديگران بخوريم . موسى به خوردن غذا مشغول شد .\r\n فَلَمَّا جاءَهُ وَ قَصَّ عَلَيْهِ الْقَصَصَ قالَ لا تَخَفْ نَجَوْتَ مِنَ الْقَوْمِ الظَّالِمِينَ  :\r\nموسى تمام ماجراهاى خود را براى شعيب تعريف كرد و او را از فرار و آوارگى خود مطلع ساخت . شعيب به او گفت : نترس كه از شر فرعون و قومش نجات يافته‌اى . زيرا سرزمين ما در قلمرو سلطنت فرعون نيست .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\n\r\n[ سوره القصص ( 28 ) : آيات 26 تا 30 
  ]\r\nقالَتْ إِحْداهُما يا أَبَتِ اسْتَأْجِرْهُ إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ ( 26 ) قالَ إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ فَإِنْ أَتْمَمْتَ عَشْراً فَمِنْ عِنْدِكَ وَ ما أُرِيدُ أَنْ أَشُقَّ عَلَيْكَ سَتَجِدُنِي إِنْ شاءَ اللَّهُ مِنَ الصَّالِحِينَ ( 27 ) قالَ ذلِكَ بَيْنِي وَ بَيْنَكَ أَيَّمَا الْأَجَلَيْنِ قَضَيْتُ فَلا عُدْوانَ عَلَيَّ وَ اللَّهُ عَلى ما نَقُولُ وَكِيلٌ ( 28 ) فَلَمَّا قَضى مُوسَى الْأَجَلَ وَ سارَ بِأَهْلِهِ آنَسَ مِنْ جانِبِ الطُّورِ ناراً قالَ لِأَهْلِهِ امْكُثُوا إِنِّي آنَسْتُ ناراً لَعَلِّي آتِيكُمْ مِنْها بِخَبَرٍ أَوْ جَذْوَةٍ مِنَ النَّارِ لَعَلَّكُمْ تَصْطَلُونَ ( 29 ) فَلَمَّا أَتاها نُودِيَ مِنْ شاطِئِ الْوادِ الْأَيْمَنِ فِي الْبُقْعَةِ الْمُبارَكَةِ مِنَ الشَّجَرَةِ أَنْ يا مُوسى إِنِّي أَنَا اللَّهُ رَبُّ الْعالَمِينَ ( 30 )\r\n\r\n","description":"","footnote":"","page_name":" 184 ","page_number":186},
  {"content":"\r\n\r\n\r\nترجمه :\r\nيكى از دختران به پدر گفت : او را مزدور كن . زيرا بهترين مردى كه مزدور مىكنى ، نيرومند و امانتدار است . شعيب گفت : ميخواهم يكى از اين دو دخترم را به تو بدهم كه هشت سال مزدور من باشى و اگر ده سال مزدور باشى ، محبتى است از جانب تو . نميخواهم كه بر تو سخت گيرم . بخواست خدا مرا از شايستگان خواهى يافت .\r\nموسى گفت : ميان من و تو همين است . هر كدام از دو مدت كه تمام كنم ظلمى بر من نيست و خدا به آنچه مىگوئيم ، وكيل است . همين كه موسى مدت را تمام كرد و خانوادهء خود را برد ، از جانب طور آتشى مشاهده كرد . به خانوادهء خود گفت : توقف كنيد كه من آتشى مشاهده ميكنم . شايد خبرى يا قطعه‌اى از آن بياورم كه شما گرم شويد . چون نزد آتش آمد ، از جانب وادى ايمن در بقعهء مباركى از درختان ندا شد كه : اى موسى . منم خداوند ، خداى عالمين .\r\n\r\nقرائت :\r\nجذوه : عاصم به فتح جيم و حمزه و خلف به ضم جيم و ديگران به كسر خوانده‌اند و هر سه بيك معنى است .\r\n\r\nلغت :\r\nجذوه : قطعهء درشتى از هيزم كه در آن آتش باشد . جمع آن « جذى » شاطئ : كنار .\r\n\r\nاعراب :\r\nهاتين : صفت براى « ابنتى » .\r\n ثَمانِيَ حِجَجٍ  : ظرف زمان .\r\n ذلِكَ بَيْنِي  : مبتدا و خبر .\r\nاى : شرطيه و منصوب به « قضيت » حرف « ما » زائده است ،  « فَلا عُدْوانَ »  جواب شرط .\r\n أَنْ يا مُوسى  : « ان » در محل نصب و مخففهء از مثقله است . يعنى « نودى بأنه\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nيا موسى . . . »\r\n\r\nمقصود :\r\nسپس در بارهء كار موسى در مدين و حركتش از آنجا مىفرمايد :\r\n قالَتْ إِحْداهُما يا أَبَتِ اسْتَأْجِرْهُ  : يكى از دو دختر كه نامش « صفوره » بود ، گفت : پدر او را اجير گردان .\r\nنام خواهر كوچك « ليا » بود . برخى گويند : نام خواهر بزرگ « صفراء » و نام خواهر كوچك « صفيراء » بود .\r\n إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ  : پدر ، بهترين كسى كه اجيرش ميكنى بر كار نيرومند و امانتدار است .\r\nگويند : هنگامى كه دختر از قوت و امانت موسى سخن گفت : شعيب پرسيد :\r\nاز كجا ميدانى كه قوى و امين است ؟ پاسخ داد : قوتش را از آنجا فهميدم كه سنگ عظيمى را از روى چاه برداشت و امانتش را از آنجا دانستم كه به من گفت : از پشت سرم راه برو . زيرا خوش ندارم كه باد لباسهاى ترا حركت دهد و بدنت را به من بنماياند .\r\nاين جواب دختر ، رغبت و علاقهء شعيب را نسبت به موسى زياد كرد .\r\n قالَ إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ  :\r\nبموسى گفت : ميخواهم يكى از اين دو دخترم را به تو دهم كه هشت سال مزدور من باشى .\r\n فَإِنْ أَتْمَمْتَ عَشْراً فَمِنْ عِنْدِكَ  : اگر بده سال برسانى ، محبتى است از جانب تو و وظيفهء واجب تو نيست .\r\nبرخى گفته‌اند : يعنى مزدى كه من به تو مىدهم اين است كه يكى از دو دختر خود را به عقد تو در آورم . آن گاه موسى را براى شبانى اجير كرد و دختر را با مبلغى بعنوان مهريه به عقد موسى در آورد . نه اينكه مهر دختر را مزدورى موسى قرار داده باشد و اين مزدورى شرطى بود در ضمن عقد ازدواج و اين شرط مطابق مذهب ابو حنيفه صحيح است . لكن معنى اول با ظاهر آيه سازگارتر است .\r\n وَ ما أُرِيدُ أَنْ أَشُقَّ عَلَيْكَ  : نميخواهم در اين مدت هشت سال بر تو سخت\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nگيرم و غير از شبانى گوسفندان كار ديگرى بدوش تو بيندازم .\r\nبرخى گويند : يعنى نميخواهم بر تو سخت بگيرم كه ده سال شبانى كنى .\r\n سَتَجِدُنِي إِنْ شاءَ اللَّهُ مِنَ الصَّالِحِينَ  : بخواست خدا از من حسن صحبت و وفاى بعهد خواهى ديد . يعنى اگر خدا مرا زنده بدارد ، از من صلاح و شايستگى خواهى ديد . زيرا ممكن است خداوند حيات را از او بگيرد و به او توفيق ندهد كه از خود صلاح و شايستگى نشان دهد .\r\nيحيى بن سلام مىگويد : شعيب به موسى گفت هر بچه‌اى كه از گوسفندان داراى نقشى غير از نقش مادرش باشد ، از آن تو باشد . تمام بچه‌ها نقششان مخالف نقش مادر بود .\r\nبرخى گفته‌اند : به او وعده كرد كه آن سال هر بچه گوسفندى كه سرش سياه و بدنش سفيد باشد ، از آن وى باشد . تمام بچه‌هاى گوسفندان به همين رنگ به دنيا آمدند .\r\nاز امام صادق پرسيدند : كدام دختر بدنبال موسى رفت ؟ فرمود : همان كه همسر وى شد ، پرسيدند : كداميك از دو مدت را تمام كرد ؟ فرمود : بيشتر و كاملتر را يعنى ده سال . پرسيدند : پيش از پايان ده سال با همسر خود عروسى كرد يا بعد ؟ فرمود :\r\nپيش از پايان . پرسيدند : آيا مرد مىتواند با زنى ازدواج كند و با پدرش شرط كند كه دو ماه براى او مزدور باشد ؟ فرمود : موسى ميدانست كه اين شرط را به پايان مىبرد . پرسيدند : از كجا ميدانست ؟ فرمود : او عالم بود كه زنده ميماند و به شرط وفا مىكند .\r\n قالَ ذلِكَ بَيْنِي وَ بَيْنَكَ  : موسى به شعيب گفت : آنچه بر عهدهء من است براى تو و آنچه در ازاء آن به من ميدهى براى من . سپس گفت :\r\n أَيَّمَا الْأَجَلَيْنِ قَضَيْتُ فَلا عُدْوانَ عَلَيَّ  : هر كدام از دو مدت را كه تمام كنم ، ظلمى بر من نباشد و مجبور نباشم كه بيشتر از آن عمل كنم .\r\n وَ اللَّهُ عَلى ما نَقُولُ وَكِيلٌ  : خداوند ميان من و تو گواه باشد .\r\n فَلَمَّا قَضى مُوسَى الْأَجَلَ  : موسى ده سال را تمام كرد . از پيامبر خدا پرسيدند :\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nموسى كداميك از دو مدت را تمام كرد ؟ فرمود : كاملتر و بهتر آن دو را . ابو ذر ميگويد :\r\nپيامبر خدا فرمود : هر وقت از تو پرسيده شد : موسى كداميك از دو مدت را تمام كرد ؟\r\nبگو : بهتر و كاملتر آنها را و اگر از تو پرسيده شد : موسى با كداميك از دو دختر ازدواج كرد ؟ بگو : كوچكتر . همان كه به پدر گفت : او را اجير كن .\r\nوهب مىگويد : دختر بزرگ را به عقد خود در آورد .\r\nدر اين كلام حذف است . يعنى هنگامى كه موسى مدت را تمام كرد و زنش را با خود برداشت و روانهء شام شد .\r\n وَ سارَ بِأَهْلِهِ آنَسَ مِنْ جانِبِ الطُّورِ ناراً  : در راه از سمت كوه طور آتشى ديد .\r\nگفته‌اند : هنگامى كه موسى با دختر شعيب ازدواج كرد ، شعيب دستور داد عصائى به موسى دهند كه بوسيلهء آن جانوران درنده را از گوسفندان دور سازد . اين عصا را به او دادند و داستان آن را در سورهء اعراف بيان كرديم .\r\nبرخى گفته‌اند : اين عصا را آدم از بهشت آورد و جبرئيل پس از موت آدم آن را برداشت و نگاه داشت تا بموسى داد .\r\nبرخى گفته‌اند : اين عصا ميان پيامبران دست بدست مىگشت تا به شعيب رسيد و شعيب به موسى داد .\r\nاز امام صادق ( ع ) نقل شده است كه عصاى موسى از درخت آس بهشت بود كه هنگامى كه بمدين مىرفت ، جبرئيل برايش آورد .\r\nسدى گويد : شعيب اين عصا را از فرشته‌اى به صورت مردى امانت گرفته بود .\r\nوقتى بدخترش دستور داد كه يك عصا به موسى بدهد ، رفت و همين عصا را برايش آورد . شعيب گفت : عصاى ديگرى بياور ولى دختر هر عصائى برميداشت در دستش قرار نميگرفت جز همين عصا .\r\nبرخى گفته‌اند : موسى پس از تمام كردن آن ده سال ، ده سال ديگر هم پيش شعيب ماند . آن گاه از او اجازه گرفت كه بمصر رود و پدر و مادر خود را زيارت كند . شعيب اجازه‌اش داد و او با همسر خويش عازم مصر گرديد .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nبرخى گفته‌اند : ده سال كه تمام شد ، همسرش را با گوسفندان خود برداشت و از ترس رؤساى شامى از بيراهه حركت كرد . زنش نزديك به وضع حمل بود ، راه را گم كرد و به نزديكى كوه طور آمد . شبى تاريك بود . باران شديدى باريد و گوسفندانش پراكنده شدند ، زن نيز دچار درد زايمان شد ، موسى متحير بود چه كند ؟ در همين وقت بود كه از جانب كوه طور آتشى ديد .\r\nابو بصير از امام باقر ( ع ) روايت كرده است كه : موسى پس از تمام كردن مدت قرارداد ، با همسرش روانهء بيت المقدس شد ، راه را گم كرد و در كوه طور مشاهدهء آتش كرد .\r\n قالَ لِأَهْلِهِ امْكُثُوا إِنِّي آنَسْتُ ناراً  : به خانوادهء خود گفت : شما باشيد كه من آتشى مشاهده ميكنم .\r\n لَعَلِّي آتِيكُمْ مِنْها بِخَبَرٍ   أَوْ جَذْوَةٍ مِنَ النَّارِ لَعَلَّكُمْ تَصْطَلُونَ  : شايد بتوانم كسب اطلاع كنم كه راه كجاست يا هيزمى كه آتش دارد براى شما بياورم و شما گرم شويد .\r\nبرخى گويند : يعنى كسب اطلاع كنم كه اين آتش ، خير است كه به آن پناه بريم يا شر است كه از آن اجتناب كنيم .\r\n فَلَمَّا أَتاها نُودِيَ مِنْ شاطِئِ الْوادِ الْأَيْمَنِ فِي الْبُقْعَةِ الْمُبارَكَةِ مِنَ الشَّجَرَةِ  :\r\nهمين كه نزديك آتش آمد ، از سمت راست وادى در قسمتى مبارك ندايى از درخت ، به گوش موسى رسيد . اين بقعهء مبارك همانجاست كه خداوند بموسى دستور داد :\r\n « فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً »  ( كفشهايت را در آور كه در وادى مقدس طوى هستى : طه 12 ) مبارك بودن وادى بخاطر اين است كه معدن وحى و رسالت و كلام خداست . برخى گفته‌اند : مبارك بودن آن به خاطر فراوانى درختان و ميوه‌ها و خير و نعمتهاست . ولى قول اول صحيح‌تر است .\r\nموسى ندا را از درخت شنيد . زيرا خداوند كلام خود را در درخت قرار داد و درخت محل كلام است . زيرا كلام عرض است و عرض احتياج به محل دارد . موسى\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nبه اعجاز فهميد كه اين كلام ، كلام خداست . برترين منازل انبياء همين است كه كلام خدا را بىواسطه بشنوند .\r\n أَنْ يا مُوسى إِنِّي أَنَا اللَّهُ رَبُّ الْعالَمِينَ  : ندا اين بود كه اى موسى ، تكلم كنندهء با تو منم . خداى توأم . مالك همهء عالم‌ها و آفرينندهء همهء موجودات .\r\nخداوند برتر از اين است كه در محلى حلول كند يا در مكانى قرار گيرد .\r\nزيرا او نه جسم است و نه عرض .\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n\r\n[ سوره القصص ( 28 ) : آيات 31 تا 35 
  ]\r\nوَ أَنْ أَلْقِ عَصاكَ فَلَمَّا رَآها تَهْتَزُّ كَأَنَّها جَانٌّ وَلَّى مُدْبِراً وَ لَمْ يُعَقِّبْ يا مُوسى أَقْبِلْ وَ لا تَخَفْ إِنَّكَ مِنَ الْآمِنِينَ ( 31 ) اسْلُكْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ وَ اضْمُمْ إِلَيْكَ جَناحَكَ مِنَ الرَّهْبِ فَذانِكَ بُرْهانانِ مِنْ رَبِّكَ إِلى فِرْعَوْنَ وَ مَلائِهِ إِنَّهُمْ كانُوا قَوْماً فاسِقِينَ ( 32 ) قالَ رَبِّ إِنِّي قَتَلْتُ مِنْهُمْ نَفْساً فَأَخافُ أَنْ يَقْتُلُونِ ( 33 ) وَ أَخِي هارُونُ هُوَ أَفْصَحُ مِنِّي لِساناً فَأَرْسِلْهُ مَعِي رِدْءاً يُصَدِّقُنِي إِنِّي أَخافُ أَنْ يُكَذِّبُونِ ( 34 ) قالَ سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما بِآياتِنا أَنْتُما وَ مَنِ اتَّبَعَكُمَا الْغالِبُونَ ( 35 )\r\n\r\nترجمه :\r\nو اينكه عصايت را بينداز . همين كه عصا را انداخت به جنبش در آمد . گويا مارى بود . موسى پشت كرد و تعقيبش نكرد . موسى ، پيش بيا و نترس كه تو از امن\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nيافتگانى : دستت را در گريبانت كن كه سفيد و بدون هيچ بدى بيرون مىآيد . و دستت را براى رفع ترس بر سينه‌ات گذار . اين است دو برهان از خدايت بسوى فرعون و اطرافيانش كه مردمى فاسق بودند . گفت : يكى از آنها را كشته‌ام و مىترسم كه مرا بكشند و برادرم هارون زبانش فصيح‌تر از من است . او را به كمك من بفرست كه تصديقم كند . مىترسم كه تكذيبم كنند . گفت : بازويت را به برادرت محكم خواهم كرد و براى شما حجتى و برهانى قرار دهم كه به سبب آيات ما بر شما دسترسى پيدا نكنند . شما و پيروان شما پيروزيد .\r\n\r\nقرائت :\r\nالرهب : حجازيان و بصريان بفتح هاء و حفص بفتح راء و سكون هاء و ديگران بضم راء و سكون هاء خوانده‌اند . و همه بيك معنى است .\r\nذانك : بصريان و ابن كثير به تشديد نون و ديگران به تخفيف خوانده‌اند .\r\nزجاج گويد : به تشديد تثنيهء « ذلك » و به تخفيف تثنيهء « ذاك » است .\r\nردء : ابو جعفر و نافع بدون همزه و ديگران با همزه خوانده‌اند و وجه قرائت اول تخفيف است .\r\nيصدقنى : عاصم و حمزه به رفع و ديگران به جزم خوانده‌اند . بنا بر اول صفت است براى « ردء » و بنا بر دوم جواب است براى فعل « ارسل »\r\n\r\nاعراب :\r\n إِلى فِرْعَوْنَ  : متعلق است به همان چيزى كه متعلق  « مِنْ رَبِّكَ »  است يا متعلق است به محذوف .\r\nهارون : عطف بيان بآياتنا : سه احتمال دارد : متعلق است به « يصلون » يا « نجعل » يا « الغالبون » .\r\n\r\nمقصود :\r\nسپس دنبالهء داستان موسى را بيان كرده مىفرمايد :\r\n وَ أَنْ أَلْقِ عَصاكَ  : عصايت را بينداز .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nعلت اينكه اين داستان در چند سوره تكرار شده ، اين است كه براى اهل كتاب اتمام حجت شود و اسباب گرايش آنها به حق فراهم گردد زيرا قوم يهود نسبت به موسى ادعاى محبت مىكردند و هر كه كسى را دوست دارد ، از گفتگوى در بارهء او خشنود مىشود و به كسى كه در بارهء فضيلت او سخن گويد ، علاقه پيدا مىكند .\r\nوانگهى هر جا كه داستان موسى تكرار شده ، خالى از فايده نبوده است .\r\nدر عبارت :  « أَنْ أَلْقِ عَصاكَ »  قسمتى حذف شده است . در حقيقت منظور اين است كه : عصايت را بينداز . همين كه عصا را انداخت به شكل اژدهايى در آمد كه از لحاظ سرعت حركت و شدت اهتزاز همچون مارى بود .\r\n فَلَمَّا رَآها تَهْتَزُّ كَأَنَّها جَانٌّ وَلَّى مُدْبِراً وَ لَمْ يُعَقِّبْ  : منظرهء اژدها شدن مار و جست و خيز سريع آن باعث شد كه موسى فرار كند و به جاى اول خود برنگردد .\r\nاز اينرو به او گفته شد :\r\n يا مُوسى أَقْبِلْ وَ لا تَخَفْ إِنَّكَ مِنَ الْآمِنِينَ  : موسى ، جلو بيا و نترس كه تو از زيان اين اژدها ايمن هستى .\r\nاز اينكه عصا اژدها مىشود ، مىفهميم كه جوهر و سرشت اجسام ، همه يكى است و به همين جهت است كه با فاصلهء زيادى كه ميان چوب و حيوان وجود دارد ، بر اثر اعجاز موسى يكى تبديل به ديگرى مىشود . از همين جا معلوم مىشود كه وقتى انقلاب عصا به مار ممكن باشد ، سفيد شدن جسم سياه كه فقط تغيير رنگى است و نيازى به تغيير ماهيت جسم ندارد ، كارى است آسانتر « 1 » و اين همان معجزهء دوم موسى\r\n\r\n\r\n","description":"","footnote":"\r\n( 1 ) - در بارهء تبديل عصا به اژدها از لحاظ فلسفى و برهانى كه در فلسفه براى اثبات مادهء مشترك آورده‌اند ، معلوم است كه تمام اجسام چه جماد و چه حيوان و چه نبات ، از لحاظ ماده مشتركند و تنها اختلاف آنها از لحاظ صور است . چنان كه در طبيعت ، خاك و بطور كلى جمادات ، صورت گياهى به خود ميگيرند و گياه نيز صورت حيوانى به خود ميگيرد و بالآخره همان حيوان و نبات هم پس از مرگ به حالت جمادى و خاكى بر ميگردند و اين وضع هم چنان ادامه دارد و چنان كه از لحاظ دينى خاك ، نطفه و نطفه ، علقه و علقه ، مضغه مىشود و سرانجام به صورت انسان كامل در مىآيد و دوباره پس از موت ، خاك مىشود و در روز قيامت ، اين خاك برميگردد و از نو\r\n","page_name":" 193 ","page_number":195},
  {"content":"\r\n\r\nاست كه به او گفته مىشود :\r\n اسْلُكْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ  : دستت را در گريبانت كن تا بدون هيچگونه پيسى و عيب خارج گردد .\r\n وَ اضْمُمْ إِلَيْكَ جَناحَكَ مِنَ الرَّهْبِ  : و دستت را بواسطهء ترسى كه عارضت شده است بر سينه بچسبان تا ترست برداشته شود .\r\nمقصود اين است كه موسى دستش را به امر خداوند بر سينه بچسباند تا ترسى كه از ديدن مار پيدا كرده بود ، بر طرف شود .\r\nبرخى گفته‌اند : مقصود اين است كه موسى به اجراء فرمان خداوند مصمم‌تر و جدىتر شود و ترس و وحشت او را دچار سستى نگرداند . نه اينكه دستش را بر روى سينه بگذارد . بلكه پايدارى و استقامت ورزد . به همين جهت است كه گاهى مقصود از « دستها » خود شخص است . مثل : « لبيك و الخير بين يديك » كه مقصود اين نيست كه خير بين دو دست تست . بلكه منظور اين است كه خير پيش تست و مثل :\r\n\r\n\r\n","description":"","footnote":"\r\n( انسان مىشود ، از لحاظ علمى هم اين مطلب روشن است و حتى چنان كه علم بيان مىكند تنها تفاوت اجسام از لحاظ اختلاف تعداد الكترونهاى آنهاست و لذا مىتوانيم با خارج كردن بعضى الكترونها از مدار اتم يا افزودن الكترون به مقدار آن ، جسم ديگرى بسازيم . همان كارى كه كيمياگران قديم به امكان آن پى برده بودند و مىفهميدند كه مىشود اجسام كم بها را تبديل به اجسام پر بها كرد ولى رمز آن و طرز انجام آن را نميدانستند و بخاطر پيدا كردن رمز و اختراع طرز آن تا توانستند اجسام را تجزيه يا تركيب كردند و اگر بهدف خود نرسيدند ، ولى شيمى را توسعه بخشيدند . از اينجا اين مطلب هم روشن مىشود كه چطور بوسيلهء امام يا پيامبرى خاك ، طلا مىشود تا شاعرى مىگويد :\r\n آنان كه خاك را به نظر كيمياء كنند * آيا شود كه گوشهء چشمى بما كنند ؟ \r\nاما در مورد تغيير رنگ ، اين امر خيلى ساده‌تر است ، زيرا از نظر علمى رنگ حقيقتى ندارد ، بلكه بستگى به طول موج نورى دارد كه بر جسم مىتابد . بعضى از اجسام نورى را جذب ميكنند كه طول موجش كوتاه‌تر است و بعضى امواج متوسط و بعضى امواج بلند و از همين جا رنگهاى قرمز و زرد و نارنجى و آبى و سبز و نيلى و بنفش پيدا ميشوند و از تركيب همهء آنها رنگ سفيد و از تركيب بعضى از آنها با يكديگر رنگ‌هاى فرعى ديگر پيدا مىشود .\r\n","page_name":" 194 ","page_number":196},
  {"content":"\r\n\r\n « ذلِكَ بِما قَدَّمَتْ يَداكَ »  ( حج 10 ) كه مقصود اين است كه آنچه مىبينى بواسطهء كارهايى است كه در زندگى دنيا انجام داده‌اى .\r\nكلمهء جناح را برخى بمعنى دست و برخى بمعنى بازو گرفته‌اند . بعيد نيست كه « جناح » به معنى بازو باشد و همانطورى كه گاهى بازو بجاى خود شخص به كار رفته است ، مثل :  « سَنَشُدُّ عَضُدَكَ بِأَخِيكَ »  ( به زودى بازويت را [ يعنى خودت را 
  ] به برادرت تقويت مىكنم : قصص 35 ) در اينجا هم جناح بمعنى خود شخص به كار رفته است .\r\nدر عين حال ممكن است جناح به معنى دست باشد و همانطورى كه گاهى منظور از « يد » ( دست ) « يدان » ( دو دست ) است ، منظور از جناح هم دو جناح يعنى دو دست مىباشد .\r\nبرخى گفته‌اند : وقتى عصا را انداخت و عصا مار شد ، دو دست خود را مثل كسى كه پناهگاهى مىجويد ، گشود و به همين جهت به او گفته شد دستت را به سينه‌ات بچسبان و بعبارت ديگر ، يعنى دستهايت را از خوف مار نگشاى . زيرا تو از ضرر آن ايمن هستى .\r\nممكن است مقصود اين باشد كه : آرام باش و نترس . زيرا كسى كه دچار ترس مىشود ، دستهاى خود را مانند بال مىگشايد و گويى ميخواهد پرواز كند . از اينرو برخى گفته‌اند : يعنى پر و بال ترس را جمع كن و آرام باش .\r\nبرخى گفته‌اند : يعنى چون درخشندگى دست ترا مىترساند به سينه بچسبان تا آرامش پيدا كنى « 1 » .\r\n فَذانِكَ بُرْهانانِ مِنْ رَبِّكَ  : دست و عصا دو حجتند از جانب خداوند بر نبوت و رسالت تو .\r\n\r\n\r\n","description":"","footnote":"\r\n( 1 ) - به نظر مىرسد كه همين معنى بهتر باشد . زيرا اين جمله پس از اين دستور كه دستت را داخل گريبانت كن تا نورانى و سفيد گردد ، آمده و على هذا ممكن است ديدن دست نورانى و سفيد ، موسى را ترسانده باشد ، هم چنان كه ديدن منظرهء اژدها شدن عصا او را ترسانيد . همانطورى كه براى رفع ترسش از اژدها به او دستور داده شد كه برگرد و نترس ، براى رفع ترسش از سفيدى و درخشندگى دست به او گفته مىشود كه دستت را به سينه‌ات بچسبان .\r\n","page_name":" 195 ","page_number":197},
  {"content":"\r\n\r\n إِلى فِرْعَوْنَ وَ مَلَائِهِ  : ترا با اين دو آيت با هر بسوى فرعون و قومش مىفرستيم .\r\n إِنَّهُمْ كانُوا قَوْماً فاسِقِينَ  : اينها مردمى هستند كه از طاعت خدا خارج گشته ، بكفر كه اعظم گناهان است روى آورده‌اند .\r\n قالَ رَبِّ إِنِّي قَتَلْتُ مِنْهُمْ نَفْساً فَأَخافُ أَنْ يَقْتُلُونِ  : موسى به پيشگاه الهى عرضه داشت : پروردگارا ، من يكى از فرعونيان را كشته‌ام و مىترسم كه مرا به انتقام قتل او بكشند .\r\n وَ أَخِي هارُونُ هُوَ أَفْصَحُ مِنِّي لِساناً  : برادرم هارون از من فصيح‌تر است . اين جمله را بخاطر اين ميگويد كه در زبانش عقده‌اى بود ، قبلا در بارهء علت پيدايش اين عقده ( گره ) سخن گفته‌ايم . البته خداوند بدعاى موسى اين عقده را به تمامى يا بيشتر آن از زبانش برداشت .\r\n فَأَرْسِلْهُ مَعِي رِدْءاً يُصَدِّقُنِي إِنِّي أَخافُ أَنْ يُكَذِّبُونِ  : او را براى تبليغ رسالتت به پشتيبانى و حمايت من بفرست تا مرا تصديق كند .\r\nموسى هنگامى براى رسالت خود شريك و حامى مسألت ميدارد كه از راه وحى علم پيدا كرده است كه مطابق مصلحت است .\r\nبرخى گويند : مقصود اين است كه هارون را با من بفرست تا فرعون تصديقم كند .\r\n قالَ سَنَشُدُّ عَضُدَكَ بِأَخِيكَ  : اين هم استعارهء ديگرى است . يعنى : پيامبرى با تو قرار مىدهم و تو را بوسيلهء او تأييد ميكنم .\r\n وَ نَجْعَلُ لَكُما سُلْطاناً  : و براى شما حجت و قوت و برهانى قرار ميدهيم .\r\n فَلا يَصِلُونَ إِلَيْكُما بِآياتِنا  : تا به سبب آيات و معجزاتى كه به شما عطا كرده‌ايم ، به شما دسترسى پيدا نكنند و از شما بترسند .\r\nبرخى گويند : يعنى بوسيلهء آيات و معجزات خود به شما قدرتى ميدهيم كه به شما دسترسى پيدا نكنند .\r\nاكنون وعدهء پيروزى به آنها داده ، مىفرمايد :\r\n أَنْتُما وَ مَنِ اتَّبَعَكُمَا الْغالِبُونَ  : شما و پيروانتان بر فرعون و قومش\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nپيروز مىشويد .\r\nاين پيروزى غير از سلطان است . زيرا سلطان از راه برهان است و پيروزى از راه مغلوب كردن و در هم كوبيدن نيروى دشمن است .\r\nسرانجام مطابق وعدهء الهى موسى و قومش بر ديار فرعون و فرعونيان تسلط يافتند . از امام باقر ( ع ) روايت شده است كه : وقتى موسى نزد همسرش برگشت ، پرسيد :\r\nاز كجا مىآيى ؟ گفت : از جانب خداى اين آتش . سپس نزد فرعون رفت . سوگند به خدا ، گويا اكنون او را مىبينم كه با شوكت و جلال ، جبه‌اى از پشم پوشيده ، عصا در دست ، و نعلى از پوست الاغ و ليف خرما در پا ، بر در كاخ فرعون ايستاده است . بفرعون خبر دادند كه جوانى بر در بارگاه ايستاده ، خود را فرستادهء خداوند عالم ميداند .\r\nفرعون به شيربان دستور داد كه زنجير از گردن شيران بردارد و هر گاه بر كسى خشم ميگرفت دستور ميداد شيرها را رها كنند تا قطعه قطعه‌اش كنند . موسى بايد از نه در بگذرد تا نزد فرعون بيايد . درها يكى پس از ديگرى گشوده شدند و موسى نزد فرعون آمد . اما شيران در حضور موسى شروع كردند به تكان دادن دم و خود را به پاى او انداختند . فرعون به اطرافيان خود گفت : تا كنون چنين صحنه‌اى ديده‌ايد ؟\r\nسپس به موسى گفت : مگر نه ما ترا از كودكى بزرگ كرديم و پرورش داديم . . ؟ آن گاه بيكى از مردان دستور داد : دستش را بگير و به ديگرى دستور داد : گردنش را بزن .\r\nاما جبرئيل شش تن از مردان فرعونى را كشت . فرعون دستور داد : دستور داد : دست از موسى برداريد . در اين وقت موسى دست خود را بيرون آورد . آن چنان ميدرخشيد كه شعاع آن صورتش را پوشيده بود . سپس عصا را افكند . به صورت اژدهايى در آمد كه تمامى ايوان را ميان دو لب خود قرار داد . فرعون به موسى گفت : مرا تا فردا مهلت ده و آن جريانات بعد همه اتفاق افتاد .\r\n\r\n","description":"","footnote":"","page_name":" 197 ","page_number":199},
  {"content":"\r\n\r\n\r\n[ سوره القصص ( 28 ) : آيات 36 تا 42 
  ]\r\nفَلَمَّا جاءَهُمْ مُوسى بِآياتِنا بَيِّناتٍ قالُوا ما هذا إِلاَّ سِحْرٌ مُفْتَرىً وَ ما سَمِعْنا بِهذا فِي آبائِنَا الْأَوَّلِينَ ( 36 ) وَ قالَ مُوسى رَبِّي أَعْلَمُ بِمَنْ جاءَ بِالْهُدى مِنْ عِنْدِهِ وَ مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ ( 37 ) وَ قالَ فِرْعَوْنُ يا أَيُّهَا الْمَلَأُ ما عَلِمْتُ لَكُمْ مِنْ إِلهٍ غَيْرِي فَأَوْقِدْ لِي يا هامانُ عَلَى الطِّينِ فَاجْعَلْ لِي صَرْحاً لَعَلِّي أَطَّلِعُ إِلى إِلهِ مُوسى وَ إِنِّي لَأَظُنُّهُ مِنَ الْكاذِبِينَ ( 38 ) وَ اسْتَكْبَرَ هُوَ وَ جُنُودُهُ فِي الْأَرْضِ بِغَيْرِ الْحَقِّ وَ ظَنُّوا أَنَّهُمْ إِلَيْنا لا يُرْجَعُونَ ( 39 ) فَأَخَذْناهُ وَ جُنُودَهُ فَنَبَذْناهُمْ فِي الْيَمِّ فَانْظُرْ كَيْفَ كانَ عاقِبَةُ الظَّالِمِينَ ( 40 )\r\nوَ جَعَلْناهُمْ أَئِمَّةً يَدْعُونَ إِلَى النَّارِ وَ يَوْمَ الْقِيامَةِ لا يُنْصَرُونَ ( 41 ) وَ أَتْبَعْناهُمْ فِي هذِهِ الدُّنْيا لَعْنَةً وَ يَوْمَ الْقِيامَةِ هُمْ مِنَ الْمَقْبُوحِينَ ( 42 )\r\n\r\n","description":"","footnote":"","page_name":" 198 ","page_number":200},
  {"content":"\r\n\r\n\r\nترجمه :\r\nهنگامى كه موسى با معجزات و آيات روشن ما نزد فرعونيان آمد ، گفتند :\r\nاين نيست مگر سحرى بى اساس و چنين چيزى در پدران گذشتهء خود نشنيده‌ايم .\r\nموسى گفت : خدايم داناتر است به آنكه با هدايت از پيش او آمده است و به آنكه عاقبت خانه از او است . كه ستمكاران رستگار نميشوند . فرعون گفت : اى بزرگان ، غير از خودم خدايى براى شما سراغ ندارم . هامان ، براى من بر خاك آتش بيفروز و بنائى آسمان‌خراش بساز شايد بخداى موسى اطلاع يابم . گمان ميكنم كه او از دروغگويان است . او و لشكريانش بناحق در روى زمين كبر ورزيدند و پنداشتند كه بسوى ما بازگردانده نميشوند ، او را و سپاهيانش را گرفتيم و به دريا افكنديم . ببين كه سرانجام ستمكاران چگونه است ؟ آنها را پيشوايانى ساختيم كه دعوت به آتش ميكنند و روز قيامت يارى نميشوند . در اين جهان پياپى لعنشان كرديم و روز قيامت از زشتها خواهند بود .\r\n\r\nقرائت :\r\nو قال موسى : ابن كثير بدون واو خوانده است و ديگران با واو .\r\nمن يكون : كوفيان - غير از عاصم - به ياء و ديگران به تاء خوانده‌اند .\r\nلا يرجعون : كوفيان - غير از عاصم - و يعقوب بفتح ياء و ديگران بضم خوانده‌اند .\r\n\r\nلغت :\r\nصرح : قصر .\r\nنبذ : انداختن .\r\nقبح : زشتى ، دور كردن ، هلاك كردن .\r\n\r\nمقصود :\r\nسپس مىفرمايد :\r\n فَلَمَّا جاءَهُمْ مُوسى بِآياتِنا بَيِّناتٍ قالُوا ما هذا إِلَّا سِحْرٌ مُفْتَرىً  : موسى نزد\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nفرعون و قومش رفت و آيات و معجزات روشن و آشكار ما را به آنها ارائه داد . ولى آنها گفتند : اين‌ها سحر و جادو است و اصل و اساس درستى ندارد . زيرا حيله و نيرنگى است كه انسان را به اشتباه اندازد .\r\n وَ ما سَمِعْنا بِهذا فِي آبائِنَا الْأَوَّلِينَ  : چنين چيزى كه او ادعا مىكند ، سابقه ندارد و از پدرانمان هم نشنيده‌ايم .\r\nبا اينكه دعوت‌هاى پيشين از نوح و هود و صالح و . . انجام شده بود ، علت اينكه مدعى هستند كه سابقه ندارد يا اين است كه : فاصله زياد شده بود يا اين است كه پدرانشان هم تصديق نكرده بودند .\r\nپس مقصود اين است كه شنيده نشده است كه پدرانمان دعوت پيامبران را تصديق كرده باشند . يعنى آنها از ما بزرگتر و فهميده‌تر بودند و اگر اين گونه دعوتها حقيقتى داشت ، آنها تصديق و اجابت مىكردند . زيرا هميشه شخص كاملتر و عاقلتر بهتر حقيقت را درك مىكند تا شخص كم عقل و كم فهم .\r\nاما اين بهانه هم درست نيست . زيرا حقيقتى كه از راه استدلال شناخته مىشود ، براى هر كسى كه راه آن را بپيمايد ، قابل شناخته شدن است ، اعم از اينكه كم فهم‌تر باشد يا نباشد . شخص كاملتر و عاقلتر هم اگر راه استدلال نپيمايد ، از شناخت آن عاجز خواهد بود .\r\n وَ قالَ مُوسى رَبِّي أَعْلَمُ بِمَنْ جاءَ بِالْهُدى مِنْ عِنْدِهِ وَ مَنْ تَكُونُ لَهُ عاقِبَةُ الدَّارِ  :\r\nولى موسى در پاسخ آنها گفت : خداى من بهتر مرا مىشناسد و او گواه من است و با داشتن چنين گواهى از تكذيب شما بيم ندارم . همان خدايى كه علم دارد به اينكه سرانجام نيكو براى ما و براى همهء اهل حق و انصاف است . در حقيقت موسى ميخواهد بگويد : خدا داناتر است كه كداميك از ما به حق و كداميك از ما بر باطليم ، حجت من هم آشكار است .\r\n إِنَّهُ لا يُفْلِحُ الظَّالِمُونَ  : كسى كه به خود ظلم كند و مرتكب گناه و كفر نعمت شود ، روى رستگارى نمىبيند .\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n وَ قالَ فِرْعَوْنُ يا أَيُّهَا الْمَلَأُ ما عَلِمْتُ لَكُمْ مِنْ إِلهٍ غَيْرِي  : فرعون به منظور انكار آيات و معجزات موسى به بزرگان و سران قوم خود گفت : من خدايى جز خودم براى شما سراغ ندارم .\r\n فَأَوْقِدْ لِي يا هامانُ عَلَى الطِّينِ فَاجْعَلْ لِي صَرْحاً  : اى هامان ، آتشى براى من بر خاك بيفروز و آجر تهيه كن و براى من قصرى بلند بساز .\r\nگويند : اول كسى كه آجر ساخت ، فرعون بود .\r\n لَعَلِّي أَطَّلِعُ إِلى إِلهِ مُوسى  : شايد بر فراز آن قصر روم و از آنجا به حال خداى موسى آگاهى يابم .\r\nاين جمله را فرعون به منظور فريباندن مردم گفته ، ميخواهد وانمود كند كه خداى موسى هم مانند خودش محتاج مكان و جهت است .\r\n وَ إِنِّي لَأَظُنُّهُ مِنَ الْكاذِبِينَ  : گمان من اين است كه موسى دروغ ميگويد و خدايى غير من نيست كه او رسولش باشد .\r\n وَ اسْتَكْبَرَ هُوَ وَ جُنُودُهُ فِي الْأَرْضِ بِغَيْرِ الْحَقِّ  : فرعون و لشكريانش در روى زمين از حد خود فراتر رفتند و به ظلم و باطل دست گشودند و از قبول حق و پيروى جناب موسى ( ع ) خوددارى كردند .\r\n وَ ظَنُّوا أَنَّهُمْ إِلَيْنا لا يُرْجَعُونَ  : گمان آنها اين بود كه معاد و قيامت قابل انكار است و بسوى ما آورده نميشوند .\r\n فَأَخَذْناهُ وَ جُنُودَهُ فَنَبَذْناهُمْ فِي الْيَمِّ  : سرانجام فرعون و لشكريانش را گرفتار كيفر كرديم و آنها را در درياى نيل انداخته ، دچار هلاكت كرديم .\r\nبرخى گفته‌اند : اين دريا در خارج از مصر و نامش اساف بود .\r\n فَانْظُرْ كَيْفَ كانَ عاقِبَةُ الظَّالِمِينَ  : با چشم دل بنگر و تدبر كن كه چگونه فرعون و قومش را از ديارشان خارج و هلاك كرديم .\r\n وَ جَعَلْناهُمْ أَئِمَّةً يَدْعُونَ إِلَى النَّارِ  : اين جمله نياز به توضيح دارد . زيرا ظاهر آن مىرساند كه خداوند همانطورى كه انبياء را پيشوايان حقيقت و راستى و هدايت\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nقرار داده ، فرعون و قومش را هم رهبران و پيشوايانى قرار داده است كه مردم را به آتش دوزخ فرا مىخوانند . البته چنين معنايى صحيح نيست . بنا بر اين مقصود اين است كه خداوند از حالشان خبر داده و حكم كرده است كه آنها چنين هستند .\r\nممكن است منظور اين باشد كه چون خداوند حال ايشان را به زبان پيامبران خود آشكار كرده است ، گويا خودش آنها را امامان دعوت كنندهء بدوزخ ساخته است .\r\nمقصود از دعوت بدوزخ اين است كه مردم را بكارهايى و اميدارند كه نتيجهء آنها دوزخ است .\r\n وَ يَوْمَ الْقِيامَةِ لا يُنْصَرُونَ  : در روز قيامت ، كسى يارى اينها نميكند و خودشان هم از يارى كردن يكديگر عاجزند ، حال آنكه در دنيا يكديگر را يارى ميكردند .\r\n وَ أَتْبَعْناهُمْ فِي هذِهِ الدُّنْيا لَعْنَةً  : لعن يعنى دورى از رحمت خدا و نيكىها ، يعنى در اين دنيا بر آنها لعن‌هاى پياپى فرستاديم .\r\nبرخى گويند : يعنى لعنت آنها را در اين دنيا لازم ساختيم . مقصود اين است كه مؤمنان را وادار به لعن ايشان كرديم .\r\n وَ يَوْمَ الْقِيامَةِ هُمْ مِنَ الْمَقْبُوحِينَ  : اخفش گويد : يعنى روز قيامت ، اينها از هلاك شدگانند . ابن عباس گويد : يعنى بواسطهء سيه رويى و كبودى چشم ، در روز قيامت از زشت رويانند . برخى گويند : يعنى رسوا هستند .\r\n\r\n","description":"","footnote":"","page_name":" 202 ","page_number":204},
  {"content":"\r\n\r\n\r\n[ سوره القصص ( 28 ) : آيات 43 تا 50 
  ]\r\nوَ لَقَدْ آتَيْنا مُوسَى الْكِتابَ مِنْ بَعْدِ ما أَهْلَكْنَا الْقُرُونَ الْأُولى بَصائِرَ لِلنَّاسِ وَ هُدىً وَ رَحْمَةً لَعَلَّهُمْ يَتَذَكَّرُونَ ( 43 ) وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى الْأَمْرَ وَ ما كُنْتَ مِنَ الشَّاهِدِينَ ( 44 ) وَ لكِنَّا أَنْشَأْنا قُرُوناً فَتَطاوَلَ عَلَيْهِمُ الْعُمُرُ وَ ما كُنْتَ ثاوِياً فِي أَهْلِ مَدْيَنَ تَتْلُوا عَلَيْهِمْ آياتِنا وَ لكِنَّا كُنَّا مُرْسِلِينَ ( 45 ) وَ ما كُنْتَ بِجانِبِ الطُّورِ إِذْ نادَيْنا وَ لكِنْ رَحْمَةً مِنْ رَبِّكَ لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ لَعَلَّهُمْ يَتَذَكَّرُونَ ( 46 ) وَ لَوْ لا أَنْ تُصِيبَهُمْ مُصِيبَةٌ بِما قَدَّمَتْ أَيْدِيهِمْ فَيَقُولُوا رَبَّنا لَوْ لا أَرْسَلْتَ إِلَيْنا رَسُولاً فَنَتَّبِعَ آياتِكَ وَ نَكُونَ مِنَ الْمُؤْمِنِينَ ( 47 )\r\nفَلَمَّا جاءَهُمُ الْحَقُّ مِنْ عِنْدِنا قالُوا لَوْ لا أُوتِيَ مِثْلَ ما أُوتِيَ مُوسى أَ وَ لَمْ يَكْفُرُوا بِما أُوتِيَ مُوسى مِنْ قَبْلُ قالُوا سِحْرانِ تَظاهَرا وَ قالُوا إِنَّا بِكُلٍّ كافِرُونَ ( 48 ) قُلْ فَأْتُوا بِكِتابٍ مِنْ عِنْدِ اللَّهِ هُوَ أَهْدى مِنْهُما أَتَّبِعْهُ إِنْ كُنْتُمْ صادِقِينَ ( 49 ) فَإِنْ لَمْ يَسْتَجِيبُوا لَكَ فَاعْلَمْ أَنَّما يَتَّبِعُونَ أَهْواءَهُمْ وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ إِنَّ اللَّهَ لا يَهْدِي الْقَوْمَ الظَّالِمِينَ ( 50 )\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n\r\nترجمه :\r\nپس از آنكه امتهاى گذشته را هلاك كرديم به منظور بصيرت مردم و هدايت و رحمت ايشان ، بموسى كتاب داديم . شايد متذكر شوند . و هنگامى كه امر رسالت را بر موسى استوار كرديم تو در جانب غربى نبودى و از گواهان نبودى . لكن ما جمعيتهايى آفريديم و عمر ايشان طولانى شد و تو در ميان مردم مدين نبودى كه آيات ما را بر آنها بخوانى . ولى ما فرستندگانيم ، و هنگامى كه ندا كرديم ، در كنار كوه طور نبودى ولى رحمتى است از پروردگارت كه قومى را انذار كنى كه پيش از تو انذار كننده‌اى بر ايشان نيامده است . شايد متذكر شوند . اگر نه اين بود كه مصيبتى بواسطهء كردارشان دامنگيرشان شود و بگويند : خدايا ، چرا پيامبرى بسوى ما نفرستادى تا آيات ترا\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nپيروى كرده ، از مؤمنان باشيم ؟ ( هر چه زودتر كيفرشان ميداديم ) چون حق بر آنها نازل شد ، گفتند : چرا مثل آنچه بر موسى نازل گرديد ، نازل نشد ؟ مگر نه به آنچه از پيش بر موسى نازل شد كفر ورزيده ، گفتند : دو سحر است كه پشتيبان يكديگرند و گفتند : ما بهر دو كفر ميورزيم ؟ بگو : اگر راست مىگوئيد ، كتابى از جانب خدا بياوريد كه راهنماتر از قرآن و تورات باشد تا پيروى كنم . اگر اجابتت نكردند ، بدان كه پيرو هواى خويشند و چه كسى گمراه‌تر است از آنكه بدون هدايت خداوند پيرو هواى خويش باشد ؟ خدا مردم ستمكار را هدايت نميكند .\r\n\r\nقرائت :\r\nسحران : كوفيان بدون الف و ديگران « ساحران » خوانده‌اند .\r\n\r\nاعراب :\r\nبصائر : زجاج گويد : حال است ، لكن بهتر اين است كه بدل باشد . زيرا بصائر به معنى حجج است و داراى معناى اسمى است و نميتواند حال باشد .\r\n إِذْ قَضَيْنا  : ظرف متعلق به محذوفى است كه « بجانب الغربى » متعلق به آن است .\r\nتتلو : حال رحمة : مفعول له ، يعنى : « اوحينا اليك رحمة »  لَوْ لا أَنْ تُصِيبَهُمْ  . . . « لو لا » حرف امتناع و جواب آن محذوف است و « ان تصيبهم » مبتداست .\r\n لَوْ لا أَرْسَلْتَ  : « لو لا » حرف تخصيص است .\r\nبه غير هدى : حال\r\n\r\nمقصود :\r\nپس از داستان موسى مطالبى را ذكر مىكند كه دلالت بر معجزهء پيامبر ما دارد .\r\nمىفرمايد :\r\n وَ لَقَدْ آتَيْنا مُوسَى الْكِتابَ مِنْ بَعْدِ ما أَهْلَكْنَا الْقُرُونَ الْأُولى بَصائِرَ لِلنَّاسِ  : پس از آنكه قوم نوح و عاد و ثمود را هلاك كرديم ، تورات را كه سراسرش\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nحجت و برهان و اندرز و دليل بر احكام شريعت بود ، بموسى داديم .\r\nممكن است منظور از قرون قوم فرعون باشد . زيرا مدتى بعد از هلاك ايشان ، خداوند تورات را بر موسى نازل كرد .\r\n وَ هُدىً وَ رَحْمَةً لَعَلَّهُمْ يَتَذَكَّرُونَ  : تورات براى مردمى كه پند و اندرز بپذيرند ، وسيلهء هدايت و رحمت بود .\r\nاز پيامبر گرامى اسلام ( ص ) روايت شده است كه : از آن وقتى كه تورات نازل شد خداوند قومى يا امتى يا مردم عصرى يا قريه‌اى را هلاك نكرد مگر مردم آن قريه‌اى كه به صورت ميمون درآمدند . نمىبينى كه خداوند مىفرمايد : و لقد آتينا موسى الكتاب من بعد ما اهلكنا القرون الاولى . . . ؟\r\n وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى الْأَمْرَ  : و تو اى محمد در كنار غربى كوهى كه خداوند در آنجا با موسى تكلم كرد و امر رسالت را بر او مسلم گردانيد حاضر نبودى . برخى گويند : يعنى در كنار وادى غربى .\r\nبرخى گويند : يعنى هنگامى كه در بارهء رسالت تو با موسى سخن گفتيم ، حاضر نبودى .\r\n وَ ما كُنْتَ مِنَ الشَّاهِدِينَ  : تو در آنجا و در آن موقع حاضر نبودى كه قوم خود را از آنچه ديده‌اى خبر دهى . لكن ما داستان آن را براى تو مىگوييم تا معجزهء تو باشد .\r\n وَ لكِنَّا أَنْشَأْنا قُرُوناً   فَتَطاوَلَ عَلَيْهِمُ الْعُمُرُ  : لكن ما قرن‌ها را بدنبال يكديگر آورديم و در خلال آنها مردمى آفريديم تا فاصلهء آنها با هلاك شدگان قبلى زياد شد و نبوت دچار فترت گرديد . در نتيجه دچار غرور شدند و بعثت پيامبران را انكار كردند . در اين وقت ترا فرستاديم و همانطورى كه موسى براى مردم رحمت بود ترا هم براى مردم رحمت قرار داديم .\r\nبا همين توضيحى كه داديم معنى جمله تمام مىشود . لكن برخى گويند :\r\nمنظور اين است كه خلق بسيارى آفريديم و پيامبران را يكى پس از ديگرى سفارش كرديم كه صفات ترا براى ايشان بگويند . اما چون زمان طول كشيد و امتداد پيدا\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nكرد ، عهد ما را در بارهء تو فراموش كردند .\r\n وَ ما كُنْتَ ثاوِياً فِي أَهْلِ مَدْيَنَ تَتْلُوا عَلَيْهِمْ آياتِنا  : تو در شهر مدين در ميان قوم شعيب نبودى كه آيات ما را بر ايشان بخوانى .\r\nمقاتل گويد : يعنى تو در ميان مردم مدين نبودى كه اخبار ايشان را براى مردم مكه بخوانى .\r\n وَ لكِنَّا كُنَّا مُرْسِلِينَ  : لكن ما ترا بسوى اهل مكه فرستاديم و اين اخبار را براى تو بيان كرديم تا به ايشان بگويى و دليل باشد بر صحت نبوتت .\r\nبرخى گويند : يعنى تو نيكى ما را نسبت به بندگان از لحاظ ارسال پيامبران و آشكار كردن معجزات و نازل كردن كتابها با آيات روشن و به منظور هدايت ، مشاهده نكرده‌اى و اگر وحى آسمانى نبود از آنها آگاهى نداشتى و بسوى آنها هدايت نميشدى .\r\n وَ ما كُنْتَ بِجانِبِ الطُّورِ إِذْ نادَيْنا  : و تو در كنار كوهى كه در آنجا با موسى تكلم كرديم و بر او ندا كرديم كه كتاب آسمانى را با نيرومندى بگيرد حاضر نبودى .\r\nبرخى گويند : منظور از اين قسمت ، آن بار دومى است كه موسى هفتاد نفر از قوم خود را بكوه طور برد كه كلام خدا را بشنوند .\r\n وَ لكِنْ رَحْمَةً مِنْ رَبِّكَ  : لكن خداوند نعمت نبوت را به تو عطا فرمود و ترا براى مأموريت عظيم رسالت برگزيد و اينها را به تو اعلام كرد تا معجزهء تو باشد .\r\n لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ لَعَلَّهُمْ يَتَذَكَّرُونَ  : تا عرب را كه پيش از تو پيامبرى نداشته‌اند ، بترسانى كه بينديشند و عبرت گيرند و از گناهان دورى كنند .\r\nاين آيه دلالت بر وجوب لطف دارد . زيرا انذار و دعوت ، لطفى است از جانب خداوند كه در پذيرش مردم مؤثر و وسيلهء تقرب ايشان بخداست .\r\n وَ لَوْ لا أَنْ تُصِيبَهُمْ مُصِيبَةٌ بِما قَدَّمَتْ أَيْدِيهِمْ فَيَقُولُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ وَ نَكُونَ مِنَ الْمُؤْمِنِينَ  : اگر بدون فرستادن رسول آنها را عقاب ميكرديم و بكيفر كردار گرفتار مىساختيم ، مىگفتند : چرا پيامبرى نفرستادى\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nتا ما را دعوت به ايمان كند و ما پيروى كنيم و آئينش را گردن نهيم ؟ از اينرو پيامبرانى بسوى ايشان فرستاديم تا حجت آنها قطع شود . اين آيه نظير آيهء ديگرى است كه مىگويد :  « لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  ( تا بعد از پيامبران ، مردم را در پيشگاه خداوند حجتى و بهانه‌اى نباشد : نساء 165 ) ، برخى گويند : مقصود از مصيبت در آيهء شريفه عذاب دنيا و هلاكت است ولى برخى گويند : منظور عذاب دنيا و آخرت است .\r\n فَلَمَّا جاءَهُمُ الْحَقُّ مِنْ عِنْدِنا قالُوا لَوْ لا أُوتِيَ مِثْلَ ما أُوتِيَ مُوسى  :\r\nهمين كه حقيقت محمدى و قرآن و اسلام از جانب ما در برابر ايشان قرار گرفت ، به بهانه جويى پرداخته ، گفتند : چرا همان معجزاتى كه بموسى داده شد - يعنى شكافتن دريا و يد بيضا و عصا - به محمد داده نشد ؟\r\nبرخى گويند : يعنى چرا قرآن هم مثل تورات يك جا نازل نشد ؟\r\nاين مطلب را يهوديان يا قريش به تعليم ايشان مىگفتند . از اينرو خداوند به ايشان مىفرمايد :\r\n أَ وَ لَمْ يَكْفُرُوا بِما أُوتِيَ مُوسى مِنْ قَبْلُ  : آيا به آنچه از پيش بر موسى نازل شد كافر نشدند ؟\r\n قالُوا سِحْرانِ تَظاهَرا  : و آيا نگفتند : قرآن و تورات هر دو سحرند كه يكديگر را كمك ميكنند ؟\r\nبنا بر قرائت ديگر يعنى : موسى و محمد ( ص ) دو ساحرى هستند كه يكديگر را كمك ميكنند .\r\n وَ قالُوا إِنَّا بِكُلٍّ كافِرُونَ  : و آيا نگفتند : ما به قرآن و تورات هر دو كافريم ؟\r\nاين مطلب مربوط به آن زمانى است كه گروهى از قريش بمدينه آمدند و در بارهء محمد ( ص ) از يهود سؤال كردند . قوم يهود صفات و خصوصيات حضرت را براى ايشان تعريف كردند . اين گروه به مكه برگشتند و گفتهء يهود را براى آنها باز گفتند .\r\nقريش گفتند : تورات و قرآن هر دو سحر است .\r\n\r\n","description":"","footnote":"","page_name":" 208 ","page_number":210},
  {"content":"\r\n\r\n قُلْ فَأْتُوا بِكِتابٍ مِنْ عِنْدِ اللَّهِ هُوَ أَهْدى مِنْهُما أَتَّبِعْهُ إِنْ كُنْتُمْ صادِقِينَ  :\r\nاى محمد ، بكفار قومت بگو : از جانب خداوند كتابى بياوريد كه از تورات و قرآن بهتر راهنمايى كند ، تا اگر راست مىگوئيد كه تورات و قرآن سحرند ، من از آن كتاب پيروى كنم .\r\nبرخى گويند : يعنى كتابى بياوريد كه مصون از تكذيب مردم باشد .\r\nسپس به پيامبر خود دستور ميدهد :\r\n فَإِنْ لَمْ يَسْتَجِيبُوا لَكَ فَاعْلَمْ أَنَّما يَتَّبِعُونَ أَهْواءَهُمْ  : اگر چنين كتابى نياوردند يا اينكه اگر ترا تصديق نكردند ، بدان كه آنها تابع تمايلات نفسانى خويشند . زجاج گويد : يعنى بدان كه آنها در راه كفر حجت و برهانى ندارند . بلكه صرفا تابع شهوات نفسانى هستند . سپس در مذمت آنها مىفرمايد :\r\n وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ  : هيچكس گمراه‌تر از كسى كه پيرو هواى خويش است و از رشد و هدايت الهى محروم است ، نيست .\r\n إِنَّ اللَّهَ لا يَهْدِي الْقَوْمَ الظَّالِمِينَ  : خدا ستمكاران را به راه بهشت هدايت نميكند .\r\nبرخى گويند : يعنى حكم بهدايت ايشان نميكند . برخى گويند : وقتى اينان بهدايت خدا هدايت نشوند ، مثل اين است كه خدا آنها را هدايت نكرده است .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\n\r\n[ سوره القصص ( 28 ) : آيات 51 تا 55 
  ]\r\nوَ لَقَدْ وَصَّلْنا لَهُمُ الْقَوْلَ لَعَلَّهُمْ يَتَذَكَّرُونَ ( 51 ) الَّذِينَ آتَيْناهُمُ الْكِتابَ مِنْ قَبْلِهِ هُمْ بِهِ يُؤْمِنُونَ ( 52 ) وَ إِذا يُتْلى عَلَيْهِمْ قالُوا آمَنَّا بِهِ إِنَّهُ الْحَقُّ مِنْ رَبِّنا إِنَّا كُنَّا مِنْ قَبْلِهِ مُسْلِمِينَ ( 53 ) أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا وَ يَدْرَؤُنَ بِالْحَسَنَةِ السَّيِّئَةَ وَ مِمَّا رَزَقْناهُمْ يُنْفِقُونَ ( 54 ) وَ إِذا سَمِعُوا اللَّغْوَ أَعْرَضُوا عَنْهُ وَ قالُوا لَنا أَعْمالُنا وَ لَكُمْ أَعْمالُكُمْ سَلامٌ عَلَيْكُمْ لا نَبْتَغِي الْجاهِلِينَ ( 55 )\r\n\r\nترجمه :\r\nما سخن را براى آنها تفصيل داديم . باشد كه تذكر يابند . آنها كه از پيش كتاب برايشان نازل كرديم به آن ايمان دارند . و هنگامى كه بر ايشان خوانده شود ، گويند :\r\nبه آن ايمان آورديم كه حق است از جانب پروردگارمان . ما از پيش در مقابل آن تسليم بوديم . اينها پاداششان دو بار داده مىشود كه صبر كردند و بدى را به نيكى دفع ميكنند و از آنچه به آنها روزى داده‌ايم انفاق ميكنند . و چون سخن لغو بشنوند ، از آن اعراض كرده ، گويند : اعمال ما براى ما و اعمال شما براى شماست . سلام بر شما .\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nدر پى مجالست جاهلان نيستيم .\r\n\r\nلغت :\r\nتوصيل : اين كلمه در اصل به معنى وصل كردن قطعات ريسمان به يكديگر است . امرء القيس ميگويد :\r\n درير كخذروف الوليد امره * تتابع كفيه بخيط موصل \r\nاسب من مانند گردونهء طفل است كه ريسمان آن را قطعه قطعه بهم تابيده و محكم كرده است .\r\nدرأ : دفع\r\n\r\nشأن نزول :\r\nآيه :  « الَّذِينَ آتَيْناهُمُ الْكِتابَ . . .  و ما بعد آن در بارهء عبد اللَّه بن سلام و تميم دارى و جارود عبدى و سلمان فارسى نازل شده است . زيرا اين آيات پس از اسلام اينان نازل گرديد .\r\nبرخى گفته‌اند : در بارهء چهل مرد از پيروان انجيل كه پيش از بعثت پيامبر به او ايمان داشتند نازل شده است . سى و دو نفر اينها اهل حبشه بودند كه همراه جعفر بن ابى طالب خدمت پيامبر رسيدند و هشت نفر ديگر از شام . بحيرا و ابرهه و اشرف و عامر و ايمن و ادريس و نافع و تميم ، از اينها بودند .\r\n\r\nمقصود :\r\nسپس در بارهء صفت قرآن مجيد ميفرمايد :\r\n وَ لَقَدْ وَصَّلْنا لَهُمُ الْقَوْلَ لَعَلَّهُمْ يَتَذَكَّرُونَ  : آيات قرآنى را براى آنها به تفصيل و بدنبال يكديگر بيان كرديم و اخبار انبياء ( ع ) و امتهاى هلاك شده را براى آنها شرح داديم تا متذكر شوند و بينديشند و بدانند كه حق است و به آن ايمان آورند .\r\n الَّذِينَ آتَيْناهُمُ الْكِتابَ مِنْ قَبْلِهِ هُمْ بِهِ يُؤْمِنُونَ  : آنان كه پيش از بعثت محمدى ( ص ) برايشان تورات و انجيل فرستاديم به آن ايمان دارند . زيرا صفات وى را\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nدر آن كتابها خوانده‌اند .\r\n وَ إِذا يُتْلى عَلَيْهِمْ قالُوا آمَنَّا بِهِ إِنَّهُ الْحَقُّ مِنْ رَبِّنا إِنَّا كُنَّا مِنْ قَبْلِهِ مُسْلِمِينَ  :\r\nو چون قرآن بر آنها خوانده شود ، مىگويند : ما به آن ايمان آورده‌ايم كه حق است و از جانب پروردگار ماست و پيش از آن كه نازل شود در برابر آن تسليم بوديم .\r\nبديهى است كه نام پيامبر و قرآن در تورات و انجيل بوده و اين گروه به راه عناد نرفتند و ايمان آوردند .\r\nسپس در بارهء ايشان مىفرمايد :\r\n أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  : به اينها دو بار پاداش داده مىشود :\r\nيك بار بخاطر پيروى از دين و كتاب خودشان و يك بار به ايمانشان به جناب محمد ( ص ) .\r\nبرخى گفته‌اند : يك بار بخاطر اينكه با صبر و شكيبايى به كتاب خودشان وفادار ماندند و يك بار هم بخاطر صبر و شكيبايى بر قرآن .\r\nبرخى گفته‌اند : بخاطر اينكه در راه دين صبر كردند و آزار و اذيت كفار را متحمل شدند .\r\n وَ يَدْرَؤُنَ بِالْحَسَنَةِ السَّيِّئَةَ  : سخنان زشت و ناپسندى كه از كفار مىشنوند به سخنان نيكو و پسنديده پاسخ مىگويند .\r\nبرخى گفته‌اند : يعنى منكر را به معروف دفع ميكنند .\r\nبرخى گفته‌اند : جهل جاهل را به حلم دفع ميكنند .\r\nاز امام صادق ( ع ) روايت شده است كه : با حلم و مدارا آزار و اذيت مردم را از خود دور ميكنند .\r\n وَ مِمَّا رَزَقْناهُمْ يُنْفِقُونَ  : و از آنچه روزى ايشان كرده‌ايم انفاق ميكنند .\r\n وَ إِذا سَمِعُوا اللَّغْوَ أَعْرَضُوا عَنْهُ  : و هنگامى كه سخنان هرزه و زشت و مسخرگىهاى اين و آن را بشنوند ، از آن اعراض كرده ، معاملهء به مثل نميكنند .\r\n وَ قالُوا لَنا أَعْمالُنا وَ لَكُمْ أَعْمالُكُمْ  : و مىگويند : شما از اعمال ما پرسيده نميشويد و ما از اعمال شما پرسيده نميشويم .\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nبرخى گويند : يعنى دين ما براى ما و دين شما براى شما .\r\nبرخى گويند : يعنى حلم ما براى ما و سفاهت شما براى شماست .\r\n سَلامٌ عَلَيْكُمْ  : ما به شما امان داده‌ايم و نميخواهيم سخنان لغو و بيهودهء شما را پاسخ گوئيم .\r\nبرخى گويند : اين كلمه ميان مردم مؤمن و كافر علامت حلم است .\r\nبرخى گويند : كلمهء تحيت است ميان مؤمنين .\r\n لا نَبْتَغِي الْجاهِلِينَ  : ما در پى مجالست و معاونت جاهلان نيستيم . ما در طلب علما و حكما هستيم .\r\nبرخى گويند : يعنى ما از اهل جهل و سفاهت نيستيم .\r\nبرخى گويند : يعنى ما دين جاهلين را نمىخواهيم و به آن علاقه‌اى نداريم .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n\r\n[ سوره القصص ( 28 ) : آيات 56 تا 60 
  ]\r\nإِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ وَ هُوَ أَعْلَمُ بِالْمُهْتَدِينَ ( 56 ) وَ قالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا أَ وَ لَمْ نُمَكِّنْ لَهُمْ حَرَماً آمِناً يُجْبى إِلَيْهِ ثَمَراتُ كُلِّ شَيْءٍ رِزْقاً مِنْ لَدُنَّا وَ لكِنَّ أَكْثَرَهُمْ لا يَعْلَمُونَ ( 57 ) وَ كَمْ أَهْلَكْنا مِنْ قَرْيَةٍ بَطِرَتْ مَعِيشَتَها فَتِلْكَ مَساكِنُهُمْ لَمْ تُسْكَنْ مِنْ بَعْدِهِمْ إِلاَّ قَلِيلاً وَ كُنَّا نَحْنُ الْوارِثِينَ ( 58 ) وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولاً يَتْلُوا عَلَيْهِمْ آياتِنا وَ ما كُنَّا مُهْلِكِي الْقُرى إِلاَّ وَ أَهْلُها ظالِمُونَ ( 59 ) وَ ما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَ زِينَتُها وَ ما عِنْدَ اللَّهِ خَيْرٌ وَ أَبْقى أَ فَلا تَعْقِلُونَ ( 60 )\r\n\r\n","description":"","footnote":"","page_name":" 214 ","page_number":216},
  {"content":"\r\n\r\n\r\nترجمه :\r\nتو هر كه را دوست دارى هدايت نميكنى ولى خدا هر كه را بخواهد هدايت مىكند و او به هدايت يافتگان داناتر است . گفتند : اگر با تو بهدايت روى آوريم از سرزمينمان رانده مىشويم . آيا حرمى امن براى آنها مهيا نساختيم كه ثمرات هر چيزى كه رزقى است از جانب ما به آنجا آورده مىشود ؟ لكن بيشتر آنها نميدانند .\r\nچه بسا قريه‌ها را كه سپاس معيشت خود بجاى نياوردند ، دچار هلاكت كرديم . اين است خانه‌هاى آنها كه بعد از آنها مسكون نشده است جز كمى و ما وارث ايشان بوديم . پروردگارت مردم قريه‌اى را هلاك نميكند مگر اينكه رسولى در آن قريه مبعوث گرداند كه آيات ما را بر ايشان بخواند و ما قريه‌ها را تباه نميكنيم مگر اينكه اهل آنها ستمكار باشند . آنچه به شما داده شده است متاع زندگى دنيا و زينت آن است و آنچه پيش خداست بهتر و باقىتر است . آيا تعقل نميكنيد ؟\r\n\r\nقرائت :\r\nيجبى : اهل مدينه و يعقوب و سهل به تاء و ديگران به ياء خوانده‌اند . علت اين است كه اسناد به ثمرات كه مؤنث حقيقى نيست ، داده شده .\r\nأ فلا تعقلون : هم به ياء خوانده شده ، هم به تاء .\r\n\r\nلغت :\r\nتخطف : ربودن و سلب كردن .\r\nجبايت : جمع آورى .\r\nبطر : طغيان و سركشى در موقع نعمت .\r\n\r\nاعراب :\r\nرزقا : حال يا مفعول مطلق براى فعل محذوف يا مفعول له .\r\n مِنْ لَدُنَّا  : در محل نصب و صفت .\r\nكم : مفعول به به معنى كثير .\r\n مِنْ قَرْيَةٍ  : در محل نصب و تميز . زيرا هر گاه ميان « كم » خبريه و تميز آن فاصله\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nبيفتد ، مثل « كم » استفهاميه نصب ميدهد .\r\nمعيشتها : منصوب به نزع خافض ( فى معيشتها ) .\r\n فَتِلْكَ مَساكِنُهُمْ  : مبتدا و خبر .\r\n لَمْ تُسْكَنْ  : حال .\r\nقليلا : صفت مصدر محذوف ( سكونا ) يا صفت ظرف به تقدير « وقتا » .\r\n\r\nشأن نزول :\r\nگويند :  « إِنَّكَ لا تَهْدِي مَنْ أَحْبَبْتَ . . »  در بارهء ابى طالب نازل شده است ، زيرا پيامبر دوست ميداشت كه وى مسلمان شود ، از اينرو اين آيه نازل شد . هم چنان كه اسلام آن وحشى را كه قاتل عمويش حمزه بود كراهت داشت . از اينرو در باره او نازل شد :  « يا عِبادِيَ الَّذِينَ   أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ . . . »  ( اى بندگان من كه بر خويشتن تجاوز كرده‌ايد ، از رحمت خدا نوميد نشويد : زمر 53 ) اين مطلب را از ابن عباس و جزا و روايت كرده‌اند .\r\nاما اين روايت صحيح نيست . زيرا روا نيست كه پيامبر مخالفت خداوند سبحان كند و اگر چنان كه اهل تسنن گمان دارند ، خدا اراده كرده باشد كفر ابو طالب و رسول ( ص ) اراده كرده باشد ايمانش را ، ميان ارادهء خدا و ارادهء رسول ، كمال مخالفت است . مطابق عقيدهء ايشان معنى آيه اين است : اى محمد ، تو ايمان ابو طالب را ميخواهى ولى من نميخواهم و با اينكه او در راه كمك و دفاع تو حد اكثر كوشش مبذول ميدارد من پرتو ايمان را در نهاد او قرار نداده‌ام . همچنين تو نميخواهى كه آن مرد وحشى كه قاتل عمويت حمزه است ايمان بياورد ، ولى من ميخواهم كه او ايمان بياورد و پرتو ايمان را در دلش تابانيده‌ام .\r\nچقدر اين گونه مطالب ، از حقيقت دور است ! ما در تفسير سورهء انعام بيان كرده‌ايم كه به اجماع اهل بيت ( ع ) ابو طالب مؤمن از دنيا رحلت فرمود . در اينباره روايات بسيارى از ايشان نقل شده است . در آنجا شمه‌اى از اشعار دلنشين وى كه از ايمان قلبيش حكايت ميكرد آورديم . اگر ميخواستيم همهء آن اشعار را در آنجا\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nبياوريم ، مجال نبود . بعضى معتقدند كه اشعار وى در بارهء دفاع از اسلام و مبارزهء با نيرنگها و عنادها از يك جلد هم بيشتر مىشود . اينكه ابو طالب بمبارزهء علنى با دشمنان پيامبر برنخاست ، بخاطر اين بود كه بتواند از راه ريش سفيدى و بزرگترى آنها را به راه صلاح آورد و جلو نيرنگها و دشمنىهايى كه بعد از وفاتش در برابر رسول عاليقدر اسلام آشكار ساختند ، بگيرد .\r\n\r\nمقصود :\r\nقبلا در بارهء قرآن و اينكه كتابى است براى هدايت خلق سخن گفت . اكنون مىفرمايد : وظيفهء پيامبر اين نيست كه آنها هدايت شوند بلكه فقط وظيفه‌اش گفتن و اداى رسالت است . مىفرمايد :\r\n إِنَّكَ لا تَهْدِي مَنْ أَحْبَبْتَ  : تو هر كه را دوست دارى هدايت نميكنى . برخى گفته‌اند : يعنى خويشاوندانت را هدايت نميكنى .\r\nمقصود از هدايت در اينجا آن لطفى است كه در موقع ايمان شامل حال شخص مىشود . تنها خداوند بر اين كار قادر است . زيرا اين لطف يا به فعل خداست - يا به اعلام او و راه صلاح دينى مرد را فقط خدا ميداند و بس . اما آن هدايتى كه به معنى دعوت و بيان است ، مربوط به پيامبر است . چنان كه مىفرمايد :  « وَ إِنَّكَ لَتَهْدِي إِلى صِراطٍ مُسْتَقِيمٍ »  ( تو به راه راست هدايت ميكنى : شورى 52 ) .\r\nبرخى گويند : مقصود از هدايت در آيهء شريفه ، اجبار بهدايت است ، يعنى تو نمىتوانى كسى را اجبار به هدايت كنى .\r\nبرخى گويند : يعنى هدايت شدن و حق پذيرى آنها بر عهدهء تو نيست .\r\n وَ لكِنَّ اللَّهَ يَهْدِي مَنْ يَشاءُ وَ هُوَ أَعْلَمُ بِالْمُهْتَدِينَ  : ولى خداوند هر كه را بخواهد به لطفش هدايت مىكند و او به حال اشخاصى كه قابل هدايتند داناتر است و امور را به نحوى كه صلاح بندگان است تدبير مىكند .\r\nبرخى گويند : يعنى هر كه را بخواهد مجبور به ايمان مىكند .\r\n وَ قالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا  : گفتند : اگر با تو پيرو هدايت\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nشويم از سرزمين مكه و از اين حرم خارج مىشويم .\r\nگويند : اين سخن از حرث بن نوفل بن عبد مناف است . زيرا به پيامبر خدا عرضه داشت : ميدانيم سخن تو حق است ، ولى مىترسيم اگر به تو ايمان آوريم عرب ما را از اين سرزمين خارج سازد و ما از عهدهء ايشان بر نمىآييم .\r\nاز اينرو خداوند در رد ايشان فرمود :\r\n أَ وَ لَمْ نُمَكِّنْ لَهُمْ حَرَماً آمِناً  : آيا مكه را پيش از اين حرم امن و امان قرار نداديم و ضرر و زيان مردم را از ايشان دور نكرديم تا با امنيت و آسايش در آن زندگى كنند ؟ چگونه اكنون از زوال آن مىترسند ؟ آيا ما بر دفع شر دشمنان ، قادر نيستيم ؟ بلكه بايد بدانند كه در حال ايمان ، بيشتر ايمنى دارند تا در حال كفر .\r\n يُجْبى إِلَيْهِ ثَمَراتُ كُلِّ شَيْءٍ رِزْقاً مِنْ لَدُنَّا  : ثمرات و محصولات سرزمينهاى ديگر كه رزقى است از جانب ما به سوى مكه آورده مىشود .\r\n وَ لكِنَّ أَكْثَرَهُمْ لا يَعْلَمُونَ  : ولى بيشتر آنها به نعمتهاى ما عالم نيستند .\r\nبرخى گويند : يعنى به خدا علم ندارند و او را نمىپرستند تا بدانند كه چقدر ثواب از دستشان خارج شده است .\r\n وَ كَمْ أَهْلَكْنا مِنْ قَرْيَةٍ بَطِرَتْ مَعِيشَتَها  : بسيارى از قريه‌ها را كه مردمش سپاس نعمتها را به جاى نياوردند و كبر ورزيدند هلاك كرديم .\r\nمقصود اين است كه به آنها رزق و روزى فراوان داديم و آنها ناسپاسگزارى پيشه كردند و هلاكشان كرديم .\r\n فَتِلْكَ مَساكِنُهُمْ لَمْ تُسْكَنْ مِنْ بَعْدِهِمْ إِلَّا قَلِيلًا  : اين است خانه‌هاى عاد و ثمود و قوم لوط كه در نزديكى شماست و از سكنه خالى است و بعد از آنها فقط مدت كوتاهى مسكون بود .\r\nسرزمين عاد در احقاف - ميان شام و يمن - و ديار ثمود در وادى القرى و شهر لوط در سدوم است و آنها در سفرهاى تجارتى از اين سرزمينها عبور ميكردند و آنها را ميديدند .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n وَ كُنَّا نَحْنُ الْوارِثِينَ  : اكنون ما مالك سرزمينها و ديار و مساكن آنها شده‌ايم .\r\nسپس به پيامبر خود مىفرمايد :\r\n وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا  : پروردگار تو قريه‌ها را هلاك نميكند تا اينكه در ام القرى يعنى مكه پيامبرى مبعوث گرداند .\r\nبرخى گويند : منظور از « امها » معظم قريه‌هاى دنياست .\r\n يَتْلُوا عَلَيْهِمْ آياتِنا  : پيامبرى كه حجت‌ها و دلائل روشن ما را براى ايشان بخواند .\r\n وَ ما كُنَّا مُهْلِكِي الْقُرى إِلَّا وَ أَهْلُها ظالِمُونَ  : ما قريه‌ها را هلاك نميكنيم ، مگر اينكه مردمشان راه كفر و ستم و سركشى پيش گيرند .\r\nسپس مردم را مخاطب ساخته ، مىفرمايد :\r\n وَ ما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَ زِينَتُها وَ ما عِنْدَ اللَّهِ خَيْرٌ وَ أَبْقى أَ فَلا تَعْقِلُونَ  : آنچه به شما داده شده است ، اسباب تمتع و زينت اين جهان است . اما آنچه پيش خداست ، نعمتهاى آخرت است كه از اين نعمتها بهتر و باقىتر است . چرا فكر نميكنيد تا فرق ميان نعمت فانى و نعمت باقى را درك كنيد ؟\r\n\r\n","description":"","footnote":"","page_name":" 219 ","page_number":221},
  {"content":"\r\n\r\n\r\n[ سوره القصص ( 28 ) : آيات 61 تا 66 
  ]\r\nأَ فَمَنْ وَعَدْناهُ وَعْداً حَسَناً فَهُوَ لاقِيهِ كَمَنْ مَتَّعْناهُ مَتاعَ الْحَياةِ الدُّنْيا ثُمَّ هُوَ يَوْمَ الْقِيامَةِ مِنَ الْمُحْضَرِينَ ( 61 ) وَ يَوْمَ يُنادِيهِمْ فَيَقُولُ أَيْنَ شُرَكائِيَ الَّذِينَ كُنْتُمْ تَزْعُمُونَ ( 62 ) قالَ الَّذِينَ حَقَّ عَلَيْهِمُ الْقَوْلُ رَبَّنا هؤُلاءِ الَّذِينَ أَغْوَيْنا أَغْوَيْناهُمْ كَما غَوَيْنا تَبَرَّأْنا إِلَيْكَ ما كانُوا إِيَّانا يَعْبُدُونَ ( 63 ) وَ قِيلَ ادْعُوا شُرَكاءَكُمْ فَدَعَوْهُمْ فَلَمْ يَسْتَجِيبُوا لَهُمْ وَ رَأَوُا الْعَذابَ لَوْ أَنَّهُمْ كانُوا يَهْتَدُونَ ( 64 ) وَ يَوْمَ يُنادِيهِمْ فَيَقُولُ ما ذا أَجَبْتُمُ الْمُرْسَلِينَ ( 65 )\r\nفَعَمِيَتْ عَلَيْهِمُ الْأَنْباءُ يَوْمَئِذٍ فَهُمْ لا يَتَساءَلُونَ ( 66 )\r\n\r\nترجمه :\r\nآيا آنكه وعدهء نيكويش داده‌ايم و ديدارش مىكند مانند كسى است كه متاع زندگى دنيا به او داده‌ايم و روز قيامت از احضار شدگان است ؟ روزى كه كفار را ندا\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nمىكند كه آنهايى كه به گمان شما شركاء من بودند ، كجايند ؟ آنها كه عذاب بر آنها حتمى شده است مىگويند : اينان كه گمراهشان كرديم ، همچون خود ما گمراهشان كرديم . از آنها در پيشگاه تو تبرى ميجوئيم . آنها ما را پرستش نميكردند . گفته مىشود : شركاء خود را بخوانيد . آنها را ميخوانند ولى اجابتشان نميكنند و عذاب را مىبينند اگر هدايت مىيافتند ( مىفهميدند كه عذاب خدا حق است ) و وى كه آنها را ندا كرده ، گويد : چه جواب پيامبران داديد ؟ آن روز از تشخيص خبرها كورند ( و از دادن جواب عاجز ) و از يكديگر پرسش نميكنند .\r\n\r\nلغت :\r\nتمتع : بهره بردن . فرق آن با منفعت اين است كه تمتع در حال است ولى منفعت ممكن است بهره آنى و فورى نباشد .\r\nاحضار : حاضر كردن .\r\nزعم : سخن از روى گمان يا علم . به اين جهت است كه داخل در باب « علمت » شده است . شاعر گويد :\r\n فان تزعمينى كنت اجهل فيكم * فانى شريت الحلم عندك بالجهل \r\nاگر گمان ميكنى كه من در بارهء شما جاهل‌ترم ، من حلم را پيش شما به جهل فروخته‌ام .\r\n\r\nشأن نزول :\r\nآيهء :  « أَ فَمَنْ وَعَدْناهُ . . . »  در بارهء پيامبر و ابو جهل و بقولى در بارهء على ( ع ) و حمزه و ابو جهل نازل شده است .\r\nبرخى گفته‌اند : در بارهء عمار و وليد بن مغيره است .\r\nبهتر اين است كه عام باشد .\r\n\r\nمقصود :\r\nقبلا بيان كرد كه زينت دنيا به آنها داده شده است . اكنون ميخواهد ميان كسانى كه نعمت دنيا دارند و كسانى كه نعمت آخرت ، فرق بگذارد . مىفرمايد :\r\n\r\n","description":"","footnote":"","page_name":" 221 ","page_number":223},
  {"content":"\r\n\r\n أَ فَمَنْ وَعَدْناهُ وَعْداً حَسَناً فَهُوَ لاقِيهِ كَمَنْ مَتَّعْناهُ مَتاعَ الْحَياةِ الدُّنْيا ثُمَّ هُوَ يَوْمَ الْقِيامَةِ مِنَ الْمُحْضَرِينَ  : آيا آنكه وعدهء بهشت و ثواب و نعيم آخرت ، به او داده‌ايم و حتماً به اين وعده‌ها نائل مىشود ، مانند كسى است كه اموال دنيا و چيزهاى ديگر به او داده‌ايم و در روز قيامت براى كيفر يا براى سوختن در آتش احضار مىشود ؟\r\nبديهى است كه حال اينها يكسان نيست . زيرا نعمتهاى دنيا با غم و اندوه توأم است و سرانجام زوال و فنا مىپذيرد . ولى نعمتهاى آخرت خالص و پاك و هميشگى است و زوال نميپذيرد .\r\n وَ يَوْمَ يُنادِيهِمْ فَيَقُولُ أَيْنَ شُرَكائِيَ الَّذِينَ كُنْتُمْ تَزْعُمُونَ  : به ياد آور روزى را كه خداوند كافران را با خفت و خوارى مخاطب ساخته ، مىفرمايد : كجايند آنهايى كه گمان ميكرديد در خدايى شريك منند . و آنها را پرستش ميكرديد و مىپنداشتيد كه براى شما نفعى دارند ؟\r\n قالَ الَّذِينَ حَقَّ عَلَيْهِمُ الْقَوْلُ رَبَّنا هؤُلاءِ الَّذِينَ أَغْوَيْنا أَغْوَيْناهُمْ كَما غَوَيْنا  :\r\nجنيان و شياطين و انسانهايى كه گمراه كنندهء مردم بودند و وعدهء عذاب بر آنها تحقق يافته ، مىگويند : پروردگارا ، همانطورى كه خودمان دچار گمراهى بوديم ، آنها را گمراه ساختيم .\r\n تَبَرَّأْنا إِلَيْكَ  : اكنون از آنها و از كردار آنها در پيشگاه تو تبرى مىجوييم .\r\nزجاج گويد : از يكديگر تبرى مىجويند و دشمن يكديگر مىشوند . چنان كه مىفرمايد :  « الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ »  ( دوستان در آن روز دشمن يكديگرند :\r\nزخرف 67 ) .\r\n ما كانُوا إِيَّانا يَعْبُدُونَ  : اينها در حقيقت پرستش ما نميكردند . بلكه شيطانهايى را مىپرستيدند كه پرستش ما را در نظر آنها آرايش كرده بودند .\r\nبرخى گويند : يعنى ما را از روى حجت و استحقاق نمىپرستيدند .\r\n وَ قِيلَ ادْعُوا شُرَكاءَكُمْ  : به آنها گفته مىشود : آنها را كه گمان ميكرديد در خدايى شريك منند و پرستش ميكرديد ، بخوانيد .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nاينكه مىگويد : شريكان خود را بخوانيد ، بخاطر اين است كه خدا را شريك نيست . ولى آنها گمان ميكردند كه خدا را شريك هست و شرك مىورزيدند .\r\n فَدَعَوْهُمْ فَلَمْ يَسْتَجِيبُوا لَهُمْ  : آنها را ميخوانند ولى پاسخى از آنها نمىشنوند و اجابت نمىشوند .\r\n وَ رَأَوُا الْعَذابَ لَوْ أَنَّهُمْ كانُوا يَهْتَدُونَ  : اگر اهل هدايت بودند ، معتقد مىشدند كه عذاب خدا حق است .\r\n وَ يَوْمَ يُنادِيهِمْ فَيَقُولُ ما ذا أَجَبْتُمُ الْمُرْسَلِينَ  : در روز قيامت خداوند به آنها ندا كرده ، مىگويد : پيامبرانى را كه بسوى شما فرستاده شدند چه جواب داديد ؟\r\nمقصود اين است كه از دعوت آنها چه فهميديد و در مقابل آنها چه عملى انجام داديد ؟\r\n فَعَمِيَتْ عَلَيْهِمُ الْأَنْباءُ يَوْمَئِذٍ  : در آن روز راه جواب بر روى آنها مسدود است و همچون كوران مىمانند .\r\nبرخى گويند : يعنى حجت بر آنها تيره شده است . علت اينكه حجت را خبر ناميده ، اين است كه به آن خبر ميدهند . در آن روز در پيشگاه خدا تكلم نميكنند .\r\nزيرا خداوند حجت را از آنها گرفته و زبانشان را از سخن عاجز كرده است . چنان كه مىفرمايد :\r\n فَهُمْ لا يَتَساءَلُونَ  : آنها از يكديگر نمىپرسند كه چگونه جواب دهند و چگونه عذر خواهى كنند ؟\r\nبرخى گويند : يعنى از انساب و خويشاونديها كه در دنيا پرسش ميكردند ، پرسش نميكنند .\r\nبرخى گويند : يعنى چنان به خود مشغولند كه از حال يكديگر نمىپرسند .\r\nبرخى گويند : يعنى از يكديگر نميخواهند كه گناه يكديگر را تحمل كنند .\r\n\r\n","description":"","footnote":"","page_name":" 223 ","page_number":225},
  {"content":"\r\n\r\n\r\n[ سوره القصص ( 28 ) : آيات 67 تا 70 
  ]\r\nفَأَمَّا مَنْ تابَ وَ آمَنَ وَ عَمِلَ صالِحاً فَعَسى أَنْ يَكُونَ مِنَ الْمُفْلِحِينَ ( 67 ) وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ ( 68 ) وَ رَبُّكَ يَعْلَمُ ما تُكِنُّ صُدُورُهُمْ وَ ما يُعْلِنُونَ ( 69 ) وَ هُوَ اللَّهُ لا إِلهَ إِلاَّ هُوَ لَهُ الْحَمْدُ فِي الْأُولى وَ الْآخِرَةِ وَ لَهُ الْحُكْمُ وَ إِلَيْهِ تُرْجَعُونَ ( 70 )\r\n\r\nترجمه :\r\nاما كسى كه توبه كرده ، ايمان آورده ، عمل صالح كند ، از رستگاران است . خدا هر چه خواهد ، بيافريند و اختيار كند . آنها را اختيار نيست . منزه است خدا و برتر است از آنچه شريك مىسازند . خداى تو ميداند كه آنچه را در سينه‌ها پنهان ميكنند و آنچه را آشكار مىسازند . اوست خدايى كه جز او خدايى نيست . او را حمد است در دنيا و آخرت و او راست حكم و بسوى او باز گردانده مىشويد .\r\n\r\nمقصود :\r\nاكنون بدنبال تهديد قبلى به منظور ترغيب و تشويق بندگان به توبه ، مىفرمايد :\r\n فَأَمَّا مَنْ تابَ وَ آمَنَ وَ عَمِلَ صالِحاً فَعَسى أَنْ يَكُونَ مِنَ الْمُفْلِحِينَ  :\r\nآنكه از گناه و كفر برگردد و عمل صالح انجام دهد برستگارى اميدوار باشد .\r\nاينكه كلمهء « عسى » مىآورد ، با اينكه وى قطعا از رستگاران است ، بخاطر\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nاين است كه چنين شخصى اميدوار است كه رويهء خود را ادامه دهد و رستگار شود .\r\nچه ممكن است از اين رويه دست بكشد و هلاك گردد . وانگهى گفته شده است كه در هر جاى قرآن كه خداوند اين كلمه را به كار برده ، معنى قطع و حتم ميدهد .\r\nاز آنجا كه رستگارى به اختيار خداست ، بدنبال آن مىفرمايد : اختيار و خلق و حكم بدست خداست . زيرا اوست كه قادر و عالم به كمال است .\r\n وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ  : خير ، به معنى اختيار و به معنى مختار است . چنان كه گفته مىشود : محمد ( ص ) خيره خداست . يعنى مختار و برگزيدهء خداست و ممكن است به تخفيف خوانده شود .\r\nدر بارهء معنى آيه دو قول است :\r\n1 - خداى تو هر چه بخواهد خلق مىكند و هر چه براى آنها اصلح است اختيار مىكند و هر كه براى رسالت صالح‌تر است مبعوث مىكند ، از اين جهت است كه ميگويد :  « ما كانَ لَهُمُ الْخِيَرَةُ »  اختيار آنها بدست خودشان نيست . بلكه بدست خداست . ( طبق اين معنى « ما » نافيه و وقف بر « يختار » است ) بنا بر اين قرآن ميخواهد پاسخ مشركينى را بدهد كه ميگفتند :  « لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ »  ( چرا اين قرآن بر مردى بزرگ از مكه يا طائف نازل نشد : زخرف 31 ) منظورشان اين بود كه چرا قرآن بر رئيس مكه وليد بن مغيره يا بر رئيس طائف ، عروة بن مسعود ثقفى نازل نشد ؟\r\n2 - خداى تو آن چيزى را اختيار مىكند كه مطابق مصلحت و به خير آنهاست ( طبق اين معنى « ما » موصوله و مفعول « يختار » است ) .\r\nاين معنى هم با معنى اول فرقى ندارد . زيرا مفاد آن اين است كه اختيار بدست خداست نه مردم . زيرا اختيار بدست كسى است كه علم به احوال شخص داشته باشد و چنين علمى مربوط به خداوند است . وانگهى اختيار يعنى گرفتن خير . كسى كه علم به خير ندارد ، چگونه مىتواند خير بگيرد ؟\r\n سُبْحانَ اللَّهِ وَ تَعالى عَمَّا يُشْرِكُونَ  : خداوند مقدس و منزه است از اينكه در\r\n\r\n","description":"","footnote":"","page_name":" 225 ","page_number":227},
  {"content":"\r\n\r\nخلق و اختيار او را شريكى باشد .\r\nسپس به منظور ذكر دليل مىفرمايد :\r\n وَ رَبُّكَ يَعْلَمُ ما تُكِنُّ صُدُورُهُمْ وَ ما يُعْلِنُونَ  : خداوند ميداند آنچه را آشكار و آنچه را پنهان ميكنند . پس اختيار بدست اوست .\r\nاز اين آيه استفاده مىشود كه هر كه به آشكار و نهان عالم نيست ، اختيار ندارد .\r\n( يعنى تسلط و فرمانروايى ) .\r\nسپس براى تأكيد مطلب مىفرمايد :\r\n وَ هُوَ اللَّهُ لا إِلهَ إِلَّا هُوَ  : اوست خداوندى كه احدى جز او سزاوار پرستش نيست .\r\n لَهُ الْحَمْدُ فِي الْأُولى وَ الْآخِرَةِ  : بخاطر نعمتهايى كه عطا فرموده ، ثنا و مدح و تعظيم در دنيا و آخرت ، مخصوص اوست .\r\n وَ لَهُ الْحُكْمُ وَ إِلَيْهِ تُرْجَعُونَ  : حكم در ميان مردم و تميز حق و باطل بدست اوست و سرانجام بسوى جزا و حكم او آورده ميشويد . ابن عباس مىگويد : براى اهل طاعت حكم به فضل و مغفرت مىكند و براى اهل معصيت به بدبختى و عذاب .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\n\r\n[ سوره القصص ( 28 ) : آيات 71 تا 75 
  ]\r\nقُلْ أَ رَأَيْتُمْ إِنْ جَعَلَ اللَّهُ عَلَيْكُمُ اللَّيْلَ سَرْمَداً إِلى يَوْمِ الْقِيامَةِ مَنْ إِلهٌ غَيْرُ اللَّهِ يَأْتِيكُمْ بِضِياءٍ أَ فَلا تَسْمَعُونَ ( 71 ) قُلْ أَ رَأَيْتُمْ إِنْ جَعَلَ اللَّهُ عَلَيْكُمُ النَّهارَ سَرْمَداً إِلى يَوْمِ الْقِيامَةِ مَنْ إِلهٌ غَيْرُ اللَّهِ يَأْتِيكُمْ بِلَيْلٍ تَسْكُنُونَ فِيهِ أَ فَلا تُبْصِرُونَ ( 72 ) وَ مِنْ رَحْمَتِهِ جَعَلَ لَكُمُ اللَّيْلَ وَ النَّهارَ لِتَسْكُنُوا فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 73 ) وَ يَوْمَ يُنادِيهِمْ فَيَقُولُ أَيْنَ شُرَكائِيَ الَّذِينَ كُنْتُمْ تَزْعُمُونَ ( 74 ) وَ نَزَعْنا مِنْ كُلِّ أُمَّةٍ شَهِيداً فَقُلْنا هاتُوا بُرْهانَكُمْ فَعَلِمُوا أَنَّ الْحَقَّ لِلَّهِ وَ ضَلَّ عَنْهُمْ ما كانُوا يَفْتَرُونَ ( 75 )\r\n\r\nترجمه :\r\nبگو : مىبينيد ؟ اگر شب را تا روز قيامت بر شما ادامه دهد ، چه كسى جز خدا\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nبراى شما روشنى مىآورد ؟ آيا نمىشنويد ؟ بگو : مىبينيد ؟ اگر روز را تا قيامت بر شما ادامه دهد ، چه كسى جز خدا براى شما شب مىآورد كه در آن بياراميد ؟ آيا نمىبينيد ؟ از رحمت خداست كه شب و روز را براى شما آفريده است تا در شب بياراميد و در روز از فضلش به جستجو پردازيد ، باشد كه شكر كنيد . روزى كه آنها را ندا كرده ، گويد : كجايند آنهايى كه مىپنداشتند شريك ما هستند ؟ از ميان هر امتى گواهى بيرون آورده ، گوئيم : برهان خود را بياوريد آن وقت ميدانيد كه حق براى خداست و دروغها و افتراها از دست آنها خارج است .\r\n\r\nمقصود :\r\nسپس بذكر دلائل توحيد پرداخته مىفرمايد :\r\n قُلْ أَ رَأَيْتُمْ إِنْ جَعَلَ اللَّهُ عَلَيْكُمُ اللَّيْلَ سَرْمَداً إِلى يَوْمِ الْقِيامَةِ مَنْ إِلهٌ غَيْرُ اللَّهِ يَأْتِيكُمْ بِضِياءٍ  : اى محمد ، به اهل مكه كه به پرستش بتها اشتغال دارند ، بگو :\r\nمىبينيد ؟ اگر خداوند شب را دائمى و هميشگى قرار دهد و هرگز روز نشود ، آيا خدايى هست كه روشنى مانند روشنى روز براى شما فراهم آورد ؟ بديهى است آنها قادر نيستند جوابى به اين سؤال بدهند جز اينكه بگويند : كسى قادر به چنين عملى نيست . در نتيجه حجت بر آنها تمام مىشود و بايد اعتراف كنند كه جز خداوند يگانه كسى سزاوار پرستش نيست .\r\n أَ فَلا تَسْمَعُونَ  : آيا موعظه را قبول نميكنيد ؟ و بقولى : آيا دلائل خداوند را نميشنويد و در بارهء آن فكر نميكنيد ؟\r\n قُلْ أَ رَأَيْتُمْ إِنْ جَعَلَ اللَّهُ عَلَيْكُمُ النَّهارَ سَرْمَداً إِلى يَوْمِ الْقِيامَةِ مَنْ إِلهٌ غَيْرُ اللَّهِ يَأْتِيكُمْ بِلَيْلٍ تَسْكُنُونَ فِيهِ  : اى محمد ، به آنها بگو : آيا مىبينيد ؟ اگر خداوند روز را هميشگى سازد و تا روز قيامت شب فرا نرسد ، آيا خدايى هست كه براى شما شب كند تا شب به استراحت بپردازيد و خستگى را بر طرف كنيد ؟\r\n أَ فَلا تُبْصِرُونَ  : آيا از راه بصيرت علم پيدا نميكنيد ؟ برخى گويند : يعنى آيا شب و روز را مشاهده نميكنيد و در بارهء آنها نمىانديشيد تا بدانيد كه اين دو\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nاز صنع مدبرى حكيم است ؟\r\nسپس مىفرمايد :\r\n وَ مِنْ رَحْمَتِهِ جَعَلَ لَكُمُ اللَّيْلَ وَ النَّهارَ لِتَسْكُنُوا فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ  : از نعمتها و احسان خدا اين است كه : براى شما شب و روز آفريده است تا در شب بياراميد و در روز بطلب معاش پردازيد . باشد كه در برابر نعمت شب و روز و ديگر نعمتها شكرگزارى كنيد .\r\n وَ يَوْمَ يُنادِيهِمْ فَيَقُولُ أَيْنَ شُرَكائِيَ الَّذِينَ كُنْتُمْ تَزْعُمُونَ  : روزى كه آنها را ندا كرده ، ميفرمايد : كجايند آنهايى كه به زعم شما شريك من بودند ؟\r\nتفسير اين آيه گذشت . تكرار آن بخاطر اين است كه در مرتبهء اول ميخواست كه آنها بر غوايت و گمراهى خود اقرار كنند و در اينجا ميخواهد به آنها بفهماند كه از اقامهء برهان عاجز هستند .\r\n وَ نَزَعْنا مِنْ كُلِّ أُمَّةٍ شَهِيداً  : از ميان هر امتى رسولش را بيرون مىآوريم تا شهادت دهد كه در ميان آنها تبليغ رسالت كرده و آنها چه اعمالى انجام داده‌اند ؟\r\nبرخى گويند : شاهدان خوبان هر امتى هستند و معلوم است كه هيچ عصرى از وجود چنين افرادى خالى نيست و همينها گواه مردمند .\r\n فَقُلْنا هاتُوا بُرْهانَكُمْ  : به آنها گوئيم : هر دليلى بر درستى و صحت راه و رسم خود داريد بياوريد .\r\n فَعَلِمُوا أَنَّ الْحَقَّ لِلَّهِ  : آنها گرفتار بهت و حيرت مىشوند ، زيرا دليلى ندارند كه بياورند و ميدانند كه راه و رسم شما حق است و آنچه خدا بر شما نازل كرده ، باطل نيست و حجت از آن خدا و رسول اوست . از اينرو ناچار سر تسليم فرو مىآورند .\r\nزيرا كسى كه از عهدهء استدلال بر نيايد چاره‌اى جز تسليم ندارد .\r\n وَ ضَلَّ عَنْهُمْ ما كانُوا يَفْتَرُونَ  : و افتراها و دروغها و بتهايى كه پرستيده‌اند از دستشان خارج مىشود و آنها را گم ميكنند .\r\n\r\n","description":"","footnote":"","page_name":" 229 ","page_number":231},
  {"content":"\r\n\r\n\r\nنظم آيات :\r\nاين آيات اتصال به سابق دارند . قبلا بيان شد كه معبودهاى كفار نميتوانند پرستندگان خود را كمك كنند . در اينجا به وصف خويش پرداخته ، خود را نعمت - بخش و مالك سود و زيان معرفى مىكند .\r\nبرخى گويند : نظر به اينكه سابقا بيان كرد كه حمد در دنيا و آخرت مخصوص خداست ، در اينجا ميخواهد نعمتهايى را بيان كند كه موجب حمد مىشوند . برخى گويند : اين آيات متصل است به  « يَخْلُقُ ما يَشاءُ وَ يَخْتارُ »  .\r\n\r\n","description":"","footnote":"","page_name":" 230 ","page_number":232},
  {"content":"\r\n\r\n\r\n[ سوره القصص ( 28 ) : آيات 76 تا 82 
  ]\r\nإِنَّ قارُونَ كانَ مِنْ قَوْمِ مُوسى فَبَغى عَلَيْهِمْ وَ آتَيْناهُ مِنَ الْكُنُوزِ ما إِنَّ مَفاتِحَهُ لَتَنُوأُ بِالْعُصْبَةِ أُولِي الْقُوَّةِ إِذْ قالَ لَهُ قَوْمُهُ لا تَفْرَحْ إِنَّ اللَّهَ لا يُحِبُّ الْفَرِحِينَ ( 76 ) وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ ( 77 ) قالَ إِنَّما أُوتِيتُهُ عَلى عِلْمٍ عِنْدِي أَ وَ لَمْ يَعْلَمْ أَنَّ اللَّهَ قَدْ أَهْلَكَ مِنْ قَبْلِهِ مِنَ الْقُرُونِ مَنْ هُوَ أَشَدُّ مِنْهُ قُوَّةً وَ أَكْثَرُ جَمْعاً وَ لا يُسْئَلُ عَنْ ذُنُوبِهِمُ الْمُجْرِمُونَ ( 78 ) فَخَرَجَ عَلى قَوْمِهِ فِي زِينَتِهِ قالَ الَّذِينَ يُرِيدُونَ الْحَياةَ الدُّنْيا يا لَيْتَ لَنا مِثْلَ ما أُوتِيَ قارُونُ إِنَّهُ لَذُو حَظٍّ عَظِيمٍ ( 79 ) وَ قالَ الَّذِينَ أُوتُوا الْعِلْمَ وَيْلَكُمْ ثَوابُ اللَّهِ خَيْرٌ لِمَنْ آمَنَ وَ عَمِلَ صالِحاً وَ لا يُلَقَّاها إِلاَّ الصَّابِرُونَ ( 80 )\r\nفَخَسَفْنا بِهِ وَ بِدارِهِ الْأَرْضَ فَما كانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ وَ ما كانَ مِنَ المُنْتَصِرِينَ ( 81 ) وَ أَصْبَحَ الَّذِينَ تَمَنَّوْا مَكانَهُ بِالْأَمْسِ يَقُولُونَ وَيْكَأَنَّ اللَّهَ يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَوْ لا أَنْ مَنَّ اللَّهُ عَلَيْنا لَخَسَفَ بِنا وَيْكَأَنَّهُ لا يُفْلِحُ الْكافِرُونَ ( 82 )\r\n\r\n","description":"","footnote":"","page_name":" 231 ","page_number":233},
  {"content":"\r\n\r\n\r\nترجمه :\r\nقارون از قوم موسى بود كه بر آنها تعدى كرده و به او گنجهايى داديم كه كليدهاى آن بوسيلهء گروهى نيرومند حمل ميشد . هنگامى كه قومش به او گفتند :\r\nشادى مكن كه خداوند چنين افرادى را دوست نميدارد . در آنچه خداوند به تو داده است خانهء آخرت بطلب و بهرهء خود را از دنيا فراموش مكن و نيكى كن همانطورى كه خدا به تو نيكى كرد و در روى زمين فساد مكن كه خدا مردم مفسد را دوست نميدارد . گفت : مال را بعلم خودم فراهم كرده‌ام . آيا ندانست كه پيش از او خداوند مردم ديگرى را كه از او نيرومندتر و پر جمعيت‌تر بودند هلاك كرد ؟ و مجرمين از گناهانشان سؤال نميشوند . قارون در زينت‌ها و آرايش‌هاى خود بر بنى اسرائيل\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nعبور كرد . آنها كه زينت زندگى دنيا را ميخواستند ، گفتند : كاش ما را مثل آنچه به قارون داده شده است بود . كه او بهره‌اى بزرگ دارد . آنها كه دانش و آگاهى داشتند ، گفتند : واى بر شما . ثواب خدا براى كسى كه ايمان آورد و عمل صالح كند بهتر است و جز شكيبايان به آن نمىرسند . خودش و خانه‌اش را به زمين فرو برديم و او را جز خدا لشكرى نبود كه ياريش كنند و از يارى كنندگان خويشتن نبود . آنها كه ديروز آرزو ميكردند كه در جاى او باشند ، گفتند : آه . اين خداست كه براى هر كه خواهد روزى را گسترش ميدهد و براى هر كه خواهد تنگ ميگيرد . اگر خدا بر ما منت نگذاشته بود ما را به زمين فرو مىبرد . راستى كه كافران روى رستگارى نمىبينند .\r\n\r\nقرائت :\r\nحنيف : گروهى به صيغهء معلوم و گروهى به صيغهء مجهول خوانده‌اند .\r\nويكأن : يعقوب چنين خوانده است : « و يك انه » بهر حال « وى » كلمهء تعجب است و كاف ممكن است براى خطاب يا جزء « كان » باشد .\r\n\r\nلغت :\r\nبغى : سركشى كنز : گنج مفاتح : جمع مفتح كليدها يا گنجها عصبة : جماعت و گروه\r\n\r\nمقصود :\r\n إِنَّ قارُونَ كانَ مِنْ قَوْمِ مُوسى  : قارون از طايفهء موسى و پسر خالهء او بود . چنان كه از امام صادق ( ع ) روايت شده است . ابن جريح گويد : پسر عموى موسى بود . زيرا قارون پسر يصهر بن فاهث و موسى پسر عمران بن فاهث بود .\r\nمحمد بن اسحاق گويد : موسى برادرزادهء قارون بود .\r\n فَبَغى عَلَيْهِمْ  : او بواسطهء گنجها و ثروتهاى فراوان ، در مقابل بنى اسرائيل\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nبقدرت نمايى و خودنمايى پرداخت و بر آنها تعدى كرد . اين معنى از قتاده است . وى گويد : قارون را بواسطهء زيبايى صورت « منور » ميخواندند و در ميان بنى اسرائيل هيچكس تورات را بهتر از او نميخواند . ولى مثل سامرى منافق بود و بر آنها تعدى كرد .\r\nسعيد بن مسيب و ابن عباس گويند : او از طرف فرعون بر بنى اسرائيل حكمرانى ميكرد و هنگامى كه بنى اسرائيل در مصر بودند بر آنها ستم ميكرد .\r\nبرخى گويند : او لباس خود را يك وجب از لباس بنى اسرائيل بلندتر كرده بود .\r\n وَ آتَيْناهُ مِنَ الْكُنُوزِ ما إِنَّ مَفاتِحَهُ لَتَنُوأُ بِالْعُصْبَةِ أُولِي الْقُوَّةِ  : و به او گنجهايى داديم كه كليدهايش را گروهى نيرومند بدشوارى حمل ميكردند . ممكن است منظور از مفاتح گنجها يا كليدها باشد . اگر منظور گنجها باشد ، معنى آيه اين است كه : گنجهاى او را گروهى نيرومند حمل ميكردند . نظير :  « وَ عِنْدَهُ مَفاتِحُ الْغَيْبِ . . . »  ( گنجهاى غيب در نزد خداوند است : انعام 58 ) برخى گويند : قارون به يكى از گنجهاى يوسف دست يافته بود .\r\nدر بارهء آن گروه ( عصبه ) اختلاف است . برخى گويند : بين ده تا پانزده نفر و برخى گويند : بين ده تا چهل نفر و برخى گويند : چهل نفر و برخى گويند : بين سه تا ده نفر است . برخى گويند : عصبه جمعيتى است كه تعصب يكديگر دارند .\r\n إِذْ قالَ لَهُ قَوْمُهُ لا تَفْرَحْ إِنَّ اللَّهَ لا يُحِبُّ الْفَرِحِينَ  : بنى اسرائيل به قارون گفتند : به سبب گنجها سبكسرى و شادى مكن كه خدا مردمى را كه چنين باشند دوست نميدارد . شاهد اينكه فرح در اينجا به معنى سبكسرى و غرور است ، اين است :\r\n و لست بمفراح اذا الدهر سرنى * و لا جازع من صرفه المتقلب \r\nهر گاه روزگار خوشحالم كند ، سبكسرى نميكنم و از گردش روزگار بىصبرى و ناشكيبايى ندارم .\r\n وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا  :\r\nمؤمنين بنى اسرائيل به قارون گفتند : از اين نعمتها كه خداوند به تو داده است استفاده كن و در پى تحصيل آخرت باش و اين اموال را در راه خير انفاق كن و نصيب\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nخود را از دنيا فراموش مكن يعنى در اين جهان براى آخرت خود كوشش كن . اكثر مفسرين مىگويند : يعنى عمل آخرت را در زندگى اين جهان از ياد مبر . زيرا در حقيقت ، نصيب انسان از دنيا همين است كه براى آخرت خويش بكوشد . از على ( ع ) نيز روايت شده است كه : تندرستى و قوت و آسايش و جوانى و نشاط و بىنيازى خود را از ياد مبر و بوسيلهء آنها در راه آخرت كوشش كن . برخى گويند : قارون آدمى ممسك و بخيل بود . به او گفته شد : بخور و بياشام و از نعمتهاى خدا بنحو مشروع و حلال استفاده كن . زيرا چنين استفاده‌اى بر تو حرام نيست .\r\nبرخى گويند : اصولا اين قسمت از قول مؤمنين به قارون نيست ، بلكه از گفتار خداوند به موسى است .\r\n وَ أَحْسِنْ كَما أَحْسَنَ اللَّهُ إِلَيْكَ  : همانطورى كه خداوند در بارهء تو تفضل كرده است ، تو هم در بارهء مردم تفضل كن . يحيى بن سلام گويد : يعنى همانطورى كه خداوند در بارهء تو نيكى كرده و به تو نعمت بخشيده ، تو هم بوسيلهء اطاعت و انجام وظيفه نيكى كن .\r\nبرخى گويند : يعنى شكر خدا را به نيكى انجام ده و با خلق خدا مواسات كن .\r\n وَ لا تَبْغِ الْفَسادَ فِي الْأَرْضِ  : در روى زمين ، و در پى فساد و معصيت نباش .\r\n إِنَّ اللَّهَ لا يُحِبُّ الْمُفْسِدِينَ  : خداوند مردم مفسد را دوست نميدارد .\r\n قالَ إِنَّما أُوتِيتُهُ عَلى عِلْمٍ عِنْدِي  : قارون گفت : اين مال بواسطهء فضيلت و دانشى كه دارم به من داده شده است و اگر شما هم داراى فضل و دانش من بوديد ، چنين ثروتى به شما داده مىشد . اين معنى از قتاده است . مقصود اين است كه قارون معتقد بود كه اين مال را خداوند بپاداش فضل و دانش به وى داده است . چنان كه آن شخص كافر نيز همين عقيده را داشت و ميگفت :  « لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً »  ( سوگند ، كه اگر بسوى خدا بازگردانده شوم بهتر از آن به من داده خواهد شد : كهف 36 ) برخى گويند : يعنى اين مال را خدا به اين جهت به من داده كه از من خشنود\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nاست و ميداند كه سزاوار آنم . اين معنى با معنى اول نزديك است .\r\nبرخى گويند : مقصود قارون اين است كه اين مال را با دانش و كوشش خود بدست آورده‌ام . تجارتها و زراعتها و كارهاى ديگرى كه من كرده‌ام ديگران نميكنند .\r\nكلبى گويد : يعنى من صفت زرگرى و كيمياگرى ميدانم و ديگران نميدانند .\r\nبرخى گويند : يك بخش از دانش كيمياگرى را موسى بقارون تعليم داد و يك بخش به يوشع و بخش ديگرى را به پسر هارون . قارون آنها را فريب داد و همه را از آنها آموخت . « 1 »  أَ وَ لَمْ يَعْلَمْ أَنَّ اللَّهَ قَدْ أَهْلَكَ مِنْ قَبْلِهِ مِنَ الْقُرُونِ مَنْ هُوَ أَشَدُّ مِنْهُ قُوَّةً وَ أَكْثَرُ جَمْعاً  : مگر قارون نميدانست كه خداوند پيش از او بخاطر كفران نعمت كسانى را هلاك كرده بود كه از او نيرومندتر و پر جمعيت‌تر بودند . نظير قوم عاد و ثمود و قوم لوط و . . .\r\nسپس اين مطلب را بيان مىكند كه غرور قارون به مال و ثروت ، خطاى بزرگى بود . زيرا در موقع عذاب ، مال و ثروت به درد او نخورد . همانطورى كه افرادى كه از او نيرومندتر و مالدارتر بودند از مال خود بهره‌اى نبردند .\r\n\r\n\r\n","description":"","footnote":"\r\n( 1 ) - ابن مطلب بمتن آيه مربوط نيست . آنچه بر حسب تاريخ مسلم است ، كيمياگران به هدف خويش هرگز نائل نشده‌اند . البته مقصود اين نيست كه تبديل فلزى به طلا غير ممكن است زيرا در عصر ما كيمياگرى تحقق يافته و امكان تبديل هر فلزى به طلا هست و راه آن ، وارد كردن الكترن در مدار اتم يا خارج كردن آن است . اشكالى كه دارد اين است كه اين كار پر خرج است و براى انسان صرف نميكند كه مبالغى هنگفت خرج كند براى اينكه مقدار كمى طلا از اين راه بدست آورد .\r\nاز اينكه گفتگو ميان قوم و قارون است بر مىآيد كه جملهء  « وَ ابْتَغِ فِيما آتاكَ اللَّهُ . . . »  هم از قوم است به قارون نه از خداوند به موسى و نيز هيچ بعيد نيست كه همان قول ما قبل آخر درست و منظور اين باشد كه قارون از اين اموال فراوان دو استفاده ببرد : يكى استفادهء شخصى به اندازه‌اى كه نياز دارد و ديگرى استفادهء اجتماعى و خدمت كردن به اجتماع و زير دستان و درماندگان بوسيلهء اين سرمايهء هنگفت . قاعدهء طبيعى زندگى بشر هم همين است . بخصوص كه آنچه در معنى نخست ذكر شده مضمون همان جملهء  « وَ ابْتَغِ فِيما . . »  است .\r\n","page_name":" 236 ","page_number":238},
  {"content":"\r\n\r\n وَ لا يُسْئَلُ عَنْ ذُنُوبِهِمُ الْمُجْرِمُونَ  : مجرمين از گناهان خود پرسيده نميشوند .\r\nقتاده گويد : يعنى بدون حساب داخل جهنم مىشوند . به نظر وى فرشتگان آنان را به سيمايشان مىشناسند و بخاطر علامتى كه دارند از آنها سؤال نميكنند و پيشانى آنها را گرفته ، به جهنم مىاندازند . چنان كه مىفرمايد :  « فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ »  ( در آن روز ، نه انسان در گناهش پرسيده مىشود و نه جن : الرحمن 36 ) اما اينكه ميگويد :  « فَوَ رَبِّكَ لَنَسْئَلَنَّهُمْ أَجْمَعِينَ »  ( سوگند به خدايت كه از همهء آنها سؤال ميكنيم : حجر 92 ) منظور اين است كه از آنها سؤال نكوهش و ملامت مىشود نه سؤال براى كشف مجهول .\r\n فَخَرَجَ عَلى قَوْمِهِ فِي زِينَتِهِ  : قارون در ميان چاكران و خدمتگزاران با زينتى خيره كننده ، نزد بنى اسرائيل آمد .\r\nبرخى گويند : همراهان او چهار هزار نفر سوار بودند كه اسبهاى آنها همه سرخ رنگ بود .\r\nبرخى گويند : همراهان او كنيزان ماهرويى بودند كه سوار بر قاطر بودند .\r\nزين قاطرها از طلا و آنچه در زير زين‌ها بود پارچه‌هاى سرخرنگ بود .\r\nبرخى گويند : هفتاد هزار نفر با او بودند .\r\n قالَ الَّذِينَ يُرِيدُونَ الْحَياةَ الدُّنْيا يا لَيْتَ لَنا مِثْلَ ما أُوتِيَ قارُونُ إِنَّهُ لَذُو حَظٍّ عَظِيمٍ  : كافران و منافقان و افراد سست ايمانى كه نعمتهاى بهشت و آخرت را باور نداشتند ، گفتند : كاش ما هم از دنيا چنين بهرهء فراوانى داشتيم و همچون قارون از دنيا بهره‌مند بوديم .\r\n وَ قالَ الَّذِينَ أُوتُوا الْعِلْمَ وَيْلَكُمْ ثَوابُ اللَّهِ خَيْرٌ لِمَنْ آمَنَ وَ عَمِلَ صالِحاً  :\r\nآنها كه وعدهء خدا را تصديق كرده ، به آن ايمان داشتند به ايشان گفتند : واى بر شما ، ثواب خدا براى كسانى كه ايمان آورده ، عمل صالح كنند ، بهتر از مال و ثروت قارون است .\r\n وَ لا يُلَقَّاها إِلَّا   الصَّابِرُونَ  : تنها كسانى به پاداش خدا مىرسند كه به امر\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nخداوند شكيبا باشند .\r\nبرخى گويند : يعنى بهشت به كسى داده مىشود كه بر طاعت خدا صبر كنند و از زينت دنيا چشم بپوشند .\r\n فَخَسَفْنا بِهِ وَ بِدارِهِ الْأَرْضَ  : او و خانه‌اش را به زمين فرو برديم .\r\nسدى گويد : قارون زنى بد كاره از بنى اسرائيل طلبيده ، به او گفت : دو هزار درهم به تو مىدهم كه فردا نزد من بيايى و در حضور بنى اسرائيل بگويى : موسى از جان من چه ميخواهد كه مرا اذيت مىكند ؟ زن قبول كرد و پول را گرفت . وقتى به خانه برگشت ، پشيمان شده ، گفت : واى بر من ، هر گناهى را مرتكب شده‌ام جز تهمت بستن به پيامبر خدا ، فردا كيسه‌هاى پول را برداشته ، نزد قارون رفت و چون بنى اسرائيل جمع شدند ، گفت : قارون اين دو كيسهء پول را به من داده كه نزد شما بيايم و موسى را متهم كنم . پناه به خدا مىبرم كه بخواهم به پيامبر خدا افترا ببندم . اين كيسه‌ها از قارون است و نشان مهر او نيز بر كيسه‌ها گواه من است . بنى اسرائيل مهر قارون را شناختند . موسى خشمگين شد و قارون را نفرين كرد . به او وحى شد كه به زمين دستور داده‌ام كه در فرمان تو باشد . موسى گفت : اى زمين ، قارون و مسندش را فرو ببر . زمين شروع كرد به بلعيدن مسندش . قارون كه اين صحنه را ميديد ، موسى را به حق خويشاوندى سوگند داد . موسى گفت : او را بگير ، پاهايش پنهان شد . بعد زانوانش تا به گلوگاه رسيد و او هم چنان موسى را سوگند ميداد تا به زير خاك رفت . بموسى خطاب آمد : قارون ترا به خويشاوندى سوگند داد . به او رحم نكردى . اگر مرا خوانده بود و از من كمك خواسته بود نجاتش ميدادم . ( اين مطلب هم نقضى است بر پيامبر خدا كه مطابق روايات اهل تسنن است و با مذاق شيعه سازش ندارد ، در متن قرآن هم نيست : م ) همين كه قارون به زير خاك رفت ، بنى اسرائيل گفتند : موسى اين كار را كرد كه اموال قارون را به ارث ببرد - كه پسر عمويش بود - ظرف مدت سه روز خانه و اموال قارون نيز به زمين فرو رفت و هيچكس بر ثروت او دست نيافت .\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n فَما كانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ  : جز خداوند كسى نبود كه قارون را يارى كند و از عذاب نجاتش دهد .\r\n وَ ما كانَ مِنَ المُنْتَصِرِينَ  : و خود او هم نميتوانست خويشتن را كمك و از خود دفاع كند .\r\n وَ أَصْبَحَ الَّذِينَ تَمَنَّوْا مَكانَهُ بِالْأَمْسِ يَقُولُونَ وَيْكَأَنَّ اللَّهَ يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ  : آنها كه وقتى تجملات و شكوه ظاهرى قارون را ميديدند ، آرزو ميكردند كه به جاى او بودند و همچون او از آن همه نعمت و زر و زيور بهره‌مند بودند ، اكنون چنين مىگويند : دريغا ! گويا خداوند براى هر كه بخواهد روزى را گسترش ميدهد و نسبت بهر كه بخواهد تنگ مىگيرد . در حقيقت ، آنها از گفتهء خود پشيمان شده ، بخطاى خود اعتراف ميكردند .\r\nسيبويه مىگويد : كلمهء « وى » مستقل است . اين كلمه را انسان هنگامى به كار مىبرد كه به خطاهاى خود پى برده باشد . فراء گويد : اصل اين كلمه « ويلك » است كه لام آن حذف شده است و « ان » مفتوحه در محل نصب است به فعل مقدر ، مثل اين كه گفته شده است : « اعلم ان اللَّه يبسط الرزق . . . » وى گويد : شنيدم اعرابى به زنش گفت :\r\n« اين ابنك ويلك » ( واى بر تو ! پسرت كجاست ؟ ) زن جواب داد : « و يك انه وراء البيت » يعنى : او را در پشت خانه نمىبينى ؟\r\nكسايى گويد : اين كلمه به معنى « ذلك » است . ابن عباس هم اين معنى را پذيرفته است . يعنى : آنها گفتند : خداوند روزى هر كه را بخواهد توسعه ميدهد و اين بخاطر مقام و منزلت او نيست و روزى هر كه را بخواهد كم ميدهد و اين هم به خاطر خوارى و مذلت او در پيشگاه خداوند نيست .\r\nقتاده و مجاهد گويند : « ويكأن » يعنى : « الم تعلم » ( آيا ندانستى ؟ )  لَوْ لا أَنْ مَنَّ اللَّهُ   عَلَيْنا لَخَسَفَ بِنا  : آنهايى كه پس از قارون بجاى مانده بودند ، گفتند : خداوند بر ما منت گذاشت و نعمتهاى قارون را بما نداد و گرنه امروز ما را هم به زمين فرو مىبرد .\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nبرخى گويند : يعنى اگر خداوند از گناهان ما چشم نپوشيده بود ، ما را هم به زمين فرو مىبرد .\r\n وَيْكَأَنَّهُ لا يُفْلِحُ الْكافِرُونَ  : مردم كافر به ثواب خدا نمىرسند و مردمى كه خدا را انكار كرده ، جز او را مىپرستند ، از كيفر نجات نمىيابند .\r\n\r\nنظم آيات :\r\nداستان قارون به آيهء  « نَتْلُوا عَلَيْكَ مِنْ نَبَإِ مُوسى »  ارتباط دارد . گويد : قسمتى از اخبار موسى كه در اول سوره وعده داديم برايت بگوييم ، داستان قارون است .\r\nبرخى گويند : مربوط است به آيهء  « فَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَ ما عِنْدَ اللَّهِ خَيْرٌ وَ أَبْقى »  . در حقيقت مفاد اين آيه را بوسيلهء ذكر سر گذشت قارون تكميل و تأكيد كرده است .\r\nبرخى گويند : نظر به اينكه قبلا در بارهء خوارى كفار و افتضاح آنها در روز قيامت سخن گفته است ، اينك در بارهء افتضاح دنيوى و اخروى قارون سخن مىگويد .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n\r\n[ سوره القصص ( 28 ) : آيات 83 تا 88 
  ]\r\nتِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ ( 83 ) مَنْ جاءَ بِالْحَسَنَةِ فَلَهُ خَيْرٌ مِنْها وَ مَنْ جاءَ بِالسَّيِّئَةِ فَلا يُجْزَى الَّذِينَ عَمِلُوا السَّيِّئاتِ إِلاَّ ما كانُوا يَعْمَلُونَ ( 84 ) إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ قُلْ رَبِّي أَعْلَمُ مَنْ جاءَ بِالْهُدى وَ مَنْ هُوَ فِي ضَلالٍ مُبِينٍ ( 85 ) وَ ما كُنْتَ تَرْجُوا أَنْ يُلْقى إِلَيْكَ الْكِتابُ إِلاَّ رَحْمَةً مِنْ رَبِّكَ فَلا تَكُونَنَّ ظَهِيراً لِلْكافِرِينَ ( 86 ) وَ لا يَصُدُّنَّكَ عَنْ آياتِ اللَّهِ بَعْدَ إِذْ أُنْزِلَتْ إِلَيْكَ وَ ادْعُ إِلى رَبِّكَ وَ لا تَكُونَنَّ مِنَ الْمُشْرِكِينَ ( 87 )\r\nوَ لا تَدْعُ مَعَ اللَّهِ إِلهاً آخَرَ لا إِلهَ إِلاَّ هُوَ كُلُّ شَيْءٍ هالِكٌ إِلاَّ وَجْهَهُ لَهُ الْحُكْمُ وَ إِلَيْهِ تُرْجَعُونَ ( 88 )\r\n\r\n","description":"","footnote":"","page_name":" 241 ","page_number":243},
  {"content":"\r\n\r\n\r\nترجمه :\r\nآن خانهء آخرت را براى كسانى قرار داده‌ايم كه در روى زمين ارادهء برترى و فساد ندارند و عاقبت نيكو براى پرهيزكاران است . كسى كه حسنه بياورد ، براى او پاداشى است بهتر از آن و كسى كه سيئه بياورد ، كسانى كه بدى كنند ، جز كيفر كردارشان نمىبينند . آنكه اطاعت از دستور قرآن را بر تو واجب ساخته است ترا به مكه بر ميگرداند . بگو : خداى من به حال كسى كه هدايت آورده و كسى كه در گمراهى آشكار است ، داناتر است . تو اى رسول ، اميدوار نبودى كه خداوند قرآن بر تو نازل كند . جز اينكه رحمت پروردگارت شامل حالت شد ، پس پشتيبان كافران نباش و بعد از آنكه قرآن بر تو نازل شد ، كافران ترا از اطاعت آن باز ندارند و بسوى خدايت فرا بخوان و از مشركين نباش و با خدا خدايان ديگرى مخوان ، جز او خدايى نيست .\r\nهر چيزى هلاك است جز ذات خداوند . فرمان براى اوست و بسوى او برگردانده مىشويد .\r\n\r\nشان نزول :\r\nگويند : هنگامى كه پيامبر خدا در مهاجرت بمدينه ، به جحفه رسيد ، اشتياق مكه پيدا كرد . جبرئيل بحضورش آمده ، عرض كرد : اشتياق وطن و زادگاه خوددارى ؟\r\nگفت : آرى . جبرئيل گفت : خداوند ميفرمايد :  « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ »  و به تو وعده ميدهد كه ترا با پيروزى به مكه بر گرداند . پس اين آيه در جحفه نازل شده است و نه مكى است و نه مدنى . مكه را « معاد » گفته است بخاطر عود و بازگشت پيامبر به آنجا .\r\n\r\nمقصود :\r\n تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً  :\r\nبهشت را براى آن كسانى مقرر داشته‌ايم كه در روى زمين ارادهء ظلم و تكبر نسبت به بندگان ما ندارند و به معصيت ، مصمم نيستند .\r\nروايت شده است كه : على ( ع ) تنها به بازار مىرفت و گمشدگان را هدايت و\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nضعيف را كمك ميكرد و چون بمغازه‌داران مىرسيد ، قرآن را ميگشود و اين آيه را  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً »  براى آنها ميخواند و ميفرمود : اين آيه در بارهء زمامداران دادگر و قدرتمندان متواضع نازل شده است .\r\nنيز روايت شده است كه فرمود : انسان از بند نعل خويش در شگفت مىماند و داخل در اين آيه مىشود :  « تِلْكَ الدَّارُ الْآخِرَةُ . . . »  يعنى : هر كس به لباس خويش بر كسى تكبر كند ، از آنهاست كه در روى زمين ارادهء برترى جويى دارند . « 1 » كلبى گويد : مقصود از فساد در روى زمين اين است كه مردم را به پرستش غير خدا دعوت كند .\r\nعكرمه گويد : مقصود اين است كه مالى را به ناحق بستاند .\r\n وَ الْعاقِبَةُ لِلْمُتَّقِينَ  : سرانجام نيك ، يعنى رستگارى بوسيلهء پاداش براى كسانى است كه از شرك و معصيت بپرهيزند .\r\nبرخى گويند : يعنى بهشت براى كسانى است كه بوسيلهء اداى فرائض و اجتناب معاصى از كيفر خدا بپرهيزند .\r\n مَنْ جاءَ بِالْحَسَنَةِ فَلَهُ خَيْرٌ مِنْها  : هر كه كار نيكو كند ، پاداشش بهتر از آن است .\r\n\r\n\r\n","description":"","footnote":"\r\n( 1 ) - مطابق دلايلى كه در دست است قصد و تصميم بدى و فساد و علاقهء بگناه و اهل گناه ، هم مؤاخذه و عقاب دارد و لو اينكه عملى هم انجام نگيرد . بديهى است كه داشتن قصد و تصميم و علاقه ، انسان را به خود عمل هم مىكشاند . الا اينكه مانعى و رادعى او را از انجام آنچه مورد علاقه‌اش هست يا تصميم انجام آن دارد ، باز دارد . خود قرآن مىگويد :  « إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ »  آنچه در دل داريد چه ظاهر كنيد و چه ظاهر نكنيد براى شما محاسبه دارد . در روايت هم آمده است :\r\n« الراضى بفعل قوم كالداخل فيه معهم »\r\nكسى كه به عمل جمعى راضى باشد ، مثل اين است در انجام آن فعل با آنها شريك و همراه است . على هذا آن رواياتى كه در بارهء عفو از قصد خالص وارد شده است در مورد كسى است كه از قصد خود يا از رضاى خود منصرف و پشيمان گردد .\r\n","page_name":" 243 ","page_number":245},
  {"content":"\r\n\r\n وَ مَنْ جاءَ بِالسَّيِّئَةِ فَلا يُجْزَى الَّذِينَ عَمِلُوا السَّيِّئاتِ إِلَّا ما كانُوا يَعْمَلُونَ  :\r\nكسانى كه مرتكب بدى شوند ، تنها به اندازهء گناهشان كيفر مىبينند . حال آنكه در مورد نيكى ، خداوند از روى تفضل خويش پاداش بيشتر و بزرگتر ميدهد . بنا بر اين ، آيهء مورد بحث ، نظير اين آيه است :  « وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها »  ( كسانى كه مرتكب بدى شوند جز به اندازهء بدى خود كيفر نمىبيند : انعام 160 ) .\r\n إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  : آنكه بر تو واجب كرده است كه مطابق دستورات قرآن عمل كنى ترا به مكه بر ميگرداند . اين معنى از ابن - عباس و مجاهد و جبائى است . بنا بر اين در آيه ، دلالت است بر صحت نبوت . زيرا بدون ، هيچ شرط و استثنايى خبر داده است كه پيامبر خدا به مكه باز مىگردد و همين طور هم شد .\r\nقتيبى گويد : معاد انسان وطن اوست . زيرا انسان بهر كجا رود سرانجام به وطن خود مىآيد .\r\nبرخى گويند : منظور اين است كه خداوند ترا به مردن مىرساند و برخى گويند : يعنى ترا به قيامت مىرساند . برخى گويند : يعنى ترا به بهشت مىرساند .\r\nمنظور اين است كه خدا ترا ميميراند و مبعوث مىكند و داخل بهشت مىكند .\r\nاما ظاهر اين است كه مقصود ، عود و بازگشت به مكه است . زيرا عود بمعنى بازگشت است نه به معنى رفتن . بديهى است كه بازگشتن در بارهء جايى گفته مىشود كه انسان از آنجا آمده باشد . و چون پيامبر خدا از مكه آمده است بازگشت او به مكه درست است . در عين حال در مورد بهشت هم عود و بازگشت صحيح است ( چنان كه بروز قيامت هم معاد گفته مىشود ) زيرا قرآن در مورد كفار مىگويد :  « ثُمَّ إِنَّ مَرْجِعَهُمْ لَإِلَى الْجَحِيمِ »  ( آن گاه بازگشت آنها بسوى جهنم است : صافات 68 ) اكنون به بيان مطلب ديگرى پرداخته ، مىفرمايد :\r\n قُلْ رَبِّي أَعْلَمُ مَنْ جاءَ بِالْهُدى وَ مَنْ هُوَ فِي ضَلالٍ مُبِينٍ  : اى رسول ، به آنها بگو : خداى من داناتر است كه چه كسى سزاوار پاداش و چه كسى گمراه است .\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nيعنى خدا بهتر از همه مؤمن و كافر را مىشناسد و اساساً مقصود اين است كه خدا بهتر ميداند كه من كتاب هدايت را از جانب او آورده‌ام و شما دچار ضلالت هستيد و به زودى مرا بر شما غالب خواهد كرد .\r\nسپس بذكر نعمتهاى الهى پرداخته ، مىفرمايد :\r\n وَ ما كُنْتَ تَرْجُوا أَنْ يُلْقى إِلَيْكَ الْكِتابُ  : اى محمد ، تو در گذشته اميدوار نبودى كه خداوند بر تو وحى كند و ترا به وسيلهء وحى شرافت و عظمت بخشد .\r\n إِلَّا رَحْمَةً مِنْ رَبِّكَ  : لكن خداوند ترا مورد رحمت و عنايت خود قرار داد و لباس پر افتخار رسالت را بر اندام تو پوشانيد و خير ترا خواست . به همين ترتيب باز هم لطف و مرحمت خود را از تو دريغ نميدارد و ترا به مكه باز ميگرداند . قدر اين نعمتها را بدان .\r\nبرخى گويند : يعنى تو اميد نداشتى كه كتابهاى گذشتگان را فرا بگيرى و داستانهاى آنها را بدون اينكه با آنها باشى بدانى و بر اهل مكه بخوانى . چنان كه مىفرمايد :  « وَ ما كُنْتَ ثاوِياً فِي أَهْلِ مَدْيَنَ تَتْلُوا عَلَيْهِمْ آياتِنا »  يعنى داستان مردم مدين را براى اهل مكه بيان مىكنى ، با اينكه تو در مدين نبوده‌اى . و نيز ميفرمايد :  « وَ ما كُنْتَ بِجانِبِ الْغَرْبِيِّ . . . »  تو در كنارهء غربى كوه طور نبودى . مع الوصف داستان موسى را براى اهل مكه مىگويى . اينها همه ناشى از مراحم الهى است در بارهء تو .\r\n فَلا تَكُونَنَّ ظَهِيراً لِلْكافِرِينَ  : به شكرانهء اين نعمتها پشتيبان كافران مباش .\r\nاز اين آيه استفاده مىشود كه بايد با اهل باطل به دشمنى برخاست . اگر چه در اين آيه و آيهء بعد ، مخاطب شخص پيامبر است ، اما اين خطاب خصوصيتى ندارد و شامل ديگران هم مىشود . از ابن عباس روايت شده است كه تمام قرآن از باب « اياك اعنى و اسمعى يا جاره » ( خطابم به تست ولى ديگرى بايد بشنود ) مىباشد .\r\n وَ لا يَصُدُّنَّكَ عَنْ آياتِ اللَّهِ بَعْدَ إِذْ أُنْزِلَتْ إِلَيْكَ  : مبادا اين كافران ترا از پيروى قرآن و احكام و دستورات آن كه براى تعظيم شأن و مقام تو نازل شده است باز دارند .\r\n وَ ادْعُ إِلى رَبِّكَ  : مردم را به اطاعت و توحيد خدايت فراخوان . خدايى كه\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nترا آفريد و به تو نعمتها بخشيد .\r\n وَ لا تَكُونَنَّ مِنَ الْمُشْرِكِينَ  : به مشركين مايل نباش و به راه آنها خشنود مشو و احدى از آنها را دوست مدار .\r\n وَ لا تَدْعُ مَعَ اللَّهِ إِلهاً آخَرَ  : با خداى يكتا خداى ديگرى مخوان و حوائج خود را از غير او مخواه .\r\n لا إِلهَ إِلَّا هُوَ  : جز ذات يگانه و بيهمتاى او شريكى نيست .\r\n كُلُّ شَيْءٍ هالِكٌ إِلَّا وَجْهَهُ  : همه چيز فنا پذير و تباه شدنى است ، جز ذات خداوند .\r\nاين تعبير نظير : « وجه الراى » و « وجه الطريق » است ، اولى يعنى خود راى و دومى يعنى خود راه . بنا بر اين « وجه خدا » يعنى خود خدا . لذا مجاهد  « إِلَّا وَجْهَهُ »  را به معنى « الا هو » دانسته است .\r\nاين آيه دلالت دارد بر اينكه اجسام فانى مىشوند و بر ميگردند : چنان كه عقيدهء بزرگان در بارهء فنا و بازگشت همين است . « 1 » برخى گويند : يعنى همه چيز تباه مىشود ، مگر آنچه براى خدا انجام بگيرد و متوجه او باشد كه ثواب آن از بين نميرود . چنان كه شاعر مىگويد :\r\n استغفر اللَّه ذنبا لست محصيه * رب العباد اليه الوجه و العمل \r\nبه پيشگاه خدا براى گناهى استغفار ميكنم كه شمارندهء آن نيستم ، خداى بندگان كه وجه كردار خود را متوجه او مىسازم .\r\nبنا بر اين منظور از « وجه خدا » عملى است كه متوجه خداست .\r\n لَهُ الْحُكْمُ وَ إِلَيْهِ تُرْجَعُونَ  : در جهان آفرينش ، قضاء و حكم قطعى و نافذ از آن خداست و سرانجام بسوى او بازگردانده مىشويد تا جزاى اعمال خود را ببينيد .\r\n\r\n\r\n","description":"","footnote":"\r\n( 1 ) - اگر مقصود اين است كه اجسام بتمامها فانى مىشوند و بعد بر ميگردند ، اين همان اعادهء معدوم و ممتنع است و اگر مقصود اين است كه صورتى از بين مىرود و ماده محفوظ است و بعد مجدداً همان صورت حادث مىشود ، اين مطلب صحيح است . مثل اينكه آب ابتدا بخار شود و پس از بخار شدن دوباره آب گردد .\r\n","page_name":" 246 ","page_number":248},
  {"content":"\r\n\r\nبرخى گويند : يعنى حكم ميان مردم در عالم آخرت بدست اوست نه غير او .\r\n\r\nنظم آيات :\r\nآيهء  « تِلْكَ الدَّارُ الْآخِرَةُ . . . »  به سابق متصل است . يعنى همانطورى كه آنها را هلاك كرد تا از نعمتهاى دنيا محروم شوند ، آنها را از نعمتهاى آخرت محروم مىسازد .\r\nاما وجه اتصال آيهء  « إِنَّ الَّذِي فَرَضَ عَلَيْكَ الْقُرْآنَ . . . »  به گذشته اين است كه اگر معاد به قيامت حمل شود ، به آيهء  « تِلْكَ الدَّارُ الْآخِرَةُ . . . »  مربوط است و اگر معاد به مكه حمل شود بداستان بازگشت موسى به دامن مادر مربوط است . همانطورى كه موسى با شرافت نبوت بمادر بازگشت ، پيامبر اسلام هم بوعدهء خدا با شرافت بزرگ رسالت به مكه باز ميگردد . اين وعده را خداوند عملى كرد . هم چنان كه وعدهء مادر موسى را عملى كرد . پس مقصود اين است كه كسى كه قرآن را بر تو نازل كرده است ، اين وعده را هم عملى مىسازد .\r\nآيهء  « قُلْ رَبِّي أَعْلَمُ مَنْ جاءَ بِالْهُدى . . »  مربوط به سابق است از لحاظ اينكه دلالت دارد بر اينكه پيامبر بمردم بگويد كه خداوند براست و دروغ داناتر است .\r\nتمام شد ترجمهء جلد هفتم تفسير مجمع البيان و مجلد هيجدهم ترجمه فارسى در ليلهء عيد قربان سال 1395 در شهرستان مذهبى قم و باللَّه التوفيق و عليه التكلان احمد بهشتى\r\n\r\n","description":"","footnote":"","page_name":" 247 ","page_number":249},
  {"content":"\r\n\r\n\r\nفهرست تفسير مجمع البيان جلد هيجدهم\r\n( سورهء شعرا - نمل - قصص ) جزء 19 - 20 عنوان صفحه سوره شعراء ( جزء نوزدهم ) تعداد آيات ، فضيلت سوره و تفسير سوره 3 آيات 1 تا 9 و ترجمه 4 مقصود 5 آيات 10 تا 20 8 آيات 21 تا 30 و ترجمه 9 قرائت ، اعراب و مقصود 10 آيات 31 تا 43 16 آيات 44 تا 50 و ترجمه 17 مقصود 18 آيات 51 تا 63 21 آيات 64 تا 68 ، ترجمه و قرائت 22 لغت و مقصود 23 آيات 69 تا 84 26 آيات 85 تا 104 27 ترجمه و لغت 28 اعراب و مقصود 29 آيات 105 تا 118 36 آيات 119 تا 122 ، ترجمه ، قرائت و لغت 37 اعراب و مقصود 38 آيات 123 تا 138 41 آيات 139 و 140 ، ترجمه قرائت و لغت 42 مقصود 43 آيات 141 تا 154 46 آيات 155 تا 159 و ترجمه 47 قرائت ، لغت و مقصود 48 آيات 160 تا 175 50 ترجمه ، لغت و مقصود 51 آيات 176 تا 188 53 آيات 189 تا 191 ، ترجمه و قرائت 54 لغت و مقصود 55 آيات 192 تا 207 58 آيات 208 تا 212 ، ترجمه و قرائت 59 لغت ، اعراب و مقصود 60 آيات 213 تا 220 ، ترجمه و قرائت 65 لغت و مقصود 66 آيات 221 تا 227 و ترجمه 70 قرائت ، لغت ، اعراب و مقصود 71\r\n\r\n\r\n","description":"","footnote":"","page_name":" 248 ","page_number":250}
  ]