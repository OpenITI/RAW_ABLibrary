[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nعرفان اسلامى\r\nجلد سيزدهم\r\nاستاد حسين انصاريان\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nانصاريان ، حسين ، 1323 -\r\nعرفان اسلامى ج / 13\r\nمولف حسين انصاريان . - قم .\r\n624 ص .\r\nدار العرفان ، زمستان 1386 .\r\nقيمت دوره 70000 تومان .\r\nفهرستنويسى بر اساس اطلاعات فيپا .\r\nنمايه : عرفان اسلامى .\r\nISBN 978 - 964 - 2939 - 09 - 1\r\nشابك دوره : 1 - 9 - 96392 - 964 - 978\r\n1386 .\r\nكتابخانه ملى ايران .\r\nعرفان اسلامى ج / 13\r\nمؤلف : استاد حسين انصاريان\r\nويرايش و تحقيق : محسن فيض پور ، محمد جواد صابريان\r\nحروفچينى ، صفحه آرايى و فهرست نگارى : سيد حسين امامى نجفى\r\nليتوگرافى : جواد الائمه عليهم السلام\r\nچاپخانه : دفتر انتشارات اسلامى\r\nنوبت چاپ : اول / زمستان 1386\r\nتيراژ 4000 : - قيمت دوره : 70000 تومان\r\nشابك ج / 13 : 1 - 09 - 2939 - 964 - 978\r\nشابك دوره : 1 - 9 - 96392 - 964 - 978\r\nمركز نشر : قم - خيابان فاطمى ( دورشهر ) كوچه 19 - پلاك 27\r\nتلفن : 7735357 ، 7736390\r\nWWW . Erfan . ir\r\nWWW . ansarian . ir\r\nكليه حقوق محفوظ و در انحصار ناشر است\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nداستانها\r\n\r\n","description":"","footnote":"","page_name":" 1 ","page_number":5},
  {"content":"\r\n . \r\n","description":"","footnote":"","page_name":" 2 ","page_number":6},
  {"content":"\r\n\r\nپيشگفتار :\r\nحالات الهى و اخلاق ملكوتى و روش و منش روحانى و معنوى عارفانى كه مشى عرفانى خود را از قرآن كريم و مكتب اهلبيت ( ع ) گرفته اند ، براى هر انسانى در هر موقعيتى كه هست درسى مناسب ، و الگويى زيبا ، وعبرتى سازنده ، وپندى آموزنده است .\r\nعارفان وارسته ، وعاشقان پيراسته ، و والهان جمال ازلى و ابدى ، خواسته اى جز خواستهء حق نداشته ، وجز رسيدن به وصال محبوب نخواسته ، ودل به غير از عشق حق نياراستند .\r\nعارفان از تمام امور مادى ، ونعمتهاى ظاهرى ، تنها به حلال خدا ، آن هم در حد عفاف قناعت كردند ، و از زر و زيور و اسرف و تبذير ، و ميل به جانب لذتهاى زود گذر پرهيز كردند .\r\n\r\n","description":"","footnote":"","page_name":" 3 ","page_number":7},
  {"content":"\r\n\r\nعارفان جز حق نگفته ، ونشنيده ، وجز راه حق نرفتند ، و جز به عاقبت و قيامت فكر نكردند .\r\nعارفان به حق دل بستند ، وتن و روح خود را وقف عبادت و خدمت به خلق نموده ، و دنيا را بر اساس قرآن و مدرسه اهل بيت ( ع ) مزرعه آخرت نمودند .\r\nعارفان چراغ باطن به معرفت حق روشن نمودند ، و به زيور ايمان و يقين آراسته گشتند ، و به انجام عمل خيروكار خدا پسندانه برخاسته ، و در راه جلب رضاى حق كوشيدند .\r\nعارفان سرتسليم جز به درگاه حضرت حق فرود نياوردند ، و در راه حق از احدى باك نكرده ، و از امر به معروف و نهى از منكر باز نايستادند ، و در خود سازى ، و آراستن درون به حقايق الهى نهايت كوشش را از خود نشان دادند .\r\nبر اين اساس مؤلف معظم در هر جلد به تناسب آيات و روايات به نكات بر جسته حيات عارفان اشاره نموده است .\r\nمجلد حاضر مجموعه داستانها و بعضى از لطائف و نكات ارزشمندى است كه در خلال بحث هاى تفسيرى كتاب مصباح الشريعه مطرح شده است . و به به صورت حاضر در اختيار پژوهشگران محترم قرار گرفته است .\r\nمركز علمى و تحقيقاتى دار العرفان\r\n\r\n","description":"","footnote":"","page_name":" 4 ","page_number":8},
  {"content":"\r\n\r\n\r\nعرفان اسلامى جلد سيزده\r\n\r\n1 - جمال دل\r\nآورده‌اند كه محنت‌زده‌اى در راهى مىرفت ، مخدّره‌اى بس با جمال پيشش آمد ، چشمش بر كمال حسن او افتاد ، دلش صيد آن جمال گشت ، بر پى آن مخدّره مىرفت ، چون آن مخدّره به در سراى خود رسيد ، التفاتى كرد ، آن محنت‌زده را ديد بر پى وى ، گفت : مقصود چيست ؟ گفت : سلطان جمال تو بر نهادِ ضعيفم سلطنت رانده است و در كمند قهر خويش آورده است ، با توام دعوى عشقبازى است و اين دعوى نه مجازى است .\r\nآن مخدّره را بر كسوت جمال ، حليّت عقل بر كمال بود ، گفت : اين مسئله تو را فردا جواب دهم و اين اشكال تو حل كنم . روز ديگر آن ممتحن منتظر نشسته بود و ديده گشاده ، تا جمال بر كمال مقصود كى آشكار گردد و واقعه او چون حل كند ؟\r\nآن مخدّره مىآمد و از پى او پرستارى آيينه در دست ، گفت : اى پرستار ! آن آينه فراروى او دار تا به آن سر و روى ، او را رسد كه با ما عشقبازى كند و تمنّاى وصال ماش بود ؟ ! !\r\nدلْ مشتاق جمال دل ديگر است و روحش روحى غير از ارواح ، مشتاق در سلطه عشق حق است ، مشتاق عاشق عبادت و دورى از گناه است ، عارف دلخستهء يار و جان نثار محبوب است ، اهل حال فرموده‌اند :\r\nقُلُوبُ الْمُشْتاقينَ مُنَوَّرَة بِنُورِ اللّه فَإِذا تَحَرَّكَ اشْتِياقَهُمْ أَضاءَ النُّورُ مابَيْنَ السَّماءِ وَالأَرْضِ ، فَيَعْرِضَهُمُ اللّه عَلَى الْمَلائِكَةِ وَيَقُولُ : هؤلاءِ المُشْتاقُونَ إِلَىَّ ، أُشْهِدُكُمْ أَنّى إِلَيْهِمْ أَشْوَق .\r\nدل‌هاى مشتاقان حق وحقيقت روشن به نور خداست ، چون شوقشان به حركت آيد ، بين آسمان و زمين نور بدرخشد . حضرت حق آنان را به ملائكه نشان مىدهد ومىفرمايد : اينان مشتاق منند ،\r\n\r\n","description":"","footnote":"","page_name":" 5 ","page_number":9},
  {"content":"\r\n\r\nشاهد باشيد كه من به آنان مشتاق‌ترم « 1 » .\r\n\r\n2 - سيماى عارفان\r\nيكى از تربيت‌شدگان اين مكتب مىگويد :\r\nدر بعضى از سفرها به بزرگى برخوردم كه سيمايش به سيماى عارفان مىماند . با او همراه شده در عرض طريق به دو گفتم : « كَيْفَ الطّريقُ إِلى اللّه » ؟ راه به سوى خدا چگونه است ؟\r\nگفت : « لَوْ عَرَفْتَ اللّهَ لَعَرَفْتَ الطَّريقَ » . اگر او را يافته بودى راه به سوى او را نيز آگاه مىشدى .\r\nپس گفت : اى مرد سالك ! بگذار و دور كن از خود خلاف و اختلاف را .\r\nگفتم : علما را چگونه خلاف و اختلافى خواهد بود ؟ چه آن‌ها مؤيّد از جانب حقّند .\r\nگفت : چنين است كه مىگويى الّا فى التجريد التوحيد .\r\nبه دو گفتم : معناى اين جمله چيست ؟\r\nگفت : « فِقْدانُ رُؤْيَةِ ما سواهُ لِوِجْدانه » . با بودن او غير را نديدن .\r\nكه منظور از اين جمله نفى هر معبود باطل و مقيّد بودن به طاعت و عبادت حق است .\r\nبه دو گفتم : « هَلْ يَكُونُ الْعارِفُ مَسْروراً » ؟ آيا عارف را خوشحالى هست ؟\r\nجواب داد : عارف را با اتّصال به خدا اندوه هست ؟\r\nگفتم : « أَلَيْسَ مَنْ عَرَفَ اللّهَ طالَ هَمُّهُ » ؟ نه اين است كه هركس او را شناخت دچار اندوه هميشگى مىگردد ؟\r\nگفت : « مَنْ عَرَفَ زالَ هَمُّهُ » . هركس او را شناخت اندوهش براى هميشه بر طرف مىشود كه اهل معرفت را  [ فَلا خَوْفٌ عَلَيْهِمْ وَ لا هُمْ يَحْزَنُونَ 
  ] *  .\r\n\r\n\r\n","description":"","footnote":"\r\n( 1 ) - عرفان اسلامى : 1 / 94 .\r\n","page_name":" 6 ","page_number":10},
  {"content":"\r\n\r\nگفتم : « هَلْ تُغَيِّرُ الدُّنْيا قُلُوبَ الْعارِفينَ » ؟ آيا دنيا دل‌هاى عارفان را تغيير و تحوّل مىدهد ؟\r\nگفت : « هَلْ تُغَيِّرُ العُقْبى قُلُوبَ الْعارِفينَ حَتّى تُغَيِّرَها الدُّنْيا » ؟ آيا آخرت دل آنان را حالى به حالى مىكند تا چه رسد به دنيا ؟ !\r\nگفتم : « أَلَيْسَ مَنْ عَرَفَ اللّهَ صارَ مُسْتَوْحِشاً » ؟ كسى كه خدا را شناخت آيا دچار وحشت نمىگردد ؟\r\nگفت : « مَعاذَ اللّه أَنْ يَكُونَ الْعارِفُ مُسْتَوْحِشاً » . محال است عارف با شناختن معبود حقيقى دچار وحشت و ترس شود . « وَلكِنْ يَكُونُ مُهاجِراً مُتَجَرّداً » . اما عارف در عين تنهايى مسافر به سوى دوست است .\r\nگفتم : « هَلْ يَتَأَسَّفُ الْعارِفُ عَلى شَىْءٍ غَيْرَ اللّه » ؟ آيا عارف به چيزى غير خدا تأسّف مىخورد ؟\r\nجواب داد : « هَلْ يَعْرِفُ العارِفُ غَيْرَ اللّهِ فَيَتَأَسَّفُ عَلَيْهِ » ؟ آيا عارف غير خدا چيزى مىشناسد تا بر او غصّه بخورد ؟\r\nگفتم : « هَلْ يَشْتاقُ الْعارِفُ إِلى رَبِّهِ » ؟ آيا عارف مشتاق به حضرت ربّ است ؟\r\nگفت : « هَلْ يَكُونُ الْعارِفُ غائِباً طَرْفَةً حَتّى يَشْتاقَ إِلَيْهِ » ؟ آيا عارف يك چشم به هم زدن از او غائب است تا مشتاق او باشد ؟ !\r\nگفتم : « مَا اسْمُ اللّهِ الأَعْظَمُ » ؟ اسم اعظم خدا چيست ؟\r\nگفت : « أَنْ تَقُولَ اللّهَ وَأَنْتَ تَهابَهُ » . آن است كه بگويى اللّه و از او در دلت داراى مهابت شوى .\r\nگفتم : « كَثيراً ما أَقُولُ وَلا تُداخِلُنى الْهِيْبَةَ » . زياد خدا مىگويم ولى در دلم مهابت پيدا نمىشود .\r\nگفت : « لِأَنَّكَ تَقُولُ مِنْ حَيْثُ أَنْتَ لا مِنْ حَيْثُ هُوَ » . براى آن كه نامش را آن چنان كه هستى مىگويى نه آن چنان كه هست .\r\nگفتم : اى بزرگ ! ديگر بار مرا موعظتى فرماى ، از گفته‌هاى تو پند بليغ بگيرم .\r\nگفت : كفايت است از براى موعظت و نصيحت تغييراتى كه در روزگار مىبينى ، نيك\r\n\r\n","description":"","footnote":"","page_name":" 7 ","page_number":11},
  {"content":"\r\n\r\nبنگر و آن را به جهت خود پندى بزرگ دان « 1 » .\r\n\r\n3 - خوف و محبّت نزد عارفان\r\nيكى از سالكان راه و حقيقت‌جوى دل آگاه مىگويد :\r\nوقتى صفت يكى از بزرگان را كه ساكن يمن بود شنيدم كه به افتادگى و فروتنى موصوف و به عقل و حكمت و فضل معروف ، در ظاهر متلبّس به لباس اهل جهاد ، در باطن از اهل سير و صلاح و سداد .\r\nچون زمان حج نزديك شد و از اعمال و عبادات آن سال فراغتى حاصل گشت ، قاصد ديدار او شدم تا كلام او را شنيده و مواعظ او را اصغا نموده كه فايدتى حاصل نمايم .\r\nچون جماعتى از قصد من آگاهى پيدا نمودند ، مرا همراهى كردند و در ميان آن جماعت جوانى بود كه سيماى صالحان داشت و منظر خائفان ، رويى بود او را زرد بدون امراض جسمانى و چشمى سرخ و پر آب بىعلّت دمعه و رمد ، پيوسته دوست خلوت بود و انيس تنهايى ، از حالتش چنان ظاهر بود كه او را در همان نزديكى مصيبتى روى داده .\r\nپس نزديك وى رفته كلمات محبّت‌آميز گفتم كه با من موافقت نمايد و مرافقت جويد ، قبول ننمود و از آن حالت او را هرچند ملامت نمودم و به صبر ترغيبش كردم سودى نبخشيد و هر لحظه سيلاب اشك از ديده جارى مىساخت و لسان حالش به اشعارى مترنّم بود كه مضمونش اين است :\r\nاى كسانى كه مرا ملامت مىكنيد ! بدانيد كه از عشق او هرگز دست برنداشته و تسلّى نخواهم يافت ، چگونه خود را تسلّى دهم كه هر لحظه اندوه من رو به ازدياد است\r\n\r\n\r\n","description":"","footnote":"\r\n( 1 ) - عرفان اسلامى : 1 / 95 .\r\n","page_name":" 8 ","page_number":12},
  {"content":"\r\n\r\nو عظمتم در اين راه مبدل به خوارى شده ؟ مىگويند : استخوان‌هاى آدمى خواهد پوسيد و من مىگويم : كه اگر استخوان‌هايم در وسط گور بپوسند دوستى تو از دل زائل نخواهد شد ، دل من از زمان‌هاى پيش شراب محبّت تو مىنوشيد ، حتّى در ايّام صباوت و كودكى .\r\n در سرم فتنه‌اى و سودايى است * در سرم شورشىّ و غوغايى است\r\nهر دم از ترك چشم غمّازى * در دلم غارتى و يغمايى است\r\nپس اين پرده دلربايى هست * دل زجا رفتن من از جايى است\r\nساقيى هست زير پردهء غيب * كه به هر گوشه مست و شيدايى است\r\nدر درون هست خمر و خمّارى * كز برون مستيى و هىهايى است\r\nاز تو اى آرزوى دل شدگان * در دل هر كسى تمنايى است \r\nبدين حال و حالت ، آن جوان همراه مىآمد تا بدان شهر از يمن كه مقصود ما بود رسيديم .\r\nآن كس را كه طالب ديدارش بوديم از مأواى او پرسيده ، به در خانه‌اش رفتيم . در بكوفتيم ، فى الحال يكى در باز كرد ، مانند كسى بود كه گويى اهل قبور است ، ما را به درون خانه دعوت كرد . آن جوان بر همه سبقت نموده سلام كرد و با او مصافحه نمود . وى جواب سلام داد و با او با نحو ديگرى مكالمه كرد و بشارت داد به زبان حال او را به امرى كه گويا نسبت به او روى خواهد داد .\r\nپس آن جوان سبقت در كلام كرده به دو گفت : اى سيّد من ! خداى تعالى شما و امثال شما را پزشك بيمارىهاى دل و معالجه كنندهء دردهاى گناه قرار داده ، مرا در محلّى زخمى است كه گوشت و پوست آن محل را خورده و دردى است در تن كه جايگير و مزمن شده ، اين دردى كه از من شناختى به پاره‌اى از مراهم محبّت و داروى توجّه آن را علاج كن .\r\nآن بزرگ به وى گفت : بپرس آنچه را مىخواهى از علاج اين مرض تا من جواب آن را يك يك به تو باز گويم .\r\nپرسيد : « ما عَلامَةُ الْخُوفِ مِنَ اللّهِ تعالى » . نشانهء ترس از خدا چيست ؟\r\n\r\n","description":"","footnote":"","page_name":" 9 ","page_number":13},
  {"content":"\r\n\r\nجواب داد : « أَنْ يُؤمِنَكَ خَوْفُ اللّهِ تَعالى مِنْ كُلِّ خَوْفٍ عَنْ غَيْرِ خَوْفِهِ » . اين كه تو را از هر ترسى جز ترس از مقام خودش ايمنى دهد .\r\nچون اين بيان از آن بزرگ شنيد ، در حالش تغير كلّى پديد آمد ، نعره‌اى زد و بيهوش بيفتاد ، پس از ساعتى به هوش آمد ، از آن عارف پرسيد : چگونه در دل بنده خوف پروردگار پديد آيد ؟\r\nگفت : چون انسان از عوالم ديگر پاى بدين عالم نهد ، از هيچ راه تندرستى نخواهد داشت ، به منزلهء عليل و سقيم خواهد بود و عليل دفع علّت را به ناچار با غذا خوردن كند و بر كراهت دارو صبر نمايد از خوف گزيدن فنا بر بقا .\r\nچون اين الفاظ از شيخ بشنيد ، چنان فريادى كشيد كه جالسين مجلس را گمان اين شد كه روح از بدنش مفارقت نمود ، پس از لحظه‌اى سر برداشت پرسيد :\r\n« ما عَلامَةُ الُمحَبَّةِ لِلّهِ تَعالى » ؟ علامت عشق به خدا چيست ؟\r\nگفت : « يا حَبيبى إِنَّ دَرَجَةَ الَمحَبَّةِ لِلّهِ رَفيعَة » . اى دوست جانى ، مقام دوستى با خدا بس بلند است .\r\nآن‌گاه از شيخ تمنّا كرد آنچه را گفتى براى من توضيح بده گفت :\r\n« يا حَبيبى إِنَّ الُمحِبِّينَ لِلّهِ تَعالى شَقَّ لَهُمْ عَنْ قُلُوبِهِمْ فَأَبْصَرُوا بِنُورِ الْقُلُوبِ إِلى جَلالِ عَظَمَةِ الإِلهِ الَمحْبُوبِ ، فَصارَتْ أَرْواحُهُمْ رُوحانِيَّةً ، وَقُلُوبُهُمْ حُجُبِيّةً ، وَعُقُولُهُمْ سَماويّةً تَشَرَّحُ بَيْنَ صُفُوفِ الْملائِكَةِ الْكِرامِ ، وَتُشاهِدُ تِلْكَ الأُمُورِ بِالْيَقينِ وَالْعَيانِ فَعَبَدُوهُ بِمَبْلَغِ اسْتِطاعَتِهِمْ لَهُ طَمَعاً فى جَنَّتِهِ وَلا خَوْفاً مِنْ نارِهِ » .\r\nقلوب دوستان حق مىشكافد ، قدر و بزرگى و عظمت آن محبوب را به روشنايى دل مىگيرند ، جان‌هايشان صافى شده و دل آنان پرده‌دار عظمت حق گردد و عقل‌هايشان آسمانى شود ، در ميان صفوف ملائكه بزرگوار مىروند و هرچه خواهند به يقين و عيان مشاهده كنند ، در حدّ طاقت بندگى كنند و بندگى آنان خالص براى خدا باشد ، نه به طمع بهشت و نه به خاطر ترس از جهنّم .\r\n\r\n","description":"","footnote":"","page_name":" 10 ","page_number":14},
  {"content":"\r\n\r\nجوان چون اين حقايق بشنيد فريادى زد و گريه راه گلويش را گرفت و سپس بيفتاد .\r\nچون نيك بديدند ، از دنيا رفته بود . آن بزرگ سر آن عاشق جان باخته را به زانو گرفته رويش را بوسه داد و گفت : اين است حال اهل ترس و اين است مرتبهء عاشقان و دوستداران « 1 » .\r\n\r\n4 - گفتارى از عارفان\r\nعاشق سالك و عارف الهى مىگويد :\r\nوقتى در يكى از ممالك گذارم افتاد . طبيبى را كه آثار دانش و آيات بينش از او ظاهر و هويدا بود در كويى ديدم به معالجت مشغول است .\r\nجمعى كثير از مرد و زن بر گرد او نشسته‌اند و منتظر گرفتن نسخه براى علاج دردند .\r\nمن نيز در گوشه‌اى نشستم . چون از دستورالعمل بيماران خلاصى يافت روى به من كرده و گفت :\r\nاگر تو را نيز مطلبى هستى بگوى .\r\nگفتم : سال‌هاست به مرضى مبتلا هستم ، اگر توانى آن را معالجت نماى .\r\nگفت : آن كدام است ؟\r\nگفتم : مرض گناه ، اگر از براى آن دوايى دارى از براى من بيان كن .\r\nطبيب لحظه‌اى سر به زير افكند ، پس قلم برداشت و گفت : از براى تو نسخه‌اى بنويسم آن را نيكو فهم نماى و بدان عمل كن .\r\nآن‌گاه قلم و كاغذ برداشت و اين كلمات نوشت :\r\nريشه‌هاى فقر را برگير ، با برگ‌هاى صبر و هليلهء فروتنى و بليلهء افتادگى و روغن گل\r\n\r\n\r\n","description":"","footnote":"\r\n( 1 ) - عرفان اسلامى : 1 / 98 .\r\n","page_name":" 11 ","page_number":15},
  {"content":"\r\n\r\nبنفشهء ترس ، با گل خطمى دوست و تمر هندى قرار ، با گل سرخ راستى ، چون اين دواها را به ميزان خود گرفتى ، محل آن را در ديگ دانش قرار ده و آب بردبارى و حقيقت به روى آن بريز و آتش آرزومندى زير آن ديگ برافروز و سوزندگى بر آن بيفزاى و آن را با ستام خشنودى حركت ده و سمقونياى زارى و بازگشت بر آن اضافه كن و به روى آن مقّل طاعت بريز ، سپس در عمل بكوش و آن شربت را در دكان خلوت بنوش ، پس از نوشيدن تلخى دهان را با آب وفا مضمضه كن و نيكو كن مزهء دهان خود را به مسواك ترس و گرسنگى ، سپس به جهت آن كه قى عارض نگردد ، سيب قناعت را ببوى و لب‌هاى خود را به دستمال بازگشت از غير خدا پاك نماى ، پس اين شركت كه از تركيب آن دواها ساخته شد ، گناهان را بَرد و تو را به خداى بزرگ و داناى رازها نزديك مىكند .\r\nچون اين كلمات را از آن طبيب دانشمند شنيدم ، تغيير كلّى در حالت من پديد گشت و من نيز قلم برداشته اين كلمات را براى وى نگاشتم :\r\nخداوند را بندگانى است كه درختان گناه را در ديده مىنشانند و آن‌ها را به آب توبه بازگشت سيراب مىكنند ، بار آن‌ها اندوه و پشيمانى است ، ميوهء آن را بىجنون مىچينند و بلادت و بلاهت را بر خود بسته ، بىآن كه درماندگى در كردار يا گنگى در گفتار آن‌ها باشد ، اين گروه از دانشمندانند و معرفت دار به خدا و رسول ، از جام پاك وحدت مىنوشند و بر درازى بلا توانايى پيدا مىكنند ، دل‌هاى آن‌ها در عالم ملكوت سرگشته و ترسان مىشود و بين پرده‌هاى جبروت خيالاتشان حركت مىكند .\r\nپناه مىبرند به سايهء برگ‌هاى پشيمانى و مطالعه مىكنند كتاب گناهان خود را و روح آنان دمساز شكيبايى و ترس مىگردد ، تا وقتى كه به اعلا درجه زهد برسند و همآغوش با نردبان ورع شوند .\r\nشكنجه و تلخى ترك دنيا را به خود مىخرند و آن‌گاه به ريسمان رهايى پيروز گردند و به گوشهء آسايش و تندرستى مىرسند ، روحشان به بلندىها رسد ، تا وقتى كه به باغ‌هاى\r\n\r\n","description":"","footnote":"","page_name":" 12 ","page_number":16},
  {"content":"\r\n\r\nفراخى و آسودگى اقامت كنند ، فرو روند در درياى حيات الهى و محكم سازند خندق‌هاى شكيبايى و بگذارند از پل‌هاى نهرهاى بزرگ هواهاى نفسانى ، آن‌گاه كه منزل كنند به سرچشمهء بادبان‌هاى آن كشتىهاى مراد و حركت كنند در درياى بهبودى ، تا وقتى كه برسند به سواحل آسايش و معدن و محلّ بزرگى و جلالت .\r\nيافعى مىگويد : من نيز نثراً و نظماً در اين معانى چيزى نگاشته‌ام كه قسمتى از آن بدين شرح است :\r\nچون از جانب حق به عباد ، امور معنوى و ترقّيات روحى و عنايات و الطاف خاصه برسد ، از خود آنچه غير اوست دور كنند و به طرف مقامات پيوستگى سفر كرده و با كرامت و زهد و تقوا يارى جويند ، تقوايى كه گويا اجزائش به آب پاكى و يگانگى و پسنديدگى خمير شده ، اسب‌هايشان در باغ رياضت در حركتند و پنهان مىنمايد .\r\nتوسن سركش نفس را آن چنان لجام مىزنند كه به غير صاحب خود نتواند به جايى بنگرد و آن‌ها را به تازيانهء ترس بازدارند و به اسباب آرزومندى حركت دهند و آن‌ها را به منتهاى آرزومندى كه رسيدن به حق است ، در پهنهء سختى و رنج برانند ، تا آن‌گاه كه به جاى پاكيزهء با عظمتى برسند و دست يابند به مراتب عالى باز نيت‌هاى سپيدى و عرايس انوار در باغات خوشى و معارف اسرار .\r\nاين راهى كه طى مىكنند پر است از لشكرهاى آرزوهاى نفسانى ، ولى اينان بازدارند آن لشكرها را از هجوم به خود و بكشند نفوس آرزوها را به شمشيرهاى خلاف نفس و بزنند سواران طبع سركش را به نيزه‌هاى ترك عادات گذشته و پاكيزه كنند به آب ديده ناپاكى گناهان خود را و بدىها و ساير برنامه‌هاى زشت را ، تا بىعيب شود عبادت آن‌ها و نياز آنان فقط نياز به پاكيزگى جان و نماز شود ، از دردهاى دوستى غلط دل آنان علاج شود ، درخت‌هاى بدى طبع را به آتش اندوه دل غمين بسوزانند و با گلاب اوراد و اذكار خود را\r\n\r\n","description":"","footnote":"","page_name":" 13 ","page_number":17},
  {"content":"\r\n\r\nخوشبو نمايند و به نام خدا مردگان خود را زنده كنند « 1 » .\r\n\r\n5 - دورى و نزديكى عارفان\r\nعارفى وارسته گفت :\r\nجوان عربى را در طواف كعبه با تنى نزار و زرد و ضعيف ديدم كه گويى استخوان‌هايش را گداخته بود . نزديك رفتم و به او گفتم : گمانم اين است كه تو محبّى و از محبّت بدين‌سان سوخته‌اى . گفت : آرى . گفتم : محبوب به تو نزديك است يا دور ؟ گفت : نزديك ، گفتم :\r\nمخالف است يا موافق ؟ گفت : موافق و مهربان . گفتم : « سبحان اللّه ! » محبوب به تو نزديك و موافق و مهربان و تو بدين‌سان زار و نحيف ؟ گفت :\r\nاى بطّال ! مگر تو ندانسته‌اى كه آتش قربت و موافقت بسى سوزنده‌تر از آتش دورى و مخالفت است ؟ چه ، در قرب او بيم فراق است و زوال و در بُعد او اميد وصال . مرا از گفته وى تغيير حالت پديد گشت .\r\nاين حكايت مىخواهد بگويد : انسان ممكن است بعد از رسيدن به مقامات الهيّه ، خداى ناخواسته دچار غرور و عجب شود و به سراشيبى سقوط افتد و آنچه را به دست آورده از دست بدهد « 2 » ! !\r\n\r\n6 - برصيصاى عابد\r\n [ كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ 
  ]  .\r\n\r\n\r\n","description":"","footnote":"\r\n( 1 ) - عرفان اسلامى : 1 / 102 .\r\n( 2 ) - عرفان اسلامى : 1 / 105 .\r\n","page_name":" 14 ","page_number":18},
  {"content":"\r\n\r\n[ داستان منافقان كه كافران از اهل كتاب را با وعده‌هاى دروغ فريفتند 
  ] چون داستان شيطان است كه به انسان گفت : كافر شو . هنگامى كه كافر شد ، گفت : من از تو بيزارم ، من از خدا كه پروردگار جهانيان است ، مىترسم .\r\nاكثر مفسرين قرآن عقيده دارند ، اين آيه نمايشگر سوء عاقبت مردى از بنىاسرائيل به نام برصيصا است .\r\nداستان او بدين قرار است :\r\nمدتى طولانى خداى بزرگ را بندگى كرد ، اين بندگى و عبادت كارش را به جايى رساند كه صاحب نفس شد و نسبت به پاره‌اى از امور ، داراى بصيرت گشت .\r\nآنان كه دچار مرض اعصاب و حالات غير عادى روانى مىگشتند معالجه مىكرد و از اين راه شهرتى به‌سزا يافت .\r\nزنى صاحب جمال و داراى اصل و نسب و اصالت خانواده به چنان مرضى دچار شد ، وقتى از علاجش به وسيلهء طب نا اميد شدند ، به توسط برادران نيرومندش به محضر عابد آورده شد ، شيطان كه در اين موقعيّت‌ها ، براى جدا كردن انسان از خدا تمام نيرويش را به كار مىبرد ، به وسوسه آن مرد پرداخت ! ! و بالاخره او را وادار به عمل قبيح آن هم با يك زن مريض كرد ! !\r\nخبر اين برنامه به شهر رسيد ، او را به محاكمه كشيدند و طبق قانون آن روز محكوم به مرگ شد ، به هنگامى كه بر بالاى دار قرار گرفت ، شيطان در نظرش مجسم شد و به او گفت : اين خط سيرى بود كه من برايت فراهم آوردم ، هم اكنون اگر مىخواهى نجات يا بى بر من سجده كن ! گفت : در حالى كه بر دارم چگونه سجده‌ات كنم ؟ پاسخ داد : با حالت اشاره ، چون به اشاره چشم و ابرو شروع به سجده كرد ، طناب‌دار را كشيدند و با وجود سال‌ها عبادت اين گونه به سوء عاقبت و عذاب اليم دچار شد « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 1 / 164 .\r\n","page_name":" 15 ","page_number":19},
  {"content":"\r\n\r\n\r\n7 - ثعلبة بن حاطب\r\n   [ وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ * فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ * فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ 
  ]    .\r\nاز منافقان كسانى هستند كه با خدا پيمان بستند ، چنان چه خدا از فضل و احسانش به ما عطا كند ، يقيناً صدقه خواهيم داد و از شايستگان خواهيم شد . * هنگامى كه خدا از فضل و احسانش به آنان عطا كرد نسبت به [ هزينه كردن 
  ] آن [ در راه خدا 
  ] بخل ورزيدند و اعراض‌كنان [ از پيمانشان 
  ] روى گرداندند . * پس براى آن كه به وعده‌هاى خود با خدا وفا نكردند ، و به سبب آن كه همواره دروغ مىگفتند ، نفاقى [ ثابت 
  ] را در دل‌هايشان تا روزىكه خدا را ملاقات كنند ، باقى گذاشت .\r\nمفسران نوشته‌اند ، اين آيات دربارهء « ثعلبة بن حاطب » كه فردى از انصار بود نازل شده است و داستان او چنين است :\r\nثعلبه كه مردى فقير بود و از ثروت بهره‌اى نداشت روزى به پيامبر صلى الله عليه و آله عرضه داشت :\r\nاى رسول خدا ! برايم دعا كن ، خداوند به من ثروتى عنايت كند . پيامبر صلى الله عليه و آله فرمود : اى ثعلبه ! مقدار مالى كه در اختيار توست ، اگر به اداى شكرش برخيزى ؛ براى تو بهتر است از ثروتى كه نتوانى مسئوليت آن را تحمل كنى . آيا دوست ندارى از زندگى پيامبرت درس بگيرى ؟\r\nاى ثعلبه ! به خدا اگر اراده كنم كوه‌ها برايم طلا و نقره مىشود ؛ امّا بهترين زندگى آن است كه در آن عفاف و كفاف باشد و بهترين مال آن است كه انسان\r\nبتواند شكرش را به جاى آورد .\r\nثعلبه به بيان رسول خدا صلى الله عليه و آله قانع نشد و با اصرار از پيامبر صلى الله عليه و آله تقاضاى دعا كرد و به حضرت عرضه داشت : به آن خدايى كه تو را مبعوث به رسالت كرده است ، اگر ثروتى به من عطا شود ، به هر كس در ثروت من حق دارد حقّش را ادا خواهم كرد .\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nرسول خدا صلى الله عليه و آله ، به دنبال اصرار ثعلبه دعا كرد . پس از دعاى رسول خدا صلى الله عليه و آله زندگى مادى ثعلبه دگرگون و روز به روز ثروتش زيادتر شد . اوّل چند گوسفند تهيّه كرد و مشغول دامدارى شد . به مرور زمان دامنهء اموالش چنان وسعت گرفت كه به تدريج شهر مدينه از پاسخ گفتن به نياز او عاجز شد . به همين علت از شهر به بيابان رفت و در آنجا به كار دامدارى مشغول شد و چنان سرگرم ادارهء كار خود شد كه بر اثر كثرت كار از جمعه و جماعت و زيارت پيامبر صلى الله عليه و آله محروم ماند . پس از نزول حكم زكات ، به دستور رسول خدا صلى الله عليه و آله ، مأموران جمع‌آورى زكات به سراغ ثعلبه رفتند و برابر حكم خدا و رسول ، از او طلب زكات كردند ؛ امّا او از دادن زكات بخل ورزيد و در جواب گفت : زكات در رديف جزيه‌اى است كه از اقليّت‌هاى مذهبى مىگيرند و اين برنامه ، زورى است كه بر ما ثروتمندان تحميل مىشود و من از دادن اين‌گونه ماليات‌ها خود را معذور مىبينم ! .\r\nچون خبر بخل‌ورزى او به پيامبر صلى الله عليه و آله رسيد دو بار فرمودند : واى بر ثعلبه ، واى بر ثعلبه .\r\nاو هم چنان به جمع ثروت و اضافه كردن آن مشغول بود ، تا تمام ثروت از كفش رفت و هم چنان كه قرآن فرموده به سوء عاقبت دچار شد « 1 » .\r\n\r\n8 - مواردى از تاريخ اسلام\r\n« زبير » يكى از رجال برجستهء اسلام بود ، او در يارى پيامبر صلى الله عليه و آله و جهاد فى سبيل اللّه سهمى به سزا داشت .\r\nدر يكى از جنگ‌ها شمشيرش شكست ، پيامبر صلى الله عليه و آله بلافاصله چوبى را برداشت و به دو طرف آن دست كشيد ، با عنايت خدا تبديل به شمشيرى شد و آن را به زبير سپرد . زبير به\r\n\r\n\r\n","description":"","footnote":"\r\n( 1 ) - عرفان اسلامى : 1 / 165 .\r\n","page_name":" 17 ","page_number":21},
  {"content":"\r\n\r\nوسيلهء آن در راه اسلام و پيش برد اهداف رسالت ، رشادت‌ها به خرج داد .\r\nمىگويند بهترين دفاع كنندگان از اسلام چهار نفر بودند : على بن ابى طالب ، زبير بن العوام ، ابودجانه انصارى ، سلمان فارسى .\r\nزبير يكى از چند نفرى بود كه بعد از وفات پيامبر صلى الله عليه و آله ، دعوت اميرمؤمنان عليه السلام را براى دفاع از حق ، بدون قيد و شرط قبول كرد .\r\nزبير از چهار نفرى بود كه على عليه السلام پس از وفات نبىّ اكرم صلى الله عليه و آله در دفاع از حق نفر پنجمى براى آن نيافت ، سه نفر ديگر سلمان و ابوذر و مقداد بودند .\r\nزبير در روز شورا ، حق خود را به امام على عليه السلام واگذار كرد و خودش هم مصمّم بود با امام بيعت كند .\r\nوى از افرادى بود كه دختر پيامبر بزرگ اسلام عليها السلام وصيت كرد ، بايد از افرادى باشد كه در مراسم تشييع من شركت كند !\r\nعلى عليه السلام در نامه‌اى به اصحابش نوشت : زبير يكى از شجاع‌ترين افراد امّت است .\r\nاما با آن همه كرامت وفضيلت ، با آن همه شجاعت و رشادت زحماتى كه در راه اسلام و خاندان پيامبر كشيد ، در پايان كار دچار جاه‌طلبى شد و اين مسئله او را از مدار حق خارج كرد و به دشمنى با بهترين خلق خدا واداشت .\r\nاو عاقبت با فريب معاويه و تشويق عايشه به گمراه كردن مردم بصره و ساير شهرها برخاست و چندين هزار نفر را عليه اميرمؤمنان عليه السلام كه مىرفت فرهنگ اصيل اسلام را پس از مدّت‌ها به مسير اصلى برگرداند ، تحريك كرد و مدّتى آن امام بزرگوار را در ميدان جنگ « جمل » به دفع دشمن گرفتار و پس از آن دچار جنگ صفّين و سپس نهروان نمود و آن امام همام آخر در ميدان محراب به شرف شهادت نايل آمد و به آرزوى خود كه اصلاح امت اسلامى بود ، نرسيد .\r\nزبير در ميدان جنگ جمل خون هزاران بيگناه را به هدر داد و مزاحمت سختى براى\r\n\r\n","description":"","footnote":"","page_name":" 18 ","page_number":22},
  {"content":"\r\n\r\nدولت حق به وجود آورد و بدون اين كه از اين آشوب كم‌ترين بهره مادى و دنيايى ببرد ؛ در بيابانى به دست مردى به قتل رسيد و آن چنان به سوء عاقبت گرفتار شد كه در كتب اسلامى از او به عنوان فردى از پيشوايان ضلالت و كفر نامبرده مىشود .\r\nآرى ، بيداران راه خدا و عاشقان حضرت حق ، تا زنده‌اند ، با توجه به زندگى چنين انسان‌هايى كه در قرآن و تاريخ از آنان ياد شده است ، از عاقبت خود در ترس و وحشتند ، آرى ، از بركت چنين خوفى است كه هميشه مراقب خود هستند و براى دفع خطر از حيات روحانى خود ، در كوشش و فعاليّت‌اند .\r\nبنابراين خوف از سوء عاقبت ، واقعيّتى است كه انسان مؤمن به آن نيازمند است و اگر با انسان نباشد ، به بر طرف نمودن موانع حُسن عاقبت اقدام نمىكند « 1 » .\r\n\r\n9 - زن بدكاره\r\nامام باقر عليه السلام مىفرمايد :\r\nزنى بدكاره ، به قصد آلوده كردن عده‌اى از جوانان بنىاسرائيل ، مشغول فعاليت شد ، زيبايى زن آن چنان خيره كننده بود كه گروهى از جوانان گفتند : اگر فلان عابد او را ببيند تسليم او خواهد شد .\r\nزن سخن آنان را شنيد ، گفت : به خدا قسم به خانه نمىروم مگر اين كه آن عابد را گرفتار بند شهوت كنم .\r\nبه هنگام شب بر در خانه عابد رفت و گفت : مرا راه بده ، عابد از پذيرفتن آن زنِ تنها ، در آن وقت شب امتناع كرد . زن فرياد برآورد : گروهى از مردان هرزه به دنبال منند و اگر مرا نپذيرى كارم به رسوايى مىكشد .\r\n\r\n\r\n","description":"","footnote":"\r\n( 1 ) - عرفان اسلامى : 1 / 167 .\r\n","page_name":" 19 ","page_number":23},
  {"content":"\r\n\r\nعابد چون سخن او را شنيد ، به خاطر نجات او در را باز كرد . همين كه آن زن وارد خانه شد ، لباس از بدن درآورد . جمال زن و بدن خيره كنندهء همراه با عشوه و نازش عابد را مسحور كرد . پس دست به بدن زن زد ، ولى ناگهان دست خود را كشيد و در برابر آتشى كه زير ديگ روشن بود قرار داد . زن به او گفت : چه مىكنى ؟ جواب داد : دستى كه بر خلاف خدا به اجراى عملى برخيزد سزاوار آتش است . زن از خانه بيرون دويد ، گروهى از مردم بنىاسرائيل را ديد ، پس فرياد زد : عابد را دريابيد كه خود را هلاك كرد . مردم به سراغ آن بنده خائف حق رفتند و با كمال تعجّب ديدند از ترس عذاب الهى دست خود را به آتش سوزانده است « 1 » .\r\n\r\n10 - يحيى وخوف از خدا\r\nشيخ صدوق از پدر بزرگوارش نقل مىكند :\r\nيحيى بن زكريّا ، آن‌قدر نماز خواند و گريه كرد كه صورتش آسيب ديد . پارچه‌اى از كرك به جاى آسيب صورت گذاردند ، تا اشك ديدگانش بر آن بريزد . او به خاطر خوف از مقام الهى اين چنين گريه مىكرد و بسيار كم خواب شده بود ، پدر بزرگوارش به او گفت : پسرم از خدا خواسته‌ام چنان لطف و عنايتى به تو كند كه خوشحال شوى و چشمت به محبّت حق روشن گردد ، عرض كرد : پدر ! جبرئيل به من گفت : قبل از آتش جهنم صحراى سوزانى است كه از آن عبور نمىكند مگر كسى از خوف حق زياد گريه كند . فرمود : پسرم گريه كن ؛ زيرا گريه از خوف خدا ، حق توست « 2 » .\r\n\r\n11 - در كنار آتش سوزان\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - عرفان اسلامى : 1 / 183 .\r\n( 2 ) - عرفان اسلامى : 1 / 184 .\r\n","page_name":" 20 ","page_number":24},
  {"content":"\r\n\r\nعابدى در بنىاسرائيل زنى را مهمان كرد و در آن شب نسبت به آن زن به قصد سوء نشست ؛ امّا بىدرنگ دست به آتش نزديك كرد و از قصد خويش برگشت . دوباره نيّت سوء بر او غلبه كرد ، باز دست به آتش برد ، تا صبح همين برنامه را داشت . هنگام صبح به زن گفت : از خانهء من بيرون شو كه بد مهمانى بودى « 1 » !\r\n\r\n12 - تنبيه نفس\r\nيكى از ياران پيامبر صلى الله عليه و آله مىگويد :\r\nدر يكى از روزها كه هوا بسيار گرم بود ، من و گروهى از دوستان با رسول خدا صلى الله عليه و آله در سايهء درختى نشسته بوديم . ناگهان جوانى از راه رسيد ، لباس‌هاى خود را از بدن بيرون آورده و با پشت و روى بدن و صورت خود بر ريگ‌هاى داغ بيابان غلتيد و در حال غلتيدن مىگفت : اى نفس بچش ؛ زيرا عذابى كه نزد خداست ، خيلى بزرگ‌تر از اعمال توست .\r\nرسول خدا صلى الله عليه و آله اين منظره را تماشا مىكرد ، چون كار جوان تمام شد و لباس پوشيد و قصد حركت كرد ، حضرت او را به حضور طلبيد و فرمود : اى بندهء خدا ! كارى از تو ديدم كه از كسى سراغ نداشتم ، چه علّتى سبب اين برنامه بود ؟\r\nعرض كرد : خوف از خدا . فرمود : حق خوف را به جاى آوردى ، خداوند به سبب تو به اهل آسمان‌ها مباهات مىكند ، سپس رو به ياران كرد و فرمود : هركس در اين محل حاضر است به نزد اين مرد برود تا او برايش دعا كند . همه نزد او آمدند و او هم بدين‌گونه دعا كرد : خداوندا تمام برنامه‌هاى ما را در گردونه هدايت قرار ده و پرهيز از گناه را توشه ما كن و بهشت را نصيب ما فرموده و جايگاه ما قرار بده « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 1 / 184 .\r\n( 2 ) - عرفان اسلامى : 1 / 185 .\r\n","page_name":" 21 ","page_number":25},
  {"content":"\r\n\r\n\r\n13 - جوان خائف و مرد عابد\r\nامام زين العابدين عليه السلام مىفرمايد :\r\nمردى با خانواده خود سوار كشتى شد در ميان راه ، دريا به حركت آمد و كشتى شكست و از سرنشينان آن جز همسر آن مرد كسى نجات نيافت . زن بر تخته پاره‌اى قرار گرفت و موج دريا وى را به يكى از جزيره‌هاى اطراف دريا برد . در آن جزيره مرد راهزنى زندگى مىكرد كه هر حرامى را مرتكب مىشد و به هر كار زشتى دست مىزد . ناگهان آن زن را بالاى سر خود ديد به او گفت : آدمىزادى يا پرى ؟ زن گفت : آدمم . آن مرد ديگر سخنى نگفت ، برخاست و با زن درافتاد و قصد كرد با او درآميزد . زن بر خود لرزيد . راهزن سبب وحشت و ترس آن را پرسيد . آن زن با دست اشاره كرد و گفت : از خدا مىترسم . راهزن گفت : تاكنون چنين عملى مرتكب شده‌اى ؟ زن پاسخ داد : به عزّتش سوگند ، هرگز به چنين عملى دامن آلوده نكرده‌ام . مرد راهزن گفت : با اين كه تو مرتكب چنين عمل خلافى نشده‌اى از خدا مىترسى ، در حالى كه من اين كار را به زور به تو تحميل مىكنم ، به خدا قسم من براى ترس از حقّ سزاوارتر از تو هستم .\r\nراهزن پس از اين جرقّهء بيدار كننده برخاست و در حالى كه همّتى به جز توبه نداشت به نزد خاندان خود روان شد . در راه به راهبى برخورد و به عنوان رفيق راه با او همراه گشت ، آفتاب هر دوى آنان را آزار مىداد ، راهب به راهزن جوان گفت : دعا كن تا خدا به وسيلهء ابرى بر ما سايه افكند و گرنه آفتاب هر دوى ما را از پاى خواهد انداخت .\r\nجوان گفت : من در پيشگاه خدا براى خود حسنه‌اى نمىبينم ، تا جرأت كرده از حضرتش طلب عنايت كنم . راهب گفت : پس من دعا مىكنم و تو آمين بگو . جوان پذيرفت پس راهب دعا كرد و جوان آمين گفت . در همان لحظه ابرى بر آنان سايه انداخت و هر دو در سايه ابر بسيارى از راه را رفتند . تا به جايى رسيدند كه بايد از هم جدا مىشدند ، همين كه از يكديگر جدا شدند ابر بالاى سر جوان قرار گرفت . راهب گفت : تو\r\n\r\n","description":"","footnote":"","page_name":" 22 ","page_number":26},
  {"content":"\r\n\r\nاز من بهترى ؛ زيرا دعا به خاطر تو به اجابت رسيد ، اينك داستانت را به من بگو . جوان ماجراى برخورد خود را با آن زن گفت . راهب به او گفت : به خاطر ترسى كه از خدا به دل راه دادى تمام گناهانت بخشيده شد ، سپس مواظب باش اينك بنگر كه در آينده نسبت به خداوند چگونه خواهى بود « 1 » .\r\n\r\n14 - عبادت‌هاى خلاف دستور حق\r\nاز امام صادق عليه السلام روايت شده : عابدى از عابدان بنىاسرائيل آن چنان عبادت كرده كه به سختى لاغر شد ، خداوند به پيامبر زمانش وحى كرد به او بگو : به عزّت و جلال و جبروتم سوگند ، اگر مرا آن چنان عبادت كنى كه به مانند چربى درون ديگ آب شوى ، از تو نمىپذيرم مگر به آن صورتى كه خودم معيّن كرده‌ام به بندگى من برخيزى و از آن درى كه دستور داده‌ام وارد شوى .\r\nآرى ، عبادت واقعى ، عبادتى است كه براساس فرمان‌هاى الهى استوار باشد ، عبادت بىدستور و برنامه‌هاى منهاى فرمان حق بدعت است و بدعت ضلالت است و اهل بدعت در آتشند « 2 » .\r\n\r\n15 - سرپيچى از اهل بيت عليهم السلام\r\nابى حمزه مىگويد : حضرت على بن الحسين عليه السلام از ما پرسيد : برترين سرزمين‌ها كدام است ؟ گفتم : خدا و رسول و فرزند رسول بهتر مىداند ، فرمود : بهترين مكان‌ها بين ركن و مقام است ، اگر مردى به مانند نوح ، نهصد و پنجاه سال در آن مكان روز را به روزه و شب را به عبادت سپرى كند ؛ ولى عبادتش همراه پذيرش ولايت ما نباشد ، از عبادات خود\r\n\r\n\r\n","description":"","footnote":"\r\n( 1 ) - عرفان اسلامى : 1 / 185 .\r\n( 2 ) - عرفان اسلامى : 1 / 195 .\r\n","page_name":" 23 ","page_number":27},
  {"content":"\r\n\r\nبهره‌اى نخواهد برد « 1 » .\r\n\r\n16 - سبك شمردن نماز\r\nابوبصير مىگويد : به خاطر تسليت نسبت به شهادت حضرت صادق عليه السلام با ام‌حميده ملاقات كردم ، بس ام حميده گريه كرد من نيز از گريه او گريستم ، به من گفت : اگر به وقت شهادت امام حاضر بودى برنامهء عجيبى مىديدى ، حضرت به هنگام انتقال از اين عالم ، ديده باز كرد و فرمود : بين من و هركس خويشاوندى هست در كنار من حاضر كنيد ، همه را حاضر كرديم ، رو به همهء آنان فرمود : كسى كه نماز را سبك بشمارد به شفاعت ما نمىرسد « 2 » .\r\n\r\n17 - ضايع كردن نماز\r\nزراره مىگويد : از حضرت باقر عليه السلام شنيدم كه فرمود : مردى وارد مسجد شد و در نماز خود آن چنان كه لازم بود سجود را رعايت نكرد ، پيامبر صلى الله عليه و آله فرمود : مانند كلاغ نوك به زمين زد ، اگر با اين وضع بميرد به دين محمّد نمرده است « 3 » .\r\n\r\n18 - پيروى از طاغوت و محبّت بى جا به دنيا\r\nامام صادق عليه السلام مىفرمايد :\r\nعيسى بن مريم با يارانش بر شهرى گذشتند كه مردم آن كوچه‌ها و خانه‌ها مرده بودند .\r\nفرمود : اينان به سخط الهى دچار شده‌اند ، اگر به مرگ طبيعى مرده بودند دفن مىشدند .\r\n\r\n\r\n","description":"","footnote":"\r\n( 1 ) - عرفان اسلامى : 1 / 196 .\r\n( 2 ) - عرفان اسلامى : 1 / 200 .\r\n( 3 ) - عرفان اسلامى : 1 / 201 .\r\n","page_name":" 24 ","page_number":28},
  {"content":"\r\n\r\nياران گفتند : علاقه‌منديم داستان آنان را بدانيم . پروردگار به عيسى فرمود : با مردگان صحبت كن ، عيسى فرياد زد : اى اهل قريه ! يكى از كسانى كه مرده بود لبيك گفت . عيسى پرسيد داستان شما چيست ؟ گفت : در خوشى زيستيم و به بدبختى دچار هاويه شديم .\r\nعيسى پرسيد هاويه چيست ؟ آن مرد گفت : درياهايى از آتش كه در آن كوه‌هايى از عذاب قرار دارد !\r\nفرمود : چرا گرفتار آنجا شديد ؟ گفت : به خاطر دو گناه ، بندگى طاغوت و عشق به دنيا . فرمود : محبّت به دنيا تا كجا ؟ گفت : همانند كودكى كه به مادر عشق ورزد . تا دنيا به ما رو مىكرد خوشحال مىشديم ، تا از ما برمىگشت محزون مىگشتيم .\r\nفرمود : پيروى شما از طاغوت چگونه بود ؟ عرضه داشت : از تمام برنامه‌ها و دستورهايش شنوايى داشتيم .\r\nفرمود : تو چگونه به من جواب دادى ؟ گفت : بقيه اهل شهر دهانشان به وسيلهء دهانه‌بند و لجام آتشين بسته است و ملائكه غلاظ و شداد مواظب آنانند . من گرچه در بين آنان بودم ولى در عمل با آن‌ها نبودم ؛ امّا وقتى عذاب آمد مرا هم گرفت و فعلًا با مويى معلّقم و مىترسم كه در آتش قرار بگيرم ! عيسى فرمود : خوابيدن در مزبله‌ها و خوردن نان جو ، در صورتى كه دين انسان براى انسان سالم بماند ، براى انسان آسان است . البته آيات و رواياتى كه كيفر گناهان را بيان مىكند بيش از اين است ، شما مىتوانيد مفصّل آن را در كتاب‌هاى « بحار الأنوار » ، « عقاب الأعمال » ، « الكافى » ، « محجّة البيضاء » ببينيد .\r\nآرى ، وقتى انسان از طريق قرآن و روايات رسيدهء از منابع وحى ، از كيفر و عذاب گناهان آگاه مىشود ، به خوف شديدى دچار شده و اين خوف بهترين عامل بازدارندهء انسان از گناه و وسيله‌اى براى تدارك خطاهاى گذشته است و اين همان خوفى است كه در قرآن و روايات به آن اشاره شده كه براى هر انسانى لازم و ضرورى است :\r\n  [ وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى 
  ]   .\r\n\r\n","description":"","footnote":"","page_name":" 25 ","page_number":29},
  {"content":"\r\n\r\nو اما كسى كه از مقام و منزلت پروردگارش ترسيده و نفس را از هوا و هوس بازداشته است ؛ * پس بىترديد جايگاهش بهشت است « 1 » .\r\n\r\n19 - دورى از طاغوت به خاطر ترس از خدا\r\nاز « فضل بن ربيع » نقل است :\r\nبا هارون الرشيد به زيارت حج رفتم . هنگام شب كه من استراحت مىكردم صداى دق الباب شنيدم ، پرسيدم كيست ؟ پاسخ آمد : امير را اطاعت كن ، من با شتاب بيرون آمدم و او به راستى هارون بود !\r\nگفتم : اى امير ! اگر كسى را به دنبالم مىفرستادى نزد تو مىآمدم . گفت : هيجان مرا گرفته است كه فقط مردى خردمند مىتواند آن را فرو نشاند ؛ مردى را به من بنماى كه بتوانم از او سؤالى كنم .\r\nگفتم : « سفيان بن عيينه » همين‌جاست ، گفت : مرا به نزد او راهنمايى كن - ما به طرف خانهء او رفتيم من در زدم ، پرسيد : كيست كه در مىكوبد ؟ پاسخ دادم : از امير اطاعت كن او با شتاب بيرون آمد و گفت : اى امير ! اگر تو كسى از پى من مىفرستادى ، نزدت مىآمدم ، او گفت : ما براى امر مهمّى نزد تو آمديم ، آن‌گاه هارون زمانى با وى گفتگو كرد و سپس پرسيد : آيا تو به كسى بدهكارى ؟ وى پاسخ داد : آرى ، هارون گفت : عباسى بدهكارىهاى او را بپرداز .\r\nاز نزد او بيرون آمديم ، هارون گفت : آشناى تو به هيچ كار من نيامد ! مردى را به من بنماى كه از او سؤالى كنم ، گفتم : « عبدالرزّاق بن حمام » اينجاست ، گفت : ما را نزد وى ببر تا از او سؤالى كنيم . نزد وى رفتيم و من در زدم ، پرسيد : كيست ؟ گفتم : از امير اطاعت\r\n\r\n\r\n","description":"","footnote":"\r\n( 1 ) - عرفان اسلامى : 1 / 205 .\r\n","page_name":" 26 ","page_number":30},
  {"content":"\r\n\r\nكن ، وى با شتاب بيرون آمد و گفت : اى امير ! اگر مرا خبر كرده بودى خود نزدت مىآمدم هارون جواب داد : ما براى امر مهمّى نزد تو آمده‌ايم ، ساعتى با وى به گفتگو نشست و سپس پرسيد : آيا تو به كسى بدهكارى ؟ گفت : آرى ، هارون گفت : عباسى بدهكارىهاى او را بپرداز .\r\nسپس بيرون آمديم ، هارون گفت : آشناى تو به هيچ‌كار من نيامد ! مردى را به من بنماى كه از او سؤالى كنم ، گفتم : « فضيل بن عياض » اينجاست ، گفت : ما را نزد او راهنمايى كن .\r\nنزد او رفتيم ، در جايى بلند ايستاده بود و عبادت مىكرد و آياتى از كتاب خدا را به تكرار مىخواند ، من در كوفتم ، پرسيد : كيست ؟ گفتم : از امير اطاعت كن . در پاسخ گفت :\r\nمرا با امير كارى نيست ! ! گفتم : اللّه اكبر آيا تو نبايد از او اطاعت كنى ؟ جواب داد : آيا خبر ندارى كه پيامبر صلى الله عليه و آله گفته است : مؤمن نبايد خوار شود ، فضيل پايين آمد در گشود ، سپس بالا رفت شمع را خاموش كرد و در گوشه‌اى نشست .\r\nما در جايى كه از تاريكى جايى را نمىديديم به جستجوى او پرداختيم ، دست رشيد بر دست فضيل رسيد فضيل گفت : چه نرم دستى است ؛ امّا آيا فردا از عذاب الهى خلاصى مىيابد يا نه ؟ راوى مىگويد : با خود گفتم امشب وى با او با زبانى پاك و قلبى صاف گفتگو خواهد كرد .\r\nهارون گفت : ما براى امر مهمّى نزد تو آمده‌ايم ، رحمت خداى بر تو باد ، فضيل لب به سخن گشود و گفت : آنچه تو را به اينجا كشانيد خلاف ميل تو بود و همراهانت نيز براى آمدن با تو رغبتى نداشتند و اگر پرده ميان تو و آنان را برگيرند و تو از آنان بخواهى كه اندكى از گناهان تو را بپذيرند ، آن‌ها گردن نخواهند نهاد و در واقع از اينان آن كس كه تو را بيش‌تر دوست دارد ، بيش‌تر خواهد گريخت ! !\r\nاى هارون ! همين كه عمر بن عبدالعزيز به خلافت رسيد ، « سليم بن عبداللّه » و « محمّد بن كعب » و « رجاء بن حيات » را فرا خواند و به آنان گفت : من به زشتىهايى\r\n\r\n","description":"","footnote":"","page_name":" 27 ","page_number":31},
  {"content":"\r\n\r\nمبتلا شدم تدبير من چيست ؟ او خلافت را بليّه و زشتى مىدانست بليّه و زشتى تو و يارانت آن را سعادت و نعمت مىدانيد . سليم بن عبداللّه به او گفت : اگر مىخواهى فردا از عذاب الهى رهايى يا بى ، چون روزه‌دار دست از دنيا بكش و با مرگ افطار كن .\r\nمحمّد بن كعب به او گفت : اگر مىخواهى فردا از عذاب الهى رهايى يا بى ، پيران مؤمنان را پدر دان ، مردان ميانه سال را برادر و كوچك‌ترها را فرزند ، به والدين احترام بگذار ، با برادران مهربان باش و به فرزندان نيكويى كن .\r\nرجاء بن حيات به او گفت : اگر مىخواهى فردا از عذاب الهى رهايى يا بى ، آنچه را كه براى خود دوست دارى براى مؤمنان دوست بدار و آنچه را بر خود نمىپسندى بر مؤمنان نيز مپسند و سپس هرگاه خواستى بمير .\r\nاكنون من نيز همين را به تو مىگويم و مىترسم از روزى كه پاهايت خواهند لرزيد ، چه بر سرت خواهد آمد ؟ آيا در كنار تو اين مردم خواهند بود كه تو را يارى دهند ؟\r\nهارون چنان تحت تأثير قرار گرفت كه از شدت گريه از هوش رفت . من به فضيل گفتم :\r\nبا امير نرم‌تر باش . پاسخ داد : من با او نرمى مىكنم ؛ امّا تو و يارانت امير را هلاك مىكنيد .\r\nچون هارون به هوش آمد ، به فضيل گفت : باز بگو ، فضيل گفت : اى امير ! شنيده‌ام كه يكى از دست نشانده‌هاى « عمر بن عبدالعزيز » از بىخوابى شكايت كرد ، عمر به او نوشت : اى برادر من ! بىخوابى گناهكاران را در كام آتش دوزخ و طول ابديّت به ياد آر ، تا در خواب و بيدارى راهنماى تو به سوى خدايت باشد . امّا مواظب باش كه پاى تو از اين راه نلغزد ؛ زيرا خدا به تو وعده بيش‌ترى نمىدهد و بر تو رحم نخواهد آورد . هنگامى كه حاكم نامه او را خواند ، از سرزمين‌هاى بسيارى گذشت و نزد عمر آمد ، عمر از او پرسيد چه چيز تو را نزد من آورد ؟ پاسخ داد : تو با نامه خود به دل من نيرو بخشيدى ، من ديگر تا به خدا نرسم ولايت تو را اداره نخواهم كرد ، هارون سخت گريست و گفت : باز بگو ، فضيل گفت :\r\n\r\n","description":"","footnote":"","page_name":" 28 ","page_number":32},
  {"content":"\r\n\r\nاى امير ! بدان كه عبّاس ( عموى رسول خدا ) نزد پيامبر صلى الله عليه و آله آمد و گفت : يا رسول اللّه ! مرا منصب امارت ده پيامبر صلى الله عليه و آله گفت : اى عبّاس و اى عموى پيامبر ! نفسى را كه تو زنده مىدارى بهتر از امارتى است كه آن را حتّى نمىتوانى بخورى ، در واقع امارت يعنى ندامت و پشيمانى در روز رستاخيز و اگر بتوانى امير نباشى امير مباش هارون دوباره سخت گريست و گفت : باز بگو خدا تو را رحمت كند .\r\nفضيل گفت : اى امير ! پروردگار در روز قيامت ، دربارهء همهء اين مردم از تو بازخواست خواهد كرد ، اگر مىتوانى روى خود را از آتش دوزخ حفظ كنى دريغ مكن . هشيار باش كه هيچ وقت در دلت نسبت به رعايا فريب نباشد كه پيامبر صلى الله عليه و آله گفته است : آن كه بامداد با نيّت فريب نسبت به مردم برخيزد بوى خوش باغ بهشت به او نرسد . هارون گريان شد و سپس گفت : آيا تو به كسى بدهكارى ؟ پاسخ داد : آرى ، دَيْن من نزد پروردگار است كه هنوز به حساب درنيامده است ، واى بر من اگر او حساب كند ، واى بر من اگر نتوانم پاسخ گويم . باز گفت : دَيْن خود را در عبادت مىدانم . باز گفت : راستى كه پروردگار چنين امرى به من نكرده است ؛ بلكه ، بل امر كرده كه وعده‌هاى او را باور كنم و از ارادهء او اطاعت .\r\nو پروردگار گفته است : من جن و انس را خلق نكرده‌ام مگر آن كه از من اطاعت كنند و من از آن‌ها قوّت و خوراك نمىخواهم . به راستى خداوند است كه روزى مىدهد و صاحب نيرو و قدرت است .\r\nهارون به او گفت : اين هزار دينار را صرف عيال و اولاد كن و با خيالى آسوده به عبادت پروردگار مشغول باش . فضيل گفت : من راه رستگارى به تو نماياندم ، تو اين‌ها را به من مىدهى ؟ !\r\nآن‌گاه خاموش شد و ديگر سخنى نگفت . از نزد او بيرون آمديم ، هارون به من گفت : از اين پس اگر تو كسى را به من مىنمايى ، مردى همانند اين باشد .\r\nحكايت كنند : زنى از زنان فضيل نزد وى رفت و گفت : مىبينى كه ما چه تنگدستيم ،\r\n\r\n","description":"","footnote":"","page_name":" 29 ","page_number":33},
  {"content":"\r\n\r\nاگر اين پول را مىگرفتى مىتوانستيم كار خود را سروسامان دهيم !\r\nفضيل در پاسخ گفت : من و شما همانند مردمى هستيم كه شترى داشتند و از كار او نان به دست مىآوردند ، هنگامى كه شتر پير شد او را كشتند و گوشتش را خوردند ، اى عيال ! از گرسنگى بمير اما فضيل را نكش .\r\nهمين كه اين خبر به هارون رسيد ، گفت : نزد او برويم شايد پول‌ها را بپذيرد . فضل بن ربيع مىگويد : ما رفتيم ، همين كه فضيل ما را شناخت ، بيرون آمد و به روى خاك نشست .\r\nهارون نيز نزد او نشست و لب به سخن گشود ؛ اما وى پاسخ نمىداد ، ما در اين حالت بوديم كه كنيزكى زنگى بيرون آمد و فرياد زد : از ديشب شيخ را آزار مىدهيد ، برخيزيد و برويد ، ما برخاستيم و رفتيم « 1 » .\r\n\r\n20 - چگونه بخوابم ؟\r\n« ابوالمحاسن » دربارهء ترس فُضِيل ، از مقام خدا ، حكايتى از « بُشْر حافى » بدين مضمون نقل كرده است :\r\nمن با فضيل در حج بوديم ، تا نيمه شب با هم مىنشستيم ، سپس او برخاست و تا بامداد به طواف مىپرداخت . گفتم : اى ابو على ! آيا قصد خوابيدن ندارى ؟ گفت : واى بر تو آيا كسى كه ذكر آتش دوزخ را مىشنود ، روحش آرام است كه بخوابد ؟ ! « 2 »\r\n\r\n21 - آن كيست كه بر من مسلط شود ؟\r\nتيمور گوركانى يكى از خواصّ خود را نزد « شيخ زين الدين تايبادى » فرستاد و استدعاى ملاقات كرد . شيخ پاسخ داد : مرا با امير كارى نيست ، تيمور به ناچار خود به\r\n\r\n\r\n","description":"","footnote":"\r\n( 1 ) - عرفان اسلامى : 1 / 206 .\r\n( 2 ) - عرفان اسلامى : 1 / 211 .\r\n","page_name":" 30 ","page_number":34},
  {"content":"\r\n\r\nزيارت شيخ رفت . در اين ملاقات شيخ زبان به نصيحت او گشود . تيمور گفت : اى شيخ ! چرا پادشاه خود « مَلِك غياث الدين » را ارشاد نكردى ؟ شيخ گفت : او را نصيحت كردم نشنيد ، به ناچار خداى تعالى تو را بر وى گماشت و اگر تو نيز با بندگان خدا به عدل رفتار نكنى ديگرى بر تو مسلّط خواهد شد . تيمور پرسيد : آن كيست كه بر من مسلّط شود ، شيخ گفت : عزرائيل ؟ ! « 1 »\r\n\r\n22 - على را برايم توصيف كن\r\nمعاويه به ضرار گفت : على را برايم توصيف كن ، ضرار گفت : مرا از اين برنامه معاف بدار ، معاويه گفت : هيچ راهى جز توصيف على ندارى ، ضرار گفت : اكنون كه ناچارم مىگويم :\r\nبه خدا قسم ، شناخت على از درك عقل و انديشه ما بسيار دور بود . بر همه چيز توان داشت ، گفتارش ميزان شناخت حق و باطل بود و جز به عدالت حكمى از حضرتش صادر نگشت .\r\nاز سراسر وجود او دانش و علم مىريخت و تمامى نواحى هويّت و ماهيّتش گوياى حكمت بود .\r\nاز دنيا و شكوهش وحشت داشت و با تاريكى شب انسى عجيب برقرار مىكرد اشكش به خاطر ترس از عظمت حق ، فراوان بود .\r\nهميشه در انديشه و تفكّر به سر مىبرد و لباس زبر و خشن را دوست داشت و غذايش را جز نان جوين و مواد بسيار عادى كه لذّتى در آن نبود چيزى تشكيل نمىداد .\r\nبه هنگامى كه بين ما بود با ما فرقى نمىكرد . از جواب هر خواسته مشروعى كه داشتيم\r\n\r\n\r\n","description":"","footnote":"\r\n( 1 ) - عرفان اسلامى : 1 / 211 .\r\n","page_name":" 31 ","page_number":35},
  {"content":"\r\n\r\nامتناع نداشت ، وقتى از او دعوت مىكرديم اجابت مىفرمود .\r\nبه خدا قسم با اين كه به او نزديك بوديم و او هم با ما نزديك بود ، ولى انگار از عظمت و بزرگىاش ياراى سخن گفتن با او را نداشتيم .\r\nاهل دين را فوق العاده گرامى مىداشت و با افتادگان نشست و برخاست مىنمود .\r\nدر زمان حكومتش هيچ قدرتمندى از ترس عدالتش جرأت اعمال زور و سلطه‌اش را نداشت و هيچ ضعيفى از رسيدن به عدل على مأيوس نبود .\r\nخدا را به شهادت مىطلبم كه شاهد شب‌هاى على بودم ، زمانى كه پرده تاريك شب به رخسار جهان در مىافتاد و ستارگان در آسمان دنيا به جلوه‌گرى مىنشستند ، او محاسن خود را به دست مىگرفت و چون آدم مار گزيده به خود مىپيچيد و چون انسان غصه‌دار اشك مىريخت و مىگفت : دنيا برو غير مرا گول بزن . خود را به من عرضه مكن و براى جلب من ، متوسّل به هفت قلم آرايش مشو . چه دور است ، چه دور است كه بتوانى مرا فريب دهى ، من تو را سه طلاقه كرده‌ام و جاى هيچ‌گونه رجوعى براى تو باقى نگذاشته‌ام مدّت تو بسيار كوتاه و خطرت براى فرزند آدم بزرگ است و عيش و خوشيت اندك .\r\nآه كه توشه‌ام براى سفر آخرت كم است واى كه عبادتم براى دفع وحشت از راهى كه در پيش دارم اندك است .\r\nناگهان معاويه گريست و گفت : خدا رحمت كند ابوالحسن را ؛ كه به خدا قسم اين چنين بود . سپس گفت : اى ضرار ! حزن و اندوهت نسبت به او چگونه است ؟ گفت : مانند كسى كه فرزندش را در لانه‌اش سر بريده و گريه گلوگير او شده و از غصه آرام نمىگيرد و اندوهش به پايان نمىرسد ! ! « 1 »\r\n\r\n\r\n","description":"","footnote":"\r\n( 1 ) - عرفان اسلامى : 1 / 213 .\r\n","page_name":" 32 ","page_number":36},
  {"content":"\r\n\r\n\r\n23 - گفتگوى حضرت سجّاد عليه السلام با جابر در مسئله عبادت\r\nنوشته‌اند :\r\nحضرت سكينه جابر بن عبداللّه انصارى را طلبيد و به او فرمود : شما مورد محبّت و احترام خانواده ما هستى ، از شما مىخواهم با برادرم حضرت سجّاد عليه السلام ملاقات كرده و از خودت از او بخواهى در گريه و عبادتش تخفيف دهد ؛ زيرا همه ما بر جان او ترسناكيم ! !\r\nجابر مىگويد : به محضر حضرت زين العابدين عليه السلام مشرف شدم و خواسته خود را با آن بزرگوار در ميان گذاشتم . امام به خدمتكار خانه فرمود ، آن كتاب را بياور خدمتكار كتاب را به امام داد و حضرت سجاد عليه السلام هم كتاب را در برابر من گذاشت و فرمود : در اين كتاب از عبادات پدرم على ياد شده است ، آن را بخوان تا از من تقاضاى كم كردن عبادت نكنى ، اى جابر ! عبادت من كجا و عبادت پدرم على كجا « 1 » .\r\n\r\n24 - تواضع در برابر حق\r\nدر شب عرفات از فضيل پرسيدند : حال اين مردمان را چگونه مىبينى ؟ گفت : همه آمرزيده‌اند اگر من در ميان ايشان نبودمى ! ! « 2 »\r\n\r\n25 - از عجايبى كه ديده‌اى برايم بازگو كن\r\nاستاد اخلاق ، مرحوم حاج شيخ محمود ياسرى رحمه الله مىفرمود :\r\nپيامبر اسلام صلى الله عليه و آله به جبرئيل فرمود : از عجايبى كه ديده‌اى برايم بازگو .\r\nامين وحى گفت : در زمان‌هاى گذشته ، در حالى كه بنا بود به يكى از انبياى خدا نازل\r\n\r\n\r\n","description":"","footnote":"\r\n( 1 ) - عرفان اسلامى : 1 / 215 .\r\n( 2 ) - عرفان اسلامى : 1 / 216 .\r\n","page_name":" 33 ","page_number":37},
  {"content":"\r\n\r\nشوم ، عابدى را در جزيره‌اى ديدم كه با كمال شوق به عبادت حق مشغول بوده و از خدا مىخواست مرگش در حال سجده بر حق فرا رسد !\r\nعبادتش را نيكو يافتم ، زمان بندگيش را چهارصد سال ديدم ، دعايش را مستجاب مشاهده كردم ، علاقه‌مند شدم وضع قيامتش را ببينم ، برايم اعجاب‌آور بود !\r\nروز قيامتش نشان مىداد كه اعمالش مورد قبول حق واقع شده است ، به او خطاب مىرسد :\r\n« أُدْخُلْ جَنَّتى بِرَحْمَتى » « 1 » .\r\nعرضه مىدارد :\r\n« أَدْخُلُ جَنَّتَكَ بِعَمَلى » « 2 » .\r\nمن به بهشت مىروم ولى با دلگرمى به عمل و عبادتم !\r\nخطاب مىرسد : اى قاضيان دادگاه ! اكنون كه پاى معامله به ميان آمده است ، تمام نعمت‌هاى مادّى و معنويم را كه به اين عابد عنايت كردم با عبادتش بسنجيد ، چنانچه عبادت او گران‌تر آمد به بهشت رود و اگر نعمت‌هاى من گران‌تر شد به جهنم رود ! !\r\nاز نعمت بينايى شروع كردند ، اين نعمت از نظر ارزش خدايى بر تمام عبادتش سنگين‌تر آمد ، چون او را به سوى دوزخ بردند ، عرضه داشت : خدايا ! برنامه‌هاى ديگرى نيز داشتم كه محاسبه نشد ، خطاب مىرسد چيست ؟ مىگويد : اميد بر كرم تو ، حسن ظنّ بر عنايت تو و از همه بالاتر نياز و فقر و ناچيزى خودم . خطاب مىرسد او را از مسير عذاب برگردانده و به خاطر اميد و حسن ظنّش به بهشت ببريد ، چون در مسير بهشت قرار مىگيرد عرضه مىدارد :\r\n« أَدْخُلُ جَنَّتَكَ بِرَحْمَتِكَ » به خاطر رحمت تو داخل بهشت مىشوم .\r\n\r\n\r\n","description":"","footnote":"\r\n( 1 ) - با رحمتم به بهشت من درآى .\r\n( 2 ) - با عمل خود در بهشت تو در آيم .\r\n","page_name":" 34 ","page_number":38},
  {"content":"\r\n\r\nآرى ، بندگىهاى ما هر چند زياد باشد ، باز معلول لطف ، توفيق و عنايت اوست و بندگى ما كجا و عظمت و بزرگى و جلال او كجا ؟ ! « 1 »\r\n\r\n26 - گريهء شعيب\r\nمرحوم « ملا احمد نراقى » آن عاشق وارسته ، در كتاب « طاقديس » در باب گريه‌هاى اعجاب انگيز حضرت شعيب عليه السلام چنين مىگويد :\r\n گريه كرد از بس شعيب تاجدار * روزهاى روشن و شبهاى تار\r\nهر دو چشمش كور و نابينا نشست * باز دادش چشم سلطان الست\r\nآن كه او را ديده از آغاز داد * كور چون شد باز چشمش باز داد\r\nداد چشمش هين به عبرت كن نظر * باز بايد ديده عبرت نگر\r\nباز گاه و بيگه و شام و سحر * اين قدر بگريست كافتاد از نظر\r\nكور شد باز آن دو چشم پاك بين * باز دادش چشم آن چشم آفرين\r\nبار سيم گريه‌هاى زار زار * كرد اندر شهر و دشت و كوهسار\r\nروز و شب بگريست تا بار دگر * كور شد نورش نماند اندر بصر\r\nكور گشت و گريه او كم نشد * ساعتى بىسوز و بىماتم نشد\r\nشامها در گريه‌هاى هاى هاى * روزها در ناله‌هاى واى واى\r\nاين قدر بگريست تا طير و وحوش * آمدند از گريه‌اش اندر خروش\r\nتا شبى او را ندايى شد زغيب * تا به كى مىگريى آخر اى شعيب\r\nگريه تو خلق را گريان كند * سوز جان مر جسم را سوزان كند\r\nتو چو جانى و رعيت جسم تو * تو چو معنى اين خلايق اسم تو \r\n\r\n\r\n","description":"","footnote":"\r\n( 1 ) - عرفان اسلامى : 1 / 216 .\r\n","page_name":" 35 ","page_number":39},
  {"content":"\r\n\r\n هركسى از بهر يك چيزى گريست * اى شعيب اين گريه‌هايت بهر چيست\r\nگر زبيم دوزخ است و آن جحيم * ما در دوزخ به تو بربسته‌ايم\r\nآتش دوزخ بود بر تو حرام * هم‌چو آن جنّت به كفّار لئام « 1 »\r\nور بود اين گريه‌ات بهر بهشت * شوق وصل حوريان خوش سرشت\r\nما بهشت از بهر تو آماده‌ايم * حوريان را زيب و زينت داده‌ايم\r\nحوريان از بهر تو در روز و شب * چشم بر راهند و دل‌ها در طرب\r\nاين بهشت اين حور اين تو اى شعيب * هر زمان خواهى برو بىمنع و ريب\r\nچون شعيب از عالم غيب اين شنيد * از دل پر درد آهى بركشيد\r\nكاى خدا آرام جان مستهام « 2 » * من كه و دوزخ چه و جنّت كدام\r\nچيست دوزخ تا از آن ترسان شوم * تا زبيم تفّ آن گريان شوم\r\nمن خود اندر آتش استم سالها * اندر آتش كرده‌ام نشو و نما\r\nمن كه عمرى شد در اين آتش خوشم * كى زدوزخ روى درهم مىكشم « 3 » \r\n\r\n27 - خدا و گنه‌كاران پشيمان\r\nراستى چه قدر عجيب است و چه لطف و كرامتى است ، كسى كه همه عمر را به كفر و روگردانى از حق گذرانده و لحظه‌اى ياد خدا نبوده و عملى برابر با خواسته الهى از او سر نزده ، به محض برخورد با هدايت و قبول ايمان ، تمام گذشتهء او به احترام اين ارتباط آمرزيده شده و مورد عنايت حق قرار مىگيرد . به طورى كه اگر در حال ايمان آوردن بميرد اهل بهشت است ؟ ! آه راستى چگوه به چنين خدايى نبايد اميد بست ؟\r\n\r\n\r\n","description":"","footnote":"\r\n( 1 ) - لِئام : لئيم ، به معناى پست است .\r\n( 2 ) - مستهام : آن كه از عشق به سرگردانى دچار آيد .\r\n( 3 ) - عرفان اسلامى : 1 / 221 .\r\n","page_name":" 36 ","page_number":40},
  {"content":"\r\n\r\nدر آثار اسلامى آمده است :\r\nحضرت ابراهيم عليه السلام آتش‌پرستى را به مهمانى دعوت كرد . هنگام خوردن غذا به او فرمود : اگر مسلمان شوى در غذا مهمان من خواهى بود . آن مردِ گبر از جا برخاست و از خانهء ابراهيم بيرون رفت . خطاب رسيد : ابراهيم ! غذايش ندادى مگر به شرط تغيير مذهبش امّا من هفتاد سال است او را با كفرش روزى مىدهم . ابراهيم به دنبال او رفت و وى را به خانه آورد و برايش سفره طعام حاضر كرد ، گبر به ابراهيم گفت : چرا از شرط خود پيشمان شدى ؟ ابراهيم داستان حضرت حق را براى او گفت . آتش‌پرست فرياد برآورد : اين‌گونه خداوند مهربان با من معامله مىكند ؟ ابراهيم ! اسلام را به من تعليم كن ، سپس قبل از خوردن غذا به خاطر آن لطف و عنايت حق مسلمان شد « 1 » .\r\n\r\n28 - فيض من عام است و فضل من عميم\r\nعارف بزرگ مرحوم نراقى در كتاب ارزشمند « طاقديس » سلوك حق را نسبت به يكى از گنهكاران در زمان موسى چنين بيان مىكند :\r\n ديد موسى كافرى اندر رهى * پير گبرى كافرى و گمرهى\r\nگفت اى موسى از اين ره تا كجا * مىروى با كه دارى مدّعا\r\nگفت موسى مىروم تا كوه طور * مىروم تا لجّه درياى نور\r\nمىروم تا راز گويم با خدا * عذر خواهم از گناهان شما\r\nگفت اى موسى توانى يك پيام * با خداى خود زمن گويى تمام\r\nگفت موسى هان پيامت چيست او * گفت از من با خداى خود بگو\r\nگو فلان گويد كه چندين گير و دار * هست من را از خدايى تو عار \r\n\r\n\r\n","description":"","footnote":"\r\n( 1 ) - عرفان اسلامى : 1 / 243 .\r\n","page_name":" 37 ","page_number":41},
  {"content":"\r\n\r\n گر تو روزى ميدهى هرگز مده * من نخواهم روزيت منت منه\r\nنى خدايى تو نه منهم بنده‌ام * نى زبار روزيت شرمنده‌ام\r\nزين سخن آمد دل موسى به جوش * گفت با خود تا چه گويد حق خموش\r\nشد روان تا طور با حق راز گفت * راز با يزدان بىانباز گفت\r\nاندر آن خلوت به جز او كس نديد * با خدا بس رازها گفت و شنيد\r\nچون كه فارغ شد در آن خلوت زراز * خواست تا گردد به سوى شهر باز\r\nشرمش آمد از پيام آن عنود * دم نزد زانچه از آن بشنيده بود\r\nگفت حق كو آن پيام بنده‌ام * گفت موسى من از آن شرمنده‌ام\r\nشرم دارم تا بگويم آن پيام * چون تو دانايى تو مىدانى تمام\r\nگفت از من رو بر آن تندخو * پس زمن او را سلامى بازگو \r\n پس بگو گفتت خداى دلخراش * گر تو را عارست از ما عار باش\r\nما نداريم از تو عار و ننگ نيز * نيست ما را با تو خشم و جنگ تيز\r\nگر نمىخواهى تو ما را گو مخواه * ما تو را خواهيم با صد عزّ وجاه\r\nروزيم را گر نخواهى من دهم * روزيت از سفره فضل و كرم\r\nگر ندارى منّت روزى زمن * من تو را روزى رسانم بىمنن\r\nفيض من عام است و فضل من عميم * لطف من بىانتها جودم قديم\r\nخلق طفلانند و باشد فيض او * دايه‌اى بس مهربان و نيك خو\r\nكودكان گاهى به خشم و گه بناز * از دهان پستان بيندازند باز\r\nدايه پستانشان گذارد بر دهن * هين مكن ناز اى انيس جان من\r\nسر بگرداند دهن برهم نهد * دايه بوسه بر لبانش مىدهد\r\nچون كه موسى بازگشت از كوه طور * طور لخابل قلزم زخار نور\r\nگفت كافر با كليم اندر اياب * گو پيامم را اگر دارى جواب \r\n\r\n","description":"","footnote":"","page_name":" 38 ","page_number":42},
  {"content":"\r\n\r\n گفت موسى آنچه حق فرموده بود * زنگ كفر از خاطر كافر زدود\r\nجان او آيينه پر زنگ بود * آن جوابش صيقل خوشرنگ بود\r\nبود گمراهى زره افتاده بس * آن جوابش بود آواز جرس\r\nجان او آن شام يلدا دان جواب * مطلع خورشيد و نور آفتاب\r\nسر به زير افكند لختى شرمگين * آستين بر چشم و چشمش بر زمين\r\nسر برآورد آنگهى با چشم تر * با لب خشك و درون پر شرر\r\nگفت با موسى كه جانم سوختى * آتش اندر جان من افروختى\r\nمن چه گفتم اى كه روى من سياه * وا حيا آه اى خدا واخجلتاه \r\n موسيا ايمان بر من عرضه كن * كودكم من بر دهانم نه سخن\r\nموسيا ايمان مرا برياد ده * اى خدا پس جان من بر باد ده\r\nموسى او را يك سخن تعليم كرد * آن بگفت و جان به حق تسليم كرد\r\nاى صفايى هان و هان تا چند صبر * ياد گير ايمان خود زان پير گبر\r\nگرچه گفتار تو ايمان پرور است * هم سخن‌هايت همه نغزتر است\r\nريزد از نطقت مسلمانى همه * هست گفتار تو سلمانى همه\r\nليك زاعمال تو دارد عار وننگ * كافر بتخانه ترساى فرنگ « 1 » \r\n\r\n29 - اثر شوم خودپسندى\r\nمردى در بنىاسرائيل چهل سال كارش دزدى بود . روزى عيسى با عابدى از عبّاد بنىاسرائيل كه از ياران و ملازمان بود بر او گذشت در حالى كه عابد پشت‌سر عيسى در حركت بود ، دزد پيش خود گفت : اين پيامبر خداست و در كنار او يكى از حواريين است ،\r\n\r\n\r\n","description":"","footnote":"\r\n( 1 ) - عرفان اسلامى : 1 / 244 .\r\n","page_name":" 39 ","page_number":43},
  {"content":"\r\n\r\nاگر من هم با آنان حركت كنم نفر سوم آنها خواهم شد ، پس به دنبال آنان به راه افتاد ، مىخواست به دوست عيسى نزديك شود ؛ امّا سخت خودش را خوار شمرد و گفت : من كجا و او كجا . آن حوارى با مشاهدهء آن مرد با خود گفت : شخصيّتى مثل من نبايد با او در حركت باشد پس او را عقب انداخت و خود در كنار عيسى قرار گرفت . مرد دزد در حركتش تنها شد ، خداوند به عيسى وحى كرد : به هر دو نفر اينان بگو اعمال خود را از سر بگيرند ، امّا حوارى به خاطر عجبى كه كرد ، اعمالش حبط شد و اما ديگرى را به خاطر خوار شمردن نفسش بخشيدم . عيسى اين واقعه را به هر دو گفت و دزد را با خود همراه كرد . او نيز با جبران گذشتهء خود ، از اصحاب و ياران عيسى شد « 1 » .\r\n\r\n30 - توبه مرد شراب‌خوار\r\nمردى كه در شراب‌خوارى افراط داشت ، روزى دوستان شراب‌خوار را دعوت كرد و براى عيش و نوش بيشتر ، چهار درهم به غلام خود داد و گفت : با اين مبلغ مقدارى ميوه بخر . غلام در حال عبور به درب خانهء « منصور بن عمار » رسيد . منصور براى نيازمندى مستحق ، پول طلب مىكرد و مىگفت : هركس به اين فقير چهار درهم بدهد ، برايش چهار برنامه از خدا مىطلبم ، غلام هر چهار درهم را به آن مستحق داد . منصور به غلام گفت :\r\nچه مىخواهى ؟ گفت : اربابى دارم ، علاقه‌مندم از دست او رها شوم . ديگر اين كه خداوند مالى روزى من كند تا با او زندگى خود را اداره كنم . سوم اين كه خداوند ارباب معصيت‌كار مرا ببخشد . چهارم پروردگار بزرگ من و ارباب من و تو و اين قوم را مورد رحمت خود قرار دهد . منصور هر چهار برنامه را از خداى مهربان درخواست كرد وقتى غلام به منزل اربابش بازگشت ، ارباب به او گفت : چرا دير آمدى ؟ داستان را گفت ، مولايش پرسيد : به چه دعا\r\n\r\n\r\n","description":"","footnote":"\r\n( 1 ) - عرفان اسلامى : 1 / 246 .\r\n","page_name":" 40 ","page_number":44},
  {"content":"\r\n\r\nمىكردى ؟ گفت : اوّل آزادى خود را خواستم ، ارباب گفت : در راه خدا آزادى . گفت : دوّم براى خود مالى خواستم تا با آن زندگى خود را اداره كنم ، ارباب گفت : چهار هزار درهم از مال من براى تو . گفت : سوّم خواستم خدا از سر تقصيرات تو بگذرد و توفيق توبه به تو عنايت كند ، ارباب گفت : توبه كردم . چهارم : خواستم من و تو و منصور بن عمار و مردم را بيامرزد ، مولايش گفت : آه كه من مستحق اين برنامه چهارم نيستم . چون شب رسيد و به بستر خواب رفت در خواب شنيد گوينده‌اى مىگويد : اى مرد ! آنچه وظيفهء تو بود انجام دادى ، آيا در وجود من كه خداى مهربان هستم مىبينى آنچه مربوط به خدايى من است انجام ندهم ؟ من تو را و غلامت ، منصور بن عمّار و مردم را بخشيدم « 1 » .\r\n\r\n31 - نباش كفن دزد\r\n« معمّر » از « زُهير » روايت كند :\r\nروزى يكى از اصحاب رسول خدا صلى الله عليه و آله در حالى كه مىگريست به محضر آن جناب آمد ، شدّت گريه او به حدّى بود كه رسول اكرم صلى الله عليه و آله از او سؤال كرد چرا گريه مىكنى ؟\r\nعرض كرد : جوانى بر در ايستاده و چنان گريه مىكند كه مرا نيز به گريه درآورده است .\r\nفرمود : او را به نزد من آوريد . رسول خدا صلى الله عليه و آله به او فرمود : چرا گريه مىكنى ؟ گفت : از گناه خود و خشم الهى مىترسم ، فرمود : موحّدى يا مشرك ؟ عرض كرد : موحّد ، فرمود : گريه مكن كه خداوند تو را مىآمرزد ، اگر چه گناهانت همانند هفت آسمان و هفت زمين باشد ؟ !\r\nعرض كرد : گناهم از آن عظيم‌تر است . رسول اكرم صلى الله عليه و آله فرمود : گناه عظيم را خداى كريم بيامرزد ، سپس فرمود : مگر گناهت چيست ؟ عرض كرد : از آن شرمنده‌ام ؛ زيرا از\r\n\r\n\r\n","description":"","footnote":"\r\n( 1 ) - عرفان اسلامى : 1 / 247 .\r\n","page_name":" 41 ","page_number":45},
  {"content":"\r\n\r\nعرش عظيم‌تر و از كرسى سنگين‌تر است ؟ ! فرمود : گناه تو بزرگتر است يا خدا ؟ عرضه داشت : خدا ، فرمود : اى جوان ! خداى عظيم گناه بزرگ را مىآمرزد ، اين چه گناهى است كه تو را به نوميدى كشانده است ؟ گفت : نبّاش بودم و هفت سال گور مردگان را مىشكافتم و كفن آنان را مىربودم ، روزى دخترى از انصار مُرد ، من گورش را شكافته و كفنش را باز كردم سپس شهوت به من غلبه كرد و بر آن گناه بزرگ واداشت ، پس از انجام گناه گويى ندايى شنيدم كه مىگفت : اى جوان ! واى بر تو ، از حساب روز قيامت انديشه نكردى كه مرا برهنه گذاشتى و اين رسوايى به من نمودى ؟ پيش خدا و رسول اسلام صلى الله عليه و آله چه خواهى گفت ؟ چون نبىّ اكرم صلى الله عليه و آله اين موضوع را شنيد فرمود : اين فاسق را بيرون كنيد كه كسى به دوزخ نزديكتر از او نيست . آن جوان از مسجد بيرون آمد و روى به بيابان نهاد و روز و شب زارى كرد . يك روز عرضه داشت : الهى به حق پيامبران برگزيده‌ات توبهء مرا بپذير و از من درگذر . اگر توبه من قبول است آن را به رسولت خبر ده و الّا آتشى در من انداز تا نابود شوم . جبرئيل نازل شد و به رسول خدا صلى الله عليه و آله گفت : خداى متعال مىفرمايد : من توبهء آن جوان را قبول كردم و از جميع گناهان او گذشتم . او را بطلب و آتش سينه او را خاموش كن و مرهم مغفرت بر جراحتش بگذار « 1 » .\r\n\r\n32 - گنهكار اميدوار\r\nروايت است :\r\nدر ايام « مالك بن دينار » مردى بود كه تمام عمر خود را در خرابات به سر برده و روى به خير نياورد و انديشهء نيكى بر او نگذشت . نيكان روزگار از او حذر كردند ، تا وقتى كه فرشتهء مرگ دست مطالبه به دامن عمرش دراز كرد . او چون دريافت وقت مرگ فرا رسيده\r\n\r\n\r\n","description":"","footnote":"\r\n( 1 ) - عرفان اسلامى : 1 / 248 .\r\n","page_name":" 42 ","page_number":46},
  {"content":"\r\n\r\nنظر در جرايد اعمال خود كرد ، نقطهء اميدى در آن نديد . به جويبار عمر نگريست شاخى كه دست اميد بر آن توان زد نيافت ، آهى از عمق جان كشيد و به سوى ربّ الارباب روى كرد و گفت :\r\n« يا مَنْ لَهُ الدُّنْيا وَالآخِرَةُ ارْحَمْ مَنْ لَيْسَ لَهُ الدُّنْيا وَالآخِرَةُ » « 1 » .\r\nاين را گفت و جان داد .\r\nاهل شهر به مرگ او شادى كردند و بر جنازهء او به شادى گذشتند ، او را به بيرون شهر برده به مزبله انداختند و خاك و خاشاك بر جنازه‌اش ريختند .\r\nمالك بن دينار را در خواب گفتند : فلانى درگذشته و به مزبله‌اش افكنده‌اند ، برخيز او را از آنجا بردار غسل بده و در مقبرهء نيكان دفن كن . گفت : پروردگارا ! او در ميان خلق به بدكارى معروف بود ؛ مگر چه چيز به درگاه كبرياى تو آورده كه سزاى چنين كرامتى شده است ؟\r\nجواب آمد : چون به حالت جان دادن رسيد كه نامهء عمل خود را نظر كرد و چون همه را خطا ديد ، مُفلسانه به درگاه ما ناليد و عاجزانه به بارگاه ما نظر كرد ، چون دست بر دامن فضل ما زد ، بر دردمندى او رحم كرديم و چنان او را بخشيدم كه انگار گناهى نداشته بود ، از عذاب نجاتش داديم و به نعمت‌هاى پايدارش رسانديم ، كدام درد زده به درگاه ما ناليد كه او را شفا نداديم ؟ و كدام غمگين از ما خلاصى طلبيد كه خلعت شادكامى بر او نپوشانديم ؟ ! « 2 »\r\n\r\n33 - توبهء « وحشى »\r\nدر « مجمع البيان » در ذيل آيهء :\r\n [ إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ 
  ] *  .\r\n\r\n\r\n","description":"","footnote":"\r\n( 1 ) - اى آنكه دنيا و آخرت از آن اوست رحم كن بر كسى كه دنيا و آخرت از آن او نيست .\r\n( 2 ) - عرفان اسلامى : 1 / 249 .\r\n","page_name":" 43 ","page_number":47},
  {"content":"\r\n\r\nمسلماً خدا اين كه به او شرك ورزيده شود نمىآمرزد ، و غير آن را براى هر كس كه بخواهد مىآمرزد . و هر كه به خدا شرك بياورد ، مسلماً گناه بزرگى را مرتكب شده است .\r\nآمده است :\r\nوحشى و يارانش پس از به شهادت رساندن « حمزه » عموى پيامبر به مكّه فرار كردند ، سرانجام از عمل خود پشيمان شدند ، نامه‌اى به پيامبر اسلام صلى الله عليه و آله نوشتند كه ما بر كرده خود پشيمانيم و علاقه‌منديم به آيين اسلام رو كنيم ؛ ولى يكى از آيات قرآن مانع ماست آنجا كه مىفرمايد :\r\n [ وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ 
  ]  .\r\nو آنان كه معبود ديگرى را با خدا نمىپرستند ، و كسى را كه خدا خونش را حرام كرده است ، جز به حق نمىكشند ، و زنا نمىكنند .\r\nچون ما مرتكب گناهِ شرك و قتل و زنا شده‌ايم ، اميد به رحمت نداريم .\r\nدر جواب نامهء وحشى اين آيه نازل شد :\r\n [ إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ 
  ]  .\r\nمگر آنان كه توبه كنند و ايمان آورند و كار شايسته انجام دهند كه خدا بدىهايشان را به خوبىها تبديل مىكند .\r\nپيامبر صلى الله عليه و آله شخصى را مأمور كرد تا به مكّه رفته و اين آيه را براى وحشى و يارانش بخواند . پس از آن كه از آيهء مورد نظر با خبر شدند گفتند : اين شرطى شديد و تكليفى دشوار است ، ما مىترسيم از عمل كننده‌هاى اين آيه نشويم .\r\nحق تعالى اين آيه را فرستاد :\r\n [ إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ 
  ] *  .\r\nمسلماً خدا اين كه به او شرك ورزيده شود نمىآمرزد ، و غير آن را براى هر كس كه بخواهد مىآمرزد .\r\n\r\n","description":"","footnote":"","page_name":" 44 ","page_number":48},
  {"content":"\r\n\r\nچون پيامبر صلى الله عليه و آله اين آيه را فرستاد گفتند : مىترسيم از گروه  [ لِمَنْ يَشاءُ 
  ] *  ( براى كسى كه بخواهد ) نباشيم .\r\nدر اين هنگام اين آيه نازل شد :\r\n [ قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ 
  ]  .\r\nبگو : اى بندگان من كه [ با ارتكاب گناه 
  ] بر خود زياده روى كرديد ! از رحمت خدا نوميد نشويد ، يقيناً خدا همهء گناهان را مىآمرزد ؛ زيرا او بسيار آمرزنده و مهربان است « 1 » .\r\n\r\n34 - حكايت سه مرد گنهكار در قرآن\r\nدر ذيل آيهء شريفه :\r\n [ وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ 
  ]  .\r\nو [ نيز رحمتش 
  ] شامل حال آن سه نفرى [ بود 
  ] كه [ با بهانه تراشىِ واهى از شركت در جنگ 
  ] بازمانده بودند [ و همه مسلمانان به دستور پيامبر با آنان قطع رابطه كردند 
  ] تا جايى كه زمين با همه وسعت و فراخىاش بر آنان تنگ شد و [ از شدت غصه ، اندوه و عذاب وجدان 
  ] دل‌هايشان هم در تنگى و مضيقه قرار گرفت ، و دانستند كه هيچ پناهگاهى از خدا جز به سوى او نيست ؛ پس خدا به رحمتش بر آنان توجه كرد تا توبه كنند ؛ زيرا خدا بسيار توبه‌پذير و مهربان است .\r\nدر شأن نزول اين آيه داستان سه نفر متخلّف از جهاد را مىخوانيم كه از عمل بسيار بد خود سخت پشيمان شدند و خداى مهربان پس از توبه و انابه ، از كردار زشت آنان درگذشت .\r\n\r\n\r\n","description":"","footnote":"\r\n( 1 ) - عرفان اسلامى : 1 / 250 .\r\n","page_name":" 45 ","page_number":49},
  {"content":"\r\n\r\nآن سه نفر از مردم مدينه و از طايفه انصار به نامهاى : كعب بن مالك ، فزارة بن ربيع و هلال بن اميّه بودند .\r\nداستان آنان با كمى اختلاف كه در بعضى از تفاسير ديده مىشود بدين قرار است :\r\nجنگى به نام « تبوك » براى مسلمانان پيش آمد . در آن جنگ به مسلمانان خيلى سخت گذشت و به فرمودهء قرآن در آيهء 119 سورهء توبه براى مسلمانان ساعت عسرت و هنگامهء سختى بود ، جابر بن عبداللّه مىگويد :\r\nما در اين جنگ گرفتار سه نوع سختى شديم ، سختى زاد و توشه ، كمبود آب ، گرسنگى و تشنگى چهارپايان و پياده ماندن مردم . رهبر اسلام به فرمان خداوند ازمردم براى شركت در آن جهاد مقدّس دعوت كرد . منافقان و در مدينه و اطراف آن مشغول تبليغات سوء شدند و براى سست كردن ارادهء مسلمانان از شركت در جنگ ، به فعاليّت پرداختند و گفتند : اين چه بساطى است كه هر ماه و هر هفته بايد به جهاد رفت و مال و جان به هدر داد ، اين چه آيينى است كه ما را از زندگى بازداشته و راحتى را از ما سلب كرده است .\r\nتبليغات آنان در عدّه‌اى از مردم اثر گذاشت و ايشان بدون عذر شرعى از شركت در آن جهاد مقدّس خوددارى كردند . و اگر پيامبر بزرگ صلى الله عليه و آله با تبليغات غلط آنان و خوددارى آن سه چهرهء مشهور مبارزه نمىكرد در آينده ، سنّت ناپسندى گذاشته مىشد و هر كسى به كمترين بهانه‌اى از شركت در جنگ فرار مىكرد .\r\nرسول خدا صلى الله عليه و آله پس از بازگشت از جهاد ، مورد استقبال مردمى كه از شركت در جهاد معذور بودند قرار گرفت . آن سه نفر هم كه به بهانهء جمع كردن ميوه و انجام كارهاى عقب افتاده ، در واقع به خاطر سستى و تنبلى در جهاد شركت نداشتند به استقبال آمدند . رسول خدا صلى الله عليه و آله دستور اكيد دادند كه احدى از مسلمانان حق معاشرت و رفت و آمد با آنان را ندارد ؟ !\r\nتمام مردم مدينه عليه آنان بسيج شدند . فروشندگان به آنان جنس نفروختند ، معاشران\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nاز معاشرت با آنان پرهيز كردند ، دوستان نسبت به آنان آهنگ جدايى زدند ، زن و فرزند نيز از ايشان روى گرداندند . حتّى زنان آنان به مسجد آمدند و به رسول خدا صلى الله عليه و آله عرضه داشتند : چنانچه خداوند به ما اجازه معاشرت با آنان را نمىدهد ، ما را طلاق بگوييد .\r\nپيامبر صلى الله عليه و آله رضايت به جدايى ندادند ، ولى فرمودند : ترك معاشرت را نسبت به آنان ادامه دهيد .\r\nراستى زمين با همهء وسعتش بر آنان تنگ شد و از اين بىتوجّهى جانشان به لب آمد .\r\nآرى ، آنان گناهى بزرگ مرتكب شده بودند ، گناه تخلّف از فرمان حق و خوددارى از شركت در جهاد با كفر .\r\nچون وضع را بدين صورت ديدند ، از شهر و ديار دست كشيده و رهسپار بيابان شدند .\r\nچهل شبانه روز گريستند و در آن مدّت همسرانشان به دستور پيامبر صلى الله عليه و آله وسائل لازم را براى آنان مىبردند . پس از آن همه گريه و زارى و عذر آوردن به پيشگاه حق ، خبرى از عفو و مغفرت نشنيدند . « كعب » دو رفيق خود را صدا زد و گفت : علّت عدم پذيرش توبهء ما دوستى ما با يكديگر است حال كه همه از ما بريده‌اند بياييد ما هم از يكديگر كناره گرفته و هريك به بدبختى و روسياهى خود در پيشگاه حق بناليم . بدين‌گونه عمل كردند .\r\nسرانجام خداى مهربان آيهء 118 سورهء توبه را نازل نمود پيامبر عزيز صلى الله عليه و آله مردم را مأمور بازگرداندن آنان كرد و خود ، در جلوى مسجد به انتظار آنان قرار گرفت . مردم با احترام ايشان را وارد مدينه كردند ، چون چشم پيامبر صلى الله عليه و آله به « كعب » افتاد او را در آغوش محبّت گرفت و فرمود : اى كعب ! در تمام مدّت عمرت ساعتى به ارزش و قيمتِ ساعت قبولى توبه‌ات وجود ندارد « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 1 / 252 .\r\n","page_name":" 47 ","page_number":51},
  {"content":"\r\n\r\n\r\n35 - اميد در روايات\r\nابوذر غفارى از نبىّ اكرم صلى الله عليه و آله نقل مىكند : مردى يك روز گفت : به خدا قسم خدا فلانى را نمىبخشد ، خداوند فرمود : چه كسى قسم خورد كه من فلانى را نمىبخشم ؟ حتماً او را آمرزيدم و عمل آن قسم خورده را به خاطر آن كلمه بىجايى كه گفته بود حبط كردم « 1 » .\r\n\r\n36 - هر كس تو را شناخت . . .\r\n« شيخ مفيد » به اسنادش از ابو جعفر طايى واعظ و او از وهب بن مُنَبَّه نقل مىكند :\r\nجملاتى در زبور داود خواندم ، قسمتى از آن را از ياد بردم و جملاتى از آن را به ياد دارم ، آنچه به ياد دارم اين است : هركس به من وارد شود در حالى كه علاقه‌مند به من است او را به بهشت مىبرم ، اى داود ! كلامم را بشنو كه حق است كسى كه بر من وارد شود و از گناهانى كه كرده خجالت زده است او را ببخشم و گناهانش را از ياد محافظانش ببرم .\r\nاى داود ! از من بشنو كه قول من حق است ، هركس با يك خوبى بر من وارد گردد ، او را به بهشت مىبرم ، داود گفت : اين خوبى و حسنه چيست ؟ فرمود : گره‌اى از كار بنده مسلمانى گشوده باشد ، داود گفت : پروردگار من به همين عنايات تو است كه هركس تو را شناخت سزاوار نيست اميدش از تو قطع گردد ! ! « 2 »\r\n\r\n37 - تو را چگونه ببينم\r\nرسول خدا صلى الله عليه و آله به مردى وارد شد كه در حال جان دادن بود ، فرمود : تو را چگونه ببينم ؟ عرضه داشت : در ترس از گناهانم و اميد به رحمت پروردگارم ، حضرت فرمود : در اين هنگامه اين دو در دل مؤمن قرار نمىگيرد مگر اين كه خداوند به سبب اين دو واقعيّت\r\n\r\n\r\n","description":"","footnote":"\r\n( 1 ) - عرفان اسلامى : 1 / 257 .\r\n( 2 ) - عرفان اسلامى : 1 / 257 .\r\n","page_name":" 48 ","page_number":52},
  {"content":"\r\n\r\nبا بنده‌اش عمل مىكند ، به آنچه اميد دارد مىرسد و از آنچه مىترسد به او ايمنى مىدهد « 1 » .\r\n\r\n38 - گناه نااميدى\r\nامير مؤمنان به مردى كه زيادى گناهش او را به نااميدى كشيده بود فرمود : نااميدى تو از رحمت الهى از گناهانت بزرگتر است « 2 » .\r\n\r\n39 - پذيرش توبه تا هنگام خروج روح از بدن\r\nامام باقر عليه السلام مىفرمايد : آدم به حضرت حق عرضه داشت : شيطان بر من تسلّط دارد و چون خونى كه در بدن من روان است به من راه دارد ، برنامه‌اى براى من قرار بده ، پروردگار فرمود : عنايت من به شما آدميان اين است كه هرگاه گناهى را نيّت كنيد من در نامه شما نمىنويسم ، اگر به آن نيّت عمل كرديد نوشته مىشود و هركدام از شما اراده كار خيرى كرديد مىنويسم اگرچه عمل نكنيد و در صورت عمل ده برابر مىنويسم ، عرضه داشت : عنايت بيشترى به من بفرما ، خطاب رسيد : چنانچه پس از گناه توبه كنيد من توبهء شما را قبول مىكنم و از كرده‌هاى بد شما گذشت مىنمايم ، عرض كرد : عنايت بيشترى نيازمندم ، خطاب رسيد : براى شما توبه را قرار دادم و برنامه توبه بر شما آن چنان گسترده كردم كه تا هنگام خروج روح از بدن توبه را مىپذيرم « 3 » .\r\n\r\n40 - دنبال چه برنامه‌اى هستى ؟\r\nرسول گرامى اسلام صلى الله عليه و آله مىفرمايد : مردى به جهنّم مىرود و دو هزار سال در آنجا فرياد\r\n\r\n\r\n","description":"","footnote":"\r\n( 1 ) - عرفان اسلامى : 1 / 259 .\r\n( 2 ) - عرفان اسلامى : 1 / 260 .\r\n( 3 ) - عرفان اسلامى : 1 / 260 .\r\n","page_name":" 49 ","page_number":53},
  {"content":"\r\n\r\nمىكند : يا حنّان يا منّان ، پروردگار به جبرئيل مىفرمايد : برو بنده مرا از جهنّم بياور . او را مىآورد . خطاب مىرسد : جايت را چگونه ديدى ؟ عرضه مىدارد : بدترين جايگاه ، خطاب مىرسد : او را به همان جا ببريد ، در حالى كه او را مىبرند به عقب نظر مىكند ، خطاب مىرسد : دنبال چه هستى ؟ عرضه مىدارد : اميد به اين داشتم كه مرا دوباره به جهنّم نبرى ، فرمان مىرسد : او را به بهشت هدايت كنيد ! ! » « 1 » .\r\n\r\n41 - كريمى كريم‌تر از خدا نيست\r\nعربى به پيامبر صلى الله عليه و آله گفت : فردا حساب مردم با كيست ؟ فرمود : با خداى تبارك و تعالى ، عرضه داشت : با خود اوست ؟ فرمود : آرى ، عرب خنديد ، پيامبر صلى الله عليه و آله فرمود :\r\nبراى چه خنديدى ؟ عرض كرد : كريم به هنگام قدرت ، گذشت مىكند و زمان حساب سهل‌انگارى مىنمايد . پيامبر صلى الله عليه و آله فرمود : اعرابى راست گفت ، بدانيد كريمى كريمتر از خدا نيست و اوست بخشنده‌ترين بخشندگان ، سپس فرمود : اعرابى به نهايت فهم رسيد « 2 » .\r\n\r\n42 - محكم‌ترين دستاويز ايمان\r\nامام صادق عليه السلام مىفرمايد : رسول خدا صلى الله عليه و آله به اصحابش فرمود : كدام يك از دستاويزهاى ايمان محكم‌تر است ، گفتند : خدا و رسولش داناترند ، بعضى گفتند : نماز ، گروهى گفتند : زكات ، عدّه‌اى گفتند : روزه ، قومى گفتند : حج و عمره و دسته‌اى گفتند جهاد . رسول اسلام صلى الله عليه و آله فرمود : براى هريك از اينها كه گفتيد فضيلتى است ؛ ولى پاسخ پرسش من نيست . محكم‌ترين دستاويزهاى ايمان دوستى براى خدا و دشمنى به خاطر\r\n\r\n\r\n","description":"","footnote":"\r\n( 1 ) - عرفان اسلامى : 1 / 261 .\r\n( 2 ) - عرفان اسلامى : 1 / 263 .\r\n","page_name":" 50 ","page_number":54},
  {"content":"\r\n\r\nاوست و پيروى از اولياى خدا و بيزارى از دشمنان الهى است « 1 » .\r\n\r\n43 - آنان كه براى خدا دوستى كردند كجايند ؟\r\nامام سجاد عليه السلام فرمود : چون خداى عزّوجلّ اوّلين و آخرين را در محشر گرد آورد ، ندا كننده‌اى كه صدايش را همه بشنوند فرياد مىزند : آنان كه براى خدا دوستى كردند كجايند ؛ گروهى از مردم برخيزند ، به آنها گفته شود بدون حساب وارد بهشت شويد .\r\nفرشتگان در برخورد با آنها مىگويند : كجا مىرويد ؟ جواب مىدهند به بهشت بدون حساب ، مىپرسند : مگر شما داراى چه عملى هستيد ؟ مىگويند : براى خدا دوستى كرديم و به خاطر او دشمنى ورزيديم ، فرشتگان مىگويند چه نيكوست پاداش اهل عمل « 2 » .\r\n\r\n44 - به دلت نظر كن\r\nجابر جعفى ( كه از بزرگان اصحاب و ياران حضرت باقر و صادق عليهما السلام است ) از امام باقر عليه السلام نقل مىكند كه حضرت فرمود : هرگاه خواستى ببينى كه اهل خير هستى يا نه ، به دلت نظر كن ، اگر اهل طاعت را دوست‌دارى و از آلودگان به گناه متنفرى خوبى و خدا دوستدار توست و اگر از اهل طاعت متنفرى و علاقه‌مند به اهل گناهى در تو خيرى نيست و خدا دشمن توست و مرد با هركه مورد علاقه اوست محشور مىشود « 3 » .\r\n\r\n45 - آثار شوم گناه\r\nامام باقر عليه السلام فرمود : بنده از خدا حاجتى مىخواهد كه اقتضا دارد دير يا زود برآورده\r\n\r\n\r\n","description":"","footnote":"\r\n( 1 ) - عرفان اسلامى : 1 / 299 .\r\n( 2 ) - عرفان اسلامى : 1 / 300 .\r\n( 3 ) - عرفان اسلامى : 1 / 301 .\r\n","page_name":" 51 ","page_number":55},
  {"content":"\r\n\r\nشود سپس آن بنده دچار گناهى مىشود و خداى تبارك و تعالى به فرشته مأمور برآوردن حاجت مىفرمايد : حاجتش را اجابت مكن و او را از آن محروم دار ؛ زيرا خود را در معرض خشم من قرار داد و سزاوار محروميّت شد « 1 » .\r\n\r\n46 - چرا عذاب نازل نمىشود ؟\r\nحضرت رضا عليه السلام فرمود : خداوند يك منادى دارد ، يك شب و روز فرياد مىزند : اى بندگان خدا ! از حركت به سوى نافرمانيها بايستيد ، بايستيد كه اگر چهارپايان چرنده و كودكان شيرخوار و پيران ركوع كننده نبودند ، عذابى بر شما فرو مىريخت كه نرم و كوبيده شويد « 2 » .\r\n\r\n47 - صفات شيعيان\r\nخثيمهء جعفى مىگويد : به محضر حضرت صادق عليه السلام مشرّف شدم در حالى كه قصد رفتن از مدينه و خداحافظى داشتم ، امام فرمود : دوستان ما را سلام برسان و آنان را به خويشتن‌دارى از گناه سفارش كن و اين كه داراى آنان از فقيرشان دستگيرى كند و قدرت‌دار آنان از ضعيفشان حمايت داشته باشد و سالم آنان مريضشان را ببيند و زنده آنان مردگانشان را تشييع جنازه كنند و يكديگر را در خانه‌هاشان ديدن نمايند ؛ زيرا اين ديدار باعث حيات فرهنگ ماست ، خداوند مورد رحم قرار دهد آن بنده‌اى كه به زنده كردن امر ما اقدام نمايد . اى خثيمه ما بجز با عمل صالح شما در پيشگاه حق براى شما كارى نمىتوانيم انجام دهيم ، به ولايت ما نمىرسد مگر به ورع ، حسرت خورترين مردم در قيامت كسى است كه از عدل تعريف كند ؛ ولى خودش در اجراى آن نسبت به مردم تخلف كند « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 1 / 311 .\r\n( 2 ) - عرفان اسلامى : 1 / 312 .\r\n( 3 ) - عرفان اسلامى : 1 / 333 .\r\n","page_name":" 52 ","page_number":56},
  {"content":"\r\n\r\n\r\n48 - نشانه‌هاى ايمان\r\nرسول خدا صلى الله عليه و آله از گروهى از اصحابش سؤال كرد : كيستيد ؟ گفتند : مردمى مؤمن ، فرمود : علامت ايمان شما چيست ؟ گفتند : صبر به هنگام بلاء ، شكر به وقت خوشى ، رضا به هنگام قضاى الهى ، فرمود : به پروردگار كعبه قسم ! مؤمنيد « 1 » .\r\n\r\n49 - درخت دين\r\nپيامبر بزرگ صلى الله عليه و آله فرمود : دوستم جبرئيل گفت : مَثَل دين مانند درخت ثابت است ، ايمان ريشه آن ، نماز رگهاى آن ، زكات آب آن ، روزه شاخه آن ، نيك خلقى برگ آن ، خوددارى از گناه ميوه آن و درخت بدون ميوه درخت نيست ، همچنين ايمان ، بدون خوددارى ، از گناه ايمان نيست « 2 » .\r\n\r\n50 - بالاترين كوشش\r\nابوبصير مىگويد : مردى به امام باقر عليه السلام گفت : من در عمل ضعيفم و روزه هم كم دارم ، اما اميدم به اين است كه جز حلال نخورم ، امام فرمود : كدام كوشش بالاتر از حفظ شكم و شهوت از حرام است ؟ « 3 » .\r\n\r\n51 - مقام سكوت\r\nزمانى كه فرزندان آدم و فرزندان فرزندانش زياد شدند در كنار او با هم سخن مىگفتند ولى آدم ساكت بود ، به او گفتند ؛ پدر چرا سخن نمىگويى ، پاسخ داد : فرزندانم زمانى كه\r\n\r\n\r\n","description":"","footnote":"\r\n( 1 ) - عرفان اسلامى : 1 / 335 .\r\n( 2 ) - عرفان اسلامى : 1 / 337 .\r\n( 3 ) - عرفان اسلامى : 1 / 337 .\r\n","page_name":" 53 ","page_number":57},
  {"content":"\r\n\r\nخداوند بزرگ مرا از جوار رحمتش اخراج كرد با من قرارداد بست در زندگى دنيا سخن كم بگو تا به جوارم بازگردى « 1 » .\r\n\r\n52 - شما بندگان مقرّبيد\r\nعيسى بن مريم به سه نفر گذشت ، لاغر اندام و رنگ پديده ، فرمود :\r\nاين چه وضعى است ؟ گفتند : از ترس آتش جهنم ، گفت : بر خدا حق است كه خائف را امان دهد .\r\nسپس بر سه نفر ديگر گذشت كه لاغرى و رنگ‌پريدگى آنان بيش از سه نفر اوّل بود ، پرسيد :\r\nشما را چه شده است ؟ گفتند : اشتياق به بهشت ما را به اين وضع كشانده است ، گفت :\r\nبر خدا حق است كه آنچه را شما به آن اميد داريد به شما عنايت كند .\r\nسپس به سه نفر ديگر گذشت كه لاغرى و رنگ‌پريدگى آنان بيش از سه نفر دوم بود ، پرسيد :\r\nشما را چه شده كه به اين‌گونه تغيير بدن و رنگ مبتلا شده‌ايد ؟ گفتند : عشق خدا ، گفت : شما بندگان مقرّبيد ، شما بندگان مقرّبيد « 2 » .\r\n\r\n53 - به عاشقانم بگو\r\nدر اخبار داود آمده است : خدا به او فرمود : به آنان كه روى به عشق من دارند بگو : با برداشته شدن حجاب بين من و شما و اين كه مىتوانيد مرا با چشم دل ببينيد جدايى خلق از شما به شما ضررى نمىرساند و با سايه انداختن دينم بر سر شما ، روىگردانى دنيا\r\n\r\n\r\n","description":"","footnote":"\r\n( 1 ) - عرفان اسلامى : 1 / 342 .\r\n( 2 ) - عرفان اسلامى : 1 / 353 .\r\n","page_name":" 54 ","page_number":58},
  {"content":"\r\n\r\nبرايتان ضرر ندارد و در صورت طلب خشنودى من خشم خلق در حق شما كارى نمىتواند بكند « 1 » .\r\n\r\n54 - ايستادگى اصحاب اخدود تا پاى جان\r\nخداى متعال در قرآن مجيد ، از « اصحاب اخدود » ياد كرده است . از نظر قرآن كريم اينان جرمى جز ايمان به خدا نداشتند .\r\nداستان آنان بنا به نقل تفاسير چنين است :\r\nمردى وارد شهر « صنعا » پايتخت يمن شد و به سوى كاخ حكومتى « ذونواس » حركت كرد ، دربان كاخ از ورودش جلوگيرى نمود و گفت : در اين گرماى سوزان به چه علت به درب اين خانه آمده‌اى ؟ گفت : خطر بزرگى پيش آمده است بايد ذونواس را از اين خطر آگاه كنم .\r\nدربان گفت : پادشاه الآن از پذيرفتن تو معذور است ، فعلًا قتلى را پشت‌سر گذاشته و از اضطراب شهر « صنعا » كاسته و مسئله يهوديّت را به مانند زمان تبّع رسانده و اكنون آماده است ، تا در جنگى كه در شرق و غرب روى مىدهد شركت كند ، او قصد دارد يهوديّت را دين عمومى نموده و حكم تورات را در زمين حاكم كند .\r\nدر هر صورت پادشاه نزديك غروب آماده ملاقات است ، مسافر گفت : خبر من با برنامهء شاه فاصله زيادى ندارد و مربوط به همين دين است . دربان گفت : لحظه‌اى صبر كن تا شاه وارد باغ شود . پس از آن كه ذونواس بيرون آمد دربان به او گفت : مردى از « نجران » واقع در كشور حجاز براى ملاقات با شما آمده است و مىخواهد خبر از دين جديدى بدهد كه خطر بزرگى براى يهوديّت است .\r\n\r\n\r\n","description":"","footnote":"\r\n( 1 ) - عرفان اسلامى : 1 / 356 .\r\n","page_name":" 55 ","page_number":59},
  {"content":"\r\n\r\nذونواس گفت : دين جديد ! كدام دين ؟ او را پيش من آوريد ، مرد آمد و پس از احترام گفت : اى پادشاه ! من براى درخواست كمك نزد تو نيامده‌ام ؛ بلكه براى حادثهء بزرگى كه در « نجران » پيش آمده است به حضورت رسيده‌ام .\r\nذونواس گفت : منظورت چيست ؟ گفت : مدّتى است در نجران دين جديدى پيدا شده و به نام عيسى مسيح بشارت مىدهد ، بت‌پرستان نجران آسايش فكر خود را در اين مسلك يافته و دسته دسته به اين دين مىگروند . آنچه مهم است اين است كه عدّه‌اى از يهوديان از دين خود دست كشيده و داخل دينى مىگردند كه بت‌پرستان با كمال اشتياق به آن روى مىآورند ؛ اگر پادشاه يهوديّت را حفظ نكند به زودى آثار آن از نجران معدوم مىگردد .\r\nذونواس گفت : اين دين چگونه به « نجران » راه يافت ؟ گفت : در ميان عدّه‌اى كه به « نجران » آمده بودند دو نفر وارد شدند ، يك مرد رومى به نام « فيميون » و ديگرى مردى به نام « صالح » يكى از بت‌پرستانى كه درخت خرما مىپرستيد فيميون را خريد ، او را شخص بزرگوارى يافت ، مىديد در كار خستگى ندارد و هيچ‌گونه شكايتى از سنگينى كار نمىكند ، تمام روز را كار كرده و شب را به اتاقى براى عبادت پناه مىبرد . يك روز او را در حال نماز ديد ، از اتاقش بدون چراغ نورى مشاهده كرد ، از كارش تعجّب كرد ، از او پرسيد : آيا غير از آن درخت خرما را عبادت مىكنى ؟ فيميون گفت : من خدايى را پرستش مىكنم كه مالك عالم و اداره كنندهء آن است ، همان خدايى كه مسيح به وجودش راهنمايى كرده و قدرتش را به ما نمايانده است . اين درخت مالك نفع و ضرر نيست ؛ بلكه خودش را نمىتواند حفظ كند و ضررى را از خود دور نمايد . اگر من بخواهم مىتوانم از خداوند تقاضا كنم بادى بفرستد و آن را خشك نمايد ، يا آتشى فرستاده آن را بسوزاند .\r\nارباب گفت : آيا مىتوانى چنين كارى را انجام دهى ؟ گفت : آرى ، اگر انجام دهم به آيين حق مىگروى ؟ گفت : بلى ، فيميون نماز خواند و از خدا خواست تا دعايش را\r\n\r\n","description":"","footnote":"","page_name":" 56 ","page_number":60},
  {"content":"\r\n\r\nمستجاب كند ؛ بادى بر درخت وزيد و درخت خشك شد . در اين هنگام ارباب فيميون به حق ايمان آورد ، اين مسئله در نجران منتشر شد و بسيارى از مردم آيين مسيح را پذيرفتند .\r\nسپس آن مرد مطالب ديگرى دربارهء فيميون گفت در حدّى كه غضب و خشم ذونواس به جوش آمد و با لشكرى انبوه به سوى نجران حركت كرد ، شهر را محاصره كرد بزرگان و صاحبان رأى را جمع نمود و گفت : قبل از اين كه دست به كشتار شما بزنم به شما مهلت مىدهم كه يا يهوديت را قبول كنيد و يا اعدام و شكنجه در انتظار شماست .\r\nمردمى كه حق را يافته بودند ، مردمى كه لذّت حق‌پرستى را چشيده بودند ، مردمى كه از معرفت الهى برخوردار شده بودند . مردمى كه مىدانستند در اين دنيا جز وجود او چيزى اصالت ندارد ، در پاسخ آن ستمگر گفتند : اين دين جديد با جان ما درهم آميخته و به تار و پود وجود ما راه يافته است ، ما از آن دست برنمىداريم چه به ما مهلت دهى ، چه ما را به كام مرگ دراندازى .\r\nما با خداى خود معامله كرده‌ايم و هرگز او را به هيچ چيز ترجيح نمىدهيم . دنيا محلّى است زودگذر و سهم ما از آن بسيار اندك است و ما همه چيز خود را كه خداست با اين سهم اندك عوض نمىكنيم .\r\nذونواس كه پافشارى مؤمنان را به اين دين ملاحظه كرد ، دستور داد خندقى حفر كنند و آتشى سهمگين برافروزند ، از پيرمرد زمين‌گير وپيره‌زن قد خميده ، از جوان رشيد و طفل شيرخوار از خرد و كلان ، چشم نپوشيد و همه را در كام آتش افكند و آنان نيز از حقّ دست برنداشته ، كشته شدن را بر ننگ دنيا ترجيح دادند و جان خود را نثار معشوق حقيقى كردند .\r\nو به فرمودهء امام صادق عليه السلام از آنان شدند كه ايثار محبوب بر ماسوا كردند : وَدَليلُ الحُبّ إيثارُ الْمَحْبُوبِ عَلى ما سِواهُ « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 1 / 362 .\r\n","page_name":" 57 ","page_number":61},
  {"content":"\r\n\r\n\r\n55 - سخا چيست ؟\r\nزنى عارفه و آگاه ، از جماعتى پرسيد : به نظر شما سخا چيست ؟ گفتند : بخشيدن مال .\r\nگفت : اين كار اهل دنياست ، سخاى خواص كدام است ؟ گفتند : بذل طاقت در طاعت ، گفت : به اميد ثواب ، گفتند : آرى ، گفت : اين معامله يك برده است با وجود آيهء :\r\n [ مَنْ جاءَ بِالْحَسَنَةِ فَلَهُ عَشْرُ أَمْثالِها 
  ]  .\r\nهر كس كار نيك بياورد ، پاداشش ده برابر آن است .\r\nسخا كجاست ؟\r\nگفتند : عقيدهء تو چيست ؟ گفت : به نظر من سخا يعنى معاملهء با خدا نه براى بهشت نه جهنم ، نه براى ثواب نه خوف از عقاب « 1 » .\r\n\r\n56 - ترجيح خدا بر همه چيز\r\nدر تفسير « روح البيان » آمده است :\r\nدر زمان‌هاى دور ستمگرى قصر با شكوهى بنا كرد ، آن‌گاه از باب تكبّر و غرور فرمان داد كسى به آن قصر نزديك نشود و گفت : مجازات تخلّف از اين فرمان قتل است .\r\nاو تصوّر مىكرد ، جز آشنايان ، هر كس به آن قصر نزديك شود ، قصد سويى دارد ، از اين رو آن فرمان ظالمانه را صادر كرده بود .\r\nيكى از مردان الهى با زحمت زياد به او راه يافت و او را نصيحت كرده از عقوبت آن همه ظلم ترساند ، ولى نصايح آن سالك راه در او اثرى نكرد ، آن مرد از آن شهر كه در آن ، آن همه ظلم مىديد و توان جلوگيرى از آن را نداشت هجرت كرد و در منطقه‌اى خارج از آن محدوده از نى و چوب اتاقى براى عبادت و خدمت بنا كرد .\r\n\r\n\r\n","description":"","footnote":"\r\n( 1 ) - عرفان اسلامى : 1 / 365 .\r\n","page_name":" 58 ","page_number":62},
  {"content":"\r\n\r\nروزى آن ستمگر با يارانش در قصر بود ، فرشتهء مرگ به صورت جوانى در برابر ديدگان آنان ظاهر شد و دور قصر مىگشت و به آنان چشم مىدوخت ، بعضى از نزديكان گفتند : ما جوانى را در حال گردش به دور كاخ مىبينيم ، ستمگر جلوى پنجره آمد و او را ديد گفت :\r\nاين راهگذر ديوانه و حتماً غريب است ، يكى برود و او را از زندگى راحت كند .\r\nيك نفر از آنان براى اجراى فرمانِ شاه حركت كرد ، به محض حمله ، قبض روح شد و مُرد . به آن ستمگر گفتند : نديم كشته شد ، سخت برافروخته شد ، فرمان داد يكى برود و او را بكشد ، دوّمى هم قبض روح شد .\r\nستمگر سخت عصبانى شد و خودش رفت ، فرياد زد : كيستى كه علاوه بر نزديك شدن به قصر من دو نفر از ياران ما را كشتى ؟ گفت : مگر مرا نمىشناسى ، گفت : نه ، گفت : من فرشتهء مرگم .\r\nسلطان از شنيدن نام او بر خود لرزيد و شمشير از كفش افتاد ، خواست فرار كند فرشتهء مرگ گفت : كجا مىروى ؟ من مأمور گرفتن جان توام ، گفت : به من مهلت بده ، براى وصيت و خداحافظى نزد اهل و عيالم بروم ، ملك‌الموت گفت : چرا كارهاى نيكو را در زمانى كه مهلت داشتى انجام ندادى ؟ اين را گفت و جان آن ظالم را گرفت .\r\nاز آنجا نزد آن مرد خدا رفت و گفت : بشارت كه من عزرائيل هستم شر آن ستمگر را از سر مردم بريدم ! آن‌گاه خواست برگردد خطاب رسيد : اى ملك الموت ! عمر بندهء صالح من سر آمده است ، او را نيز قبض روح كن . ملك الموت گفت : هم‌اكنون من مأمور قبض روح تو شدم ، گفت : مرا مهلت مىدهى تا به شهر رفته با زن و فرزندانم عهدى تازه كنم و با آنان خداحافظى نمايم ؟ خطاب رسيد : به او مهلت بده ، فرمود : مهلت دارى ، قدم اول را كه برداشت لحظه‌اى در فكر رفت و از رفتن پشيمان شد ، گفت : اى ملك الموت ! من مىترسم با ديدن زن و بچه تغييرى در من حاصل شود و به خاطر آن تغيير از عنايت حق محروم شوم ، من نمىخواهم ملاقات با زن و فرزند را به لقاى او ترجيح دهم ؛ مرا قبض\r\n\r\n","description":"","footnote":"","page_name":" 59 ","page_number":63},
  {"content":"\r\n\r\nروح كن كه خدا براى زن و فرزند من از من بهتر است « 1 » !\r\n\r\n57 - او صاحب‌خانه را خواست\r\nهمچنين در آن تفسير آمده است :\r\nيكى از اولياى خدا براى انجام فريضهء حج عازم سفر شد طفل ده يا دوازده ساله‌اش گفت : كجا مىروى ؟ گفت : بيت اللّه ، طفل در عالم كودكى تصوّر كرد هركس بيت را ببيند صاحب آن را نيز خواهد ديد ، روى شوق و عشق به پدر گفت : چرا مرا با خود نمىبرى ؟\r\nپدر گفت : زمان حجِّ تو نرسيده است . طفل به شدت گريست و با اصرار از پدر خواست تا او را همراه خود ببرد .\r\nسرانجام پدر پذيرفت و او را با خود همراه كرد . چون به ميقات رسيدند مُحْرم شدند و سپس به سوى كعبه حركت كردند ، هنگام ورود به مسجد الحرام طفل ، نالهء جانسوزى كرد و جان داد ، پدر به سوگ او نشست و فرياد مىزد : آه كودكم كجا رفت ، ناگهان از گوشهء خانه خدا ندايى شنيد كه گفت : تو خانه خواستى خانه را يافتى او صاحب خانه خواست صاحب خانه را يافت « 2 » .\r\n\r\n58 - گرسنگى شقيق بلخى\r\nنوشته‌اند :\r\n« شقيق بلخى » سه روز بىغذا ماند ، پس از سه روز در حالى كه از زيادى عبادت و گرسنگى ، ضعف گرفته بود ، دست به درگاه حق برداشت و عرضه داشت : « اطْعَمَنِى » خدايا ! گرسنه‌ام غذايم بده .\r\n\r\n\r\n","description":"","footnote":"\r\n( 1 ) - عرفان اسلامى : 1 / 366 .\r\n( 2 ) - عرفان اسلامى : 1 / 367 .\r\n","page_name":" 60 ","page_number":64},
  {"content":"\r\n\r\nپس از فراغت از دعا شخصى را ديد كه به طرف او مىآيد ، به شقيق سلام كرد و گفت :\r\nهمراه من بيا ، شقيق حركت كرد و به خانه‌اى رسيد . در آن خانه ظروفى از طعام‌هاى رنگارنگ و كارگرانى مشغول پذيرايى را ديد چون از غذا خوردن فارغ شد و قصد رفتن كرد صاحب خانه پرسيد : كجا ؟ گفت : مسجد ، گفت : ممكن است نامت را بگويى ؟ گفت :\r\nشقيق ، ناگهان فرياد زد : اين خانه خانهء توست و اينان كارگران تواند ، من خدمتكار و بندهء پدرت بودم ، از طرف پدرت تجارت رفتم ، چون برگشتم مرده بود ، تو را نمىيافتم تا آنچه هست به تو بدهم ، اكنون كه تو را يافتم مال خود و غلامانت را برگير .\r\nشقيق گفت : اگر اينان غلامان منند همه در راه خدا آزادند و اگر مال از من است ، برداريد و بين خود تقسيم كنيد تا هريك از ندارى درآييد ، من نيازى به آنچه در زندگىام زياد است ندارم ، نياز من به بىنياز است « 1 » .\r\n\r\n59 - فقط خدا\r\nذكر حقيقى است كه هركس به آن آراسته گردد ، جز به او نينديشد و جز به خاطر او كارى نكند و اخلاقى جز اخلاق او نداشته باشد .\r\nابو عبداللّه راضى گفت :\r\nپيش « وليد سقّا » رفتم و مىخواستم كه در فقير از او سؤال كنم ، سربرآورد و گفت : فقير به كسى گفته مىشود كه هرگز جز حق در خاطره او نيامده و در قيامت از عهدهء آن برآيد « 2 » .\r\n\r\n60 - آيا به غير حق چيزى انتخاب كنم\r\nدر تفسير قسمتى از آيات سورهء « يس » آمده است :\r\n\r\n\r\n","description":"","footnote":"\r\n( 1 ) - عرفان اسلامى : 1 / 368 .\r\n( 2 ) - عرفان اسلامى : 1 / 369 .\r\n","page_name":" 61 ","page_number":65},
  {"content":"\r\n\r\nچون حبيب نجّار خبر رنج و مشقّت رسولان خدا را از دست مردم « انطاكيه » شنيد به شتاب ، از منزل خود كه در نقطه‌اى دور دست از شهر قرار داشت ، به سوى مردم آمد ، اين انسان فداكار از مؤمنان واقعى بود . وى از درآمد كسب و كار خود قسمتى را براى اهل و عيال و قسمتى را نيز براى دادرسى تهيدستان خرج مىكرد .\r\nهنگامى كه با مردم روبرو شد فرياد زد : اى مردم ! از رسولان الهى و انسان‌هاى پاكى كه در برابر اين همه زحمت و رنج ، كمترين پاداشى از شما طلب نمىكنند پيروى كنيد .\r\nچگونه مرا به خدايان دروغين دعوت مىكنيد ؟ چرا بايد من خداى آفرينندهء خود را نپرستم ؛ در صورتى كه بازگشت شما به سوى اوست ؟ آيا من به جاى خداى آفريننده ، خدايى را برگزينم كه اگر خداى واقعى بخواهد به من ضربه‌اى بزند ، ( مرا در قيامت ، عذاب دهد يا در دنيا دچار گرفتارى كند ) شفاعت آن خدايان ضررى را از من دفع نكرده و نمىتوانند نجاتم دهند ؟ در اين صورت آيا من از زيانكاران نخواهم بود ؟ اى رسولان الهى ! گواه باشيد ؛ به خداى فرستندهء شما ايمان آوردم .\r\nامّا با اين كه مىدانست پيروى از رسولان و دفاع از آنان مشقت زيادى به دنبال دارد ، در عين حال خدا و اهداف الهى را مقدم داشت و در ميدان مبارزه قدم گذاشت و محبوب خود را بر زن و فرزند و مال و جان و همه هستى خود مقدّم داشت . سرانجام بر اثر حمله مردم كه با سنگ و آلات قتاله به او هجوم بردند كشته شد ، سپس جنازه او را به ديوار شهر براى تماشاى مردم آويختند ، خداى بزرگ در سورهء مباركهء « يس » از او تجليل كرده و آن چهرهء پاك را يكى از ستارگان درخشان بهشت معرفى كرده است . آرى ، اين‌گونه مردمان كه در راه حق از همه چيز گذشتند در ادّعاى محبّت راستگوترين مردم بودند و چنان بودند كه محبوب را بر همه ماسوا ترجيح دادند . و به فرمودهء امام صادق عليه السلام : وَدَليلُ الحُبّ إيثارُ\r\n\r\n","description":"","footnote":"","page_name":" 62 ","page_number":66},
  {"content":"\r\n\r\nالْمَحْبُوبِ عَلى ما سِواهُ « 1 » .\r\n\r\n61 - اثر معجزه‌آساى ادب\r\nحرّ بن يزيد در روز عاشورا بر سر دو راه قرار گرفته بود : يكى سپهسالارى ، ثروت‌اندوزى ، زن و فرزند ، مقام و منزلت مادّى و ديگر جان باختن و از هستى گذشتن ؛ امّا آن انسان عاقل پس از اندكى تأمّل حق تعالى را در پرتو امامت حضرت سيّدالشهدا عليه السلام بر ماسوا ترجيح داده و با خداى عزّوجلّ معامله كرد .\r\nدر اين زمينه در كتاب « نقد و تحليل و تفسير مثنوى » مىخوانيم :\r\nانسانى كه داراى ادب درونى است ، هرچند كه مرتكب تبهكارى شود ، هرچند كه خود را گاهى ببازد ؛ ولى سرانجام آن ادب روحى او را از سقوط نجات خواهد داد .\r\nدر داستان حرّ بن يزيد رياحى مىخوانيم :\r\nاين مرد به عنوان مبارزه و دستگيرى حسين بن على عليهما السلام و سپردن آن به دست خونخوار تاريخ بشرى يعنى « ابن زياد » بيرون آمد و در برابر حسين عليه السلام قرار گرفت . آن چنان كه دو دشمن خونى رو در روى يكديگر مىايستند ، بر سر راهش ايستاد .\r\nهنگام نماز حسين عليه السلام فرمود : تو برو يك طرف و با لشكرت نماز بخوان تا ما نيز نماز خود را بخوانيم حرّ گفت : شما جلو بايست تا نمازمان را به امامت تو بخوانيم . حر بن يزيد آن روز نماز را پشت‌سر حسين بن على عليهما السلام خواند ، سپس هنگامى كه امام عليه السلام قصد حركت داشت حرّ بن يزيد مخالفت كرد و حسين عليه السلام با جمله تندى ( مادر به عزايت گريه كند ) حرّ را مخاطب قرار داد .\r\n\r\n\r\n","description":"","footnote":"\r\n( 1 ) - عرفان اسلامى : 1 / 370 .\r\n","page_name":" 63 ","page_number":67},
  {"content":"\r\n\r\nحرّ بن يزيد بدون كوچكترين جسارتى گفت : شما مىتوانيد به من اين جمله را بگوييد ؛ ولى من با نظر به شخصيت شما نمىتوانم چنين جمله را بگويم ؟\r\nاين ادب روحى و اين شخصيت عالى حرّ بن يزيد باعث شد كه در روز خونين دشت نينوا سرانجام حقيقت را تشخيص داده و از پايين‌ترين درجه به بالاترين درجه ترقى كرده و جانب حسين عليه السلام كه جانب حق و حقيقت واللّه است را گرفته و جان خود را در راه او نثار نمايد « 1 » .\r\n\r\n62 - اختيار محبوب در سخت‌ترين شرايط\r\n« محمّد بن ابى عمير » يكى از برجسته‌ترين افرادى است كه تاريخ نمونه او را كمتر به ياد دارد . كتب رجالى از او مسائل مهمّى نقل كرده‌اند كه در اينجا به ترجمه مقالهء « رجال الكشى » دربارهء او اكتفا مىكنيم :\r\nعلى بن الحسن مىگويد :\r\nابن ابى عمير به خاطر جانب‌دارى از حق گرفتار و به حبس محكوم و از نابسامانى وضع زندان و شكنجه دچار بلاهاى زيادى شد .\r\nآنچه داشت به حكم خليفه ستمگر مصادره شد ، از ميان اموال او كتاب‌هاى گرانبهايى كه در حديث تأليف كرده بود نيز به غارت رفت . او نزديك به چهل جلد از نوشته‌هايش را از حفظ داشت كه از بازگوشده‌هاى آن كتب ، تحت عنوان « نوادر » ياد مىشود .\r\nفضل بن شاذان كه خود از كم نظيرترين عاشقان بود مىگويد : از محمّد بن ابى عمير نزد حاكم وقت شكايت شد كه او نام تمام شيعيان را در عراق مىداند ، او را گرفتند و گفتند از تشكيلات شيعه پرده‌بردار ، امتناع كرد ، عريانش كردند و او را بين دو درخت آويختند و صد ضربه تازيانه زدند ، فضل مىگويد : ابن ابى عمير گفت : وقتى مرا مىزدند و تازيانه‌ها\r\n\r\n\r\n","description":"","footnote":"\r\n( 1 ) - عرفان اسلامى : 1 / 371 .\r\n","page_name":" 64 ","page_number":68},
  {"content":"\r\n\r\nرا يكى پس از ديگرى فرود مىآوردند درد شديدى مرا گرفت ، كم مانده بود كه اسرار شيعه را فاش كنم ؛ امّا ناگهان نداى « محمّد بن يونس بن عبدالرحمان » را شنيدم كه گفت : اى محمّد بن ابىعمير ! به ياد ايستادن در برابر محضر الهى باش . از اين ندا قوّت گرفتم و بر آنچه بر من رفت استقامت كردم و از اين بابت خداى بزرگ را شكر مىكنم . فضل بن شاذان مىگويد : بر اثر آن گرفتارى بيش از صدهزار درهم به او زيان وارد شد .\r\nهمچنين فضل بن شاذان مىگويد : وارد عراق شدم ، كسى را ديدم شخصى را مورد عتاب قرار داده و مىگويد : تو مرد صاحب عيالى و كسب و درآمد تو براى آنان از راه نوشتن است ، مىترسم كه طول سجده‌هايت به ديدگانت ضربه وارد كند ! !\r\nچون او سخن خود را تكرار و بر آن اصرار ورزيد گفت : چقدر با من حرف مىزنى واى بر تو ، اگر بنا بود با سجدهء طولانى چشم كسى از بين برود ؛ بايد تاكنون چشم ابن ابى عمير از بين رفته باشد ! !\r\nچه گمان دارى دربارهء كسى كه بعد از نماز صبح سجده شكر مىكند و تا هنگام زوال آفتاب سر برنمىدارد .\r\nآرى ، اينان از بىنظيرترين افرادى بودند كه محبوبى به جز خدا نداشتند و هر محبّتى را براى او مىخواستند و هيچ‌گاه با همه پيشامدها و سختىها چيزى را بر حضرت او ترجيح نمىدادند « 1 » .\r\n\r\n63 - آسيه و معبود واقعى\r\nملّا فتح اللّه كاشانى در تفسير خود چنين مىگويد :\r\nآسيه به جهت خلوص ايمان رستگار شد و وصلت او با فرعون به او ضررى نرسانيد\r\n\r\n\r\n","description":"","footnote":"\r\n( 1 ) - عرفان اسلامى : 1 / 372 .\r\n","page_name":" 65 ","page_number":69},
  {"content":"\r\n\r\nو نقصى در قرب و منزلت او در نزد حضرت حق پيدا نشد .\r\nنقل است : وقتى كه ساحران سحر خود را نمايش دادند و موسى عليه السلام عصايش را انداخت و اژدها شد و سحر ساحران را باطل كرد آسيه ايمان آورد . و مدّتى ايمان خود را از فرعون پنهان مىداشت ، چون فرعون بر آن مطلّع شد ، به او گفت : از دين موسى عليه السلام برگرد ، امّا برنگشت بنابراين فرعون امر كرد تا او را چار ميخ كرده در آفتاب بينداختند . . .\r\nآن‌گاه فرعون دستور داد : تا سنگى آوردند تا بر سينه وى نهند ، آسيه چون آن سنگ را ديد ؛ نجات از فرعون و دخول در جنّت را از خداى متعال درخواست كرد :\r\n [ إِذْ قالَتْ رَبِّ ابْنِ لِي عِنْدَكَ بَيْتاً فِي الْجَنَّةِ وَ نَجِّنِي مِنْ فِرْعَوْنَ وَ عَمَلِهِ وَ نَجِّنِي مِنَ الْقَوْمِ الظَّالِمِينَ 
  ]  .\r\nو خدا براى مؤمنان همسر فرعون را مثل زده است هنگامى كه گفت : پروردگارا ! براى من نزد خودت خانه‌اى در بهشت بنا كن ومرا از فرعون وكردارش رهايى بخش ومرا از مردم ستمكار نجات ده .\r\nخداى بزرگ دعاى وى را مستجاب كرد و حجاب از پيش وى برداشت . پيش از آن كه سنگ بر او واقع شود خانه وى به وى نمود كه از يك درّ سپيد بود ، وى خوشحال شد بعد از آن روح وى قبض كرد و آن سنگ بر جسد بيجان آمد و عذاب فرعون را نچشيد « 1 » .\r\n\r\n\r\n","description":"","footnote":"\r\n( 1 ) - داستان حضرت « آسيه » كه افتخار كنيزى حضرت صديقهء كبرى فاطمه زهرا عليها السلام را در قيامت دارد ، اين گونه نيز نقل شده است :\r\nزنى در دربار فرعون به عنوان آرايشگر دختر فرعون خدمت مىكرد . روزى هنگام آرايشِ دختر فرعون شانه از دستش رها شد و روى زمين افتاد . او هنگامى كه خواست شانه را بردارد نام خدا را بر زبان جارى كرد . دختر فرعون پرسيد : مگر خدايى جز پدرم است ؟ زن آرايشگر گفت : آرى ، خداى من مالك تمام جهان و خالق آن است ؛ حتّى پدر تو . دختر فرعون ماجرا را براى پدرش بازگو كرد به دنبال اين خبر ، فرعون دستور داد تا زن آرايشگر را گرفتند و او را با ميخ به زمين دوخته و زير ضربات تازيانه گرفتند . هر چه فرعون مىگفت : بگو من خداى توام ، زن آرايشگر مقاومت مىكرد .\r\nفرعون دستور داد : تا دو فرزند اين زن موحّد عاشق را در كوره‌اى از آتش بياندازند ولى او هم چنان بر عقيدهء خود استوار و پا برجا بود . در اين هنگام « آسيه » همسر فرعون جلو آمد و او را به باد توبيخ گرفت .\r\nفرعون گفت : آخر اين زن خدايى مرا قبول ندارد ، آسيه گفت : خوب من نيز قبول ندارم . تو خدا نيستى و مخلوق خدايى . در اينجا بود كه فرعون دستور داد : آسيه را نيز با ميخ به زمين دوختند و سرانجام با شكنجهء فراوانى به شهادت رساندند .\r\n","page_name":" 66 ","page_number":70},
  {"content":"\r\n\r\nراستى اين‌گونه ايمانها در ميان اين‌گونه بشرها از عجايب است ، انسانى كه مقام دوم مادى و رياستى مملكتى است ، زنى كه به انواع زيور و آرايش دنيا آراسته است ، فردى كه همه‌گونه وسائل عيش و نوش مادى برايش فراهم است ؛ پس از درك حقيقت و يافتن محبوب واقعى ، او را بر هر چيزى ترجيح دهد و به آن چه وابسته و تعلّق قلبى دارد در راه او از آن بگذرد و انواع رنج‌ها و مشقت‌ها را تحمل كرده و حتّى جان شيرين خود را در شيرين‌ترين دوران زندگى يعنى جوانى نثار محبوب خود كند « 1 » .\r\n\r\n64 - اعتماد و توكل بر حق\r\nدر روزگار عيسى بن مريم عليه السلام ، زنى بود صالحه و عابده ، چون وقت نماز فرا مىرسيد ، هر كارى كه داشت رها و به نماز و طاعت مشغول مىشد .\r\nروزى هنگام پختن نان ، مؤذّن بانگ اذان داد ، او نان پختن را رها كرد و به نماز مشغول شد ؛ چون به نماز ايستاد ، شيطان در وى وسوسه كرد « تا تو از نماز فارغ شوى نان‌ها همه سوخته مىشود » زن به دل جواب داد : اگر همه نان‌ها بسوزد بهتر است كه روز قيامت تنم به آتش دوزخ بسوزد .\r\nديگر بار شيطان وسوسه كرد : پسرت در تنور افتاد و سوخته شد ، زن در دل جواب داد : اگر خداى تعالى قضا كرده است كه من نماز كنم و پسرم به آتش دنيا بسوزد من به قضاى خداى تعالى راضى هستم و از نماز فارغ نمىشوم كه اللّه تعالى فرزند را از آتش نگاه دارد .\r\n\r\n\r\n","description":"","footnote":"\r\n( 1 ) - عرفان اسلامى : 1 / 374 .\r\n","page_name":" 67 ","page_number":71},
  {"content":"\r\n\r\nشوهر زن از در خانه درآمد ، زن را ديد كه به نماز ايستاده است . در تنور ديد همه نان‌ها به جاى خويش ناسوخته و فرزند را ديد در آتش بازى همى كرد و يك تار موى وى به زيان نيامده بود و آتش بر وى بوستان گشته ، به قدرت خداى عزّوجلّ .\r\nچون زن از نماز فارغ گشت ، شوهر دست وى بگرفت و نزديك تنور آورد و در تنور نگريست ، فرزند را ديد به سلامت و نان به سلامت هيچ بريان ناشده ، عجب ماند و شكر بارى تعالى كرد و زن سجده شكر كرد خداى را عزوجلّ ، شوهر فرزند را برداشت و به نزديك عيسى عليه السلام برد و حال قصّه با وى نگفت . عيسى گفت : برو از اين زن بپرس تاچه معاملت كرده است و چه سرّ دارد از خداى ؟ چه اگر اين كرامت آن مردان بودى او را وحى آمدى و جبرئيل وحى آوردى او را .\r\nشوهر پيش زن آمد و از معاملت وى پرسيد ، اين زن جواب داد و گفت : كار آخرت پيش داشتم و كار دنيا باز پس داشتم و ديگر تا من عاقلم هرگز بىطهارت ننشستم الّا در حال زنان و ديگر اگر هزار كار در دست داشتم چون بانگ نماز بشنيدم همهء كارها به جاى رها كردم و به نماز مشغول گشتم و ديگر هركه با ما جفا كرد و دشنام داد ، كين و عداوت وى در دل نداشتم و او را جواب ندادم و كار خويش با خداى خويش افكندم و قضاى خداى را تعالى راضى شدم و فرمان خداى را تعظيم داشتم و بر خلق وى رحمت كردم وسائل را هرگز بازنگردانيدم اگر اندك و اگر بسيار بودى بدادمى و ديگر نماز شب و نماز چاشت رها نكردمى ، عيسى عليه السلام گفت : اگر اين زن مرد بودى پيغامبر گشتى .\r\nمسئله نسوختن طفل در تنور آتش مسأله‌اى است كه دوبار قرآن مجيد بر آن شهادت داده است ، يكى ابراهيم عليه السلام در زمان نمرود و ديگر موسى عليه السلام در دوران كودكى در عصر فرعون و البته هركس با تمام وجود تسليم حق گردد ، خداوند هر مشكلى را برايش سهل و هر چيزى را به فرمان او قرار خواهد داد . چنانچه فرموده‌اند : الْعَبُودِيَّةُ جُوْهَرَةٌ كُنْهُهُ الرُّبُوبِيَّةُ\r\nبندگى حقيقتى است كه در ذات آن مالكيت بر هر چيز نهفته است .\r\n\r\n","description":"","footnote":"","page_name":" 68 ","page_number":72},
  {"content":"\r\n\r\nدر اين زمينه حكايات بىشمارى از انبيا و اوليا نقل شده است كه آيات قرآن مجيد هم آن حكايات را تصديق مىكند . از جمله يكى از بزرگان گويد :\r\nوقتى در باديه مىرفتم از كاروان بازماندم و راه گم كردم ، در باديه مىگشتم چند روز برآمد ، اميد از خود برداشتم ، ناگاه يكى پى ديدم كه در آن وقت در روم بود از پى مىرفتم تا رسيدم به پشته‌اى از ريگ . بر آن پشته رفتم محرابى ديدم در او آدمى ديدم نشسته ، شادمانه شدم كه آدمى ديدم ، آنجا نشستم و زمانى ببودم آفتاب فرو شد .\r\nوقت نماز شام درآمد ، جوانى ديدم مىآمد نيكو روى جامه‌هاى نيكو پوشيده و بر اين بالا برآمد و پاى بر زمين زد ، چشمه آب روان گشت از آن ريگ ، اين جوان مرد بدان آب طهارت كرد و پاره‌اى آب بخورد ، بدان محراب باز رفت من نيز برخاستم فراز شدم از آن آب بخوردم ، همه تشنگى از من بشد و هم گرسنگى و هم ماندگى از من زايل شد ، پس آب دست بكردم و بايستادم و نماز كردن گرفتم چون جوان ، از نماز فارغ شدم قصد رفتن كرد ، من دست بر وى زدم ، گفتم : از بهر خداى تعالى مرا راه بنماى كه من راه گم كرده‌ام ، گفت :\r\nبيا از پس بر اثر وى برفتم هنوز گامى چند نرفته بودم كه بانگ اشتر شنيدم و روشنايى مشعله‌اى ديدم ، روى از پس كرد و مرا گفت : كاروان اينك ! گفتم : به خداى كه بر نگويى كه تو كيستى ؟ گفت : من زين العابدين‌ام . . . « 1 » .\r\n\r\n65 - چگونه صبح كردى ؟\r\nامام صادق عليه السلام مىفرمايد :\r\nرسول خدا صلى الله عليه و آله نماز بامداد را با مردم گزارد و به جوانى در مسجد نگاه كرد كه چرت مىزد و سر به زير داشت ، رنگش زرد شده بود و تنش لاغر و ديده‌هايش به گودى نشسته بود .\r\n\r\n\r\n","description":"","footnote":"\r\n( 1 ) - عرفان اسلامى : 1 / 376 .\r\n","page_name":" 69 ","page_number":73},
  {"content":"\r\n\r\nبه او فرمود : چگونه صبح كردى ؟ گفت : يا رسول اللّه در حال يقين .\r\nرسول خدا صلى الله عليه و آله از گفته او در شگفت شد و فرمود : براى هر يقينى حقيقت و علامتى است ، حقيقت يقين تو چيست ؟ جواب داد : يقين من آن است كه مرا در غم فرو برده و شبم را به بىخوابى كشيده و روز گرمم را به تحمّل تشنگى واداشته ، جانم از دنيا و آنچه در اوست به تنگ آمده و روىگردان شده تا جايى كه مىبينم عرش خداوندم براى حساب برپاست و همه مردم بر آن محشورند و من در ميان آنانم ، گويا مىنگرم به اهل بهشت كه در نعمت‌اند و با يكديگر در تعارف و به پشتىها تكيه زده‌اند و گويا مىنگرم دوزخيان را كه زير شكنجهايند و فرياد مىكنند ! خيال مىكنى من الآن لغزه آتش دوزخ را مىشنوم كه در گوشم مىگردد و مىچرخد .\r\nرسول خدا صلى الله عليه و آله به اصحابش فرمود : اين بنده‌اى است كه خدا دلش را به نور ايمان روشن كرده . سپس فرمود : اى جوان ! آنچه دارى از آن با شدت نگهدارى كن .\r\nسپس جوان گفت : يا رسول اللّه ! دعا كن كه به همراه تو شربت شهادت بنوشم ، پيامبر صلى الله عليه و آله برايش دعا كرد ، چيزى نگذشت كه در يكى از جنگ‌ها پس از نه تن شهيد شد و او نفر دهم بود « 1 » .\r\n\r\n66 - معناى رضا در كلام مولوى\r\nمولوى در توضيح مسئلهء رضا مىگويد :\r\nبهلول به يك مرد الهى مىرسد و از او مىپرسد : در چه حالى ؟ مرا هم از حالت خود آگاه كن . آن مرد الهى مىگويد : شما از حال كسى مىپرسيد كه همواره جهان به مراد او مىگردد اين است حال من ، آن همه سيلاب‌ها و جويبارها و ستارگان فروزان طبق خواستهء\r\n\r\n\r\n","description":"","footnote":"\r\n( 1 ) - عرفان اسلامى : 1 / 393 .\r\n","page_name":" 70 ","page_number":74},
  {"content":"\r\n\r\nاو حركت مىكنند ، زندگى و مرگ نمودهاى هستى مانند مأموران عالى رتبهء او هستند كه كو به كو و نقطه به نقطه به حركت درآمده‌اند ، حال كسى را مىپرسى كه هرجا بخواهد دلدارى ، و هر جا كه بخواهد تبريك وتهنيت مىفرستد .\r\nسالكان راه حق و حقيقت مطابق خواستهء او سير مىكنند و درماندگان راه تكامل هم در دام او محبوسند ، هيچ دندانى بدون رضا و فرمان او در دهان كسى نمىجنبد و بدون ميل او برگى از درخت به زمين نمىافتد و بدون ارادهء او هيچ‌كس رهسپار ديار مرگ نمىگردد .\r\nبهلول مىگويد : اى مرد الهى ! راست مىگويى ، از شكوه و حشمت و قيافهء تو پيداست ، تو همان شخصى كه مىگويى ، بلكه صد مرتبه بالاتر ، ولى براى من هم چگونگى و علّت اين حالت شگفت‌انگيز روحى را روشن كن تا مردم با فضل و فضول پيشه‌گان هم از دل و جان اين وضع را كه توصيف كردى بپذيرند .\r\nاگر گوينده كامل سفرهء حقايق را باز كند ، هرگونه غذا در سفرهء او پيدا خواهد شد ، تا هيچ ميهمانى بىغذا نماند و هركس خوراك شايستهء خود را بخورد ، مانند قرآن كه داراى هفت بطن است و همهء مردم از خاص و عام مىتوانند غذاى روح خود را از آن هفت بطن دريابند .\r\nآن مرد الهى گفت : اين مسئله پيش عموم مردم يقين است كه هستى پيرو امر الهى است ، هيچ برگى بدون قضا و حكم آن خداوند بزرگ بر زمين نمىافتد ، او خدايى است كه تا به غذا دستور ورود به گلو ندهد ، لقمه به گلو وارد نمىگردد .\r\nجنبش و فعاليت تمايلات و مىخواهم‌ها كه زمام امور آدمى را به دست گرفته‌اند در مقابل امر آن خداى بىنياز رام و تسليم‌اند ، بدون فرمان ازلى نافذ خداوند ، امكان ندارد كه ذره‌اى در زمين و آسمان‌ها به حركت درآيد و يا چرخى به گردش آيد .\r\nكيست كه بتواند همهء رگ‌هاى درختان را بشمارد ؟ هيچ‌كس ؛ زيرا بىنهايت در گفتگوى محدود هرگز نمىگنجد . به طور خلاصه بگويم : هيچ كارى به جز با امر پروردگار صورت\r\n\r\n","description":"","footnote":"","page_name":" 71 ","page_number":75},
  {"content":"\r\n\r\nنمىگيرد . وقتى كه قضاى حق مورد رضاى بنده‌اش قرار گرفت ، در مقابل تمام فرمان‌هاى حق مانند يك بنده ناچيز مقهور اراده او مىگردد .\r\nاين بندگى را از راه تكلّف و با انگيزهء مزد و پاداش به دست نمىآورد ، بلكه طبيعت حيوانى خود را از دست داده ، طبع جديدى به دست آورده است كه به مقام بندگى نايل آمده است . او ديگر زندگى را براى خود نمىخواهد ، بلكه محكوم به حكم خداوند بىنظير است .\r\nدر هرجا دستور ازلى الهى راهى را معين كرده است ، چه زندگى و چه مرگ آن راه را خواهد رفت .\r\nزندگى او براى خداست ، نه براى به دست آوردن گنج . مرگ او از اشتياق به خداست نه از ترس رنج و بيمارى .\r\nايمان و عباداتش انگيزه‌اى جز دريافت شايستگى خدا به ايمان و پرستش چيز ديگرى نيست ، او براى رسيدن به بهشت و درختان و جويبارهاى بهشتى كارى نمىكند ، چنان كه ترك كفر و معاصى براى او انگيزه‌اى جز وجه اللّه الاعظم ندارد . ترس از آتش نمىتواند محرّك او به بركنارى از كفر و معصيت بوده باشد .\r\nخندهء او موقعى است كه در مقابل قضاى الهى ، رضا و تسليم را مانند حلواى شكرين مىچشد .\r\nآيا بنده‌اى كه به اين حال روحى باعظمت نايل شود ، جهان به امر و فرمان او نمىگردد ؟\r\nمرگ او و مرگ فرزندانش در راه خدا و طبق مشيّت او مانند حلوايى است كه در گلويش فرو مىرود . جان كندن فرزندان از نظر آن انسان با وفا و جنازهء آن فرزندان مانند ميوه‌هاى چيده شده از درخت در مقابلش جلوه مىكند ، پس چنين شخصى به دعا كردن نيازى ندارد ، مگر اين كه رضاى خدا را در دعا و نيايش ببيند .\r\n\r\n","description":"","footnote":"","page_name":" 72 ","page_number":76},
  {"content":"\r\n\r\nآرى ، رضاى در برابر مولا و خواسته‌ها و تقديرات و قضايش ، شيرين‌ترين ميوه براى سالك راه است و رضاى نسبت به حق از بهترين حالات پرارزش قلب انسانى است و فتح و گشايش دل به حال رضاست . وَفَتْحُ الْقَلْبِ فى الرِّضا عَنِ اللّهِ « 1 » .\r\n\r\n67 - گر رضاى خويش مىجويى خطاست\r\n عاشقى در موج دريايى فتاد * عاقلى از ساحلش آواز داد\r\nگفتش اى مسكين برون آرم تو را * يا چنين سرگشته بگذارم تو را\r\nپاسخ اين دادش كه اى روشن روان * گر زمن پرسى نه اين خواهم نه آن\r\nبر مراد خود نخواهم يك نفس * زان كه مقصودم مراد اوست بس\r\nچون ز حق گردى رضاى حق طلب * حكم او را هم رضا ده روز و شب\r\nگر رضاى خويش مىجويى خطاست * چون تو راضى گشتى او را هم‌رضاست « 2 » \r\n\r\n68 - ما اين گونه نيستيم\r\nدر متون اسلامى آمده :\r\n\r\n\r\n","description":"","footnote":"\r\n( 1 ) - عرفان اسلامى : 2 / 52 .\r\n( 2 ) - عرفان اسلامى : 2 / 59 .\r\n","page_name":" 73 ","page_number":77},
  {"content":"\r\n\r\nامام باقر عليه السلام به ديدار جابر بن عبداللّه آمده ، در حالى كه جابر نزديك بر مرگ بود .\r\nفرمود : چگونه‌اى ؟ عرض كرد : مرض را بهتر از سلامت ، فقر را بهتر از غنى ، موت را بهتر از حيات مىخواهم . حضرت فرمود : ما اين گونه نيستيم ، بلكه راضى به قضاى حقّيم !\r\n يكى درد و يكى درمان پسندد * يكى وصل و يكى هجران پسندد\r\nمن از درمان و درد و وصل و هجران * پسندم آنچه را جانان پسندد \r\n* * * و به قول فيض كاشانى آن مست بادهء ازل :\r\n گر كُشى و گر بخشى هرچه مىكنى خوب است * كشتن از تو مىزيبد بخشش از تو محبوب است\r\nگر نوازى از لطفم و رگدازى از قهرم * هرچه مىكنى نيكوست التفات مطلوب است\r\nدم به دم زنى برهم آن دو زلف خم در خم * عالمى كنى ويران شيوهء تو آشوب است\r\nيوسف زمانى تو زبدهء جهانى تو * هركه قدر تو دانست در غم تو يعقوب است\r\nدل به عشق ده زاهد دل فسردگى عيب است * حق به هيچ نستاند آن دلى كه معيوب است \r\n وه چه مىكند با دل نالهء دردآلود * در غمش بنال اى « فيض » نالهء تو مرغوب است « 1 » \r\n\r\n\r\n","description":"","footnote":"\r\n( 1 ) - عرفان اسلامى : 2 / 65 .\r\n","page_name":" 74 ","page_number":78},
  {"content":"\r\n\r\n\r\n69 - طول آرزو\r\nاسامة بن زيد چيزى به دو ماه نسيه خريده بود ، رسول صلى الله عليه و آله مىفرمايد : از اسامه عجب نمىداريد كه تا به دو ماه خريدارى مىكند . اسامه دراز امل است « 1 » .\r\n\r\n70 - كوتاهى آرزو\r\nزرارة بن ابى اوفى رحمة اللّه عليه را در خواب ديدند بعد از رحلت از دنيا ، پرسيدند :\r\nكدام كار بليغ‌تر است به نزديك شما ؟ گفت : رضا و كوتاهى امل .\r\nپس اى برادر ! مجهود خويش بذل كن ، در اين اصل بزرگ كه در اصلاح دل و نفس ، عظيم مهم است « 2 » .\r\n\r\n71 - هلاكت به خاطر حرص و حسد\r\nدر تفسير بعضى از آيات قرآن مجيد آمده :\r\nزمانى كه نوح سوار كشتى شد و به دستور خداوند از هر نوع موجود زنده جفتى را در كشتى آورد ، ناگهان چشمش به پيرمردى خورد كه او را نشناخت ، فرمود : چه كسى تو را داخل كشتى كرد ؟ پاسخ داد : خودم آمدم و آمدنم براى اين است كه به قلب يارانت دست‌اندازى كنم تا جايى كه قلبشان با من و بدن‌هايشان با تو باشد .\r\nنوح فرياد زد : اى دشمن خدا ! از كشتى بيرون شو ، تو موجودى هستى كه خدايت از پيشگاه رحمت و مغفرتش طرد كرده است .\r\nابليس به نوح گفت :\r\nپنج چيز مردم را به هلاكت مىنشاند ، سه مرحلهء آن را برايت مىگويم و از دو قسمت\r\n\r\n\r\n","description":"","footnote":"\r\n( 1 ) - عرفان اسلامى : 2 / 99 .\r\n( 2 ) - عرفان اسلامى : 2 / 99 .\r\n","page_name":" 75 ","page_number":79},
  {"content":"\r\n\r\nديگرش كه ابزار مهم من براى به دام انداختن فرزندان آدم است چشم مىپوشم ! !\r\nخداوند به نوح فرمود :\r\nاحتياجى به بيان آن سه قسمت نيست ، از او بخواه آن دو قسمت را برايت بگويد .\r\nشيطان گفت : دو برنامه‌اى است كه مرا تكذيب نمىكنند و دو مسئله است كه به آن دو با من مخالفت نمىورزند . اى نوح ! حرص و حسد ، مردم را هلاك كرد ، به خاطر آتش حسد خرمن عبادتم سوخت و ملعون شده و از پيشگاه محبّت حق رانده شدم و با حرص بود كه درخت ممنوع بهشت را بر آدم مباح كردم و به وسيلهء حرص بود كه آدم را از بهشت محروم نموده و به حاجتم رسيدم ! ! « 1 »\r\n\r\n72 - غضب و شهوت\r\nشيطان ، موسى را ملاقات كرد و به حضرت عرضه داشت : اى موسى ! تويى آن انسانى كه خداوند مهربان تو را به رسالت برگزيده و بىواسطه با تو سخن مىگويد ، روى اين حساب از آبروى فوق‌العاده‌اى برخوردارى ، من يكى از مخلوقات خدايم و گناهى را مرتكب شدم و علاقه دارم از آن گناه به درگاه حضرت حق توبه كنم ! ! به پيشگاه محبوب عالميان واسطه شو تا توبه‌ام را بپذيرد .\r\nموسى بزرگوار قبول كرد ، از خداوند مهربان درخواست كرد : الهى ! توبه‌اش را بپذير .\r\nخطاب رسيد : موسى ! خواسته‌ات را قبول كردم ، به شيطان امر كن به قبر آدم سجده كند ، چرا كه توبه از گناه ، جبران عمل فوت شده است .\r\nموسى ، ابليس را ديد و پيشنهاد مقصود خلقت را به او گفت . سخت عصبانى و خشمگين شد و با تكبّر گفت : اى موسى ! من به زندهء او سجده نكردم ، توقّع دارى به\r\n\r\n\r\n","description":"","footnote":"\r\n( 1 ) - عرفان اسلامى : 2 / 119 .\r\n","page_name":" 76 ","page_number":80},
  {"content":"\r\n\r\nمردهء او سجده كنم ! !\r\nسپس گفت : اى موسى ! به خاطر اين كه به درگاه حق جهت توبهء من شفاعت كردى بر من حق‌دار شدى ، به تو بگويم كه در سه وقت مواظب ضربهء من باش كه هركس در اين سه موضع ، مواظب من باشد از هلاكت مصون مىماند .\r\n1 - به هنگام خشم و غضب ، مواظب فعاليت من باش كه روحم در قلب تو و چشمم در چشم تو است و همانند خون در تمام وجودت مىچرخم ، تا به وسيلهء تيشهء خشم ، ريشه‌ات را بركنم .\r\n2 - به وقت قرار گرفتن در ميدان جهاد ، متوجّه باش كه در آن وقت من مجاهد فى سبيل اللّه را به ياد فرزندان و زن و اهلش انداخته ، تا جايى كه رويش را از جهاد فى اللّه برگردانم !\r\n3 - بترس از اين كه با زن نامحرم خلوت كنى كه من در آنجا واسطهء نزديك كردن هر دو به هم هستم !\r\nدر اين داستان عجيب ، شيطان به سه برنامهء خطرناك اشاره دارد : شهوت ، غضب و حرص .\r\nدر هر صورت بايد گفت : بدون شك ، فرار انسان از جهاد ، ريشه‌اى جز حرص به دنيا ندارد و امتناع ابليس از سجدهء به آدم منشأى غير حسد نمىتواند داشته باشد و اين حسد ، درب بسيار بزرگى است كه شيطان با ورودش ، قدرت تسخير قلب را پيدا مىكند « 1 » .\r\n\r\n73 - او را به بازى مىگيرم\r\nمىگويند : ابليس در برابر بنده‌اى از بندگان خالص حق ظاهر شد ؛ آن عبد بيدار از او پرسيد : در كدام يك از اخلاقيات انسان كمك مؤثّرترى براى تو است كه او را به بدبختى\r\n\r\n\r\n","description":"","footnote":"\r\n( 1 ) - عرفان اسلامى : 2 / 121 .\r\n","page_name":" 77 ","page_number":81},
  {"content":"\r\n\r\nبنشانى ؟ گفت : خشم ، چون انسانى به غضب گرفتار شود او را به بازى مىگيرم چنان كه كودك توپ را مىگيرد « 1 » !\r\n\r\n74 - پرخورى\r\nپرخورى و سيرى از غذا ، يكى از راه‌هاى تسلط شيطان بر قلب است . هر چند غذاى حلال باشد ؛ زيرا پرخورى و سيرى علّت تقويت شهوات است و شهوات از برّنده‌ترين اسلحه‌هاى ابليس ملعون است .\r\nمىگويند : يحيى ، ابليس را با قفل‌هاى متعدّدى ديد ، از او پرسيد : اين‌ها چيست ؟\r\nگفت : شهواتى كه به وسيلهء آن‌ها انسان را از بندگى بازمىدارم .\r\nيحيى گفت : در اين قفل‌ها براى من هم چيزى هست ؟ گفت : آرى ، زمانى كه پر بخورى تو را نسبت به نماز و ذكر سنگين كرده و آن‌طور كه بايد نمىتوانى نماز بخوانى و شيرينى ذكر حق را بيابى . يحيى گفت : غير از اين هم چيزى هست ؟ گفت : نه .\r\nيحيى گفت : از اين پس تعهد خدايى بر من است كه شكم خود را از غذا پر نكنم .\r\nابليس هم گفت : به خدا قسم از اين به بعد ، هرگز مسلمانى را نصيحت نخواهم كرد « 2 » .\r\n\r\n75 - به هنگام خشم مراقب باش\r\nنقل مىكنند :\r\nابليس به نظر عبداللّه بن حنظله آمد و گفت : مىخواهم چيزى به تو بياموزم ! عبداللّه گفت : هيچ حاجتى به آموختن از تو ندارم . گفت : عبداللّه ! دقت كن اگر مطلبم خير بود قبول كن ورنه مرا از خود بران . اى پسر حنظله ! از غيرخدا تقاضا و تمنّا نداشته باش و به\r\n\r\n\r\n","description":"","footnote":"\r\n( 1 ) - عرفان اسلامى : 2 / 122 .\r\n( 2 ) - عرفان اسلامى : 2 / 123 .\r\n","page_name":" 78 ","page_number":82},
  {"content":"\r\n\r\nهنگام خشم مواظب باش كه به كجا كشيده مىشوى « 1 » !\r\n\r\n76 - مال دنيا\r\nروايت شده :\r\nبه وقت ولادت عيسى ، فرزندان ابليس به پدر خود گفتند : امروز سر بت‌ها و اصنام افتاد ، چه خبر شده ؟ گفت : نمىدانم . دورى زد و برگشت و از ولادت عيسى ، خبر داد و گفت : دورهء بت‌پرستى تمام شد ، انسان را از راه عجله و سبك گرفتن كار گمراه كنيد .\r\nاز ديگر راه‌هاى غلبهء شيطان درهم و دينار و طلا و نقره و توابع اين دو فلز است ، آن چنان دل را به مال پيوند مىدهد كه براى انسان همّت و اراده و محبّت و عشقى جز به مال نماند و از اين راه تمام وقت گرانبها و عمر پر قدرش صرف شود تا جايى كه چشم باز كند ، خود را در عمق جهنّم ببيند « 2 » ! !\r\n\r\n77 - مغلوب شيطان\r\nاز قول شيطان نقل مىكنند كه گفته : در سه جا به طور حتم انسان مغلوب من است : به دست آوردن مال نامشروع ، خرج مال در غير جاى خودش و منع حقوق مالى « 3 » .\r\n\r\n78 - پيروى نكردن از غافلان\r\n [ وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً 
  ]  .\r\n\r\n\r\n","description":"","footnote":"\r\n( 1 ) - عرفان اسلامى : 2 / 124 .\r\n( 2 ) - عرفان اسلامى : 2 / 126 .\r\n( 3 ) - عرفان اسلامى : 2 / 127 .\r\n","page_name":" 79 ","page_number":83},
  {"content":"\r\n\r\nبا كسانى كه صبح و شام ، پروردگارشان را مىخوانند در حالى كه همواره خشنودى او را مىطلبند ، خود را پايدار و شكيبا دار و در طلب زينت و زيور زندگى دنيا ديدگانت [ از التفات 
  ] به آنان [ به سوى ثروتمندان 
  ] برنگردد و از كسى كه دلش را [ به سبب كفر و طغيانش 
  ] از ياد خود غافل كرده‌ايم و از هواى نفسش پيروى كرده و كارش اسراف و زياده‌روى است ، اطاعت مكن .\r\nدر « تفسير برهان » از على بن ابراهيم روايت است كه اين آيه در برخورد يك متكبّر ثروتمند با سلمان نازل شد .\r\nداستان از اين قرار است كه سلمان ، پوششى از پشم داشت كه از آن براى سفره و پوشش استفاده مىكرد روزى بود به شدّت گرم ، سلمان در آن پوشش پشمى عرق كرده بود ، مردى به نام عيينة بن حصين وارد بر پيامبر صلى الله عليه و آله شد ، در حالى كه سلمان خدمت حضرت بود . فرياد زد : يا رسول اللّه ! وقتى ما بر تو وارد مىشويم اين مرد و هم‌نوعانش را از نزد خود بيرون كن ، پس از رفتن ما هركس را مىخواهى بپذير ! !\r\nبراى اين گونه مردمان بىخبر از حقايق كه جز با ديد مادّى به جهان و حوادثش نمىنگرند و از عالم پر شكوه خلقت جز ظاهرى نمىبينند و همه چيز را با ترازوى مادّيگرى مىسنجند ، اين آيه نازل شد و ديد مادّى اين ظاهرپرستان را معلول غفلت دل آنان و فراموشى خدا دانست و اعلام كرد : اينان از خطّ حق خارجند و انسان نبايد از مردان الهى و پيروان راه عشق دست برداشته و با اينان همنشين و مصاحب گردد ، ارزش از آنِ رهروان طريق اوست ، گرچه دستشان از مال دنيا به كلّى تهى باشد « 1 » .\r\n\r\n79 - كى به فكر معاد مىافتيد ؟\r\nاز حسن بصرى در حديثى روايت شده : اميرالمؤمنين عليه السلام وارد بازار بصره شد و ديد\r\n\r\n\r\n","description":"","footnote":"\r\n( 1 ) - عرفان اسلامى : 2 / 166 .\r\n","page_name":" 80 ","page_number":84},
  {"content":"\r\n\r\nمردم مشغول خريد و فروشند ، پس به شدّت گريست ، سپس گفت : اى بندگان دنيا و عمله‌هاى دنياپرستان ، روز خود را كه به خريد و فروش تمام مىكنيد و شب را در رختخواب به صبح مىرسانيد و در خلال اين امور از آخرت غافل هستيد ، پس چه وقت براى آخرت زاد و توشه برمىداريد و كى به فكر معاد مىافتيد ؟ !\r\n هست اين دنيا چَه و عمرت رسن * روز و شب هستند موشان بىسخن\r\nرشتهء عمر تو را ليل و نهار * پاره سازد لحظه لحظه تار تار\r\nاژدها قبر است بُگشوده دهان * منتظر تا پاره گردد ريسمان\r\nمرگ باشد شير مست پر غرور * تا كشد جان تو را از تن به زور\r\nمال دنيا انگبين و اهل آن * جمله زنبورند نى بل برغمان\r\nاز پى اين شهد زهرآلوده چند * در جدل با ريش مالان اى لوند\r\nشهد نبود زهر جانفرساست اين * نوش نبود نيش درد افزاست اين\r\nمهر تابان نيستند اين دوستان * دشمنانند اى برادر دشمنان\r\nزاهل دنيا تا توانى اى عزيز * مىگريز و مىگريز و مىگريز « 1 » \r\n\r\n80 - بيان حال غافلان به صورت تمثيل\r\nمرحوم ملا احمد نراقى در اشعارى پر محتوا با بيان تمثيلى ، حال غافلان را بيان مىكند كه مضمون اشعار به اين صورت است :\r\nاى غافل بىخبر ! داستان بىخبرى و غفلت داستان آن مردى را مىماند كه در بيابانى هولناك شير درنده مستى به او حمله برد .\r\nآرى ، كسى كه از خدا و حق دور بماند در بيابان زندگى با صد خطر روبرو مىشود .\r\n\r\n\r\n","description":"","footnote":"\r\n( 1 ) - عرفان اسلامى : 2 / 181 .\r\n","page_name":" 81 ","page_number":85},
  {"content":"\r\n\r\nآن مرد براى نجات از حملهء شير به چاهى پناه برد كه طنابى در آن آويخته بود ، طناب را گرفت و وارد چاه شد و شير هم سر چاه متوقف گشت تا با بيرون آمدن او به او حمله كند .\r\nدر وسط چاه چشمش به اژدهايى افتاد كه در عمق چاه براى طعمه دهان گشوده است .\r\nدر حالى كه غرق ترس و وحشت شده بود ، صدايى توجه او را جلب كرد . ديد دو موش مشغول جويدن طناب‌اند . آن مرد خود را از بالا و پايين چاه و در كنار كار آن دو موش در خطر حتمى ديد ، ناگهان چشمش به انبوهى زنبور افتاد كه در كمر گاه چاه عسل اندوخته‌اند ، با ديدن عسل شيرين خاك‌آلود كه در حقيقت زهر تلخ دنياى هلاك‌كننده بود به سوى عسل دست برد تا از آن عسل تناول كند و در حال خوردن عسل از شير و اژدها و دو موش كه رشتهء عمرش را قطع مىكردند ، غافل و بىخبر ماند ؛ با خوردن عسل از نيش زنبورها هم در امان نبود .\r\n هست اين دنيا چَه و عمرت رسن * روز و شب هستند موشان بىسخن\r\nرشتهء عمر تو را ليل و نهار * پاره سازد لحظه لحظه تار تار\r\nاژدها قبر است بُگشوده دهان * منتظر تا پاره گردد ريسمان\r\nمرگ باشد شير مست پر غرور * تا كشد جان تو را از تن به زور\r\nمال دنيا انگبين و اهل آن * جمله زنبورند نى بل برغمان\r\nاز پى اين شهد زهرآلوده چند * در جدل با ريش مالان اى لوند\r\nشهد نبود زهر جانفرساست اين * نوش نبود نيش درد افزاست اين\r\nمهر تابان نيستند اين دوستان * دشمنانند اى برادر دشمنان\r\nزاهل دنيا تا توانى اى عزيز * مىگريز و مىگريز و مىگريز \r\nآرى ، غفلت از خدا و بىتوجهى به آخرت و فراموشى حقايق و دورى از صفات عالى انسانى ، آدمى را - مرحوم ملا احمد نراقى در اشعار بالا فرمود - گرفتار دام خطر كرده\r\n\r\n","description":"","footnote":"","page_name":" 82 ","page_number":86},
  {"content":"\r\n\r\nو دست انسان را از دامن سعادت جدا خواهد كرد « 1 » .\r\n\r\n81 - خوش به حال كسى كه نفسش رام شد\r\nدر كتاب با ارزش « نهج البلاغة » نقل شده است كه :\r\nجنازه‌اى را به گورستان مىبردند ، حضرت اميرالمؤمنين على عليه السلام شنيد مردى مىخندد ، خنده‌اى كه ناشى از غفلت بود . فرمود : گويا مردن بر غير ما نوشته شده و خيال مىكنى كه حق در اين دنيا بر غير ما لازم گشته و مىپندارى مرده‌هايى كه مىبينيم مسافرانى هستند كه به زودى به سوى ما بازمىگردند ، ايشان را در قبرهايشان مىگذاريم و اموالشان را مىخوريم مثل اين كه ما پس از آن‌ها جاويد خواهيم ماند . واى بر ما ، مرگ مردم كه براى ما پند و عبرت است فراموش كرده‌ايم و به هر آفت و زيانى گرفتار آمده‌ايم .\r\nخوش به حال كسى كه نفسش رام شد و عمل و كردارش پاك و شايسته و قصدش پسنديده و اخلاقش نيكو گشت و زيادى مالش را در راه خدا صدقه داد و زياده‌گويى زبانش را مهار نمود ، از آزار مردم خوددارى كرد و سنّت پيامبر صلى الله عليه و آله بر او سخت نيامد و به بدعت نسبت داده نشد « 2 » .\r\n\r\n82 - هرجا كه رفتم حق تعالى مىديد\r\nجنيد بغدادى ، مريدى داشت كه او را از همه عزيزتر مىداشت . ديگران را غيرت آمد .\r\nشيخ به فراست بدانست ، گفت : ادب و فهم او از همه زيادت است ، ما را نظر بر آن است ، امتحان كنيم تا شما را معلوم شود .\r\n\r\n\r\n","description":"","footnote":"\r\n( 1 ) - عرفان اسلامى : 2 / 182 .\r\n( 2 ) - عرفان اسلامى : 2 / 184 .\r\n","page_name":" 83 ","page_number":87},
  {"content":"\r\n\r\nفرمود : تا بيست مرغ آوريد و گفت : هر مريدى يكى را برداريد و جايى كه كس شما را نبيند بكشيد و بياوريد ، همه برفتند و بكشتند و باز آمدند ، الّا آن مريد كه مرغ زنده بياورد .\r\nشيخ پرسيد : چرا نكشتى ؟ گفت : از آن كه شيخ فرموده بود كه جايى بايد كه كس نبيند و من هرجا كه مىرفتم حق تعالى مىديد . جنيد گفت : ديديد كه فهم او چگونه است و از آن ديگران چگونه ؟ ! همه استغفار كردند « 1 » .\r\n\r\n83 - صحبت كسى طلب كه . . .\r\nشيخ كبير ابو عبداللّه محمّد بن الخفيف گفته :\r\nيك‌بار شنيدم كه در مصر پيرى و جوانى به مراقبت نشسته‌اند بر دوام ، آنجا رفتم دو شخص را ديدم روى به قبله كرده سه‌بار سلام كردم ، جواب ندادند ؛ گفتم : به خداى بر شما كه سلام مرا جواب دهيد .\r\nآن جوان سر برآورد و گفت : يابن خفيف ! دنيا اندك است و از اين اندك اندكى مانده است ، از اين اندك نصيب بسيار بستان . يابن خفيف ! مگر فارغى كه به سلام ما مىپردازى .\r\nاين بگفت و سر فرود برد و من گرسنه و تشنه بودم ، گرسنگى را فراموش كردم ، توقف كردم و با ايشان نماز پيشين گزاردم و نماز ديگر گزاردم و گفتم : مرا پندى ده . گفت : يابن خفيف ! ما اهل مصيبتيم ، ما را زبان پند نبود ، كسى بايد كه اصحاب مصيبت را پند دهد .\r\nسه روز آنجا بودم با خود گفتم : چه سوگند دهم تا مرا پندى دهند . آن جوان سربرآورد و گفت : صحبت كسى طلب ، كه ديدن او تو را از خداى ياد دهد و هيبت او بر دل تو افتد و تو را به زبان فعل پند دهد نه به زبان گفتار « 2 » ! !\r\n\r\n\r\n","description":"","footnote":"\r\n( 1 ) - عرفان اسلامى : 2 / 187 .\r\n( 2 ) - عرفان اسلامى : 2 / 187 .\r\n","page_name":" 84 ","page_number":88},
  {"content":"\r\n\r\n\r\n84 - بيست و چهار خزانه براى بيست و چهار ساعت\r\nدر روايتى آمده :\r\nدر هر بيست و چهار ساعت براى عبد بيست و چهار خزانهء مرتب قرار داده مىشود ، درب يكى از آن خزانه‌ها باز مىشود ، آن را پر از نور عمل نيكش مىبيند ، عملى كه آن را در يك ساعت از بيست و چهار ساعت انجام داده ، به مشاهدهء آن نور ، چنان انبساط و خوشحالى به او دست مىدهد ، كه اگر بر اهل جهنّم پخش كنند ، شگفت‌زده مىشوند .\r\nسپس خزانه‌اى را باز مىكنند تاريك و سياه ، بوى بدى از آن مىآيد و اين نتيجهء ساعتى است كه در آن معصيت خدا را كرده ، به فزع و ترسى گرفتار مىشود كه اگر بر اهل بهشت تقسيم كنند عيش آن‌ها را ناقص مىكند . خزانهء ديگرى بر او مىگشايند كه از ديدن آن نه خوشحال مىشود نه بدحال و آن ساعتى است كه در آن خواب بوده ، يا غافل از برنامه بوده ، يا به كارى از مباحات دنيا مشغول بوده است ، از خالى بودن آن خزانه دچار اندوه مىشود كه چرا در حالى كه قدرت داشته آن ساعت را به منافع الهى پر نكرده و از آن غفلت ورزيده ! !\r\nو به همين صورت خزانهء طول عمر را حساب كنيد كه چه چيزى در آن قرار داده‌ايد ، آيا به حق پر كرده‌ايد ، يا از باطل و لهو و لعب آن را آلوده نموده‌ايد ؟\r\nاى نفس ! امروز كه فرصت دارى كوشش كن كه خزانه‌هاى ساعاتت را آباد كنى و آن‌ها را از گنج‌هاى الهى بىبهره مگذارى . جايى كه اسباب بزرگى تو است ، ميل به كسالت مكن و با استراحت و غفلت ، بهره‌هاى الهى را از دست مده . مواظب باش از درجات عليّين محروم مشوى و حسرت و اندوه هميشگى برايت نماند « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 2 / 195 .\r\n","page_name":" 85 ","page_number":89},
  {"content":"\r\n\r\n\r\n85 - قلّت عمل در برابر كثرت ثواب\r\nمىگويند : گروهى به عيادت مريضى رفتند ، در ميان آنان جوان لاغر اندامى بود ، مريض به او گفت : اين لاغرى تو از چيست ؟ پاسخ داد : علّتش امراض و اسقام است .\r\nگفت : تو را به خدا قسم حقيقت حالت را به من بگو . جوان گفت : شيرينى دنيا را چشيدم تلخ بود ، زر و زيورش نزدم كوچك است ، طلا و سنگش پيشم يكسان است ، گويى عرش حق را براى تماشايم ظاهر كرده‌اند و من آن را آن چنان كه هست مىبينم ، رفتن مردم را به سوى بهشت و جهنّم مشاهده مىكنم ، با تماشاى اين حقايق روزم به روزه مىگذرد و شبم به بيدارى ، در آنچه هستم ، از عبادت و عمل به چشمم نمىآيد ؛ زيرا عملم در برابر ثواب حق بسيار كم است « 1 » ! !\r\n\r\n86 - به اندازهء سفرتان توشه برداريد\r\nمىگويند : گروهى براى مقصدى بار سفر بستند ، راه را گم كردند ؛ به محلّ بنده‌اى از بندگان حق رسيدند كه از ديوان و غولان آدم‌نما فرار كرده و به كنجى به عبادت و تصفيه باطن مشغول بود . فرياد زدند اى بندهء حق ! ما راه را گم كرده‌ايم ، چنانچه مىدانى بنمايان !\r\nبا سر به سوى آسمان اشاره كرد ، مردم قصدش را درك نكردند . گفتند : ما راه را از تو مىپرسيم آيا جواب ما را مىدهى يا نه ؟ گفت : بپرسيد اما زياده‌روى در سخن نداشته باشيد ، روز رفته برنمىگردد و عمر گذشته بدست نمىآيد ، طالب حق بايد سرعت در بدست آوردن داشته باشد .\r\nقوم از سخن او تعجّب كردند ، گفتند : اى بندهء حق ! خلايق بر چه مبنايى نزد پروردگار محشور مىشوند ؟ گفت : بر نيّاتشان ، گفتند : ما را وصيّت كن . گفت : به اندازهء سفرتان\r\n\r\n\r\n","description":"","footnote":"\r\n( 1 ) - عرفان اسلامى : 2 / 218 .\r\n","page_name":" 86 ","page_number":90},
  {"content":"\r\n\r\nتوشه برداريد كه بهترين توشه ، آن است كه انسان را به خواسته‌اش برساند . آن گاه راه را به آنان نشان داد و به محل عبادت خود برگشت « 1 » ! !\r\n\r\n87 - من راهب نيستم\r\nعبدالواحد بن زيد مىگويد :\r\nبه محل عبادت عابدى از وارستگان سرزمين چين گذر كردم صدا زدم : اى راهب ! جواب نداد ، دو مرتبه صدا كردم پاسخ نداد . بار سوّم صدا زدم . سر بيرون كرد و گفت : من راهب نيستم ، راهب كسى است كه از خدا بترسد و كبرياييش را تعظيم كند ؛ بر بلايش صبر و به قضايش راضى شود ، بر آلائش حمد و بر نعمت‌هايش شكر گزارد ؛ در برابر بزرگى و جلالش تواضع كند و در پيشگاه عزّتش ، صورت ذلّت به خاك بگذارد ؛ به قدرتش تسليم شود و در برابر مهابتش خضوع كند ؛ در حساب آن حضرت انديشه كرده و در عقابش تعقّل كند ؛ روزش را روزه بدارد و شبش را به عبادت بيدار باشد ؛ آتش فردا را فراموش نكرده و جبّاريّت حق را از ياد نبرد . اين صفات در هركس باشد راهب است . اما من سگ هارى هستم كه نفسم را در اين صومعه حبس كرده‌ام ، تا مردم را گاز نگيرد و زخمى نكند ! !\r\nبه او گفتم : چه چيزى عباد را از اللّه - پس از اين كه او را شناختند - جدا مىكند . گفت :\r\nاى برادر ! علّتى براى جدايى خلق از خدا جز حبّ دنيا و زينت آن نيست ؛ زيرا دنيا محل معاصى و گناهان است و عاقل كسى است كه عشق دنيا از دل پاك كند و از گناه به خدا توبه آرد و به آنچه او را به حق نزديك مىكند روى آرد « 2 » .\r\n\r\n88 - اين است شب ركوع و سجود\r\nدربارهء اويس قرنى نوشته‌اند :\r\n\r\n\r\n","description":"","footnote":"\r\n( 1 ) - عرفان اسلامى : 2 / 218 .\r\n( 2 ) - عرفان اسلامى : 2 / 219 .\r\n","page_name":" 87 ","page_number":91},
  {"content":"\r\n\r\nچون شب مىرسيد مىگفت : اين است شب ركوع . آن گاه تمام شب را به ركوع مىگذراند و چون شب بعد مىآمد مىگفت : اين است شب سجود ، آن شب را به سجده بر عظمت دوست تمام مىكرد « 1 » .\r\n\r\n89 - شب اصحاب پيامبر\r\nمردى از اصحاب اميرالمؤمنين عليه السلام مىگويد :\r\nنماز صبح را با امام خواندم ، پس از نماز از دست راست مردم رو كرد ، در حالى كه افسرده و دل شكسته بود ، آن قدر صبر كرد تا آفتاب طلوع كرد در حالى كه دست به دست مىزد گفت : من ياران پيامبر صلى الله عليه و آله را ديده بودم ، امروز در بين شما چيزى كه شبيه آنان باشد نمىبينم ، آنان صبح مىكردند در حالى كه پريشان و ژوليده و گرد و غبارآلوده و زرد رنگ بودند [ كنايه از فعاليت شديد الهى و عبادت سنگين آنان 
  ] شب را به سجده و قيام براى خدا بسر مىبردند ، كتاب خدا را آن طور كه بايد مىخواندند ، با قدم و پيشانى غرق در بندگى بودند ، هرگاه ذكر خدا مىگفتند همانند درخت در برابر باد از شدت اتصال به حق و مهابت حضرت او مضطرب مىشدند ، ديدگان آنان اشك مىريخت ، آن چنان كه اشك آنان را لباسشان قطع مىكرد ( لباسشان خيس مىشد ) ، اما اطرافيان امام جمعيتى غافل و بىتوجه بودند « 2 » .\r\n\r\n90 - زندگانى مراقبان\r\nيكى از شايستگان عباد خدا مىگويد : مسيرم به بعضى از كوه‌هاى بيت المقدس افتاد ، به يكى از وادىهاى آنجا فرود آمدم ، با صداى بلندى روبرو شدم ، صدايى كه در كوه\r\n\r\n\r\n","description":"","footnote":"\r\n( 1 ) - عرفان اسلامى : 2 / 220 .\r\n( 2 ) - عرفان اسلامى : 2 / 220 .\r\n","page_name":" 88 ","page_number":92},
  {"content":"\r\n\r\nمىپيچيد و كوه آن صدا را به طور واضح برگشت مىداد ، دنبال صدا رفتم ، به چمن‌زارى رسيدم كه درخت پيچيده‌اى در آن بود ، مردى را ديدم ايستاده و مرتب مىخواند :\r\n [ يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً . . .   وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ 
  ]  .\r\nروزى كه هر كس آنچه را از كار نيك انجام داده حاضر شده مىيابد . . و خدا شما را از [ عذاب 
  ] خود برحذر مىدارد و خدا به بندگان مهربان است .\r\nپشت‌سرش نشستم ، كلامش را گوش مىدادم ، مرتب اين آيه را مىخواند ، ناگهان ناله‌اى زد و غش كرد ، من فرياد زدم اندوه حسرت بر من از بدبختيم ! !\r\nمنتظر شدم تا پس از ساعتى به هوش آمد ، شنيدم مىگفت : از برنامه دروغگويان به تو پناه مىبرم ، از اعمال اهل بطالت و آنان كه عمر به بيهوده تلف مىكنند ، از روىگردانى اهل غفلت به تو پناهنده مىشوم .\r\nدل‌هاى خائفان خاشع به پيشگاه توست ، پناهگاه آمال مقصّرين تويى ، قلوب عارفان ، ذليل توست . آن گاه دستش را حركت داد و گفت : مرا با دنيا چه كار ، دنيا را با من چه كار ؟ ! اى دنيا ! با تمام دارائيت و هزاران نعمتت به سوى عاشقان دل باخته‌ات برو و با آنان مكر و حيله كن . سپس گفت : گذشته‌ها كجاست ، آنان كه در زمان‌هاى قبل زندگى مىكردند چه شدند ؟ خاك آن‌ها را پوشاند ، زمان آنان را نابود كرد ! !\r\nاز پشت‌سر او فرياد زدم : اى بندهء خدا ! من امروز پشت‌سر تو هستم و در انتظار تمام شدن كارت بسر مىبرم تا با تو صحبتى بدارم . گفت : كار چه كسى تمام شود ، آن كه به سوى اوقات شتابان و اوقات هم به سوى او در شتاب است ، مىترسد قبل از اين كه وقت را غنيمت بداند ، مرگ او را بگيرد ؛ يا چه كسى از عمل و مناجات با محبوبش فارغ شود ، كسى كه روزگارش گذشت و گناهانش باقى مانده ؟ ! !\r\nسپس گفت : كجايى ؟ نزول مرگ و هر شدت و محنتى را در انتظارم . آن گاه ساعتى از من غافل ماند سپس خواند :\r\n\r\n","description":"","footnote":"","page_name":" 89 ","page_number":93},
  {"content":"\r\n\r\n [ وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ 
  ]  .\r\nو از سوى خدا آنچه را كه [ از عذاب‌هاى گوناگون 
  ] نمىپنداشتند ، آشكار مىشود .\r\nپس از خواندن اين آيه شديدتر از مرتبهء قبل فرياد زد و غش كرده به روى زمين افتاد .\r\nگفتم : از دنيا رفت ، نزديك شدم ديدم مىلرزد ، چون به هوش آمد گفت :\r\nبدىهايم را به فضلت ببخش ، پردهء لطفت را به من بپوش ، به كرم وجهت از گناهم عفو كن ، زمانى كه در برابرت قرار گرفتم از من چشم بپوش .\r\nبه او گفتم : به آن كسى كه به او نسبت به خودت اميد دارى و بر او تكيه كرده‌اى با من حرف بزن . گفت : برو دنبال كسى كه سخنش براى تو منفعت دارد ، چه كار دارى با كسى كه گناهانش او را هلاك كرده ، من در اينجا تا خدا بخواهد هستم ، با ابليس مىجنگم ، او هم با من در جنگ است ، من كمكى براى پيروزى جز تو ندارم .\r\nسپس به من گفت : مرا رها كن ، زبانم به خاطر تو از مناجات بازماند و قسمتى از قلبم به گفتگوى با تو ميل پيدا كرد ، از شرّ تو به خدا پناه مىبرم . آن گاه گفت : اى خدا ! مرا از سخطت پناه بده و به رحمتت بر من تفضّل كن .\r\nبه خود گفتم : اين عاشق خداست ، مىترسم او را از حال خوشش باز بدارم و به اين خاطر دچار عقاب حق شوم او را رها كرده و از آن مكان گذشتم « 1 » ! !\r\n\r\n91 - هر نفسى مرگ را مىچشد\r\nاز يكى از نيكان و شايستگان نقل شده كه مىگويد :\r\nدر مسيرى مىرفتم ، به درختى رسيدم ، خواستم قدرى استراحت كنم ، بزرگى بالاى سرم رسيد و گفت : برخيز كه مرگ نمرده . سپس بىهدف و بدون توجه به مقصدى شروع\r\n\r\n\r\n","description":"","footnote":"\r\n( 1 ) - عرفان اسلامى : 2 / 220 .\r\n","page_name":" 90 ","page_number":94},
  {"content":"\r\n\r\nبه رفتن كرد ، او را دنبال كردم ، شنيدم مىگفت :\r\nكُلُّ نَفْسٍ ذائِقَةُ الْمَوْتِ اللَّهُمَّ بارِكْ لِىَ فى الْمَوْتِ .\r\nهر نَفْسى مرگ را مىچشد ، اى خدا ! مرگ را بر من مبارك كن .\r\nبه او گفتم : بعد از موت چه ؟ گفت : هركس به بعد از مرگ يقين داشته باشد ، محكم دامن ترس از عقاب را مىچسبد و دنيا را جاى ماندن نمىبيند . سپس گفت : اى كسى كه در برابر وجهت ، هر وجهى هلاك است ، با توفيق نظر به وجهت مرا سپيد روى كن ، دلم را غرق عشق خود نما و مرا از ذلّت سرزنش فردا پناهم بده ، محقّقاً وقت حياى از تو رسيده و زمان توبه آمده . سپس گفت : اگر گذشت تو نبود ، اجل به من مهلت نمىداد ، و اگر عفوت نبود ، نسبت به آنچه نزد تو است آرزو پيدا نمىكردم ، آن گاه از من دور شد و گذشت « 1 » .\r\n\r\n92 - من از اين در نمىروم\r\nاز زنى از شايستگان از عباد حق نقل شده :\r\nچون نماز شب را بجاى مىآورد بالاى بام مىرفت ، پيراهن و روبند بر خود محكم مىكرد و مىگفت : خدايا ! ستارگان درآمدند و به تاريكى شب هجوم آوردند ، چشم‌ها خوابيد ، پادشاهان در به روى همه بستند ، هر عاشقى با معشوق خلوت كرد و من در برابر حضرت تو ايستاده‌ام . آن گاه به نماز روى مىكرد تا سحر مىرسيد و صبح صادق از پى آن آشكار مىگشت ، مىگفت : اى خداى من ! امشب گذشت و امروز آمد ، اى كاش مىدانستم ديشبم را قبول كردى تا به خود تهنيت بگويم ، يا نپذيرفتى تا عزا بگيرم ، من تا هستم همينم چنانچه تو همانى ، به عزّتت قسم اگر از پيشگاهت مرا برانى من از اين در\r\n\r\n\r\n","description":"","footnote":"\r\n( 1 ) - عرفان اسلامى : 2 / 222 .\r\n","page_name":" 91 ","page_number":95},
  {"content":"\r\n\r\nنمىروم ؛ زيرا آن اطلاعى كه من از جود و كرم تو دارم نمىگذارد از اين در نااميد شوم ! ! « 1 »\r\n\r\n93 - مناجات تا طلوع فجر\r\nمىگويند : زنى كور همه شب تا وقت سحر براى عبادت بيدار بود . چون سحر مىرسيد ، با صدايى حزين مىگفت : الهى ! بندگانت شب را گذراندند و به رحمت و فضل و مغفرتت سبقت گرفتند ، تو را به تو مىخوانم نه به غير تو ، مرا در گروه سبقت گيرندگان به رحمتت قرار ده ، مقامم را در بهشت در زمرهء مقرّبين بالا بر ، به بندگان شايسته‌ات ملحقم كن ، تو ارحم الراحمين واعظم العظماء و اكرم‌الكرمايى ، اى كريم ! آن گاه به حالت سجده بر زمين مىافتاد كه صداى افتادنش شنيده مىشد سپس تا طلوع فجر در گريه و مناجات بود « 2 » .\r\n\r\n94 - آنقدر گفت تا غش كرد\r\nيحيى بن بسطام مىگويد :\r\nشاهد مجلس شعوانه - آن زنى كه به حقيقت توبه كرده بود - بودم ، گريه و ناله‌اش شنيده مىشد ، به دوستم گفتم : او را تنها ببينم و بگويم : به خود رحم كن و اين قدر نفس را آزار مده ! گفت : اين تو و اين‌هم اين زن عابده . به نزد او آمديم ، من به او گفتم : اگر با نفس مدارا مىكردى و از گريه‌ات مىكاستى بهتر بود . گريه كرد و گفت : دوست دارم آن قدر گريه كنم تا اشكم تمام شود ، آن گاه خون بگريم تا حدّى كه قطره‌اى خون در جوارحم نماند ، من كجا و گريه ؟ من كجا و گريه ؟ آن قدر گفت تا غش كرد ! ! « 3 »\r\n\r\n\r\n","description":"","footnote":"\r\n( 1 ) - عرفان اسلامى : 2 / 223 .\r\n( 2 ) - عرفان اسلامى : 2 / 224 .\r\n( 3 ) - عرفان اسلامى : 2 / 224 .\r\n","page_name":" 92 ","page_number":96},
  {"content":"\r\n\r\n\r\n95 - در حالى كه چشم‌ها به خواب است\r\nعبداللّه بن حسن مىگويد :\r\nكنيزى رومى داشتم كه از حالات او تعجّب مىكردم ، بعضى از شب‌ها نزديك من مىخوابيد ، چون بيدار مىشدم او را نمىيافتم ، به دنبالش مىگشتم ، مىديدم در جايى از خانه سر به سجده گذاشته و مىگويد : به محبّتى كه بر من دارى مرا بيامرز . به او گفتم : نگو به محبّتى كه بر من دارى ، بگو به محبّتى كه بر تو دارم . گفت : نه ، او بود كه به محبّتش مرا از شرك نجات داد ، او بود كه به عشقش بر من ديده‌ام را در اين دل شب بيدار نگاه داشت ، در حالى كه چشم‌ها به خواب است ! ! « 1 »\r\n\r\n96 - سخط الهى\r\nابو هاشم قرشى مىگويد :\r\nزنى از يمن به منطقهء ما آمد و بر ديار ما وارد شد . او را سريّه مىگفتند ، به وقت شب از او ناله و زارى مىشنيدم ، به خدمتكار خانه گفتم : در احوال اين زن دقت كن ببين چه مىكند ؟\r\nاو را ديد چشم از آسمان برنمىدارد و همانگونه كه به سوى قبله قرار گرفته مىگويد :\r\nخداوندا ! سريّه را آفريدى و او را با نعمت‌هايت تغذيه كردى و از حالى به حالى سير دادى ، تمام برنامه‌هايت نيكو و بلاهايت بر من زيبا بود ، با اين همه من با چنگ زدن به دامن گناه ، خود را در معرض سخط تو قرار دادم ، مىبينى مرا ، انگار خيال مىكنم كه تو مرا در بدكرداريم نمىبينى در حالى كه تو عظيم و خبير و بر هر چيز توانايى « 2 » .\r\n\r\n97 - مرا در اين مكان رها كنيد\r\nشيخ كلينى از امام صادق عليه السلام نقل مىكند :\r\n\r\n\r\n","description":"","footnote":"\r\n( 1 ) - عرفان اسلامى : 2 / 225 .\r\n( 2 ) - عرفان اسلامى : 2 / 225 .\r\n","page_name":" 93 ","page_number":97},
  {"content":"\r\n\r\nدر زمان بنىاسرائيل مردى داراى منصب قضاوت بود ، قاضى را برادرى بود شايسته و صالح و او داراى زنى بود متديّن كه بعضى از انبياى بنىاسرائيل از نواده‌ها و نتيجه‌هاى او بودند !\r\nامير بنىاسرائيل جهت انجام كارى به شخص مطمئنّى نيازمند شد ، چنين شخصى را از قاضى خواست قاضى گفت : امروز موثّق‌تر از برادرم كسى را نمىشناسم امير او را خواست ، آن مرد از اجابت خواسته امير كراهت داشت ؛ به قاضى گفت : از اين كه امر همسرم را ضايع بگذارم ناراحتم . امّا عذر او قبول نشد و مجبور به انجام مأموريت گشت .\r\nبه برادر گفت : امروز چيزى در زندگى من از وضع همسرم مهم‌تر نيست ، بجاى من از او نگهدارى كن و به برنامه‌هاى زندگى اين زن خدايى توجّه داشته باش ، تا من از سفر برگردم !\r\nمرد به سفر رفت . زن از شدّت اتصال به حق از خانه خارج نمىشد . قاضى گاه به گاهى به درب خانه مراجعه كرده و نيازهاى منزل را رسيدگى مىكرد .\r\nروزى از آن زن متديّن درخواست نامشروع كرد . زن با كمال شدّت به او پاسخ منفى داد . قاضى او را تهديد كرد كه اگر خواسته‌ام را نپذيرى به امير مىگويم زن در غيبت برادرم خيانت كرد . زن به او گفت : آنچه از دستت برآيد كوتاهى مكن ! !\r\nقاضى شقى نزد امير ، از آن صالحهء عابده شكايت كرد . امير گفت : هرچه حكم شرع اقتضا مىكند در حق او اجرا كن !\r\nقاضى نزد زن آمد و گفت : دستور رجم تو را دارم ، يا خواسته‌ام را اجابت كن يا براى سنگسار شدن آماده باش . گفت : من به خاطر مولايم از اجابت خواستهء تو معذورم ، آنچه از دستت برآيد انجام بده !\r\nزن را از خانه بيرون كشيد ، گودالى آماده كرد و با گروهى از مردم او را به عنوان زن زناكار سنگسار كرد ، به خيال خودشان زن از شدت سنگسار مرد ؛ او را رها كرده و به خانه‌ها برگشتند . شب فرا رسيد ، زن در خود رمقى حس كرد ، از گودال درآمد و از شهرى كه در آن\r\n\r\n","description":"","footnote":"","page_name":" 94 ","page_number":98},
  {"content":"\r\n\r\nزندگى مىكرد دور شد ، به دير راهبى رسيد ، كنار در دير خوابيد . راهب پس از طلوع آفتاب او را ديد ، داستانش را پرسيد ، زن آنچه بر او رفته بود بيان كرد !\r\nراهب را فرزندى بود كه تازه از مرض خوب شده بود و نياز به سرپرستى مطمئن داشت ، طفل را براى تربيت به آن زن سپرد . خدمتكارى كه براى راهب خدمت مىكرد ، پس از ديدن آن زن به او چشم طمع دوخت ، خواستهء نامشروعش را اظهار كرد ، زن به او پاسخ منفى داد ، زن را تهديد به قتل كودك كرد ، جواب داد : آنچه از دستت برآيد كوتاهى مكن كه من دامن به ننگ گناه آلوده نكنم ! !\r\nخدمتكار ضربه‌اى به كودك زد كه منجر به قتل او شد ، با عجله نزد راهب آمده گفت :\r\nطفلت را به زن بدكارى واگذاشتى ، او هم طفل را كشت . راهب آمد به آن زن گفت : اين مزد خدمت من است ؟ پاسخ داد : من دست به خون اين بىگناه نياوردم ، داستان من اين نيست كه براى تو گفته‌اند ، سپس ماجراى خود را شرح داد . راهب گفت : علاقه به ماندن تو در اينجا ندارم ، اين بيست درهم را بگير و از اين ناحيه برو ! !\r\nاز آنجا حركت كرد ، به دهى رسيد كه مردى را زنده به دار آويخته بودند ، سبب پرسيد ؟ گفتند : در اينجا رسم است بدهكار را به چوب مىبندند تا تسويه حساب كند ! بيست درهم را داد و گفت : اين مديون را آزاد كرده و از اين بلا نجاتش دهيد .\r\nچون از دار به زير آمد به آن زن گفت : كسى هم چون تو بر من منّت دارد ، مرا از دار و از مرگ نجات دادى ، هم‌اكنون با تو هستم هرجا كه بخواهى به روى .\r\nبا هم آمدند تا به ساحل دريا رسيدند ، جمعى را با يك كشتى ديدند ، به زن گفت : در اينجا باش تا من براى اهل كشتى كار كرده و درهمى فراهم آورم . به كنار ساحل آمد ، از آنان پرسيد : كيستيد ؟ گفتند : جماعتى تاجريم . گفت : چه داريد ؟ گفتند : مال التجاره ، عنبر و اشياى ديگر . گفت : با من گوهر گرانبهايى است كه به همهء مال التجاره شما مىارزد .\r\nگفتند : چيست ؟ گفت : كنيزى ماهرو كه همانندش را تاكنون نديده‌ايد . گفتند : به ما\r\n\r\n","description":"","footnote":"","page_name":" 95 ","page_number":99},
  {"content":"\r\n\r\nبه فروش . گفت : به شرط اين كه برويد از نزديك او را ببينيد ، سپس دربارهء قيمتش با هم گفتگو مىكنيم ! !\r\nرفتند و او را ديدند و گفتند : جنس ارزنده‌اى است به ده هزار درهم او را فروخت ، پولش را گرفت و فرار كرد . تاجران نزد زن آمدند و گفتند : به درون كشتى آى . گفت : چرا ؟\r\nگفتند : تو را از مولايت خريده‌ايم . گفت : من مولايى ندارم . گفتند : حرف بيهوده نزن يا برخيز و سوار كشتى شو يا تو را مىبريم !\r\nبراى اين كه كسى به او چشم طمع نيندازد او را در سفينه‌اى كه جاى مال التجاره بود جاى دادند و خود به كشتى مسافرى سوار شدند . بادى وزيد ، كشتى مسافربرى غرق شد ، كشتى مال التجاره در درياها گشته و سپس به جزيره‌اى از جزاير دريا رسيد . آن زن بزرگوار از كشتى پياده شد ، جزيره‌اى ديد داراى آب خوشگوار و ميوه‌هاى گوناگون ، گفت :\r\nدر اينجا مىمانم ، از آب و ميوهء اين سرزمين الهى بهره گرفته و خدايم را در اين گوشهء خلوت عبادت مىكنم .\r\nخداوند بزرگ به پيامبرى از رسولان بنىاسرائيل وحى كرد : نزد امير شهر رو و به او بگو : مرا در يكى از جزيره‌هاى اين دريا خلقى است ، تو و همهء افراد منطقه به آنجا رويد و نزد او به گناهانتان اقرار كنيد و از او بخواهيد از شما درگذرد ، اگر او از شما گذشت من هم مىگذرم ! !\r\nپادشاه مملكت با اهل آن ديار به آن جزيره رفتند ، تنها زنى را ديدند كه در آنجا مشغول عبادت است . امير نزد زن آمد و گفت : قاضى شهر نزد من آمد و از زنى سعايت كرد ، من او را امر به سنگسار آن زن كردم ، در حالى كه در آن داستان تحقيق ننمودم ، از گناهم مىترسم مرا ببخش . زن گفت : تو را بخشيدم بنشين . سپس شوهر زن آمد ، در حالى كه همسر خود را نشناخت داستان خود را گفت و ترس خويش را از اين كه حق زن در جنب او ضايع شده باشد اعلام كرد و طلب آمرزش نمود . زن گفت : تو را بخشيدم نزد امير بنشين .\r\n\r\n","description":"","footnote":"","page_name":" 96 ","page_number":100},
  {"content":"\r\n\r\nآن گاه قاضى آمد و از زن طلب بخشش كرد او هم بخشيده شد . سپس راهب آمد ، راهب را هم بخشيد . آن گاه آن ناپاك نمك به حرام ناموس فروش آمد و از آن زن طلب عفو كرد . زن گفت : برو خدا تو را نبخشد . سپس زن نزد شوهر خود آمد و خويش را معرّفى كرده آن گاه گفت : من از اين پس حاجت به مردى ندارم ، ديدى كه از مردم بىتقوا چه ديدم ، مرا در اين مكان رها كنيد تا بقيّهء عمر به عبادت حق مشغول باشم « 1 » .\r\n\r\n98 - من و عمل حرام ؟\r\nنوشته‌اند : در بنىاسرائيل زنى زناكار بود ، كه هركس با ديدن جمال او ، به گناه آلوده مىشد ! درب خانه‌اش به روى همه باز بود ، در اطاقى نزديك در ، مشرف به بيرون نشسته بود و از اين طريق مردان و جوانان را به دام مىكشيد ، هركس به نزد او مىآمد ، بايد ده دينار براى انجام حاجتش به او مىداد !\r\nعابدى از آنجا مىگذشت ، ناگهان چشمش به جمال خيره كنندهء زن افتاد ، پول نداشت ، پارچه‌اى نزدش بود فروخت ، پولش را براى زن آورد و در كنار او نشست ، وقتى چشم به او دوخت ، آه از نهادش برآمد كه اى واى بر من كه مولايم ناظر به وضع من است ، من و عمل حرام ، من و مخالفت با حق ! با اين عمل تمام خوبىهايم از بين خواهد رفت ! !\r\nرنگ از صورت عابد پريد ، زن پرسيد اين چه وضعى است . گفت : از خداوند مىترسم ، زن گفت : واى بر تو ! بسيارى از مردم آرزو دارند به اينجايى كه تو آمدى بيايند .\r\nگفت : اى زن ! من از خدا مىترسم ، مال را به تو حلال كردم مرا رها كن بروم ، از نزد زن خارج شد در حالى كه بر خويش تأسف و حسرت مىخورد و سخت مىگريست !\r\nزن را در دل ترسى شديد عارض شد و گفت : اين مرد اولين گناهى بود كه مىخواست\r\n\r\n\r\n","description":"","footnote":"\r\n( 1 ) - عرفان اسلامى : 2 / 226 .\r\n","page_name":" 97 ","page_number":101},
  {"content":"\r\n\r\nمرتكب شود ، اين گونه به وحشت افتاد ؛ من سال‌هاست غرق در گناهم ، همان خدايى كه از عذابش او ترسيد ، خداى من هم هست ، بايد ترس من خيلى شديدتر از او باشد ؛ در همان حال توبه كرد و در را بست و جامهء كهنه‌اى پوشيد و روى به عبادت آورد و پيش خود گفت : خدا اگر اين مرد را پيدا كنم ، به او پيشنهاد ازدواج مىدهم ، شايد با من ازدواج كند ! و من از اين طريق با معالم دين و معارف حق آشنا شوم و براى عبادتم كمك باشد .\r\nبار و بنهء خويش را برداشت و به قريهء عابد رسيد ، از حال او پرسيد ، محلّش را نشان دادند ؛ نزد عابد آمد و داستان ملاقات آن روز خود را با آن مرد الهى گفت ، عابد فريادى زد و از دنيا رفت ، زن شديداً ناراحت شد . پرسيد از نزديكان او كسى هست كه نياز به ازدواج داشته باشد ؟ گفتند : برادرى دارد كه مرد خداست ولى از شدت تنگدستى قادر به ازدواج نيست ، زن حاضر شد با او ازدواج كند و خداوند بزرگ به آن مرد شايسته و زن بازگشته به حق پنج فرزند عطا كرد كه همه از تبليغ كنندگان دين خدا شدند ! ! « 1 »\r\n\r\n99 - استغراق در حق\r\nدر تفسير عرفانى « روح البيان » آمده است :\r\nمردى دچار پا درد سخت شد ، طبيب گفت : اگر پايش را قطع نكنند ، براى او خطر جانى دارد ، مريض رضايت به قطع پا داد ، ولى به طبيب گفت : وقتى آمادهء قطع كردن شدى ، من ذكرى را شروع مىكنم از مرتبهء سه به بعد مشغول قطع كردن شو . طبيب آمادگى خود را اعلام كرد ؛ مرد شروع به يا رب يا رب گفتن كرد ، در حال ذكر بود كه طبيب پايش را قطع كرد ، او هنوز مشغول ذكر بود ، به او خبر دادند كار طبيب تمام شد . گفت : پاى بريده را با احترام ببريد و در قبرستان دفن كنيد و علّت اين كه مىگويم به اين پاى بريده احترام\r\n\r\n\r\n","description":"","footnote":"\r\n( 1 ) - عرفان اسلامى : 2 / 229 .\r\n","page_name":" 98 ","page_number":102},
  {"content":"\r\n\r\nكنيد ، براى اين است كه از ابتداى تكليف اين پاى من قدمى خلاف خدا برنداشته است ! ! « 1 »\r\n\r\n100 - شعور حيوانى\r\nصاحب « راز آفرينش انسان » در مقالهء نهم از كتاب خود مىگويد :\r\nجاى شگفتى است كه در ميان اين همه انواع مختلف حيوانى كه بر روى كرهء ارض ظاهر شده‌اند ، اعم از آن‌ها كه فعلًا وجود دارند ، يا آن‌ها كه منقرض گرديده و نابود شده‌اند غير از شعور حيوانى هيچ‌گونه قواى دماغى ديگرى مشاهده نشده است ، تا ظهور شخص انسان ، از هيچ حيوانى اثرى بر جا نمانده است كه توانسته باشد قطعه سنگى را بتراشد ، يا ارقام را تا ده بشمرد يا اصلًا معنى رقم را فهميده باشد .\r\nدر گير و دار عرصهء خلقت پاره‌اى مخلوقات به ظهور رسيده‌اند كه عالىترين درجهء شعور حيوانى يا هوش يا حسيّات دقيقهء ديگر را از خود ظاهر ساخته‌اند .\r\nزنبور قرمز ، ملخ را شكار مىكند و آن را در گودالى مىاندازد و به نقطهء مناسبى از بدن ملخ شروع به تخم‌گذارى مىكند و همين كه بچه‌ها از تخم درآمدند از گوشت بدن ملخ تغذيه مىكند بدون آن كه يك دفعه او را بكشد ؛ زيرا در اين صورت خود آن‌ها هم تلف خواهند شد .\r\nزنبور اين عمل را هر مرتبه بايد با نهايت صحّت و دقّت انجام داده باشد و الّا نسلى به وجود نمىآيد .\r\nعلم هنوز نتوانسته است توجّهى بر اين عمل بكند ، ولى با وجود اين نمىتوان اين اقدام عجيب را حمل بر تصادف و اتّفاق كرد .\r\n\r\n\r\n","description":"","footnote":"\r\n( 1 ) - عرفان اسلامى : 2 / 231 .\r\n","page_name":" 99 ","page_number":103},
  {"content":"\r\n\r\nپس از آن زنبور سوراخى در زمين مىكند و خود با نهايت خوشوقتى وارد آن شده در همانجا جان مىسپارد ، نه خود زنبور و نه اخلاف آن سر از كارى كه مىكنند در نمىآورند و نمىدانند بچه‌هاى آن‌ها پس از تولد چه مىكنند و اصلًا نمىدانند داراى فرزندى هستند ، زنبور حتّى نمىداند كه خود او به وجود آمده و زندگى كرده و مرده است .\r\nزنبوران عسل و مورچگان تشكيلاتى به وجود آورده و حكومتى براى خود ساخته‌اند و در دستگاه خود او نوع سرباز و كارگر و غلام و خدمتكار ، افرادى مىگمارند .\r\nدر ميان يك طايفه از مورچگان رسم است كه كارگران دانه جمع مىكنند و به لانه مىآورند تا در زمستان سايرين از آن تغذيه كنند ، براى اين منظور حجره‌هاى مخصوص آسياب تعبيه كرده‌اند كه مورچگان مخصوصى كه داراى فك‌هاى بزرگ و قوى هستند دانه‌ها را در آنجا آسياب كنند و براى غذاى سايرين آماده سازند .\r\nشغل منحصر به فرد اين كارگران آسياب كردن دانه‌هاست و همين كه فصل پائيز فرا رسيد و دانه‌ها همه آسياب شد ، آن وقت مصالح عمومى اقتضا مىكند كه حتّى المقدور در مصرف آذوقه صرفه‌جويى شود و چون عدّهء آسيابان در نسل جديد رو به افزايش مىگذارد ، به منظور همين صرفه‌جويى مورچگان نظامى شروع به اعدام آسيابانان مىكنند .\r\nبرخى از مورچگان به سائقهء طبيعى يا از روى فهم و شعور حقيقى مزارع مخصوصى ترتيب مىدهند و قارچ در آن مىكارند و به مصرف غذاى خود مىرسانند ، همين جماعت پاره‌اى كرم‌ها و شته‌هاى درخت را به دام آورده آن‌ها را اهلى مىكنند و به جاى گاو ماده و بز از آن‌ها استفاده مىكنند و از شيرهء شيرينى كه از آن‌ها مىدوشند تغذيه مىنمايند ، همچنين مورچگان افرادى را اسير كرده و به نام غلام و خدمت گزار نگاه مىدارند .\r\nبعضى از مورچگان براى ساختن لانه ، اوّل برگ‌ها را به قطعات مرتب مىبُرند و كارگران\r\n\r\n","description":"","footnote":"","page_name":" 100 ","page_number":104},
  {"content":"\r\n\r\nآن قطعات را به جاى خود نگاه مىدارند و بعد براى آن كه آن‌ها را به هم متّصل سازند ، اطفال خود را در حالى كه هنوز به صورت تخم هستند مثل دوك پشم‌ريسى از ميان اين برگ‌ها مىگذرانند و با لعابى كه از تن اين اطفال خارج مىشود ، گوشهء برگ‌ها را بهم مىدوزند ، بدين ترتيب بچهء مورچه ، ناكام از توليد پيله در اطراف بدن خود ، محروم مىماند ولى در عوض نفع اجتماع را ملحوظ كرده و به جامعهء خود خدمتى مىكند .\r\nچطور مىتوان باور كرد كه اتم‌ها و ذرات بيجان كه وجود مورچه را تشكيل مىدهند قادر به اجراى اين همه عمليات غامض و عجيب باشند و آيا نبايد گفت عقلى و شعورى در ميان هست كه آن‌ها را به چنين كارهايى وامىدارد ؟ ! « 1 » آرى ، عقل آن‌ها خدا است و خود آن‌ها از عقل بىبهره‌اند ، ولى از ميان جانوران تنها انسان است كه رشد قواى دماغى او به حدّى رسيده كه مىتواند تعقّل و استدلال كند ، [ و هموست كه لياقت دارا شدن عقل را به او عطا كردند 
  ] « 2 » .\r\n\r\n\r\n","description":"","footnote":"\r\n( 1 ) - اميرالمؤمنين عليه السلام در خطبهء 227 نهج البلاغه دربارهء مورچه مىفرمايد : مورچه را بنگريد كه با اين كوچكى جثّه و نازكى اندامش كه شكل آن را به چشم مىتوان دريافت و به انديشه مىتوان درك كرد چسان راه زمين خويش را پيموده و بر رويش شتابان است ، دانه به لانه‌اش مىكشد و آن را در سوراخش تهيه ديده براى زمستان و هنگام گرما براى آمدن سرما دانه جمع مىكند ، خداوند ضامن روزيش بوده ، مناسب حال راه روزى برايش گشاده پروردگار مهربان از آن غافل نيست ، اگر در سنگ سخت و خشكى باشد خداوند بخشايش‌گر محروم و بىبهره‌اش نخواهد گذاشت و اگر در مجارى هاضمهء آن و در پست و بلند و اطراف اضلاع شكم و آنچه از چشم و گوش كه در سر آن است بينديشى از آفرينشش دچار شگفتى شده و از وصفش به رنج اندر آيى ، بزرگ است خداوندى كه مور را بر دست و پا نگهداشته و به روى ستون‌هاى تنش بنايش فرموده ، تا آنجا كه مىفرمايد : شوربخت آن كه وجود مقدّر و گرداننده را منكر شود . اينان گمان مىكنند كه هم‌چون گياه خودروى ، زارع و برزگرى ندارند و صور گوناگون و رنگارنگشان را پديد آورنده و نقاشى نمىباشد ، اينان در مدّعايشان تكيه بر برهان نمىكنند ، آيا ممكن است بنايى را بنا كننده و گناه و جنايتى را جنايت كننده نباشد ؟ !\r\n( 2 ) - عرفان اسلامى : 2 / 283 .\r\n","page_name":" 101 ","page_number":105},
  {"content":"\r\n\r\n\r\n101 - بانيانِ جنگ‌هاى صليبى\r\nوقتى در موضوع جنگ‌هاى صليبى ، با كمال دقّت و بىطرفى ، به بررسى مىپردازيم ، مىبينيم جنگ‌هاى صليبى كه محصولى جز ريخته شدن خون ميليون‌ها بىگناه و خرابى هزاران مسكن و مأوا و به غارت رفتن اموال ميليون‌ها مظلوم و سوختن و خاكستر شدن كاشانه و اثاث مردم نداشت ، بر هيچ منطق و فلسفهء الهى و اجتماعى استوار نبود ، بلكه ريشه و علّت آن هوىپرستى يك عالم مسيحى و پاپى خائن بود ! !\r\nاو ادّعا داشت كه تربت عيسى در دست مسلمانان است و از مسلمانان تعبير به كفّار كرد و قيام مسيحيّت را كه به اصطلاح او مؤمن بودند عليه كفّار يعنى مسلمانان براى نجات تربت عيسى واجب دانست ! ! و مسيحيان هم به فتواى او و اربابان بعدى نسبت به مسلمانان از هيچ جنايتى فروگذار نكردند .\r\nدر حالى كه مىدانست قرآن مجيد ، كتاب آسمانى مسلمانان ، از مريم به عنوان دارندهء مقام عصمت و از عيسى مسيح به بهترين صورت ياد كرده و حتّى كشته شدن عيسى را با كمال صراحت نفى نموده و هيچ دليلى براى كشته شدن عيسى در اختيار مسيحيان نيست و قبرى كه براى عيسى در بيت المقدس ادّعا مىكنند ريشه و اصل ندارد ، ولى از باب هوس و هوىپرستى و به خاطر حفظ رياست پوشالى و بدست آوردن مال و منال ، تحت پوشش نجات قبر عيسى فتواى ريخته شدن خون مسلمانان و به غارت رفتن اموالشان را صادر مىكند ! ! بدون شك بازگو كردن تمام جوانب جنگ‌هاى صليبى كتابى جداگانه مىخواهد ، در اين قسمت كه ضرر علم آلوده به هوى مورد بحث است ، فقط به اقرار جنگجويان وحشى مسيحى با استناد به نوشته‌هاى آلبرماله كه خود يك فرد مسيحى است اكتفا مىشود .\r\nاو مىنويسد : پاپ اوربن دوّم كه فرانسوى بود ، مجمعى در كلرمون منعقد نموده مشغول اصلاح امور اهل علم فرانسه بود ، روز 28 نوامبر 1095 كه بايد مجمع ختم شود ،\r\n\r\n","description":"","footnote":"","page_name":" 102 ","page_number":106},
  {"content":"\r\n\r\nبا حضور جمع كثيرى از روحانيون و امناى دين و سركردگان مركز و جنوب فرانسه شرحى از صدمات زوّار ارض اقدس بيان كرده امت نصارى را دعوت نمود كه اسلحه بردارند و تربت عيسى را نجات دهند . . .\r\nبعد از خاتمهء مجمع كلرمون ، پاپ در مركز و جنوب فرانسه به گردش پرداخت ، مردم را به جنگ ترغيب مىكرد و ضمناً به عموم اسقف‌ها نامه كرده آن‌ها را دعوت نمود كه براى جنگ صليب به وعظ بپردازند و ديگران را نيز به وعظ وادارند ، ضمناً وعده داد كه هركس در اردوكشى شركت كند تمام معاصى و گناهانش بخشيده و آمرزيده خواهد شد و مادامى كه اردوكشى خاتمه نيافته زن و فرزند و دارايىاش از تعرّض مصون و در امان ديانت خواهد بود .\r\nيكى از ياران پرشور پاپ در شمال فرانسه راهبى بود اصلًا از حوالى آمين موسوم به پطروس و ملقّب به ناسك ؛ راهب مزبور از هرجا گذر كرد شور بزرگى براى جنگ صليبى درانداخت .\r\nبنابه روايت گيبر دونوژان ، حكّام و سواران جنگى هنوز در باب تدارك سفر رأى مىزدند كه فقرا به شوق و شعف به تهيه و تدارك پرداختند ، همه‌كس خانه و مُوِستان و مايملك خود را انداخته يا آن‌ها را به ثمن بخس مىفروخت و به وجد و سرور عازم مىشد .\r\nآنچه را كه مىديدند به كار سفر نمىرود به عجله تمام پول مىكردند ، فقرا گاو خود را مانند اسب نعل كرده به ارّابه مىبستند و آذوقه و فرزندان خردسال خود را بر ارابه نهاده از دنبال خود مىكشيدند ، اطفال خردسال به هر محكمه يا خانه‌اى كه مىرسيدند ، مىپرسيدند : بيت المقدس اينجاست ؟ ! !\r\nهنوز از دعوت اوربن دوّم در كلرمون سه ماه نگذشته بود ، كه يك دستهء چهل پنجاه هزار نفرى از زن و مرد از جا كنده شده به هدايت پطرس ناسك و سوارى جنگى موسوم به\r\n\r\n","description":"","footnote":"","page_name":" 103 ","page_number":107},
  {"content":"\r\n\r\nگوتيه بينوا به راه افتاد و چون از رود رن گذشت ، دستهء ديگرى شبيه به آن از زوار آلمان به وى ملحق شدند ، اين عدّه براى گذران خود هرجا مىرسيد غارت مىكرد و انواع ظلم‌ها را مرتكب مىشد .\r\nدر هر صورت قشون صليبى پس از طى جاده‌هاى طولانى و جنايات بىشمار به بيت المقدس رسيد و پس از مدّتى وارد شهر شده خون‌ريزى سختى به پا كرد ! !\r\nگود فروآدوبويون به پاپ نوشت : اگر مىخواهيد بدانيد با دشمنانى كه در بيت المقدس به دست ما افتادند چه معامله شد ، همين قدر بدانيد كه كسان ما در رواق سليمان و در معبد در لجّه‌اى از خون مسلمانان مىتاختند و خون تا زانوى مركب مىرسيد ! !\r\nعموم روايات بر قتل عام شهادت مىدهد ، تقريباً در آن ناحيه ده‌هزار مسلمان در معبد قتل عام شد و هركس در آنجا راه مىرفت تا بند پايش را خون مىگرفت !\r\nاز كفّار هيچ‌كس جان نبرد و حتّى زن و اطفال خردسال را هم معاف ننمودند ، پس از كشتار نوبت به غارت رسيد ، كسان چون از خون‌ريزى سير شدند به خانه‌ها ريختند و هرچه به دستشان افتاد ضبط كردند ، هركس چه فقير چه غنى به هرجا وارد مىشد ، آن را ملك طلق خود مىدانست و اين رسم چنان سارى بود كه گويى قانونى است كه بايد مو به مو رعايت شود ! ! « 1 »\r\n\r\n102 - محاكم تفتيش عقايد\r\nبه موازات رشد عقلى انسان ، علم در همهء جوانبش در حال پيشرفت بود ، عقلا و دانشمندان ، براى كشف حقايق به تكاپو افتاده بودند ؛ اروپا طبق نظريهء محقّقين خود آن‌ها با اثرگيرى از علوم اسلامى ، در راه تحقيق مسائل علمى افتاده بود ، ولى پيشرفت\r\n\r\n\r\n","description":"","footnote":"\r\n( 1 ) - عرفان اسلامى : 2 / 321 .\r\n","page_name":" 104 ","page_number":108},
  {"content":"\r\n\r\nدانش به صلاح كليسا و اربابانش نبود ؛ زيرا بيدارى ملّت‌ها ، به حكومت شيطانىشان - كه زير پردهء دين پنهان شده بود - خاتمه مىداد . پاپ‌ها و كشيشان چندى پس از عيسى به كتمان حق عادت كرده بودند و تحريف حقايق طبيعت دوّم آنان شده بود ، اينان به هنگام ظهور اسلام هم ، از اين دو جنايت فروگذار نبودند ، به وقت حركت علمى اروپا ، بنا گذاشتند با علم و عالم به مخالفت برخيزند و هرچه را مطابق كتب دينى تحريف شدهء خود نديدند نابود كنند ؛ اگر كتمان حق و تحريف حقايق در كار نبود ، مخالفت با علم هم پيش نمىآمد و وضع تاريخ غير از اين بود ، آن‌ها باعث شدند كه چهرهء دين به طور مطلق مورد نفرت قرار بگيرد ، آن‌ها اكثريّت مردم روى زمين را به مسئلهء خدا و قيامت و اخلاق بدبين كردند و اسلام هم در بين مسلمانان از خطر و جنايت آنان درامان نماند ؛ آن‌ها كارى كردند كه در دنيا وانمود شد دين با علم و پيشرفت و تمدّن مخالف است ؛ اين عقيده كه محصول مظالم كليسا بود به ممالك اسلامى هم سرايت كرد و جامعه اسلامى را از اسلام دور كرد ، مسلمانان هم تصوّر كردند راه رسيدن به تمدّن جدايى از دين است ؛ گرمى و حرارت اين عقيده به آنان اجازه نداد كه فكر كنند ، كدام دين مانع علم و پيشرفت است ، دين خالص يا دين تحريف شده .\r\nاسلام - / كه به طور خالص در قرآن و روايات صحيح منعكس است - / علّت بيدارى ، علم ، استقلال ، آزادى ، شرف ، آبرو ، خير دنيا و آخرت است ، ولى دين تحريف شده به طور صددرصد مانع ترقّى و پيشرفت و بلكه علّت بدبختى است ! !\r\nولى پاپ‌ها و كشيش‌ها به غارت ، شهوت ، حكومت ، خيانت و پليدى خو كرده بودند ، هوى بر آنان حاكم بود ، هوس‌پرستى دين آنان بود و به فرمودهء قرآن معبود ، معشوقى جز هوى نداشتند ، با اين كه عالم به بعضى از حقايق بودند ، ولى هوى مانع از اين بود كه بتوانند به علم خود عمل كنند ! !\r\nبه خاطر هوى و هوس به برپا شدن محاكم تفتيش عقايد دستور دادند و به عنوان\r\n\r\n","description":"","footnote":"","page_name":" 105 ","page_number":109},
  {"content":"\r\n\r\nنماينده خدا و مالك رقاب عباد الهى ، بيداران و صاحبان علم را به محاكمه كشيده و به خاطر اين كه علومشان با كتب مذهبى تحريفى و عقايد كليسا موافق نبود محاكمه و محكوم كردند .\r\nدر كتاب « رويدادهاى مهمّ تاريخ » جهان آمده است :\r\nبزرگ‌ترين بدبختى در آن روزگار غم‌آلود و ترسناك اين بود كه انسان از شكنجهء انسان غرق شور و شعف و نشاط مىشد ، انسان عطشى فوق‌العاده براى كشتن انسان در وجود خود احساس مىكرد .\r\nآيا انسان ممكن است اسير و گرفتار شادىها باشد و آيا ممكن است اين شادىها را با ديدن انسان ديگرى در غل و زنجير دو چندان كند ؟\r\nآيا ممكن است آيين ( به اصطلاح ) مذهبى طريق كشتار و خونريزى را به بشريّت بياموزد و دانشمندان و متفكّران را در ميان شعله‌هاى سوزان آتش با تشريفات خاصّى بسوزاند ؟\r\nخميرمايهء نانى كه پاپ در دورهء انگيزيسيون به مردم پيشنهاد كرده بود اين بود كه افكار آن‌ها مانند موم بايد در دست كشيشان كليسا باشد .\r\nمارسل كاشن مىنويسد :\r\nدر دورهء انگيزيسيون پنج ميليون تن انسان را به اتّهام فكر كردن و نپذيرفتن فرمان پاپ به صليب كشيدند ، تنها سال‌هاى 1481 - 1499 به دستور دادگاه‌هاى تفتيش عقايد 1020 نفر را زنده در آتش افكندند و 6860 تن را شقّه كردند و 97023 نفر را آن قدر زجر دادند تا زير ضربات شكنجهء شلّاق ، دنيا را وداع گفتند ؛ مردم را دسته دسته به اتّهامات واهى دستگير و سنگسار مىكردند .\r\nولتر نويسندهء فرانسوى حق داشت كه بگويد :\r\nآيين اسلام وجود خود را به حدّ اعلاى انسانيّت و جوانمردىهاى بنيان‌گذارش مديون\r\n\r\n","description":"","footnote":"","page_name":" 106 ","page_number":110},
  {"content":"\r\n\r\nاست ، در صورتى كه مسيحيان با شمشير و زجر و آتش ، دين خود را تحميل كرده‌اند ! !\r\nكاس مينسكى در كتاب « تاريخ قرون وسطى » نوشته است :\r\nدر اسپانيا اعدام رافضيان ( مخالفان كليسا ) به جشن رسمى مبدّل مىشد و نام ( آوت دافه ) يعنى كار عقيده به خود گرفت . سوزاندن رافضيان در ميدان‌هاى شهر و در حضور دربار پادشاه اشراف و شهريان انجام مىگرفت ، در اين مراسم روحانيون كليسايى در حالى كه آوازهاى مذهبى مىخواندند ، به صحنه مىآمدند و محكومين را به سوى جايگاه اعدام مىبردند .\r\nغالباً اعدام دسته‌جمعى صورت مىگرفت . ترك مادام مفتّش عقايد كه به هنگام رياست بر كرسى انگيزيسيون هشت هزار نفر از كفّار و مرتدّان را به آتش انداخت ، شهرت مخوفى كسب كرده است .\r\nديوان تفتيش عقايد در فرانسه به فرمان پاپ گرگوار نهم ، شروع به كار كرد و مدّت هيجده سال مردم جنوب فرانسه در ترس و وحشت زندگى مىكردند .\r\nپاپ مأمورانى به نواحى مختلف جنوب اعزام كرد و به آن‌ها اختيارات تام عطا كرد تا هركس را مظنون بدانند به حبس محكوم كنند ، اگر متّهم انكار مىكرد ، از او با شكنجه‌هاى مخوف و طاقت‌فرسا اعتراف مىگرفتند ، اگر در پايان اعتراف ، متّهم توبه مىكرد ، به مجازات محكوم مىشد ؛ ولى اگر حاضر به انجام مراسم توبه نمىشد ، يا آن كه قبلًا توبه كرده و توبه را شكسته بود ، به دستور نمايندگان پاپ زنده در آتش مىسوخت .\r\nدر زمان سن‌لويى يكى از كسانى كه در شامپانى مأمور تعقيب مظنونين بود ، دستور داد كه در يك جلسه 183 نفر كافر را سوزاندند .\r\nشب بارتولومى يكى از شب‌هاى بسيار آشفتهء تاريخ است ، در اين شب هزاران زن و مرد و كودك به خاك و خون غلتيدند ، تصوير زنده‌اى از اين شب وحشتناك در نوشته‌هاى مورّخان نقش بسته است .\r\n\r\n","description":"","footnote":"","page_name":" 107 ","page_number":111},
  {"content":"\r\n\r\nدر اين شب مخوف ، كاتوليك‌هاى فرانسه عزم جزم كردند به زندگى مخالفان خود ( كالوينيزم‌ها ) خاتمه دهند . آنان در اين شب به ناله پيره‌زنان ، گريهء كودكان و استغاثهء مادران گوش نمىدادند ، حكم تكفير و كشتار مخالفان صادر شده بود و انسان وقتى فجايع آن شب را مطالعه مىكند بىاختيار با خود مىگويد :\r\nقلب بشر از چه جنون وحشيانه‌اى آكنده است ؟ و اين است ماجراى مخوف در شب بيست و سوّم و بيست و چهارم اوت در عرفه ، روز سن بارتلمى نواى شوم مصيبت از تمام ناقوس‌هاى پاريس طنين افكند ؛ با اين علامت قتل عام هوگنوها كه در خواب غافلگير شده بودند آغاز شد ، جنگ در روزهاى بعد ادامه يافت و به ولايات كشيده شد ، بنا به تخمين معاصران در اين واقعه بيش از سىهزار تن كشته شدند .\r\nقتل عام هوگنوها و سوختن خانه‌هاى آن‌ها و غارت اموال سه روز ادامه داشت ، كوچه‌ها از اجساد مردان ، زنان و كودكان پوشيده بود ! !\r\nپاپ رم از شوق به هيجان آمد و دستور داد به شكرانهء پيروزى بر كافران ، رم را آذين بندند و چراغان كنند ! ! « 1 »\r\n\r\n103 - عالمان هوىپرست ، اساس حكومت بنىاميه\r\nكسى نيست كه بنىاميه را از پليدترين چهره‌هاى ننگين بشرى نداند ؛ كسى نيست كه از جنايات و مظالم اين وحشيان خطرناك خبر نداشته باشد ؛ كسى نيست كه نداند ، بنىاميه مسير قسمت مهمّى از تاريخ حيات بشر را از پاكى به ناپاكى منحرف كردند ؛ كسى نيست كه نداند ، عزيزترين چهره‌هاى پاك تاريخ به دست اين جانيان به فجيع‌ترين وضعى كشته شدند و يا در سياه‌چال‌ها ، از شدت شكنجه و رنج قالب تهى كردند !\r\n\r\n\r\n","description":"","footnote":"\r\n( 1 ) - عرفان اسلامى : 2 / 324 .\r\n","page_name":" 108 ","page_number":112},
  {"content":"\r\n\r\nمعاويه پايه‌گذار حكومت اموى ، با تكيه بر عالمان هوىپرست ، خود را مسلمان جا زده بود و تمام جنايات خود را در پوشش فتواهاى عالمان كثيف و پستى هم‌چون سمرة بن جندب و ابوهريره تصحيح مىكرد و به محض اين كه بر اثر مظالم و خيانت‌هايش ، مورد سؤال مسلمانان قرار مىگرفت ، از آن‌گونه عالمان براى تبرئهء خود كمك مىخواست ؛ آن‌ها هم با گرفتن اندكى رشوه به عنوان اين كه سال‌ها در مصاحبت رسول اكرم صلى الله عليه و آله بودند ، احاديثى برابر با مذاق حكومت معاويه و براى پاك كردن او از قول پيامبر صلى الله عليه و آله جعل مىكردند و به خورد تودهء مردم كه از خط تحقيق و علم جدا بودند ، مىدادند و با استفاده از ايمان مردم به پيامبر صلى الله عليه و آله ، اين‌چنين وانمود مىكردند كه معاويه كارهايش بر طبق اصول اسلام و سنّت رسول اللّه صلى الله عليه و آله است و از همين راه بود كه پايه‌هاى حكومت اموى ، به عنوان حكومت مذهبى و جانشينى از رسول اكرم صلى الله عليه و آله محكم و استوار مىشد و با تكيه بر آن عالمان هوىپرست بود كه هر جنايتى خواست ، خود و دودمانش مرتكب شدند ، جناياتى كه از نظر كميّت و كيفيّت در تاريخ سابقه ندارد . راستى اگر گفته شود آلودگى آن عالمان از معاويه بيش‌تر بود و عذاب آنان در قيامت سخت‌تر خواهد بود ، سخنى به گزاف گفته نشده است .\r\nرشوه دادن معاويه ، براى جعل حديث از قول پيامبر ، آن هم در جهت استحكام پايه‌هاى حكومت اموى در جامعه و كوبيدن بهترين عباد خدا ، آن قدر بالا گرفت كه پس از سمره و ابوهريره ، عدّه‌اى بىكار و شكم‌پرست به فكر جعل حديث افتادند و از اين راه به نان و نوايى رسيدند . جعل حديث از قول پيامبر صلى الله عليه و آله و پخش آن در ميان مردم پس از مدّتى ، شناخت اسلام راستين را با مشكل عجيبى روبرو كرد ! !\r\nبيداران راه خدا ، با راهنمايى قرآن و ائمهء طاهرين ، براى بازشناساندن اسلام محمّدى ، از اسلام اموى چه رنج‌ها كه نبردند ، چه زندان‌ها كه نرفتند ، چه شكنجه‌ها كه نشدند و چه شهداى و الا مقامى كه تقديم مكتب پاك اسلام نكردند ! !\r\n\r\n","description":"","footnote":"","page_name":" 109 ","page_number":113},
  {"content":"\r\n\r\nراستى اگر ايستادگى امامان شيعه و ياران با وفاى آنان نبود ، احدى تا قيامت موفّق به يافتن اسلام صحيح نمىشد .\r\nمنصفين اهل سنّت عقيده دارند كه گرچه نويسندگان شش كتاب اصولى اهل سنّت براى بازشناساندن احاديث صحيح رنج زيادى بردند ؛ باز در همين كتب ، احاديثى يافت مىشود كه با اصول اسلام راستين موافق نيست و دست آلودهء جعل حديث از آن‌ها پيداست .\r\nسه نفر از علماى اوليّهء اهل سنّت ، كه صاحب سه كتاب از شش كتاب معروفند ، براى تهذيب احاديث مورد قبول خودشان زحمت زيادى كشيدند ! !\r\nمحمّد بن اسماعيل بخارى ( 194 - 256 ق ) ، هزار شب تا صبح بيدار ماند تا توانست از ميان 600 هزار حديث 591000 حديث را مردود كرده و تنها نه هزار حديث انتخاب كند و با آن نه هزار جامع خود را نوشت ! !\r\nمسلم بن حجاج قشيرى ( متوفّاى 261 ) از 300 هزار حديث 293 هزار آن را كنار زد و تنها هفت هزار حديث براى نوشتن كتاب صحيح خود انتخاب كرد ! !\r\nاحمد بن حنبل ( متوفّاى 241 ) با زير و رو كردن يك ميليون حديث 960 هزار آن را مردود دانست و چهل هزار آن را قبول كرد و مسند خود را به وجود آورد .\r\nمهم اينجا است كه وقتى شيعه احاديث مورد قبول اين كتب اهل سنّت را با شرايط الهى و قرآنى خودش به ميزان سنجش مىكشد ، چيزى به عنوان خبر و حديث صحيح و مورد قبول جز قسمتى خيلى محدود باقى نمىماند و از همين مرحله شما حساب كنيد ببينيد ، به دست عالمان هوىپرست چه بلاها به سر اسلام آمده است ؟ ! !\r\nآنان با جعل آن همه حديث ، از چهرهء معاويه كه بويى از اسلام نبرده بود يك مسلمان راستين و يك انسان لايق جانشينى پيامبر صلى الله عليه و آله ساخته بودند ! ! و او را در كليهء برنامه‌هايش مجتهدى اسلامى معرفى نموده و مىگفتند : اگر هم خطايى از او سربزند در اجتهاد اشتباه\r\n\r\n","description":"","footnote":"","page_name":" 110 ","page_number":114},
  {"content":"\r\n\r\nكرده و خطاى در اجتهاد در پيشگاه خدا گناه و عيب نيست !\r\nجرج جرداق لبنانى در « صوت العدالة » مىنويسد :\r\nبهترين فردى كه اخلاق و مشخّصات بنىاميه را مجسّم مىكند ، معاويه فرزند ابوسفيان است .\r\nاوّلين مطلبى كه از صفات معاويه به هنگام بررسى دقيق از اخلاق او به دست مىآوريم ، اين است كه بويى از انسانيّت و اسلام به مشامش نخورده است .\r\nاگر ما اسلام را انقلابى عليه اكثر رسوم و عقايد گذشتهء عرب بدانيم كه از جمله آن‌ها - سودجويى ، كار براى نفع شخصى ، مردم را ساز و برگ جنگ دانستن ، ملّت را سرچشمهء قدرت و ثروت براى صاحبان نفوذ و مال شمردن ، مىباشد - در اين صورت بايد به طور جزم بگوييم كه معاويه هيچ ارتباطى با اسلام نداشت ! !\r\nاز طرف ديگر ، اگر اسلام را آيينى بدانيم كه به اوامر و نواهى خود مىكوشد ، تا اخلاق فردى و روش شخصى را مستقيماً اصلاح كند و مىكوشد كه افراد اجتماع را از راه ارتباط با خدا و ترساندن كافرين از آتش و بشارت مؤمنان به بهشت ، افرادى شايسته نمايد ، براى ما اين مطلب يقينى مىگردد كه معاويه هيچ ربطى به اسلام نداشته است .\r\nمعاويه آن گاه كه بُسر بن ارطاة را به مدينه مىفرستد كه عليه على عليه السلام اخلالگرى كند اين توصيه را سرمايهء راه او قرار مىدهد :\r\nبه سوى مدينه روانه شو ، مردم را متوارى كن ، به هركس برخوردى او را بترسان ، اموال كسانى را كه از دستورات ما اطاعت نمىكنند غارت كن .\r\nو وقتى سفيان بن عوف غامدى را به عراق براى مخالفت با على عليه السلام مىفرستد ، اين جملات را توشهء راه او قرار مىدهد :\r\nاى سفيان ! حمله‌هاى ما به عراق ، رعبى در دلشان ايجاد مىكند و علاقمندان ما را خوشحال مىسازد و افراد ترسو را براى ما جلب مىكند ، هركه را هم‌عقيدهء خود نيافتى به\r\n\r\n","description":"","footnote":"","page_name":" 111 ","page_number":115},
  {"content":"\r\n\r\nقتل برسان ، به هر مركز عمرانى رسيدى آن را ويران كن ، اموال مردم را به غارت ببر ؛ زيرا چپاول كردن اموال براى مردم همانند قتل بلكه براى قلب دردناك‌تر است .\r\nمعاويهء خونخوار وقتى ضحاك بن قيس فهرى را براى حمله به حوزهء حكومت على عليه السلام مىفرستد ، همين دستورات را مىدهد ، ضحّاك نيز اين سفارش‌ها را همانند ديگران انجام مىدهد ، غارت مىكند ، مىكُشد و در تجاوز و افترا فروگذارى نمىكند . بعضى مىگويند :\r\nمعاويه مرد با حلمى بوده ، اگر اين مطلب راست است ، آن قدر حلم معاويه وسعت داشت كه حق زندگى مردم مصر را ضميمهء سرزمين مصر مىكند و به عنوان هديهء مخصوص به آلوده‌تر از خودش عمروعاص مىبخشد ! !\r\nروش معاويه همانند روش مايكاول است و از تفاصيل جنايت‌آميز آن شخص جنايت‌كار چيزى كم ندارد . چپاول ، ايجاد وحشت ، كشتار ، شكنجه از سياست‌هاى كهنهء معاويه است ؛ تطميع ، تهديد ، ريختن خون نيكوكاران و آزادگان ، پذيرفتن خيانتكاران و مزدوران و ستمگران از كارهاى معاويه است ! !\r\nاستخدام سخنگويانى كه آسمان را زمين معرفى كنند و زمين را آسمان ، از برنامه‌هاى معاويه است ، حيله‌گرى عليه ارزش‌هاى انسانى به قصد كسب و استفاده و خريد افراد سياه‌دل براى مبارزه با حق و عدالت از روش‌هاى معاويه است ، معاويه از افرادى خونخوار كه خود را وقف خدمت او كرده بودند تقدير مىكرد و با آن‌ها انس مىگرفت و خدمتشان وقتى صحيح و مورد قبول بود ، كه در غارت اموال مردم و سركوب كردن آزادىها و برده ساختن مردم براى زمامدار خود مهارت داشته باشند ! !\r\nتمام جنايات دورهء معاويه يك طرف و مسئلهء سپردن حكومت براى پس از خودش به يزيد يك طرف ! !\r\nهنوز رياست او استوار نگرديده بود كه شروع به ثبت رساندن ملك مردم و اموالشان ، به عنوان ميراث فرزند بىبند و بارش يزيد نمود .\r\n\r\n","description":"","footnote":"","page_name":" 112 ","page_number":116},
  {"content":"\r\n\r\nمعاويه براى تثبيت جانشينى يزيد ، لباس‌هاى رنگارنگى كه مناسب مصلحت يزيد بود به خود مىپوشيد و بالاخره آن جانى سگ‌باز و شراب‌خوار و قاتل را براى بعد از خودش به جان و مال و ناموس و آبروى مردم مسلّط كرد ! ! و آن همه جنايات خودش و جانشينى يزيد را فقط با كمك عالمان هوىپرست انجام داد ! !\r\nحاكمان ديگرى كه پس از معاويه و يزيد ، روى كارآمدند ، به برنامه‌هاى آن دو نفر عمل مىكردند و گاهى به جنايات آنان مىافزودند ؛ عمّال بنىاميّه مردم را به انواع ناراحتىها و شكنجه‌ها مبتلا مىساختند ، اين شكنجه‌ها ملّت‌هاى غير عرب را هم مىگرفت ، بنىاميهء غيرعرب را با كمال ذلّت و در نهايت سختى به بندگى و اسارت مىكشيدند .\r\nهر عربى كه از روى ميل حاضر نبود كه گوشت و خون خود را در اختيار بنىاميه بگذارد به قتل مىرسيد ؛ بنىاميه افرادى را براى دريافت ماليات بر سر مردم گمارده بودند ، كه بر انواع و مقدار آن بيفزايند و با شديدترين شكنجه و سنگدلى آن را وصول كنند .\r\nعبدالملك بن مروان در حكومت خود براى جان و مال مردم ارزشى قائل نبود ، او دستور داد چاه‌ها و چشمه‌هاى بحرين را ويران كنند تا اهالى آن به فقر و فلاكت بيفتند و در برابر حكّام تسليم شوند و حكومت حجاز و عراق را بدست خونخوار بىنظيرى چون حجّاج بن يوسف سپرد ! !\r\nيزيد بن عبدالملك بن مروان روزى سخت در مستى فرو رفت ، در حالى كه يكى از كنيزانش به نام حبابه پيش او بود ، موقعى كه به طرب آمد گفت : بگذاريد پرواز كنم . حبابه گفت : مردم را به چه كسى مىسپارى ؟ يزيد پاسخ داد : به تو ! !\r\nبنى اميه روى منبرها و در خطبه‌هاى نماز جمعه و در قنوت نماز ، دستور اكيد داده بودند كه به بهترين خلق خدا وجود مقدّس اميرالمؤمنين عليه السلام دشنام و ناسزا بدهند ! !\r\nو البته حكّام بنىاميّه تمام اين برنامه‌ها را با دلگرمى به عالمان هوىپرست انجام مىدادند ؛ زيرا عالمان دربارى و وعّاظ سلاطين ، تمام اين جنايات را در نظر تودهء عوام\r\n\r\n","description":"","footnote":"","page_name":" 113 ","page_number":117},
  {"content":"\r\n\r\nامورى اسلامى و برنامه‌هايى شرعى جلوه مىدادند ! !\r\nدقت در شرح زندگى خلفاى عباسى و عمّال آنان نيز نشان مىدهد كه آن ستمگران ياغى و آن ياغيان طاغى كمتر از بنى اميه نبودند و بلكه در بعضى از موارد ، بدتر از بنىاميه بودند ؛ شما زحمت مراجعه به تاريخ را بر خود هموار سازيد تا چهرهء آن خطاكاران پليد را آن‌گونه كه بود بشناسيد و عجيب اين است كه حكّام بنى عباس بيش از بنى اميه زير پوشش فتوا و دستورهاى عالمان اهل هوى بودند .\r\nبدبختى در اين بود كه عالمان اهل هوى ، براى پيشبرد اهداف امويان و عبّاسيان هم خود جعل حديث مىكردند و هم به احاديثى كه اسلاف خائن آنان جعل كرده بودند تكيه مىنمودند و با پخش و شرح و ذكر آن احاديث قلّابى و دروغ ، اكثريّت مردم را ، كه خود آنان از اسلام بىاطّلاع نگاه داشته بودند ، نسبت به وضع بنىاميّه و بنىعبّاس تسليم و راضى مىنمودند و اگر هم اعتراضى از سوى مردم مىشد ، بلافاصله توجيه مىكردند و از اين طريق بزرگ‌ترين ضربه‌ها را در مقابل دريافت دينار و درهمى ناقابل به اسلام و انسانيّت مىزدند ! !\r\nبه چند نمونه از آن احاديث ساخته شده ، كه به بزرگان دين نسبت داده‌اند از كتاب « عوامل تحريف » - كه نويسنده‌اش يكى از بهترين و كم‌نظيرترين متخصّصين حديث‌شناس و تاريخ‌شناس است و بزرگان شيعه و سنّى به فضل او در اين زمينه اعتراف دارند - اشاره كنم :\r\nاينان ( بر خلاف منطق قرآن و عقل ) يك‌سرى روايات ، در معتبرترين كتب خويش از برجسته‌ترين راويان نقل مىكنند و براساس آن مىگويند كه امام و خليفهء مسلمانان هر كارى انجام بدهد ، هر ظلم و جور و اجحاف و فسق مرتكب گردد ، جايز نيست كه بر روى او شمشير كشيد و با او مخالفت كرد و بر او خروج نمود .\r\nاز قول حذيفه از پيامبر صلى الله عليه و آله نقل كرده‌اند كه فرمود :\r\n\r\n","description":"","footnote":"","page_name":" 114 ","page_number":118},
  {"content":"\r\n\r\n« يَكُونُ بَعْدى أَئِمَّةً لا يَهْتَدُونَ بِهُداىَ وَلا يَسْتَنُّونَ بِسُنَّتى وَسَيَقُومَ فِيهِمْ رِجالٌ قُلُوبُهُمْ قُلُوبُ الشَّياطينَ فى جُثْمانِ إِنْسٍ قالَ : قُلْتُ : كَيْفَ أَصْنَعُ يا رَسُولَ اللّهِ إِنْ أَدْرَكْتُ ذلِكَ ؟ قالَ : تَسْمَعْ وَتُطِعْ لِلْأَميرِ وَإِنْ ضَرَبَ ظَهْرَكَ وَأَخَذَ مالَكَ فَاْسمَعْ وَأَطِعْ » .\r\nپس از من پيشوايانى خواهند بود كه بر راه من نمىروند ، و به روش من عمل نمىكنند ، پاره‌اى از ايشان دل‌هايى هم‌چون دل شياطين دارند ، اگرچه به ظاهر انسانند . حذيفه مىگويد : گفتم : يا رسول اللّه ! اگر من آن زمان را درك كردم چه عكس‌العملى نشان بدهم ؟ فرمود : شنوايى صددرصد و اطاعت مطلق ، اگر او بر پشتت بكوبد و مالت را ببرد تو بايد فرمان برى و گوش به دستورش بسپارى ! !\r\nاز قول ابن عبّاس از پيامبر صلى الله عليه و آله نقل مىكنند :\r\n« مَنْ رَأى مِنْ إِمامِهِ شَيْئاً يُكْرِهُهُ فَلْيَصْبِرْ فَإِنَّهُ مَنْ فارَقَ الْجَماعَةَ شِبْراً فَماتَ ميتَةً » جاهِلِيَّةً .\r\nاگر كسى از پيشوا و زمامدار خويش چيز ناخوش‌آيندى مشاهده كرد بايد صبر كند ، اگر كسى از دستگاه خلافت و جمع مسلمانان پيرو آن يك وجب دور شود و بر آن بميرد ، مانند مردگان جاهليّت مرده است !\r\nدر روايات ديگر از ابن عبّاس چنين نقل شده :\r\n« لَيْسَ أَحَدٌ مِنَ النّاسِ خَرَجَ مِنَ السُّلْطانِ شِبْراً فَماتَ عَلَيْهِ إِلّا ميتَةً جاهِليّةً » .\r\nهيچ‌كس از حكومتى دورى نمىگزيند حتّى يك وجب كه اگر در اين حالت بميرد ، به مردن جاهليّت و شرك از دنيا رفته است .\r\nيكى از دانشمندان بزرگ اهل سنّت در ذيل اين احاديث در بابى به عنوان « لزوم طاعة الامراء » مىگويد :\r\nعموم اهل سنّت يعنى فقها و محدّثين و متكلّمين مىگويند : حاكم با فسق و ظلم و زير پا گذاشتن حقوق مردم معزول نمىشود و نه مىتوان او را خلع نمود و اصولًا جايز و روا نيست كه عليه او قيام شود ، بلكه واجب است او را پند و اندرز دهند و از خداوند و قيامت بترسانند ؛ زيرا در اين زمينه احاديثى از پيامبر صلى الله عليه و آله به دست ما رسيده است كه ما را از\r\n\r\n","description":"","footnote":"","page_name":" 115 ","page_number":119},
  {"content":"\r\n\r\nخروج عليه زمامدار باز مىدارد ، خلاصهء سخن اين كه قيام بر ضد پيشوايان و زمامداران به اجماع همه مسلمانان حرام است ، اگرچه فاسق و ستمگر هم باشد ! !\r\nبنابراين نظر خروج بر يزيد بن معاويهء شراب خوار و سگ‌باز و قاتل و جانى و قيام عليه عبدالملك كه سربازانش خانهء كعبه را زير منجنيق خراب مىكنند و جنگ بر ضد وليد كه قرآن كريم را هدف قرار مىدهد و قيام عليه حكّام خائن بنىعبّاس در آن روز و قيام برعليه حاكمان ظالم و جائر فعلى نه اين كه جايز نيست ، بلكه حرام است ! !\r\nبه راستى لعنت بر اين منطق باد و نفرين خدا بر جاعلين حديث و نويسندگان و پخش كنندگان و تفسير كنندگان و عمل كنندگانش باد « 1 » .\r\n\r\n104 - عالمان هوىپرست قرن بيستم\r\nآنان كه آتش جنگ جهانى اوّل را برافروختند و ميليون‌ها انسان بىگناه را به كام آتش جنگ كشتند ، از فارغ التحصيل‌هاى دانشگاه‌ها و دانشكده‌ها بودند ! !\r\nآنان كه آتش جنگ جهانى دوّم را شعله‌ور كردند و نزديك به سى ميليون انسان را در آتش خودخواهى و هوى و هوس خود خاكستر كرده و هزاران خانه و مدرسه و كودكستان و بيمارستان را با اهلش نابود نمودند ، تحصيل كرده‌هاى دانشگاه و دانشكده بودند ! !\r\nآنان كه از فرانسه به الجزائر رفتند و در مدّت هفت سال نزديك به يك ميليون مسلمان را كه جرمى جز طلب آزادى از شرّ استعمار نداشتند ، كشتند و هزاران مرد و زن را در زندان‌ها به انواع شكنجه‌ها مبتلا كردند ، پايان‌نامهء تحصيل خود را از دانشگاه‌هاى فرانسهء متمدّن و آزادىخواه و مبتكر منشور آزادى و حقوق بشر گرفته بودند ! ! !\r\nآنان كه نزديك به چهارصد سال ، از انگلستان براى غارت نزديك به صد كشور در آسيا\r\n\r\n\r\n","description":"","footnote":"\r\n( 1 ) - عرفان اسلامى : 2 / 328 .\r\n","page_name":" 116 ","page_number":120},
  {"content":"\r\n\r\nو آفريقا و آمريكاى لاتين رخت سفر مىبستند و محرومان و مستضعفان را به جرم آزادىخواهى قطعه قطعه مىكردند همه از دانشمندان اقتصاد ، روان‌شناسى ، سياست و علوم ديگر بودند ! !\r\nقاتلان اميركبيرها ، سيّد جمال‌الدين‌ها ، لومومبوها و هزاران دلسوزى كه براى نجات ملّت‌هاى خود قيام كرده بودند ، با كمال تأسّف از دانشمندان علوم مادّى و تجربى بودند ! !\r\nجنايات هولناك و غارت‌گريهاى وحشتناك و ستمگرىها و بيدادگرىهاى خطرناك اين فارغ التحصيل‌هاى دانشگاه‌هاى دنيا ، در صدها كتاب قطور ، بدون شك قابل بازگو كردن نيست ! !\r\nكارگردانان دولت غاصب و خائن اسرائيل كه بيش از پنجاه سال از كشتن مردم مسلمان اعمّ از زنان ، مردان و كودكان و بمباران‌هاى ويرانگر و شكنجه‌هاى بدتر از قرون وسطى در زندان روىگردان نيستند ، از فارغ‌التحصيل‌هاى رشته‌هاى گوناگون علمى از دانشگاه‌هاى غرب هستند ! !\r\nاين جنايات باور نكردنى مخصوص به عالمان غربى نيست ، اعمال كمونيست‌هاى شرقى و عمّالشان نشان مىدهد كه اينان هم در پايمال كردن حقوق انسان بىگناه دست‌كمى از غربىها ندارند .\r\n« اسرار مرگ استالين » كتاب بسيارى مهمّى است كه نويسندهء آن ع - آوتور خانوف ، يكى از كاركنان كميتهء مركزى حزب كمونيست شوروى سابق بوده است .\r\nوقتى تمام اين كتاب را به دقّت مطالعه مىكنيم ، به اين نتيجه مىرسيم كه استالين و اطرافيانش كه خود را پيامبران بيدار كمونيست مىدانستند ، تنها به خاطر سوء ظن ، يا به خاطر اين كه فلان نفر يا فلان گروه و جمعيّت ، با استالين موافق نبودند ، دستور قتل آن‌ها را مىدادند و در مدّت كوتاه حكومت خود ، نزديك به بيست ميليون نفر را شبانه بازداشت\r\n\r\n","description":"","footnote":"","page_name":" 117 ","page_number":121},
  {"content":"\r\n\r\nو بلافاصله اعدام كردند ! ! « 1 »\r\n\r\n105 - خبر گناه ، سبب مرگ عالم\r\nحاج ميرزا محمّدحسين يزدى كه در سال 1307 از دنيا رفت و در قسمت غربى قبرستان حافظيّهء شيراز دفن شد ، از علما و دانشمندان بزرگ شيعه و از زهّاد و عبّاد عالىقدر عصر خود بود .\r\nاو انسان خود ساخته‌اى بود ، چهرهء پاك اعمال او نشان مىداد كه انگار هوى و هوس در او وجود ندارد ، در تمام برنامه‌ها و روابط و اخلاقيّات ، آداب اسلامى را مراعات مىكرد .\r\nدر زمان او براى استان فارس ، استاندارى فرستادند . استاندار براى آشنايى با وضع استان و به خصوص شهر شيراز ، در روز پنج‌شنبه از بزرگان قوم و رؤساى اصناف ، در باغ حكومتى دعوتى به عمل آورد ، عدّه‌اى از سران بازار شيراز كه لباس و چهرهء آنان از همه مذهبىتر بود نيز در آن مجلس شركت داشتند ، پس از صرف نهار ، يك گروه مطرب كليمى ، برنامه اجرا كردند ، فضاى آن مجلس را فسق و فجور آلوده كرد ! !\r\nداستان آن مجلس و شركت‌كنندگان و برنامه‌هايش را براى حاج ميرزا محمّد حسين نقل كردند ، پس از نماز عصر روز جمعه به منبر رفت ، در حالى كه از شدّت اندوه و غصّه بلند بلند مىگريست . فرمود : چگونه ممكن است ، كسانى كه با اهل علم رابطه دارند و قيافهء چهرهء آنان نمايشگر دين است ، در مجلسى شركت كنند كه از شرايط دين خدا دور بوده و در آنجا لهو و لعب رواج داشته ، آيا اين شركت و عدم ترك آن و نهى از منكر نكردن كار صحيحى بوده است ؟ !\r\n\r\n\r\n","description":"","footnote":"\r\n( 1 ) - عرفان اسلامى : 2 / 338 .\r\n","page_name":" 118 ","page_number":122},
  {"content":"\r\n\r\nواى بر شما كه از عمل شما جگر من سوراخ و دلم آتش گرفت ، من از شنيدن اين خبر وحشتناك دلم گرفت ، من اگر بميرم خونم به گردن شماست ، از منبر به زير آمد و به خانه رفت و سخت مريض شد ! !\r\nطبيب از او عيادت كرد و گفت : براى اين مريض تغيير آب و هوا لازم است ؛ او را به باغ سالارى در بيرون شهر شيراز منتقل كردند .\r\nدر همان اوقات مرتاضى هندى به شيراز آمد ، مىگفتند : متخصّص رمل و اسطرلاب است و احياناً پيش‌گويى هم مىكند . يكى از تجّار متديّن بازار كه از ارادتمندان ميرزا بود ، به نزد مرتاض آمد و گفت : مال التجاره‌اى دارم كه به قران برخورده ، مىخواهم ببينم اين قران از او بر طرف مىشود يا نه ؟\r\nمرتاض ، ساعتى غرق در انديشه شد . تاجر گفت : اگر نمىدانى معطّلم نكن . مرتاض گفت : آنچه به زبان گفتى در دلت نيست . تاجر گفت : پس چيست ؟ مرتاض گفت :\r\nزاهدترين خلق زمانه بيمار است ، مىخواهى بدانى وضعش به كجا مىكشد ، او بيش از شش ماه مهمان شما نخواهد بود . حاجى پس از شش ماه از دنيا رفت .\r\nشما را به خدا قسم بين اين مرد ، كه عمرى با هوى مبارزه كرد و به پاك‌ترين صورت زيست ، در حدى كه از شنيدن خبر گناه ديگران ، از شدّت حسرت و اندوه از دنيا رفت و عالمانى كه در صفحات گذشته به چهرهء پليدشان اشارت رفت ، مقايسه كنيد و ببينيد كه تفاوت ره از كجا تا به كجاست ؛ عالمى كه عمرى در طريق تهذيب نفس بوده ، از علمش براى ايجاد تربيت و نورانيّت در مردم استفاده مىكند و عالم هوىپرست حق مردم و ملت‌ها را پايمال كرده و براى هوى و هوس خود از نابود كردن بيگناهان در هر تعدادى كه باشند ، باك ندارد ! ! « 1 »\r\n\r\n\r\n","description":"","footnote":"\r\n( 1 ) - عرفان اسلامى : 2 / 340 .\r\n","page_name":" 119 ","page_number":123},
  {"content":"\r\n\r\n\r\n106 - چشم پوشى از مقام مرجعيت\r\nفقيه بزرگ شيعه ، حاج سيد حسين كوه‌كمره‌اى - كه شخصيّت علمى فوق‌العاده‌اى بود و بدون شك پس از فقيه كم‌نظير ، مرحوم صاحب « جواهر » ، لياقت رهبرى و مرجعيّت شيعه برازندهء او بود - مىگويد :\r\nبه ديدن يكى از علما رفته بودم ، مىخواستم پس از زيارت آن عالم به منزل رفته ، سپس به درس حاضر شوم ، امّا وقت زيادى نمانده بود ؛ از همانجا به مسجدى كه براى طلّاب درس مىگفتم رفتم ، هنوز وقت درس نشده بود و شاگردانم نيامده بودند ، در گوشهء مسجد شيخى را با لباس مندرس و عمامهء ژوليده مشاهده كردم كه براى چند نفر درس مىگفت . ابتدا توجّهى نكردم ، ولى كم‌كم متوجّه درس او شدم ، ديدم درس پردقّت و پرمايه‌اى است ، بنا گذاشتم فردا زودتر بيايم و به درس او بيش‌تر دقّت كنم ، آمدم و درس او برايم اعجاب‌انگيز بود ؛ روز ديگر هم آمدم و جدّاً او را در فقه و اصول ، پرمايه‌تر و پردقت‌تر از خود ديدم ؛ هنگام بيرون رفتنش از مسجد ، از اسم و رسمش پرسيدم .\r\nگفت : اسمم مرتضى ، فاميلم انصارى و اهل دزفول هستم . وقتى تمام شاگردانم جمع شدند ، به آن‌ها گفتم : من در پيشگاه خداوند مسؤولم كه شما را به آنچه نفع شما در آن است راهنمايى نكنم ، شيخى به نام شيخ مرتضى انصارى جديداً به نجف آمده و فقه و اصول درس مىدهد ، او در اين دو علم شخصيّت كم‌نظيرى است و من وى را از خود بالاتر يافتم ، شما اگر در علم بهرهء بيش‌ترى مىخواهيد ، از امروز به درس او حاضر شويد ، من نيز براى استفاده از درياى دانش او ، هم‌چون شما به درس او حاضر خواهم شد ! !\r\nحاج سيد حسين از فردا به درس شيخ اعظم رفت و با اين كه در مرز مرجعيّت بود از آن مقام به خاطر خدا گذشت كرد ؛ پس از صاحب « جواهر » ، شيخ مرجع شيعه شد . وقتى براى گرفتن فتاواى او مراجعه كردند ، فرمود : با شخصى هم مباحثه بودم ، كه در روزگار مباحثه ، از من عالم‌تر بود و او امروز در ايران است ، به او نامه بنويسيد به نجف بيايد و بر\r\n\r\n","description":"","footnote":"","page_name":" 120 ","page_number":124},
  {"content":"\r\n\r\nكرسى مرجعيّت بنشيند . به او نامه نوشتند ، در پاسخ نوشت : سخن شيخ به حق است ، ولى من مدّت‌هاست از حوزه و مباحثه دورم و بدون شك امروز شيخ از من عالم‌تر است و بدين ترتيب مرجعيّت و رياست معنوى براى او مسلّم گشت . وه كه چه مردان پاك و با صفا و با تربيتى بودند ، چه انسان‌هاى ساخته شده‌اى بودند ، چه شخصيّت الهى عظيمى داشتند ، ايمان اينان به خدا و قيامت در حدّ باور بود ، اينان گويى قيامت را مىديدند ، اينان از شدّت تربيت ، حاضر نبودند چند روزهء ناقابل دنيا را با آخرت ابدى معامله كنند ، اى كاش نسيمى از پاكى و درستى آنان نصيب ما مىشد ، اى كاش ما هم براى حفظ حق در همهء جوانبش مانند آنان توفيق رفيق راهمان مىشد « 1 » .\r\n\r\n107 - مخالفت با هواى نفس اساس پاكىها\r\nنيمه شبى در اهواز ، به زيارت مرحوم شيخ ابوالحسن انصارى نبيرهء دخترى شيخ مشرف شدم . شيخ ابوالحسن صاحب رسالهء عمليه و تأليفات گرانبهاى علمى بود ؛ از نوادر حالات جدّش شيخ انصارى پرسيدم ، اين واقعهء عجيب را برايم نقل كرد :\r\nحاج ميرزا حسن شيرازى صاحب فتواى معروف تحريم تنباكو مىفرمود : در حالى كه مجتهد بودم و خويش را از حضور در هر درسى مستغنى مىديدم ، از اصفهان به قصد زيارت حضرت مولى الموحدّين به نجف رفتم ؛ بزرگان نجف از من ديدن كردند ، به بازديد همه رفتم ، طلّاب و دوستان گفتند : چه وقت به بازديد شيخ انصارى مىرويد ؟ گفتم : يك روز به عنوان بازديد در درس او شركت مىكنم . ميرزا به درس شيخ رفت ، شيخ به احترام سيّد ، از دادن درس ابا كرد ، سيّد او را قسم داد ، شيخ به صورت هر روز يعنى بدون به نمايش گذاشتن علم خود ، درس گفت ، ميرزا بعد از اتمام درس به خانه برگشت ، از او\r\n\r\n\r\n","description":"","footnote":"\r\n( 1 ) - عرفان اسلامى : 2 / 342 .\r\n","page_name":" 121 ","page_number":125},
  {"content":"\r\n\r\nسؤال كردند : درس شيخ را چگونه ديدى ؟ پاسخ داد : از رفتن به ايران منصرف شدم ؛ زيرا خود را نيازمند به شركت در درس شيخ مىدانم ؛ پانزده سال به درس شيخ رفت و محرم سرّ شيخ شد . مادر شيخ روزى در غيبت شيخ ، سيّد را به حضور طلبيد و گفت : فرزندم از نظر امور اقتصادى و وضع مادّى ، خيلى به ما سخت‌گيرى مىكند ، از او بخواه با اين همه مالى كه به دست او مىرسد ، در زندگى من و زن و فرزندانش گشايشى بدهد . ميرزا از خدمت مادر شيخ به سوى صحن اميرالمؤمنين على عليه السلام حركت كرد ، شيخ مىخواست نماز مغرب را با مردم بخواند ؛ سيّد به محضر شيخ آمد و عرضه داشت : مادر شما كمى از شما دلگير بود ، من مىخواهم با شما نماز بخوانم ، آيا مىتوانم بخوانم ؟ شيخ فرمود :\r\nآرى ، ولى پس از نماز ، بدون شك من مسئلهء دلگيرى مادر را براى شما توضيح خواهم داد . پس از نماز ، دست سيّد را گرفت و به حرم مطهّر اميرالمؤمنين برد و به او گفت : اين قبر كيست ؟ سيّد گفت : قبر اميرالمؤمنين . شيخ گفت : من امروز در مسند مرجعيّت هستم ، يعنى در جايى كه حق مولاست ، به اندازه‌اى كه در زندگى داخلى خود گشايش ايجاد كنم پول هست ؛ ولى علاقه دارم مادر و زن و فرزندانم اوّلًا به اندازهء لازم و ضرورى خرج كنند ، ثانياً در شكل زندگى از همهء مردم عادىتر زندگى كنند كه دل افراد فقير دچار رنج و غصّه نباشد و بتوانند بگويند مرجع ما هم مانند ما زندگى مىكند ، امّا اگر شما بگوييد در زندگى داخلى خويش وسعت ايجاد كنم ، خواهم پذيرفت به شرط آن كه در محكمهء عدل حق ، با حضور اميرالمؤمنين ، اين مسئله را شما به عهده بگيرى و جواب اضافه شدن به خرج خانه‌ام را شما بدهى ! ! سيّد به شيخ گفت : من چنين مسؤوليّتى نمىپذيرم . شيخ فرمود : پس گلهء مادر من ، ضربه‌اى به عدالت من نيست و گلهء با موردى هم نمىباشد ! !\r\nبىهوايى سيّد را ببينيد كه در عين مجتهد بودن ، به سلك شاگردان شيخ درمىآيد و مدت پانزده سال به عنوان يك شاگرد از مكتب شيخ كسب فيض مىكند ! ! و پاكى شيخ را\r\n\r\n","description":"","footnote":"","page_name":" 122 ","page_number":126},
  {"content":"\r\n\r\nببينيد كه حاضر نيست بيش از حدّ لازم به زندگى خود گشايش و وسعت بدهد ! !\r\nراستى اوج پاكى و فضيلت تا كجا ؟ اينان فارغ التحصيل كدام دانشگاه بودند و چه علمى خوانده بودند و كجا خوانده بودند ؟\r\nداستان زندگى اينان شبيه فرشتگان است ، خيال مىكنى اين گونه افراد ، از تمام ابعاد مادّى عارى بودند ، خداى مهربان در قيامت با اين گونه بندگان بر همگان اتمام حجّت خواهد كرد ! ! « 1 »\r\n\r\n108 - صبر ديندارن بر مصائب\r\nيكى از بزرگان دين مىگويد :\r\nاز گورستانى مىگذشتم ، زنى را ديدم ميان چند قبر نشسته و زبانش مترنّم اشعارى بدين مضمون است :\r\nصبر كردم در حالى كه مىدانم عاقبت صبر خوب است ، آيا بىتابى بر من سزاوار است كه بىتابى كنم ؟ صبر كردم بر امرى كه اگر قسمتى از آن به كوه‌ها وارد مىشد ، متزلزل مىگرديد .\r\nاشك به ديدگانم وارد شد ، آن اشك‌ها را به ديده برگرداندم ، من در عمق قلب گريانم .\r\nآن شخص مىگويد : از آن زن پرسيدم : تو را چه شده كه مىگويى صبر كردم به طورى كه هيچ‌كس به آن نحو نمىتوانست صبر كند ؟ !\r\nجواب داد : روزى شوهرم گوسپندى را در برابر كودكانم ذبح كرد و پس از آن كارد را به گوشه‌اى پرتاب نمود ، چون از منزل خارج شد ، يكى از آن دو فرزندم كه بزرگ‌تر بود به تقليد از شوهرم دست و پاى برادر كوچك خود را بسته و خوابانيد و به او گفت : مىخواهم\r\n\r\n\r\n","description":"","footnote":"\r\n( 1 ) - عرفان اسلامى : 2 / 344 .\r\n","page_name":" 123 ","page_number":127},
  {"content":"\r\n\r\nبه تو نشان بدهم كه پدر چگونه گوسپند را ذبح كرد و در نتيجه برادر بزرگ‌تر سر برادر كوچك‌تر را بريد و من تا آمدم بفهمم كار از كار گذشته بود ؛ به پسرم سخت خشمناك شدم بر او حمله بردم كه او را بزنم ، به سوى بيابان فرار كرد ، وقتى شوهرم به خانه برگشت و از جريان مطّلع شد به دنبال پسر رفت ، پسرم را در بيابان دچار حملهء حيوانات درنده ديد و ملاحظه كرد آن پسر هم مرده ، جنازه‌اش را به زحمت به خانه حمل كرد و خود از شدّت سوز عطش به زمين افتاد و از پاى درآمد .\r\nمن سراسيمه به سوى شوهر و جنازهء طفل دويدم ، در اين اثنا كودك خردسالم خود را به ديگ غذا كه در حال جوشيدن بود رساند و به ديگ دست زند ، ديگ به روى او واژگون شده او را كشت .\r\nخلاصه من در ظرف يك روز تمام عزيزانم را از دست داده و در اين حال فكر كردم كه اگر براى خدا در اين حوادث سنگين صبر و شكيبايى كنم مأجور خواهم بود ، از اين جهت شكيبايى به خرج مىدهم و حتّى اشك ديدگان را پنهان مىكنم و به دنبال آن گفت : تمام امور از جانب خداست و همه‌چيز واگذار به حضرت اوست و امرى را نمىيابم كه واگذار به بنده باشد « 1 » .\r\n\r\n109 - خدا بر همه چيز اقتدار كامل دارد\r\nقرآن مجيد در سورهء مباركهء كهف داستان غرور مرد ناسپاس و بىخبرى را به خاطر مال در برابر مردى مؤمن و فقير براى عبرت امّت بدين‌گونه نقل مىكند :\r\nاى رسول ما ! داستان دو مرد مؤمن و ناسپاس را براى امّت مثل بزن كه ما به يكى از آن‌ها دو باغ انگور داديم و اطرافش را به نخل خرما پوشانديم و عرصهء ميان آن‌ها را\r\n\r\n\r\n","description":"","footnote":"\r\n( 1 ) - عرفان اسلامى : 2 / 355 .\r\n","page_name":" 124 ","page_number":128},
  {"content":"\r\n\r\nمخصوص كشتزار قرار داديم . آن دو باغ ميوه‌هاى خود را به طور كامل و بدون آفت و نقصان تحويل مىداد ، در وسط آن‌ها نيز جوى آبى روان ساختيم .\r\nاين مرد كه باغش داراى ميوهء بسيار بود ، در مقام گفتگو و مفاخرت با رفيقش كه مردى مؤمن و فقير بود برآمد و گفت : من از تو به خاطر دارايى بيش‌تر و خدم و حشم ، محترم‌تر و عزيزترم .\r\nروزى در حالى كه به نفس خود ستمكار بود و عمر را به گناه و غفلت سپرى كرده بود با كمال غرور وارد باغ شد و گفت : گمان نمىكنم اين باغ و دارايى من نابود شود ! !\r\nو نيز گمان نمىكنم روز قيامتى برپا شود ، اگر هم به سوى خدا بازگردم ، در آن جهان نيز از اين باغ منزلى بهتر خواهم يافت .\r\nرفيق با ايمان و فقير در مقام اندرز و نصيحت او برآمد و گفت : آيا به پروردگارى كه تو را نخست از خاك ، سپس از نطفه آفريد ، آن گاه مردى كامل و آراسته ساخت ، كافر شدى ؟\r\nزهى جهل و نادانى !\r\nلكن پروردگار من همان خداى يكتاست و هرگز به او شرك نخواهم آورد ؛ اى رفيق ! تو چرا وقتى به باغ درآمدى نگفتى كه همه چيز به خواست خداست و جز قدرت خدا قوّه‌اى نيست و اگر تو مرا به خاطر مال و فرزندت از خود كم‌تر دانى به خود مغرور مباش كه ارزش انسان بر انسان به مال و منال و فرزند نيست .\r\nاميد است خداوند مهربان در دنيا و آخرت ، بهتر از باغ تو به من عطا كند و بر بوستان تو مرد كافركيش آتشى از آسمان فرستد كه با خاك يكسان شود و يك‌سره نابود گردد ، يا صبح‌گاهى جوى آبش به زمين فرو رود به طورى كه ديگر نتوانى آب به دست آرى و باغت خشك شود ؛ يا آن كه ثمره و ميوه‌هايش نابود گردد ، تا صبح دمى از شدّت حزن و اندوه برآنچه در باغ كردى دست بر دست زنى و ببينى كه بنا و اشجارش همه از بين رفته ، آن گاه بر كفرت پشيمان گردى و بگويى : اى كاش من به خداى خود مشرك نمىشدم و به\r\n\r\n","description":"","footnote":"","page_name":" 125 ","page_number":129},
  {"content":"\r\n\r\nخودپرستى و غرور دچار نمىگشتم .\r\nتمام آن بلاهايى كه مؤمن فقير پيش‌بينى مىكرد به سر آن بدبخت درآمد و ابداً جز خدا هيچ‌كس نباشد كه آن گنهكار كافر را از قهر و خشم خدا يارى و حمايت كند كه خدا هم دشمن كافران است نه يار آن‌ها .\r\nدر آن روز و آنجا ولايت و حكم‌فرمايى خاصّ خداست كه به حق فرمان دهد و بهترين ثواب آخرت و عاقبت نيكو را هم او به هركه خواهد عطا نمايد .\r\nاى رسول ما ! براى امّت ، چنين زندگانى تمام دنيا را مثل بزن كه ما آب بارانى از آسمان نازل كرديم و به آن آب درختان و نباتات گوناگون زمين ، درهم پيچيده و خرّم برويد ، سپس صبح‌گاهى همه درهم شكسته و خشك شود و به دست بادهاى حوادث زير و زبر گردد و خدا بر همه چيز اقتدار كامل دارد « 1 » .\r\n\r\n110 - چه كسى تو را اداره مىكند ؟\r\nگفته‌اند : عيسى مردى را ديد . به او گفت : كارت چيست ؟ گفت : عبادت . عيسى پرسيد : چه كسى تو را اداره مىكند ؟ گفت : برادرم . فرمود : برادرت از تو عابدتر است « 2 » .\r\n\r\n111 - اين سخن را بگذار\r\nاوزاعى ، ابراهيم ادهم را ديد بسته‌اى هيزم بر گردنش گذاشته و براى فروش مىبرد .\r\nگفت : اى ابا اسحاق ! تو كجا و هيزم‌كشى ؟ تمام برادرانت حاضرند مخارج تو را به گردن گرفته و زندگيت را اداره كنند . ابراهيم گفت : اى اوزاعى ! اين سخن را بگذار كه به من\r\n\r\n\r\n","description":"","footnote":"\r\n( 1 ) - عرفان اسلامى : 2 / 446 .\r\n( 2 ) - عرفان اسلامى : 2 / 460 .\r\n","page_name":" 126 ","page_number":130},
  {"content":"\r\n\r\nرسيده ، هركس براى طلب حلال خود را به ذلت افكند بهشت بر او واجب مىشود « 1 » .\r\n\r\n112 - چه مقدار مرا كفايت مىكند ؟\r\nثوبان مىگويد ، به پيامبر خدا گفتم : از دنيا چه مقدار مرا كفايت مىكند ؟ فرمود : به اندازه‌اى كه گرسنگىات را بر طرف كرده و بدنت را بپوشاند و اگر خانه‌اى داشته باشى ، پس خوشا به حالت ، خوشا به حالت و اگر مركبى براى سوارى بگيرى خوب است و مازاد بر اين چهار برنامه را در قيامت بايد پاسخ بگويى « 2 » .\r\n\r\n113 - تجلّى قرآن در قلب\r\nاز نكات بسيار مهمّى كه پيرامون اثر مال حلال مىتوان بيان كرد قضيهء مرحوم ملاكاظم است كه اهل اراك و انسانى متديّن به حقايق و عامل به دستورهاى حضرت حق بود .\r\nتنها چيزى كه آن مرد با صفا را رنج مىداد ، بىسوادى او بود ، به خصوص وقتى سخن قرآن به ميان مىآمد ، به خاطر اين كه سواد خواندن و نوشتن نداشت ، سخت رنجيده خاطر مىشد .\r\nاو با تمام وجود عاشق قرآن بود و ميل داشت مانند كسانى كه قرآن مىخوانند ، قرآن بخواند .\r\nاو نمىتوانست قرآن بخواند ، ولى آنچه از قرآن به وسيلهء علماى ربّانى شنيده بود به آن آراسته بوده ؛ ملاكاظم رفتار و كردار و اخلاقش قرآن بود و به خصوص مسئلهء حلال و حرام در اعمال و مخصوصاً در كسب و كار و خوراك را رعايت مىكرد ! !\r\n\r\n\r\n","description":"","footnote":"\r\n( 1 ) - عرفان اسلامى : 2 / 462 .\r\n( 2 ) - عرفان اسلامى : 2 / 463 .\r\n","page_name":" 127 ","page_number":131},
  {"content":"\r\n\r\nشبى در عالم رؤيا به حضور يكى از معصومين عليهم السلام « 1 » مشرّف مىشود . حضرت به او مىفرمايد : قرآن بخوان . عرضه مىدارد : نمىتوانم . حضرت مىفرمايد : مىتوانى ، در محضر رهبر اسلام چند آيه‌اى قرائت مىكند و از شدّت شوق از خواب بيدار شده حس مىكند تمام قرآن بر قلب او تجلّى كرده و نقش بسته است ! !\r\nفرداى آن شب به ديدن مرحوم نوّاب صفوى رسيده ، داستان رؤياى صادقهء خود را بيان مىكند ، آن مرحوم از او امتحان به عمل مىآورد و مىبيند عين حقيقت است ! !\r\nايشان نه تنها قرآن را از حفظ مىخواند ، بلكه با حسّ سرانگشت خود آيات قرآن را از ساير جملات عربى تشخيص مىداد و همچنين با تمام آيات كه در چه جزء يا در چه سوره‌اى است آشنا بود .\r\nگاهى صفحه‌اى از مفاتيح را جلوى او مىگذاشتند و از او مىپرسيدند : اين قسمت در كجاى قرآن است ؟ انگشت روى كلمات مىگذاشت و مىگفت : اين قرآن نيست و گاهى از او مىپرسيدند : فلان آيه در كجاست ؟ قرآن را باز مىكرد و با انگشت خود آيه را پيدا كرده و نشان مىداد ! !\r\nاين مجموعه از عنايات به مرحوم ملاكاظم به تاييد حضرت آيت الله العظمى بروجردى و بعضى از علماى وقت نيز رسيد .\r\nبى ترديد غذاى حلال آثار مهمّى دارد ، كه از جمله آثار آن باز شدن قلب و روشنى جان و غرق شدن دل در حكمت الهى است « 2 » .\r\n\r\n114 - ديگر دعايشان مستجاب نخواهد شد\r\nمىگويند : حجّاج بن يوسف ثقفى كه در پليدى و خباثت نظير نداشت به كوفه آمد\r\n\r\n\r\n","description":"","footnote":"\r\n( 1 ) - گويا پيامبر بزرگ اسلام صلى الله عليه و آله بودند .\r\n( 2 ) - عرفان اسلامى : 2 / 470 .\r\n","page_name":" 128 ","page_number":132},
  {"content":"\r\n\r\nو آنجا را از طرف عبدالملك مقرّ حكومت خود قرار داد ، به او گفتند : در اين شهر ، افرادى مستجاب الدعوه هستند . گفت : همهء آن‌ها را كنار سفرهء من حاضر كنيد ، همه را آوردند . به آنان گفت : غذا بخوريد ، آن‌ها هم از آن سفره خوردند . سپس به آنان گفت : برويد . چون رفتند ، به اطرافيانش گفت : با اين غذاى حرامى كه اينان خوردند ، مطمئن باشيد كه ديگر دعايشان مستجاب نخواهد شد ! ! « 1 »\r\n\r\n115 - رعايت حلال و حرام\r\nپيامبر اكرم صلى الله عليه و آله فرمود : قومى وارد قيامت مىشوند كه حسنات آن‌ها مانند كوه‌هاى تهامه است ، ولى آنان را به آتش مىبرند . عرض كردند : در پروندهء آنان نماز هست ؟\r\nفرمود : آرى . گفتند : روزه دارند ؟ فرمود : آرى ؛ حتّى در پروندهء خود نماز شب هم دارند ، ولى آنچه باعث به آتش رفتن آن‌ها است ، اين است كه در برخورد به مال دنيا رعايت حلال و حرام خدا را ننمودند ! ! « 2 »\r\n\r\n116 - درجهء اهل معرفت\r\nيزيد بن مذعور مىگويد :\r\nاوزاعى را پس از مرگ به خواب ديدم و به او گفتم : بهترين عملى كه به آن تقرّب جويم چيست ؟ گفت : درجه‌اى بلندتر از درجهء اهل معرفت نديدم « 3 » .\r\n\r\n117 - عبادت اميرالمؤمنين عليه السلام\r\nعالم بزرگ شيعه ، شيخ مفيد در كتاب « الارشاد » حديثى از حضرت صادق عليه السلام در\r\n\r\n\r\n","description":"","footnote":"\r\n( 1 ) - عرفان اسلامى : 2 / 475 .\r\n( 2 ) - عرفان اسلامى : 2 / 477 .\r\n( 3 ) - عرفان اسلامى : 2 / 481 .\r\n","page_name":" 129 ","page_number":133},
  {"content":"\r\n\r\nتوضيح عبادت اميرالمؤمنين عليه السلام بدين مضمون نقل مىكند :\r\nواللّه قسم على بن ابىطالب عليه السلام تا از دنيا رفت هرگز حرامى نخورد و دو امرى از اوامر حق بر او عرضه نشد ، مگر اين كه سخت‌ترين آن دو را براى عمل اختيار كرد و بر پيامبر صلى الله عليه و آله شدّتى نازل نشد مگر اين كه على را از باب اطمينانى كه به او داشت خبر كرد ؛ زيرا در امّت جز اميرالمؤمنين كسى طاقت عمل كردن به مانند پيغمبر نداشت ، على عمل مىكرد عمل شخص ترسناك ، آن حضرت خود را بين بهشت و جهنّم مىديد ، اميد ثواب و ترس از عقاب داشت ، از كاركرد دست خود و محصول رنجى كه در كار كردن كشيده بود ، هزار بنده در راه خدا آزاد كرد .\r\nقوت اهل بيتش را روغن و سركه و خرما قرار داده بود ، لباسش از كرباس بود و اگر آستينش بلند مىآمد ، قيچى مىخواست و آن را قطع مىكرد .\r\nكسى از اولادش در اين امور شبيه‌تر از امام سجّاد عليه السلام نبود ، حضرت باقر عليه السلام وارد بر پدر بزرگوار شد ، ديد پدر مهربانش به حدّى از عبادت رسيده كه كسى به آن حد نرسيده ، رنگش از بيدارى شب زرد شده بود و چشمانش گويى از شدّت گريه سوخته بود و جبهه‌اش جراحت داشت ، بينى آن جناب از كثرت سجود گويى پاره شده بود ، ساق پاى آن حضرت از زيادى ايستادن در نماز ورم كرده بود .\r\nامام باقر عليه السلام مىفرمايد : از ديدن حال پدرم نتوانستم از گريه خوددارى كنم ، گريه كردم در حالى كه پدر مشغول فكر بود ، پس به من توجّه كرد و فرمود : پسرم ! صحيفه‌هايى كه عبادت اميرالمؤمنين در آن است به من بده ، آن‌ها را به دست حضرت دادم ، مقدار كمى قرائت كرد ، سپس آن را گذاشت و در حال ناراحتى و غصّه فرمود : چه كسى قدرت عبادت على بن ابىطالب را دارد ؟ !\r\nعزيزان ! على عليه السلام با آن كثرت عبادات ، كه در طاقت هيچ بشرى نيست ، در پيشگاه حضرت حق در نيمه شب ، هم چون مار گزيده به خود مىپيچيد و مىگفت :\r\n\r\n","description":"","footnote":"","page_name":" 130 ","page_number":134},
  {"content":"\r\n\r\nآه مِنْ قِلَّةِ الزَّادِ وَبُعْدِ السَّفَرِ .\r\nواى بر من از كمى توشه و دورى سفر .\r\nاگر على عليه السلام در برابر عظمت حق ، با داشتن آن همه عبادت بنالد و بگويد : آه از قلّت زاد ، ما بايد با اين اعمال ناقص و پر از رعبت خود بگوييم : آه من عدم الزاد ؛ بار خدايا ! ما چيزى نداريم .\r\nامّا با اين همه نبايد از كرم و رحمت و عنايت دوست نااميد بود كه حضرت يار ، همين عبادات ناقابل را كه به توفيق خود او ، انجام داده‌ايم با قيمت گران خواهد خريد ، ما بايد در همهء لحظات در حال شكر او و عذرخواهى از جناب او باشيم « 1 » .\r\n\r\n118 - دنيا تكيه‌گاهى پوشالى\r\nدر كتب تاريخ و اخبار آورده‌اند :\r\nدر عهد قديم بازرگانى بود بسيار متموّل و صاحب ثروت و اكثر اوقاتش مستغرق جمع مال و در فكر به دست آوردن ثروت بود .\r\nبعد از انقضاى مدّت اجلش روزى ملك موت به در خانهء خواجه آمد و درب خانه را كوفت ، غلامان در گشودند . شخص مهيبى را ديدند . به او گفتند : كه را مىخواهى ؟ گفت :\r\nخواجه را . گفتند : خواجه از براى چون تو كسى بيرون نمىآيد برو . در را ببستند و رفتند .\r\nديگر بار محكم‌تر از اوّل در كوفت ، اين مرتبه خواجه‌ها رفتند و چماق‌ها كشيدند كه تو كيستى كه اين چنين گستاخانه در مىكوبى و پاس عزّت خواجه نمىدارى ؟ گفت : من ملك موتم كه به قبض روح خواجه آمده‌ام . ملازمان از اين حرف متأثّر شده به خدمت خواجه آمده ماجرا به عرض وى رسانيدند . خواجه از استماع اين حرف بر خود لرزيد\r\n\r\n\r\n","description":"","footnote":"\r\n( 1 ) - عرفان اسلامى : 2 / 485 .\r\n","page_name":" 131 ","page_number":135},
  {"content":"\r\n\r\nو گفت : برويد و به زبان خوش بگوييد كه شايد اشتباه كرده باشى و به قبض روح ديگرى مأمور باشى . رفتند و گفتند ، گفت : نه من غلط نمىكنم ، بگوييد آماده باشد . غلامان خبر آوردند . خواجهء بيچاره غير تسليم چاره‌اى نديد و به جز تسليم علاجى نداشت ، به صندوق‌هاى زر و جواهر خطاب كرد : من از براى جمع شما عمر عزيز خود تلف كردم و سرمايهء وجود و هستى خود باختم و براى شما به زحمت و رياضت هرچه تمام‌تر شب‌ها به روز و روزها به شب رسانيدم ، حالا براى من چه مىكنيد و چه كمكى به من مىنماييد .\r\nثروت هنگفت او به زبان حال گفتند : زمام اختيار ما به دست تو بود ، و مىتوانستى كه آخرت خود را به وسيلهء ما آباد كنى ، اما به فكر اين حقيقت نيفتادى و اكنون از ما به جز يك كفن نفعى ندارى ! !\r\nبه زن و فرزند خود خطاب كرد : من از براى شما به توهّم باطل و تخيّل عاطل كه شما به زحمت نيفتيد ، در راحت به روى خود بستم و اين همه مال جمع كردم كه لحظات ديگر به شما مىرسد ، اكنون براى من بيچاره چه مىكنيد ؟\r\nزن و فرزند به زبان حال گفتند : از ما به جز اين كه تو را به لوازم تغسيل و تكفين و تدفين برسانيم كارى برنمىآيد ، غرض اين كه از هر كدام سؤال‌ها كرد و جواب‌هاى رد شنيد تا به هزار حسرت و ندامت شربت تلخ مرگ را چشيد ! !\r\nحاصل آن كه ، چنان كه طول امل موجب به زحمت افتادن و ندامت و پشيمانى است و علت گرفتار شدن انسان در زندان دنياست ، قصر امل باعث راحت دنيا و خوشحالى در زندگى و نجات ابدى در عالم آخرت است « 1 » .\r\n\r\n119 - ارزش نيت\r\nپيامبر عزيز صلى الله عليه و آله فرمود :\r\n\r\n\r\n","description":"","footnote":"\r\n( 1 ) - عرفان اسلامى : 2 / 498 .\r\n","page_name":" 132 ","page_number":136},
  {"content":"\r\n\r\nعبد ، اعمال نيكويى به جا مىآورد و ملائكه آن اعمال را در دفتر مهر شده‌اى به حضرت حق ارائه مىدهند ، خطاب مىرسد : اين دفتر را بيندازيد ؛ زيرا صاحبش در اعمالى كه داشته به جلب رضايت من و رسيدن به قرب من كار نداشته و نيّتش در اين اعمال براى من نبوده است . آن‌گاه به ملائكه خطاب مىرسد : برايش فلان چيز و فلان چيز را بنويسيد . عرضه مىدارند : اين اعمالى كه مىفرمايى در حقّ او بنويسيم ، انجام نداده است . خطاب مىرسد . به درستى كه نيّت كرده ، به تحقيق كه نيّت كرده « 1 » .\r\n\r\n120 - حتى بوى خوش را براى خدا استعمال كنيد\r\nپيامبر صلى الله عليه و آله فرمودند : كسى كه براى خدا بوى خوش استعمال كند ، قيامت مىآيد در حالى كه بويش از مشك پاكيزه‌تر است و هركس نيّتش در استعمال بوى خوش غير خدا باشد ، قيامت بويش از بوى مردار بدتر است « 2 » .\r\n\r\n121 - نيت پاكت را قبول كردم\r\nروايت شده : مردى در حالى كه گرسنه بود به ريگ زارى عبور كرد . پيش خود گفت :\r\nاگر اين رمل‌ها طعام بود ، همه را بين مردم قسمت مىكردم . خداوند به پيامبر زمان وحى كرد : به آن مرد بگو صدقهء تو و شكر نيّت پاكت را قبول كردم و ثواب اطعام طعام اگر به مانند اين ريگ‌ها نموده بودى به تو عنايت كردم « 3 » .\r\n\r\n122 - ثواب آنچه نيت داشتى نوشته شد\r\nامام كاظم عليه السلام به على بن ابى حمزه فرمود : خدا فلانى را رحمت كند ، به تشييع جنازهء\r\n\r\n\r\n","description":"","footnote":"\r\n( 1 ) - عرفان اسلامى : 3 / 41 .\r\n( 2 ) - عرفان اسلامى : 3 / 53 .\r\n( 3 ) - عرفان اسلامى : 1 / 53 .\r\n","page_name":" 133 ","page_number":137},
  {"content":"\r\n\r\nاو نيامدى ؟ گفتم : دوست داشتم مثل چنين شخصى را تشييع كنم . فرمود : براى تو ثواب آنچه نيّت داشتى نوشته شد « 1 » .\r\n\r\n123 - فرشتگان آگاه از نيت\r\nعبداللّه بن موسى بن جعفر از پدرش پرسيد :\r\nدو فرشته‌اى كه مأمور ثبت اعمالند ، از نيّت ثواب و گناه آدمى آگاهند ؟ حضرت فرمود : بوى مستراح و عطر يكى است ؟ گفتم : نه . فرمود : چون عبد قصد كار نيك كند ، نفس او خوشبو برآيد ، فرشتهء دست راست كه مأمور ثبت نيكى هاست به فرشتهء دست چپ گويد : برخيز زيرا او قصد كار خوب دارد ، چون عبد كار خوب را انجام دهد زبانش قلم و آب دهانش مركب و بدين وسيله نيكى در دفترش ثبت شود و چون قصد گناه كند ، نفسش بدبو در آيد ، فرشتهء دست چپ به دست راست گويد او قصد كار بد دارد ، چون عملى سازد آن را ثبت نمايد ! ! « 2 »\r\n\r\n124 - چون نيت آنها را داشتى برايت ثبت كردم\r\nاز حضرت امام رضا عليه السلام روايت شده :\r\nدر قيامت نامهء سيئات مؤمن را نشانش مىدهند و او دچار ترس و لرز مىشود ، حسناتش را نشانش دهند ، چشمش روشن و خوشحال گردد ، آن‌گاه خداوند مىفرمايد :\r\nدفترى كه حسنات به جا نياورده‌اش در اوست نشان او دهيد ، چون ببيند گويد : پروردگارا ! به بزرگيت قسم من اين حسنات را به جا نياورده‌ام . خداوند مىفرمايد : راست مىگويى ولى چون نيّت آن‌ها را داشتى من براى تو ثبت كردم ، آن‌گاه ثواب آن حسنات نيّت شده را\r\n\r\n\r\n","description":"","footnote":"\r\n( 1 ) - عرفان اسلامى : 3 / 55 .\r\n( 2 ) - عرفان اسلامى : 3 / 55 .\r\n","page_name":" 134 ","page_number":138},
  {"content":"\r\n\r\nبه او مىدهند « 1 » .\r\n\r\n125 - اى كاش با آنها بودم !\r\nامام رضا عليه السلام به ريان بن شبيب فرمود :\r\nاگر علاقه دارى در ثواب شهداى كربلا شريك باشى ، هرگاه ياد كردى بگو : اى كاش با آن‌ها بودم و به سعادت بزرگى مىرسيدم « 2 » .\r\n\r\n126 - ما با شما در ثواب شما شريكيم\r\nجابر در زيارت اربعين حضرت حسين عليه السلام خطاب به شهداى كربلا گفت :\r\nما با شما در ثواب شريكيم . عطيهء كوفى گفت : اى جابر ! چگونه با آنان شريكيم در حالى كه ما كارى نكرده‌ايم و رنجى نديده‌ايم ، آن‌ها از زن و فرزند جدا شده و زخم برداشتند تا كشته شدند ! !\r\nجابر گفت : از رسول خدا صلى الله عليه و آله شنيدم كه فرمود :\r\nهركه قومى را دوست دارد ، با آن‌ها محشور مىشود و هركه كار قومى را دوست دارد با آن‌ها در ثواب آن كار شريك است ، به خدا قسم نيّت من و اصحاب من بر همان است كه حسين و اصحابش بر آن رفتند « 3 » .\r\n\r\n127 - او به خاطر نيتش با ماست\r\nپس از پيروزى امام على عليه السلام در جمل ، يكى از يارانش گفت : دوست داشتم برادرم با ما\r\n\r\n\r\n","description":"","footnote":"\r\n( 1 ) - عرفان اسلامى : 3 / 56 .\r\n( 2 ) - عرفان اسلامى : 3 / 56 .\r\n( 3 ) - عرفان اسلامى : 3 / 56 .\r\n","page_name":" 135 ","page_number":139},
  {"content":"\r\n\r\nدر اين صحنه مىبود . حضرت فرمود : آيا ميل و نيّت قلبى برادرت با ماست عرضه داشت : آرى . امام فرمود : حقيقتاً با ما حاضر است و آنان كه هنوز در پشت پدران و رحم مادرانند و به دنيا نيامده‌اند نيز با ما هستند ، به همين زودى ، زمان آنان را آشكار مىكند ، ايمان ، به آنان نيرو مىگيرد و اهل طغيان به‌دست آنان نابود گردند « 1 » .\r\n\r\n128 - اين سهم حق برادر توست\r\nپس از پايان جنگ جمل يا يكى از جنگ‌ها ، امام على عليه السلام به تقسيم غنائم مشغول شدند ، هر نفرى از برابر حضرت عبور كرد ، مشتى درهم به او عنايت فرمود . چون گيرندهء غنيمت درهم‌هاى گرفته را مىشمرد ششصد درهم بود ، به تمام افراد ارتش ششصد درهم رسيد و براى خود حضرت هم ششصد درهم ماند . ناگهان يكى از سربازان آه كشيد ، حضرت سبب آه او را پرسيد ، عرضه داشت : وقتى خواستم در ركاب مبارك شما شركت كنم دنبال برادرم رفتم ، او را مريض يافتم ، در موقع خداحافظى شنيدم كه مىگفت : اى كاش از سلامت برخوردار بودم ، تا مىتوانستم در كنار على با دشمنان حق بجنگم .\r\nحضرت بلافاصله ششصد درهم سهم خود را به آن سرباز داد و فرمود : چون به ديدار برادرت رفتى اين سهم را به او بده و بگو به خاطر نيّتت انگار با ما بودى و اين سهم حق توست « 2 » .\r\n\r\n129 - اين ضربت را در صفين برداشتم\r\nمعلم اخلاق ، شهيد دستغيب در يكى از كتاب‌هايش از جلد سيزده « بحار الأنوار » از كتاب « كشف الغمة » اربلى نقل مىكند :\r\n\r\n\r\n","description":"","footnote":"\r\n( 1 ) - عرفان اسلامى : 3 / 58 .\r\n( 2 ) - عرفان اسلامى : 3 / 58\r\n","page_name":" 136 ","page_number":140},
  {"content":"\r\n\r\nمحى الدين اربلى گفت : روزى در خدمت پدرم بودم . مردى نزد او بود و چرت مىزد .\r\nدر آن حال عمامه از سرش افتاد و جاى زخم بزرگى در سرش نمايان شد . پدرم علت آن زخم را پرسيد ، گفت : اين زخم را در جنگ صفين برداشتم . گفتند : تو كجا و جنگ صفين كجا ؟ !\r\nگفت : وقتى به مصر مىرفتم ، مردى از اهل غزه با من همسفر شد ، در بين راه دربارهء جنگ صفين صحبت شد ، همسفرم گفت : اگر من در صفين بودم شمشيرم را از خون على و يارانش سيراب مىكردم . من هم گفتم : اگر من در ميدان صفين بودم شمشير خود را از خون معاويه و يارانش سيراب مىكردم و اينك من و تو از ياران على و معاويهء ملعون هستيم بيا با هم جنگ كنيم ، در آن حال با هم در آويختيم و زد و خورد مفصلى كرديم ، يك وقت متوجه شدم كه بر اثر زخمى كه به سرم رسيده از هوش مىروم ، در آن اثنا ديدم شخصى مرا با گوشهء نيزه‌اش بيدار مىكند ، چون چشم گشودم از اسب فرود آمد و دست روى زخم سرم كشيد ، در آن حال بهبودى يافت و فرمود : همين جا بمان و سپس ناپديد شد ، آن‌گاه در حالى كه سر بريده همسفرم را در دست داشت ظاهر شد و فرمود : اين سر دشمن توست ، تو به يارى ما برخاستى ما هم تو را يارى كرديم چنان كه هركس خدا را يارى كند خدا او را نصرت مىدهد ، پرسيدم : شما كيستيد ؟ فرمود : صاحب الامر عليه السلام .\r\nآن‌گاه فرمود : هركس از تو پرسيد اين زخم چه بوده ؟ بگو : اين ضربتى است كه در صفين برداشته‌ام « 1 » ! !\r\n\r\n130 - نيت الهى در برداشتن قدم\r\nاستادى كه نزد او قسمتى از مكاسب شيخ و كفايهء آخوند را تلمّذ مىكردم مىفرمود :\r\n\r\n\r\n","description":"","footnote":"\r\n( 1 ) - عرفان اسلامى : 3 / 59 .\r\n","page_name":" 137 ","page_number":141},
  {"content":"\r\n\r\nطلبه‌اى از ايران جهت تحصيل به سامرا رفت و در يكى از مدارس آن شهر مقيم شد .\r\nپس از مدتى خبر فوت پدرش را شنيد ، از ياران مدرسه سؤال كرد كه در اين مدرسه مرد خدا كيست ؟ به او گفتند : آن شخصى كه در كنار حوض مشغول آب برداشتن است مرد خداست . نزد او آمد در حالى كه مشغول پر كردن آفتابه بود . عرضه داشت : پدرم از دنيا رفته ، خواهش مىكنم از درگاه خدا براى او طلب مغفرت كنيد ؛ آن مرد خدا گفت : وضو ندارم ، ولى اين مستراح رفتن و قدم‌هايى كه در اين مسير بر مىدارم براى خدا نيّت مىكنم و ثوابش را هديهء پدر تو مىكنم ! !\r\nآن طلبه سخت رنجيده شد ، ولى همان شب پدر خويش را در خواب ديد كه به او گفت : فرزندم ! از بركت قدم‌هايى كه آن مرد خدا در طريق مستراح براى خدا برداشت ، من از ثواب آن قدم‌ها در عالم برزخ بهره‌مند شدم « 1 » .\r\n\r\n131 - اگر مكلف از آداب نماز غافل گردد\r\nامام باقر و امام صادق عليهما السلام به فضيل بن يسار فرمودند : از نمازت آنچه توجه قلبت با آن بوده از آن توست ، مكلّف اگر تمام نماز را غلط به جا آورد ، يا از آداب آن غافل گردد ، آن نماز را مىپيچيند وسپس به صورت صاحبش مىزنند « 2 » .\r\n\r\n132 - آيا مىدانى در حضور كه بودم ؟\r\nابو حمزهء ثمالى مىگويد :\r\nحضرت سجاد عليه السلام را ديدم نماز مىخواند ، عباى آن جناب از شانه‌اش افتاد ، حضرت تا از نماز فارغ نشد به عبا دست نزد . پس از نماز پرسيدم : چرا به عبا توجه نفرمودى ؟\r\n\r\n\r\n","description":"","footnote":"\r\n( 1 ) - عرفان اسلامى : 3 / 60 .\r\n( 2 ) - عرفان اسلامى : 3 / 74 .\r\n","page_name":" 138 ","page_number":142},
  {"content":"\r\n\r\nفرمود : واى بر تو آيا مىدانى در حضور كه بودم ؟ همانا از عبد قبول نمىشود نمازى مگر آنچه توجه قلب به آن بوده . عرض كردم : پس ما هلاك شديم ؟ فرمود : هرگز همانا نقص عبادات را خداوند با نافله‌ها براى مؤمنان تمام مىكند « 1 » .\r\n\r\n133 - انفسهم عفيفة\r\n شنيدستم زنى صاحب جمالى * فقيرى بىنوا در قحط سالى \r\n به دامان كودكانى داشت مضطر * كه نانشان بود آب از ديدهء تر\r\nز بهرِ كودكان با فكر و تشويش * روان شد بر درِ همسايهء خويش\r\nمگر همسايه‌اش آهنگرِ راد * ببخشد قوت و از غم گردد آزاد\r\nكز آن دارا برآيد آرزويش * شود نانِ يتيمان آبرويش\r\nقضا را چشم آن همسايه ناگاه * به هنگام حديث افتاد بر ماه\r\nچه آهنگر به رخسارش نظر كرد * طمع بر حسنِ آن رشك قمر كرد\r\nبه جانش آتشِ شهوت برافروخت * كه اين آتش هزاران خانمان سوخت\r\nدلش در دام زلف آن گل اندام * مسخر شد چو مرغ خسته در دام\r\nشده شيرى شكار آهوى چشم * معاذ اللّه ز دست شهوت و خشم\r\nبسا دل كز نگاهى رفته از دست * سپرلطف حق است از تير اين شست\r\nنگاه ديده جان‌ها داده بر باد * ز جور ديده دل‌ها گشته ناشاد\r\nغرض مرغ خرد صيد هوس گشت * عجب عنقاى جان صيد مگس گشت\r\nدلش شد پاى بند آن پرى چهر * تعالى اللّه چه زنجيرى بود مهر\r\nبداد از كف همه دين و دلش را * كه سوزد برق شهوت حاصلش را \r\n\r\n\r\n","description":"","footnote":"\r\n( 1 ) - عرفان اسلامى : 3 / 74 .\r\n","page_name":" 139 ","page_number":143},
  {"content":"\r\n\r\n چه حاجات زن غمديده بشنيد * به پاسخ با نويد و وجد و اميد\r\nبگفت اى جان اگر كامم برآرى * تو را بخشم هر آن حاجت كه دارى\r\nبگفتا شرمى اى منعم خدا را * بگفت ايزد ببخشد جرم ما را\r\nبگفت از شرع و آيين ياد كن ياد * بگفت اين دل به وصلت شاد كن شاد\r\nبگفت از راه شيطان باز شو باز * بگفت اى نازنين كم ناز شو ناز\r\nبگفتا پند قرآن گوش كن گوش * بگفت از جام غفران نوش كن نوش \r\n بگفت از آب چشمانم بينديش * بگفت آتش مزن بر اين دل ريش\r\nبگفت آهنگرا آهندلى چند * بترس از آتش قهر خداوند\r\nصفا كن دامن پاكم به يزدان * گناه آلودهء شهوت مگردان\r\nجوانمردا جوانمردى كن امروز * بكش نفس آتش عصيان ميفروز\r\nجوابش داد كى ماهِ گل اندام * گنه را توبه عذر آمد سرانجام\r\nبه آب توبه چشم اى يار مهوش * نشاند شعلهء صد دوزخ آتش\r\nچو ديد از پند و استعفاف و زارى * نپوشد خيره چشم از نابكارى\r\nزن از بيم هلاك كودكانش * مهيا شد و ليك افسرد جانش\r\nبگفتا حاضرم لكن بدين عهد * كه در خلوت تو با من گسترى مهد\r\nبه جز ما هيچ كس ديگر نباشد * كه چشم ناظرى بر در نباشد\r\nبگفت‌اى جان يقين‌دار كين چنين كار * به خلوت بايد از هر يار و اغيار\r\nبساط عيش چو كرد او مهيا * به خلوت خانه با آن يار زيبا\r\nبگفت آن ماه كى مرد وفادار * تو گفتى نيست جز ما و تو ديار\r\nدر اين محفل كنون الا تو و من * بود ناظر خداى پاك ذو المن\r\nدر آن خلوت كه حاضر باشد آن شاه * نشايد اين عمل اى مرد آگاه\r\nچه بشنيداين سخن زود آن جوانمرد * برآورد آتشين آه از دل سرد \r\n\r\n","description":"","footnote":"","page_name":" 140 ","page_number":144},
  {"content":"\r\n\r\n چنان اين پند بر جانش اثر كرد * كه آن مشتاق را زير و زبر كرد\r\nپشيمان گشت و افغان كرد و احسان * بر آن نيكو زن پاكيزه دامان\r\nخدايش هم جزاى مخلصان داد * به رويش در ز لطف خاص بگشاد\r\nهم‌آتش را به دستش‌سرد و خوش كرد * هم آهن برد فرمان در كف مرد \r\n كرامت را وى از ترك هوى يافت * ز بيم آتش قهر خدا يافت « 1 » \r\n\r\n134 - مجالس ذكر\r\nرسول خدا صلى الله عليه و آله به اصحاب خود فرمود :\r\nبر شما باد كه در روضه‌هاى بهشت بخراميد . گفتند : يا رسول اللّه ! روضه‌هاى بهشت كدام است ؟ فرمود : مجالس ذكر .\r\nپس بر شما باد كه پيوسته ياد كنندهء حق باشيد ، بامداد و شامگاه زبان را جز به ذكر خداوند مرانيد « 2 » .\r\n\r\n135 - ذكر حق تعالى\r\nجبرئيل به نزديك رسول صلى الله عليه و آله آمد و گفت :\r\nحق تعالى سلام مىگويد و مىفرمايد : امت تو را عطايى دادم كه هيچ امت را ندادم .\r\nگفت : اين چيست ؟ گفت ذكر حق تعالى در همهء اوقات و در همه احوال « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 3 / 120 .\r\n( 2 ) - عرفان اسلامى : 3 / 124 .\r\n( 3 ) - عرفان اسلامى : 3 / 125 .\r\n","page_name":" 141 ","page_number":145},
  {"content":"\r\n\r\n\r\n136 - اين رگ را نزن\r\n از قضا مجنون ز تب شد ناتوان * قصد فرمودى طبيب مهربان\r\nآمد آن فصّاد « 1 » و پهلويش نشست * نشترى « 2 » بگرفت و بازويش ببست\r\nگفت مجنون با دو چشم خونفشان * بر كدامين رگ زنى تيغ اى فلان\r\nگفت اين رگ ، گفت از ليلى پر است * اين رگم پر گوهر است و پر در است\r\nتيغ بر ليلى كجا باشد روا * جان مجنون باد ليلى را فدا\r\nگفت فصّاد آن رگ ديگر زنم * جانت از رنج و عنا فارغ كنم\r\nگفت آن هم جاى ليلاى من است * منزل آن سرو بالاى من است\r\nمىگشايم گفت ز آن دست دگر * گفت ليلى را در آن باشد مقر\r\nدرهمى آن گه به آن فصّاد داد * گفت اينك مزدت اى استاد راد\r\nدارد اندر هر رگم ليلى مقام * هر بن مويم بود او را كنام « 3 »\r\nمن چه گويم رگ چه و پى چيست آن * سر چه و جان چيست مجنون كيست آن\r\nمن خود اى فصّاد مجنون نيستم‌هر * چه هستم من نيم ليليستم\r\nاز تن من رگ چو بگشايى ز تيغ * تيغ تو بر ليلى آيد بىدريغ\r\nگو تن من خسته و رنجور باد * چشم بد از روى ليلى دور باد\r\nگو بسوز از تاب و تن اى جان من * تب مبادا بر تن جانان من\r\nگر من و صد هم چو من گردد هلاك * چون كه ليلى را بقا باشد چه باك\r\nمن اگر مردم از اين ضيق النفس * گو سر ليلى سلامت باش و بس\r\nساختم من جان خود قربان او * جان صد مجنون فداى جان او « 4 » \r\n\r\n\r\n","description":"","footnote":"\r\n( 1 ) - فصّاد : رگ زن .\r\n( 2 ) - نشترى : آلتى فلزى سر تيز كه براى فرو كردن در گوشت به كار برند تا خون وريم بيرون آيد .\r\n( 3 ) - كنام : جايگاه و استراحت گاه .\r\n( 4 ) - عرفان اسلامى : 3 / 133 .\r\n","page_name":" 142 ","page_number":146},
  {"content":"\r\n\r\n\r\n137 - مجادلهء نقاشان رومى و چينى\r\nقصهء پندآموز مجادلهء نقاشان رومى و چينى را نشنيده‌ايد كه هر دسته مدعى شدند كه ما هنرمندتريم .\r\nامير مملكت براى امتحان به هر دسته اطاقى داد كه نقاشى كنند ، تا از روى كار آن‌ها قضاوت شود .\r\nاين دو اطاق مقابل و رو به روى يكديگر بودند ، دو دستهء مزبور مشغول كار شدند .\r\nنقاشان چينى هر روز انواع و اقسام رنگ‌ها ، از امير مىگرفتند و نقاشى مىكردند ، ولى نقاشان رومى در به روى خود بسته بودند و به هيچ رنگى توسل نجستند و فقط ديوار را صيقل مىزدند . چون روز موعود و زمان امتحان فرا رسيد ، امير حاضر شد . نقاشى چينىها را ديد ، ولى بهتر از آن عكس‌هاى تصاويرى بود كه روميها بر ديوارهاى صيقل خورده و صاف شده پديدار ساخته بودند .\r\nمولانا در اين زمينه مىگويد :\r\n روميان آن عارفانند اى پسر * نى ز تكرار و كتاب و نى هنر\r\nليك صيقل كرده‌اند آن سينه‌ها * پاك از آز و حرص و بخل و كينه‌ها\r\nاهل صيقل رسته‌انداز بوى و رنگ * دمى بينند خوبى بىدرنگ\r\nنقش و قشر و علم را بگذاشتند * رايت عين اليقين افراشتند « 1 » \r\n\r\n138 - آن نياز و سوز و دردت پيك ماست\r\n آن يكى اللّه مىگفتى شبى * تا كه شيرين گردد از ذكرش لبى\r\nگفت شيطانش خموش اى سخت رو * چند گويى آخر اى بسيار گو \r\n\r\n\r\n","description":"","footnote":"\r\n( 1 ) - عرفان اسلامى : 3 / 140 .\r\n","page_name":" 143 ","page_number":147},
  {"content":"\r\n\r\n اين همه اللّه گفتى از عتو * خود يكى اللّه را لبيك كو\r\nمىنيايد يك جواب از پيش تخت * چند اللّه مىزنى با روى سخت\r\nاو شكسته دل شد و بنهاد سر * ديد در خواب او خضر را در حضر\r\nگفت هين از ذكر چون وامانده‌اى * چون پشيمانى از آن كش خوانده‌اى\r\nگفت لبيكم نمىآيد جواب * زان همىترسم كه باشم رد باب\r\nگفت خضرش كه خدا گفت اين به من * كه برو با او بگو اى ممتحن\r\nنى كه آن اللّه تو لبيك ماست * آن نياز و سوز و دردت پيك ماست\r\nنى تو را در كار من آورده‌ام * نه كه من مشغول ذكرت كرده‌ام\r\nحيله‌ها و چاره‌جويىها تو * جذب ما بود و گشاد آن پاى تو\r\nترس و عشق تو كمند لطف ماست * زير هر يا رب تو لبيك ماست\r\nجان جاهل زين دعا جز دور نيست * زان كه يا رب گفتنش دستور نيست \r\n بر دهان و بر دلش قفل است و بند * تا ننالد با خدا وقت گزند « 1 » \r\n\r\n139 - گرچه زمين نيست خبردارتر\r\n شير خدا شاه ولايت على * صيقلى شرك خفى و جلى\r\nروز احد چون صف هيجا گرفت * تير مخالف به تنش جا گرفت\r\nغنچهء پيكان به گل او نهفت * صد گل راحت ز گل او شكفت\r\nروى عبادت سوى محراب كرد * پشت به درد سر اصحاب كرد\r\nخنجر الماس چو بفراختند * چاك بر آن چون گلش انداختند\r\nغرقه به خون غنچهء زنگارگون * آمد از آن گلبن احسان برون \r\n\r\n\r\n","description":"","footnote":"\r\n( 1 ) - عرفان اسلامى : 3 / 145 .\r\n","page_name":" 144 ","page_number":148},
  {"content":"\r\n\r\n گل گل خونش به مصلا چكيد * گفت چو فارغ زنماز آن بديد\r\nاين همه گل چيست ته پاى من * ساخته گلزار مصلاى من\r\nصورت حالش چو نمودند باز * گفت كه سوگند به داناى راز\r\nكز الم تيغ ندارم خبر * گرچه زمن نيست خبردارتر « 1 » \r\n\r\n140 - نور هدايت الهى\r\nيكى از دانشمندان در مقاله كوتاهى كه به عنوان يك مقدمه بر يك كتاب علمى نوشته مىگويد :\r\nيك برگ ناچيز و يك برگ خشكيده‌اى كه از درخت افتاده آن را با دقت نظر بنگريد و آن را بشكافيد و به آثار حيات آن تفكر نماييد ؛ ممكن است در وهلهء اوّل پيشنهاد من بر شما خوش نيايد ، ولى افرادى كه با نظر دقيق سال‌ها به پشت و روى آن خيره شده و عمرى را به مطالعه و پژوهش شگفتىهاى طبيعت و آزمايش گياهان گذرانده‌اند و از بىاطلاعى و كوتاهى فكر بشر رنج مىبرند ، براى وقوف به اسرار حياتى آن برگ كوشش دارند .\r\nاين برگ‌ها كه زير پاى ما لگدكوب مىشوند و خروارها از آن پراكنده و در زير خاك مستور مىگردد ، همين برگ بىمقدار را خداوند ، زندگى و حيات و هدايت داده و چه فوائد و خواصى در آن موجود است كه گشايش رموز آن با عقل كوتاه ما مقدور نيست .\r\nسال‌ها و قرن‌هاست كه گياه شناسان و دانشمندان زمان ، راجع به آزمايش نباتات كتاب‌ها نوشته‌اند ، با وسايل و روش‌هاى علمى براى كشف و درك آثار حياتى آن كوشيده‌اند .\r\nبا ميكروسكوپ‌ها ياخته‌هاى آن ، با آزمايش‌ها تركيبات آن ، با اعمال شيميايى\r\n\r\n\r\n","description":"","footnote":"\r\n( 1 ) - عرفان اسلامى : 3 / 147 .\r\n","page_name":" 145 ","page_number":149},
  {"content":"\r\n\r\nمحتويات آن ، با برق و حرارت خواص آن را سنجيده و در تحقيق آن رنج‌ها برده‌اند .\r\nبا اين وضع و با تمام كتاب‌هايى كه راجع به اين موضوع نوشته‌اند ، چه فهميده‌اند ؟ چه حقايقى را براى ما عيان ساخته‌اند ؟ كدام رمزى از اسرار زندگى نهفتهء نباتات را فاش نموده‌اند ؟\r\nهنوز هيچ ؛ زيرا آنچه بشر فهميده و به دست آورده سطحى و ظاهرى است ، از حقيقت گياه ، كيفيت ، علت رشد و نمو آن و بالاخره از جريان مبهمى كه روزانه و هر لحظه در درون آن انجام مىگيرد ، خبرى و نشانى نداده‌اند .\r\nمىدانيم كه گياه مىرويد ، سبز مىشود ، رشد مىكند ، شكوفه مىدهد ، ميوه مىسازد ، در حدّ معينى از رشد كه رسيد مىايستد ، ولى چه كسى مىتواند حقيقت اين مسئله و تغيير و تحولات آن را به خوبى درك كرده و بيان كند ، تنها چيزى كه مىتوان گفت اين است كه سراسر دنياى باعظمت گياهان را نور هدايت روشن كرده و اين همه آثار اعجاب‌انگيز وجود گياهان اشعه‌اى از نور بىنهايت هدايت الهى است « 1 » .\r\n\r\n141 - اين هوش را از كجا آورده‌اند ؟\r\nيكى از دانشمندان مىنويسد : موش نر و ماده و عقرب نر و ماده‌اى را گرفتم و هريك را در جايى دور از يك‌ديگر قرار دادم .\r\nپس از مدتى هر دو جفت‌گيرى كردند و مولود هريك پا به عرصهء وجود گذاشت بلافاصله نر و مادهء موش و عقرب را از آن محل بردم .\r\nبچهء هر دو در آن محل ، جداى از يك‌ديگر رشد كردند ، در حالى كه جايى و چيزى جز همان جايى كه رشد كرده بودند ، نديدند .\r\n\r\n\r\n","description":"","footnote":"\r\n( 1 ) - عرفان اسلامى : 3 / 154 .\r\n","page_name":" 146 ","page_number":150},
  {"content":"\r\n\r\nسپس شيشه‌اى تهيه كردم و بچه موش را در آن انداختم و شيشه را با پارچه‌اى پوشاندم ، تا جايى را نبيند ، آن‌گاه بچه عقرب را گرفته و در آن شيشه كردم ، سپس به تماشاى اوضاع درون شيشه نشستم ، در چند لحظهء بسيار كوتاه موش كه چيزى در عالم نديده بود و اولين بار بود كه چشمش به موجود ديگرى افتاد به عقرب خيره شد و قبل از اين كه عقرب به خود بجنبد ، ناگهان موش با عجله و سرعت به سوى او دويد و دندان تيزش بند آخر دم عقرب را چيد و سپس به كنارى نشست ! !\r\nاين مسئله چيست ؟ چرا موش ، عقرب را نبلعيد ؟ چرا او را از وسط نصف نكرد ؟ چرا دم عقرب را از بيخ دم دندان نگرفت ؟ چرا سر عقرب را جدا نكرد ؟ آيا جز هدايت حضرت حق چيز ديگرى در اين داستان حكم فرماست ؟ مگر هوش حيوانات چقدر است و تازه اين هوش را از كجا آورده‌اند ؟ ! « 1 »\r\n\r\n142 - دنياى عجيب حيوانات\r\nبدن برخى از حيوانات داراى قوهء برق است ، آن هم در حدى كه اگر به دشمن بزند او را خشك مىكند ، ولى اين حيوانات در تمام برخوردها از اين قوه استفاده نمىكنند ، تنها وقتى به دشمن خود برخورد مىكنند ، آن هم وقتى كه حس كنند كه دشمن قصد سويى دارد ، به مقدار لازم از بدن خويش برق بيرون مىدهند و از چند قدمى با فرستادن الكتريسته به سوى دشمن ، كار دشمن را ساخته و او را از پاى در مىآورند .\r\nاينان چرا همه را دشمن خود نمىدانند ؟ دشمن را از كجا مىشناسند ؟ از قصد دشمن چه گونه خبر مىشوند ؟ به چه صورت به اندازه‌اى كه دشمن نابود شود برق از بدن خود بيرون مىفرستند ؟ مولد و كارخانه اين برق در كجاى بدن آن‌هاست ؟ بدن آن‌ها كه همانند\r\n\r\n\r\n","description":"","footnote":"\r\n( 1 ) - عرفان اسلامى : 3 / 158 .\r\n","page_name":" 147 ","page_number":151},
  {"content":"\r\n\r\nساير حيوانات ، گوشت و پوست و خون و استخوان و رگ و پى است ! شما از وضع اين نوع حيوانات جز كارگردانى عالمى مدبر ، حكيمى آگاه ، قادرى توانا ، چيز ديگرى مىفهميد ؟ آيا اسم اين برنامه و حركت را جز هدايت الهى چيز ديگرى مىگذاريد ؟ ! !\r\nبعضى از حيوانات كه در دريا زندگى مىكنند ، در مقابله با دشمن از خود رنگ پخش مىكنند ، در حالت عادى در آب مىگردند ، همين كه از دور ، چشمشان به دشمن مىافتد و حس مىكنند كه دشمن به سوى آن‌ها هدف‌گيرى كرده در اطراف خود رنگ سياه پخش مىكنند و خويش را در لابه‌لاى رنگ از دسترس دشمن دور نگاه داشته و از منطقه دور مىشوند !\r\nاينان از كجا دشمن را مىشناسند ؟ در حالى كه در اطراف آنان هزاران هزار جانور زندگى مىكنند و براى هيچ‌يك رنگ پخش نمىكنند .\r\nكارخانهء رنگ سازى در كجاى بدن آن‌هاست ؟ اين همه معلومات را از كجا آموخته‌اند ؟\r\nآيا مسأله‌اى جز هدايت الهى در اين نوع از حيوانات و ماهيان دريا چيز ديگرى هست ؟ !\r\nبرخى از ماهيان دريا كه در اعماق آب در آن‌جايى كه نور خورشيد نمىرسد زندگى مىكنند ، اينان براى يافتن طعمه از پس گردن خود توليد روشنايى مىكنند ، به اين معنى كه وقتى نيازمند به غذا مىشوند ، به اندازهء كمى گردن خود را پايين مىاندازند ، اطراف آنان از نورى كه از پس گردنشان مىدرخشد روشن مىشود ؛ در سايهء اين روشنايى شروع به صيد مىكنند ، چون دشمن را ببينند ، سر خود را به سرعت بالا برده و اطراف خود را تاريك كرده و در تاريكى فرار مىكنند .\r\nكارخانهء مولد نور در كجاى بدن آن‌هاست ؟ از كجا به اين نور پى برده‌اند و از كجا فهميده‌اند كه وقتى سر خود را به طرف بالا ببرند ، اتصالى حاصل شده و نور مىدرخشد ؟\r\nو از كجا دانسته‌اند كه با بالا بردن سر ، اتصال قطع مىشود و چراغ خاموش مىگردد ؟\r\nدوست و دشمن را از كجا به اين خوبى تشخيص مىدهند ؟ آيا جز هدايت الهى منبع\r\n\r\n","description":"","footnote":"","page_name":" 148 ","page_number":152},
  {"content":"\r\n\r\nديگرى براى فهم اين همه مسائل براى آن‌ها هست ؟ ! « 1 »\r\n\r\n143 - از كجا دانستند ؟\r\nيكى از كوهنوردان مىگويد :\r\nدر تمام مدت سال از منزلم تا بالاترين نقطهء تپه‌اى كه در محيط زندگيم بود ، راهپيمايى مىكردم .\r\nزمستان بسيار سردى بود ، برف سنگينى زمين را پوشانده بود ، از محلى كه رفته بودم بر مىگشتم ، در مسير را هم در بالاى تپه حوضچه‌اى پر آب بود . گنجشك‌هاى زيادى هر روز پس از خوردن دانه به كنار آن حوضچه براى آب خوردن مىآمدند ؛ آن روز سطح حوضچه را يخ ضخيمى پوشانده بود ، گنجشك‌ها به عادت هر روز كنار حوضچه آمدند نوك زدند ، سطح محل را يخ زده يافتند ، ايستادم تا ببينم كه اين حيوانات كوچك ولى با حوصله چه مىكنند .\r\nناگهان يكى از آن‌ها روى يخ آمد و به پشت بر سطح يخ خوابيد ، پس از چند ثانيه به كنارى رفت ، ديگرى به جاى او خوابيد و پس از چند لحظه دومى برخاست ، سومى به جاى او قرار گرفت ، همين طور مسئله تكرار شد تا با حرارت بدن خود آن قسمت را آب كردند ؛ وقتى نازك شد با نوك خود شكستند آب بيرون زد ، همه خود را سيراب كردند و رفتند ؛ راستى اين عمل اعجاب‌انگيز چيست ؟ از كجا فهميدند كه يخ با حرارت آب مىشود سپس از كجا فهميدند كه بدن خود آن‌ها حرارت مناسب را دارد و از كجا دانستند كه بايد اين حرارت با خوابيدن روى يخ به يخ برسد و از كجا فهميدند كه با خوابيدن يك نفر مشكل حل نمىشود ، بلكه بايد به نوبت اين برنامه را دنبال كرد ؟ آيا جز هدايت\r\n\r\n\r\n","description":"","footnote":"\r\n( 1 ) - عرفان اسلامى : 3 / 160 .\r\n","page_name":" 149 ","page_number":153},
  {"content":"\r\n\r\nحضرت حق اسم ديگرى بر اين داستان مىتوان گذاشت ؟ ! « 1 »\r\n\r\n144 - اين را مىتوان باور كرد ؟\r\nدر كتابى كه دربارهء اسرار حيات حيوانات برّى و بحرى و جوّى نگاشته شده بود خواندم :\r\nيكى از كشاورزان مىگفت : يك روز صبح زود در منزلم كه در نزديكى مزارع قريه بود نشسته بودم ، صداى گربه‌اى توجه مرا جلب كرد ، در خانه را باز كردم و ديدم گربه پشت در خانه من در حال فرياد كردن است ، به تصور اين كه گرسنه است براى او غذا آوردم ، ولى نخورد ؛ گوشت و شير آوردم ، لب نزد ؛ دنبال او حركت كردم ، آرام شد ؛ او را تعقيب كردم و به كلبه‌اى گلى در وسط مزرعه كه پر از كاه بود رسيدم . گربه وارد كلبه شد و من هم دنبال او رفتم ؛ ناگهان چشمم به چند بچه گربه افتاد كه هنوز چشم باز نكرده بودند ، اطراف مادر را گرفتند و در آغوش او رفتند ، چيزى از اين مسئله دستگيرم نشد . به خانه برگشتم تا فردا صبح شد ، به ياد داستان ديروز افتادم ، به خود گفتم : به كلبه سرى بزنم و احوال مادر و بچه‌هاى او را بگيرم ، شايد احتياجى به غذا داشته باشند ، مقدارى غذا با خود بردم ؛ وقتى به كلبه رسيدم ، ديدم بچه‌ها به سينه مادر چسبيده‌اند و سينه خشك مادر را مىمكند در حالى كه مادر آن‌ها مرده ، بلافاصله سرپرستى بچه‌ها را به عهده گرفتم و عهد كردم آنان را بزرگ كنم . گربهء مادر يك روز قبل از مرگ ، چگونه از كجا از تمام شدن عمرش خبردار شد ؟ و چگونه براى ادامه حيات فرزندانش به اين فكر افتاد كه به دنبال سرپرستى گشته و بچه‌هاى خود را به او بسپارد و سپس راه خانهء كشاورز را از كجا پيدا كرد و چگونه او را به كلبه آورد ؟ اين عمليات حيرت‌انگيز واقعاً جوشش وجودى خود حيوان است ؟ اين را\r\n\r\n\r\n","description":"","footnote":"\r\n( 1 ) - عرفان اسلامى : 3 / 161 .\r\n","page_name":" 150 ","page_number":154},
  {"content":"\r\n\r\nمىتوان باور كرد ؟ اين برنامه‌هاى اعجاب‌آور - به فرمودهء قرآن مجيد - جز هدايت حضرت حق چيز ديگرى هست ؟ ! « 1 »\r\n\r\n145 - از محبت\r\n از محبت تلخ‌ها شيرين شود * از محبت مس‌ها زرين شود\r\nاز محبت دُردها صافى شود * وز محبت دَردها شافى شود\r\nاز محبت خارها گل مىشود * وز محبت سركه‌ها مُل مىشود\r\nاز محبت دار تختى مىشود * وز محبت بار بختى مىشود\r\nاز محبت سجن گلشن مىشود * بى محبت روضه گلخن مىشود\r\nاز محبت نار نورى مىشود * وز محبت ديو حورى مىشود\r\nاز محبت سنگ روغن مىشود * بى محبت موم آهن مىشود\r\nاز محبت حزن شادى مىشود * وز محبت غول هادى مىشود\r\nاز محبت نيش نوشى مىشود * وز محبت شير موشى مىشود \r\n از محبت سقم صحت مىشود * وز محبت قهر رحمت مىشود\r\nاز محبت مرده زنده مىشود * وز محبت شاه بنده مىشود « 2 » \r\n\r\n146 - دين جديد\r\nامام صادق عليه السلام مىفرمايد :\r\nشخصى به تنگدستى مبتلا شد ، هر چه فعاليت كرد ، موفق به اصلاح معاش مادى خود به نحوى كه مىخواست نشد ، شيطان او را وسوسه كرد تا پايه گذار دينى شود و از\r\n\r\n\r\n","description":"","footnote":"\r\n( 1 ) - عرفان اسلامى : 3 / 162 .\r\n( 2 ) - عرفان اسلامى : 3 / 182 .\r\n","page_name":" 151 ","page_number":155},
  {"content":"\r\n\r\nاين راه به نان و نوايى برسد .\r\nدينى را از پيش خود اختراع كرد و مردم ساده دل و عوام را به آن دعوت كرد و بيش از آنچه كه مىخواست به نان و نوا رسيد ، پس از مدتى پشيمان شد و تصميم به توبه گرفت ، پيش خود گفت : آنان كه به من ايمان آوردند ، بايد همه را جمع كنم و اعلام نمايم كه من در تمام برنامه هايم دروغ گفتم . همه را جمع كرد و به آن‌ها اعلام نمود ، ملت در جوابش گفتند : نه ، دين تو دين صحيحى است ، ولى خود تو در آيينت دچار شك و وسوسه شده‌اى ! چون اين وضع را ديد ، زنجير غل دارى تهيه كرد و به گردن انداخت و پيش خود گفت : از گردنم بر نمىدارم تا خداى مهربان مرا بيامرزد . به پيامبر زمانش خطاب رسيد كه به او بگو : به عزتم قسم اگر توبه‌ات تا قطع شدن تمام اعضايت ادامه پيدا كنند قبول نخواهم كرد مگر كسانى كه به آيين تو مرده‌اند . زنده كنى و آن‌ها را از اين گمراهى برهانى ! ! « 1 »\r\n\r\n147 - ابوجهل رسول اللَّه را نديد\r\nاز عارف بزرگى پرسيدند : در حق فلان عارف چه مىگويى ؟ گفت : هركس او را ببيند ، هدايت مىشود و متّصل به سعادت مىگردد . گفت : چه گونه است كه ابوجهل ، پيامبر صلى الله عليه و آله را ديد و متّصل به سعادت نشد و از شقاوت نجات نيافت ؟ ! آن عارف آگاه گفت : ابوجهل ، رسول اللّه صلى الله عليه و آله را نديد بلكه محمد يتيم عبداللّه را مىديد ، اگر رسول اللّه صلى الله عليه و آله را مىديد بدون شك از شقاوت مىرهيد و به سعادت مىرسيد » « 2 » .\r\n\r\n148 - آن كه با نمرود اين احسان كند\r\n مادر موسى چو موسى را به نيل * در فكند از گفتهء رب جليل \r\n\r\n\r\n","description":"","footnote":"\r\n( 1 ) - عرفان اسلامى : 3 / 197 .\r\n( 2 ) - عرفان اسلامى : 3 / 223 .\r\n","page_name":" 152 ","page_number":156},
  {"content":"\r\n\r\n خود ز ساحل كرد با حسرت نگاه * گفت كاى فرزند خرد بىگناه\r\nگر فراموشت كند لطف خداى * چون رهى زين كشتى بىناخداى\r\nگر نيارد ايزد پاكت به ياد * آب خاكت را دهد ناگه به باد \r\n* * *\r\n وحى آمد كاين چه فكر باطل است * رهرو ما اينك اندر منزل است\r\nپردهء شك را بينداز از ميان * تا ببينى سود كردى يا زيان\r\nما گرفتيم آنچه را انداختى * دست حق را ديدى و نشناختى\r\nدر تو تنها عشق و مهر مادرى است * شيوهء ما عدل و بنده پرورى است\r\nنيست بازى كار حق خود را مباز * آنچه برديم از تو باز آريم باز\r\nسطح آب ازگاهوارش خوش‌تر است * دايه‌اش سيلاب و موجش‌مادر است\r\nرودها از خود نه طغيان مىكنند * آنچه مىگوييم ما آن مىكنند\r\nما به دريا حكم طوفان مىدهيم * ما به سيل و موج فرمان مىدهيم\r\nنسبت نسيان به ذات حق مده * بار كفرست اين بدوش خود منه\r\nبه كه برگردى به ما بسپاريش * كى تو از ما دوست‌تر مىداريش\r\nنقش هستى نقشى از ايوان ماست * خاك و باد و آب سرگردان ماست\r\nقطره‌اى كز جويبارى مىرود * از پى انجام كارى مىرود\r\nما بسى گم گشته باز آورده‌ايم * ما بسى بىتوشه را پرورده‌ايم\r\nميهمان ماست هركس بىنواست * آشنا با ماست چون بىآشناست \r\n ما بخوانيم ار چه ما را رد كند * عيب پوشىها كنيم ار بد كنند\r\nسوزن ما دوخت هرجا هرچه دوخت * زآتش ماسوخت هر شمعى كه سوخت \r\n* * *\r\n كشتيئى زآسيب موجى هولناك * رفت وقتى سوى غرقاب هلاك \r\n\r\n","description":"","footnote":"","page_name":" 153 ","page_number":157},
  {"content":"\r\n\r\n تندبادى كرد سيرش را تباه * روزگار اهل كشتى شد سياه\r\nطاقتى در لنگر و سكان نماند * قوتى در دست كشتيبان نماند\r\nناخدايان را كياست اندكى است * ناخداى كشتى امكان يكى است\r\nبندها را تار و پود از هم گسيخت * موج از هرجا كه راهى يافت ريخت\r\nهرچه بود از مال و مردم آب برد * زان گروه رفته طفلى ماند خرد\r\nطفل مسكين چون كبوتر پر گرفت * بحر را چون دامن مادر گرفت\r\nموجش اوّل وهله چون طومار كرد * تندباد انديشهء پيكار كرد \r\n* * *\r\n بحر را گفتم دگر طوفان مكن * اين بناى شوق را ويران مكن\r\nدر ميان مستمندان فرق نيست * اين غريق خرد بهر غرق نيست\r\nصخره را گفتم مكن با او ستيز * قطره را گفتم بدان جانب مريز\r\nامر دادم باد را كان شيرخوار * گيرد از دريا گذارد در كنار\r\nسنگ را گفتم به زيرش نرم شو * برف را گفتم كه آب گرم شو\r\nصبح را گفتم به رويش خنده كن * نور را گفتم دلش را زنده كن\r\nلاله را گفتم كه نزديكش به روى * ژاله را گفتم كه رخسارش بشوى\r\nخار را گفتم كه خلخالش مكن * مار را گفتم كه طفلك را مزن\r\nرنج را گفتم كه صبرش اندك است * اشك را گفتم مكاهش كودك است\r\nگرگ را گفتم تن خردش مدر * دزد را گفتم گلوبندش مبر \r\n بخت را گفتم جهانداريش ده * هوش را گفتم كه هشياريش ده\r\nتيرگىها را نمودم روشنى * ترس‌ها را جمله كردم ايمنى \r\n* * *\r\n ايمنى ديدند و ناايمن شدند * دوستى كردم مرا دشمن شدند \r\n\r\n","description":"","footnote":"","page_name":" 154 ","page_number":158},
  {"content":"\r\n\r\n كارها كردند اما پست و زشت * ساختند آيينه‌ها اما ز خشت\r\nتا كه خود بشناختند از راه ، چاه * چاه‌ها كندند مردم را به راه\r\nروشنىها خواستند اما ز دود * قصرها افراشتند اما به رود\r\nقصه‌ها گفتند بىاصل و اساس * دزدها بگماشتند از بهر پاس\r\nجام‌ها لبريز كردند از فساد * رشته‌ها رستند از دوك عناد\r\nدرس‌ها خواندند اما درس عار * اسب‌ها راندند اما بىفسار\r\nديوها كردند دربان و وكيل * در چه محضر ، محضر رب جليل\r\nسجده‌ها كردند بر هر سنگ و خاك * در چه معبد ، معبد يزدان پاك\r\nرهنمون گشتند در تيه ضلال * توشه‌ها بردند از وزر و و بال\r\nاز تنور خودپسندى شد بلند * شعله كردارهاى ناپسند\r\nوارهانديم آن غريق بىنوا * تا رهيد از مرگ شد صيد هوى\r\nآخر آن نور تجلى دود شد * آن يتيم بىگنه نمرود شد\r\nرزم جويى كرد با من چون كسى * خواست يارى از عقاب و كركسى\r\nكردمش با مهربانىها بزرگ * شد بزرگ و تيره‌دل‌تر شد ز گرگ\r\nبرق عجب آتش بسى افروخته * وز شرارى خانمان‌ها سوخته\r\nخواست تا لاف خداوندى زند * برج و باروى خدا را بشكند\r\nرأى بد زد گشت پست و تيره راى * سركشى كرد و فكنديمش ز پاى \r\n پشه‌اى را حكم فرمودم كه خيز * خاكش اندر ديدهء خودبين بريز\r\nتا نماند باد عجبش در دماغ * تيرگى را نام نگذارد چراغ \r\n* * *\r\n ما كه دشمن را چنين مىپروريم * دوستان را از نظر چون مىبريم\r\nآن‌كه با نمرود اين احسان كند * ظلم كى با موسى عمران كند \r\n\r\n","description":"","footnote":"","page_name":" 155 ","page_number":159},
  {"content":"\r\n\r\n اين سخن پروين نه از روى هواست * هركجا نورى است ز انوار خداست « 1 » \r\n\r\n149 - اذكار باطل از دامن فرق باطل\r\nاگر چنين مسيرى را حركت نكنى و ذكر بر اين اساس نباشد ، در ذكر تو بهره‌اى كه نيست هيچ ، بلكه ذكرت باعث ايجاد فتنه و فساد است ، همانند ذكرى كه فرقه‌هاى صوفيه اين فرق باطل و دور از حقايق دينى و فقه اهل بيت عليهم السلام دارند ؛ ولى اثرى مثبت از ذكر گويى آنان در زندگى و حياتشان نمىبينى ، من خود برخى از اين فرقه‌ها را بعد از انقلاب به وسيلهء مدارك به دست آمده شناختم كه با دولت ظالم و خائن قاجار و پهلوى و با سفارتخانه‌هاى خارجى كه لانهء جاسوسى استعمارگران بود همكارى داشتند و گاهى منشأ كثيف‌ترين كارها بودند كه ملّت مظلوم شيعه چه ضربه‌ها از آنان ديدند .\r\nمرد خبيث و كثيفى چون سپهبد نعمت اللّه نصيرى ، رئيس سازمان امنيّت زمان محمدرضا شاه پهلوى كه پانزده سال بر ملّت مسلمان ايران و مال و نواميسشان مسلّط بود و جنايات او را فقط خدا مىداند و بس ، جنايات ناموسى و مالى و آلوده بودن دستش به خون هزاران انسان مظلوم به خاطر شهوت‌رانى خاندان پهلوى و آمريكاييان از يك خانوادهء صوفى و درويش مسلك بود و خود او هم ادّعاى صوفيگرى و درويشى داشت و در سلك اين فرقه‌هاى ضالّه بود .\r\nصوفيان ديگرى را مىشناسم كه مصدر كار دولتى نبودند و نيستند ؛ اما دچار انواع منكرات و از همه بدتر دچار بىحجابى زنان و دختران خود بودند و هستند ، حجابى كه به بيان صريح چند آيهء قرآن از ضروريات دين خداست ، اين گمراهان از خدا بىخبر كه يك خط پليدشان عقيدهء ننگين جدايى دين از سياست است ؛ يعنى بازگذاشتن دست شاهان\r\n\r\n\r\n","description":"","footnote":"\r\n( 1 ) - عرفان اسلامى : 3 / 227 .\r\n","page_name":" 156 ","page_number":160},
  {"content":"\r\n\r\nو استعمارگران در همهء شؤون مسلمانان و به انواع معاصى ، عدّهء بسيارى از آنان آلوده بودند و هستند كه اهل ذكرند ، دور هم حلقه زده و حلقهء ذكر تشكيل مىدهند .\r\nرئيس طايفهء نوربخشيه در زمان ما برابر با اسناد از همكاران حكومت پهلوى بوده و ادّعاى قطبيّت داشت و دارد و مقاله‌هايى دربارهء ذكر نوشته كه اين ذكرها گرچه زيباست ، اما به فرمودهء ائمهء طاهرين عليهم السلام ذكر شيطانى است و نظير داستانى است كه در كتب روايى نوشته‌اند :\r\nشيطان به موسى گفت : بگو : « لا إله إلّا اللّه » گفت : نمىگويم ؛ زيرا ذكرى كه به دستور تو است زير كاسه‌اش نيم كاسه‌اى وجود دارد و جز گمراهى و ضلالت و فتنه و فساد در زير آن چيزى نيست « 1 » !\r\n\r\n150 - قلبت را براى من نرم كن\r\nامام صادق عليه السلام فرمود :\r\nخداوند به عيسى فرمود : اى عيسى ! در ذاتت مرا ياد كن تا در ذاتم تو را ياد كنم ، در آشكارت مرا ياد كن تا در آشكارى بهتر از آشكار آدميان تو را ياد كنم ، عيسى ! قلبت را براى من نرم كن ، در خلوت‌ها زياد مرا ياد كن ، خوشحالى من به اين است كه تملّق كنان به سويم آيى ، در اين زمينه زنده باش و از مردگى و پژمردگى بپرهيز « 2 » .\r\n\r\n151 - ذكر خدا بگو\r\nامام ششم فرمود : پدرم حضرت باقر عليه السلام كثيرالذّكر بود ، من با او در راه‌رفتن همراه مىشدم ، در حالى كه او ذكر مىگفت و با او طعام مىخوردم در حالى كه او در ذكر بود ،\r\n\r\n\r\n","description":"","footnote":"\r\n( 1 ) - عرفان اسلامى : 3 / 232 .\r\n( 2 ) - عرفان اسلامى : 3 / 240 .\r\n","page_name":" 157 ","page_number":161},
  {"content":"\r\n\r\nهرگاه مردم در حضور آن جناب گفت و گو مىكردند ، گفتار مردم آن حضرت را از ياد خدا باز نمىداشت .\r\nمىديدم كه زبان مباركش به سقف دهانش متصل بود و مىگفت : « لا إله إلّا اللّه » آن حضرت پس از نماز صبح همهء ما را جمع مىكرد و تا بيرون آمدن آفتاب امر به ذكر خدا مىفرمود و هريك از ما مىتوانست قرآن بخواند مىفرمود : قرآن بخوان و هركس نمىتوانست به او مىفرمود : ذكر خدا بگو « 1 » .\r\n\r\n152 - ترك ياد خدا\r\nاز امام صادق عليه السلام است كه فرمود : خداوند به موسى وحى كرد : به زيادى مال خوشحال مباش و يادم را در هيچ حال از دست مده ، به حق كه زيادى مال گناهان را از يادت مىبرد و تو را غفلت مىدهد و ترك ياد من براى تو ، سخت دلى مىآورد « 2 » .\r\n\r\n153 - ارزش فكر\r\nامام باقر عليه السلام فرمودند : در توراتِ واقعى كه به موسى نازل شده آمده است كه موسى از خداوند پرسيد : اى پروردگار من ! به من نزديكى تا با تو مناجات كنم يا دورى تا صدايت بزنم . وحى شد : من همنشين كسى هستم كه در ذكر من است ، موسى گفت : روزى كه پوششى نيست ، كدام بنده در پوشش تواست فرمود : آنان كه ياد من هستند و من ياد آنانم و به خاطر من با هم در محبّت‌اند و من عاشق آنها هستم ، اينان كسانى هستند كه هرگاه اراده كنم عذابى به اهل زمين بدهم از آنان ياد مىكنم تا عذاب از آنان دفع شود « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 3 / 242 .\r\n( 2 ) - عرفان اسلامى : 3 / 243 .\r\n( 3 ) - عرفان اسلامى : 3 / 245 .\r\n","page_name":" 158 ","page_number":162},
  {"content":"\r\n\r\n\r\n154 - اهل ذكر\r\nبراى خداوند ملائكه‌اى است غير از نويسندگان عمل كه در سطح زمين در گردش‌اند ، چون قومى را بيابند كه در حال ذكر خدايند ، فرياد مىكنند : براى يافتن آرزوى خود بشتابيد ، پس به نزد اهل ذكر آيند و آنان را تا آسمان دنيا محاصره كنند ، پس خداوند به آنان مىفرمايد : چه گونه و در چه حالت بندگانم را ترك كرديد ؟ جواب مىدهند : در حالى كه حمد و مجد تو را به جا مىآوردند و تو را تسبيح مىگفتند ، خداوند مىفرمايد : آيا مرا ديدند ؟ ( رؤيت به قلب ) ، عرضه مىدارند : نه ، مىفرمايد : اگر مىديدند ؟ عرض مىكنند : تسبيح و تحميد و تمجيد آنان فوق العاده شديد مىشد ، به ملائكه مىفرمايد : از چه پناه مىبردند ؟ عرض مىكنند : از آتش ، خطاب مىرسد : آتش را ديده بودند ؟ عرض مىكنند : نه ، مىفرمايد : اگر مىديدند ؟ عرضه مىدارند : هر آينه با شدت هرچه تمام‌تر از آن فرارى و متنفّر مىشدند ، سپس مىفرمايد : چه مىخواستند ؟ عرض مىكنند : بهشت ، مىفرمايد : بهشت را ديده‌اند ؟ عرض مىكنند : نه ، مىفرمايد : اگر مىديدند ؟ مىگويند :\r\nبه شدّت به آن حرص مىورزيدند ، خطاب مىرسد : من شما را شاهد مىگيرم كه همهء آنها را آمرزيدم ، ملائكه مىگويند : فلان كس اهل مجلس آنها نبود ، بلكه به خاطر حاجتى نزد آنها آمده بود آيا او هم آمرزيده شده ؟ خطاب مىرسد : اهل ذكر به آن درجه هستند كه همنشين آنها هم از سعادت آنان فيض مىبرد و از شقاوت دور است « 1 » .\r\n\r\n155 - با شروط آن\r\nاسحاق بن راهويه گفت : چون حضرت ابوالحسن على بن موسى الرّضا عليهما السلام در سفر خراسان به نيشابور رسيد ، پس از آن‌كه اراده رفتن به سوى مأمون كرد ، محدثين جمع\r\n\r\n\r\n","description":"","footnote":"\r\n( 1 ) - عرفان اسلامى : 3 / 146 .\r\n","page_name":" 159 ","page_number":163},
  {"content":"\r\n\r\nشدند و عرض كردند : اى پسر پيامبر ! از شهر ما تشريف مىبريد و براى استفاده ما حديثى بيان نمىفرماييد ؟ پس از اين تقاضا ، حضرت سر خود را از عمارى بيرون آورد و فرمود :\r\nشنيدم از پدرم موسى بن جعفر عليهما السلام فرمود : شنيدم از پدرم جعفر بن محمد عليهما السلام ، فرمود : شنيدم از پدرم محمد بن على عليهما السلام فرمود : شنيدم از پدرم على بن الحسين عليهما السلام فرمود : شنيدم از پدرم حسين بن على عليهما السلام ، فرمود : شنيدم از پدرم اميرالمؤمنين على بن ابىطالب عليه السلام ، فرمود : شنيدم از رسول خدا صلى الله عليه و آله ، فرمود : شنيدم از جبرييل ، گفت :\r\nشنيدم از پروردگار عز و جل فرمود : كلمه « لا إله إلّا اللّه » دژ و حصار من است ، پس هركس داخل دژ و حصار من شود از عذاب من ايمن خواهد بود ، پس هنگامى كه مركب حضرت حركت كرد با آواز بلند فرمود : با شروط آن و من خود يكى از شروط مىباشم .\r\n\r\n156 - اطاعت از رهبرى\r\nابو سعيد خدرى مىگويد : روزى رسول خدا صلى الله عليه و آله نشسته بود و تنى چند از يارانش از جمله على بن ابىطالب گرد او بودند ، حضرت فرمود : هركس بگويد : « لا إله إلّا اللّه » داخل بهشت خواهد شد ، پس دو تن از ياران گفتند : ما نيز مىگوييم : « لا إله إلّا اللّه » ، حضرت فرمود : همانا « لا إله إلّا اللّه » ؛ يعنى شهادت به يگانگى خدا از اين شخص « اشاره به على بن ابىطالب عليه السلام » و از شيعيانش قبول مىشود ، باز آن دو تن تكرار كرده گفتند : ما نيز مىگوييم : « لا إله إلّا اللّه » ، پيامبر صلى الله عليه و آله دست بر سر على بن ابىطالب عليه السلام گذاشت آن‌گاه بر آن دو نفر فرمود : نشانهء پيروى از او اين است كه بيعت او را نشكنيد و در مسند و مقام او ننشينيد و گفتار و كلام او را تكذيب ننماييد .\r\nاز مضمون عالى اين‌گونه روايات استفاده مىشود كه هر گويندهء « لا إله إلّا اللّه » اهل\r\n\r\n","description":"","footnote":"","page_name":" 160 ","page_number":164},
  {"content":"\r\n\r\nنجات نيست ، اين ذكر مقدّمات روحى و اخلاص و جمع بودن شرايط مىخواهد « 1 » .\r\n\r\n157 - عملهاى نيك خود را باطل ننماييد\r\nو باز به روايت بسيار مهمّ زير توجه كنيد :\r\nابو الجارود از امام محمد باقر عليه السلام روايت كرده كه پيامبر اكرم صلى الله عليه و آله فرموده :\r\nهركس بگويد : « سبحان اللّه » ، خداوند درختى در بهشت براى او مىنشاند ، و هركس بگويد : « الحمد للّه » ، براى او نيز درختى در بهشت مىكارد و هركس بگويد : « لا إله إلّا اللّه » ، براى او نيز همين طور وهركس بگويد : « اللّه اكبر » ، براى او نيز درختى در بهشت مىكارد .\r\nپس مردى از قريش گفت : يا رسول اللّه ! سپس درختان ما در بهشت زياد است .\r\nفرمود : بلى ، و لكن بترسيد از اين كه آتشى بفرستيد و آن درختان را بسوزانيد و اين فرمايش خداى متعال است كه مىفرمايد :\r\n [ يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ 
  ]  .\r\nاى اهل ايمان ! پيامبر را اطاعت كنيد و اعمالتان را [ با تخلف از دستورهاى خدا و پيامبر ، شرك ، نفاق ، منت گذارى و ريا 
  ] باطل مكنيد « 2 » .\r\n\r\n158 - با افتخار منصب اذان گويى بمير\r\nدر « من لا يحضره الفقيه » شيخ صدوق رحمه الله نقل شده توجه فرماييد :\r\nعبداللّه بن على مىگويد : متاع خود را از بصره به مصر بردم تا به فروش برسانم ، روزى\r\n\r\n\r\n","description":"","footnote":"\r\n( 1 ) - عرفان اسلامى : 3 / 266 .\r\n( 2 ) - عرفان اسلامى : 3 / 267 .\r\n","page_name":" 161 ","page_number":165},
  {"content":"\r\n\r\nدر يكى از كوچه‌هاى مصر ، پيرى را ديدم بلند بالا ، سبز چهره كه تمام موهاى سر و صورتش سپيد بود ، جامه‌اى از دو قطعهء سياه و سپيد بر تن داشت ، سؤال كردم :\r\nكيست ؟ گفتند : بلال ، مؤذّن پيامبر اسلام صلى الله عليه و آله است .\r\nهمين كه او را شناختم ، با لوحه‌هايى كه هميشه براى نوشتن مسائل مهم همراه داشتم به نزد او شتافتم و به او سلام كردم ، جواب داد : « عليك السلام » .\r\nگفتم : اى مرد بزرگوار ! قسمتى از آنچه از رسول اللّه صلى الله عليه و آله شنيده‌اى براى من بگو .\r\nگفت : تو چه مىدانى من كيستم ؟\r\nگفتم : بلال ، مؤذّن رسول اسلامى .\r\nچون نام رسول خدا صلى الله عليه و آله را بردم ، گويى خاطرات الهى زمان آن حضرت براى بلال تجديد شد و او را به ياد نوازش‌هاى جان فزا و محبّت‌هاى بىشمار رسول خدا صلى الله عليه و آله انداخت . او به ياد سيماى ملكوتى پيامبر صلى الله عليه و آله ، شروع به گريه كرد ، من هم تحت تأثير گريه‌هاى او ناله سر دادم ، مردم به تماشاى ما آمدند و ما دو نفر هم چنان مىگريستيم .\r\nآن‌گاه گفت : اى پسر ! از كجايى ؟\r\nگفتم : از مردم عراق ، گفت : به به !\r\nسپس ساعتى خاموش شد و پس از سكوت فرمود : اى برادر عراقى ! بنويس : « بسم اللّه الرحمن الرحيم » ، از رسول خدا صلى الله عليه و آله شنيدم مىفرمود : اذان گويان ، امين مؤمنان بر نمازها و روزه‌هاشان هستند ، و بر گوشت‌هايى كه مصرف مىكنند و بر جان‌هاشان كه در پناه اسلام محفوظ است و خواسته‌اى از حضرت حق نخواهند مگر آن‌كه خداوند برآورده كند و دربارهء هيچ كس شفاعت نكنند مگر اين كه مورد پذيرش واقع شود .\r\nامام خمينى رحمه الله در ذيل جملات بالا از يكى از دانشمندان معاصر در توضيح امين بودن مؤذّن ، مطلب زير را نقل مىكند : قبول شدن شفاعت و درخواست مؤذن در برابر تكليف سنگينى است كه بر عهدهء او است . مانند اين كه پليس در شهر و ژاندارم در بيابان ، پاس اموال و نفوس مردم را مىدهند و اين پاسدارى ، وظيفهء بسيار سخت و سنگينى است ؛\r\n\r\n","description":"","footnote":"","page_name":" 162 ","page_number":166},
  {"content":"\r\n\r\nولى در مقابل اين مسؤوليت سنگين ، امضا و تصديق پليس و ژاندارم در مقامات بالاى مملكت داراى ارزش و اعتبار است . مؤذّن هم همين طور است ، او با اذان خود در شهر يا بخش يا ده و دهكده به سپاه اسلام يا به مردمى كه از آن ناحيه عبور مىكنند ، اعلام مىكند كه مردم اين ناحيه مسلمان‌اند ، اى روندگان ! شما مىتوانيد گوشت بازار اينان را مصرف كنيد و از پوست و كفشى كه مىفروشند به عنوان جنس حلال بخريد و تمام مردم با اعلام اذان مؤذن در ماه رمضان امساك كرده يا افطار مىكنند و با اعلام اذان او ، نماز پنچ گانه را به وقت معيّن آن مىخوانند ، اينان كه اين‌گونه بر امور مسلمانان امين هستند بايد تحمّل بىخوابى و نظم در امور را همواره برنامهء خود قرار دهند و اين براى مؤذّن داراى رنج و مشقّت است و در مقابل اين رنج است كه خداى عزيز ، شفاعت و درخواست آنان را قبول مىنمايد .\r\nشيخ صدوق در دنبالهء روايت مىفرمايد :\r\nعبداللّه به بلال گفت : خدايت رحمت كند ، بيش‌تر بگو .\r\nفرمود : بنويس : « بسم اللّه الرحمن الرحيم » ، از رسول خدا صلى الله عليه و آله شنيدم فرمود : هركس چهل سال براى خدا و به حساب خدا اذان گويد ، خداوند در محشر او را بياورد ، در حالى كه براى او همانند عمل چهل صديق است آن هم عمل مبرور مستقبل كه خداوند مهربان آن عمل را با اشتياق از او مىپذيرد .\r\nگفتم : بيش‌تر بگو .\r\nگفت : بنويس : « بسم اللّه الرحمن الرحيم » ، شنيدم رسول خدا صلى الله عليه و آله فرمود : هركس بيست سال اذان بگويد ، خداوند در قيامت او را همراه نورى هم وزن با آسمان محشور مىكند ؛ آرى ، بيست سال تلقين عظمت و توحيد خداوند آن هم هر روز پنج نوبت ، آن‌چنان در نفوس تأثيرى مىگذارد كه با آسمان نورانى به رقابت مىافتد .\r\n گر نور عشق حق به دل و جانت اوفتد * باللّه كز آفتاب فلك خوب‌تر شوى \r\n\r\n","description":"","footnote":"","page_name":" 163 ","page_number":167},
  {"content":"\r\n\r\nگفتم : بيش‌تر بگو ، خداوند تو را رحمت كند .\r\nگفت : بنويس : « بسم اللّه الرحمن الرحيم » ، از رسول اسلام صلى الله عليه و آله شنيدم : هركس ده سال اذان بگويد ، خداوند او را با حضرت ابراهيم خليل در بارگاه او يا درجهء او جاى دهد .\r\nگفتم : خداوند تو را رحمت كند ، بيش‌تر بگو .\r\nگفت : بنويس : « بسم اللّه الرحمن الرحيم » ، از رسول خدا صلى الله عليه و آله شنيدم فرمود : هركس يك سال اذان بگويد ، در روز قيامت برانگيخته شود ، در حالى كه همهء گناهانش آمرزيده شود ، اگرچه همانند كوه احد باشد .\r\nگفتم : خدا تو را رحمت كند ، بيش‌تر بگو .\r\nگفت : چشم ، پس تو نيز ياد بگير و عمل كن و به حساب خدا منظور بدار ، شنيدم از رسول الهى كه فرمود : هركس در راه خدا ، از روى ايمان و به حساب خدا و به منظور نزديك شدن به حضرت حق براى يك نماز اذان بگويد ، خداوند همهء گناهان گذشتهء او را مىآمرزد و در باقىماندهء عمر بر او منّت نهاده و نيروى خويشتن دارى از گناه به او مرحمت نمايد و او را با شهيدان و فداكاران راه حق در بهشت يك‌جا جمع كند .\r\nگفتم : بيش‌تر بگو ، خداى تو را رحمت كند ، اى بلال ! بهترين سخنى كه از رسول اسلام صلى الله عليه و آله شنيده‌اى براى من بگو .\r\nفرمود : اى واى اى پسر ! بند دلم را بريدى ، آن‌گاه گريه سر داد ، او گريست و من اشك ريختم تا جايى كه به خدا قسم دلم به حالش سوخت .\r\nمعلوم نيست جذبهء بلال از چه بود ، آيا از مضمون حديث ذيل بود ؟ يا كيفيت سؤال ، خاطرات ديگرى در او زنده كرد و او را آتش زد ، به هر حال پس از آن‌كه از حال جذبه باز آمد ، فرمود : بنويس : « بسم اللّه الرحمن الرحيم » ، از رسول خدا صلى الله عليه و آله شنيدم فرمود : چون روز قيامت فرا رسد و خداوند همه را يك جا جمع كند ، فرشتگانى از نور براى اذان گويان برانگيزد كه پرچم‌ها و شعارهايى از نور به همراه دارند و مركب‌هايى به يدك مىكشند كه\r\n\r\n","description":"","footnote":"","page_name":" 164 ","page_number":168},
  {"content":"\r\n\r\nزمامشان از زبرجد سبز و پاى آنها از مشك اذفر است .\r\n« اهميّت در معرفى زمام و پا ، در آن است كه پا و سر رمز مبدأ و منتها است ، اذانى كه با تعظيم خدا شروع و با كلمهء توحيد ختم مىگردد ، در عالم تجسّم اعمال و تبدّل اعراض به جواهر ، بسيار مناسب است كه به صورت مركبى از نور گردد كه زمام و آغازش ، جوهرى پرارزش و با عظمت هم چون زبرجد آن هم با رنگ سبز كه رنگ نخستين تحوّل جماد به عالم حيات و منتها و پايش از مشك اذفر باشد كه رمز عطر افشانى گل توحيد در فضاى جان است » .\r\nمؤذّن‌ها بر مركب‌هاى نور سوار و با طرز بسيار با شكوهى بر فراز آن مركب‌ها مىايستند كه اذان را ايستاده گفته‌اند و فرشتگان خدا ، جلودار آنانند و به صداى بلند اذان مىگويند .\r\nسپس بلال ، سخت به گريه افتاد و شيون كنان گريست و من نيز گريستم ، همين كه از گريه آرام گرفت ، گفتم : سبب گريه‌ات چه بود ؟ گفت : آه كه تو چيزى را به ياد من آوردى .\r\nاز حبيبم شنيدم كه مىفرمود : به حقّ آن‌كه مرا به پيامبرى برانگيخت كه مؤذّن‌ها بر زبر مركب‌ها ايستاده و « اللّه اكبر » گويان بر مردم گذر مىكنند ، همين كه اين را گويند ، من صداى ضجّه و ناله‌اى از امّتم مىشنوم ، اسامة بن زيد پرسيد : آن ضجّه و ناله چيست ؟\r\nفرمود : غلغلهء تسبيح و تحميد و تهليل است و چون گويند : « اشهد ان لا إله الا اللّه » ، امّت من مىگويد : ما در دنيا تنها همان خداى يكتا را مىپرستيديم ، پس به آنها گفته مىشود راست گفتيد . همين كه گفتند : « اشهد ان محمداً رسول اللّه » امت من مىگويند : اين همان است كه پيام پروردگار ما را براى ما آورد و ما هم با آن‌كه او را از نزديك نديديم به او ايمان آورديم .\r\nپس گفته مىشود : راست گفتيد ، اين همان است كه وظيفهء پيامبرى را كه از پروردگار شما داشت انجام داد و شما به او ايمان داشتيد . پس بر خداست كه ميان شما و او جمع فرمايد ، سپس آنان را به منزل‌هايشان مىرسانند و در آن منازل چيزهايى است كه نه\r\n\r\n","description":"","footnote":"","page_name":" 165 ","page_number":169},
  {"content":"\r\n\r\nچشمى ديده و نه گوشى شنيده و نه بر دل آدم زاده‌اى خطور كرده است .\r\nسپس نگاه پر معنايى به من كرد و گفت : اگر بتوانى نميرى ، مگر آن‌كه اذان بگويى ، اين كار را بكن و با افتخارِ منصبِ اذان‌گويى بمير « 1 » .\r\n\r\n159 - قيمت اشك\r\nدر حديث است كه : در روز قيامت ، شخصى را به ميزان حساب ، حاضر مىكنند كه در مدّت عمر خود ظاهراً اعمال نيكى انجام داده ، عمل‌هاى او را به جناب حق عرضه مىكنند ، حضرت بارى ، هريك از اعمال او را به عيبى و تقصيرى برمىگرداند ، آن‌گاه دستور مىرسد كه آن عبد بايد به جهنّم برود ، يك موى از مژهء چشم او پس از اذن حضرت حق عرضه مىدارد : خداوندا ! اين شخص در شبى از شب‌ها ياد تقصيرات خود كرد و دلش سوخت و اشك ندامتش بر چهره جارى گشت به حدّى كه من در آن اشك غرق شدم ، خداوند مهربان به قيمت آن اشك از بنده‌اش بگذرد و او را از جهنّم نجات دهد « 2 » .\r\n\r\n160 - تشبيه عمل به پارچه\r\nاز عطاى سلمى كه يكى از مشاهير اهل حال است نقل شده كه :\r\nدر اوايل حال ، نساجى داشته و از آن شغل كسب معاش مىنموده .\r\nروزى پارچه‌اى بافت ، پارچه‌اى كه براى بافت آن وقت بسيار صرف كرده بود و نهايت دقّت را در آن به كار برده بود و اعتقاد داشت در نهايت محكمى و خوبى است .\r\nپارچه را به بازار مىبرد و به بزّازى كه متخصّص پارچه و قيمت بود ارائه مىكند ، بزّاز از قيمتى كه عطا در نظر داشت كم‌تر قيمت مىكند ؛ زيرا عيوبى در پارچه بود كه بزاز به آن\r\n\r\n\r\n","description":"","footnote":"\r\n( 1 ) - عرفان اسلامى : 3 / 271 .\r\n( 2 ) - عرفان اسلامى : 3 / 280 .\r\n","page_name":" 166 ","page_number":170},
  {"content":"\r\n\r\nاشاره مىكند در حالى كه آن عيوب از ديد عطا دور مانده بود .\r\nعطا پس از علم به عيوب ، در وسط بازار ، شروع مىكند به بلند گريه كردن ، بزّاز از كرده پشيمان مىشود و به عطا مىگويد : مرا ببخش به هر قيمتى كه مىخواهى از تو مىخرم ، عطا مىگويد : گريهء من از كمى قيمت پارچه نيست ، بلكه از اين است كه من با وجود سعى بسيارى كه در بافت اين پارچه كرده‌ام و به اعتقاد خود آن را بىعيب مىدانستم ، معيوب از آب در آمد و من از عيب آن غافل بودم ، شايد عمل‌هاى من هم مثل اين پارچه پر از عيب باشد و چون روز قيامت به نظر خبير بصير برسد ، عيب‌هايش ظاهر گردد ، در حالى كه من از آن غافل بودم و آن روز چه كنم ؟ ! « 1 »\r\n\r\n161 - عمل را خالص كن\r\nآيت اللّه بروجردى ، يكى از اعاظم علماى شيعه و فقهاى بزرگ مذهب بود ، شخصيّت ممتاز علمى و عملى ايشان باعث گشت كه در زمان وى ، حوزهء علميهء قم از چنان عظمتى برخوردار شود كه صداى دانش و مذهب شيعه به بسيارى از كشورها برسد .\r\nامام خمينى رحمه الله براى حضرت آيت اللّه بروجردى رحمه الله اهميّت و احترام خاصى قائل بودند .\r\nنقل مىكنند : يك روز عدّه‌اى از علماى بلاد در محضر آيت اللّه بروجردى جمع بودند ، در برابر ايشان صحبت از خدمات ارزندهء آن جناب به ميان آمد و هركسى گوشه‌اى از برنامه‌هاى پراهميّت ايشان را اعم از پربار كردن فقه ، عظمت دادن به حوزه ، چاپ كتب علمى ، تأسيس دار التّقريب ، ساختن مساجد و مدارس ، فرستادن مبلغ به ممالك خارجى ، گوشزد مىكرد و آن جناب با دقت به آن مسائل گوش مىدادند ، تنها پيرمرد\r\n\r\n\r\n","description":"","footnote":"\r\n( 1 ) - عرفان اسلامى : 3 / 286 .\r\n","page_name":" 167 ","page_number":171},
  {"content":"\r\n\r\nعالمى كه اكثر حضار او را نمىشناختند و معلوم بود از گوشه‌اى از كشور به ديدن آن جناب آمده ساكت بود .\r\nآيت اللّه بروجردى به او فرمودند : شما هم چيزى بگو ، ناگهان پيرمرد با حالى پر از خضوع و انكسار عرضه داشت :\r\nأَخْلِصِ الْعَمَلَ فَإِنَّ النَّاقِدَ بَصيرٌ .\r\nحضرت آيت اللّه ، آنچه گفتند به درد شما نمىخورد ، عمل خالص كن كه زرگرى كه بناست اعمال را محك بزند ، بيدار بيدار است .\r\nنوشته‌اند بهت مجلس را گرفت و به پهناى صورت ، اشك از دو ديدگان حضرت آيت اللّه بروجردى سرازير شد « 1 » .\r\n\r\n162 - عبد شاكر ، راضى به فعل حق\r\nيكى از شاگردان با معرفت عارف ربانى ، الهى قمشه‌اى نقل كرد : آن جناب سفرى به آستانه بوسى عبد راضى حضرت رضا عليه السلام به مشهد مشرّف شد .\r\nشبى در حرم حضرت رضا عرضه مىدارد : يابن رسول اللّه ! شما داراى مقام رضاى كامل هستيد ، از حضرت حق بخواهيد ذرّه‌اى از اين مقام به اين فقير عنايت كند .\r\nوقتى از حرم خارج مىشود ، ماشينى در خيابان به او مىزند ، وقتى چشم باز مىكند خود را روى تخت بيمارستان مىبيند ، سؤال مىكند : چه شده ؟ مىگويند : تصادف كرده‌ايد و راننده‌اى كه به شما زده دستگير شده و اين‌جاست ، مىگويد : كاغذ و قلمى به من بدهيد ، يك رضايت‌نامهء كامل مىنويسد و دستور مىدهد راننده را آزاد كنيد ؛ زيرا من چند لحظهء قبل در حرم حضرت رضا از خداوند عزيز طلب مقام رضا كردم و اين مصيبت ، برق اوّل اين مقام جهت امتحان استعداد و ادعاى من است ، اگر در همين مرحلهء اوّل زبان\r\n\r\n\r\n","description":"","footnote":"\r\n( 1 ) - عرفان اسلامى : 3 / 287 .\r\n","page_name":" 168 ","page_number":172},
  {"content":"\r\n\r\nو دل به گله و شكايت باز كنم از به‌دست آوردن اين عنايت محروم خواهم شد ! ! « 1 »\r\n\r\n163 - چشمم مربوط به او نيست\r\nسالى براى زيارت عارف كامل ، حضرت آيت اللّه حاج آقا رحيم ارباب كه از حسنات روزگار بود ، به اصفهان رفتم . من زمانى خدمت اين مرد بزرگ رسيدم كه نزديك به هفت سال بود چشمش را بر اثر كهولت سن از دست داده بود ، مردى در همان وقت به محضر ايشان مشرّف شد و گفت : فلان آشنا از حال شما و چشم شما جويا شد ، فرمود : حالم بسيار عالى است و چشمم مربوط به او نيست ، محبوب من علاقه داشت هشتاد سال ببينم و اكنون مصلحت ديده بدون بينايى باشم و من صد در صد به مصلحت محبوبم راضى هستم ! ! « 2 »\r\n\r\n164 - معناى واقعى شكر چيست ؟\r\nداوود پيامبر از خدا پرسيد : اى مولاى من ! اگر بخواهم شكر تو را در آن حدّى كه خشنودى تو در آن است انجام دهم چه كنم ؟\r\nجواب آمد : آنچه نعمت به تو عنايت كردم در همان راهى خرج كن كه به آن دستور داده‌ام كه خرج نعمت در جايى كه براى آن معيّن شده عين شكر من است « 3 » .\r\n\r\n165 - خدا را بر همه حال شكر\r\nنوشته‌اند : وقتى پيامبر صلى الله عليه و آله از امور دنيا بىنياز بود مىگفت : « الحمد للّه رب العالمين »\r\n\r\n\r\n","description":"","footnote":"\r\n( 1 ) - عرفان اسلامى : 3 / 406 .\r\n( 2 ) - عرفان اسلامى : 3 / 407 .\r\n( 3 ) - عرفان اسلامى : 3 / 413 .\r\n","page_name":" 169 ","page_number":173},
  {"content":"\r\n\r\nو وقتى دچار تنگدستى سخت بود مىگفت : « الحمد للّه على كل حال » .\r\nدر هر حالى كه بود شاكر بود ، خداى مهربان هم در هر حال نسبت به آن‌جناب ، ربّ كريم بود و كرم او با هركه باشد ، اقتضا مىكند كه آن شخص از نظر دين در عين سلامت بود و از شرّ هر گناه و پليدى در امان باشد و تنگى معيشت يا ناراحتىهاى ديگر او را از ياد خدا غافل نكند ! ! « 1 »\r\n\r\n166 - پاى سخنان ابوذر\r\nدر روايت آمده : وقتى ابوذر غفارى به مكهء مكرمه آمد كنار درب بيت اللّه ايستاد و از مردمى كه از اطراف ممالك اسلامى به حج آمده بودند دعوت كرد براى شنيدن سخنان او اجتماع كنند .\r\nپس از اجتماع مردم فرمود : اى مردم ! مىدانيد كه من جُندبِ غفارى هستم و نسبت به شما خيرخواه و مهربانم . اى مردم ! هرگاه يكى از شما ارادهء سفر كند ، همانا از زاد و توشه آن قدر بردارد كه در آن سفر به آن محتاج و نيازمند است و از برداشتن زاد و راحله و بردن با خود هيچ چاره‌اى ندارد ، هرگاه امر سفر دنيا كه خيلى معمولى است چنين باشد ، پس برداشتن زاد و توشه براى سفر آخرت سزاوارتر است !\r\nمردى در ميان جمعيت گفت : ابوذر ! ما را به زاد و توشهء سفر آخرت راهنمايى كن .\r\nفرمود : براى دفع رنج روز نشور ، روزه بگيريد و براى عظائم امور ، حج واقعى گذاريد و براى بر طرف كردن وحشت قبر ، در دل شب دو ركعت نماز خالص براى حضرت رب به جاى آوريد « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 3 / 420 .\r\n( 2 ) - عرفان اسلامى : 4 / 15 .\r\n","page_name":" 170 ","page_number":174},
  {"content":"\r\n\r\n\r\n167 - اين اشك ديدهء من و خون دل شماست\r\n روزى گذشت پادشهى از گذرگهى * فرياد شوق بر سر هر كوى و بام خاست\r\nپرسيد زان ميانه يكى كودك يتيم * كاين تابناك چيست كه بر تاج پادشاست\r\nآن يك جواب داد چه دانيم ماكه چيست * پيداست آن قدر كه متاعى گرانبهاست\r\nنزديك رفت پيره زنى گوژپشت و گفت * اين اشك ديدهء من و خون دل شماست\r\nما را به رخت و چوب شبانى فريفته است * اين گرگ سال‌هاست كه با گله آشناست\r\nآن پارسا كه ده خرد و ملك ، رهزن است * آن پادشا كه مال رعيت خورد ، گداست\r\nبر قطرهء سرشك يتيمان نظاره كن * تا بنگرى كه روشنى گوهر از كجاست\r\nپروين به كج روان سخن از راستى چه سود * كو آن چنان كسى كه نرنجد زحرف راست « 1 » \r\n\r\n168 - عبوديت را از يك عبد بياموزيم\r\nدر « تفسير ابو الفتوح رازى » آمده : مردى به بازار برده فروشان رفت براى خريد برده ،\r\n\r\n\r\n","description":"","footnote":"\r\n( 1 ) - عرفان اسلامى : 4 / 37 .\r\n","page_name":" 171 ","page_number":175},
  {"content":"\r\n\r\nبرده‌اى را در مغازه‌اى ديد و قبل از خريد از او سؤال كرد كه غذا و لباس و اندازهء كار تو چيست ؟ او به سؤالات پاسخ گفت : خريدار او را نپسنديد ، به مغازهء ديگر رفت برده‌اى را ديد از او پرسيد : چه نوع غذايى خوراك تو است ؟ گفت : هرچه مولا محبت كند . پرسيد :\r\nچه اندازه كار مىكنى ؟ پاسخ داد : آنچه مولا بخواهد . سؤال كرد : چه لباسى مىپوشى ؟\r\nجواب داد : آنچه مولا بپسندد « 1 » .\r\n\r\n169 - تن خاكى به پيراهن نيرزد\r\n به درويشى بزرگى جامه‌اى داد * كه اين خلقان بنه كز دوشت افتاد\r\nچرا بر خويش پيچى ژنده و دلق * چو مىبخشند كفش و جامه‌ات خلق\r\nچو خود عورى چرا بخشى قبا را * چو رنجورى چرا ريزى دوا را\r\nكسى را قدرت بذل و كرم بود * كه ديناريش در جاى درم بود\r\nبگفت اى دوست از صاحبدلان باش * بجان پرداز و با تن سرگران باش\r\nتن خاكى به پيراهن نيرزد * وگر ارزد به چشم من نيرزد \r\n\r\n\r\n","description":"","footnote":"\r\n( 1 ) - عرفان اسلامى : 4 / 38 .\r\n","page_name":" 172 ","page_number":176},
  {"content":"\r\n\r\n ره تن را بزن تا جان بماند * ببند اين ديو تا ايمان بماند\r\nقبايى را كه سر مغرور دارد * تن آن بهتر كه از خود دور دارد « 1 » \r\n\r\n170 - زن قبل از اسلام\r\nملل بىخبر از مكتب وحى دربارهء زن مىگفتند : زن وسيله‌اى است براى ادارهء زندگى مرد كه هم چون يكى از وسايل در اختيارش گذاشته شده و وظيفهء او تهيه كردن اسباب خوشى و هوس رانى مرد و زاييدن فرزند و خدمت در خانواده است ! !\r\nبراى اين جنس ، خواندن و نوشتن ، تعليم و تعلم و فهميدن خطرناك است ، از خانه بيرون رفتن او مطلقاً موجب فساد است ، براى او جايى بهتر از چهار ديوار خانه نيست ، نبايد هيچ گونه اختيارى داشته باشد ، در برابر مرد - كه فعال ما يشاء است - بايد موجودى بىاراده باشد !\r\nدر ممالك مسيحى كار تفريط در نظريه نسبت به جنس زن به جايى رسيده بود كه مىگفتند :\r\nزن را بايد مانند دهان سگ دهنه بند زد و مىگفتند : روح زن از روح ملكوتى جداست و بحث داشتند كه آيا روح او بشرى هست يا نه ؟ !\r\nدر آفريقا زن ، حكم كالا و ثروت را داشت و براى مرد به منزلهء گاو و گوسفند بود .\r\nهركس زن بيشترى داشت در حقيقت ثروتمندتر بود ، خريد و فروش زن و به كار گرفتن او براى شخم زدن زمين امرى عادى بود !\r\n\r\n\r\n","description":"","footnote":"\r\n( 1 ) - عرفان اسلامى : 4 / 39 .\r\n","page_name":" 173 ","page_number":177},
  {"content":"\r\n\r\nدر كلده و بابل ، زنان را مانند ساير كالاها مىفروختند و هر سال بازارى براى اين كار داشتند كه دختران به سن ازدواج رسيده را بفروشند .\r\nدر ايران تنها معادل بيست من جو براى زن ، حقّ ملكيت بود و از حقّ ديگرى جز بهره كشى مرد برخوردار نبود !\r\nدر هندوستان ، دختر را از سن پنج سالگى شوهر مىدادند و براى آن‌ها حقّى قائل نبودند ، حيات زن و هستى او از طفيل حياتِ مرد بود و گاهى او را با جسد شوهرش يك جا مىسوزاندند ! !\r\nدر چين و تبت ، زن را به جز كارهاى سنگين در خانه حقّى نبود و براى كم كردن قدرت راه رفتن او از ابتدا پايش را در قالب آهنى مىگذاشتند كه از رشد و نمو باز بماند ! !\r\nدر يونان ، جنس زن وضع بسيار بدى داشت ، در صورت سه بار پشت‌سر هم دختر زاييدن محكوم به اعدام گشته و به چوبهء دار سپرده مىشد ! !\r\nدر عربستان كه بعداً نور اسلام از آن تابيد و بزرگ‌ترين كانون‌هاى دينى شد ، زن پست‌ترين مخلوق بود و اصولًا دختر ننگى بود كه دامن‌گير پدر مىشد و بايد با كشتن يا زنده به گور كردن او اين ننگ شسته مىشد :\r\n  [ وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ * يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ 
  ]   .\r\nو چون يكى از آنان را به [ ولادت 
  ] دختر مژده دهند [ از شدت خشم 
  ] چهره‌اش سياه گردد و درونش از غصه و اندوه لبريز و آكنده شود ! ! به سبب مژدهء بدى كه به او داده‌اند ، از قوم و قبيله‌اش [ در جايى كه او را نبينند 
  ] پنهان مىشود [ و نسبت به اين پيش‌آمد در انديشه‌اى سخت فرو مىرود كه 
  ] آيا آن دختر را با خوارى نگه دارد يا به زور ، زنده به گورش كند ؟ !\r\nتعدد زوجات بسته به تمكّن و اندازهء شهوت رانى مرد بود ، زن از ارث و تمام حقوق\r\n\r\n","description":"","footnote":"","page_name":" 174 ","page_number":178},
  {"content":"\r\n\r\nمحروم بود و چون شوهرش مىمرد خود او جزء ماترك ميت به پسر بزرگ مىرسيد و او اختيار داشت كه زن پدر را براى خود بگيرد ، يا به هركس ميل دارد ببخشد . مردم عرب براى اين موجود بزرگ ارزشى بيش از اسب و شتر قائل نبودند ، زن در اين قوم يكى از آلات آسايش و وسايل خوش گذرانى و عيش و عشرت مرد بود ! ! « 1 »\r\n\r\n171 - جايگاه زن در غرب\r\nزن در قرون اخير فقط و فقط به منظور كالاى شهوت و بهره گرفتن از او براى جاسوسى و پر كردن جيب بىغيرتان ملل و ستمگران و زورمندان مورد توجه قرار گرفت ، آزادى بدون قيد و شرط به او داده شد ، از خانه براى ارضاى اهداف شيطانى به كوچه و بازار ، به مدرسه و اداره و به مراكز خوش‌گذرانى و عيش و نوش كشيده شد ! ! براى انواع بهره كشىها به راديو ، تلويزيون ، تأتر ، پردهء سينما كشيده شد ، به عالى ترين برنامهء الهى او كه حجاب و پوشيده بودن از نامحرمان بود و در سايهء اين حقيقت شرف و غيرت و عفت و حيا و پاكى و ادب و وقار او حفظ مىشد ، حمله شديد شد و بى فضيلتان و بىغيرتان هم چون خوك و گرگ گرسنه به پردهء الهى حجاب او حمله كردند و از اين رهگذر ضربات غير قابل جبران به تمام شؤون آدميت زدند ؛ فساد را از طريق بىحجابى و بى عفتى به تمام شؤون حيات كشاندند و نظام عالى حيات را از اين رهگذر دستخوش انواع خطرات قرار دادند ، هجومى كه تمدن جاهلى از طريق بىحجابى به انبيا و فرهنگ الهى برد در تمام ادوار تاريخ بىسابقه بود ، بسيارى از شكست‌هاى مادى و معنوى بشر معلول بىبند و بارى جنس زن شد و اى كاش در تمام جهان اين جنس والاى به پستى كشيده بفهمد كه چه بلاى بزرگى به سر او آمده ؟ !\r\n\r\n\r\n","description":"","footnote":"\r\n( 1 ) - عرفان اسلامى : 4 / 46 .\r\n","page_name":" 175 ","page_number":179},
  {"content":"\r\n\r\nمحمد قطب - كه از دانشمندان معروف كشور مصر است و در بسيارى از مسائل اسلامى تأليفات ارزنده‌اى دارد و مردى دنيا ديده و بينا بود - در اين زمينه در كتاب پر ارزش « جاهليت قرن بيستم » كه يكى از بهترين نوشته‌هاى اوست مىنويسد :\r\nدر اين زمان‌هاى اخير فساد اخلاقى در زمينهء مسائل جنسى تا اعماق پى و درون استخوان اجتماع فرانسوى نفوذ كرده و جنگ جهانى دوّم به هنگامى شروع شد كه كشور فرانسه به صورت مركز فحشاى بزرگى در مرداب فساد جنسى غوطه ور شده بود و در نتيجهء بروز چنين وضع اسف بار بود كه فرانسه در ظرف چند روز از پا در آمد و اين سقوط و زبونى نه از آن جهت بود كه فرانسه اسلحه و ساز و برگ جنگ نداشت ؛ زيرا در آن تاريخ تازه‌ترين و مؤثرترين سلاح‌هاى جنگى در اختيار آن كشور بود و استحكامات خط « ماژينو » استوارترين سدى بود كه تا آن زمان پديد آمده بود ، آرى ، اين سقوط ارتباطى به ساز و برگ جنگ و استحكامات جنگى نداشت ، بلكه مربوط به فقدان روحيهء رزم جويى و ضعف احساس شرف و غيرت و عزت بود ، مربوط به ترس و وحشت از ويران شدن رقاصخانه‌ها و كاباره‌هاى پاريس زير بمب‌هاى نيروى هوايى آلمان بود و به همين جهت در ظرف مدتى كوتاه كه از دو هفته تجاوز نمىكرد ، به زانوى خضوع و تسليم درآمد .\r\nاما آمريكا : كندى رئيس جمهور ايالات متحده در تصريح خطير خود ( در سال 1962 م ) خاطر نشان ساخت كه آمريكا در خطر است ؛ زيرا نسل جوان اين سرزمين سست و تنبل و فاسد و مستغرق در غرقابهء شهوات است و قدرت تحمل بار مسؤوليتى را كه بر دوش آن نهاده‌اند ندارند و در ميان هر هفت جوانى كه براى سربازى عرضه مىشود ، شش تن از آن هفت تن فاقد صلاحيتند ؛ زيرا شهوت‌رانى لياقت مزاجى و روحى ايشان را تباه كرده است .\r\nاما انگلستان : شايد براى نشان دادن شاخص فساد در اين امپراتورى اشاره به لايحهء قانونى شناختن هم جنس بازى و به خطر افكندن اسرار نظامى دولت در برابر كام گرفتن\r\n\r\n","description":"","footnote":"","page_name":" 176 ","page_number":180},
  {"content":"\r\n\r\nوزير جنگ بريتانيا از زنى روسپى كافى باشد ! !\r\nاما روسيه : رئيس جمهور روسيه ( در سال 1962 م ) خاطر نشان ساخت كه آيندهء روسيه در خطر است و آيندهء جوانان روس اطمينان‌بخش نيست ؛ زيرا نسل جوان در اين مملكت دستخوش سستى و فساد شده و در منجلاب شهوات غوطه‌ور گشته است .\r\nاما مترقىترين كشورهاى جهان يعنى دولت‌هاى شمال اروپا : در اين كشورها با جوانانى عاصى و بى بند و بار مواجه مىشويم كه با استعمال حشيش و افيون قدرت‌هاى خلاقهء خود را تباه مىسازند و با تشكيل باندهاى خطرناك به منظور دزدى و قتل و هتك ناموس امنيت دولت و خاطر علماى اجتماع را پريشان مىكنند .\r\nاين مفاسد كه نمونه‌هايى از آن را مورد اشاره قرار داديم تنها در يك جنبه از جوانب حيات ، يعنى جنبهء جنسى بود ، ولى از اين رهگذر خطرناك اين مفاسد از اين حد و جنبه گذشته و به سائر شؤون حيات هم سرايت كرده است .\r\nدر آمريكا باندهايى از بزرگان و دانشمندان از طبقهء وكلاى دادگسترى و پزشكان و نويسندگان و رجال قانون وجود دارند كه كار و برنامهء ايشان فراهم ساختن وسايل زنا براى مقاصد و اغراض قانونى است .\r\nچنان كه مىدانيم در استيت‌هاى كاتوليكى آمريكا اقدام به طلاق جز در مورد ارتكاب زنا از طرف زن يا شوهر روا نيست و تنها در اين صورت است كه زن يا شوهر به استناد آن‌كه همسرش مرتكب آن عمل ناروا شده مىتواند مطالبهء طلاق كند .\r\nروى همين اصل ، هريك از زوجين كه مايل به ادامهء زندگى زناشويى نباشد متوسل به آن باندها مىشود تا همسرش را به ارتكاب زنا وادارند و در همان حال او را تسليم پليس كنند و مدارك قانونى طلاق گرفتن را در اختيار او قرار دهند و دستمزد خود را در برابر انجام آن خدمت دريافت نمايند .\r\nهمچنين در آمريكا باندهايى وجود دارند كه كارشان فروختن دختران است ، فروختن\r\n\r\n","description":"","footnote":"","page_name":" 177 ","page_number":181},
  {"content":"\r\n\r\nدختران به توانگران و ثروتمندان از اهالى اروپا كه طالب اين متاعند و ثمن مطلوب و مرغوبى در برابر آن مىپردازند .\r\nو اين همه از بركات هجوم به شخصيت والاى زن و دريدن پردهء عفت و عصمت و حيا و شرم و حجاب او نصيب بشريت در اين دوره‌ها گشته ، انقلاب صنعتى و آثار و تبعات آن ، از قبيل پاشيده شدن خانواده و نظامات خانوادگى ، هجرت جوانان مجرّد از ده به شهر و از ميان رفتن حدود و قيود سابق و عدم قدرت جوانان بر تشكيل خانواده به علت كمى درآمد و سقوط جوانان در ورطهء زنا به علت سهولت اين عمل قبيح و دشوارى ازدواج از عوامل مهمى است كه فساد را توسعه داد و در اين زمينه از جنس زن كمك مهمى گرفته شد ! !\r\nورود و شركت زن در كارها و كارخانه‌ها و ابتذال اخلاقى و آلودگى زن در راه تحصيل معيشت ضرورى و مبارزه‌اش در راه تأمين مساوات كامل با مرد حتى مساوات در فسق و فجور اين وضع خطرناك را براى بشريت به ارمغان آورد ، صهيونيزم بين المللى با فراهم آوردن انواع و به خصوص با كمك‌گيرى از جنس زن چه در عالم نظريات و چه در زندگى واقع بر ابعاد فساد و جنايت افزود ! !\r\nماركس و فرويد و دركايم كه از اين باند مخوف بودند ، به عنوان ارائهء نظريات علمى به فرو كاستن و خوار شمردن اخلاق همت گماشتند و هريك به نوبهء خود و از طريق مخصوص به خود زن را به بيرون شدن از حريم حيا و فعاليت جنسى فرا خواندند تا او را به آسانى در دسترس مرد قرار دهند و در منجلاب شهوات حيوانى غوطه‌ور سازند .\r\nسپس سينما كه خود اساساً صنعتى يهودى است با همكارى تلويزيون و راديو در افزايش انواع بىبند و بارى جنسى و سقوط در غرقابهء شهوات حيوانى نقش مؤثر را ايفا نمود و سالن‌هاى مد و آرايش و آداب اجتماعى قائم بر اساس اختلاط و آميزش پسران و دختران ، لاابالى گرى و عنان گسيختگى را به منتهاى شدت و حدت خود رهبرى كرد ! !\r\nآمار خودكشىها بر اثر شكست در روابط عشق ، آمار فحشا و منكرات ، آمار زنا ، فرار\r\n\r\n","description":"","footnote":"","page_name":" 178 ","page_number":182},
  {"content":"\r\n\r\nدختران و پسران از خانه و خانواده ، به هم پاشيدن نظامات خانوادگى ، روابط نامشروع زنان شوهردار با مردان بىغيرت ، سقط جنين ، اعتيادهاى خطرناك و بسيارى از مفاسد و بلاهاى خانمان سوز ، نود و نه درصدش معلول وضع غير الهى و غير انسانى زن در ممالك عالم است و اين وضع خطرناكى كه براى زن پيش آمده معلول فرهنگ قرون اخير و بى بند و بارى اين جنس لطيف و شريف در جوامع است « 1 » .\r\n\r\n172 - شما عهده‌دار رياست كل كشورى\r\nحضرت على عليه السلام در زمانى كه عهده دار امور مملكت پهناور اسلامى بود ، به قنبر فرمود :\r\nبراى من و تو پيراهن لازم است ، چون لباس هر دو نفر ما در حدى كهنه شده كه قابل استفاده نيست . پس به بازار پيراهن فروشان رفتند و دو پيراهن قيمت كردند يكى به دو درهم و يكى به سه درهم و هر دو را خريدند ، چهار درهمى را به قنبر مرحمت كرد و فرمود : بپوش . عرض كرد : على جان ! شما عهده دار رياست كل كشورى پيراهن قيمتىتر زيبندهء شماست . فرمود : قنبر ! من به پيرى نزديك شده‌ام و تو جوانى ، پيراهن كم قيمت‌تر برازندهء من و پر قيمت‌تر زيبندهء تو است ! ! « 2 »\r\n\r\n173 - تو را كجا طلب كنم ؟\r\nداود پيغمبر عليه السلام گفت :\r\nالهى ! تو را كجا طلب كنم و تو كجا باشى ؟ جواب داد :\r\nأَنَا عِنْدَ الْمُنْكَسَرَةِ قَلْبُهُمْ لِأَجْلى ؛\r\n\r\n\r\n","description":"","footnote":"\r\n( 1 ) - عرفان اسلامى : 4 / 49 .\r\n( 2 ) - عرفان اسلامى : 4 / 68 .\r\n","page_name":" 179 ","page_number":183},
  {"content":"\r\n\r\nمن نزد آنانم كه دلشان براى خاطر من شكست « 1 » .\r\n\r\n174 - عاصى نمىتواند مجاور من باشد\r\nدر روايت آمده است : حضرت آدم دچار ترك اولايى شد ، به محض ارتكاب ترك اولى ، تمام لباس‌هايش كه زينت بدن او بود از او جدا شد و عريان گشت ، آن گاه امين وحى آمد و تاج كرامت را از سر او برداشت و زيور طرفين بدنش را از او گرفت ، از فوق عرش ندا آمد كه از جوارم به زمين رويد كه عاصى و گناهكار ، حق مجاورت مرا ندارد . آدم به گريه به حوا رو كرد و گفت ، اين اولين بد يُمنى و نحسى گناه بود كه گريبان ما را گرفت و ما را از جوار حبيب دور كرد .\r\nبه آدم خطاب رسيد : من چگونه هم جوارى براى تو بودم ؟ عرضه داشت : هم جوارى نيك ؛ خطاب رسيد : از جوارم بيرون رو و تاج عظمت از سرت بردار كه عاصى نمىتواند مجاور من باشد . روايت شده كه آدم دويست سال بر همان ترك اولى گريست تا توبه‌اش قبول شد « 2 » .\r\n\r\n175 - از حلم تو نسبت به او تعجب كردم\r\nامام صادق عليه السلام در زمينه ، استدراج كه يكى از شديدترين عوامل هلاكت است - يعنى در وسايل عيش و نوش غرق بودن و مرتكب هر گناهى شدن و توجه نداشتن - مىفرمايد :\r\nملكى از جانب حق روزگارى دراز در زمين زيست ، سپس به مقام بلند خويش برگشت ، به او گفته شد : چه ديدى ؟ گفت : عجايب زيادى مشاهده كردم ، عجيب‌ترين چيزى كه ديدم ، عبدى را غرق در نعمت يافتم ، رزقت را مىخورد و ادعاى خدايى داشت ، از\r\n\r\n\r\n","description":"","footnote":"\r\n( 1 ) - عرفان اسلامى : 4 / 216 .\r\n( 2 ) - عرفان اسلامى : 4 / 109 .\r\n","page_name":" 180 ","page_number":184},
  {"content":"\r\n\r\nجرأت او نسبت به تو و حلم تو نسبت به او تعجب كردم . خداوند جلّ و علا فرمود : از حلم من تعجب كردى ؟ عرضه داشت : آرى . خطاب رسيد : چهارصد سال به او مهلت دادم ، رگى از او زده نشد و چيزى از دنيا نخواست مگر اين‌كه به او عنايت كردم ، طعم غذا و آشاميدنى را در مذاق او بر نگرداندم ! ! « 1 »\r\n\r\n176 - بهشت و جهنم\r\nرسول گرامى اسلام صلى الله عليه و آله در برابر حضرت حق آن‌قدر گريه مىكرد ، تا جايى كه از حال مىرفت ! !\r\nدر روايت آمده : ابوذر از خشيت حضرت رب به حدى گريه كرد كه چشم درد گرفت .\r\nگفتند : اگر از خدا رفع چشم دردت را مىخواستى ، شفا مىيافت . گفت : از چشم منصرفم و درد چشم غصهء بزرگ من نيست . گفتند : چه علتى تو را از درد چشم منصرف كرده ؟\r\nگفت : دو موضوع بزرگ : بهشت و جهنم ! ! « 2 »\r\n\r\n177 - يا رب براى چه ؟\r\nامام صادق عليه السلام مىفرمايد : خداوند عزّ و جل به موسى خطاب كرد : مىدانى چرا از ميان اين همه افراد خلقم تو را به صحبت خود انتخاب كردم ؟ عرضه داشت : يا رب ! براى چه ؟ پاسخ شنيد : اى موسى ! بندگانم را زير و رو كردم ، كسى را در مقام نفس متذلل‌تر از تو نسبت به خودم نيافتم ، اى موسى ! هرگاه نماز مىخواندى صورتت را بر خاك مىگذاشتى « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 4 / 112 .\r\n( 2 ) - عرفان اسلامى : 4 / 135 .\r\n( 3 ) - عرفان اسلامى : 4 / 139 .\r\n","page_name":" 181 ","page_number":185},
  {"content":"\r\n\r\n\r\n178 - از على آموز اخلاص عمل\r\nعلى عليه السلام اعبد مردم و سيد عابدين و مصباح متهجدين بود ، نمازش از همه كس بيشتر و روزه‌اش فزون‌تر بود ، تمام بندگان الهى از آن جناب نماز شب و ملازمت در اقامت نوافل را آموختند و شمع يقين را در راه دين از مشعل او افروختند . پيشانى نورانىاش از كثرت سجود پينه كرده بود و محافظت آن بزرگوار بر اداى نوافل به حدى بود كه نوشته‌اند :\r\nدر ليلة الهرير در جنگ صفين در بين دو لشكر نطعى برايش گسترده بودند و بر آن نماز مىكرد و تير از راست و چپ او مىگذشت و بر زمين مىآمد و ابداً آن حضرت را تزلزلى نبود و وحشتى در ساحت وجود مقدسش راه نداشت ؛ به هنگام شب آن چنان در عبادت و گريه غرق بود كه گاهى غش مىكرد « 1 » .\r\n\r\n179 - گوشه‌اى از عبادت امام حسن عليه السلام\r\nامام صادق عليه السلام مىفرمايد : امام حسن عليه السلام در زمان خود از همهء اهل زمان عبادت و زهدش بيشتر بود .\r\nهرگاه ياد مرگ و قبر و بعث و نشور و گذشتن بر صراط مىكرد ، گريه مىكرد و چون عرض اعمال را بر حضرت حق توجه مىنمود ، نعره مىكشيد و مدهوش مىگشت و چون به نماز مىايستاد ، بندهاى بدنش مىلرزيد ؛ براى اين‌كه خود را در برابر حضرت ذوالجلال مىديد و چون ياد بهشت و دوزخ مىكرد ، مضطرب مىشد ، مانند اضطراب كسى كه دچار گزش مار و عقرب شده ، در آن حال از خداوند طلب بهشت مىكرد و به حضرت او از عذاب جهنم پناه مىبرد « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 4 / 146 .\r\n( 2 ) - عرفان اسلامى : 4 / 146 .\r\n","page_name":" 182 ","page_number":186},
  {"content":"\r\n\r\n\r\n180 - عبادت مادر از زبان پسر\r\nابن بابويه به سند معتبر از امام مجتبى عليه السلام روايت مىكند كه حضرت فرمود :\r\nدر شب جمعه مادرم فاطمه عليها السلام در محراب خود ايستاده و مشغول بندگى حق تعالى گرديد و پيوسته در ركوع و سجود و قيام و دعا بود تا صبح طالع شد « 1 » .\r\n\r\n181 - زيرا كه فرصت نداشت\r\nابن‌عبد ربه - / كه از علماى بزرگ اهل سنت است - / در كتاب « عقد الفريد » روايت كرده كه :\r\nخدمت حضرت على بن الحسين عرض شد : چرا اولاد پدر شما كم است ؟ فرمود :\r\nتعجب است كه چگونه مثل من اولادى از براى او باشد ؟ چه آن كه پدرم در هر شبانه روز هزار ركعت نماز مىگذارد ، پس چه زمان فرصت رفتن پهلوى زن داشت ؟ « 2 »\r\n\r\n182 - شبها را به عبادت به روز مىآورد\r\nامام چهارم عليه السلام عابدترين مردم اهل روزگار بود و كسى از مردم عالم طاقت عبادت او را نداشت ! !\r\nآن حضرت در شبانه روز هزار ركعت نماز مىخواند و به وقت نماز بر بدنش لرزه مىافتاد و رنگش زرد مىشد و چون به نماز مىايستاد ، مانند ساق درخت بىحركت بود و چون به  [ مالِكِ يَوْمِ الدِّينِ 
  ]  مىرسيد چندان آن را تكرار مىكرد كه نزديك بود قالب تهى كند و وقتى كه به سجده مىرفت ، سر بر نمىداشت تا عرق از جبين مباركش جارى شود\r\n\r\n\r\n","description":"","footnote":"\r\n( 1 ) - عرفان اسلامى : 4 / 147 .\r\n( 2 ) - عرفان اسلامى : 4 / 147 .\r\n","page_name":" 183 ","page_number":187},
  {"content":"\r\n\r\nو شب‌ها را به عبادت به روز مىآورد « 1 » .\r\n\r\n183 - چه كسى را توانايى عبادت على است ؟\r\nاز حضرت صادق عليه السلام روايت شده كه پدرم امام باقر عليه السلام فرمود :\r\nروزى كه بر پدرم على بن الحسين عليه السلام وارد شدم ، ديدم كه عبادت در آن حضرت بسيار تأثير كرده و رنگ مباركش از بيدارى زرد گرديده و ديده‌اش از بسيارى گريه مجروح گشته و پيشانى نورانيش از كثرت سجود پينه كرده و قدم شريفش از زيادى قيام در نماز ورم كرده ، چون او را بر اين حال مشاهده كردم ، خودم را نتوانستم از گريه حفظ كنم ، بسيار گريستم ، آن حضرت متوجه تفكر بودند ، بعد از زمانى به من نظر انداختند و فرمودند كه بعضى از كتاب ها كه عبادت على عليه السلام در آنجا نوشته شده به من ده ، چون بياوردم و پاره‌اى بخواندند ، بر زمين گذاشتند و فرمودند : چه كسى ياراى آن را دارد كه مانند على بن ابيطالب عبادت كند « 2 » .\r\n\r\n184 - اقامهء نماز صبح با وضوى شام\r\nدربارهء ابو اسحاق سبيعى از اصحاب حضرت زين العابدين عليه السلام و اوثق ثقات و خواهر زادهء برير كه يكى از شهداى كربلا بود ، نوشته‌اند :\r\nدر زمان وى عابدتر و صادق‌تر از او نبود و چهل سال تمام با وضوى شام نماز صبح را خواند ! ! « 3 »\r\n\r\n\r\n","description":"","footnote":"\r\n( 1 ) - عرفان اسلامى : 4 / 147 .\r\n( 2 ) - عرفان اسلامى : 4 / 147 .\r\n( 3 ) - عرفان اسلامى : 4 / 148 .\r\n","page_name":" 184 ","page_number":188},
  {"content":"\r\n\r\n\r\n185 - اينان زيباترين مردم هستند\r\nرسول خدا صلى الله عليه و آله سه بار على عليه السلام را در يك مجلس سفارش به نماز شب كردند و فرمودند :\r\nآيا به آنان كه نماز شب مىگزارند نمىنگريد ؟ اينان زيباترين مردم هستند ؛ زيرا كه آن‌ها در شب براى پروردگار نمازگزاردند و خداوند هم از نور خود بر آن‌ها پوشاند « 1 » .\r\n\r\n186 - سحر شب جمعه\r\nدر آيات نود و هفت و نود و هشت سورهء يوسف ، امام صادق عليه السلام مىفرمايند :\r\nتأخير استغفار براى رسيدن سحر شب جمعه بود .\r\n  [ قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا خاطِئِينَ * قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ 
  ]   .\r\nگفتند : اى پدر ! آمرزش گناهانمان را بخواه ، بىترديد ما خطاكار بوده‌ايم . * گفت : براى شما از پروردگارم درخواست آمرزش خواهم كرد ؛ زيرا او بسيار آمرزنده و مهربان است .\r\nدر روايت و حديثى كه « منهج الصادقين » نقل مىكند آمده :\r\nيعقوب بيش از بيست سال در هر شب جمعه براى فرزندان استغفار مىكرد تا حق تعالى از گناهان آنان گذشت « 2 » .\r\n\r\n187 - نماز شب\r\nبعضى از علماى تفسير مىگويند : چون يعقوب به مصر آمد و از عفو يوسف نسبت به برادران آگاه شد ، شب به نماز برخاست و بعد از تهجد رو به قبله ايستاد و يوسف را در\r\n\r\n\r\n","description":"","footnote":"\r\n( 1 ) - عرفان اسلامى : 4 / 149 .\r\n( 2 ) - عرفان اسلامى : 4 / 151 .\r\n","page_name":" 185 ","page_number":189},
  {"content":"\r\n\r\nپشت سر خود و برادران را پشت سر يوسف قرار داد و دعا كرد و آنان آمين گفتند و خداوند ، دعاى آنان را مستجاب كرد « 1 » .\r\n\r\n188 - قيمت و دو نان\r\nاميرالمؤمنين عليه السلام درباره مردمى كه از تربيت الهى دورند و همتى جز شكم و شهوت ندارند و از هر راهى كه قدرتشان اقتضا مىكند ، پيدا مىكنند و مىخورند مىفرمايد :\r\nقيمت اينان با آنچه از شكمشان مىريزد ، مساوى است ! ! « 2 »\r\n\r\n189 - ابوسعيد و مسئلهء پند و عبرت\r\nابوسعيد ابوالخير با جمعى از اصحاب از كنار دهى در نيشابور به طرف مقصدى مىگذشتند .\r\nمردى كنّاس مشغول خالى كردن چاه مستراح بود ، اصحاب از بوى تعفن كثافات دماغ خود را گرفتند و به سرعت از آن محل گذشتند ، ولى مشاهده كردند شيخ نيامد .\r\nچون نظر كردند ديدند شيخ با حالت تفكر كنار كثافات ايستاده . فرياد زدند : استاد ! بيا .\r\nفرمود : مىآيم ، پس از مدتى تأمل در كنار كثافات به سوى اصحاب روان شد ، چون به آنان رسيد ، عرضه داشتند : اى راهنما ! براى چه كنار كثافات ايستادى ؟\r\nفرمود : چون شما دماغ خود گرفتيد و به سرعت حركت خود افزوديد ، آوازى از كثافات و فضولات برخاست كه هان اى روندگان ! ديروز ما با حالتى طيب و طاهر و پاكيزه و رنگ و بويى بسيار عالى بر سر بازار به صورت سبزيجات و ميوه‌جات و حبوبات قرار داشتيم و شما بنىآدم به خاطر به دست آوردن ما ، بر سر و بار يكديگر مىزديد و به انواع\r\n\r\n\r\n","description":"","footnote":"\r\n( 1 ) - عرفان اسلامى : 4 / 152 .\r\n( 2 ) - عرفان اسلامى : 4 / 165 .\r\n","page_name":" 186 ","page_number":190},
  {"content":"\r\n\r\nحيله‌ها و خدعه‌ها متوسل مىگشتيد و از هيچ گونه تقلب و زورى خوددارى نمىكرديد ، چون ما را به دست آورديد خورديد ، ما بر اثر چند ساعت همنشينى با شما تبديل به اين حال گشته و به اين سيه روزى افتاديم ، به جاى اين‌كه ما از شما فرار كنيم ، شمايى كه باعث اين تيره‌بختى براى ما شديد ، شما از ما فرار مىكنيد ؟ ! اى اف بر شما ! !\r\nمن كنار كثافات ايستاده و به پند و نصيحت آنان گوش فرا داده تا شايد عبرتى از آنان بگيرم ! « 1 »\r\n\r\n190 - طمع بى جا\r\n جدّ تو آدم بهشتش جاى بود * قدسيان كردند بهر او سجود\r\nيك گنه چون كرد گفتندش تمام * مُذنبى مُذنب برو بيرون خرام\r\nتو طمع دارى كه با چندين گناه * داخل جنت شوى اى رو سياه « 2 » \r\n\r\n191 - سگى غذاى سلطان را برد\r\nعمرو ليث صفارى با چند صد هزار نيروى رزمى و هزاران آمال و آرزو براى جنگ با امير اسماعيل سامانى از خانه بيرون رفت .\r\nهنوز آتش جنگ شعله‌ور نشده بود كه اسب عمرو سركشى كرده او را نزديك اردوى امير اسماعيل آورد و به چنگ سربازان امير اسماعيل سپرد ! !\r\nبه دستور امير اسماعيل ، عمرو را در خيمه‌اى در كنار لشگر زندانى كردند ، چون شب شد ، از امير اسماعيل دستور غذا براى عمرو خواستند ، بنا شد غذايى گرم در يك سطل معمولى براى عمرو ببرند ، سطلى از غذاى داغ در حالى كه بخار از آن برمىخاست برابر\r\n\r\n\r\n","description":"","footnote":"\r\n( 1 ) - عرفان اسلامى : 4 / 165 .\r\n( 2 ) - عرفان اسلامى : 4 / 167 .\r\n","page_name":" 187 ","page_number":191},
  {"content":"\r\n\r\nعمرو گذاشتند ، در اين حال سگى گرسنه سر رسيد ، سر به سطل برد ، از داغى غذا پوزه‌اش بسوخت ، با عجله سر از سطل بيرون كرد ، دسته سطل به گردن سگ افتاد ، سطل را با خود برداشته و با شتاب به بيابان روان شد عمرو خندهء بلند و تلخى كرد ، زندانبان از او سبب خنده پرسيد ، پاسخ گفت : شب قبل رئيس آشپزخانه‌ام از كمبود مركب جهت حمل آشپزخانه ناله داشت ، دستور دادم صد شتر براى حمل وسايل به شترانش اضافه كنند ، شب گذشته دويست شتر از حمل آشپزخانه‌ام عاجز بودند ، امشب سگى ظرف غذايم را به راحتى برد ، از اين جهت خنده‌ام گرفت ، عمرو مدت كمى اسير امير بود تا كشته شد و ديگر به خانه برنگشت « 1 » .\r\n\r\n192 - چگونه خانهء خود را تبديل به خانهء آخرت كنيم ؟\r\nعلى عليه السلام در بصره براى عيادت علاء بن زياد آمد ، چون خانهء وسيع او را ديد ، فرمود :\r\nچنين خانهء وسيعى را در دنيا براى چه مىخواهى ؟ تو در آخرت به خانهء وسيع محتاج‌ترى .\r\nآرى ، اگر به وسيلهء اين خانه وسعت خانهء آخرت بخواهى ، در آن از مهمان پذيرايى كن و صلهء رحم بجاى آر و حقوق شرعيه را از آن آشكار كن ، چون چنين عمل كنى به خانهء وسيع آخرت رسيده‌اى « 2 » .\r\n\r\n193 - سفارش امام صادق عليه السلام به مسمع\r\nمسمع كه يكى از ياران حضرت صادق عليه السلام است مىگويد : امام صادق عليه السلام نامه‌اى به من نوشت كه دوست دارم در بعضى از اتاق هايت در منزل جايى را به عنوان مسجد\r\n\r\n\r\n","description":"","footnote":"\r\n( 1 ) - عرفان اسلامى : 4 / 256 .\r\n( 2 ) - عرفان اسلامى : 4 / 265 .\r\n","page_name":" 188 ","page_number":192},
  {"content":"\r\n\r\nانتخاب و اتخاذ كنى ، آن‌گاه دو جامهء كهنه زبر بپوشى سپس آزادى از آتش جهنم و ورود به بهشت را از خداوند بخواهى و در آنجا كلمهء باطل و سخن خارج از حدود شرعى از تو صادر نشود « 1 » .\r\n\r\n194 - در راه خدمت به خلق\r\nيكى از بزرگان داستان مهمى برايم نقل كرد از اوايل جنگ جهانى اوّل در تهران كه در آن درس و عبرت و پند براى همگان است .\r\nمردى بود متقى ، با فضيلت ، بزرگوار و آراسته به تربيت الهى و داراى روح ملكوتى كه در بازار تهران داراى يك مغازه بود .\r\nدرآمد مالى خود را دو تقسيم كرده بود ، قسمتى را براى مخارج خانهء خود گذاشته بود و سهم ديگر را براى رفع نياز نيازمندان .\r\nبدون انجام كار خير راحت نبود ، دلش مالامال از غم براى مسلمانان بود ، كار نيكى نبود مگر آن‌كه در آن سهم داشته باشد . از خانه جز براى كار خير و طاعت حق و امرى از امور اسلام خارج نمىگشت .\r\nروزى از خانه مطابق با نيت هميشگى خود خارج شد ، ولى آن روز به كار خيرى برنخورد ، با كمال اندوه و تأسف به خانه برگشت ، به همين سبب ميلى به غذا نداشت ، خوابش نمىبرد ، ناراحت و رنجيده بود .\r\nساعت‌ها از شب مىگذشت ، شهر به خواب رفته بود ، اما ديدهء او بيدار بود ، لباس پوشيد و به همسرش گفت : من به قصد حل مشكل مسلمانى يا انجام كار خيرى از خانه خارج مىشوم .\r\n\r\n\r\n","description":"","footnote":"\r\n( 1 ) - عرفان اسلامى : 4 / 265 .\r\n","page_name":" 189 ","page_number":193},
  {"content":"\r\n\r\nخانه را ترك كرد و از اين كوچه به آن كوچه ، از اين محل به آن محل ، از اين خيابان به آن خيابان در حركت بود ، از خداى مهربان توقع داشت در آن وقت شب كار خيرى نصيبش شود ! !\r\nناگهان صداى ناله‌اى توجه او را جلب كرد ، به سوى صاحب ناله رفت ، جوانى را ديد سر به ديوار گذاشته ، آه مىكشد و اشك مىريزد .\r\nبه جوان سلام كرد ، دردش را پرسيد ، از گفتن درد و رنجش ابا داشت ، به او گفت : جز براى رفع حاجت و بر طرف كردن درد دردمند از خانه بيرون نيامده‌ام ، دردت را بگو .\r\nجوان در پاسخ گفت : اينجا نزديك محلهء بدكاران است ، مرا قدرت ازدواج نيست ، به تازگى دختر جوان زيبارويى را به اين خانه كه خانهء بدكاران است آورده‌اند ، من مايل به آن دخترم ، به خاطر پول كم من ، رئيس اين خانه كه خانم نسبتاً مسنى است از ورود من به خانه و ديدار دختر جلوگيرى مىكند !\r\nآن مرد بافضيلت به جوان گفت : اكنون كه دختر در معرض فساد مفسدين قرار نگرفته ، اگر به او علاقهء شديد دارى و حاضر به ازدواج با او هستى ، من وسائلش را فراهم كنم .\r\nجوان باور نمىكرد ، بهت زده شده بود ، در پاسخ آن مرد گفت : اگر اين خدمت را نسبت به من انجام دهى ، كار بزرگى كرده‌اى .\r\nآن مرد با كرامت در خانه را زد ، خانم رئيس در را باز كرد ، چشمش به قيافه‌اى الهى و چهره‌اى ملكوتى افتاد ، سخت تعجب كرد ، فرياد زد : اى مؤمن ! مىدانى اينجا كجاست ؟ اينجا محله بدكاران است ، شما را چه شده به اين ناحيه گذر كرده‌اى ؟\r\nجواب داد : دخترى را كه جديداً به خانهء شما آورده‌اند ، براى اين پسر مىخواهم ، چنانچه ميسر است اين خدمت را انجام داده و دلى را از اندوه و رنج به در آر .\r\nجواب داد : اين دختر جهت ماندن در اين خانه نزديك به پنجاه تومان ضمانت سپرده ، شما حاضرى آن پنجاه تومان را بپردازى ؟\r\n\r\n","description":"","footnote":"","page_name":" 190 ","page_number":194},
  {"content":"\r\n\r\nگفت : آرى ، با آن‌كه پنجاه تومان در آن زمان پول زيادى بود و با آن مىتوانستند كار عمده‌اى انجام دهند ، ولى آن مرد بزرگوار در راه رضاى محبوب حاضر به پرداخت آن پول بود .\r\nآرى ، عاشق اللّه جان و مال را فقط براى حضرت او مىخواهد ، مال و جان اگر در راه او نباشد ، مال و جان نيست و بال و بار شيطانى است .\r\nعاشق جز به معشوق و محب جز به محبوب فكر نمىكند ، جان و مال عنايت خداست و بايد خرج خدا شود .\r\nدر صورتى كه مال در راه دوست مصرف شود ، براى انسان سودمند است ورنه در برزخ و قيامت جز بار سنگين و عذاب مهلك چيز ديگرى براى انسان نيست .\r\nاهل حال و اهل خدا جز خدا نمىشناسند و سراپايى جز دلبر نمىدانند ، آنان هرچه مىخواهند براى او مىخواهند و هرچه انجام مىدهند براى او انجام مىدهند .\r\nعمر و وقت و زمان را فقط براى او مىخواهند ، فدا كردن مال و جان در راه او براى آنان سهل است . عشق براى آنان چيزى جز خدا باقى نگذاشته ، آنچه مربوط به محبوب آنان نيست از آن روى گردانند و هرچه در ارتباط با محبوب آنان است ، به جان و دل به طرف آن مىدوند .\r\nبه قول يكى از شعراى معاصر :\r\n به جان دوست كه گر عالم و هر آنچه در اوست * دهند من ندهم نقد دولت غم دوست\r\nنهاده پا به ره پيشگاه عشق كسى * كه پشت پا زده بر روزگار و آنچه در اوست\r\nتفاوتى نكند خواه درد ، خواه دوا * ز دوست هرچه رسد در مذاق جان نيكوست \r\n\r\n","description":"","footnote":"","page_name":" 191 ","page_number":195},
  {"content":"\r\n\r\n وجود دلبر و من حكم جان و تن دارد * تمام قدرت من در كف ارادهء اوست\r\nبه روى دوست گر افتد نگاه عاشق مست * عجيب نيست نگنجد گر از شعف در پوست\r\nچه غم كه دود غم عشق را دوايى نيست * كه دردمند تو را درد بىدوا داروست\r\nتو دوست باش چه پروا زيك جهان دشمن * تو يار باش چه انديشه از ملامت گوست \r\nآن مرد كريم و بافضيلت پنجاه تومان را داد و آن دختر را گرفت و همراه پسر به خانهء خود برد ، از پسر درخواست كرد جهت كار نزد خودم باش و از همسرش درخواست نمود به دختر تعاليم اسلامى بياموزد .\r\nپس از مدت كمى كه دختر آراسته به فضايل شد و پسر رموز كار را ياد گرفت ، عروسى مفصلى جهت آنان برگزار كرد .\r\nمدت‌ها گذشت ، روزى پسر به نزد آن مرد باكرامت آمد ، عرضه داشت : تو مانند يك پدر جهت من حق پدرى به جاى آوردى و بالاترين خدمت را نسبت به من انجام دادى ، هم اكنون از تو مىخواهم به من اجازه دهى همراه همسرم از تهران كوچ كرده و به محل اصلى خود شهر منجيل بروم .\r\nآن مرد بزرگوار به او رخصت سفر داد ، پسر همراه با همسرش به شهر اصلى خود آمد ، در آنجا ماندگار شد ، رابطهء او با آن مرد بزرگ توسط نامه بود .\r\nسالها گذشت ، براى آن مرد باكرامت سفرى به سوى رشت و بندر انزلى اتفاق افتاد ، هنگام غروب به شهر منجيل رسيد ، جمعيت كثيرى را كنار نانوايى ديد كه همه جهت نان\r\n\r\n","description":"","footnote":"","page_name":" 192 ","page_number":196},
  {"content":"\r\n\r\nگرفتن گرد آمده ولى نان كم و مقدارى گران بود .\r\nسؤال كرد : چه خبر است ؟ گفتند : ايام جنگ جهانى اوّل است ، آذوقه خيلى كم شده ، به علاوه مهاجرين زيادى در مساجد و حسينيه‌هاى شهر مقيم شده و از كمبود نان رنج مىبرند ! !\r\nپرسيد : گندم و آرد اين ناحيه در اختيار كيست ؟ گفتند : فلان شخص ، به محض شنيدن نامش معلوم شد ، همان جوانى است كه سال ها پيش آن خدمت بزرگ را در حق او كرده ، نشانهء خانهء او را پرسيد ، به خانهء او رفت ، در زد ، خدمتكار گفت : كيست ؟ گفت : صاحب خانه را مىخواهم . صاحب خانه در را باز كرد ، تا چشمش به آن مرد باكرامت افتاد از شوق فريادى كشيد و او را در آغوش گرفت و زن و فرزندش را به ديدار او دعوت كرد . به آن مرد خوش‌آمد گفت و از او دعوت كرد به درون خانه بيايد ، ولى او گفت : من قدم به اين خانه نمىگذارم مگر اين‌كه مشكل نان در اين منطقه حل شود ! !\r\nآن پسر به انباردار خبر داد در انبارها را باز كن و نثار قدم اين عزيز ، گندم و آرد را به نازل‌ترين قيمت ممكن همين امشب در اختيار نانوايان شهر قرار بده و به نانوايان از قول من بگو امشب تا نيمه شب يا سحر پخت كنند ، اگر مخارج اضافى در برداشت به عهدهء من ، شب به نيمه نرسيده بود كه بر تخت نانوايان منجيل نان فراوانى قرار داده شد ، ولى مشترى براى بردن نداشت « 1 » .\r\n\r\n195 - دنيايى كه به آب و بولى از دست مىرود\r\nسلمة الاحمر مىگويد : بر هارون الرشيد وارد شدم ، او را در كنار كاخ ها و قصرها ديدم ، اين شعر را خواندم :\r\n\r\n\r\n","description":"","footnote":"\r\n( 1 ) - عرفان اسلامى : 4 / 280 .\r\n","page_name":" 193 ","page_number":197},
  {"content":"\r\n\r\n اما بيوتك فى الدنيا فواسعة * فليت قبرك بعد الموت يتسع \r\nخانه هايت در دنيا وسيع است ، اى كاش بعد از مرگت نيز خانهء قبرت وسيع باشد .\r\nهارون گريه كرد و گفت : اى سلمه ! به نحو مختصر مرا موعظه كن . گفتم : اى هارون ! اگر در بيابانى خشك و بى آب و علف قرار بگيرى و تشنگى تو را تا سرحد مرگ ببرد ، با چه قيمتى حاضرى آب بخرى آن هم به اندازهء يك شربت ؟ گفت : با نصف آنچه در اختيار دارم !\r\nگفتم : اگر آب را به اين قيمت خريدى و خوردى ، ولى از تو دفع نشد و دچار مرض حبس البول شدى ، چه قيمت حاضرى بپردازى كه از اين رنج راحت شوى ؟ گفت : نصف ديگر ثروتم را ، گفتم : خدا لعنت كند دنيايى را كه به شربت آب و بولى از دست مىرود ! ! « 1 »\r\n\r\n196 - شايد برنگردد\r\nبعضى از ياران ابوالدرداء به درب خانه‌اش آمدند و از همسر او پرسيدند كه او كجاست ؟ گفت : بيرون رفته است . گفتند : كى مىآيد ؟ گفت : چه سؤالى است ؟ كسى كه روحش و جانش به دست ديگرى است ، كى بر مىگردد ؟ كسى كه مالك خود نسبت به نفع و ضررى نيست ؟ ! « 2 »\r\n\r\n197 - قطع طواف كرديد ؟ !\r\nامام صادق عليه السلام براى قضاى حاجت يك مؤمن ، به ابان بن تغلب دستور قطع طواف داد\r\n\r\n\r\n","description":"","footnote":"\r\n( 1 ) - عرفان اسلامى : 4 / 287 .\r\n( 2 ) - عرفان اسلامى : 4 / 293 .\r\n","page_name":" 194 ","page_number":198},
  {"content":"\r\n\r\nو فرمود : ثواب قضاى حاجت مؤمن از ثواب هفتاد طواف برتر است « 1 » .\r\n\r\n198 - خبر دادن به ثواب بيشتر\r\nراوى مىگويد : سالى براى حج آماده شدم ، خدمت حضرت صادق عليه السلام رسيدم .\r\nفرمود : قصد كجا دارى ؟ گفتم : حج . فرمود : مىدانى براى حاجى چه اندازه از ثواب است ؟ عرضه داشتم : نمىدانم برايم بگو . فرمود : هرگاه عبد هفت مرتبه خانه را طواف كند و دو ركعت نماز به جاى آورد و صفا و مروه را سعى كند ، خداوند بزرگ شش هزار حسنه به او عنايت مىكند و شش هزار سيئه از او محو مىنمايد و شش هزار درجه به او مىافزايد و شش هزار حاجت از او روا مىكند ، آن هم حاجت دنيا و آخرت . عرض كردم :\r\nفدايت شوم ، خيلى ثواب است . فرمود : به ثواب بيشتر از اين تو را خبر دهم ؟ عرض كردم : آرى . فرمود : قضاى حاجت انسان مؤمنى بالاتر از حج و حج و حج و خلاصه تا ده برابر حج است ! ! « 2 »\r\n\r\n199 - بركت يك گردنبند\r\nگرسنگى بر دودمان پيغمبر اسلام حكومت مىكرد ، روزها مىگذشت و گردهء نانى كه خود را به آن سير كنند ، يافت نمىشد .\r\nدير زمانى بود كه نان گندم از ميان ايشان سفر كرده بود ، اخيراً هم نان جو در پى برادر ارجمندش روان شده بود ! ! فشار گرسنگى روز به روز افزوده مىگشت و خاندان رسول خدا صلى الله عليه و آله هم چنان استقامت مىورزيدند و خم به ابرو نمىآوردند .\r\n\r\n\r\n","description":"","footnote":"\r\n( 1 ) - عرفان اسلامى : 4 / 305 .\r\n( 2 ) - عرفان اسلامى : 4 / 306 .\r\n","page_name":" 195 ","page_number":199},
  {"content":"\r\n\r\nلبخند شيرين هم چنان بر لب‌هاى مقدس پيغمبر رحمت باقى بود ، چهرهء مبارك هنوز مىدرخشيد ، كسانى كه از نزديك با حضرتش سر و كار نداشتند گمان نمىكردند خود و خاندانش در جوع به سر مىبرند .\r\nنادانانى كه صورت ظاهر را ملاك تشخيص قرار مىدهند ، احتمال نمىدادند كه پيغمبر بزرگ چنين وضعيتى دارد .\r\nچيزى كه كار را بر حضرتش بسيار دشوار و سخت مىكرد ، اين بود كه دست هاى اميد نيازمندان به سويش دراز بود ، درماندگان اميدوار بودند كه حضرتش به آن‌ها نظر مرحمتى كند . بيچارگان به كويش سفر مىكردند و از راه دور و نزديك به خدمتش مىرسيدند ، تا از خرمن احسانش خوشه‌اى برگيرند .\r\nگاه گرسنگى بر وجود مقدسش آن قدر فشار مىآورد كه شكمش به پشت مىچسبيد كه بر آن سنگ مىبست ، ولى ابداً به آن توجهى نداشت . چيزى كه روان نازنينش را مىآزرد ، گرسنگى خاندان بود ، گرسنگى ياران بود و تقاضاى اميدواران .\r\nبا اين حال كسى از در خانه‌اش نااميد بر نمىگشت ، بزرگواريش اجازه نمىداد كه نيازمندى از كويش دست خالى برگردد و بيچاره‌اى وا بماند .\r\nحضرتش نماز عصر را به جاى آورده بود و در مسجد نشسته بود ، مسجدى كه ديوارهايش از خشت و گل بالا رفته بود و بيش از يك قامت انسان ارتفاع نداشت ، سقف مسجد از پوشال خرما و شاخه‌هاى آن پوشيده بود و كمتر گل در آن به كار رفته بود .\r\nسقف فقط نمازگزاران را از آفتاب محفوظ مىداشت ، ولى از ريزش باران نمىتوانست جلوگير باشد ، ستون هاى مسجد را الوارهاى درخت خرما تشكيل مىداد .\r\nحضرتش هرچند روى زمين مىنشست و ميز نداشت ، ولى نشستن آن حضرت با ياران به طور ميزگرد بود و شخصيتش در موقع نشستن از دگران ممتاز نبود ، ناشناسى كه وارد مىشد مىپرسيد كه كداميك از شماها محمد مىباشيد ؟\r\nپيرمردى ژوليده مو ، گردآلود ، رنگ پريده ، وارد مسجد شد ، جامه‌اى كهنه بر تن\r\n\r\n","description":"","footnote":"","page_name":" 196 ","page_number":200},
  {"content":"\r\n\r\nداشت ، ضعف و ناتوانى چنان بر وى چيره شده بود كه خويشتن دارى نمىتوانست ، حالش حكايت مىكرد كه راه دورى را پيموده است .\r\nپيامبر مهربان صلى الله عليه و آله با لبخند مهر ، پرسش حالش كرد ، پيرمرد بىنوا نفس زنان با سه جملهء كوتاه ، حقيقت حال خود را بيان داشت : گرسنه‌ام ، برهنه‌ام ، بىنوايم !\r\nرسول خدا صلى الله عليه و آله فرمود : چيزى در دست ندارم ، ولى نشان دادن خير مانند انجام دادن آن است . برو به سراغ دخترم فاطمه .\r\nآن گاه به بلال روى كرده فرمود : او را به در خانهء فاطمه برسان . خانهء فاطمه كنار مسجد قرار داشت و درش به مسجد باز مىشد ، براى پيرمرد بينوا زحمت راه پيمايى نداشت ، ولى فاطمه سه روز بود كه با شوهرش على و فرزندانش نانى به دست نياورده بود و به گرسنگى به سر برده بودند .\r\nمرد بىنوا كه با استراحتى توانسته بود ، اندك قدرتى به دست آورد ، همراه بلال به در خانه فاطمه رسيد ، سلام داد و گفت : اى دودمان پيغمبر ! شما مردمى هستيد كه فرشتگان نزد شما رفت و آمد مىكنند ، جبرئيل كتاب خدا را در خانهء شما فرود آورده است .\r\nجواب آمد : و عليك السلام اى مرد ! كه هستى و از كجايى ؟ گفت : از عرب هستم و از تنگى و سختى گريخته‌ام ، به كوى پدرت پناه آورده‌ام ، شكمى گرسنه دارم ، بدنى برهنه دارم به من رحم كن خداى به تو رحم كند .\r\nدختر پيغمبر ، گلوبندى در گردن داشت كه دختر عمويش حمزه برايش هديه آورده بود ، به زودى از گردن باز كرد به او داد و گفت :\r\nاين را بگير و به فروش ، اميد است كه خداى به تو بهتر از اين بدهد . مرد بىنوا از در خانهء فاطمه بازگشت ، چشمانش مىدرخشيد ، چهره‌اش خندان بود و قيافهء پژمرده‌اش عوض شده بود .\r\nرسول خدا صلى الله عليه و آله هنوز در مسجد بود و ياران در حضورش بودند ، همه مىدانستند كه زن\r\n\r\n","description":"","footnote":"","page_name":" 197 ","page_number":201},
  {"content":"\r\n\r\nو فرزند على در گرسنگى به سر مىبرند ، حس كنجكاوى در آن‌ها تحريك شده و مىخواستند بدانند كه اين مرد چگونه بازگشته و چه آورده است ! چگونه رسول خدا صلى الله عليه و آله وى را به خانه على هدايت كرد ؟ فاطمه چگونه با وى رفتار كرد ؟ چرا به اين زودى بازگشت ؟ پرسش‌هايى بود كه به خاطر همه مىرسيد .\r\nزود بازگشتن نشانهء نوميدى است ، لبخندى كه آن مرد بر لب داشت نشانهء موفقيت بود .\r\nتحيرى فوق العاده به همه دست داده بود ، تا خطاب مرد بىنوا به رسول خدا صلى الله عليه و آله آن را بر طرف كرد :\r\nيا رسول اللّه ! دخترت گردن بندش را داده كه بفروشم . . .\r\nآيا منظور از اين سخن ، استجازهء فروش گردن بند بود ، يا منظور عرضه كردن آن براى فروش بود ؟ روشن نشد ؛ زيرا پيامبر بزرگ صلى الله عليه و آله فورى جواب داد : به فروش . آيا ممكن است خداى بدين وسيله براى تو خيرى فراهم نسازد ؟ در صورتى كه دخترم فاطمه آن را به تو بخشيده و او پيشواى همهء دختران آدم مىباشد .\r\nبه زودى مردى از ميان حلقهء ياران برخاست ، مردى كه داراى قامتى كشيده ، چهره‌اى گندم گون ، چشمانى شهلا بود ، قامت رسا و شانه‌هاى پهن او توجه بينوا را جلب كرد و به او نگريست ديد موهاى سرش ريخته و فقط چند دانه مو در پيش سر و چند دانه در پشت سر دارد و حكايت مىكند كه رنج بسيار ديده است .\r\nمرد بينوا او را نشناخت و ندانست كه براى چه از جاى برخاسته ، ولى ياران همگى او را مىشناختند و به خوبى از سوابق درخشانش آگاه بودند .\r\nآن‌ها مىدانستند كه در ميان خودشان ، كسى به اندازهء او در راه حق رنج نبرده و استقامت به خرج نداده است .\r\nهنوز آثار شكنجه‌هايى كه دست تبهكاران بر او وارد كرده در پيكرش باقى است ، بدن او\r\n\r\n","description":"","footnote":"","page_name":" 198 ","page_number":202},
  {"content":"\r\n\r\nاز بىرحمى بشر داستان ها دارد .\r\nآن‌ها مىدانستند كه خاندان اين مرد از نخستين كسانى هستند كه به اسلام گرويده‌اند وقتى كه اسلام ناتوان بود و همه از آن روى گردان بودند .\r\nدر آن موقع كسى كه اسلام مىآورد در خطر قرار مىگرفت ، نخستين مردمى كه اسلام را پذيرفتند ، ناتوانان و ستم كشان بودند ، قدرتمندان قريش آنچه نيرو داشتند در شكنجه و آزار آنان به كار مىبردند ! !\r\nاصحاب پيغمبر مىدانستند كه اين خانواده ، چه رنج‌ها ديده و چه شكنجه‌ها چشيده‌اند و چه قربانى ها داده‌اند .\r\nپدر و مادر عمار نخستين مرد و زنى بودند كه در راه خدا شهيد شدند ، ابوجهل اين خانواده ضعيف و بينوا را در آفتاب سوزان حجاز ، لخت و عريان به روى سنگريزه‌هايى كه از حرارت آفتاب گداخته شده بود مىخوابانيد و بر سينه‌هاى آن‌ها سنگ‌هاى بسيار بزرگى مىنهاد ، تا از ايمان به خدا و رسول دست بردارند ! !\r\nگاه بر پيكر برهنهء آن‌ها آنقدر تازيانه مىنواخت كه گوشت بدنشان به اين سو و آن سو مىپريد .\r\nوقتى آتش خشمش شعله‌ور گرديد ، زوبينى به دست گرفت و در پيش مادر عمار فرود كرد و آن زن با ايمان را شهيد ساخت ! ! آن گاه ياسر پدر عمار را به شهادت رساند و عبداللّه برادر عمار را از بام خانه بر زمين پرتاب كرد ، پيكر جوان خورد شد و از دنيا رفت .\r\nخود عمار كه در آفتاب سوزان در زير شكنجه قرار داشت ، همهء اين جنايات را به چشم مىديد و ناظر بود كه با پدر و مادر و برادرش چه كردند ، او منتظر بود كه نوبت وى كى رسد ؟\r\nدر اين موقع ظرف بزرگى را آوردند كه از پوست بود ، آن را پر از آب كردند و عمار را با پيكر مجروح در ميان آن انداختند و سپس از اين سو به آن سويش مىكشيدند و هل مىدادند ، گاه عمار را در ميان آب فرو مىكردند ، ولى عمار استقامت مىكرد .\r\n\r\n","description":"","footnote":"","page_name":" 199 ","page_number":203},
  {"content":"\r\n\r\nاكنون سال ها از آن روزهاى سياه مىگذرد و هنوز آثار آن شكنجه‌ها كه بزرگ ترين نشان افتخار است ، در تن عمار باقى مىباشد .\r\nعمار بسيار مورد لطف و عنايت رسول خدا صلى الله عليه و آله بود و در ميان مسلمانان موقعيتى به سزا داشت و همه با ديدهء تقديس و احترام به او مىنگريستند .\r\nوقتى كه از جاى برخاست چشم ها به او دوخته شد تا بدانند چه مىخواهد بكند و چه مىخواهد بگويد .\r\nعمار عرض كرد : يا رسول اللّه ! اجازه مىفرماييد كه من اين گردن بند را بخرم ؟ پيغمبر فرمود : بخر و هركس با تو در خريد آن شركت كند ، خداى در آتش دوزخ عذابش نخواهد كرد .\r\nعمار به مرد بينوا رو كرد و پرسيد : گردن بند را چند مىفروشى ؟\r\nبينوا گفت : به غذايى كه از نان و گوشت باشد و سيرم كند و پارچه‌اى كه تنم را بپوشاند و دينارى كه به منزلم برساند .\r\nعمار گفت : هشت دينار زر و دويست درهم سيم ، بُردى از يمن ، چارپايى كه تو را به خانه برساند مىدهم و تو را از نان و گوشت سير خواهم كرد .\r\nمرد بينوا از اين نيكوكارى عمار در تعجب شده گفت : اى مرد ! تو چقدر جوانمرد هستى ! !\r\nعمار و مرد بينوا از مسجد خارج شدند . . .\r\nاين بار سومى بود كه بينوا ، حضور پيغمبر مهربان شرفياب مىشد ، در هر بار حالش از گذشته بهتر بود ، اكنون شكمش سير است ، جامه‌اى از بُرد يمانى به تن كرده ، زر و سيم بسيارى همراه دارد و زبانش به ثناى رسول خدا صلى الله عليه و آله گوياست .\r\nعرض مىكند :\r\nيا رسول اللّه ! گرسنه بودم سيرم كردى ، برهنه بودم پوشيده‌ام كرده‌اى ، پياده بودم\r\n\r\n","description":"","footnote":"","page_name":" 200 ","page_number":204},
  {"content":"\r\n\r\nسواره‌ام نمودى ، بينوا بودم توانگرم كردى . پدر و مادرم به قربانت . آن گاه دست به دعا برداشت و چنين گفت :\r\nپروردگارا ! جز تو كسى را نمىپرستم ، تويى كه روزى رسانى ؛ پروردگارا ! به فاطمه پاداشى بده كه چشمش نديده باشد و گوشى نشنيده باشد .\r\nپيامبر صلى الله عليه و آله فرمود : آمين .\r\nآن گاه به ياران روى كرده فرمود :\r\nخداى به فاطمه چنين چيزى داده است ؛ من پدر فاطمه هستم و پدرى مانند پدر فاطمه نمىباشد ، على شوهر فاطمه مىباشد و اگر على نبود ، فاطمه را شوهرى نبود ، خداى حسن و حسين را به فاطمه داده كه سرور اهل بهشتند و مانند آن‌ها كسى يافت نمىشود .\r\nجبرئيل به من خبر داد :\r\nوقتى كه فاطمه از دنيا مىرود و به خاك سپرده مىشود ، دو فرشته به قبرش مىآيند و از او مىپرسند : خداى تو كيست ؟ فاطمه مىگويد : اللّه خداى من است .\r\nمىپرسند : پيغمبرت كيست ؟ مىگويد : پدرم . مىپرسند : امام تو كيست ؟ مىگويد :\r\nاين كسى كه سر قبر من ايستاده على بن ابىطالب .\r\nعمار گردن بند مقدس را به مشك آلود و در بردى از يمن پيچيد و به غلامش داده گفت :\r\nبرو حضور رسول خدا صلى الله عليه و آله ، اين را و تو را نثار مقدمش كردم . . .\r\nغلام ، شرفياب شد و پيام خواجهء خود را حضور خواجهء كاينات رسانيد ، حضرتش فرمود :\r\nبرو نزد دخترم تو را و گردن بند را به وى بخشيدم .\r\nغلام به سوى دخت رسول رفته و سخن پدر را به دختر ابلاغ كرد . فاطمه گلوبند را بگرفت و به غلام گفت : برو تو را در راه خدا آزاد كردم .\r\n\r\n","description":"","footnote":"","page_name":" 201 ","page_number":205},
  {"content":"\r\n\r\nغلام مىخنديد و مىرفت ، از وى سبب پرسيدند ، گفت : خنده‌ام از اين گردن بند است كه چقدر بابركت بود . . .\r\nگرسنه‌اى را سير كرد ، برهنه‌اى را پوشانيد ، پياده‌اى را سوار كرد ، بينوايى را به نوا رسانيد ، بنده‌اى را آزاد كرد و خود به جاى خويش بازگشت .\r\nعارف و اصل ، آيت الله غروى اصفهانى در مدح بانوى دوسرا چنين سروده است :\r\n وهم به اوج قدس ناموس إله كى رسد * فهم كه نعت بانوى خلوت كبريا كند\r\nبسملهء صحيفهء فضل و كمال و معرفت * بلكه گهى تجلى از نقطهء تحت با كند\r\nمفتقرا متاب روى از در او به هيچ سوى * زان كه مس وجود را فضّهء او طلا كند « 1 » \r\n\r\n200 - از تو حركت از خدا بركت\r\n ساده مردى بود در يك مدرسه * احمقى بىحاصلى پر وسوسه\r\nروز و شب در حجره گفتى اى خدا * عالمم گردان و بر من در گشا\r\nديگران در حجره‌ها پهلوى او * جمله در تكرار بودند و غلو\r\nپر شده از بانگ هريك صحن و بام * جمله در بحث اصولين و كلام \r\n بحث ايشان را مدرس مىشنيد * بر در و بر بام هريك مىدويد\r\nروز و شب تا بيند ايشان در جهاد * چون همىكوشند در علم و رشاد\r\nحرصشان چونست در تحصيل‌ها * تا از ايشان كيست افزون در ذكا\r\nاو همى گفتى همه شب كاى خدا * عالمم ساز و بزرگ و مقتدا\r\nپس مدرس گفتش از روزن كه هان * روز و شب تكرار كن درست بخوان\r\nاو چنان پنداشت كان گفت از خداست * حرص تحصيلش ز جان چون موج‌هاست \r\n\r\n\r\n","description":"","footnote":"\r\n( 1 ) - عرفان اسلامى : 4 / 307 .\r\n","page_name":" 202 ","page_number":206},
  {"content":"\r\n\r\n گشت از آن پس روز و شب مشغول او * همچو ياران ديگر در جستجو\r\nخواندن و تكرار او بسيار كرد * پند را بشنيد و با آن كار كرد\r\nبعد اندك مدت اندر علم دين * گشت او دانا و استاد گزين « 1 » \r\n\r\n201 - علامت نياز\r\nخواجه‌اى براى خريدن غلام به بازار رفت ، يكى از غلامان ، بسيار از خود تعريف كرد و گفت : من محاسن زيادى دارم و يكى از آن‌ها اين است كه نيازهاى خواجه را بدون آن‌كه بگويد درك مىكنم .\r\nخواجه او را خريد و به خانه برد . پس از چند روزى خواجه تشنه شد ، اما هرچه منتظر نشست غلام آبى نياورد . بر غلام بانگ زد كه تشنه‌ام آبى بياور ، اما او پاسخ نداد و حركتى نكرد ، تا آن كه خواجه از تشنگى برخاست و كوزه‌اى آب را به چنگ آورد و نوشيد ، آن گاه غلام گفت : اى خواجه ! اكنون بر من معلوم شد كه تشنه‌اى زيرا علامت نياز به چيزى حركت در رفع آن است « 2 » .\r\n\r\n202 - براى علم او نقطهء منتها نيست\r\nسليمان بن سفيان مىگويد : ابو على قصاب گفت : در محضر حضرت صادق عليه السلام بودم ، پس گفتم : حمد خداى را به منتهاى علمش . حضرت فرمود : اين‌گونه مگو ؛ زيرا براى علم او نقطهء منتها نيست « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 4 / 341 .\r\n( 2 ) - عرفان اسلامى : 4 / 341 .\r\n( 3 ) - عرفان اسلامى : 4 / 399 .\r\n","page_name":" 203 ","page_number":207},
  {"content":"\r\n\r\n\r\n203 - شقاوت ابدى\r\nصاحب كتاب با عظمت « مكاتيب الائمه » ، مرحوم فيض كاشانى ، داستانى را نقل مىكند كه هر انسانى نسبت به آن مات و مبهوت مىشود :\r\nزمانى كه عثمان كشته شد و از دار دنيا به عالم بقا منتقل گشت ، مردم با اميرالمؤمنين على عليه السلام بيعت كردند .\r\nمردى بود به نام حبيب بن منتجب كه از طرف عثمان فرماندار قسمتى از نواحى يمن بود ، امام عليه السلام او را بر مقامش ابقا كرد و نامه‌اى به اين مضمون به او نوشت :\r\nبه نام خداوند بخشايندهء مهربان\r\nاز بندهء خدا اميرمؤمنان على بن ابىطالب به حبيب بن منتجب :\r\nدرود بر تو ، من خدايى را كه جز او خدايى نيست سپاس مىگويم و بر عبد و فرستاده‌اش محمد صلى الله عليه و آله صلوات مىفرستم .\r\nاى حبيب بن منتجب ! تو را بر كارى كه دارى ابقا مىكنم ، بر عمل و برنامه‌ات پابرجا باش و سفارشم به تو اين است كه با رعيت به عدالت رفتار كن و اهل مرز و بومت را زير پوشش احسان بگير و بدان كه اگر كسى سرپرست ده مسلمان شود و عدالت را در ميان آنان رعايت نكند ، در قيامت در حالى كه دو دستش به گردنش بسته ، محشور مىشود و تنها راه نجات در اين مهلكه عدالت است ، چون نامه‌ام به تو رسيد بر كسانى كه از اهل يمن مىپذيرند بخوان و از آنان براى من بيعت بگير ، اگر همانند بيعت رضوان با تو عمل شد ، بر فرمانداريت پابرجا باش ، ده نفر از عقلا و فصحا و افراد مورد اطمينان و آنان كه در فهم و شجاعت بهترين كمك مردمند و عارف به حق و عالم به دين و آگاه به نفع و ضرر و خوش رأىترين آنان است به سوى من گسيل كن ، بر تو و بر ايشان سلام .\r\nنامه را بست و مهر كرد و به دست عربى داد تا به والى يمن برساند . او نامه را رساند ، حبيب نامه را گرفت و آن را بوسيد و بر چشم و سرش گذاشت ، آن گاه بر فراز منبر قرار\r\n\r\n","description":"","footnote":"","page_name":" 204 ","page_number":208},
  {"content":"\r\n\r\nگرفت ، پس از حمد و ثناى حضرت حق و درود بر پيامبر و آلش گفت :\r\nاى مردم ! عثمان از دار دنيا درگذشت ، مردم پس از او با عبد صالح ، امام ناصح ، برادر و خليفهء رسول اكرم صلى الله عليه و آله كه از همه سزاوارتر به خلافت بود ، آن كسى كه پيامبر صلى الله عليه و آله با او عقد اخوت بست ، آن مردى كه غم و رنج از چهرهء پيامبر صلى الله عليه و آله دور كرد ، شوهر دخترش و وصيش و پدر دو سبطش اميرالمؤمنين على بن ابىطالب عليه السلام بيعت كردند ، اكنون شما مردم يمن نسبت به اين بيعت چه مىگوييد و چه نظر داريد ؟\r\nراوى مىگويد : صداى نالهء مردم برخاست ، اشك شوق بر چشمشان دويد ، از شدت خوشحالى به صداى بلند گريه كردند و گفتند :\r\n« سمعاً وطاعة وحباً وكرامة للّه ولرسوله ولاخى رسوله » ! !\r\nمردم به عنوان على عليه السلام با حبيب بيعت كردند ، پس از بيعت از آنان خواست طبق شرايط اميرالمؤمنين عليه السلام ده نفر را انتخاب كنند ، شرايط اين‌چنين بود :\r\nعاقل ، فصيح ، ثقه ، فهيم ، شجاع ، عارف باللّه ، عالم به دين ، آگاه به نفع و ضرر ، تيز رأى ، تا پس از انتخاب از يمن به مدينه روند و محضر مقدس مولاى عاشقان را جهت دستور گرفتن براى اوضاع يمن درك كنند .\r\nانتخابات شروع شد ، از ميان تمام مردم صد نفر واجد شرايط انتخاب شدند ، از صد نفر هفتاد نفر ، از هفتاد نفر سى نفر ، از سى نفر ده نفر كه در ميان آن ده نفر يكى از چهره‌هاى شاخص عبدالرحمن بن ملجم مرادى بود !\r\nو او هم به عنوان سخنگوى هيئت ده نفره شناخته شد ، از يمن حركت كردند و در مدينه به حضور پيشواى پرهيزكاران رسيدند و بر او به خلافت و حكومت سلام كرده و تهنيت گفتند . حضرت جواب آنان را داد و به همه خوش‌آمد گفت ، آن گاه پسر مرادى از جاى برخاست و به عنوان سخنگوى هيئت چنين گفت :\r\nسلام بر تو اى امام عدالت پيشه و چهرهء نورانى كامل و شير بيشهء شجاعت و سخاوت !\r\n\r\n","description":"","footnote":"","page_name":" 205 ","page_number":209},
  {"content":"\r\n\r\nو اى قهرمان نيرومند و اى سوار دريادل و اى كسى كه خداوند بزرگ او را بر تمام مردم برترى داده ! درود خدا بر تو و آل بزرگوارت ، به صدق و حقيقت شهادت مىدهم كه تو پيشواى تمام مؤمنانى و تو جانشين پيامبرى و خليفهء پس از اويى و وارث علم رسول اسلامى ، خدا لعنت كند كسى كه حق تو را انكار كند و مقامت را منكر باشد ، چه نيكوست كه امروز امير مردم و پايهء حيات و زندگى هستى ، عدلت در ميان مردم چون خورشيد مىدرخشد و فضل و عنايتت چون باران پى در پى بر مردم مىبارد ، ابر رحمت و رأفتت بر سر مردم سايه افكنده ، حبيب بن منتجب ما را به سوى تو فرستاده و ما از اين آمدن سخت خوشحاليم و اميد است در اين ديدار براى ما و تو مبارك باشد .\r\nاميرالمؤمنين عليه السلام پس از شنيدن اين سخنرانى و بيانات جالب و فصيح ، دو چشم بر پسر مرادى دوخت ، آن گاه نظرى به هيئت انداخت ، سپس به آنان خيلى نزديك شد و نامه فرماندار خود را از آنان گرفت و باز كرد و خواند و خوشحال شد ، آن گاه امر كرد به هريك از آن ده نفر يك حلهء يمانى و رداى عدنى عنايت شود و دستور داد آن ده نفر را با كمال محبت پذيرايى كنند ، وقتى هيئت از نزد امام برخاست ابن ملجم بلافاصله سه خط شعر عالى در مدح حضرت سرود كه مضمونش اين است :\r\nتو بزرگوار و پاكيزه و صاحب بخششى و فرزند شيران نر در مرحلهء عالى و بلند شجاعتى ، اى وصى محمد ! خداوند تو را به واقعيت‌هاى مختص فرموده و فضل و مقام تو را در قرآن مجيدش ستوده ، زهرا عليها السلام آن بلند مرتبه عالى همت و دختر نبىّ گرامى را خداوند بزرگ جهت همسرى تو قرار داده .\r\nسپس گفت : يا على ! آنچه از برنامه‌هاى الهى و اجتماعى از ما مىخواهى بخواه ، تا ببينى كه چگونه اطاعت ما از تو باعث خوشحالى تو خواهد شد ، به خدا قسم در بين ما نيست مگر قهرمان پر قوت و با انديشهء زرنگ و رزم جوى پيكارگر ، ما اين صفات را از آبا و اجداد خود به ارث برده و به فرزندان شايستهء خويش به ارث داده‌ايم . امام در ميان آن\r\n\r\n","description":"","footnote":"","page_name":" 206 ","page_number":210},
  {"content":"\r\n\r\nهيئت ده نفره از سخنرانى او بسى خشنود شد و كلام او را در تمام زمينه‌ها پسنديد ، سپس به او فرمود : نامت چيست ؟ گفت : نامم عبدالرحمن است . فرمود : فرزند كيستى ؟ گفت :\r\nپسر ملجم مرادى هستم . حضرت فرمود : تو مرادى هستى ؟ عرض كرد : آرى يا اميرالمؤمنين . امام فرمود : «  إِنَّا لِلَّهِ وَ إِنَّا إِلَيْهِ راجِعُونَ  ، وَ لا حَوْلَ وَ لا قُوَّةَ إلّابِاللّه الْعَلِيِّ الْعَظيم » .\r\nحضرت مرتب چهرهء او را نگريست و دست روى دست زد و كلمهء استرجاع بر زبان جارى كرد ، سپس فرمود : آه تو مرادى هستى ؟ عرضه داشت : آرى ! !\r\nراستى چه اندازه عجيب است ، فردى از اهل يمن ، اين‌گونه نسبت به على عليه السلام داراى معرفت باشد و از اين طريق تمام وسايل سعادت و هدايت در اختيارش باشد ، ولى در عاقبت كار نام نجس و كثيفش در ديوان اشقيا آن هم تحت عنوان اشقى الاشقيا ثبت شود و براى او شقاوت ابدى و ننگ هميشگى بماند ! ! « 1 »\r\n\r\n204 - سعادت ابدى\r\nدنيا محيط بسيار عجيبى است ، وقايع فوق‌العاده مهمى كه در آن اتفاق افتاده براى اهل دل بهترين عبرت و پند است گاهى افرادى بسيار نيك و آراسته به صلاح و سداد و عفت و تقوا دچار شقاوت ابدى و ننگ هميشگى شدند و گاهى افراد شقى و آلوده به فساد و افساد ، اتصال به سعادت ابدى و آبروى دنيا و آخرت پيدا كردند !\r\nدر داستان بهت‌انگيز و حيرت‌آور كربلا با وضوحى چون روز روشن اين دو نوع چهره را مىبينيم .\r\nافرادى كه مرغ سعادت ابدى بر بالاى سرشان پرواز مىكرد و درهاى بهشت به روى\r\n\r\n\r\n","description":"","footnote":"\r\n( 1 ) - عرفان اسلامى : 4 / 406 .\r\n","page_name":" 207 ","page_number":211},
  {"content":"\r\n\r\nآنان باز بود و بلكه در يك قدمى بهشت بودند ، ولى با سر به دركات جهنم درافتادند !\r\nو افرادى كه باز شكارى و پر قدرت شقاوت براى ربودن آنان آماده بود ، ولى با نهيب عشق و ايمان و بيدارى و بصيرت از خطر آن جستند و براى ابد نامى پاك و جاويدان از خود باقى گذاشتند .\r\nبه اين داستان عبرت‌انگيز توجه كنيد :\r\nحسين عليه السلام پس از تنها شدن و از دست دادن بهترين ياران و عزيزانش يك تنه بر سپاه دشمن زد و جناح راست كوفيان را مورد حمله قرار داد و فرياد زد :\r\nمرگ از زندگى ننگين بهتر است و ننگ از دوزخى شدن برتر . . . چون شير ژيان مىغريد و شمشير مىزد .\r\nسربازان دشمن چون مور و ملخ از پيش تيغش مىگريختند . ابن عمار مىگويد :\r\nحسين عليه السلام را ديدم وقتى كه يكه و تنها شده بود و كوفيان گردش را گرفته بودند ، چنان سخت بر جناح راست سپاه كوفه بتاخت كه همگى گريختند ، به خدا سوگند رنج كشيده و مصيبت چشيده‌اى چون حسين عليه السلام نديدم كه فرزندانش جلو رويش كشته شده باشند و يارانش همگى كشته شده باشند و اين قدر نيرومند و قوى قلب باشد ! !\r\nحسين عليه السلام دگرباره حمله كرد و اين بار بر جناح چپ دشمن بتاخت ، در جنگ هم عدالت را پيشه ساخت ، دوباره به جناح راست حمله نكرد ، حضرتش رجز مىخواند و فرياد مىكرد :\r\nمن حسين هستم پسر على ، سوگند مىخورم كه راه خود را ادامه خواهم داد ، سپاه دشمن بر وى حمله كرد ، همه را با شمشير پراكنده گردانيد و گروهشان را تار و مار كرد و به جاى خود بازگشت و گفت : « لا حَوْلَ وَلا قُوَّةَ إِلّا بِاللّهِ الْعَلِيِّ الْعَظيمِ » .\r\nحسين عليه السلام كه تنها ماند ، ندا در داد : آيا كسى هست مرا يارى كند ؟ آيا كسى هست از حرم رسول خدا دفاع كند ؟\r\n\r\n","description":"","footnote":"","page_name":" 208 ","page_number":212},
  {"content":"\r\n\r\nاين ندا ابوالحتوف و برادرش سعد را به خود آورد ، آن دو از فرقهء خوارج و دشمن امام على عليه السلام بودند كه با سپاه يزيد براى كشتن حسين عليه السلام به كربلا آمده بودند .\r\nبا خود گفتند : شعار ما اين است : « لا حكم الا للّه و لا طاعة لمن عصى اللّه » ، اين حسين است پسر پيغمبر ، در قيامت اميد شفاعت جدش داريم ، چرا با او بجنگيم ؟\r\nآيا شايسته است يكّه و تنها در برابر دشمنش قرار دهيم ، به حضور حسين عليه السلام شرفياب شده اجازه جهاد گرفتند ، پس شمشير كشيده به جهاد پرداختند ، عده‌اى را كشتند و عده‌اى را زخمى كردند ، تا به شهادت رسيدند ! !\r\nآرى ، اين است سعادت ابدى كه گاهى در لحظات آخر عمر انسان نصيب فرزند آدم مىشود .\r\nدر واقعه‌اى ديگر مىخوانيم :\r\nمسعود تيمى از شيعيان به نام بود ، پسرش عبدالرحمن نيز ، پدر و پسر از شخصيت‌هاى برجسته كوفه بودند ، هر دو شجاع ، هر دو دلير و در جنگ‌هاى مسلمانان از خود نامى به يادگار گذارده بودند ، خواستند به سوى حسين عليه السلام شتابند راه را بسته يافتند ، نقشه‌اى طرح كرده و آن را خوب پياده كردند و خود را به حسين عليه السلام رسانيدند ؛ ياران حسين عليه السلام زيرك بودند و هشيار و مردم با ايمان چنين بوده و هستند .\r\nخود را در زمرهء سپاه يزيد قرار دادند ، از كوفه با سپاه بيرون شدند ، به كربلا رسيدند و در برابر سپاه حسين عليه السلام قرار گرفتند و منتظر فرصت بودند و غفلت همكاران را خواهان ، تا آن ساعت فرا رسيد و فرصت پيدا شد و آن سه روز قبل از شهادت بود ، فرصت را مغتنم شمرده به سوى حسين عليه السلام دويدند و به خدمتش رسيدند .\r\nفرصت را مغتنم شمردن از شايستگىهاى عالى انسانيت است ، بيشتر موفقيت كسان در اثر بهره بردارى از فرصت است ، بسيارى از شكست‌ها در اثر غفلت از فرصت مىباشد .\r\n\r\n","description":"","footnote":"","page_name":" 209 ","page_number":213},
  {"content":"\r\n\r\nوقتى كه پسر و پدر شرفياب شدند ، سلام كردند ، حسين عليه السلام جواب داد ، اين سلام و جواب نشانهء موفقيت در نقشه بود ، آمادگى خود را براى شهادت عرضه داشتند و در خدمت حسين عليه السلام بماندند .\r\nروز شهادت به جانبازى پرداختند ، آن دو در زمرهء مدافعان نخستين حملهء سپاه يزيد قرار داشتند ، سخت كوشيدند ، پايدارى كردند ، تا شربت شهادت نوشيدند .\r\nجابر بن حجاج تيمى نيز چنين كرد ، از كوفه به كربلا آمد ، در زمرهء سپاه يزيد قرار گرفت و به كوى شهادت رهسپار شد ، در ساعت فرصت خود را به حسين عليه السلام رسانيد و در خدمتش بماند تا شهيد گرديد ! !\r\nاز دو نفر ديگر بشنويد كه يكى نامش را در دفتر نيك بختان براى ابد ثبت كرد و ديگرى اسمش را با ننگى بزرگ در دفتر اشقيا در حالى كه هر دو برادر بودند آن هم از يك پدر و مادر !\r\nيكى به نام عمرو و ديگرى به نام على ، پدرشان قرظهء انصارى از ياران رسول خدا صلى الله عليه و آله بود و پس از وفات آن حضرت در زمرهء ياران اميرالمؤمنين عليه السلام شد و در ركاب على جهاد كرد و از طرف آن حضرت به فرمانفرمايى فارس منصوب گرديد ، هر دو برادر از كوفه به كربلا آمدند ، راه هر دو يكى بود ولى هدف آن‌ها دو تا ! !\r\nعمرو به سوى حسين عليه السلام آمد و على به سوى يزيد ! آن براى خدا گام برداشت و اين براى خرما !\r\nعمرو ، تحت فرماندهى عباس قرار گرفت و على تحت فرماندهى عمر سعد ! آن بهشت را برگزيد و اين به دوزخ رفت ! !\r\nبرادرى دوستى متقابل است ، از شدت دوستى دو تن كه بخواهند خبر دهند ، گويند :\r\nبرادرند ، برادرها از يك ريشه و جدايىناپذير و هر كدام يار ديگرى است .\r\nعرب به نژاد و تبار پاىبند است و تعصب نژادى در وى قوى است و برادرى در ميان\r\n\r\n","description":"","footnote":"","page_name":" 210 ","page_number":214},
  {"content":"\r\n\r\nعرب استحكامى بيشتر و نفوذى عميق‌تر دارد .\r\nعمرو و على از اين قانون جدا بودند و تبصرهء استثنايى آن هستند ، هر دو برادر بودند ولى در دو صف قرار گرفتند ، صف حق و صف باطل .\r\nقضيهء كربلا نمونه‌اى از اجتماع بزرگ بشرى است و الگويى است از آزادى مذهب و راهنمايى است براى نشان دادن آن‌كه سعادت و شقاوت هركس در دست خود اوست تا كدام را بخواهد و ميلش به چه باشد و مذهب جبر باطل است .\r\nعمرو به سپاه حسين عليه السلام ملحق شد و در خدمتش بماند تا به شهادت رسيد ، در آغاز از طرف آن حضرت به مأموريت سياسى رفت و پيامبر حسين عليه السلام به سوى عمرسعد بود و چند بار ميان دو لشكر كوفه و حجاز رفت و آمد داشت و وظيفهء سياسى انجام مىداد .\r\nروز شهادت اجازت گرفت و به ميدان شتافت و ساعتى بجنگيد ؛ پس به سوى حسين عليه السلام بازگشت و خود را در برابر تيرها سپر حسين عليه السلام قرار داد و نگذاشت تيرى به پيشواى شهيدان اصابت كند .\r\nعمرو سراپا سپر حسين عليه السلام بود ، سپر زنده ، سپر به پاى خود ايستاده ، سپر با اراده ، چهره‌اش سپر بود ، دستش سپر بود ، تنش سپر بود ، جانش سپر بود ، تير مىخورد ولى شمشير نمىزد ، زخمى فراوان برداشت ، مقاومتش كه پايان يافت بر زمين افتاد و عرض كرد : اى فرزند رسول خدا ! آيا من وفا كردم ؟ ! !\r\nحسين عليه السلام فرمود : آرى تو در بهشت پيش روى من خواهى بود ، سلام مرا به جدم رسول خدا صلى الله عليه و آله برسان و بگوى من از پى تو خواهم آمد ، عمرو به زودى جان داد تا سلام حسين عليه السلام و پيام حسين عليه السلام را به نياى حسين عليه السلام برساند .\r\nاينجا نيز پيامبر حسين عليه السلام بود ، پيامبرى كه رفت و برنگشت ، چقدر زود ترفيع درجه يافت ! و يكشبه ره صد ساله رفت ، نخست پيامبر حسين عليه السلام به سوى عمر به سوى جهنم بود ، پس پيامبر حسين عليه السلام به سوى رسول خدا صلى الله عليه و آله به سوى بهشت شد ، سرعت سيرى از\r\n\r\n","description":"","footnote":"","page_name":" 211 ","page_number":215},
  {"content":"\r\n\r\nسرعت نور بيشتر از آخرين نقطهء بىنهايت به اولين نقطهء بىنهايت ! !\r\nبرادرش على از شهادت برادر آگاهى يافت ، به ميدان آمد و فرياد زد : حسين ! اى كذاب ! برادرم را گول زدى و كشتى ! !\r\nپاسخ حسين عليه السلام چنين بود : من برادرت را گول نزدم ، خداى او را هدايت كرد و تو را گمراه ساخت .\r\nعلى گفت : خدا مرا بكشد اگر تو را نكشم و يا كشته شوم و سوى حسين عليه السلام تاخت آورد ، يكى از ياران حسين عليه السلام راه بر او گرفت و با نيزه به او حمله كرد و بر زمنيش انداخت كوفيان رسيدند و از مرگ نجاتش دادند و بردند و زخمش را درمان كردند .\r\nآن برادر زخمى برداشت و اين برادر زخمى ، درمان آن برادر گونه‌اى بود و درمان اين برادر گونه‌اى ، صدها سال از هر دو مىگذرد . آن در خوشبختى به سر مىبرد ، خوشبختى ابدى و جاويدان ، اين در بدبختى به سر مىبرد بدبختى پايدار و هميشگى .\r\nهر دو برادر بودند ، و هر دو نام اسلام بر خود نهاده بودند ، هر دو كربلا آمده بودند ، هر دو با حسين عليه السلام سخن گفته بودند ، ولى اين كجا و آن كجا ؟ !\r\nعقل و عشق و دين و معرفت و بينايى وقتى به هم درآميزند ، انسان را از حضيض عالم خاك تا آخرين مرحلهء عالم پاك مىبرند و وقتى حماقت بر انسان مسلط شود و بند هوا و هوس و لذت‌گرايى بر گردن جان بيفتد ، آدمى را از عالم پاك به آخرين مرحلهء دركات جهنم مىكشاند « 1 » .\r\n\r\n205 - نماز در آيينهء تاريخ\r\n« تفسير على بن ابراهيم قمى » ، در توضيح آيهء :\r\n\r\n\r\n","description":"","footnote":"\r\n( 1 ) - عرفان اسلامى : 4 / 411 .\r\n","page_name":" 212 ","page_number":216},
  {"content":"\r\n\r\n [ فَتَلَقَّى آدَمُ مِنْ رَبِّهِ كَلِماتٍ 
  ]  .\r\nپس آدم كلماتى را [ مانند كلمهء استغفار و توسّل به اهل بيت عليهم السلام كه مايهء توبه و بازگشت بود 
  ] از سوى پروردگارش دريافت كرد .\r\nروايتى را از قول پدرش ابراهيم قمى ، از ابن ابى عمير ، از ابان بن عثمان از امام صادق عليه السلام نقل مىكند كه مورد اعتماد كتب رجالى شيعه از قبيل : « معجم الرجال » ، « قاموس الرجال » ، « رجال الكشى » ، « جامع الرواة » قرار گرفته كه اين اعتماد نمايش‌گر اين معنى است كه مسئلهء نماز از جانب حضرت ذوالجلال به عنوان عبادتى بزرگ و طاعتى عظيم در عصر حضرت آدم ابوالبشر مطرح شده و پروردگار عزيز آيين و مكتب مربوط به آدم را همراه با نماز قرار داده است ! !\r\nترجمهء فارسى روايت ، تا آن‌جا كه لازم مىباشد از نظر خوانندگان عزيز مىگذرد .\r\nآدم پس از اين‌كه بر اثر نزديك شدن به درخت منهيه ، از بهشت رانده مىشود و به زمين هبوط مىكند ، به مدت چهل شبانه‌روز در كوه صفا واقع در مكه نزديك به محل بيت اقامت مىنمايد .\r\nدر آن مدت به خاطر دورى از بهشت ، در حالى كه سر به سجده داشت سرشك از ديده مىسفت و به خاطر دورى از جنت و به خصوص دچار شدن به مقام فراق از محبوب به شدت مىگريست ! !\r\nاو شب و روز سر به زانوى غم داشت و آتش دل در سرشك ديده آشكار مىساخت و گاهى جبين بر خاك درگاه حضرت معبود ساييده به عنوان اظهار فقر و عجز در پيشگاه آن غياث مستغيثين عرضه مىداشت :\r\n اى خدا اى رهنماى گمرهان * اى تو دانا هم به پيدا و نهان\r\nاى تو پيدا جز تو ناپيدا همه * وى تو بينا جز تو نابينا همه\r\nيا غياث المستغيثين الغياث * اى نشاط جان غمگين الغياث \r\n\r\n","description":"","footnote":"","page_name":" 213 ","page_number":217},
  {"content":"\r\n\r\n الغياث اى بيكران درياى لطف * الغياث اى موج توفان‌خيز لطف\r\nدور گشتم گم شد آواز جرس * اى امير كاروان فريادرس\r\nدر ميان رهزنان ماندم اسير * گه به بالا مىكشندم گه به زير \r\nآن چنان از عمق دل ناله كرد و خاك زير صورت ، از اشك ديده تر نمود كه امين وحى بر او نازل شد و سبب نالهء جانسوز او را از او پرسيد ؟ در پاسخ فرشته حق گفت :\r\nچرا نگريم ؟ براى چه ننالم ؟ كه من بايد تا جان در بدن دارم در آتش اشك بسوزم و از حسرت جان بكاهم ، مگر نه اين است كه مولاى عزيز من و يار دلنواز من حضرت حق به خاطر عصيان من ، مرا از جوار قرب بيرون كرده و از بهشت عنبر سرشت خود كه جايگاه عزيزان اوست رانده و از پيشگاه رحمت بىنهايتش محروم نموده و جايم را بر فراز خاك تيره در اين بيابان پر از سنگ و خار قرار داده و از من ضعيف ناتوان و فقير دل شكسته روى برگردانده . بر من است كه تا مىتوانم بنالم و تا قدرت دارم اشك بريزم و در آتش حسرت و اندوه و پشيمانى بسوزم ! !\r\nفرشتهء وحى به او گفت :\r\nبه پيشگاه لطف حق برگرد و وجود خويش را به زينت توبه بياراى كه توبه جبران كنندهء گناه گذشته است و علت جذب عنايت حق به سوى تائب ، رو به پيشگاه او كن و با زبان حال و قلبى سوزان به حضرت او عرضه بدار :\r\n اى به ازل بوده و نابوده ما * وى به ابد زنده و فرسوده ما\r\nحلقه زن خانه به دوش توايم * چون در تو حلقه به گوش توايم\r\nبىطمعيم از همه سازنده‌اى * جز تو نداريم نوازنده‌اى\r\nاز پى توست اين همه اميد و بيم * هم تو ببخشاى و ببخش اى كريم \r\nخداوند مهربان چون ارادهء آدم را بر جبران گذشته راسخ ديد و ميل او را به بازگشت و توبه ، ميل حقيقى يافت ، قبه‌اى از نور كه جايگاه بيت را مشخص مىكرد و تابش نورش\r\n\r\n","description":"","footnote":"","page_name":" 214 ","page_number":218},
  {"content":"\r\n\r\nحدود جغرافيايى حرم را معلوم مىنمود ، فرو فرستاد و به امين وحى فرمان داد كه محل بيت را نشانه‌گذارى كند .\r\nچون به وسيلهء آن نور الهى ، محل بيت و حدود و حرم معلوم شد ، فرشتهء وحى از آدم خواست آماده شود تا مراسمى را به جاى آورده و در ضمن آن مراسم دست نياز به سوى بىنياز براى توبه بردارد .\r\nآدم روز اول ذوالقعده هبوط داشت و پس از طى مقدماتى روز ترويه برنامهء لازم را شروع كرد .\r\nپدر آدميان به فرمان فرشتهء وحى ، غسل كرد و احرام بست ، پس از آن در روز هشتم ذوالحجه به سرزمين منى رفت و دستور گرفت كه شب را در منى بماند .\r\nصبح روز نهم به عرفات آمد در حالى كه زبان پاكش مترنّم به تلبيه بود و آفتاب عرفات از ظهر مىگذشت ؛ امين وحى به او گفت كه از ادامهء تلبيه خوددارى كن و دو مرتبه خود را به غسل ، زينت ده و مشغول نماز عصر شو . پس از نماز خواندن ، فرشتهء حق به وى گفت :\r\nدر اين سرزمين بپاخيز : چون برخاست ، كلمات توبه را به دستور حق به وى تعليم كرد ، آن گاه آدم به شرف با عظمت توبه ، پس از اداى فريضهء عصر مشرف شد و عظمت از دست داده را بازيافت .\r\nاز اين روايت پر ارزش كه علاوه بر « تفسير على بن ابراهيم » ، كتاب‌هاى ديگر هم نقل كرده‌اند ، استفاده مىشود كه فرهنگ آدم و آيين اين پيامبر بزرگ ، داراى نماز بوده ، ولى چگونگى و كيفيت و شرايط و عدد ركعات و اوقات آن چسان بوده ، از ما پوشيده است و دانستن آن هم براى ما چندان لزومى ندارد ، مهم آن است كه معارف اسلامى به طور قاطع مىگويند : آدم براى به جاى آوردن نماز داراى مسؤوليت بوده است .\r\nامام صادق عليه السلام فرمود :\r\nبه هنگامى كه آدم ابوالبشر از دنيا رفت ، فرزندانش از جانب حق دستور گرفتند كه قبل\r\n\r\n","description":"","footnote":"","page_name":" 215 ","page_number":219},
  {"content":"\r\n\r\nاز دفن آدم بر او نماز بگزارند .\r\nفرزندش هبة اللّه به امين وحى گفت : اى فرستاده حق ! پيش‌قدم شو تا بر جنازهء اين مرد نماز گزارده شود ، فرشته پاسخ داد : خداوند ، ما را به سجده بر پدرت امر كرد و هم اكنون در شأن ما نيست كه بر نيكوترين فرزند وى مقدم شويم ، شما بر ما پيشى گير و پنج تكبير بر جنازه بخوان ؛ پس از عمل هبة اللّه ، نماز خواندن بر جنازهء تمام انسان‌ها در همهء اديان الهى واجب شد .\r\nدر هر صورت مسئلهء نماز - حتى بر جنازه انسان - جزء واجبات دينى و فرايض الهى بوده و اين برنامه از مهم‌ترين برنامه‌هاى حضرت حق در ميان عبادات و برنامه‌هاست « 1 » .\r\n\r\n206 - ادريس و نماز\r\nامام صادق عليه السلام مىفرمايد : به وقت ورود به شهر كوفه از مسجد سهله ديدن كن و در آن جايگاه با عظمت ، نماز بگزار و حل مشكلات دينى و دنيوى خود را از خداى مهربان بطلب .\r\nمسجد سهله خانهء ادريس است ، پيامبرى كه در آنجا به پيشهء خياطى مشغول بود و نمازش را در آن جايگاه اقامه مىكرد .\r\nآرى ، كسىكه در آنجا دست نياز به سوى بىنياز بردارد ، بىجواب نمىماند و در قيامت در جنب حضرت ادريس از مقام بلندى برخوردار خواهد بود و به خاطر عبادت و نيازمندى در آن محل مقدس از رنج دنيا و شر دشمنان ، در پناه حق قرار خواهد گرفت .\r\nادريس از قديمىترين پيامبران خداست و مفسر بزرگ قرآن مرحوم طبرسى او را جدّ پدرى نوح مىداند « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 5 / 12 .\r\n( 2 ) - عرفان اسلامى : 5 / 16 .\r\n","page_name":" 216 ","page_number":220},
  {"content":"\r\n\r\n\r\n207 - حضرت نوح عليه السلام و نماز\r\nامام محمد باقر عليه السلام مىفرمايد :\r\nپرستش خداوند بزرگ و اخلاص به پيشگاه او و بىهمتا دانستن حضرت حق كه خداوند فطرت مردم را بر آن قرار داده ، اصول آيين نوح را تشكيل مىداد و پروردگار مهربان از نوح و همهء انبيا پيمان گرفت كه او را فرمان ببرند و از شرك دورى جويند و خداوند عزيز ، حضرت نوح را به نماز و امر به معروف و نهى از منكر و رعايت حلال و حرام دعوت كرد « 1 » .\r\n\r\n208 - حضرت ابراهيم عليه السلام و نماز\r\nابراهيم خليل كه از او به عنوان قهرمان توحيد و پيامبر بت‌شكن ياد مىشود ، به فرمان الهى ، هاجر و اسماعيل را حركت داد و به دلالت حضرت حق راه پيمود ، تا به جايگاه كعبه رسيد ؛ آن طفل شيرخوار و مادرش را بنا به خواست خدا ، در آن سرزمين بىآب و علف با مختصرى طعام و پيمانه‌اى از آب پياده كرد .\r\nسپس از همسر مهربان خود خداحافظى كرد و ارادهء باز گشت نمود ؛ در اين وقت ، هاجر دامن ابراهيم را گرفت و عرضه داشت : چرا مىروى و به كجا مىروى و به كجا خواهى رفت ؟ ما را در اين دشت هولناك و زمين بىآب و علف به كه وامىگذارى ؟ !\r\nابراهيم ، زارى هاجر را نديده گرفت و با آرامشى كه خاص مردان خداست به هاجر گفت : اين‌كه تو و اين طفل گرسنه را در اين بيابان مىگذارم ، فرمان خداست . هاجر چون اين آهنگ گرم و دلپذير را شنيد به جاى خويش بازگشت و در برابر حكم حكيمانهء حق تسليم شد و پيش خود گفت : اگر ماندن من با اين كودك در اين بيابان وحشت‌زا فرمان\r\n\r\n\r\n","description":"","footnote":"\r\n( 1 ) - عرفان اسلامى : 5 / 17 .\r\n","page_name":" 217 ","page_number":221},
  {"content":"\r\n\r\nخداست ، باك ندارم ؛ زيرا او حافظ و نگهبان من و كودك من است .\r\n حاجت به عرض حاجت و اظهار حال نيست * آنجا كه جود اوست مجال سؤال نيست \r\n از پيشگاه عشق مثالى رسيده است * جستم زعقل چاره به جز امتثال نيست\r\nدل داده‌ايم سر به كمندت نهاده‌ايم * سر را مجال از تو و دل را ملال نيست\r\nسرتاسر جهان همه دشمن اگر بود * ما را به غير دوست ، كسى در خيال نيست\r\nاين يار پنج روزه غم آرد نشاط او * دل با كسى سپار كه او را زوال نيست \r\nابراهيم بازگشت و فراق فرزند - كه تنها چراغ زندگى او بود - قلبش را سخت مىفشرد ، اما ايمان به خداوند او را از آن منطقه با كمال اطمينان دور مىساخت و در حالى كه مركب به جلو مىراند ، دست به سوى حق برداشت و فرمود :\r\n [ رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ 
  ]  :\r\nپروردگارا ! من برخى از فرزندانم را در درّه‌اى بىكشت و زرع نزد خانهء محترمت سكونت دادم ؛ پروردگارا ! براى اين‌كه نماز را بر پا دارند .\r\nو نيز حضرت ابراهيم به حضرت حق عرضه داشت :\r\n [ رَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي رَبَّنا وَ تَقَبَّلْ دُعاءِ 
  ]  .\r\nپروردگارا ! مرا بر پادارندهء نماز قرار ده ، و نيز از فرزندانم [ برپادارندگان نماز قرار ده 
  ] .\r\n\r\n","description":"","footnote":"","page_name":" 218 ","page_number":222},
  {"content":"\r\n\r\nو پروردگارا ! دعايم را بپذير « 1 » .\r\n\r\n209 - حضرت اسماعيل عليه السلام و نماز\r\nقرآن مجيد در سورهء مريم مىفرمايد :\r\n  [ وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَ كانَ رَسُولًا نَبِيًّا * وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا 
  ]   :\r\nو در اين كتاب ، [ سرگذشتِ 
  ] اسماعيل را ياد كن ، كه او وفا كننده به وعده و فرستاده‌اى پيامبر بود .\r\n* و همواره خانواده‌اش را به نماز و زكات فرمان مىداد ، و نزد پروردگارش پسنديده بود « 2 » .\r\n\r\n210 - حضرت اسحاق و يعقوب عليهما السلام و نماز\r\nقرآن كريم در سورهء انبيا مىفرمايد :\r\n  [ وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلًّا جَعَلْنا صالِحِينَ * وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ 
  ]   :\r\nو اسحاق و يعقوب را به عنوان عطايى افزون ، به او بخشيديم و همه را افرادى شايسته قرارداديم .\r\n* و آنان را پيشوايانى قرار داديم كه به فرمان ما [ مردم را 
  ] هدايت مىكردند ، و انجام دادن كارهاى نيك و برپا داشتن نماز و پرداخت زكات را به آنان وحى كرديم ، و آنان فقط پرستش كنندگان ما بودند « 3 » .\r\nتذكر اين نكته لازم است كه حضرت يعقوب بنابر آيات قرآن ، فرزندانش را به هنگام\r\n\r\n\r\n","description":"","footnote":"\r\n( 1 ) - عرفان اسلامى : 5 / 18 .\r\n( 2 ) - عرفان اسلامى : 5 / 19 .\r\n( 3 ) - عرفان اسلامى : 5 / 20 .\r\n","page_name":" 219 ","page_number":223},
  {"content":"\r\n\r\nمرگ سفارش به آيين اسلام - كه آيين ابراهيم بود - نمود و در جملات گذشته ديديد كه آيين ابراهيم همراه با نماز بود ، بنابراين آيين يوسف و تمام پيامبران از نسل او داراى نماز بود و هيچ كدام از انبيا و امت انبيا از اجراى اين حكم با عظمت الهى استثنا نشده بودند .\r\nنماز ، حقيقت جامعى است كه دين الهى بدون آن ناقص و بندگى بندگان ، منهاى اين اصل عالى ناتمام است .\r\nقسمت عمده‌اى از رشد و كمال انسان در پرتو نماز تأمين مىشود و انسان بىنماز ، در حقيقت از اصل عالم دور و از رحمت حضرت دوست مهجور است .\r\nنماز ، راه مستقيم انسان به سوى او و علامت عشق عبد به مولا و مركب تندرو روح به سوى عالم ملكوت و حقيقتى است كه تمام موجودات هستى به وسيلهء آن به جانب حضرت حق در حركت‌اند .\r\n\r\n211 - حضرت شعيب عليه السلام و نماز\r\nدر سورهء مباركهء هود چنين مىخوانيم :\r\n    [ وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا الْمِكْيالَ وَ الْمِيزانَ إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ * وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ * بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ * قالُوا يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا إِنَّكَ لَأَنْتَ الْحَلِيمُ الرَّشِيدُ 
  ]     :\r\nو به سوى [ مردم 
  ] مَدين ، برادرشان شعيب را [ فرستاديم . 
  ] گفت : اى قوم من ! خدا را بپرستيد ، شما را جز او هيچ معبودى نيست و از پيمانه و ترازو مكاهيد ، همانا من شما را در توانگرى و نعمت [ ى كه بىنياز كننده از كم فروشى است 
  ] مىبينم و بر شما از عذاب روزى فراگير بيمناكم . * و اى قوم من ، پيمانه و ترازو را عادلانه [ و منصفانه 
  ] كامل و تمام بدهيد ، و اجناس مردم را [ هنگام خريدن 
  ] كم‌شمارتر و كم‌ارزش‌تر [ از آنچه كه هست 
  ] به حساب نياوريد و در زمين تبهكارانه فتنه و آشوب\r\n\r\n","description":"","footnote":"","page_name":" 220 ","page_number":224},
  {"content":"\r\n\r\nبرپا نكنيد . * آنچه خدا [ در كسب و كارتان از سود و بهره پس از پرداخت حق مردم 
  ] باقى مىگذارد ، براى شما بهتر است اگر مؤمن باشيد ، و من بر شما نگهبان نيستم . * گفتند : اى شعيب ! آيا نمازت به تو فرمان مىدهد كه آنچه را پدرانمان مىپرستيدند رها كنيم ؟ يا از اين‌كه در اموالمان به هر كيفيتى كه مىخواهيم تصرف كنيم دست‌برداريم ؟ به راستى كه تو [ انسانى 
  ] بردبار و راه‌يافته‌اى [ پس چرا مىخواهى در برابر آزادى ما نسبت به بت‌پرستى و هزينه كردن اموالمان به هر كيفيتى كه بخواهيم بايستى ؟ ! 
  ] !\r\nآرى ، نماز شعيب ، نماز بازدارنده از فحشا و منكرات بود و نمازگزارى چون شعيب نمىتوانست در برابر كفر و شؤون آن بىتفاوت باشد ؛ به همين خاطر نمازگزار واقعى برى از انواع منكرات و جهادگرى استوار در برابر آلودگىهاست و بر مبناى همين حساب ، مردم مدين امر به معروف و نهى از منكر شعيب را به نماز او نسبت مىدادند « 1 » .\r\n\r\n212 - حضرت موسى عليه السلام و نماز\r\nدر كتاب الهى ، سورهء طه مىخوانيم :\r\n    [ فَلَمَّا أَتاها نُودِيَ يا مُوسى * إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً * وَ أَنَا اخْتَرْتُكَ فَاسْتَمِعْ لِما يُوحى * إِنَّنِي أَنَا اللَّهُ لا إِلهَ إِلَّا أَنَا فَاعْبُدْنِي وَ أَقِمِ الصَّلاةَ لِذِكْرِي 
  ]     .\r\nپس چون به آن آتش رسيد ، ندا داده شد : اى موسى ! * به يقين اين منم پروردگار تو ، پس كفش خود را از پايت بيفكن ؛ زيرا تو در وادى مقدس طوى هستى . * و من تو را [ به پيامبرى 
  ] برگزيدم ، پس به آنچه وحى مىشود ، گوش فرا دار . * همانا ! من خدايم كه جز من معبودى نيست ، پس مرا بپرست و نماز را براى ياد من برپا دار .\r\nامام باقر عليه السلام مىفرمايد :\r\n\r\n\r\n","description":"","footnote":"\r\n( 1 ) - عرفان اسلامى : 5 / 21 .\r\n","page_name":" 221 ","page_number":225},
  {"content":"\r\n\r\nخداوند به موسى فرمود : مىدانى چرا از ميان بندگانم تو را براى شنيدن كلامم به نحو مستقيم انتخاب كردم ؟ عرضه داشت : نه . خطاب رسيد : به خاطر اين‌كه در عبادت و بندگى همانندت را نيافتم كه نسبت به من در نفس خود به اين اندازه با تواضع باشد . اى موسى ! تو بنده‌اى هستى كه در پيشگاه من به وقت نماز صورت بر خاك مىگذاشتى .\r\nبه قول فروغى :\r\n گر زغلاميش نشانت دهند * سلطنت كون و مكانت دهند\r\nبندهء او شو كه به يك التفات * خواجگى هر دو جهانت دهند\r\nسر به خط ساقى گلچهره نه * تا زقضا خط امانت دهند\r\nبادهء مستانه بنوش آشكار * تا خبر از راه نهانت دهند\r\nتا نرسد جان تو بر لب كجا * نوشى از آن كنج دهانت دهند « 1 » \r\n\r\n213 - در قبر\r\nزمانى كه عبد را در قبرش بگذارند و كسانش او را رها كرده و برگردند ، ميت صداى كفش آنان را در بازگشتشان مىشنود ؛ در اين وقت دو ملك حق براى رسيدگى به حساب او سر مىرسند ، اگر او بندهء مؤمن خدا باشد ، مكانش را در بهشت به او نشان مىدهند و اگر بنده‌اى باشد كه نسبت به نعمت‌هاى الهى ناسپاسى كرده و راه كفر پيش گرفته با پتكى از آهن جهنم بين دو گوشش مىزنند كه هر چه جز جن و انس است ، صداى وحشت‌آور و دهشت‌زاى آن را مىشنوند ! ! « 2 »\r\n\r\n214 - همانند كلاغى كه نوك بزند\r\nامام باقر عليه السلام مىفرمايد : پيامبر عزيز اسلام صلى الله عليه و آله در مسجد نشسته بودند كه مردى وارد\r\n\r\n\r\n","description":"","footnote":"\r\n( 1 ) - عرفان اسلامى : 5 / 22 .\r\n( 2 ) - عرفان اسلامى : 5 / 34 .\r\n","page_name":" 222 ","page_number":226},
  {"content":"\r\n\r\nشد و به نماز ايستاد ، ولى ركوع و سجودش را آن چنان به سرعت خواند كه در حقيقت ركوع و سجود نبود . پيامبر فرمود : همانند كلاغى كه نوك بزند نماز را بجاى آورد ، اگر با اين نماز از دنيا برود بر غير دين من از دنيا رفته ! « 1 »\r\n\r\n215 - بندهء مرا به بهشت ببريد\r\nامام صادق عليه السلام مىفرمايد : پيرمردى را در قيامت حاضر مىكنند ، سپس پروندهء او را به دستش مىدهند ، پرونده به صورتى است كه مردم آن را مىبينند و در آن جز بدىهاى او را نمىنگرند ؛ اين برنامه به طول مىانجامد تا پيرمرد به حضرت حق مىگويد : امر مىكنى كه مرا به آتش ببرند ؟ خطاب مىرسد : اى پيرمرد ! من حيا مىكنم كه تو را عذاب كنم در حالى كه در دنيا براى من نماز خواندى ، اى ملائكهء من ! بندهء مرا به بهشت ببريد « 2 » .\r\n\r\n216 - زكريا بن آدم و احترام او\r\nدربارهء زكريا بن آدم كه از اصحاب بزرگوار حضرت رضا عليه السلام است مىخوانيم كه :\r\nعلى بن مسيب به حضرت رضا عليه السلام عرضه داشت : را هم به شما دور است و هر وقت بخواهم دسترسى به شما ندارم ، معالم دينم را از چه كسى تعليم بگيرم ؟ حضرت فرمودند : از زكريا بن آدم قمى كه بر دين و دنياى شما از جانب من امين است .\r\nزكريا بن آدم به حضرت رضا عليه السلام عرضه داشت :\r\nيابن رسول اللّه ! تصميم دارم از مردم شهرم جدايى كرده و به جاى ديگر روم ؛ زيرا در ميان آنان نادان زياد است . حضرت فرمود : اين كار را نكن ؛ زيرا به احترام تو بلا از اهل قم دفع مىشود ، چنانچه به احترام حضرت موسى بن جعفر بلا از اهل بغداد دفع\r\n\r\n\r\n","description":"","footnote":"\r\n( 1 ) - عرفان اسلامى : 5 / 59 .\r\n( 2 ) - عرفان اسلامى : 5 / 72 .\r\n","page_name":" 223 ","page_number":227},
  {"content":"\r\n\r\nمىگردد « 1 » .\r\n\r\n217 - اگر انسان بىنماز بودم چه مىكردم ؟\r\nدر روايت آمده : روزى پيامبر عزيز اسلام صلى الله عليه و آله همراه جمعى از اصحاب از راهى مىگذشتند ، ناگهان سگى شروع به پارس كرد . حبيب خدا ايستاد تا سر و صداى آن حيوان تمام شد ، آن گاه روى مبارك به جانب ياران كرد و فرمود : دانستيد اين سگ چه گفت ؟\r\nعرضه داشتند : نه . فرمود : اين حيوان گفت : يا رسول اللّه ! من هميشه خداى مهربان را شكر مىكنم كه بهره‌ام از هستى ، سگ شدن بود ، اگر انسان بىنماز بودم چه مىكردم ؟ ! « 2 »\r\n\r\n218 - مگر قيامت شده ؟\r\nدر كتاب « اللآلى » در باب نماز آمده : يك كشتى با جمعى سرنشين در زمان انبياى بنىاسرائيل بر درياى نيل در حركت بود ، ناگهان ماهيان دريا احساس حرارت و فشار كردند ، به درگاه حضرت حق ناليدند و عرضه داشتند : الهى ! مگر قيامت رسيده ؟ خطاب رسيد : نه ، در ميان مسافران اين كشتى كه به روى آب در حركت است يك بىنماز نشسته ، دندان او درد گرفت و سپس از دهانش جدا شد و او آن دندان را در آب انداخت ، نحسى و نجسى دندان يك بىنماز باعث شد كه بر شما هم فشار وارد شود ! ! « 3 »\r\n\r\n219 - ترك كنندهء نماز واجب كافر است\r\nدر حديثى از حضرت باقر عليه السلام آمده :\r\n\r\n\r\n","description":"","footnote":"\r\n( 1 ) - عرفان اسلامى : 5 / 77 .\r\n( 2 ) - عرفان اسلامى : 5 / 102 .\r\n( 3 ) - عرفان اسلامى : 5 / 102 .\r\n","page_name":" 224 ","page_number":228},
  {"content":"\r\n\r\nانَّ تارِكَ الْفَريضَةِ كافِرٌ :\r\nبه حق كه ترك كنندهء نماز واجب كافر است .\r\nشخصى از حضرت صادق عليه السلام پرسيد :\r\nچرا زناكار را با آن گناه بزرگ كافر نمىگويند ، ولى تارك الصلاة را كافر مىگويند ؟ دليل بر اين مسئله چيست ؟\r\nحضرت فرمود :\r\nزناكار و هر كس مشابه با اوست ، عملش را به خاطر شهوت و فشار و غلبهء هوا انجام مىدهد ، ولى كسى كه ترك نماز مىكند به خاطر سبك گرفتن اين امر عظيم الهى آن را ترك مىكند ؛ زناكار در بستر يك زن به خاطر لذت شركت مىكند ، ولى بىنماز ترك نمازش براى لذت بردن نيست ، چون ترك عمل لذت ندارد ، بلكه به خاطر استخفاف به نماز است ، وقتى لذت نبود ، پس سبك انگاشتن است و وقتى سبك گرفتن عمل باعث ترك شد ، اين حالت سبك گرفتن كفر است « 1 » .\r\n\r\n220 - هم مادر خود را زد و هم كشت پدر را\r\n ابليس شبى رفت بالين جوانى * آراسته با شكل مهيبى سر و بر را\r\nگفتا كه منم مرگ اگر خواهى زنهار * بايد بگزينى تو يكى زين سه خطر را\r\nيا آن پدر پير خودت را بكشى زار * يا بشكنى از مادر خود سينه و سر را \r\n\r\n\r\n","description":"","footnote":"\r\n( 1 ) - عرفان اسلامى : 5 / 103 .\r\n","page_name":" 225 ","page_number":229},
  {"content":"\r\n\r\n يا آن كه بنوشى دو سه جامى تو از اين مى * تا آن كه بپوشم زهلاك تو نظر را\r\nلرزيد از اين بيم جوان بر خود و جا داشت * كز ترس فتد لرزه به تن ضيغم نر را\r\nگفتا پدر و مادر من هر دو عزيزند * هرگز نكنم ترك ادب اين دو نفر را\r\nلكن چو به مى دفع شر از خويش توان كرد * نوشم دو سه جامى و كنم دفع خطر را\r\nنوشيد دو جامى و چو شد خيره زمستى * هم مادر خود را زد و هم كشت پدر را\r\nاى كاش شود خشك بن تاك و خداوند * زين مايهء شر حفظ كند نوع بشر را « 1 » \r\n\r\n221 - حكايتى از نماز باران\r\nشهر قم در گير و دار جنگ جهانى دوم از قحطى و خشكسالى ناله داشت ، زمين‌ها خشك بود ، باغات در شرف انهدام قرار داشت ، مردم دچار مضيقه و سختى بودند ، عوامل مادى از حل مشكل به عجز نشسته بودند ، تنها راهى كه براى نزول باران وجود داشت ، يكى از دستورهاى مهم اسلامى بود و آن هم نماز باران .\r\nكم‌تر كسى به خود جرأت مىداد كه به اين مهم اقدام كند ، كسى را مىخواست كه قلبش به نور يقين منور و جانش در اتصال با عالم ملكوت باشد .\r\n\r\n\r\n","description":"","footnote":"\r\n( 1 ) - عرفان اسلامى : 5 / 111 .\r\n","page_name":" 226 ","page_number":230},
  {"content":"\r\n\r\nآن كس كه به خويش با كمال اطمينان جرأت قدم نهادن در اين ميدان را داد ، مرجع بزرگ آن زمان مرحوم آيت‌اللّه العظمى حاج سيد محمد تقى خوانسارى بود ، مردى كه بارها براى دفع استعمارگران ، به ميدان جهاد رفته بود و براى احقاق حق مسلمانان پافشارى داشت .\r\nجمعيت زيادى با چشم گريان و دلى بريان و سر و پاى برهنه به رهبرى و پيشوايى آن مرد الهى به سوى خاك فرج قم حركت كردند .\r\nزمانى است كه متفقين در شهر قم قوا دارند و از نزديك ناظر اوضاعند ؛ ارتش كفر تصور ديگر داشت و حزب حق مقصدى ديگر ؛ قواى كفر پس از خبر شدن از حقيقت حال ، سخت در تعجب شد ، مگر ممكن است جمعيتى به سرپرستى يك مردى عالم با انجام عملياتى چند از آسمان باران به زمين بياورد ؟ !\r\nپس از انجام مراسم باران در سه روز ، اشك آسمان بر زمين هم چون سيل باريدن گرفت ، به عنوان خبرى مهم در همه جا پخش شد ، من خودم چند نفر از آن‌هايى را كه در آن نماز شركت داشتند ، ديده‌ام و از زبان آنان داستان را شنيده‌ام ، بر سنگ مزار او در مسجد بالاى سر حرم حضرت معصومه عليها السلام اين واقعه را ثبت كرده‌اند ، تا همه بدانند كه نماز اين دستور مهم الهى قدرت حل بسيارى از مشكلات را دارد ، چه اگر نداشت خداى متعال امر نمىفرمود :\r\n [ وَ اسْتَعِينُوا بِالصَّبْرِ وَ الصَّلاةِ 
  ]  .\r\nاز صبر و نماز يارى بخواهيد « 1 » .\r\n\r\n222 - وصول به بهترين حقيقت از راه نماز\r\nمرحوم ملا احمد نراقى در كتاب پرنور « طاقديس » داستانى را در محور نماز به مضمون\r\n\r\n\r\n","description":"","footnote":"\r\n( 1 ) - عرفان اسلامى : 5 / 126 .\r\n","page_name":" 227 ","page_number":231},
  {"content":"\r\n\r\nزير به صورت نظم نقل كرده :\r\nدر كنار شهرى خاركنى زندگى مىكرد كه فقر و فاقه او را به شدت محاصره كرده بود .\r\nروزها در بيابان گرم ، همراه با زحمت فراوان و بىدريغ خود مشغول خاركنى بود و پس از به دست آوردن مقدارى خار ، آن را با پشت خود به شهر مىآورد و به ثمن بخس به خريداران مىفروخت .\r\nروزى در ضمن كار صداى « دور شو ، كور شو » شنيد ، جمعيتى را با آرايش فوق‌العاده در حركت ديد ، براى تماشا به كنارى ايستاد ، دختر زيباى امير شهر به شكار مىرفت و آن دستگاه و عظمت از آن او بود .\r\nدر گير و دار حركت دختر امير ، چشم جوان خاركن به جمال خيره كنندهء او افتاد و به قول معروف دل و دين يك جا در برابر زيبايى خيره كنندهء او سودا كرد .\r\nمأموران شاه سر رسيدند ، به او نهيب زدند كه از سر راه كنارى برو ، اما جوان خاركن كه طاقتش را از دست داده بود به حرف آنان توجهى نكرد .\r\nقافله عبور كرد و جوان ساعت‌ها در سنگر اندوه و حسرت مىسوخت و توان كار كردن نداشت و لنگ‌لنگان به طرف شهر حركت كرد .\r\n آمد اندر شهر با صد درد و سوز * روز آوردى به شب ، شب را به روز\r\nيك دو روزى با غم و اندوه ساخت * روزها مىسوخت شب‌ها مىگداخت \r\n عقلش از سر برگ رفتن ساز كرد * صحتش از تن سفر آغاز كرد\r\nپايش از رفتار و دست از كار ماند * جاى سبحه بر كفش زنار ماند \r\nبه حال اضطراب افتاد ، دل خسته و افسرده شد ، راه به جايى نداشت ، ميل داشت بدون هيچ شرطى ، وسيلهء ازدواج با دختر شاه برايش فراهم شود . دانشورى آگاه او را ديد ، از احوال درونش باخبر شد ، تا مىتوانست او را نصيحت كرد ، پند دانشور بىفايده بود ، نصيحت آن آگاه اثر نداشت آنچه او را آرام مىكرد فقط رسيدن به وصال محبوب بود .\r\n\r\n","description":"","footnote":"","page_name":" 228 ","page_number":232},
  {"content":"\r\n\r\nدانشور به او گفت : بايد چه كرد ؟ تو كه از حسب و نسب ، جاه و مال ، شهرت و اعتبار و به خصوص جمال و زيبايى بهره‌اى ندارى ، اين خواستهء تو از جمله برنامه‌هايى است كه تحققش محال است ، اكنون كه راه به بن‌بست رسيده ، براى پيدا شدن فرج و چاره شدن دردت ، راهى جز رفتنت به مسجد و قرار گرفتن در محراب عبادت نمىبينم ، مقيم عبادت‌گاه شو ، شايد از اين طريق به كسب اعتبار و شهرت نايل شوى و فرجى در كارت حاصل شود .\r\n من نمىبينم غمت را چاره‌اى * جز نماز و خلوت و سى پاره‌اى\r\nرشتهء تسبيح در گردن فكن * دست اندر دامن سجاده زن\r\nخرقهء صد وصله و تحت الحنك * بورياى كهنه و نان و نمك\r\nتا مگر بفريبى از اين عامه‌اى * گرم سازى بهر خود هنگامه‌اى \r\nخاركن فقير پند دانشور را به كار بست ، كوه و دشت و كار و كسب خويش را رها كرد و به مسجدى كه نزديك شهر بود و از صورت آن جز ويرانه‌اى باقى نمانده بود آمد و بساط عبادت خود را جهت جلب انظار در آنجا پهن كرد .\r\n روزها در روزه شب‌ها در نماز * در دعا گه آشكار و گه به راز\r\nخرقه‌اش پشمينه و نانش جوين * از سجودش داغ‌ها بس بر جبين\r\nجز ركوع و جز سجودش كار نه * جز ضرورت با كسش پيكار نه \r\nكثرت عبادت و به خصوص نمازهاى پى در پى به تدريج او را در ميان مردم مشهور كرد ، آهسته آهسته ذكر خيرش دهان به دهان گشت و همه جا سخن از او به ميان آمد .\r\n ذكر خيرش آيهء هر محفلى * طالب او هر كجا اهل دلى\r\nشد دعايش دردمندان را دوا * منزلش بيچارگان را مرتجا\r\nكلبه‌اش شد قبلهء حاجات خلق * او همى خنديد بر خود زير دلق\r\nتا شد آگه پادشه از كار او * شد زهر سو طالب ديدار او \r\n\r\n","description":"","footnote":"","page_name":" 229 ","page_number":233},
  {"content":"\r\n\r\nآرى ، سخن از عبادت و پاكى و ركوع و سجود او در ميان مردم آن چنان شهرت گرفت كه آوازه‌اش به گوش شاه رسيد و شاه با كمال اشتياق قصد ديدار با او كرد ! !\r\nشاه روزى از شكار بازمىگشت ، مسيرش به كلبهء عابد افتاد ، براى ديدن او عزم خود را جزم كرد و بالاخره همراه با نديمان ، با كبكبهء شاهى قدم در مسجد خرابه گذاشت .\r\n آمد و ديد آن جوان را در نماز * عالمى برگرد او با صد نياز\r\nمحو طاعت گشته چون عشاق مست * ملتفت نى تا كه رفت و گه نشست\r\nبر سرش مو افسر و خاكش سرير * نى خبر از شاه او را نى وزير\r\nجلوه كرد اندر بر شه حال او * مرغ جانش شد اسير چال او\r\nگاه و بيگاهش زيارت مىنمود * وز زيارت بر خلوصش مىفزود\r\nپس سر صحبت بر او باز كرد * گفتگو از هر طرف آغاز كرد\r\nعاقبت گفتش كه اى زيبا جوان * اى تو را در قاف طاعت آشيان \r\n هر چه آداب سنن شد از تو راست * غير يك سنت كه تا اكنون بجاست\r\nمصطفى گفت النكاح سنتى * من رغب عن سنتى لا امتى \r\nپادشاه در ضمن زيارت خاركن فقير و ديدن وضع عبادتى او ، به ارادتش افزوده شد .\r\nشاه تصور مىكرد به خدمت يكى از اولياى بزرگ الهى رسيده ، تنها كسى كه خبر داشت اين همه عبادت و آه و ناله قلابى و تو خالى است ، خود خاركن بود .\r\nدر هر صورت سر سخن را با آن جوان عابد باز كرد و كلام را به مسئلهء ازدواج كشيد ، سپس با يك دنيا اشتياق داستان دختر خود را مطرح كرد كه اى عابد شب زنده‌دار ! تو تمام سنت‌هاى اسلامى را رعايت كرده‌اى مگر يك سنت مهم و آن هم ازدواج است ، مىدانى كه رسول اسلام صلى الله عليه و آله بر مسئلهء ازدواج چه تأكيدى داشت ، من از تو مىخواهم به اجراى اين سنت هم برخيزى و فراهم آوردن وسيلهء آن هم با من ، علاوه بر اين من ميل دارم كه تو را به دامادى خود بپذيرم ؛ زيرا در پردهء خود دخترى دارم آراسته به كمالات و از لطف الهى از\r\n\r\n","description":"","footnote":"","page_name":" 230 ","page_number":234},
  {"content":"\r\n\r\nزيبايى خيره‌كننده‌اى هم برخوردار است ، من از تو مىخواهم به قبول پيشنهاد من تن در دهى ، تا من آن پرىروى را با تمام مخارج لازم در اختيار تو قرار دهم ! !\r\n چون جوان خاركن اين را شنيد * هوشش از سر رفت و دل در پر تپيد\r\nآنچه ديدم آن‌دم جوان خاركن * من چه گويم چون تو مىدانى و من\r\nآرى آن داند كه بعد از انتظار * مژده‌اى او را رسد از وصل يار \r\nجوان پس از شنيدن سخنان شاه در حيرت فرو رفت ؛ در جواب شاه سكوت كرد ؛ شاه به تصور اين‌كه حجب و حيا و زهد و عفت مانع از جواب اوست چيزى نگفت ، از جوان خاركن خداحافظى كرد و به كاخ خود رفت .\r\nاو تمام شب در اين فكر بود كه چگونه با اين مرد الهى وصلت كند و چگونه اين مرد را به ازدواج با دخترش حاضر نمايد ؟ !\r\nصبح شد ، شاه يكى از دانشوران تيزبين و با بصيرت را خواست و داستان عابد را با او در ميان گذاشت و گفت : به خاطر خدا و براى اين‌كه از قدم او زندگى من غرق بركت شود ، نزد او رو و وى را به اين ازدواج و وصلت راضى كن .\r\nعالم آمد و پس از گفتگوى بسيار و اقامهء دليل و برهان و خواندن آيه و خبر ، جوان را راضى به ازدواج كرد .\r\nسپس نزد شاه آمد و قبولى عابد را به سلطان خبر داد ، سلطان از اين مسئله آن چنان خوشحال شد كه در پوست نمىگنجيد .\r\n با بشارت باز گرديد آن رسول * كرد آگه پادشه را از قبول\r\nپس به امر شاه بزم آراستند * هم خطيب و شيخ و قاضى خواستند\r\nدر زمانى از نحوست‌ها برى * عقد زهره بسته شد با مشترى\r\nپس به خلوتگاه خاص از بهر سور * زيب و زيور يافت كاخى از بلور\r\nتخت زرين اندر آن بگذاشتند * پرده‌هاى زرنگار افراشتند \r\n\r\n","description":"","footnote":"","page_name":" 231 ","page_number":235},
  {"content":"\r\n\r\n شهر را بهر قدوم آن جوان * داده زينت جمله بازار و دكان\r\nشمع و مشعل هر قدم افروختند * عود و صندل را به هر ره سوختند \r\nمأموران شاه به مسجد آمدند و با خواهش و تمنا لباس شاهى به او پوشاندند و او را در محاصره مأموران با كبكبه و دبدبهء شاهى به قصر آوردند ، در آنجا غلامان و كنيزان دست به سينه براى استقبال او صف كشيده بودند و اميران و دبيران و سپاهيان جهت احترام به داماد شاه گوش تا گوش ايستاده بودند !\r\nوقتى قدم در بارگاه شاه گذاشت و چشمش به آن همه جلال و شكوه و سطوت و عظمت افتاد غرق در حيرت شد و ناگهان برق انديشه درون جان تاريكش را روشن كرد و به اين مسئله توجه نمود كه من همان جوان فقير و بدبختم ، من همان خاركن مسكين و دردمندم ، من همانم كه مردم عادى حاضر نبودند سلامم را جواب بدهند ، من همان گداى دل سوخته‌ام كه از تهيهء قرص نانى جوين و پارچه‌اى كهنه عاجز بودم ، من همان پريشان عاجز و بينواى مستمندم ! !\r\n چون قدم در بارگاه شه نهاد * آمدش از روزگار خويش ياد\r\nروزگار ذلت و پستى خويش * بينوايى و تهيدستى خويش\r\nروزهاى گرم و آن هيزم‌كشى * شام‌هاى سرد و آن بىآتشى\r\nپادشاهى از پس هيزم‌كشى * از پس آن ناخوشىها اين خوشى\r\nزين تفكّر روزنى بر دل گشاد * نورى از آن روزنش بر دل فتاد\r\nفكرت آمد قفل دل‌ها را كليد * در گشايد چون كليد آمد پديد\r\nفكرت آمد همچو باران بهار * ساحت دل‌ها بود چون كشت‌زار\r\nزين سبب گفت آن رسول سرفراز * فكر يك ساعت بِهْ از سالى نماز \r\n بلكه باشد بهتر از هفتاد سال * اين سخن مهمل ندانى اى همال \r\nآرى ، جوان بر اساس آيات الهى به فكر فرو رفت . انديشه در امور درون انسان ايجاد\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nقدرتى مىكند كه آدمى با آن قدرت مىتواند از صفحهء خاك به عالم پاك پرواز كند . انديشه در امور ، انسان را از ذلّت به عزّت ، از پستى به بلندى ، از مذلّت به رفعت ، از جهنّم به بهشت مىبرد .\r\nانديشه در امور ، عالىترين حال الهى است كه به انسان دست مىدهد و بهترين كمك براى انسان جهت رهايى از هلاكت و حركت به سوى سعادت است .\r\nآرى ، فكر كرد كه من همان خاركنم كه بر اثر عبادت و طاعت ريايى به اين مقام رسيدم ، آه بر من ، حسرت و اندوه بر من ، اگر به عبادت حقيقى و طاعت خالص اقدام مىكردم چه مىشدم ؟ ! !\r\n پس دل بيهوش او آمد به هوش * گفت در گوش دلش آنگه سروش\r\nكانچه مىبينى زعزّ و مال و جاه * وصل معشوق و نياز پادشاه\r\nقيمت كالاى روى اندود توست * اجرت سعى غرض آلود توست\r\nهيچ كارى نزد ما بىاجر نيست * هيچ صبحى نه كه او را فجر نيست\r\nگرچه كالاى تو بس نابود بود * ليك نزد ما كجا مردود بود\r\nخويشتن را وانمودى آن ما * آن ما كى رفته بىاحسان ما\r\nگر نه از ما بودى اما اى فتى * پيش مردم خويش را خواندى زما\r\nهين بگير اين مزد صورت كاريت * اين ثواب و اجر ظاهر داريت \r\nدر غوغاى دربار ، چشم ديگر خاركن باز شد ، جمال دوست در آيينه دلش تجلى كرد ، با قدم اراده و عزم استوار ، پاى از دربار بيرون گذاشت و از كنار آغوش آن پرىوش كناره گرفت و براى آراستن وجودش به علم و عمل واقعى به سوى زيباى مطلق به حركت آمد .\r\nوقتى نماز ميان تهى و الفاظ بىمعنا و نيت آميخته با شائبهء ريا ، اين‌گونه براى حل\r\n\r\n","description":"","footnote":"","page_name":" 233 ","page_number":237},
  {"content":"\r\n\r\nمشكل مدد كند ، نماز واقعى و عبادات خالصانه و طاعت بىريا چه خواهد كرد ؟ « 1 »\r\n\r\n223 - دستيابى به مقام ملكوتى با نماز\r\nمرقد مطهر حضرت ثامن الائمه عليه السلام ، نيازمند به مسجدى آبرومند ، جهت عبادت زائران و طاعت مطيعان و تدريس مدرسان بود .\r\nقرعهء اين فال الهى به نام خانمى ديندار و آگاهى دلسوز ، موسوم به گوهرشاد خانم همسر شاهرخ ميرزا افتاد .\r\nاو تمام خانه‌ها و زمين‌هاى اطراف را جهت ساختن مسجد خريد ، تنها يك پيرزن حاضر نشد كه محل مسكونى خود را بفروشد در حالىكه منزل او وسط مسجد مىافتاد ، گوهرشاد خانم از خريد آن منصرف شد ؛ زيرا نمىخواست در ساخته شدن مسجد به احدى كم‌ترين ظلمى شود .\r\nپس از ساخته شدن مسجد ، آن پيرزن هم خانهء خود را به عنوان محل عبادت وقف كرد و ساليان دراز در وسط مسجد گوهرشاد به نام مسجد پيرزن تجلى داشت . از طرفى دستور داد ، در آوردن مصالح ساختمانى ، كسى حق ندارد حيوان باركشى را تند براند ، يا با تازيانه و چوب بزند ، همچنين دستور داد در مسير آوردن مصالح ساختمانى جهت حيوانات باربر ، آب و علوفه بگذارند و به معماران و استادكاران دستور داد با كارگران و زيردستان در كمال محبت رفتار كنند و به زيردستان خود در برنامهء كار تحكّم نكنند و سعى كنند كارگران را آزاد بگذارند .\r\nآرى ، براى ساختن خانهء خدا ، بايد تمام جهات حقوق خدايى و مردمى را رعايت\r\n\r\n\r\n","description":"","footnote":"\r\n( 1 ) - عرفان اسلامى : 5 / 127 .\r\n","page_name":" 234 ","page_number":238},
  {"content":"\r\n\r\nكرد ؛ به همين خاطر است كه اين مسجد يكى از پر بركت‌ترين مساجد روى زمين است و ساعتى در شبانه‌روز نيست مگر اين‌كه خداوند مهربان ، در آن مسجد به وسيلهء مردم و اولياى خدا به وسيلهء نماز و قرآن و دعا و تعليم و تعلم عبادت نشود .\r\nدر هر صورت ، ساختن مسجد شروع شد ، گوهرشاد خانم هر چند روز يك بار جهت سركشى ساختمان به محوطهء كار مىآمد و دستورهاى لازم را به معماران و استادكاران مىداد .\r\nروزى براى سركشى ساختمان آمد ، باد مختصرى وزيدن گرفت ، گوشهء چادر خانم به وسيلهء باد كنار رفت . يكى از عمله‌ها چهرهء او را ديد ، دلباخته آن زن شد . جرأت اظهار نظر براى او نبود ؛ زيرا بيم آن داشت كه او را اعدام كنند ، عمله و اظهار عشق به ملكهء مملكت ! !\r\nدو سه روزى نگذشت كه عملهء بيچاره مريض شد ، پرستارش تنها مادر دردمندش بود .\r\nطبيب از علاج او عاجز شد ، مادر مهربان كنار بستر تنها فرزندش گريه مىكرد ، فرزند چاره‌اى نديد جز اين‌كه دردش را به مادر اظهار كند . مادر ساده دل و ساده لوح ، براى رفع اين مشكل به گوهر شاد خانم مراجعه كرد و درد فرزندش را با او در ميان گذاشت و علاج را از آن زن بزرگوار خواست و به او گفت : اگر اقدام نكنى تنها پسرم از دستم مىرود و در قيامت دامن تو را جهت خونخواهى فرزندم خواهم گرفت .\r\nگوهر شاد خانم ، از اين داستان بسيار ناراحت شد و به آن مادر دل‌سوخته گفت : چرا اين مشكل را زودتر با من در ميان نگذاشتى تا بنده‌اى از بندگان خدا را از گرفتارى نجات دهيم ؟ آن گاه گفت : اى مادر ! به خانه برو و سلام مرا به فرزندت برسان و بگو : من حاضرم با تو ازدواج كنم ، ولى شرطى را بايد من رعايت كنم و شرطى را تو بايد رعايت كنى ، اما شرطى كه من بايد رعايت كنم جدايى از شاهرخ ميرزاست ، اما شرطى كه تو بايد رعايت كنى پرداختن مهريه به من است ، قبل از اين‌كه در خط اين ازدواج قرار بگيرى و آن مهريه اين است كه چهل شبانه‌روز در محراب زير گنبد مسجد نماز بخوانى و ثوابش را به عنوان\r\n\r\n","description":"","footnote":"","page_name":" 235 ","page_number":239},
  {"content":"\r\n\r\nمهريه من قرار دهى .\r\nمادر ، به خانه برگشت و تمام مسائل را با پسر خود در ميان گذاشت ، پسر از شدت تعجب خيره شد و از اين خبر آن چنان شادمان شد كه به زودى از بستر رنج برخاست و با كمال اشتياق پرداخت اين مهريه را به عهده گرفت و پيش خود گفت : چهل روز كه چيزى نيست ، اگر چند سال به من پيشنهاد مىشد حاضر به اجراى آن بودم .\r\nدر هر صورت به محراب عبادت رفت ، چهل شبانه روز نماز خواند ، براى رسيدن به وصال گوهرشاد خانم ، ولى به تدريج به توفيق حضرت الهى به راه ديگر افتاد .\r\nپس از چهل شبانه‌روز ، نمايندهء گوهرشاد خانم ، به محراب عبادت آمد ، تا از حال او خبردار شود ، چون با او سخن گفت ، ملاحظه كرد كه اهميتى به مسئله نمىدهد . گفت :\r\nمن نمايندهء گوهرشاد هستم ، جهت خبر گرفتن از حال تو و گزارش به خانم آمده‌ام . گفت :\r\nبه خانم بگو : من نمىتوانم براى رسيدن به وصال تو ، دست از محبوب واقعى عالم بردارم برو به او بگو :\r\n اگر لذت ترك لذت بدانى * دگر لذت نفس لذت نخوانى \r\nراستى عجيب است ، راهنمايى آن زن بزرگوار را ببينيد كه براى علاج هواى نفس چه نسخه‌اى مىدهد و اثر نماز را ببينيد ، با اين‌كه در اول كار از معنى دور است ، ولى در عاقبت كار چه نتيجهء خوشى مىدهد « 1 » .\r\n\r\n224 - اويس قرن در آيينهء عبادت\r\nاو انسان بزرگوارى بود كه وى را از زهاد ثمانيه دانسته‌اند و پيامبر بزرگوار اسلام صلى الله عليه و آله سخت مشتاق ملاقات با او بود و در حق او فرمود :\r\n\r\n\r\n","description":"","footnote":"\r\n( 1 ) - عرفان اسلامى : 5 / 133 .\r\n","page_name":" 236 ","page_number":240},
  {"content":"\r\n\r\nبوى خدا را از جانب يمن استشمام مىكنم ! !\r\nكارش شتربانى بود كه اجرت آن را صرف نفقهء مادر پير و نابيناى خود مىكرد ؛ زمانى كه در طلب صحبت رسول خدا صلى الله عليه و آله شد و عشق آن جناب او را مهياى سفر مدينه كرد ، نزد مادر رفت و اجازت سفر گرفت . مادر گفت : تو را اذن مىدهم كه به ديدار معشوقت بشتابى و بيش از نيم روز در مدينه نمانى و اگر حضرت را در مدينه نيافتى بيش از اين اجازت ماندن نمىدهم .\r\nاويس به مدينه آمد و يار خود را نديد و چون روز به نيمه رسيد ، برگشت . وقتى نبى اسلام صلى الله عليه و آله از سفر آمد فرمود :\r\nاين نور چيست كه در اينجا مىنگرم ؟\r\nعرضه داشتند : شترچرانى به نام اويس بدين سرا آمد و مشتاق زيارت جنابت بود ، چون تو را نيافت مراجعت كرد .\r\nحضرت فرمود : اين نور را در اين خانه به هديه گذاشت و برفت .\r\nسلمان عرضه داشت : او كيست كه داراى چنين منزلت است ؟\r\nفرمود : مردى است در يمن به نام اويس قرن كه چون قيامت شود يك تنه برانگيخته شود و به شمار موى مواشى و گوسپندان قبيلهء ربيعه و مضر از مردمان شفاعت كند ، هر كس از شما او را ديدار كرد سلام مرا به او برساند و از وى دعاى خير خواستار شود و بُردى به اميرالمؤمنين عليه السلام عنايت كردند و فرمودند : بعد از من اويس به مدينه آيد ، اين جامه را بر او بپوشان .\r\nدر زمان حكومت عمر به مدينه آمد ، جناب ولايت مآب او را به خلعت پيامبر بپوشاند .\r\nعمر او را ستود و نزد وى اظهار زهد كرد و گفت ، كيست كه اين خلافت را از من به يك قرص نان جو بخرد ؟ اويس گفت : آن كس را كه عقل نباشد و اگر تو راست مىگويى چرا\r\n\r\n","description":"","footnote":"","page_name":" 237 ","page_number":241},
  {"content":"\r\n\r\nمىفروشى ؟ بگذار و برو تا حق هر كس هست برگيرد ، عمر گفت : مرا دعايى كن . اويس گفت : از پس هر نماز مؤمنان و مؤمنات را دعا مىكنم ، اگر با ايمان باشى دعايم شامل حالت مىشود و گرنه دعايم ضايع نكنم . عمر گفت : مرا وصيتى كن . گفت : اى عمر ! خداى را شناسى و او تو را آگاه است . گفت : آرى . گفت : اگر غير او را نشناسى و به جز او ، ديگرى تو را نداند بهتر است . عمر گفت : زيادت كن . گفت : قيامت نزديك است و من به ساختن زاد آن روز مشغولم . اين بگفت و برفت .\r\nچون از مدينه بازگشت اهل يمن از حال او آگاه شدند و عظمت و شخصيت الهى او را يافتند و نسبت به او از در احترام برآمدند و او از آنجا كه طالب اين شؤونات نبود از يمن گريخت و به كوفه آمد و هويت خويش را از خلق پنهان داشته ، مشغول بندگى حق در همهء شؤون و استفاده كردن از فيض وجود مولاى عارفان شد .\r\nحرم بن حيان - كه او نيز از زهاد ثمانيه و از اتقيا و عاشقان حضرت اميرالمؤمنين عليه السلام بوده - مىگويد :\r\nچون من از رسول خدا صلى الله عليه و آله شنيدم كه درجهء شفاعت اويس تا چه مرتبه است ، پيوسته جوياى او بودم و آرزوى زيارت او بر من غالب شده بود ، تا نشان وى را به كوفه يافتم و به طلب وى شتافتم .\r\nروزى در كنار فرات شخصى را ديدم ، جامهء خود مىشويد ، سخت ضعيف و لاغر اندام ، از روى نشانه‌هايى كه داشتم وى را شناختم و بر او سلام كردم . جواب باز داد كه :\r\n« عليك السلام يا حرم » . خواستم دستش ببوسم ، نگذاشت ، لختى بر ضعف او گريستم .\r\nگفت : تو را كه به من راه نمود ؟ گفتم : آن كس كه نام من و پدر من به تو آموخت يا اويس .\r\nگفت : اى پسر حيان ! تو را بدين جايگاه چه آورد ؟ گفتم : آمده‌ام تا با تو انس گيرم و بياسايم . گفت : هرگز خبر نداشتم كه كسى حق شناس شود و با غير او انس گيرد و بياسايد . گفتم : مرا وصيتى فرما . گفت : اى پسر حيان ! فريفتهء دنيا مشو و خويشتن را\r\n\r\n","description":"","footnote":"","page_name":" 238 ","page_number":242},
  {"content":"\r\n\r\nدرياب و ساختهء مرگ باش و اعداد زاد و راحله كن كه سفرى بس دراز در پيش دارى . گفتم :\r\nاى اويس ! ارادهء كجا دارى ؟ گفت : در طلب من خويش را به زحمت ميفكن و نشان مكان من مجوى . گفتم : معيشت تو چگونه باشد ؟ گفت : اف باد بر اين دل‌ها كه شك بر آن‌ها غالب است و پند نپذيرد .\r\nديگر بار از او تمناى وصيت كردم . گفت : تا توانى در تحصيل معرفت سعى كن و براى يافتن حقيقت كوشش نماى كه لحظه‌اى از پروردگار غافل نباشى كه اگر خداى را به عبادت آسمانيان و زمينيان پرستش كنى تا به او يقين نداشته باشى از تو پذيرفته نخواهد شد .\r\nگفتم : چگونه باورش كنم ؟ گفت : ايمن باشى بدانچه تو را موجود است و در پرستش او به چيز ديگر مشغول نباشى .\r\nاين بگفت و روانه شد و من از قفاى او همى نگريستم و همى گريستم تا از نظر من غايب گشت و ديگر كسى او را ديدار نكرد تا زمانى كه على عليه السلام آهنگ جنگ با معاويهء ستم‌پيشه كرد ، آن وقت در لشكرگاه حاضر شد و به ملازمت مولاى عارفان درآمد . على عليه السلام به قدوم او شاد خاطر گشت . در ركاب اميرالمؤمنين عليه السلام به جهاد و پيكار در راه خدا برخاست تا به فيض عظيم شهادت در راه دوست نايل آمد .\r\nاين مرد بزرگ الهى و تربيت شدهء مكتب رسول اسلام صلى الله عليه و آله و فيض گرفته از امير مؤمنان در معرفت و شناسايى حضرت رب العزه به جايى رسيده بود كه بعضى از شب‌ها را به ركوع بسر برد و برخى از شب‌ها را به سجود به پايان رساند . به او گفتند : اين چه زحمت است كه بر خود مىدارى ؟ گفت : اين راحت من است . اى كاش از ازل تا ابد يك شب بودى و من به يك ركوع يا به يك سجود به پايان مىبردمى و اين به اين خاطر مىكنم كه شايد مثل آسمانيان خدا را پرستش كرده باشم « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 5 / 145 .\r\n","page_name":" 239 ","page_number":243},
  {"content":"\r\n\r\n\r\n225 - نماز مردان خدا\r\nفيلسوف بزرگ ، مرحوم حاج شيخ محمد حسين غروى ، درسى از حكمت الهى و عرفان اشراقى در منزل داشت ، بيش از شش نفر را در اين درس نپسنديده بود ، دو نفر از آنان يكى حضرت آيت اللّه العظمى سيد محمد هادى ميلانى بود كه اين فقير از محضر اخلاق و عرفانش استفاده‌ها برده و از او داراى اجازهء روايى هستم و ديگر مرحوم ايروانى بود كه من خدمت فرزند عالم و دانشمندش رسيده‌ام ؛ فرزند مرحوم ايروانى از پدرش و از پنج شاگرد ديگر غروى نقل كرد كه :\r\nشبى براى حضور در درس به خانهء استاد رفتيم ، ظاهراً از وقت مقرر زودتر رسيديم ، استاد در جنب اطاق درس مشغول نماز بود ؛ ناگهان متوجه شديم ، آنچه در حول و حوش ماست ، با استاد بزرگوار ما در نماز هم‌آهنگ شده و آهنگ نماز از تمام اشياى اطاق و در و ديوار ، به دنبال نماز استاد به گوش ما مىرسد « 1 » .\r\n\r\n226 - حالات معنوى آخوند كاشى\r\nيكى از تربيت شدگان علمى و عملى مرحوم آخوند كاشى ، فقيه بزرگ مرحوم حاج آقا رحيم ارباب بود .\r\nاين فقير دو بار براى زيارت اين مرد بزرگ به اصفهان رفت و هر بار از خرمن فيض آن جناب بهره‌ها گرفت .\r\nاين مرد بزرگ از حالات معنوى و روحى استاد عاليقدرش مرحوم آخوند كاشى مسائلى بس مهم نقل مىكرد .\r\nيكى از طلبه‌هاى مدرسهء صدر ( محل سكونت آخوند كاشى ) كه داراى حالات معنوى\r\n\r\n\r\n","description":"","footnote":"\r\n( 1 ) - عرفان اسلامى : 5 / 183 .\r\n","page_name":" 240 ","page_number":244},
  {"content":"\r\n\r\nو عرفانى بود مىگويد : شبى براى عبادت و مناجات با قاضى الحاجات از خواب برخواستم ، وقتى وضو گرفتم و آماده برنامهء شدم ، ناگهان ديدم تمام در و ديوار مدرسه و سنگ‌ريزه‌ها و برگ درختان در پاسخ نالهء انسانى دل سوخته كه به نواى « سُبُّوحٌ قُدُّوسٌ رَبُّ الْمَلائِكَةِ وَالرُّوحِ » مترنم است ، در ترنمند .\r\nخداوندا ! اصل ناله و صدا از كيست و اين چه صدايى است كه تمام موجودات مدرسه با او هم‌آهنگند ؟\r\nمشغول تحقيق شدم نزديك حجرهء آخوند رسيدم ، ديدم محاسن سپيد را روى خاك گذاشته ، در حالىكه چون سيلاب از دو ديده اشك مىبارد ، اين ذكر شريف را مىگويد : « سُبُّوحٌ قُدُّوسٌ رَبُّ الْمَلائِكَةِ وَالرُّوحِ » و در و ديوار مدرسه و درختان و نباتات به دنبال او اين ذكر را مىگويند ؛ از هيبت ذاكر و ذكر و مذكور ، نعره‌اى زدم و غش كردم ، چون به هوش آمدم به حجرهء خود برگشتم ؛ وسط روز خدمت استاد رسيدم ، با حالتى پر از اعجاب و بهت و حيرت به حضرت استاد عرضه داشتم كه داستان ديشب چه بود كه مرا سخت به تعجب انداخت ؟ آخوند كاشى در كمال سادگى به من گفت : تعجب از توست كه به چه علت گوش تو باز شد ، تا چنين برنامه‌اى را شنيدى ! هان تو چه كرده بودى كه در برابر اين برنامه توفيق شنيدن يافتى ؟ ! « 1 »\r\n\r\n227 - صابونى را بازگردانيد\r\nدر آثار اسلامى آمده كه : مردى مؤدب به آداب ، در بازار بغداد بر سقط فروشى وارد شد و از او طلب كافور كرد .\r\nسقط فروش پاسخ داد : كافور ندارم . آن مرد الهى گفت : دارى ولى فراموش كرده‌اى ،\r\n\r\n\r\n","description":"","footnote":"\r\n( 1 ) - عرفان اسلامى : 5 / 184 .\r\n","page_name":" 241 ","page_number":245},
  {"content":"\r\n\r\nدر فلان بسته و در كنار فلان قفسه است .\r\nمرد سقط فروش برابر با گفتار آن چهرهء پاك به سراغ كافور رفت و آن را به همان صورتى كه آن رجل نورانى فرموده بود يافت .\r\nاز اين معنى تعجب كرد پرسيد : شما از كجا دانستيد در مغازهء من كافور هست ، در صورتى كه من مدت‌هاست به خيال اين‌كه اين جنس را ندارم ، مشتريان خود را جواب مىكنم !\r\nآن مرد الهى فرمود : يكى از دوستان وجود مبارك حضرت ولى عصر عليه السلام از دنيا رفته و حضرت اراده دارند خود متكفل غسل و دفن باشند ، مرا به حضور خواستند و فرمودند كه در تمام بازار بغداد به يك نفر اطمينان هست و او كافور دارد ، ولى داشتن كافور را فراموش كرده ، شما براى خريد كافور به نزد او برو و آدرس كافور فراموش شده را در اختيار او بگذار ، من هم به نشانىهاى ولى امر به مغازه تو آمدم ! !\r\nسقط فروش بناى گريه و زارى گذاشت و از آن مرد الهى به التماس درخواست كرد كه مرا براى ديدار مولايم ، گرچه يك لحظه باشد با خود ببر ! !\r\nآن مرد الهى درخواست او را پذيرفت و وى را همراه خود برد ، به بيابانى رسيدند كه خيمهء يوسف عدالت در آنجا برپا بود . قبل از رسيدن به خيمه ، هوا ابرى شد و نم‌نم باران شروع به فرو ريختن كرد ، ناگهان سقط فروش به ياد اين معنى افتاد كه مقدارى صابون ساخته و براى خشك شدن بر بام خانه ريخته اگر اين باران ببارد ، وضع صابون چه خواهد شد ؟ در اين حال بود كه ناگهان صداى حضرت حجت حق برخاست كه صابونى را برگردانيد كه با اين حال ، لايق ديدار ما نيست ! ! « 1 »\r\n\r\n\r\n","description":"","footnote":"\r\n( 1 ) - عرفان اسلامى : 5 / 190 .\r\n","page_name":" 242 ","page_number":246},
  {"content":"\r\n\r\n\r\n228 - عاشقانه‌ترين مناجات\r\nاز امام باقر عليه السلام روايت شده : اميرالمؤمنين على عليه السلام آن گاه كه در عراق بود ، روزى پس از نماز صبح ، به وعظ و نصيحت پرداخت و از خوف خدا گريست و ديگران هم از گريهء حضرت به گريه نشستند ، آن گاه فرمود :\r\nبه خدا قسم كه از زمان دوستم رسول خدا صلى الله عليه و آله اقوامى را به ياد دارم كه صبح مىنمودند و شب مىكردند ، در حالى كه چهره‌ها گرفته و احوالشان پريشان و شكم‌ها از گرسنگى به پشت چسبيده و پيشانى آنان از اثر سجده چون زانوى شتر بود ! ! شب را در حال سجده و قيام براى پروردگارشان به روز مىآوردند ، گاهى مىايستادند و گاهى پيشانى به خاك مىنهادند و با خداى خود سرگرم گفتگو و مناجات بودند و آزادى خويش را از آتش جهنم از حضرت او مىخواستند ، به خدا سوگند با همهء اين احوال آنان را مىديدم كه بيمناك و هراسانند ! !\r\nو در بعضى از روايات به دنبالهء اين گفتار آمده كه :\r\nآنان چنان بودند كه گويا صداى افروخته شدن آتش در گوش آن‌ها است ، هرگاه نزد آنان نام خدا برده مىشد ، چون درخت خم مىشدند و چنان بودند كه گويا شب را در غفلت به روز آورده‌اند .\r\nراوى مىگويد : پس از اين سخنان ، ديگر آن حضرت را خندان نديدند ، تا به جوار رحمت حضرت حق منتقل شد « 1 » .\r\n\r\n229 - زلزلهء روز قيامت حادثه بزرگ\r\nروايت شده كه : در غزوهء بنى المصطلق بود كه شبانگاهى آيهء اول سورهء حج بر\r\n\r\n\r\n","description":"","footnote":"\r\n( 1 ) - عرفان اسلامى : 5 / 191 .\r\n","page_name":" 243 ","page_number":247},
  {"content":"\r\n\r\nپيامبر صلى الله عليه و آله نازل شد ، در حالى كه مسلمانان در حال حركت بودند :\r\n   [ يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ * يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ 
  ]    .\r\nاى مردم ! از پروردگارتان پروا كنيد ، بىترديد زلزلهء قيامت ، واقعه‌اى بزرگ است . * روزى كه آن را ببينيد [ مشاهده خواهيد كرد كه 
  ] هر مادر شير دهنده‌اى از كودكى كه شيرش مىدهد ، بىخبر مىشود ، و هر مادهء باردارى بار خود را سقط مىكند ، و مردم را مست مىبينى در حالى كه مست نيستند ، بلكه عذاب خدا بسيار سخت است .\r\nپيامبر ندا داد و مردم را امر به ايستادن كرد ، تا اين‌كه گرد شمع وجود مقدسش جمع شدند ، آيه را بر آنان قرائت كرد ؛ راوى مىگويد : من هيچ وقت به اندازهء آن شب گريه كننده نديدم ، چون صبح شد زين از چهارپايان نمىگرفتند و خيمه برپا نمىنمودند ، مسلمانان را مىديدى كه يا گريه مىكنند يا محزون و غمگين به فكر فرو رفته‌اند ! « 1 »\r\n\r\n230 - لذت مناجات\r\nدر احاديث قدسيه آمده كه خداوند به موسى بن عمران فرمود : به فلان كس بگو : تو را دچار چنان بلايى كرده‌ام كه ما فوق آن نيست . عرضه داشت : خداوندا ! من او را بر بلايى نديدم ، خطاب رسيد : لذت مناجاتم را از او گرفته‌ام ! ! « 2 »\r\n\r\n231 - اين سگ بهتر است يا تو ؟\r\nداستانى آموزنده به اين مضمون در كتاب‌هاى عرفانى نوشته‌اند :\r\n\r\n\r\n","description":"","footnote":"\r\n( 1 ) - عرفان اسلامى : 5 / 204 .\r\n( 2 ) - عرفان اسلامى : 5 / 211 .\r\n","page_name":" 244 ","page_number":248},
  {"content":"\r\n\r\nپادشاهى در راه شكار در حالىكه وزيرش او را همراهى مىكرد ، ديوانه‌اى را ديد كه سگى را پهلوى خود بسته و با او خوش و خرم نشسته .\r\nبه وزيرش گفت : بيا لختى با ديوانه دل خوش كنيم . وزير گفت : اى پادشاه ! اين مرد از اطوارش پيداست ديوانه است ، ممكن است به ساحت شاهى جسارت ورزد و اين از شأن سلطنت به دور است !\r\nشاه گفت : باكى نيست ، نزديك ديوانه شدند . شاه گفت : اى مرد ! اين سگ بهتر است يا تو ؟\r\nديوانه جواب داد : اين سگ هرگز از فرمان من بيرون نيست ، پس شاه و گدا اگر از حضرت حق اطاعت كنند ، از سگ بهترند ، و گرنه سگ از هر دو آن‌ها بهتر ! « 1 »\r\n\r\n232 - نامم را معطر كردى ، معطرت كردم\r\nنقل است كه بشر حافى در ابتدا كه مست بادهء دنيا بود ، روزى در بين راه مىرفت ، كاغذى يافت ، روى آن نوشته بود بسم اللّه الرحمن الرحيم ، عطرى خريد و آن كاغذ را معطر كرد و آن را در جاى محترمى نهاد ، بزرگى آن شب به عالم خواب ديد كه گفتند بشر را بگو :\r\nطَيَّبْتَ إسْمَنا طَيَّبْناكَ وَبَجَّلْتَ إسْمَنا فَبَجَّلْناكَ وَطَهَّرْتَ إسْمَنا فَطَهَّرْناكَ فَبِعِزَّتى لَأُطَيِّبَنَّ إسْمَكَ فى الدُّنْيا وَالْآخِرَةِ .\r\nنامم را معطر كردى ، معطرت كرديم ، بزرگ دانستى ، بزرگت شمرديم ، پاكيزه كردى ، پاكيزه‌ات كرديم ، به عزتم قسم نامت را در دنيا و آخرت پاكيزه گردانم .\r\nآن بزرگ پيش خود گفت : بشر ، مردى فاسق است مگر به غلط ديده‌ام ، وضو گرفت\r\n\r\n\r\n","description":"","footnote":"\r\n( 1 ) - عرفان اسلامى : 5 / 228 .\r\n","page_name":" 245 ","page_number":249},
  {"content":"\r\n\r\nو نماز بگزارد و به خواب رفت ، باز همان خواب را ديد ، تا بار سوم كه مسئله را مطمئن شد ، صبح به در خانه بشر رفت و او را طلبيد . گفتند به مجلس لهو و لعب رفته ، به در آن مجلس رفت و بشر را خواست . گفتند : مشغول است گفت او را بگوييد پيغامى دارم . به بشر خبر دادند . گفت : بپرسيد از كه پيغام دارى ؟ جواب داد : از خداوند !\r\nبشر گريان شد گمان كرد پيام عذاب و عقاب است ؛ پس برخاست و روى به ياران كرد و با همه خداحافظى نمود و گفت : هرگز مرا در مجلس معصيت نخواهيد ديد ، پس به نزد آن شخص آمد و پيغام را شنيد و مستعد توبه و انابه گشت و به دست حضرت موسى بن جعفر عليه السلام راه خدا يافت « 1 » .\r\n\r\n233 - اسم اعظم و اسم اصغر\r\nاز سلطان العارفين پرسيدند كه اسم اعظم كدام است ؟ گفت : شما اصغر به من نماييد تا من اعظم به شما نمايم ، كدام نامست كه نه در عظمت تمام است ، چه قطره در نظر آيد كه نه از بحر محيط بزرگ‌تر آيد « 2 » .\r\n\r\n234 - محو شدن كار خير از ديوان اعمال\r\nدر اخبار آمده كه روزى عيسى عليه السلام با جمعى از حواريان به راهى مىگذشت ، ناگاه گناه‌كارى و تباه روزگارى كه در آن عصر به فسق و فجور معروف و مشهور بود ايشان را بديد ، آتش حسرت در سينه‌اش افروخته گشت ، آب ندامت از ديده‌اش روان شد ، از صفاى وقت عيسى عليه السلام و مصاحبان او بر انديشيد ، تيرگى روزگار و تاريكى حال خود را معاينه ديد ، آه جگرسوز از دل پر خون بركشيد و با زبان حال گفت :\r\n\r\n\r\n","description":"","footnote":"\r\n( 1 ) - عرفان اسلامى : 5 / 354 .\r\n( 2 ) - عرفان اسلامى : 5 / 359 .\r\n","page_name":" 246 ","page_number":250},
  {"content":"\r\n\r\n يا رب كه منم دست تهى چشم پر آب * جان خسته و دل سوخته و سينه كباب\r\nنامه سيه و عمر تبه ، كار خراب * از روى كرم به فضل خويشم درياب \r\nپس با خود انديشه كرد كه هر چند در همهء عمر قدمى به خير برنداشته‌ام و با اين آلودگى قابليت همراهى پاكان ندارم ، اما چون اين قوم دوستان خدايند ، اگر به موافقت ايشان دو سه گامى بروم ضايع نخواهد بود ، پس خود را سگ اصحاب ساخت و بر پى آن جوانمردان فريادكنان مىرفت ، يكى از اصحاب باز نگريست و آن شخص را كه به نابكارى و بدكارى شهره شهر و دهر بود ديد كه بر عقب ايشان مىآيد گفت : يا روح اللّه ! اى جان پاك ! اين مرده دل بىباك را چه لايق همراهى ماست و بودن اين پليد ناپاك در عقب ما در كدام طريق رواست ؟ اى عيسى ! او را بران تا از قفاى ما بازگردد كه مبادا شومى گناهان او در ما رسد . عيسى عليه السلام متأمل شد تا به آن شخص چه گويد و به چه نوع عذر او را خواهد كه ناگاه وحى الهى در رسيد كه : يا روح اللّه ! يار با عُجب و پندار خود را بگوى تا كار از سر گيرد كه هر عمل خيرى كه تا امروز از او صادر شده بود به يك نظر حقارت كه بدان مفلس بدكار كرد ، مجموع را از ديوان او محو كرديم « 1 » .\r\n\r\n235 - شخصيت ربيع بن خثيم\r\nآراى علما و دانشمندان دربارهء ربيع مختلف است ، گروهى او را شيعه واقعى و مخلص و از موثقين شمرده‌اند مانند مولا سلطان حسين واعظ استرآبادى كه معاصر با شيخ بهايى بوده .\r\nاو در كتاب فارسى خود موسوم به « تحفة المؤمنين » مىگويد :\r\nاو از اصحاب امام حسن عليه السلام است و چون خبر شهادت آن حضرت به او رسيد چندان گريست كه چشمانش معيوب شد ، يكى به او گفت : چرا علاج چشمان خود نكنى ؟\r\n\r\n\r\n","description":"","footnote":"\r\n( 1 ) - عرفان اسلامى : 5 / 361 .\r\n","page_name":" 247 ","page_number":251},
  {"content":"\r\n\r\nگفت : من مشغول از ايشانم ، آن شخص گفت : دعا كن تا بينا شوى ، ربيع گفت : اهم از اين مطلب هست كه در آن باب دعا كنم و گفته‌اند : ربيع بن خثيم سخن كم مىگفت و به هر فضولى در محاورات دنيا متكلم نمىشد ، هر چه مىفرمود همه موعظه بود و نصيحت و چون خبر شهادت شاه شهيدان امام حسين عليه السلام را شنيد سه مرتبه از دل پاك آه دردناك كشيد و بىخود افتاد و كسى ديگر تا آخر عمر او را سخنگو و خنده‌روى نديد و الحق جاى آن بوده « 1 » .\r\n\r\n236 - تعليم عمل براى رسيدن به بهشت\r\nمعاذ بن جبل مىگويد : در غزوهء تبوك خدمت رسول اللّه صلى الله عليه و آله بوديم ، گرماى سختى بود ، در حدى كه مردم از هم جدا شده بودند ، من از همه به پيامبر نزديك‌تر بودم ، نزديك‌تر شدم و گفتم : يا رسول اللّه ! عملى به من بياموز كه داخل بهشت شوم و از آتش دوزخ دور گردم ، فرمود : مسئله بزرگى پرسيدى ، ولى آسان است در صورتى كه خداوند بر بنده‌اش آسان كند ، آن گاه فرمود : خدا را عبادت كن و به او شرك نورز ، نماز واجب را ادا كن و زكات مفروضه را بپرداز و روزه ماه رمضان را بگير .\r\nآن گاه فرمود : تو را به درهاى بهشت آگاهى دهم ؟ عرضه داشتم : آرى ، فرمود : روزه سپر است ، صدقه كفارهء عطا است و برخاستن مرد در دل تاريك شب جهت كسب رضايت حق ، سپس آيهء شريفهء  [ تَتَجافى جُنُوبُهُمْ 
  ]  را قرائت كرد « 2 » .\r\n\r\n237 - بهتر از بهتر\r\nمحمد بن ابى عمير ثقهء جليل القدر كه از فضل بن شاذان روايت شده كه گويد : به عراق\r\n\r\n\r\n","description":"","footnote":"\r\n( 1 ) - عرفان اسلامى : 6 / 46 .\r\n( 2 ) - عرفان اسلامى : 6 / 67 .\r\n","page_name":" 248 ","page_number":252},
  {"content":"\r\n\r\nرسيدم و ديدم كسى رفيق خود را سرزنش مىكند و مىگويد : تو مرد عايله‌دارى هستى و براى معيشت آنان به كسب و كار نياز دارى و من بيم آن دارم كه بر اثر طول سجده‌هايت نور چشمت از دست برود .\r\nچون اين‌گونه فراوان سخن گفت ، فرياد زد : مرا فراوان سرزنش كردى ، واى بر تو ! اگر چشم كسى در اثر سجده از دست مىرفت . هر آينه چشم ابن ابى عمير از دستش رفته بود ، چه گمان دارى به مردى كه پس از نماز صبح به سجده شكر مىرفت ، پس برنمىداشت مگر به هنگام ظهر .\r\nفضل گويد : نزد محمد بن ابى عمير رفتم ديدم به سجده است ، پس سجده را طولانى كرد ، چون سرش را برداشت و فضل طولانى شدن سجده را تذكر داد ، گفت : اگر جميل دراج را مىديدى چه مىكردى ؟\r\nمىگويد : به نزد جميل دراج رفتم ، او را در سجده يافتم ، سجده‌اش را طولانى نمود ، چون جميل سر از سجده برداشت ، گفتم : محمد بن ابى عمير مرا گفته كه سجده را طولانى مىكنى ، جميل در جواب گفت : اگر معروف بن خرَّبوذ را مىديدى چه ؟ « 1 »\r\n\r\n238 - تو نيز مرا يارى كن\r\nشخصى به رسول خدا صلى الله عليه و آله فرمود : بهشت را براى من به عهده بگير ، حضرت فرمود :\r\nتو نيز مرا با زياد سجده كردن يارى كن « 2 » .\r\n\r\n239 - بنده مرا بنگريد\r\nدر روايت صحيح رسيده : چون عبد نماز بجاى آورد ، سپس به شكرانه سر بر زمين\r\n\r\n\r\n","description":"","footnote":"\r\n( 1 ) - عرفان اسلامى : 6 / 97 .\r\n( 2 ) - عرفان اسلامى : 6 / 99 .\r\n","page_name":" 249 ","page_number":253},
  {"content":"\r\n\r\nنهد ، خداى تبارك و تعالى حجاب ميان بنده و فرشتگان را برمىدارد ، سپس مىفرمايد :\r\nاى فرشتگان من ! بندهء مرا بنگريد كه وظيفه‌اى را كه بر او قرار داده بودم ادا كرده و عهدى كه با او بسته بودم تمام نموده ، سپس به شكرانهء اين نعمت كه به او عنايت كرده‌ام به سجده افتاده است . فرشتگان من به نظر شما او را چه پاداشى نزد من است ؟\r\nفرشتگان مىگويند : پروردگار ما ! پاداش او رحمت توست . سپس خداوند بزرگ مىفرمايد : پس از آن چه ؟\r\nعرضه مىدارند : كفايت مهماتش . مىفرمايد : پس از آن چه ؟\r\nامام مىفرمايد : چيزى از خير نمىماند ، مگر آن كه فرشتگان مىگويند و خداوند مىفرمايد : پس از آن چه ؟\r\nپس فرشتگان عرضه مىدارند : پروردگارا ! ما ديگر چيزى نمىدانيم ، خداوند مىفرمايد : به پاداش او ، همان‌گونه كه او مرا سپاس گفت ، من نيز او را سپاس گويم و رو به او كنم و وجه خود را به او بنمايانم ! « 1 »\r\n\r\n240 - مرگ عاشقان ما\r\nپيامبر بزرگ اسلام صلى الله عليه و آله به امام على عليه السلام فرمود : مرگ براى عاشقان ما ، مانند آب سرد گوارايى است كه تشنه در تابستان گرم آن را بنوشد ! « 2 »\r\n\r\n241 - مرگ مؤمن از ديدگاه امام صادق عليه السلام\r\nاز حضرت امام صادق عليه السلام سؤال شد : مرگ از براى مؤمن چگونه است ؟ فرمود : خروج روح از بدن براى مؤمن سهل‌تر و آسان‌تر است از كشيدن مو از آرد ، و در روايت ديگر مو از\r\n\r\n\r\n","description":"","footnote":"\r\n( 1 ) - عرفان اسلامى : 6 / 100 .\r\n( 2 ) - عرفان اسلامى : 6 / 99 .\r\n","page_name":" 250 ","page_number":254},
  {"content":"\r\n\r\nماست « 1 » .\r\n\r\n242 - مرگ مؤمن از ديدگاه امام چهارم عليه السلام\r\nاز حضرت سيد الساجدين پرسيدند : مرگ براى مؤمن چيست ؟ فرمود : مثل آدم چركى كه به حمام رود و خود را شستشو دهد و پس از بيرون آمدن جامه‌هاى خوش‌بو و نظيف بپوشد .\r\nو در روايت ديگر از امام محمد باقر عليه السلام دربارهء مرگ سؤال كردند ، فرمود :\r\nمانند خوابى است كه هر شب شما را مىگيرد ، مگر آن كه مدت آن طولانىتر است « 2 » .\r\n\r\n243 - تعبير ديگرى در مورد مرگ مؤمن\r\nامام صادق عليه السلام فرمود : مرگ براى مؤمن مانند بوى خوشى است كه استشمام كند و عطسه‌اى بزند ، بدين نحو روح از بدنش مفارقت كند و از الم و درد دنيا راحت شود ! « 3 »\r\n\r\n244 - لطيفه‌اى در مرگ مؤمنان\r\nدر روايت آمده است كه : حضرت امام على النقى عليه السلام به عيادت يكى از شيعيان خود آمد و حال او را مشرف به موت ديد ، ولى در چهره‌اش حزن و افسردگى بود ، حضرت فرمودند :\r\nاز مرگ مىترسى و از ملاقات با موت افسرده خاطرى ؟ مگر نمىدانى مرگ براى مؤمن مثل آن است كه با بدن چركين وارد حمام شود و پس از تميز كردن بدن لباسى نظيف\r\n\r\n\r\n","description":"","footnote":"\r\n( 1 ) - عرفان اسلامى : 6 / 100 .\r\n( 2 ) - عرفان اسلامى : 6 / 103 .\r\n( 3 ) - عرفان اسلامى : 6 / 104 .\r\n","page_name":" 251 ","page_number":255},
  {"content":"\r\n\r\nبپوشد ، آيا كسى از تميز شدن و لباس نظيف پوشيدن ناراحت است ؟ بدان كه مرگ براى تو چنين است ، آن شخص صورتش برافروخته شد و ترسش مرتفع گشت و چشم برهم گذاشت ، چون او را حركت دادند از دنيا رفته بود « 1 » .\r\n\r\n245 - ابراهيم عليه السلام و ملك الموت\r\nدر روايت آمده : حضرت ابراهيم به ملك الموت فرمود : دوست دارم تو را به آن صورتى كه نزد مؤمن مىآيى ببينم ، عرضه داشت : صورت برگردان . سپس گفت : مرا ببين . چون ابراهيم وى را ديد ، صورتى زيبا به مانند يك جوان مشاهده كرد كه در بهترين لباس‌ها آراسته شده ، ابراهيم عليه السلام فرمود : اگر براى مؤمن لذتى نباشد مگر جمال تو ، سزاوار است كه تقاضاى مرگ كند تا جمال تو را مشاهده كند « 2 » .\r\n\r\n246 - رفع كراهت مرگ براى مؤمن\r\nمؤمن ممكن است از مرگ كراهت داشته باشد ، براى رفع كراهت او در حديث مهمى مسائلى ذكر شده به اين صورت :\r\nبه ملك‌الموت مىفرمايند : مانند بنده‌اى كه جلوى آقاى خود حاضر شود ، به بالين بندهء من حاضر شو و از طرف من به او سلام برسان و به او بگو : خداوند منتظر لقاى روح توست ، اگر بندهء من به مرگ راضى شد و اجازهء قبض روح داد او را به عالم بعد منتقل كن ، ورنه براى عبورش از عالم مادى به عالم آخرت و جلب رضايت او وسيلهء ديگر فراهم كنم .\r\nچون ملك‌الموت به بالين مؤمن محتضر آيد و سلام حق را برساند و از او اجازهء قبض روح خواهد ، مؤمن مىگويد : ميل دارم در دنيا بمانم و به عبادت حق مشغول باشم .\r\n\r\n\r\n","description":"","footnote":"\r\n( 1 ) - عرفان اسلامى : 6 / 104 .\r\n( 2 ) - عرفان اسلامى : 6 / 105 .\r\n","page_name":" 252 ","page_number":256},
  {"content":"\r\n\r\nملك‌الموت عرض مؤمن را به حق عرضه مىدارد ، خداوند مىفرمايد : از جاى او در بهشت دستهء گلى چيده و براى بو كردن به او عطا كن ، سپس پرده را كنار بزن تا جاى خويش را در بهشت ببيند ، اگر به مشاهده كردن مقام خود و بوييدن بوى گل از گلستان بهشتى راضى به موت شد او را قبض روح كن ورنه وسيلهء ديگرى براى رضايتش فراهم كنم .\r\nمؤمن چون آن اوضاع را ببيند راضى به موت شود ، ولى بعضى از مؤمنان كه از مقامات روحى بلندترى برخوردارند با ديدن بهشت و بوييدن آن دسته گل راضى به موت نمىشوند و علاقه دارند جهت تهيهء توشهء بيشتر براى آخرت خود در دنيا به مانند .\r\nچون ملك‌الموت عدم رضايت آنان را به موت اعلام مىكند خداوند مىفرمايد : به بالينش حاضر شو كه اين بار براى حركت به آخرت آمده است ! چون ملك‌الموت براى مرتبهء سوم به بالين مؤمن مىآيد ، مىبيند پيامبر اسلام صلى الله عليه و آله از طرف راست و على عليه السلام از طرف چپ و حسن و حسين عليهما السلام از دو طرف پاى محتضر و حضرت زهرا عليها السلام و ساير ائمه عليهم السلام گرداگرد او صف كشيده و روح پاك افرادى چون سلمان و ابوذر آنجا حاضر است ، ملك‌الموت مىگويد : خوشا به حال تو اى مؤمن كه پيامبر و اوصياى او همه به ديدنت آمده‌اند ، اگر اجازه دهى تو را قبض روح كنم كه با آن‌ها در بهشت برين قدم گذارى ، محتضر مىگويد : زود مرا قبض روح كن ؛ زيرا با آمدن مواليانم موت بر من گوارا است ، پس ملك الموت در كمال محبت و آسانى وى را قبض روح مىكند ! « 1 »\r\n\r\n247 - حضور معصوم بر بالين مؤمن محتضر\r\n« سفينة البحار » از حارث اعور همدانى نقل شده است كه :\r\n\r\n\r\n","description":"","footnote":"\r\n( 1 ) - عرفان اسلامى : 6 / 105 .\r\n","page_name":" 253 ","page_number":257},
  {"content":"\r\n\r\nدر نخلستان كوفه حضور مبارك امام على عليه السلام مشرف شدم و پيرمردى را حضور آن جناب ديدم ، از حضرت پرسيدم : اين پيرمرد كيست كه تاكنون او را نديده‌ام ؟ فرمود :\r\nخضر است از من مىپرسد از عمر دنيا چقدر باقى مانده و من از او سؤال مىكنم از عمر دنيا چه اندازه رفته و من به آنچه از آن پرسيد داناترم .\r\nاى حارث ! خداوند مهربان طبق رطبى براى ما فرستاد ، خضر هر چه از خرماها مىخورد هسته‌هاى آن را به دور مىافكند ، ولى من هسته‌هاى آن را در كف خود جمع نمودم . حارث عرض كرد : به من عنايت كنيد . حضرت هسته‌ها را به من داد و من آن‌ها را كاشتم پس از اندك مدتى تبديل به نخل بارآور شد كه هرگز مانند آن را كسى نديده بود .\r\nسپس به حضرت على عليه السلام عرض كردم : دوست دارم به من لطف و محبت كرده در منزل من صرف غذايى بنماييد ، حضرت فرمود : مىآيم به شرط آن كه خود را به زحمت نيندازى ، به طورى كه خواسته باشى از خارج چيزى تهيه كنى !\r\nحارث مىگويد : قبول كردم . حضرت با يك دنيا صفا و صميميت به خانهء من آمد ، مقدارى نان خشكيده جلوى حضرت گذاشتم ، حضرت مشغول خوردن شد ، سپس مقدارى پول از آستين خود بيرون آوردم ، عرض كردم : اگر اجازه بدهيد با اين وجه چيزى تهيه كنم . فرمود : عيبى ندارد اين وجه از چيزهايى است كه در خانه توست . گفتم : از خارج خودت را به زحمت نيندازى ! آن گاه عرض كردم : اى مولاى من ! از آنچه از مردم دربارهء شما مىشنوم خيلى ناراحت هستم . فرمودند : چه مىشنوى ؟ عرضه داشتم : مردم نسبت به شما سه دسته‌اند :\r\n1 - دسته‌اى غلو كنند و نسبت به شما قائل به الوهيت‌اند !\r\n2 - دسته‌اى شما را به امامت و خلافت قبول ندارند !\r\n3 - و يك دسته از مردم مانند من ، شما را جانشين پيامبر و حجت خدا مىدانند .\r\nحضرت فرمود : اى حارث ! بهترين اين سه دسته آنانى مىباشند كه قدم در حد وسط\r\n\r\n","description":"","footnote":"","page_name":" 254 ","page_number":258},
  {"content":"\r\n\r\nگذارده و از افراط و تفريط در پرهيزند ، مرا از حد بندگى خدا بالا نمىآورند و از مقام خلافت الهى و امامت پايين نمىبرند مانند تو و امثال تو .\r\nبعد فرمود : اى حارث ! تو را بشارت باد كه در نزد مرگ و نزد صراط و نزد كوثر و نزد مقاسمه مرا خواهى ديد .\r\nعرض كردم مقاسمه كدام است ؟ فرمود : نزد جهنم ؛ زيرا من مردم را به دو قسمت تقسيم مىكنم ، به آتش مىگويم بگير اين را كه دشمن من است و رها كن آن را كه دوست و ولى من است .\r\nاى حارث ! چنانچه من دست تو را گرفته‌ام روزى پيامبر صلى الله عليه و آله دست مرا گرفته بود و به من فرمود :\r\nچون روز قيامت شود من دست مىاندازم و قائمه عرش حق را مىگيرم و تو دست مىاندازى و دامن مرا مىگيرى و اولاد تو دست مىاندازند و دامن تو را مىگيرند و شيعيان دست مىاندازند و دامن اولاد تو را مىگيرند ، پس خداوند به پيامبر خود را با آن‌هايى كه به او متمسك‌اند امر مىنمانيد داخل بهشت شوند .\r\nچون حارث اين حديث را از امام على عليه السلام شنيد ، از خدمت او مرخص شد در حالى كه از شدت خشنودى دامن قباى او به زمين كشيده مىشد و مىگفت : ديگر مرا باكى نيست كه چه وقت مرگ به سراغم بيايد ! « 1 »\r\n\r\n248 - پيامبر صلى الله عليه و آله بر بالين مؤمنان\r\nدر « الكافى » آمده كه : حضرت صادق عليه السلام فرمودند :\r\nمؤمن در وقت مرگ چشمش اشك آلود مىشود ، آن وقتى است كه چشم او به\r\n\r\n\r\n","description":"","footnote":"\r\n( 1 ) - عرفان اسلامى : 6 / 106 .\r\n","page_name":" 255 ","page_number":259},
  {"content":"\r\n\r\nپيامبر صلى الله عليه و آله مىافتد ، آيا شما نديده‌ايد هرگاه كسى چشمش به محبوبى كه سال‌ها او را نديده بيفتد بىاختيار گريه مىكند « 1 » .\r\n\r\n249 - با او مدارا كن\r\nدر « كشف الغمة » از حضرت باقر عليه السلام روايت شده كه فرمود :\r\nحرام است روحى از جسدى مفارقت كند تا آن كه پنج تن آل عبا ، محمد و على و فاطمه و حسن و حسين عليهم السلام را نبيند ، اگر محتضر از دوستان آن‌ها باشد به ملك‌الموت مىگويند با او مدارا كن كه از مواليان ماست و اگر از دشمنان باشد مىگويند به او در قبض روح سخت‌گيرى كن ! « 2 »\r\n\r\n250 - عظمت ملكوت\r\nدر آسمان ملكى است به نام حزقائيل داراى هيجده هزار بال پر قدرت ، ما بين هر بال او تا بال ديگر پانصد سال راه ملكوتى است .\r\nروزى به خاطرش گذشت آيا در فوق عرش چيزى هست ، خداوند قادر بال‌هاى او را دو چندان كرد و به او امر به پرواز فرمود ، آن ملك راه پريدن گرفت بيست هزار سال به سال‌هاى ملكوتى پريد بجايى نرسيد ، باز بال‌ها و قدرت او مضاعف شد و به امر حق به پريدن ادامه داد ، سى هزار سال ملكوتى ديگر پريد ولى به سر يك ستون از ستون‌هاى بىشمار عرش نرسيد ، خداوند عالم به او وحى كرد اگر تا قيامت دنبال پريدن خود را ادامه دهى به آخر يك قائمه عرش نخواهى رسيد ، ناگهان ملك فرياد زد :\r\n\r\n\r\n","description":"","footnote":"\r\n( 1 ) - عرفان اسلامى : 6 / 108 .\r\n( 2 ) - عرفان اسلامى : 6 / 108 .\r\n","page_name":" 256 ","page_number":260},
  {"content":"\r\n\r\nسُبْحانَ رَبِّىَ الْأعْلى وَبِحَمْدِهِ « 1 » .\r\n\r\n251 - بداند كه خودش را مسخره كرده\r\nپيامبر اسلام صلى الله عليه و آله از حضرت احديت نقل مىكند كه فرمود : هرگاه من مطلع شوم بر دل مؤمن و بدانم كه او بندگى مرا دوست مىدارد و در اطاعت من ثابت و راسخ است ، من مباشر تقويم و سياست او مىشوم يعنى او را در نظر خلائق عزيز و محترم مىدارم و هيبت و سياست او را در نظر خلائق عزيز و محترم مىدارم و هيبت و سياست او را در دل مردم مىاندازم ، يا آن كه متكفل احوال او شده و جميع ما يحتاج او را از قليل و كثير و جليل و حقير ، در دنيا و آخرت برايش مقرر مىنمايم .\r\nو هر كس در نماز مشغول به غير من باشد و از ياد من در غفلت بسر برد گويا به من استهزا كرده ولى بداند كه خودش را مسخره كرده و باعث شده از رحمت من دور بماند و نيز بايد بداند كه من چنين غافل و بىخبرى از حقايق نماز را در ديوان زيانكاران مىنويسم و در قيامت با اهل خسران محشور مىكنم « 2 » .\r\n\r\n252 - تا صبح به نماز ايستادند\r\nشب عاشورا را در نظر بياوريد ، گرگان درندهء صحراى ضلالت و سگان وادى ظلمت و وحشيان بيابان پستى و دنائت ، گروه گروه براى كشتن بهترين فرزند آدم وارد كربلا مىشوند ، در خيام عاشقان الهى و تربيت يافتگان مكتب ربوبى قحط آب است ، صدايى جز صداى اسلحه‌ها و عربده‌هاى دشمن و مناجات و گريه‌هاى دوستان حق و ناله زن و فرزند پيامبر شنيده نمىشود ، بر حسين عزيز اين عارف عاشق و محب صادق\r\n\r\n\r\n","description":"","footnote":"\r\n( 1 ) - عرفان اسلامى : 6 / 113 .\r\n( 2 ) - عرفان اسلامى : 6 / 118 .\r\n","page_name":" 257 ","page_number":261},
  {"content":"\r\n\r\nو سرحلقهء شهيدان و يارانش مسلم است كه از طلوع آفتاب فردا تا بعد از ظهر قطعه قطعه خواهند شد و بدن عريان آنان در تَفْ آفتاب خواهد ماند و زن و بچهء آنان كه عيال و ناموس خداى جهان آفرين‌اند به اسارات برده خواهند شد ، در وسط چنين درياى پر موج و بيابان پر حادثه‌اى ، در كمال انبساط و نشاط و عشق و محبت و رضايت و خشنودى از مولا و محبوب خود و ياران و زن و فرزندش تا صبح به نماز ايستادند و حتى نماز شب خود را پس از اين كه شب از نيمه گذشت به بهترين وجه ادا كردند و اين پاكان و هماهنگان با حق و عاشقان جان بركف ، در تشهّد تمام ركعات به عالىترين وجه ممكن به اين معنى شهادت دادند كه معبودى به حقيقت جز وجود مقدس خداى عالم آفرين وجود ندارد و وحدانيت و بىشريكى مخصوص ذات اقدس اوست و به فرمودهء حضرت صادق عليه السلام : در اين ورطهء هولناك با تمام وجود و از سر عشق و محبت و سوز و ساز ثناى خدا گفتند و معرفت و الا و عمل خالص و اقرار به وحدانيت حق را نثار پيشگاه معشوق كرده و با نماز اول شب تا سحرشان رضايت و خشنودى خود را نسبت به آن همه ابتلا و مصيبت كه عامل رشد و كمال آنان و بيدارى جهانيان تا قيامت بود اعلام نمودند « 1 » .\r\n\r\n253 - برترين عبادت كدام است ؟\r\nراوى مىگويد : به امام باقر عليه السلام عرض كردم : برترين عبادت كدام است ؟ فرمود : چيزى نزد خداوند افضل از اين نيست كه از او از آنچه نزد اوست در خواست شود و كسى نزد خداوند مبغوض‌تر نيست از انسانى كه از عبادت حق كبر ورزد و از آنچه نزد اوست نخواهد « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 6 / 129 .\r\n( 2 ) - عرفان اسلامى : 6 / 195 .\r\n","page_name":" 258 ","page_number":262},
  {"content":"\r\n\r\n\r\n254 - مگو كار از كار گذشته\r\nميسر مىگويد : حضرت صادق عليه السلام به من فرمود ، در پيشگاه حضرت حق دعا كن و مگو كار از كار گذشته ، آنچه مقدر شده همان مىشود و براى دعا اثرى نيست .\r\nهمانا نزد خداوند عزوجل منزلت و مقامى است كه به آن نتوان رسيد مگر به دعا و گدايى ، اگر بنده‌اى دهان خود را ببندد و دعا نكند چيزى نصيبش نمىشود ، پس دعا كن تا به تو عنايت شود ، اى ميسر هيچ درى نيست كه كوبيده شود مگر اين كه اميد آن هست كه به روى كوبنده باز شود « 1 » .\r\n\r\n255 - هفتاد سال تب به سراغم نيامده\r\nدوستى داشتم عاشق دين و دلسوز مسائل الهى ، داراى هفتاد سال عمر ، به من گفت :\r\nوقتى كه عمرم قريب به ده سال بود ، گرفتار تب سوزنده سختى شدم ، طب و طبيب از علاجم عاجز شد ، پدرم مرا در آغوش گرفت و نزد سيدى بيدار و صاحب نفسى با حال برد و داستان رنج مرا براى او بازگفت ، آن مرد سرى به جانب آسمان برداشت ، آن گاه روى به من كرد و گفت : اى تب سوزنده ! او را رها كن . لحظه‌اى نگذشت كه تب مرا رها كرد و تا اين زمان كه هفتاد سال از عمرم گذشته تب به سراغم نيامده « 2 » .\r\n\r\n256 - دو داستان از مرحوم محدّث\r\nفرزند مرحوم محدث قمى صاحب كتب ارزنده‌اى چون « سفينة البحار » ، « مفاتيح الجنان » و « الكنى و الالقاب » و . . . برايم نقل كرد ، پدرم دچار چشم درد شديدى شد ، اطباى عراق از علاجش عاجز شدند ، روزى از مادرم خواست كتاب « الكافى » را به او\r\n\r\n\r\n","description":"","footnote":"\r\n( 1 ) - عرفان اسلامى : 6 / 195 .\r\n( 2 ) - عرفان اسلامى : 6 / 201 .\r\n","page_name":" 259 ","page_number":263},
  {"content":"\r\n\r\nبدهد ، كتاب را از دست همسرش گرفت و گفت : اين كتاب مايه از اهل بيت رسول اللّه عليهم السلام دارد و امكان ندارد خداوند به وسيلهء ماليدن اين كتاب به چشم مرا از درد ديده خلاص نكند ، چشم به حق دوخت و با دلى سوخته كتاب « الكافى » را بر چشم ماليد ، ديدهء او از درد و الم رهايى يافت .\r\nديگر اين كه : پدرم دچار مرض سختى شد ، دارو نسبت به او از اثر افتاده بود ، پس از رنج بسيار به مادرم گفت : اين انگشتان من سال‌هاست كه آثار اهل بيت عليهم السلام را مىنويسد ، اگر اثرى الهى در اين انگشتان نباشد بايد آن را قطع كرد ، ظرفى پاك بياورد و مقدارى آب در كنار آن بگذارد ، آب و ظرف را به حضور آن مرد الهى آورد ، انگشتانش را در آن ظرف گرفت و آب بر روى آن ريخت و آن آب را در حالى كه به سبب آن از خداوند طلب شفا كرده بود خورد و از بيمارى برخاست « 1 » .\r\n\r\n257 - از آنان بازرسى نكنم\r\nحضرت صادق عليه السلام فرمود : خداى عزوجل به موسى عليه السلام وحى فرمود : كه همانا بندگان من به چيزى محبوب‌تر از سه خصلت به من تقرب نجستند ، عرضه داشت : خداوندا ! كدام است ؟\r\nفرمود : زهد در دنيا ، ورع و پارسايى در برابر معاصى و گريه از خوف من ، عرضه داشت : خداوندا ! پاداش دارنده اين سه خصلت چيست ؟\r\nخداوند فرمود : اى موسى ! اما آنان كه در دنيا زهد ورزيدند در بهشت باشند و اما آنان كه از ترس من گريه كنند در بلندترين منازلند و احدى با آنان در آن منازل شريك نباشد و اما آن‌ها كه از نافرمانىهاى من بپرهيزند ، پس من به وقتى كه در قيامت همه مردم را تفتيش\r\n\r\n\r\n","description":"","footnote":"\r\n( 1 ) - عرفان اسلامى : 6 / 202 .\r\n","page_name":" 260 ","page_number":264},
  {"content":"\r\n\r\nو بازرسى كنم ، از آنان بازرسى و تفتيش نكنم « 1 » .\r\n\r\n258 - پروردگار را بخوان\r\nاسحاق بن عمار مىگويد : به حضرت صادق عليه السلام عرض كردم : من دعا مىكنم و ميل دارم گريه كنم ، ولى گريه‌ام نمىآيد و چه بسا به ياد برخى از مردگان خانواده‌ام مىافتم پس رقت مىكنم و اشك مىريزم ، آيا اين كار درست است ؟ فرمود : آرى ، آن‌ها را به ياد آر و چون رقت كردى گريه كن و پروردگار تبارك و تعالى را بخوان و به درگاه حضرتش دعا كن « 2 » .\r\n\r\n259 - بهترين حال مقربين\r\nعلى بن ابى حمزه مىگويد : حضرت صادق عليه السلام به ابىبصير فرمود :\r\nاگر از وقوع چيزى ترس داشته باشى ، يا حاجتى خواستى ، به نام خدا دعا آغاز كن و او را چنانچه شايسته اوست تمجيد و ستايش كن و بر پيامبر صلى الله عليه و آله صلوات فرست و حاجت خود را بخواه و خود را به گريه وادار كن اگر چه بسا اندازه سر مگسى باشد ، همانا پدرم هميشه مىفرمود : نزديك‌ترين حالى كه عبد به پروردگار عزوجل دارد آن زمانى است كه در سجده باشد در حالى كه اشك مىريزد « 3 » .\r\n\r\n260 - دسته جمعى دعا كنيد\r\nحضرت صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - عرفان اسلامى : 6 / 211 .\r\n( 2 ) - عرفان اسلامى : 6 / 212 .\r\n( 3 ) - عرفان اسلامى : 6 / 212 .\r\n","page_name":" 261 ","page_number":265},
  {"content":"\r\n\r\nهيچ چهل نفرى براى دعا نزد هم اجتماع نكنند و خداى عزوجل را در كارى نخوانند جز اين كه خداوند دعاى آن‌ها را مستجاب كند ، پس اگر چهل نفر نبودند و چهار نفر بودند نزد هم جمع شوند و ده بار خداى عزوجل را بخوانند ، خداوند دعايشان را اجابت كند و اگر چهار نفر با هم نباشند و يك نفر باشد كه چهل مرتبه خدا را بخواند ، خداى عزيز جبار دعايش را اجابت كند « 1 » .\r\n\r\n261 - براى همه دعا كنيد\r\nامام صادق از رسول اكرم صلى الله عليه و آله نقل مىكند : هرگاه يكى از شما دعا كرد ، همه را دعا كند ، زيرا به اجابت نزديك‌تر است « 2 » .\r\n\r\n262 - از تأخير در اجابت نترسيد\r\nاحمد بن محمد بن ابىنصر مىگويد : به حضرت رضا عليه السلام عرض كردم :\r\nقربانت ، من چند سال است ، از خداوند حاجتى خواسته‌ام ، از تأخير اجابتش در دلم شبهه و نگرانى آمده ، فرمود : اى احمد ! مبادا شيطان بر دلت راهى باز كند ، تا تو را به ميدان نااميدى ببرد ، همانا امام باقر عليه السلام فرمود :\r\nهر آينه مؤمن از خدا حاجتى بخواهد و اجابت آن تأخير افتد ، اين تأخير براى محبوبيت آواز و صداى گريه او در نزد خداست ، سپس فرمود : به خدا سوگند آنچه خداى عزوجل براى مؤمنان از آنچه خواهند پس‌انداز كند بهتر است براى آنان از آنچه زود عطا شود ، دنيا مگر چه اندازه ارزش دارد ؟\r\nامام باقر عليه السلام مىفرمود :\r\n\r\n\r\n","description":"","footnote":"\r\n( 1 ) - عرفان اسلامى : 6 / 216 .\r\n( 2 ) - عرفان اسلامى : 6 / 217 .\r\n","page_name":" 262 ","page_number":266},
  {"content":"\r\n\r\nسزاوار است دعاى مؤمن در حال آسايش همانند دعاى او در حال سختى باشد و آنچه به او داده شد او را از دعا سست نكند ، پس تو از دعا خسته مشو ؛ زيرا دعا در نزد خدا منزلتى بس بزرگ دارد .\r\nبر تو باد به شكيبايى و دنبال روزى حلال رفتن و صلهء رحم ، مبادا با مردم اظهار دشمنى كنى ؛ زيرا ما خاندانى هستيم كه پيوند كنيم با هر كه از ما ببرد و نيكى كنيم هر كه به ما بدى كند ، پس به خدا سوگند در اين كار سرانجام نيكويى ببينم چه در دنيا چه در آخرت .\r\nهمانا كسى كه در اين دنيا داراى نعمت است اگر هرگاه درخواست چيزى از خدا كند و به او داده شود حرصش زياد گردد و جز آن را نيز بخواهد و در نتيجه نعمت خداوند در چشم او كوچك و خوار گردد و از هيچ چيز سير نشود و چون نعمت فراوان شود مسلمان از اين راه به خطر افتد و اين خطر به خاطر آن حقوقى است كه بر او واجب شود و به خاطر آن چيزى است كه بيم رود بواسطهء اين حقوق در فتنه و آزمايش افتد و در اداى آن‌ها كوتاهى نمايد .\r\nبگو بدانم : اگر من به تو چيزى گفتم به آن اعتماد دارى ؟ عرض كردم : فدايت گردم ، اگر به گفتهء شما اعتماد نكنم پس به گفتار چه كسى اعتماد كنم ؟ با اين كه شما حجت خداوند بر خلق او هستى .\r\nفرمود : پس تو به خدا و وعده‌ها و گفتارهاى او اعتمادت بيشتر باشد ؛ زيرا خداوند به تو وعدهء اجابت داده است ، يا اين كه اجابت دعاى تو به موعدى واگذار شده .\r\nآيا خداوند نفرموده :\r\nهرگاه بندگانم مرا از تو بپرسند ، پس همانا من نزديكم و اجابت كنم دعاى آن كه مرا بخواند .\r\nو همچنين فرمود :\r\nاز رحمت خدا نوميد مباشيد .\r\nو در سورهء بقره فرموده :\r\n\r\n","description":"","footnote":"","page_name":" 263 ","page_number":267},
  {"content":"\r\n\r\nخداوند به فضل و آمرزش نويدتان دهد .\r\nپس تو به خداى عزوجل اعتمادت از ديگران بيشتر باشد و در دل خود جز خوبى راه ندهيد كه آمرزيده‌ايد « 1 » .\r\n\r\n263 - اجابت او را به تأخير اندازيد\r\nحضرت صادق عليه السلام مىفرمايد : همانا مؤمن خداوند را در حاجتش بخواند و خداى عزوجل فرمايد : اجابت او را به تأخير اندازيد كه به صدا و دعاى او شوق دارم ، چون روز قيامت شود خداى عزوجل فرمايد : اى بندهء من ! مرا خواندى و من اجابت دعايت را به تأخير انداختم ، اكنون به جاى آن تأخير ، ثواب تو چنين و چنان است و باز دربارهء فلان چيز و فلان چيز مرا خواندى ولى من اجابت دعايت را عقب انداختم ، اكنون پاداش تو چنين و چنان است ، سپس حضرت صادق عليه السلام فرمود : مؤمن آرزو مىكند اى كاش هيچ دعايى از او در دنيا مستجاب نمىشد ، به خاطر آن ثوابى كه در آخرت مىبيند « 2 » .\r\n\r\n264 - خاطرات را از غير او خالى كن\r\nاز رسول اكرم صلى الله عليه و آله پرسيدند : اسم اعظم كدام است ؟ فرمود : نام‌هاى حضرت او همه عظيم و بزرگ است ، تو خاطرت را از ما سوى اللّه خالى كن ، سپس به هر اسمى كه خواستى او را بخوان كه براى او نامى عظيم‌تر از نام ديگر نيست ، تفاوت در نام‌ها به اعتبار زيادتى و كمى توجه توست و تأثير و عدم تأثير دعا بستگى به توجه و عدم توجه تو دارد ، او واحد قهار است « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 6 / 217 .\r\n( 2 ) - عرفان اسلامى : 6 / 220 .\r\n( 3 ) - عرفان اسلامى : 6 / 237 .\r\n","page_name":" 264 ","page_number":268},
  {"content":"\r\n\r\n\r\n265 - از وجود مقدس او جواب شنيدم\r\nامام صادق عليه السلام فرمود :\r\nيك بار مولايم را براى مطالبى خواند ، پيش از آن كه در دعايم عرض حاجت كنم از وجود مقدس او جواب شنيدم ، از لذت اين جواب ، به حاجتم به اتمام وجودم بىتوجه گرديدم ، چرا كه اقبال مولا به عبد ، به وقت دعاى عبد بزرگ‌تر و برتر از آن چيزى است كه عبد مىخواهد ، گر چه بهشت و نعيم ابد آن باشد . كلمه « نسيت » در روايت به معناى بىتوجهى و خالى كردن ذهن از مطلوب است نه به معناى فراموشى « 1 » !\r\n\r\n266 - فلسفهء روزه\r\nهشام بن حكم فلسفه روزه را از حضرت صادق عليه السلام پرسيد ، حضرت فرمود : وجوب روزه براى ايجاد مساوات بين غنى و فقير است ، به اين معنا كه غنى تا شدت نبيند ، در گذرگاه رحمت نسبت به فقير قرار نمىگيرد ، اين غنى است كه هر چه بخواهد برايش فراهم است ، بايد مزه سختى را بچشد تا به عنايت خدا بين او و فقير فاصله كم شود ، رنج گرسنگى و تشنگى را به او مىچشاند تا بر ضعيف رقت آرد و بر گرسنه ترحم كند « 2 » .\r\n\r\n267 - چگونه بايد روزه گرفت\r\nامام صادق عليه السلام فرمود : هرگاه روزه گرفتى بايد گوش و چشم و مو و پوستت روزه باشد ، اعضا و جوارح ديگر را نيز شمرد و فرمود روز روزه داشتنت مانند روز عادى و خوردنت نباشد « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 6 / 240 .\r\n( 2 ) - عرفان اسلامى : 6 / 251 .\r\n( 3 ) - عرفان اسلامى : 6 / 252 .\r\n","page_name":" 265 ","page_number":269},
  {"content":"\r\n\r\n\r\n268 - چه شرايط سنگينى است\r\nامام باقر عليه السلام فرمود : پيامبر صلى الله عليه و آله به جابر بن عبداللّه گفتند : اى جابر ! اين است ماه رمضان ، هر كس روزش را روزه بگيرد و شبش را به عبادت برخيزد و شكم و شهوتش داراى عفت باشد و زبانش را از تمام گناهان زبان حفظ كند ، مانند بيرون آمدن از ماه از گناهانش بيرون مىرود ، جابر عرضه داشت : چه حديث خوبى است ، پيامبر فرمود : چه شرايط شديد و سنگينى است « 1 » .\r\n\r\n269 - نشنيدى مريم چه گفت ؟\r\nامام صادق عليه السلام فرمود :\r\nروزه ، فقط روزه از خوردن و آشاميدن نيست ، براى روزه شرط هست كه بايد آن را حفظ كنى تا روزه‌ات روزهء تمام و كاملى شود و آن شرط سكوت وجود توست ، نشنيدى مريم بنت عمران گفت : نذر كردم روزه باشم و با انسانى امروز سخن نگويم . يعنى در حال سكوتم ، پس چون روزه گرفتيد ، زبان از دروغ حفظ كنيد و چشم از نامحرمان ببنديد ، با هم دعوا نكنيد ، به هم حسد نبريد ، از هم غيبت نكنيد ، با يكديگر دشمنى ننمائيد ، به هم دروغ نگوئيد ، مباشرت خلاف نداشته باشيد ، با هم مخالفت نكنيد ، از غضب و ناسزا و شماتت و مسخره كردن و جدال و دشمنى و ظلم و سبك سرى و زجر دادن به يكديگر بپرهيزيد .\r\nاز ياد خداو نماز غفلت نكنيد ، صمت و سكوت از هر گناه مربوط به زبان را رعايت نماييد ، بردبارى و استقامت و صدق را مراعات كنيد و دورى از شر و اجتناب از قول زور و كذب و افترا و خصومت و ظن سوء و غيبت و سخن‌چينى را نصب العين خود قرار دهيد .\r\n\r\n\r\n","description":"","footnote":"\r\n( 1 ) - عرفان اسلامى : 6 / 253 .\r\n","page_name":" 266 ","page_number":270},
  {"content":"\r\n\r\nخود را مشرف به آخرت ببينيد و منتظر آن ايام باشيد ، چشم داشت به وعده خدا داشته و در راه رسيدن به لقاى او قرار گيريد ، آرامش و وقار و خشوع و خضوع به خرج دهيد و ذلت عبد خائف از مولا را در خود تحقق دهيد ، در مقام خوف و رجا و رغبت و رهبت باشيد ، به نحوى كه دل‌هاى خود را از عيوب پاك كرده و درون را از حقه بازى پيراسته و جسم را از آلودگىها شسته باشيد ، تا از ما سوى اللّه آزاد شده و با اين روزه كه داراى چنين سكوتى از همه گناهان است به ولايت خدا پيوسته باشيد ، گناهانى كه خداوند شما را در ظاهر و باطن از آن نهى كرده است .\r\nحق خشيت او را در نهان و آشكار به جاى آر و در ايام روزه وجودت را به حق ببخش ، به نحوى كه قلب را براى او فارغ كنى و دل را براى اجراى امر او منصوب نمايى ، چون چنين كردى به حقيقت روزه‌دار شدى و امر مولايت را اطاعت كردى و هر چه از اين برنامه كم بگذارى به مقدار آن از ارزش روزه‌ات كم مىشود ، تا اين كه حضرت صادق عليه السلام فرمود :\r\nروزه فقط خوددارى از خوردن و آشاميدن نيست ، خداوند روزه را حجاب بين عبد و تمام گناهان فعلى و قولى قرار داد ، آن كس كه اين شرايط را عمل كند روزه را افطار كرده كه روزه داران چقدر اندك‌اند و گرسنگان چه زيادند « 1 » .\r\n\r\n270 - مبارك شديد\r\nامام باقر عليه السلام فرمود :\r\nخداوند تعالى را ملائكه‌اى است كه موكل بر روزه‌داران‌اند ، از روز اول ماه تا آخر آن براى روزه‌داران طلب مغفرت كنند و هر شب به وقت افطار فرياد مىزنند ، اى بندگان خدا ! شما را بشارت باد كه گرسنگى كمى كشيديد و به دنبال آن سيرى شما زياد است ،\r\n\r\n\r\n","description":"","footnote":"\r\n( 1 ) - عرفان اسلامى : 6 / 254 .\r\n","page_name":" 267 ","page_number":271},
  {"content":"\r\n\r\nمبارك شديد و مبارك شد در شما ، چون شب آخر شود فرياد كنند ، اى عباد خدا ! بر شما بشارت باد كه خداوند شما را آمرزيد و توبه شما را قبول كرد ، بنگريد كه پس از اين ماه زندگى را چگونه از سر مىگيريد « 1 » .\r\n\r\n271 - زكات بدن\r\nنبىّ اكرم صلى الله عليه و آله به اصحاب فرمودند :\r\nشما را به چيزى خبر دهم كه اگر عمل كرديد شيطان از شما دور شود به مانند دورى مشرق از مغرب ؟ عرضه داشتند : آرى ، فرمودند : روزه رويش را سياه مىكند ، صدقه پشتش را مىشكند ، حب فى اللّه و كمك به عمل صالح او را مستأصل و بيچاره مىكند ، استغفار رگ قلبش را مىگيرد و براى هر چيزى زكات است زكات بدن‌ها روزه است « 2 » .\r\n\r\n272 - داستانى شگفت از مبارزه با نفس\r\nسال 1364 هجرى شمسى در اصفهان براى سخنرانى دعوت شده بودم .\r\nمىدانستم اصفهان روزگارى مركز زندگى بسيارى از اولياى خدا و عالمان كامل بود .\r\nشهر ، شهر حكيمان ، فقيهان ، فيلسوفان ، عارفان ، عاشقان ، كاملان و شهيدان خداست ، بر همگان لازم است كه اين حيثيات و سرمايه‌هاى اين شهر را حفظ كنند .\r\nدر مدت اقامتم ، عاشقانه به دنبال زيارت قبور مردان الهى ، يا آنان كه چهره‌هاى الهى را زيارت كرده ، بودم .\r\nبيشتر گشتم ، كمتر موفق شدم ، سرمايه‌هاى عظيم از دنيا رفته بودند ، در گوشه و كنار شهر به ندرت كسانى پيدا مىشدند كه يا خود اهل حال بودند يا با اهل حال گذشته سر\r\n\r\n\r\n","description":"","footnote":"\r\n( 1 ) - عرفان اسلامى : 6 / 255 .\r\n( 2 ) - عرفان اسلامى : 6 / 263 .\r\n","page_name":" 268 ","page_number":272},
  {"content":"\r\n\r\nو سرّى داشتند .\r\nيك شب چهره‌اى نورانى در جلسه‌اى كه براى تبليغ به پا بود حضور يافت ، قيافه ملكوتى او مرا جذب كرد ، از احوالش پرسيدم ، گفتند : عالمى بزرگوار و سيدى كريم النفس و شخصيتى گمنام است كه سى سال محضر فيلسوف بزرگ مرحوم حاج آقا رحيم ارباب را درك كرده است . گرچه خودم دو بار آن مرد بزرگ را ديده بودم ولى از حالات و روحيات و اخلاقياتش آن چنان كه بايد آگاه نبودم .\r\nبه زيارت آن مرد شتافتم ، تا با يك تير دو نشان زده باشم . هم از معنويت او بهره ببرم ، هم از اوصاف و كمالات استادش بشنوم .\r\nمجالسى با او نشستم ، گفتگوها بين اين شرمنده و او رفت ، مىگفت : معمولًا يك هنرمند به خصوص يك عالم مشهور علاقه‌مند است بيش از پيش شناخته شود و چهره كند ، طبع علم طبع خودنمايى ، غرور ، خودشناساندن و شهرت است ، يك عالم مىخواهد تمام مردم از علمش ، از تأليفاتش ، از حسن عملش و به خصوص از قدرت درس دادنش مطلع شوند ، تا از اين اطلاع لذت ببرد و نيز سبيلى از چربى ماديت چرب كند ، دنبال جايى مىگردد كه درسش و حضور شاگردانش در برابر ديدگان مردم چشمگير باشد ، تا در بين مردم مشهور گردد ، ولى استادم حضرت حاج آقا رحيم ارباب به مدت پنجاه سال در مسجدى براى بهترين فضلا و طالبان علم درس مىگفتند ، اما وقت درس اكيداً دستور مىدادند پرده كنار درب مسجد را بيفكنند و آن چنان با صداى آرام درس مىگفت كه فقط صدايش را طلاب بشنوند ، تا كسى نفهمد و نبيند كه چه كسى در اين مسجد درس مىدهد ، اين اخلاق مردى بود كه در زمان خودش در علوم اسلامى به خصوص فقه و تفسير و فلسفه و در عمل و اخلاص و در خدمت به جهان علم و تربيت\r\n\r\n","description":"","footnote":"","page_name":" 269 ","page_number":273},
  {"content":"\r\n\r\nو در مايه‌هاى الهى و عرفانى كم نظير بود ! « 1 »\r\n\r\n273 - همين ده نفر هستند ؟\r\nعيسى بن مريم عليه السلام ، شبى در شهر ناصريه بود ، صاحب خانه به محضر حضرت عرضه داشت : شهر را بيمارانى است كه طبيبان مادى از علاج آنان عاجزند ، اگر اجازه دهيد ، همه را براى شفا به خدمت شما بياورند . عيسى عليه السلام قبول كرد . چون صبح شد ، بيماران را به سر راه عيسى عليه السلام آوردند تا آنان را با دم الهى خود شفا دهد . تعداد آنان را حدود ده نفر ديد ، فرمود : بيماران شما همين ده نفر هستند ؟ عرضه داشتند : آرى ، فرمود : اگر سالم‌هاى اين شهر به اين تعداد باشند برايم اعجاب‌آور است ! « 2 »\r\n\r\n274 - شايد بخل ورزيده باشد\r\nاز اصحاب رسول خدا صلى الله عليه و آله شخصى در جبهه جهاد شهيد شد ، زنى بر او نگريست و فرياد زد : واشهيداه ! پيامبر صلى الله عليه و آله فرمود : از كجا مىدانى شهيد است ، شايد سخن بىمعنى گفته باشد يا از آنچه كه از او كم نمىشد بخل ورزيده باشد ! « 3 »\r\n\r\n275 - برخورد اسلام با بخيل\r\nدر روايت آمده :\r\nپيامبر اسلام صلى الله عليه و آله خانه خدا را طواف مىكردند ، ناگهان مردى را ديدند به پرده كعبه\r\n\r\n\r\n","description":"","footnote":"\r\n( 1 ) - عرفان اسلامى : 6 / 267 .\r\n( 2 ) - عرفان اسلامى : 6 / 281 .\r\n( 3 ) - عرفان اسلامى : 6 / 296 .\r\n","page_name":" 270 ","page_number":274},
  {"content":"\r\n\r\nآويخته و مىگويد : الهى ! به حرمت اين خانه ، مرا بيامرز .\r\nپيامبر صلى الله عليه و آله فرمودند : گناهت چيست ؟ عرض كرد : بالاتر از اين است كه براى شما بگويم !\r\nفرمود : واى بر تو گناه تو بزرگ‌تر است يا زمين‌ها ؟ گفت : گناه من ، فرمود : واى بر تو گناه تو بزرگ‌تر است يا كوه‌ها ؟ گفت : گناه من !\r\nفرمود : گناه تو بزرگ‌تر است يا درياها ؟ گفت : گناه من !\r\nفرمود : گناه تو بزرگ‌تر است يا آسمان‌ها ؟ گفت : گناه من !\r\nفرمود : گناه تو بزرگ‌تر است يا عرش ؟ گفت : گناه من !\r\nفرمود : گناه تو بزرگ‌تر است يا خدا ؟ گفت : خدا بزرگ‌تر و برتر و جليل‌تر است .\r\nفرمود : واى بر تو گناهت چيست ؟ گفت : مردى ثروتمندم ، هرگاه نيازمندى به من مراجعه كند گويى شعله‌اى از آتش به استقبالم مىآيد !\r\nحضرت فرمود : مرا واگذار ، به آتشت مرا دچار مكن ، به خدايى كه مرا به هدايت و كرامت مبعوث كرد ، اگر قائم بين ركن و مقام باشى و سپس هزار هزار سال نماز بخوانى و آن قدر گريه كنى كه از گريه‌ات چشمه‌ها راه افتند و درختان سيراب شوند آن گاه بميرى و در لئامت و پستى اين چنين باشى ، خداوند با رويت به آتش درافكند ، واى بر تو قول حق را نشنيدى كه فرمود :\r\n [ وَ مَنْ يَبْخَلْ فَإِنَّما يَبْخَلُ عَنْ نَفْسِهِ 
  ]  .\r\nو هر كه بخل پيشه كند ، فقط نسبت به [ سعادت و خوشبختى 
  ] خود بخيل است\r\nو در قرآن فرموده :\r\n [ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ 
  ] *  .\r\nو كسانى را كه از بخل و حرصشان بازداشته‌اند ، اينان همان رستگارانند « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 6 / 296 .\r\n","page_name":" 271 ","page_number":275},
  {"content":"\r\n\r\n\r\n276 - زكات\r\nامام صادق عليه السلام مىفرمايد :\r\nفلسفه وجوب زكات آزمايش اغنيا و باز شدن در كمك و يارى به روى محتاجان است .\r\nاگر تمام مردم اداى زكات كنند ، مسلمان فقير و نيازمندى پيدا نمىشود و هر محتاجى به آنچه خداوند واجب كرده بىنياز خواهد شد .\r\nفقر و احتياج و گرسنگى و برهنگى مردم معلول گناه ثروتمندان است ، آن كس كه حقوق الهى را از دارايىاش منع كند ، بر خدا سزاوارست كه وى را از رحمتش محروم نمايد !\r\nقسم به خدايى كه مخلوق را آفريد و سفره روزى را گستراند ، در خشكى و دريا مالى از بين نمىرود مگر به ترك زكات و صيدى در دريا و خشكى صيد نمىشود مگر به ترك تسبيح حق در آن روز .\r\nمحبوب‌ترين مردم در پيشگاه خدا ، سخىترين و دست بازترين آنان است و سخىترين مردم ادا كننده زكات مال است .\r\nآن كس كه از پرداخت حقوق مالىاش به مؤمنان بخل نورزد ، سخىترين انسان‌هاست « 1 » .\r\n\r\n277 - موى خود را در راه جهاد انفاق كرد\r\nزمان رسول گرامى اسلام صلى الله عليه و آله است ، مكتب الهى با تمام قامت رو در روى كفر قرار گرفته ، از هر طرف دشمنان غدار قصد نابودى آيين الهى را دارند ، مسلمانان با كمال قدرت و قوت و صبر و استقامت در برابر كفر مبارزه مىكنند ، استقامت آن روز مردم مؤمن باعث\r\n\r\n\r\n","description":"","footnote":"\r\n( 1 ) - عرفان اسلامى : 6 / 309 .\r\n","page_name":" 272 ","page_number":276},
  {"content":"\r\n\r\nپابرجايى دين خدا شد ، اگر آن روز در برابر آن همه حوادث و پيش‌آمدهاى تلخ صبر نمىكردند ، امروز صداى اسلام و نداى حق شنيده نمىشد .\r\nبين مسلمانان و كفار درگيرى شديدى در شرف وقوع بود ، سردار رشيد اسلام ابو قدامه از جانب پيامبر صلى الله عليه و آله مأمور بسيج نيرو و تداركات جهت آرايش جبهه مسلمانان بود .\r\nمىگويد : براى اعلام برنامه و جمع نيرو و فراهم آوردن تداركات در حركت بودم ، زنى مرا صدا زد ، اهميت ندادم ، دوباره صدا كرد گوش نكردم ، بار سوم كلماتى گفت كه مرا مجبور به ايستادن كرد .\r\nنزديكم آمد ، بسته‌اى را به من داد ، گفت : اى ابو قدامه ! كمك به جبهه حق عليه باطل را واجب مىدانم ، دستم به كلى از مال دنيا تهى است ، در كمال مشقت و سختى بسر مىبرم ، ياراى تحمل عدم كمك به جبهه را نداشتم ، بالاخره قسمتى از موى سرم را چيده و آن را هم چون طناب به هم تنيده‌ام ، شايد در جبهه جهت بستن ركاب يا دهنه مركب رزمنده‌اى به كار رود ، آن را قبول كن و با خود همراه داشته باش تا به موقع لازم از آن استفاده كنى ! !\r\nابو قدامه مىگويد : به جبهه رفتم ، آتش جنگ شعله‌ور شد ، در گرماگرم حملات طرفين طفلى در حدود ده يا يازده ساله به نزد من آمد ، گفت : تيرهايم تمام شده سه چوبه تير به من قرض بده ، تا در قيامت در محضر پيامبر صلى الله عليه و آله تحويلت دهم ، پرسيدم كيستى گفت :\r\nاهل مدينه‌ام ، گفتم : چرا به جبهه آمدى ؟ گفت : عشق خدا مرا به جبهه كشيد ، سه تير به او دادم با هر يك سربازى از دشمن را كشت ، تيرى از جانب كفر بر پيشانيش نشست ، به سرعت بالاى سر او آمدم ، بسته‌اى را به من داد ، گفت : مدينه به مادرم برسان ، همان زنى كه قسمتى از موى سرش را جهت كمك به جبهه به تو داد ، نشانى منزلش را گفت و در لحظات آخر اصرار كرد به محض رسيدن به مدينه سلام مرا به رسول اكرم صلى الله عليه و آله برسان ، چون به مدينه برگشتم ، در خانه او را دق الباب كردم ، دختر كوچكى از خانه در آمد به او\r\n\r\n","description":"","footnote":"","page_name":" 273 ","page_number":277},
  {"content":"\r\n\r\nگفتم : مادر را بگو ابو قدامه‌ام ، زنى موقر بيرون آمد ، به محض ديدن به من گفت : براى تبريك يا تسليت آمده‌اى ، گفتم : كدام يك را به محضر شما تقديم كنم ، گفت : اگر فرزندم زنده برگشته تسليت بگو و اگر شربت شيرين شهادت را از دست ساقى عالم نوشيده تبريك بگو ! !\r\nبا عرض تبريك خبر شهادت عزيزش را اعلام كردم ، مرا به داخل خانه دعوت كرد ، اطاقى را نشان داد كه از وسايل خالى بود ، زنجيرى كنار اطاق افتاده بود ، در حالى اشك مىريخت گفت : اين اطاق فرزند من است ، پدر او در جبهه شهيد شد ، پس از شهادت پدر هر شب به اين اطاق آمده ، زنجير به گردن مىانداخت و پس از فصلى عبادت و گريه از خداى خودش طلب شهادت در عرصهء پيكار مىكرد و اكنون به آرزويش رسيد ! « 1 »\r\n\r\n278 - به طرف من توجه كن\r\nراوى به حضرت صادق عليه السلام عرض كرد :\r\nوقتى قادر به زيارت شما نباشم چه كنم ؟ فرمود : اگر نتوانستى بيايى روز جمعه غسل كن يا وضو بگير و بر بام خانه برو و دو ركعت نماز بخوان و به طرف من توجه كن كه هر كس مرا در حياتم زيارت كند ، پس در مماتم زيارت كرده و هر كس در مماتم مرا زيارت كند ، مانند اين است كه در حياتم زيارتم كرده است « 2 » .\r\n\r\n279 - ارزش احياى فرهنگ اهل بيت\r\nدوستانم را از جانب من سلام برسانيد ، من مىگويم خدا رحمت كند آن بنده‌اى كه با ديگرى بنشيند و در مسائل ما سخن بگويد كه سومى آن‌ها ملكى است كه جهت آنان\r\n\r\n\r\n","description":"","footnote":"\r\n( 1 ) - عرفان اسلامى : 6 / 312 .\r\n( 2 ) - عرفان اسلامى : 6 / 397 .\r\n","page_name":" 274 ","page_number":278},
  {"content":"\r\n\r\nاستغفار كند ، در نشستن شما با يك ديگر و سخن در فرهنگ ما احياى دين ماست ، بهترين مردم بعد از ما كسانى هستند كه در امر ما سخن بگويند و به امر ما برگردند « 1 » .\r\n\r\n280 - استغفار ماهيان دريا براى طالب علم\r\nرسول خدا صلى الله عليه و آله فرمود :\r\nهر كه راهى رود كه در آن دانشى جويد ، خداوند او را به راه بهشت برد و به راستى فرشته‌ها براى طالب علم پرها و بال‌هاى خود را فرو نهند به نشانهء رضايت از او و اين محقق است كه براى طالب علم هر كه در آسمان و زمين است آمرزش خواهد ، تا برسد به ماهيان دريا « 2 » .\r\n\r\n281 - حديثى در صله رحم بگو\r\nمنصور دوانيقى به حضرت صادق عليه السلام عرضه داشت :\r\nحديثى در صلهء رحم بگو تا مهدى پسرم را از آن خبر دهم ، فرمود : پدرانم از جدم على عليه السلام از رسول خدا صلى الله عليه و آله نقل كردند : مردى سه سال بيشتر از عمرش باقى نيست صلهء رحم بجا مىآورد ، خداوند آن را سى سال قرار مىدهد و مردى سى سال از عمرش باقى است قطع رحم مىكند خداوند آن را سه سال قرار مىدهد . سپس اين آيه را تلاوت فرمود :\r\n [ يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ 
  ]  .\r\nخدا هر چه را بخواهد محو مىكند و هر چه را بخواهد ثابت و پابرجا مىنمايد و \" امّ الكتاب \" نزد اوست .\r\n\r\n\r\n","description":"","footnote":"\r\n( 1 ) - عرفان اسلامى : 6 / 397 .\r\n( 2 ) - عرفان اسلامى : 6 / 399 .\r\n","page_name":" 275 ","page_number":279},
  {"content":"\r\n\r\nمنصور عرضه داشت : اين حديث منظورم نبود .\r\nفرمود : همان‌گونه پدرانم از على عليه السلام از رسول اسلام صلى الله عليه و آله نقل كرده‌اند :\r\nصلهء رحم آباد كنندهء ديار و اضافه كنندهء عمرهاست اگر چه اهلش از اخيار و خوبان نباشند .\r\nگفت : حديث خوبى است ولى اين را منظور نداشتم .\r\nفرمود : پدرانم از على عليه السلام از رسول خدا صلى الله عليه و آله آورده‌اند :\r\nصلهء رحم حساب را آسان و آدمى را از بد مردن حفظ مىكند .\r\nمنصور گفت : آرى ، اين حديث را مىخواستم « 1 » .\r\n\r\n282 - دعاى پيامبر\r\nپيامبر خدا صلى الله عليه و آله فرمود : رحم ريسمانى كشيده از زمين به آسمان است مىگويد : هر كس مرا قطع كند ! خدا قطعش كند و هر كس مرا وصل كند خدا وصلش كند « 2 » .\r\n\r\n283 - اداى دين\r\nدر روايت آمده :\r\nمردى از انصار فوت كرد در حالى كه دو دينار بدهكار بود ، نبى اكرم صلى الله عليه و آله بر او نماز نخواند ، تا بعضى از اقوامش ضامن اداى دين او شدند ، آن گاه رسول اكرم صلى الله عليه و آله بر او نماز خواند « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 6 / 404 .\r\n( 2 ) - عرفان اسلامى : 6 / 405 .\r\n( 3 ) - عرفان اسلامى : 7 / 20 .\r\n","page_name":" 276 ","page_number":280},
  {"content":"\r\n\r\n\r\n284 - خدا را با قرض ملاقات نكن\r\nأبو ثمامه يكى از شيعيان حضرت جواد عليه السلام است ، به آن جناب عرضه داشت :\r\nمىخواهم معتكف مكه و مدينه شوم ، ولى بدهكارم ، حضرت فرمود :\r\nبه منطقهء خود برگرد تا بدهى خود را بپردازى ، سعى كن خدا را با قرض داشتن ملاقات نكنى كه مؤمن خيانت نمىكند « 1 » .\r\n\r\n285 - براى يك قلم مورد مؤاخذه‌ام\r\nعارف بزرگوار ، مرحوم حاج شيخ محمود ياسرى كه بارها براى استفادهء معنوى به محضر او مشرف شدم ، مىفرمودند :\r\nدر محل ما مردى زندگى مىكرد كه به حسنات اخلاقى آراسته بود و داراى يك زندگى سالم و با نشاط بود ، تنها چيزى كه او را رنج مىداد نداشتن اولاد بود .\r\nسال‌ها به پيشگاه مقدس حضرت حق ناله كرد تا خداوند مهربان پسرى به او عنايت كرد . از اين نعمت بسيار دلشاد شد ، هفت بهار از عمر طفل گذشت ، او را به مدرسه فرستاد ، تا سال چهارم دبستان را طى كرد .\r\nاين پسر براى خانواده هم چون چراغ روشنى بود كه پدر و مادر در كنارش فوق‌العاده در خوشحالى بودند ، ولى دست تقدير آن طفل را به آستانهء مريضى كشيد .\r\nاطباى زمان از علاجش عاجز شدند . كودك در سن بين يازده و دوازده از دنيا رفت و او را در ابن بابويه نزديك مرقد شيخ صدوق دفن كردند . پدر بر اثر شدت علاقه به فرزند ، يكى از قاريان قرآن را براى قرآن خواندن جهت شادى روح طفل اجير كرد .\r\nپدر هر روز كنار مرقد فرزند مىرفت ، ساعتى را بر سر خاك طفل مىگريست سپس\r\n\r\n\r\n","description":"","footnote":"\r\n( 1 ) - عرفان اسلامى : 7 / 21 .\r\n","page_name":" 277 ","page_number":281},
  {"content":"\r\n\r\nبرمىگشت . يك روز وقتى به سر قبر فرزند رفت قارى قرآن به او گفت : شب گذشته فرزندت را به خواب ديدم ، گفت : به پدرم بگو : در مدرسه يك خودنويس از يكى از بچه‌ها گرفتم ، نه آن را به او دادم و نه پولش را و اكنون به خاطر آن قلم مورد مؤاخذه‌ام ، مرا نجات بده .\r\nپدر از شنيدن اين خواب فوق‌العاده ناراحت شد به سرعت به تهران آمد و به مدرسهء كودك رفت و از مدير مدرسه تقاضا كرد طفلى را كه با فرزندش دوست بوده و خودنويس به كودكش داده معرفى كند ، طفل معرفى شد ، پدر صاحب قلم را خواستند و از حق آن قلم ، كودك خويش را پاك كرد ، تا در آخرت از مؤاخذه راحت شود ! !\r\nآرى ، طبق فرهنگ با كمال اسلام حق الناس ارتباطى به ايام تكليف ندارد ، بلكه از هر زمان انسان دست به مال مردم ببرد ، حق مردم بر عهده‌اش تعلق مىگيرد ، اگر در ايام كودكى ولىّ آدمى مال مردم را به مردم برگرداند انسان از حق مردم پاك مىشود و اگر خود آدمى در همان ايام يا ولىّ انسان اقدام به برگرداندن حق نكرد ، وقتى انسان به تكليف رسيد واجب است دينى كه بر عهده‌اش آمده ادا كند ، اسلام هيچ‌گونه رضايت به بودن مال مردم نزد انسان ندارد ، چه نيكوست مسلمان از ابتدا تا آخر عمر خود را گرفتار حق‌الناس نكند « 1 » .\r\n\r\n286 - مرا از قيد هفده ريال نجات دهيد\r\nدوستى داشتم داراى كمالات ايمانى و فوق العاده عاشق حضرت سيدالشهداء عليه السلام ، نزديك عيد غدير از دنيا رفت ، خودم متكفل كفن و دفن و غسل او بودم .\r\nبا وصيت جالبى كه داشت تصور مىكردم در عالم برزخ از هر جهت آزاد است ، ولى\r\n\r\n\r\n","description":"","footnote":"\r\n( 1 ) - عرفان اسلامى : 7 / 22 .\r\n","page_name":" 278 ","page_number":282},
  {"content":"\r\n\r\nچند روز پس از مرگش ، به خواب يكى از عاشقان حق كه وصىّ او نيز بود آمد و به او گفت : گوشهء يكى از دفاتر مغازه‌ام هفده ريال مربوط به حساب فلان شخص است كه از قلم افتاده ، آن را بپردازيد ، دفاتر را بررسى كردند همان‌طور بود كه گفته بود ؛ هفده ريال را به صاحبش برگرداندند و او را از رنج آن راحت كردند « 1 » .\r\n\r\n287 - جلد بحار سالم است\r\nشبى در مجلس فرزند بزرگوار محدث قمى صاحب « سفينة البحار » و « مفاتيح الجنان » بودم ، مىفرمودند :\r\nروزى كه پدرم از دنيا رفت و او را در كنار مرقد مطهر حضرت شاه اوليا اميرالمؤمنين عليه السلام دفن كرديم ، شب آن روز برادرم پدر را در خواب ديد كه فرمود : يك جلد از كتاب « بحار الأنوار » علامهء مجلسى رحمه الله متعلق به فلان عالم پيش من امانت بود ، آن را به صاحبش نداده‌ام ، هر چه سريع‌تر آن را به مالكش بدهيد ، صبح آن شب در حالى كه كتاب را براى تحويل به صاحبش مىبرديم ، كنار درب خانه از دست ما روى زمين افتاد ، آن را برداشته و گرد و غبار از روى جلدش زدوده سپس به صاحبش برگردانديم ، شب آن روز پدر بزرگوار در عالم خواب به ما فرمودند : امروز « بحار الأنوار » از دست شما افتاد و بر جلد آن خراش وارد شد ، روزى كه من آن را به امانت گرفتم جلد آن سالم بود ، مسئلهء خراش روى جلد را حتماً از صاحب آن حلاليت بطلبيد ! ! « 2 »\r\n\r\n288 - چربى مقدارى گوشت مرا گرفتار كرده\r\nدر اكثر سخنرانىهاى مذهبى خود ، پيرمرد سالخورده‌اى را مىديدم كه چهرهء شكسته\r\n\r\n\r\n","description":"","footnote":"\r\n( 1 ) - عرفان اسلامى : 7 / 24 .\r\n( 2 ) - عرفان اسلامى : 7 / 24 .\r\n","page_name":" 279 ","page_number":283},
  {"content":"\r\n\r\nاو نشان دهندهء مسائل بسيار مهمى بود !\r\nيك روز در كنار او نشستم و از او خواهش كردم قسمتى از حقايقى كه در مدت حيات خويش آموخته برايم بازگو كند .\r\nپاسخ داد نزديك به صد سال عمر دارم ، شصت سال قبل وجه مختصرى فراهم كردم و به زيارت عتبات مشرف شدم .\r\nسه ماه بنا داشتم در نجف اشرف بمانم ، پولم تمام شده بود ، با خود وسايل پينه‌دوزى همراه داشتم ، به مغازه‌دارى در بازار نجف گفتم : اجازه بده در كنار جرز مغازه‌ات مدتى مشغول كسب باشم ، با خوشرويى پذيرفت .\r\nچند روزى گذشت ، بين من و صاحب مغازه دوستى گرمى برقرار شد ، روزى از او پرسيدم : نكتهء مهمى كه در مدت عمرت به ياد دارى برايم بگو ، گفت : دوستى داشتم كامل و جامع ، با يكديگر بنا گذاشتيم هر يك زودتر از دنيا رفت ، به خواب ديگرى بيايد و از اوضاع برزخ خبرى بدهد .\r\nاو زودتر از دنيا رفت . شبى او را به خواب ديدم ، در حالى كه از چهرهء او رنج و ناراحتى مىباريد ، سبب پرسيدم ، گفت : يك بار به قصابى محل رفتم و چند لاشهء گوشت او را با دست ارزيابى كردم ، هيچ قسمتى را نپسنديدم ، بدون اين كه به صاحب مغازه بگويم از چربى گوشت مغازه‌ات به دستم رسيده از مغازه بيرون رفتم . اكنون در برزخ ناراحت آن مقدار چربى منتقل شده به دستم هستم ، از تو مىخواهم دوستى خود را با رضايت گرفتن از قصاب ، در حق من كامل كنى « 1 » .\r\n\r\n289 - از يك خلال دندان ناراحتم\r\nيكى از عباد شهر كربلا ، پس از انتقال به عالم برزخ ، به خواب دوستش آمد و به او گفت :\r\n\r\n\r\n","description":"","footnote":"\r\n( 1 ) - عرفان اسلامى : 7 / 25 .\r\n","page_name":" 280 ","page_number":284},
  {"content":"\r\n\r\nروزى از يك مهمانى برمىگشتم ، ذره‌اى از غذا در لابه لاى دندانم مرا رنج مىداد ، از حصير خرما فروشى كه روى سكوى درب صحن امام حسين عليه السلام جاى داشت به اندازهء يك خلال برداشتم ، دندان خود را پاك كرده ، سپس خلال را به زمين انداختم ، صاحب حصير حاضر نبود كه از او حلاليت بطلبم ، از مسئله غافل ماندم تا از دنيا رفتم ، اكنون ناراحت آن خلال هستم ، از آن خرما فروش جهت من رضايت بگير تا با رضايت او از رنج و سوز رهايى يابم « 1 » .\r\n\r\n290 - او لايق ديدار حجت خدا نيست\r\nدر كتاب « الواعظ » نوشتهء عالم بافضيلت حاج شيخ محمّد على ربانى اصفهانى كه در چند جلد تدوين شده و محصولى از آيات قرآن و روايات است ، خواندم :\r\nدو نفر تصميم قطعى گرفتند خود را براى ديدن ولىّ زمان امام دوازدهم آماده كنند ، به تزكيهء نفس مشغول شدند ، چون در خود لياقت زيارت آن جناب را يافتند به مكه شتافتند ، يكى از آنان به وقت طواف به محضر مقدس ولى امر رسيد ، عرضه داشت : اگر اجازه بفرماييد دوستم نيز خدمت شما برسد ، حضرت فرمود : او لايق ديدار من نيست ؛ زيرا در راه سفر به مكه به زمين گندم‌زارى رسيديد ، او يك دانه گندم از خوشه چيد براى اين كه ببيند گندم رسيده يا هنوز خام است ، پس از بررسى كردن ، آن يك دانه گندم را به همان زمين انداخت ، كسى كه بدون اذن صاحب مال به مال دست‌درازى كند لايق ديدار حجت خدا نيست ! ! « 2 »\r\n\r\n291 - به خاطر يك دانه گندم ناراحتم\r\nدو نفر از عباد حضرت حق با يكديگر پيمان بستند هر يك زودتر از دنيا رفت ، خبرى از\r\n\r\n\r\n","description":"","footnote":"\r\n( 1 ) - عرفان اسلامى : 7 / 26 .\r\n( 2 ) - عرفان اسلامى : 7 / 26 .\r\n","page_name":" 281 ","page_number":285},
  {"content":"\r\n\r\nعالم برزخ در عالم خواب به دوست خود بدهد . يكى از آنان از دنيا رفت ، پس از مدتى به خواب دوستش آمد ، به او گفت : در برزخ گرفتارم ، علت گرفتاريم اين است كه روزى به مغازهء عطارى محل رفته بودم ، ساعتى كنار عطار نشستم در جنب من يك ظرف گندم بود ، ناخودآگاه يك عدد گندم برداشتم و با دندان پيشين خود آن را نصف كردم سپس هر دو نصفه را به ظرف برگرداندم ، اين مسئله را با صاحب گندم در ميان نگذاشتم ، اكنون در برزخ ناراحت آن مسئله‌ام ، براى خدا پيش صاحب مغازه برو و براى رهايى من از او رضايت بگير « 1 » .\r\n\r\n292 - عاشقانه خود را از حق الناس نجات داد\r\nمحدث خبير ، مرحوم علّامهء مجلسى رحمه الله در « بحار الأنوار » به نقل از « الكافى » از على بن أبى حمزه حكايت مىكند :\r\nدوستى داشتم از كاتبان حكومت ننگين بنىاميه بود ، روزى به من گفت : علاقه دارم شرفياب محضر مقدس حضرت صادق شوم ، براى من جهت زيارت آن جناب از آن حضرت اجازه بگير .\r\nاز امام صادق عليه السلام اجازه گرفتم ، حضرت اجازه دادند ، مشرف حضور حضرت صادق شد و پس از سلام نشست ، سپس گفت : فدايت شوم ، من دفتردار اين قوم بودم و از اين راه به ثروت سنگينى رسيده‌ام و در تحصيل اين ثروت حلال و حرام خدا را رعايت نكرده‌ام .\r\nامام صادق عليه السلام فرمود : اگر براى بنىاميه كاتب و آورندهء غنيمت و مدافع نبود ، حق ما از بين نمىرفت ، اگر مردم آنان را رها مىكردند آنان به چيزى از مال و حكومت نمىرسيدند .\r\n\r\n\r\n","description":"","footnote":"\r\n( 1 ) - عرفان اسلامى : 7 / 27 .\r\n","page_name":" 282 ","page_number":286},
  {"content":"\r\n\r\nآن مرد به حضرت عرضه داشت : تكليف من چيست ؟ آيا براى من راه نجاتى هست ؟\r\nحضرت فرمود : اگر تو را راهنمايى كنم به راهنمايى من توجه مىكنى ؟\r\nگفت : آرى .\r\nحضرت فرمود : از آنچه با تكيه بر بنىاميه جمع كرده‌اى خود را آزاد كن ، هر كس را مىشناسى ، مالى از او پيش تست آن را به او برگردان و هر كه را نمىشناسى از جانب او در راه خدا صدقه بده ، اگر اين چنين برنامه‌اى كه گفتم انجام دهى بهشت را براى تو ضامن مىشوم .\r\nعلى بن ابى حمزه مىگويد : آن جوانمرد با ما به كوفه برگشت و چيزى در دست خود بفرمان حضرت صادق عليه السلام باقى نگذاشت ، حتى لباس بدن خود را هم از خود دور كرد .\r\nمن چيزى به او دادم و لباسى براى او خريدم و برايش خرجى فرستادم ، چيزى بر او نگذشت كه مريض شد ، از او عيادت كرديم ، پس از آن روزى به سراغش آمدم كه در حالت نزع بود ، چشمش را گشود و گفت : اى على بن حمزه ! به خدا قسم امام صادق به عهدش وفا كرد ، آن گاه از دنيا رفت ، تا دفن او متولى امرش شديم ، پس از مدتى به محضر امام صادق عليه السلام شتافتم ، به من نظر كرد و فرمود : واللّه نسبت به دوستت به عهدم وفا كردم .\r\nعرضه داشتم : فدايت درست مىگويى ، به خدا قسم همين مسئله را وقت مرگش گفت .\r\nاى كسانى كه ارادهء حج داريد ، هم چون اين جوانمرد ، خود را از حقوق معنوى و مالى مردم پاك كنيد كه پاك شدن از حق مالى مردم ثوابش بسيار عظيم و اجرش بسيار بزرگ است و نيز مقدمه‌اى براى قبولى حج است « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 7 / 27 .\r\n","page_name":" 283 ","page_number":287},
  {"content":"\r\n\r\n\r\n293 - با سوزش آتش جهنم از اثر حق الناس دچار درد شديد شدم\r\nحاج ميرزا حسين نورى صاحب « مستدرك الوسائل » از دارالسلام نورى حكايت مىكند :\r\nاز عالم زاهد سيد هاشم حائرى كه مبلغ يك صد دينار كه معادل ده قران عجمى بود از يك نفر يهودى به عنوان قرض گرفتم كه پس از بيست روز به او برگرداندم ، نصف آن را پرداختم و براى پرداخت بقيهء آن او را نديدم جستجو كردم ، گفتند : به بغداد رفته .\r\nشبى قيامت را در خواب ديدم ، مرا در موقف حساب حاضر كردند ، خداوند مهربان به فضلش مرا اذن رفتن به بهشت داد .\r\nچون قصد عبور از صراط كردم ، زفير و شهيق جهنم مرا بر صراط نگاه داشت و راه عبورم را بست ، ناگاه طلبكار يهودى چون شعله‌اى از جهنم خارج شد و راه بر من گرفت و گفت : بقيهء طلب مرا بده و برو . من تضرع كردم و به او گفتم : من در جستجويت بودم تا بقيهء طلبت را بپردازم ولى تو را نيافتم . گفت : راست گفتى ولى تا طلب مرا ندهى از صراط حق عبور ندارى . گريه كردم و گفتم : من كه در اينجا چيزى ندارم كه به تو بدهم . يهودى گفت : پس بجاى طلبم بگذار انگشت خود را بر يك عضو تو بگذارم . به اين برنامه راضى شدم تا از شرش خلاص شوم ، چون انگشت بر سينه‌ام گذاشت از شدت سوزش آن از خواب پريدم ! ! « 1 »\r\n\r\n294 - يكسال در برزخ مبتلا به سوء حساب بودم\r\nمرحوم علامهء مجلسى رحمه الله از شهيد اول از احمد بن ابى الجوزى نقل مىكند كه :\r\nآرزو داشتم در عالم خواب ابو سليمان دارانى راكه از عباد و زهاد بود ببينم ، پس از\r\n\r\n\r\n","description":"","footnote":"\r\n( 1 ) - عرفان اسلامى : 7 / 29 .\r\n","page_name":" 284 ","page_number":288},
  {"content":"\r\n\r\nگذشت يكسال از فوتش او را ديدم و گفتم : خداوند با تو چه معامله كرد ؟ گفت : اى احمد ! وقتى در دنيا بودم از باب صغير مىآمدم بار شترى را ديدم يك چوب كوچك به اندازهء خلال از آن گرفتم ، نمىدانم با آن خلال كردم يا دور افكندم ، اكنون يكسال است كه مبتلا به سختى حساب آن هستم .\r\nآرى ، اميرالمؤمنين عليه السلام در نامه‌اى به محمد بن ابىبكر به اين حقيقت اشاره مىفرمايد :\r\nوَاعْلَمُوا عِبادَ اللّهِ انَّ اللّهَ عَزَّوَجَلَّ سائِلُكُمْ عَنِ الصَّغيرِ مِنْ عَمَلِكُمْ وَالْكَبيرِ مِنْ عَمَلِكُمْ :\r\nاى بندگان خدا ! بدانيد كه خداوند عزوجل از كوچك و بزرگ عمل شما در قيامت خواهد پرسيد « 1 » .\r\n\r\n295 - به خاطر هيجده تومان در شدت و سختى بودم\r\nشهيد بزرگوار مرحوم دستغيب از جناب سيد حسن بن سيد على اصفهانى نقل مىكند كه فرمود :\r\nهنگام فوت پدرم در نجف اشرف مشغول تحصيل بودم و كارهاى پدرم بدست بعضى از برادرانم برگزار شده بود و مرا هيچ اطلاعى از گزارش آن‌ها نبود . چون هفت ماه از فوت پدرم گذشت ، مادرم در اصفهان درگذشت و جنازه‌اش را به نجف اشرف حمل كردند .\r\nدر آن اوقات ، شبى پدرم را در خواب ديدم و گفتم : شما در اصفهان فوت كرديد ، اكنون در نجف هستيد ؟ فرمود : بلى ، پس از فوت مرا اينجا جاى دادند .\r\nپرسيدم : مادرم نزد شماست ؟ فرمود : در نجف است اما در مكان ديگرى است ، دانستم كه هم درجهء پدرم نيست .\r\nگفتم : پدر حال شما چگونه است ؟ فرمود : در شدت و سختى بودم و الان به حمد اللّه راحتم .\r\n\r\n\r\n","description":"","footnote":"\r\n( 1 ) - عرفان اسلامى : 7 / 30 .\r\n","page_name":" 285 ","page_number":289},
  {"content":"\r\n\r\nتعجب كردم ، گفتم : آيا مثل شما گرفتار بوديد ؟ فرمود : آرى ، حاج رضا پسر آقا بابا مشهور به نعلبند از من‌طلبى داشت و مطالبه مىكرد به آن خاطر حالم بد بود .\r\nاز ترس بيدار شدم و به برادرم كه وصى پدر بود صورت خواب را نوشتم و سفارش كردم تحقيق كند چنين شخصى از پدرم طلب داشته يا نه . در جواب نوشت : دفترها را تفتيش كردم ، اسم حاج رضا جزء طلبكاران نبود .\r\nدوباره نوشتم آن شخص را پيدا كن و از خودش سؤال نما آيا از پدرم‌طلبى داشته ؟ در جواب نوشت : او را يافتم و از او پرسيدم ، گفت : آرى ، مبلغ هيجده تومان از پدر شما طلب داشتم و جز خداوند كسى را بر آن اطلاع نبود ، پس از فوت آن مرحوم از شما سؤال كردم نام من جزء طلبكاران هست ؟ شما گفتيد : نه ، من هم سندى براى اثبات نداشتم از اين كه چرا نام مرا در دفتر ننوشته دلتنگ شدم .\r\nخواستم هيجده تومان را به او بدهم قبول نكرد ، گفت : پدر شما را از بدهىاى كه به من داشت حلال كردم « 1 » .\r\n\r\n296 - دوستى ناپايدار\r\nتاريخ آل برمك را بخوانيد تا بر شما معلوم شود كه دوستىهايى كه بر اساس مسائل الهى پايدار نيست چه اندازه سست و بىپايه است ، آل برمك هارون و حكومت او را براى خويش قوىترين تكيه‌گاه مىدانستند ، ولى شمشير تيز هارون در چند شبانه روز به عمر آنان بىرحمانه خاتمه داد كه گويى چنين خاندانى اصلًا وجود خارجى نداشتند .\r\nقائم مقام فراهانى آن مرد سياست و كياست ، براى به سلطنت رساندن محمد شاه قاجار به اندازهء يك عمر خون دل خورد ، ولى پس از اين كه محمد شاه بر تخت سلطنت\r\n\r\n\r\n","description":"","footnote":"\r\n( 1 ) - عرفان اسلامى : 7 / 31 .\r\n","page_name":" 286 ","page_number":290},
  {"content":"\r\n\r\nاستقرار يافت ، وزير دانشمند خود را در باغ نگارستان با كمال شقاوت خفه كرد و آن چراغ روشن سياست و درايت را از لباس هستى عريان نمود .\r\nميرزا تقىخان اميركبير براى به تخت نشاندن ناصر قاجار كمال زحمت و مشقت را بر خود هموار كرد ، اما ناصر قاجار در همان اوائل صدارت امير در كمال ناجوانمردى آن مرد بزرگ را در حمام فين كاشان كشت .\r\nاين گونه مسائل در تاريخ بشر آنقدر زياد است كه براى بازگو كردن آن‌ها دفاترى جداگانه و كتاب‌هايى مفصل لازم است « 1 » .\r\n\r\n297 - زين العابدين عليه السلام و حج\r\nمحدث خبير ، مرحوم حاج ميرزا حسين نورى در كتاب « مستدرك الوسائل » خبر مهمى نقل مىكند كه در آن خبر وجود مقدس حضرت زين العابدين عليه السلام به توضيح حج حقيقى و معناى مناسك برخاسته و از اين راه زائران خانهء حق را به بسيارى از واقعيت‌ها آشنا فرموده است .\r\nزائر با توجه به اين روايت تكليفى ديگر پيدا مىكند و سعى مىنمايد قبل از رفتن به اين سفر با آب توبه غسل حقيقى كند و وجود خويش را به لباس صدق و صفا و خضوع و خشوع بپوشاند .\r\nچهارمين رهبر بزرگ شيعه ، گهر گرانبهاى صدف هستى ، زينت‌بخش عبادت عباد ، حضرت سجاد عليه السلام پس از اداى مراسم حج به مدينه باز مىگشتند ، مردى به نام شبلى به استقبال آن پيشواى عارفان و امام آگاهان آمد و پس از اداى احترام ، اين چنين از طرف امام مورد پرسش قرار گرفت :\r\n\r\n\r\n","description":"","footnote":"\r\n( 1 ) - عرفان اسلامى : 7 / 35 .\r\n","page_name":" 287 ","page_number":291},
  {"content":"\r\n\r\nآيا هيچ به حج خانه رفته‌اى ؟\r\nعرضه داشت : آرى .\r\nفرمود : در آن هنگام كه به ميقات رفتى و از لباس‌هاى دوختهء خود درآمدى و غسل كردى ، در نيتت بود كه خود را از اشتباهات و لغزش‌ها در دو مرحلهء ظاهر و باطن براى هميشه پاك كنى ؟ گفت : نه .\r\nفرمود : آه ، پس نه به ميقات وارد شدى و نه از لباس دوخته بيرون آمدى و نه غسل حقيقى بجاى آوردى ! !\r\nفرمود : آيا خود را پاكيزه كردى و سپس احرام بستى و پيوند خود را مبدأ عالم به وسيلهء حج استوار نمودى ؟ گفت : آرى .\r\nفرمود : در آن هنگام در نيت داشتى كه خود را از تمام آلودگىها به نور توبه برهانى ؟\r\nگفت : نه .\r\nفرمود : بوقت احرام هر برنامه‌اى را كه دوست نمىپسندد و به خاطر مصلحت بربندگانش ممنوع نموده بر خود حرام دانستى ؟ گفت : نه .\r\nفرمود : به وقت بستن پيوند حج و هنگامى كه آن را با عمره محكم مىكردى در نيت داشتى كه هر عقد و پيمان و هرگونه قرارداد غير خدايى را از برنامه‌هايت باز كرده و جز با حضرت دوست پيوند و قرارداد نداشته باشى ؟ گفت : نه .\r\nفرمود : پس در حقيقت خود را پاكيزه نكرده و احرام نبسته و پيمان حج را محكم و استوار نكردى ! !\r\nفرمود : به ميقات وارد شدى و دو ركعت نماز احرام به جاى آوردى و تلبيه گفتى ؟\r\nعرض كرد : آرى .\r\nفرمود : به هنگام ورود به ميقات در نيت تو بود كه به زيارت حق آمده‌اى و اين نماز و احرام و تلبيه ، مقدمات لقاى اوست ؟ گفت : نه .\r\n\r\n","description":"","footnote":"","page_name":" 288 ","page_number":292},
  {"content":"\r\n\r\nفرمود : وقتى دو ركعت نماز خواندى در اراده داشتى كه به ارزنده‌ترين برنامه‌ها و بزرگ‌ترين حسنات و بهترين اعمال وسايل قرب به آن حضرت را آماده كنى ؟ گفت : نه .\r\nفرمود : وقتى تلبيه گفتى در نيت داشتى كه به هر برنامهء صحيحى در پيشگاه حق به اقرار آمده‌اى در حال پيمان بستن با اويى كه در تمام جوانب حيات از فرمانش پيروى كنى و از هر معصيت و خطايى روى بگردانى ؟ گفت : نه .\r\nفرمود : پس در حقيقت وارد ميقات نگشته و نماز احرام بجاى نياورده و تلبيه نگفتى ! !\r\nسپس فرمود : آيا وارد مسجد الحرام شدى و پاى در حرم مبارك حق گذاشتى و كعبه را با ديدهء خود ديدى و در برابر آن نماز گزاردى ؟ گفت : آرى .\r\nفرمود : به هنگام ورود در حرم آيا در ضميرت بود كه از هر گونه بدگويى پشت سر برادران مسلمان دورى جويى و عيب گفتن اهل قبله را ترك نمايى ؟ گفت : نه .\r\nفرمود : زمانى كه وارد مسجد خيف شدى و نماز خواندى آيا اراده كردى كه از هيچ برنامه‌اى جز مخالفت با امر خداوند نترسى و به چيزى جز رحمت الهى اميد نداشته باشى ؟ گفت : نه .\r\nفرمود : وقتى گوسپند قربانى را سر بريدى آيا نيت كردى كه حلقوم طمع را جدا كنى و آيا به هنگام قربانى توجه داشتى كه راه ابراهيم را مىروى آن بزرگ انسانى كه يگانه فرزند عزيز خود را به قربانگاه آورد تا براى محبوب خود فدا كند ؟ گفت : نه .\r\nفرمود : هنگام بازگشت به مكه و طواف بيت در قصد و نيت داشتى كه از درياى عنايت حق بهره برده و به مسير بندگى و عبوديت روى آورده و به رشتهء محبت و ولايت او دست آويخته و واجبات حضرتش را ادا كرده به مقام قدس و رحمت او تقرب جويى ؟ گفت : نه .\r\nدر اين حال بود كه صداى گريهء امام بلند شد و شدت تأثر و ناراحتى او به اندازه‌اى بود كه گويا مفارقت روح از بدنش نزديك شده ، مىگريست و پى درپى مىگفت : آه آه !\r\nآن گاه فرمود : اى شبلى ! آن كس كه دست به حجر الأسود بگذارد به مانند آنست كه با\r\n\r\n","description":"","footnote":"","page_name":" 289 ","page_number":293},
  {"content":"\r\n\r\nخداى خود دست داده .\r\nنكو بنگر اى بندهء ناچيز شكسته ! و اى موجود ضعيف افتاده ! كه كجايى و چه مىكنى ، پاداشى را كه خداى بزرگ بر اين برنامهء عالى قرار داده ضايع مكن و عهدى كه با دوست بسته‌اى مشكن ، آگاهى و ميدانى كه روى گردانى از امر او گناه و معصيت است و مخالفت با فرمانش بزرگ‌ترين عامل شكستن پيمان تو با اوست .\r\nسپس فرمود : اى شبلى ! آن زمان كه در مقام ابراهيم ايستادى ، اراده داشتى كه از آن هنگام به بعد كنار هر فرمانى از فرامين الهى ايستادى مقاومت كنى و تا فرمانش را نبرى از پاى ننشينى و از هر گناهى دورى جسته و خويشتن‌دار باشى ؟ گفت : نه .\r\nفرمود : به هنگام نماز در آن مقام بزرگ عزم داشتى كه از خطوط بندگى ابراهيم پيروى كنى و دماغ شيطان را به خاك بمالى ؟ گفت : نه .\r\nفرمود : پس در حقيقت در مقام ابراهيم نايستاده و در آن جاى مقدس نماز بجا نياورده‌اى .\r\nفرمود : كنار آب زمزم رفتى و از آن چشمهء آب نوشيدى ؟ گفت : آرى .\r\nفرمود : نيت داشتى كه هم اكنون كنار مرز عبادت رسيده و بايد از آن پس چشم از گناه پوشيد ؟ گفت : نه .\r\nفرمود : در واقع بر سر آن چاه نرفته و از آبش نياشاميده‌اى .\r\nآن گاه فرمود : بين صفا و مروه سعى كردى ؟ گفت : آرى .\r\nفرمود : در آن وقت نيت داشتى كه در حال بيم و اميد در پيشگاه الهى قدم مىزنى ، در انديشهء اين كه آيا مرا مىپذيرند يا نه رفت و آمد مىكردى ؟ گفت : نه .\r\nفرمود : در حقيقت سعى صفا و مروه نكرده و در آن جايگاه باعظمت قدم نزده‌اى .\r\nسپس فرمود : اى شبلى ! آيا به سرزمين منى رفتى ؟ گفت : آرى .\r\nفرمود : در آنجا توجه داشتى كه مردم مسلمان را از خطر دست و زبانت ايمن\r\n\r\n","description":"","footnote":"","page_name":" 290 ","page_number":294},
  {"content":"\r\n\r\nبدارى ؟ گفت : نه .\r\nفرمود : پس به منى نرفتى .\r\nآن گاه فرمود : به زمين عرفات وقوف كردى و خود را آمادهء پذيرفتن رحمت الهى نمودى و وادى نمره را شناختى و حضرت دوست را در نزد علائم و نشانه‌ها خواندى ؟ گفت : آرى ، اين برنامه‌ها را انجام دادم .\r\nفرمود : آيا موقف عرفات كه مقام عرفان و شناسايى است دانستى كه خداى عزيز چه برنامه‌هاى فوق العاده‌اى از علوم و معارف را براى رشد و تكامل انسان قرار داده و بيدار بودى كه يار بر تمام اسرار تو آگاه است و فرداست كه نامهء اعمال و پروندهء كردارت را به دستت خواهد داد ؟ گفت : نه .\r\nفرمود : چون كنار جبل رحمت رفتى ، به نظر آوردى كه خداى مهربان هر مرد و زن با ايمان را مورد لطف قرار مىدهد و مشمول عنايت خود مىكند و همهء مردم مؤمن را دوست دارد ؟ گفت : نه .\r\nفرمود : وقتى وارد وادى نمره شدى به اين مسئله توجه داشتى تا خود بندهء حق نباشى ديگرى را به بندگى او مخوان و تا خود از گناه باز نايستى ديگرى را نهى مكن ؟ گفت : نه .\r\nپرسيد : به هنگامى كه نزد نشانه‌ها و علائم ، توقف كردى ، هيچ در نظر آوردى كه خالق عالم و نگهبان آفرينش ، آسمان و زمين و ملائكه مأمور برنامه‌هاى هستى را مراقب برنامه‌هاى تو قرار داده ؟ گفت : نه .\r\nفرمود : در حقيقت به عرفات وقوف نكرده و به جبل رحمت برنيامده و وادى نمره را نشناخته و خداى مهربان را نخوانده‌اى ! !\r\nسپس فرمود : آيا در وادى مزدلفه وارد شدى و سنگ ريزه‌هاى جمره را از آنجا برداشتى و به سرزمين مشعر درآمدى ؟ گفت : آرى .\r\nفرمود : در آنجا نماز خواندى و متوجه بودى كه آن شب ، ليلهء عيد است و نماز\r\n\r\n","description":"","footnote":"","page_name":" 291 ","page_number":295},
  {"content":"\r\n\r\nمخصوص به آن شب كليد حل هر مشكلى است ؟ گفت : نه .\r\nفرمود : زمانى كه بين دو شانه راه مىرفتى و از منحرف شدنت به جانب راست و چپ نگران بودى و سعى داشتى مستقيم حركت كنى ، در نظر داشتى كه از راه حق انحراف حاصل نكرده و از دل و دست و زبانت خطايى سر نزند ؟ گفت : نه .\r\nفرمود : وقتى در وادى مزدلفه قدم مىزدى و سنگ‌ريزه‌هاى جمره را جمع مىكردى توجه داشتى كه خود را از هر گناه و پليدى بر كنار داشته و در تمام برنامه‌هاى حق ثابت و استوار بمانى ؟ گفت : نه .\r\nفرمود : وقتى وارد مشعر شدى آيا درونت را به شعار اهل تقوى بيدار كردى ؟ گفت : نه .\r\nفرمود : پس در واقع به نشانه‌هاى حرم مرور نكرده و در آن بقاع متبركه نماز بجاى نياورده و از آن سرزمين مقدس سنگ‌ريزه برنچيده و به مشعر گذر نكرده‌اى .\r\nسپس فرمود : به زمين منى رفتى و رمى جمرات كردى و سر خود را تراشيدى و قربانى نمودى و در مسجد خيف نماز خواندى و براى بقيهء اعمال به مكه بازگشتى ؟ گفت : آرى .\r\nفرمود : چون به منى رسيدى و رمى جمرات كردى ، به نظر آوردى كه به هدف خود رسيده و هر خواستهء صحيحى داشتى خدايت اجابت فرمود ؟ گفت : نه .\r\nفرمود : وقتى رمى جمره مىكردى ، در نيت داشتى كه دشمن ديرين خود ابليس و سپاهش را از خود مىرانى ؟ گفت : نه .\r\nفرمود : وقتى موى سر را زدى توجه داشتى كه خود را از هرگونه پليدى و ناپاكى تميز كرده و از گناهان بيرون آيى ، آن چنان كه فرزند از مادر متولد مىشود ؟ گفت : نه .\r\nفرمود : در حقيقت به منى نرفتى و رمى جمرات نكرده و حلق رأس ننموده‌اى و قربانى سر نبريده و در مسجد خيف نماز نخوانده‌اى و به سوى حضرت حق حركت ننموده‌اى ! !\r\nفرمود : پس از بازگشت به مكه آيا در دل اين چنين قصد داشتى كه به سوى او در حركتى و به خاطر تقرب به مقام او از خانهء خود بيرون آمده‌اى ؟ گفت : نه .\r\n\r\n","description":"","footnote":"","page_name":" 292 ","page_number":296},
  {"content":"\r\n\r\nفرمود : پس در حقيقت وارد حرم نشده و خانهء كعبه را نديده و در آنجا نماز بجاى نياوردى ؟\r\nفرمود : پس از ورود به مكه طواف خانه نمودى و دست بر اركان گذاشتى و آخرين سعى صفا و مروه نمودى ؟ گفت : آرى .\r\nفرمود : وقت سعى در نظر داشتى كه از همه روى تافته و به سوى او گريخته و به بارگاه قدس او آمد وشد مىكنى ؟ گفت : نه .\r\nفرمود : در حقيقت طواف خانه نكرده و استلام اركان ننموده و سعى صفا و مروه بجاى نياورده‌اى ، برگرد دوباره حج بجاى آر ؛ زيرا تو اين سفر را به آن معنايى كه از تو خواسته‌اند نرفته‌اى و مطابق با اهداف عاليهء اين برنامهء بزرگ الهى قدم برنداشته‌اى و خود را مستعد و آمادهء ورود به حريم قدس يار ننموده‌اى ! !\r\nشبلى سخت گريست و از آن ساعت به كوشش برخاست تا خدايش براى سال بعد موفق به آن سفر روحانى و سير الهى و مشى ملكوتى كرد و به آنچه به وسيلهء حضرت زين العابدين عليه السلام آگاه شده بود در آن سفر عمل كرد « 1 » .\r\n\r\n298 - اولين خانه مبارك\r\nمردى از اميرالمؤمنين عليه السلام پرسيد : آيا اولين خانهء خدا كعبه بوده است ؟ آن حضرت فرمودند : نه ، پيش از كعبه خانه‌هايى براى عبادت ساخته شده است ولى كعبه اولين خانهء مبارك و وسيلهء هدايت و رحمت و بركت است و اولين كسى كه آن را بنا نموده است ابراهيم خليل بوده ، سپس جرهم از قبيلهء عرب آن را تجديد بنا كرد و بار ديگر منهدم شد و عمالقه آن را تجديد كردند « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 7 / 43 .\r\n( 2 ) - عرفان اسلامى : 7 / 59 .\r\n","page_name":" 293 ","page_number":297},
  {"content":"\r\n\r\n\r\n299 - مال خود را در چه راهى خرج كنم ؟\r\nشيخ طوسى در كتاب باعظمت « تهذيب » در حديث صحيحى از امام صادق عليه السلام روايت كرده كه :\r\nشخصى به ديدن رسول خدا صلى الله عليه و آله آمد و گفت : من براى انجام حج حركت كردم اما به مقصد نرسيدم و از اين بهرهء بزرگ محروم شدم ، اكنون ثروت هنگفتى در اختيار من است ، مال خود را در چه برنامه‌اى خرج كنم تا تلافى حج شود و سودى همانند ثواب حج ببرم ؟\r\nرسول اسلام صلى الله عليه و آله به او نگاهى كرد و فرمود : به كوه ابوقبيس بنگر ، اگر اين كوه برايت طلاى احمر شود و آن را در راه خدا خرج كنى به ثواب يك حاجى نخواهى رسيد ، حاجى به هنگام تدارك سفر هرچه از جاى بردارد و آنچه بر زمين بگذارد ، براى او ده حسنه نوشته مىشود و ده گناه بخشيده مىگردد و ده درجه به او مىرسد و همين كه سوار مركب گردد ، به هر گامى كه برمىدارد خداوند برايش به مثل آنچه گفتم مىنويسد « 1 » .\r\n\r\n300 - تدارك خدا\r\nمحدث خبير ، صدوق بزرگوار در « من لا يحضره الفقيه » از طريق صحيح از كتاب حسن بن محجوب از كتاب محمّد بن قيس روايت كرده‌اند كه محمّد بن قيس مىگويد : شنيدم از ابوجعفر محمّد بن على الباقر عليهما السلام كه در مكه اين حديث را براى مردم مىفرمود :\r\nپيامبر اسلام صلى الله عليه و آله نماز صبح را با مردم خواند ، سپس با آنان به گفتگو نشست تا آفتاب طلوع كرد ، مردم يك يك از مجلس برخاسته و رفتند بجز دو نفر يكى از انصار و يكى از اعراب باديه از طايفهء ثقفى .\r\nرسول خدا صلى الله عليه و آله به آن دو نفر فرمود : مىدانم شما را حاجتى است و آن پرسش از يك\r\n\r\n\r\n","description":"","footnote":"\r\n( 1 ) - عرفان اسلامى : 7 / 69 .\r\n","page_name":" 294 ","page_number":298},
  {"content":"\r\n\r\nمسئله است ، اگر بخواهيد من قبل از سؤال شما به پاسخ اقدام كنم ، اگر نه بپرسيد تا به شما جواب بگويم .\r\nگفتند : شما ما را خبر ده ؛ زيرا گفتن شما بدون پرسش ما بهتر چشم كور را روشنى است و از شك و ترديد دور تر و ايمان ما را نسبت به آنچه بايد مؤمن باشيم راسخ‌تر مىكند .\r\nرسول اسلام صلى الله عليه و آله از آن مرد انصارى خواست تا نوبتش را به آن مرد بيابانى بدهد و فرمود : اى برادر انصارى ! شما نوبت خود را به دوستت واگذار ؛ زيرا تو از قومى هستى كه ديگران را برخود مقدم داشته و ايثار مىكنند .\r\nدر هر صورت آيا حاضرى او حاجتش را بر تو مقدم بدارد ، چون تو اهل شهرى و او از باديه ؛ مرد انصارى گفت : با كمال رغبت حاضرم .\r\nرسول اكرم صلى الله عليه و آله روى به آن بيابان‌نشين كرد و فرمود : اما تو آمده‌اى از من دربارهء وضو و نماز بپرسى كه چه اندازه بهره دارد ، جوابش را گفت و سپس به مرد انصارى فرمود : اما پرسش تو دربارهء حج و عمره است كه براى آن چه اندازه ثواب قرار داده شده ، آگاه باش چون عزم حج كردى و توجهت به زيارت خانهء حق قرار گرفت و خود را براى رفتن آماده كردى و بر مركب سوار شدى و به نام خدا آغاز سفر نمودى ، به هر قدمى كه مركب از زمين بر مىدارد و بر زمين مىگذارد ، خداى بزرگ براى تو حسنه‌اى نوشته و سيئه‌اى محو مىكند و همين كه احرام بستى و لبيك گفتى ، خداوند به هر لبيك ده حسنه قرار داده و ده سيئه دور مىكند .\r\nچون طواف بيت كردى براى تو نزد حق به خاطر آن ، عهد و پيمانى ذخيره شده كه حضرت حق از عذاب تو حيا خواهد داشت و همين كه در مقام ابراهيم به دو ركعت نماز قيام كردى ، به خاطر آن دو ركعت ثواب دو هزار ركعت نماز قبول شده به تو عنايت مىشود .\r\nو چون به سعى صفا و مروه برآمدى و هفت بار آن راه را طى كردى ، برايت نزد حق اجر\r\n\r\n","description":"","footnote":"","page_name":" 295 ","page_number":299},
  {"content":"\r\n\r\nكسى است كه از شهر خود پياده به حج آمده باشد و همانند كسى است كه هفتاد بندهء مؤمن را از بردگى رهانده باشد .\r\nو چون وقوف به عرفات را تا غروب انجام دادى ، اگر خطايت به عدد ريگ صحراى عالج عربستان و به عدد كف درياها باشد خدايت مىآمرزد و همين كه به منى آمدى و سنگ‌ريزه‌ها را به جمرات زدى براى تو به خاطر هر ريگ ده حسنه نوشته مىشود و اين ثواب براى تو در بقيهء عمرت همواره ثبت مىگردد .\r\nو چون سر تراشيدى براى تو به عدد هر مويى كه جدا شود ، حسنه‌اى نوشته و اين ثواب در آيندهء عمر نيز برايت محفوظ خواهد بود .\r\nو چون قربانى كردى ، يا به نحر شتر برخاستى به عدد هر قطره خونى كه از او به زمين مىرسد برايت حسنه‌اى ثبت و مشابه آن هم براى آيندهء عمرت هست .\r\nو همين كه از منى بازگشتى و طواف بيت را به جا آورده و در مقام ابراهيم نماز خواندى ملكى به پشت شانه‌ات زده مىگويد : اما از گذشتهء عمرت هر چه بود آمرزيده شد ، پس عمل خود را از سر گير اكنون تا صد و بيست روز .\r\nآرى ، خداوند عزيز براى مهمانش اين گونه تدارك ديده و اين از آقايى صاحب بيت است و اين ثواب‌ها براى عموم مردم است ، اما آنان كه اهل معرفت هستند و عاشق‌وار به ديار معشوق آمده‌اند براى آنان ثواب لقاى حق است و كسى از عهدهء بيان يا شمارش اين گونه ثواب بر نمىآيد « 1 » .\r\n\r\n301 - بهره‌هاى حج\r\nصدوق بزرگوار روايت كرده :\r\n\r\n\r\n","description":"","footnote":"\r\n( 1 ) - عرفان اسلامى : 7 / 72 .\r\n","page_name":" 296 ","page_number":300},
  {"content":"\r\n\r\nچون موسى بن عمران حج كرد ، از امين وحى پرسيد : براى كسى كه بدون نيت پاك و مال حلال حج انجام دهد چه بهره‌ايست ؟\r\nبه جبرئيل خطاب رسيد بگو : حق خود را به او بخشيده و خلق خود را از وى خشنود كنم .\r\nپرسيد : براى كسى كه با قصد صحيح و مال حلال اين برنامه را عمل كند چه سوديست ؟\r\nخداوند پاسخ گفت : او را در رفيع اعلا با پيامبران و راستين مردم و شهدا و صالحان قرار دهم و اينان نيكو رفيقانند « 1 » .\r\n\r\n302 - جلوگيرى از حج\r\nصدوق بزرگوار از اسحاق بن عمار روايت مىكند كه :\r\nبه امام صادق عليه السلام گفتم : مردى دربارهء حج با من مشورت كرد ، به خاطر اين كه ضعيف الحال بود به او گفتم : از اين سفر صرف‌نظر كن ، امام فرمود : سزاوار و مستحقى كه به خاطر جلوگيرى از حج او تا يكسال در بستر بيمارى افتى ، اسحاق مىگويد : يكسال تمام مريض شدم « 2 » .\r\n\r\n303 - امانتى نزد تو دارم\r\nپيشواى هفتم حضرت موسى بن جعفر عليه السلام مىفرمودند :\r\nسه چيز را از اصل مال خود ، يا خالص در اختيار خود مىپردازيم :\r\n1 - مهريهء زنان .\r\n\r\n\r\n","description":"","footnote":"\r\n( 1 ) - عرفان اسلامى : 7 / 76 .\r\n( 2 ) - عرفان اسلامى : 7 / 77 .\r\n","page_name":" 297 ","page_number":301},
  {"content":"\r\n\r\n2 - پول كفن .\r\n3 - خرج سفر حج .\r\nاين جملات را هنگامى فرمود كه مبلغى در حدود چهارصد درهم در يك كيسهء چرمى ، براى بانويى پرهيزكار و مؤمنه به نام شطيطه به وسيلهء نمايندهء مردم خراسان ابوجعفر محمّد بن على فرستاد و فرمود :\r\nاين مقدار از خالص مال ماست كه براى خرج كفن و دفن جهت آن بانوى مؤمنه اختصاص مىدهم .\r\nمقدارى از اين پول را تا وقتى زنده است مصرف كند و بقيه را جهت كفن و دفن بگذارد ، ما اهل بيت پول كفن و دفن و مهريهء زنان و مصرف حج را از مال خالص و طاهر خود خرج مىكنيم .\r\nهان ! اى ابوجعفر ! چون به نيشابور رسيدى ، به فاصله‌اى كوتاه در حدود چند روز بعد از ورود تو آن بانو از دنيا مىرود و من قبل از دفن براى نماز بر او حاضر خواهم شد .\r\nبه آن هنگام كه براى نماز بر جنازهء او حاضر شوم تو مرا خواهى ديد ، اين توجه فوق العادهء امام نسبت به شطيطه و سهيم كردن او در شؤون زندگانى خصوصى خود و خانواده‌اش ، پاداش اخلاص آن بانو بوده كه از زحمت چرخ‌ريسى خود به قدر يك دستمال ، يا يك كلاف نخ ، يا يك سكهء طلا از سهم امام به وسيله ابوجعفر محمد بن على از نيشابور به مدينه فرستاد ، تا خمس دسترنج خود را به دستور خدا به امام رد كرده باشد .\r\nابوجعفر كه امين مردم خراسان بود ، گو اين كه در ابتداى امر كلاف و سكهء او را نمىپذيرفت ، به عذر اين كه اندك است و براى يك سكه نمىتوان كيسه جداگانه ساخت ، ولى آن بانو در آن وقت گفت : گر چه مال من اندك است ولى چه كنم سهم امام است و مرا همين مقدار مىرسيده .\r\nابوجعفر آن مال ناچيز را گرفت و سكه را براى نشان‌دار بودنش مقدارى كج كرد و در\r\n\r\n","description":"","footnote":"","page_name":" 298 ","page_number":302},
  {"content":"\r\n\r\nكيسه‌اى كه سكهء ديگران را ريخته بود انداخت و از خراسان به مدينه آمد .\r\nهمين كه به محضر امام مشرف شد ، امانات مردم خراسان را بر حضرت عرضه كرد .\r\nامام هيچ كدام را قبول نكرد و فرمود : مال ما نيست ، اين‌ها را به صاحبانش بازگردان ، اما امانتى نزد تو دارم از بانويى به نام شطيطه آن را جدا كن و به من بده .\r\nابوجعفر كيسه را گشود و در صدد جستجوى سكهء شطيطه برآمد آن سكه‌ها را روى هم مىغلطاند تا آن را بيابد ؛ امام ، خودش آن را در ميان نشان داد و هم اينطور بقچه‌ها را گشود و دستمال يا كلاف را نيز تقديم كرد .\r\nمحمد بن على مىگويد : وقتى به وطن بازگشتم تمام صاحبان آن كالاها را فطحى مذهب ديدم ، آنجا دريافتم كه امام فرمود : آن‌ها مال من نيست .\r\nدر اين گيرودار مواظب وضع آن بانو بودم كه سيزده روز پس از ورود من به نيشابور درگذشت ، ما جنازهء او را به صحرا برديم ، در جمعيت انبوهى كه در بيابان براى نماز بر جنازهء او حاضر بودند توجه داشتم امام را ببينم ، ناگاه ديدم شتر سوارى از جانب بيابان آمد ، از شتر پياده شد در حالى كه سر و صورت خود را پيچيده و پوشيده بر جنازه نماز گزارد ، من نزديك شدم تا ببينم ، امام را شناختم كه برگشت و بر شتر سوار شده در صفحهء بيابان از نظر غايب شد ! ! « 1 »\r\n\r\n304 - معرفت بيشتر ، خضوع بيشتر\r\nحضرت امام حسن مجتبى عليه السلام در سفرهاى حج خود كه بيست و پنج مرتبه بود ، خاكسارانه پياده راه مىپيمود و اين پياده‌روى نه از راه نداشتن مال سوارى بوده و نه از دريغ و مضايقه از بذل مال در راه آن ، بلكه دستور مىدادند مركب‌هاى سوارى را جلو جلو يدك\r\n\r\n\r\n","description":"","footnote":"\r\n( 1 ) - عرفان اسلامى : 7 / 78 .\r\n","page_name":" 299 ","page_number":303},
  {"content":"\r\n\r\nمىكشيده‌اند و خود براى تواضع پياده مىرفتند ، حتى آن قدر يدكىها زياد بود كه موكب خيل باعظمت مىنمود و آن قدر در شخص خواجه تواضع بود كه خاكسارانه مىنمود .\r\nبه احترام حضرت امام حسن عليه السلام برادر عظيم القدرش امام حسين عليه السلام هم پياده مىشد ، حسنين عليهما السلام براى تواضع و درك ثواب پياده به راه مىرفتند ولى مركب‌هاى آنان كه يدك كشيده مىشد جلو جلو مىرفت همين كه خلايق مىديدند كه حسنين عليهما السلام از عقب موكب قدم مىزدند آن ها هم پياده مىشدند .\r\nآرى ، هر كس معرفتش به صاحب اين بيت بيشتر باشد تواضع و انكسارش و خشوع و خاكساريش نسبت به صاحب بيت بيشتر و عشق و علاقه‌اش به محبوب عالم وافرتر و كامل‌تر است « 1 » .\r\n\r\n305 - چگونه جسارت كنم ؟\r\nامام جعفر صادق عليه السلام در سفرى از سفرهاى حج خود افتخار هم سفرى خود را به مالك بن انس داد .\r\nوقتى كه به ميقاتگاه رسيدند مالك مىگويد :\r\nهنگام احرام كه راحلهء شتر امام عليه السلام به صحرا برسيد هرچه مىخواست لبيك را به صداى بلند بگويد صدا در گلوى او گلوگير و متقطع مىشد و نزديك بود از راحله بيفتد .\r\nمن گفتم : اى پسر رسول خدا ! لبيك بگو ، چاره‌اى نيست از اين كه بگويى ، فرمود :\r\nاى پسر ابو عامر ! چسان جسارت و جرأت كنم كه بگويم : « لَبَّيْكَ اللّهُمَّ لَبَّيْكَ » . ترس و هراس و وحشت از آن دارم كه خداى عزت و جلال به من بگويد : « لالَبَّيْكَ » « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 7 / 83 .\r\n( 2 ) - عرفان اسلامى : 7 / 84 .\r\n","page_name":" 300 ","page_number":304},
  {"content":"\r\n\r\n\r\n306 - هر كس اين عمل را بجا آورد\r\nامام صادق عليه السلام در سفر حج ديگر ، افتخار هم كجاوگى خود را به ابان بن تغلب داده بودند - كه بزرگ اصحاب امام باقر عليه السلام بود و سى هزار حديث از امام جعفر صادق عليه السلام روايت كرده وقتى به مدينه وارد مىشده يك ستون از مسجد الرسول را اختصاص به او مىداده‌اند كه جلوس كرده ، تدريس كند ، امام عليه السلام به او فرموده بود : اى ابان ! در مسجد مدينه جلوس كن و فتوى بده كه من دوست دارم مثل تو در شيعيان من باشد - ابان مىگويد :\r\nوقتى كه امام صادق عليه السلام به سرحد حرم رسيد ، ميله‌هاى اعلام حرم پيدا شد ، دستور فرمود :\r\nشتر را نگه داشتند و پياده شد ، ابان هم پياده شد ، ابان مىگويد : امام براى ورود به حرم غسل كرد ، من هم غسل كردم ، بعد امام دعاى ورود به حرم را خواند و گريست ، سپس براى ورود به حرم پاها را برهنه كرد و با پاى برهنه در حال تواضع قدم در حرم نهاد و قدم برداشت و فرمود :\r\nاى ابان ! هر كس اين عمل را بجا آورد ، براى خدا ، اينطور كه من بجا آوردم و تو ديدى ، خداى سبحان صد هزار سيئه از او محو مىكند و صد هزار حسنه براى او مىنويسد و صد هزار درجه براى او ترفيع دهد و صد هزار حاجت او را برآورد « 1 » .\r\n\r\n307 - اجابت خدا\r\nبرادر مؤمنى داشتم كه از هر جهت مورد اطمينان بود ، بيست و پنج سال خدمتگزارى زائران خانهء حق را به عهده داشت ، نيكان و پاكان سعى داشتند در اين سفر ملكوتى در\r\n\r\n\r\n","description":"","footnote":"\r\n( 1 ) - عرفان اسلامى : 7 / 85 .\r\n","page_name":" 301 ","page_number":305},
  {"content":"\r\n\r\nمعيت او باشند .\r\nروزى در محضر او از اين مقوله سخن بود ، داستان اعجاب‌انگيزى در يكى از سفرهايش برايم تعريف كرد .\r\nگفت : تعدادى زائر در يكى از سال‌ها براى رفتن به حج از طريق عراق همراه من شدند ، همه در اتوبوس مستقر گشته ، تا طى راه نمايند ، در اين ميان يك زن و شوهر كه از چهرهء آنان آثار عظمت و ادب و عبوديت مىدرخشيد براى سوار شدن به اتوبوس نزديك شدند و اين دو نفر آخرين مسافران من بودند و هر دو از اصفهان در كاروان من نام‌نويسى داشتند .\r\nبا احترام هر دو را سر جاى مخصوص به خودشان نشاندم ، يكى از بدرقه‌كنندگان سفارش هر دو را با حالتى خاص به من داشت .\r\nزيارت عالى عتبات را در عراق طى كرديم ، پس از آن عازم حج شديم ، به مدينه رسيده مدتى در آنجا اقامت كرديم ، سپس آمادهء رفتن به ميقات شديم ، در بين مسافران آن سال من ، آن مرد و زن حال ديگرى داشتند ، انقلاب حال به آنان مهلت نمىداد ، تا به مسجد شجره رسيديم ، جمعيت در آن ناحيه موج مىزد ، هر كس با سرعت هرچه تمام‌تر به فكر محرم شدن بود ، پيرمرد از من مهلت خواست تا غسل كند ، وسائل غسلش را فراهم كردم ، غسل كرد و دو پارچهء احرام را بر خود بست ، گريه به او مهلت نمىداد ، او را براى گفتن تلبيه حاضر كردم ، سؤال كرد : معناى تلبيه چيست ؟ عرضه داشتم : يعنى : اى خداى مهربان ! مرا دعوت كردى به حريم قرب تو درآيم ، آمدم ؛ گفت : آه معناى تلبيه اين است ؟ ! يكى دو بار در شدت انقلاب حال گفت : خدايا آمدم ، آمدم و ناگهان نقش زمين شد ؛ با كمال حيرت بالاى سرش قرار گرفتم ، ديدم از دنيا رفته است « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 7 / 128 .\r\n","page_name":" 302 ","page_number":306},
  {"content":"\r\n\r\n\r\n308 - مرض غفلت\r\nمردى به موسى گفت : تو مىگويى در اثر گناه قلب آدمى سياه مىشود ، پس چرا من هر اندازه گناه مىكنم قلبم سياه نمىشود ؟\r\nموسى گفت : سياهى و تيره‌گى دل از اين بالاتر چيست كه سياهى و تيرگى قلب خود را درك نمىكنى ! « 1 »\r\n\r\n309 - بالاترين انتخاب\r\nابوالمؤيد موفق بن احمد اخطب الخطباى خوارزمى در كتاب « المناقب » به سند خود از ابو سليمان راعى نقل مىكند كه گفت :\r\nشنيدم از آن حضرت كه مىفرمود :\r\nدر شب معراج خداى متعال به من وحى فرمود كه : يا محمد ! نظر كردم به سوى اهل زمين و ترا از ميان ايشان برگزيدم و نامى از نام‌هاى خود براى تو جدا كردم .\r\nدر جايى ياد نشوم ، مگر اين كه تو با من ياد شوى ، من محمودم و تو محمد ، بعد از تو على را از ميان اهل زمين برگزيدم و نامى از نام‌هاى خود براى او جدا كردم ، منم اعلى و اوست على ، يا محمد ! تو و على و فاطمه و حسن و حسين و امامان از اولاد حسين را آفريدم از نور خود و ولايت شما را بر آسمان‌ها و زمين‌ها عرض كردم ، پس هر كس قبول كرد از مؤمنان است و هر كس انكار كرد از كافران است ، يا محمد ! مىخواهى ايشان را ببينى ؟ عرض كردم : بلى ، خطاب فرمود :\r\nانْظُرْ إلى يَمينِ الْعَرْشِ ، فَنَظَرْتُ فَإذاً : عَلىٌّ وَالْحَسَنُ وَالْحُسَيْنُ وَعَلِىُّ بْنُ الْحُسَيْنِ وَمُحَمَّدُ بْنُ عَلِىٍّ وَجَعْفَرُ بْنُ مُحَمَّدٍ وَمُوسَى بْنُ جَعْفَرٍ وَعَلىُّ بْن مُوسى وَمُحَمَّدُ بْنُ عَلِىٍّ وَعَلِىُّ بْنُ مُحَمَّدٍ وَالْحَسَنُ بْنُ عَلِىٍّ\r\n\r\n\r\n","description":"","footnote":"\r\n( 1 ) - عرفان اسلامى : 7 / 202 .\r\n","page_name":" 303 ","page_number":307},
  {"content":"\r\n\r\nوَمُحَمَّدٌ الْمَهْدىُّ ابْنُ الْحَسَنِ كَأَنَّهُ كَوْكَبٌ دُرّىٌّ .\r\nبه طرف راست عرش بنگر ، چون نظر كردم ، ناگهان على و حسن و حسين و على بن حسين و محمد بن على و جعفر بن محمد و موسى بن جعفر و على بن موسى و محمد بن على و على بن محمد و حسن بن على و محمد مهدى بن الحسن [ عليهم السلام 
  ] را هم چون ستارهء درخشان ديدم .\r\nآن گاه خطاب الهى رسيد :\r\nيا مُحَمَّدُ ! هؤُلاءِ حُجَجى عَلى عِبادى وَهُمْ أوْصِياءُكَ .\r\nاى محمد ! اينان حجج من بربندگان و جانشينان بعد از تو هستند « 1 » .\r\n\r\n310 - اهميت سلامت دين\r\nمسئلهء حفظ سلامت دين و پابرجا ماندن اين سلامت آن قدر مهم است كه اميرالمؤمنين عليه السلام مىفرمايد :\r\nبه وقت خطبه خواندن رسول اسلام صلى الله عليه و آله در جهت معرفى عظمت ماه مبارك رمضان از جاى برخاستم و عرضه داشتم :\r\nيا رَسُولَ اللّهِ ! ما أفْضَلُ الْأعْمالِ فى هذا الشَّهْرِ ؟ فَقالَ : يا أبا الْحَسَنْ ! أفْضَلُ الأعْمالِ فى هذا الشَّهْرِ الْوَرَعُ عَنْ مَحارِمِ اللّهِ ، ثُمَّ بَكى ، فَقُلْتُ : يا رَسُولَ اللّهِ ما يُبْكيكَ فَقالَ : يا عَلىُّ ابْكى لِما يُسْتَحَلُّ مِنْكَ فى هذَا الشَّهْرِ كَأَنّى بِكَ وَانْتَ تُصَلَّى لِرَبِّكَ وَقَدْ انْبَعَثَ اشْقَى الأَوَّلينَ وَأَشْقَى الآخرينَ شَقيقُ عاقِرِ ناقَةِ ثَمُودُ فَضَرَبَكَ ضَرْبَةً عَلى قَرَنِكَ فَخَضَبَ مِنها لِحْيَتِكَ . . . ؟\r\nاى رسول خدا ! بهترين عمل در اين ايام چيست ؟ فرمود : اى اباالحسن ! بهترين عمل در اين ماه ورع از محرمات الهى است ، سپس پيامبر اسلام گريه كرد ، گفتم : يارسول اللّه ! علت گريهء شما چيست ؟\r\nفرمود : براى اين است كه در اين ماه تو را در حال نماز در پيشگاه پروردگارت مىبينم ، در حالى كه\r\n\r\n\r\n","description":"","footnote":"\r\n( 1 ) - عرفان اسلامى : 7 / 208 .\r\n","page_name":" 304 ","page_number":308},
  {"content":"\r\n\r\nشقىترين اولين و آخرين ، رفيق پى كنندهء ناقهء ثمود ، پشت سرت ايستاده و شمشيرى بر فرقت مىزند كه محاسن تو به خون آن رنگين مىشود .\r\nاميرالمؤمنين عليه السلام مىفرمايد : عرضه داشتم :\r\nيا رَسُولَ اللّهِ ! وَذلِكَ فى سَلامَةٍ مِنْ دينى ؟ فَقالَ : فى سَلامَةٍ مِنْ دينِكَ .\r\nاى رسول خدا ! كشته شدنم در حال سالم بودن دينم انجام مىگيرد ؟ فرمود : آرى ، در عين سلامت دينت از دنيا مىروى « 1 » .\r\n\r\n311 - برگذيدگان خلق\r\nموسى بن عمران على نبينا و عليه السلام به پروردگار عرضه داشت : خداوندا ! برگزيدگان از خلقت كيانند ؟\r\nپاسخ شنيد : آن كس كه داراى سخاوت بسيار است ، قول صادقانه دارد ، متواضعانه حركت مىكند ، كوه از جا كنده مىشود و اين گونه عبادم از راه من منحرف نمىگردند .\r\nعرضه داشت : كدام يك از بندگانت در دار قدس بر تو وارد مىشود ؟ خطاب رسيد :\r\nآنان كه به دنيا نظر ندارند ، اسرار دينشان فاش نمىشود ، بر حكومت خويش رشوه نمىگيرند ، حق در قلب آنان است ، صدق برزبانشان تجلى دارد ، اينان در دنيا زير پوشش من و در آخرت در دار قدس نزد من هستند « 2 » .\r\n\r\n312 - اوضاع آخر الزمان\r\nقمى ، در تفسير خود از پدرش از سليمان بن مسلم خشاب از عبداللّه بن جريح مكى از عطاء بن ابى رياح از عبداللّه بن عباس نقل كرده است :\r\n\r\n\r\n","description":"","footnote":"\r\n( 1 ) - عرفان اسلامى : 7 / 212 .\r\n( 2 ) - عرفان اسلامى : 7 / 223 .\r\n","page_name":" 305 ","page_number":309},
  {"content":"\r\n\r\nدر حجة الوداع با پيامبر صلى الله عليه و آله حج نموديم ، پيامبر صلى الله عليه و آله درب كعبه را گرفته و با صورت خود به سوى ما توجه نموده و فرمود : شما را به علائم قيامت خبر ندهم ؟\r\nسلمان كه آنجا نزديك‌تر از همه به آن حضرت بود گفت : چرا يا رسول اللّه ، فرمود :\r\nاز علائم قيامت ، ضايع كردن نماز و پيروى از شهوات و ميل به هواها و بزرگداشت مال و فروش دين به دنياست .\r\nآن گاه دل و اندرون مؤمن از آن منكراتى كه مىبيند و نمىتواند تغيير دهد ، هم چون نمك در آب گداخته و آب مىشود .\r\nسلمان عرض كرد : يا رسول اللّه ! اين برنامه‌ها حتماً شدنى است ؟ فرمود : آرى سلمان ، سوگند به آن كه جانم به دست اوست ، در آن وقت فرماندهانى ستمگر و وزيرانى فاسق و عارفانى ظالم و امينانى خائن بر ايشان حكومت مىكنند .\r\nسلمان گفت : يا رسول اللّه ! اين شدنى است ؟ فرمود : آرى سلمان ، سوگند به آن كه جانم به دست اوست ، آن زمان بد ، خوب و خوب ، بد شده و خائن مورد امانت قرار گيرد و امين خيانت ورزد و دروغگو تصديق و راستگو تكذيب مىشود .\r\nسلمان گفت : يا رسول اللّه ! اين حتماً شدنى است ؟ فرمود : آرى سلمان ، سوگند به آن كه جانم به دست اوست ، آن زمان زن با شوهرش در تجارت شركت مىكند و باران در تابستان مىبارد !\r\nشرافتمندان به غضب مىآيند ، فقير اهانت مىشود ، بازارها نزديك مىشود ، آن وقت اين مىگويد چيزى نفروخته‌ام ، آن مىگويد سودى نبرده‌ام ، مىبينى همه مذمّت خدا مىكنند .\r\nسلمان گفت : يا رسول اللّه اين شدنى است ؟ فرمود : آرى سلمان ، سوگند به آن كه جانم به دست اوست ، آن گاه زنان فرمانده و كنيزان طرف مشورت مىشوند ، بچه‌ها روى منبر مىروند ، دروغ زيبا و زكات ضرر و غنيمت وفىء مسلمانان تاراج مىشود ، مرد به\r\n\r\n","description":"","footnote":"","page_name":" 306 ","page_number":310},
  {"content":"\r\n\r\nپدر و مادر خود جفا و به دوستش نيكى مىكند و ستارهء دنباله‌دار ظاهر مىشود .\r\nسلمان گفت : يا رسول اللّه ! اين شدنى است ؟ فرمود : آرى سلمان ، سوگند به آن كه جانم به دست اوست ، آن گاه طلاق زياد مىشود و براى خدا حدى به پا نمىشود و به خدا ضررى نمىزند .\r\nسلمان گفت : يا رسول اللّه ! اين شدنى است ؟ فرمود : آرى سلمان ، قسم به آن كه جانم به دست اوست ، آن گاه زنان آوازه خوان و ملاهى زياد مىشود و بدان امتم بر ايشان مسلط مىشوند .\r\nسلمان گفت : يا رسول اللّه ! اين شدنى است ؟ فرمود : آرى سلمان ، سوگند به آن كه جانم به دست اوست ، آن گاه ثروتمندان امتم براى تفريح به مكه مىروند و متوسطين ايشان براى تجارت و فقيران براى نشان دادن و شنواندن به مردم ، آن گاه مردمى پيدا مىشوند كه قرآن را براى غير خدا ياد مىگيرند و آن را مزمار مىكنند ، مردمى پيدا مىشوند كه فقه دينى را براى غير خدا ياد مىدهند ، اولاد زنا بسيار مىشود ، با قرآن تغنى و آوازه‌خوانى مىكنند و به دنيا افتخار و مباهات مىنمايند .\r\nسلمان گفت : يا رسول اللّه ! اين مىشود ؟ فرمود : آرى سلمان ، سوگند به آن كه جانم به دست اوست ، اين در آن وقتى است كه پردهء حرام‌ها دريده شود ، گناه‌ها كسب گردد ، بدان بر نيكان مسلط شوند ، دروغ زياد و لجاجت پيدا و فقر رايج شود .\r\nمردم در لباس به هم مباهات كنند ، باران بىوقت بر ايشان ببارد ، طبل و شيپورها را بپسندند ، امر به معروف و نهى از منكر را انكار مىكنند ، تا آنجا كه مؤمن در آن وقت ذليل‌ترين مردم شود ، ميان عابدان و قاريانشان بدگويى پيدا مىشود و اين ها در ملكوت آسمان‌ها ، پليد و نجس خوانده مىشوند .\r\nسلمان گفت : يا رسول اللّه ! اين شدنى است ؟ فرمود : آرى سلمان ، سوگند به آن كه جانم به دست اوست ، آن گاه ثروتمندان از فقر مىترسند ، به طورى كه سائل از جمعه تا\r\n\r\n","description":"","footnote":"","page_name":" 307 ","page_number":311},
  {"content":"\r\n\r\nجمعهء ديگر سؤال مىكند و كسى را نمىيابد كه چيزى در دستش بگذارد .\r\nسلمان گفت : يا رسول اللّه ! اين مىشود ؟ فرمود : آرى سلمان ، سوگند به آن كه جانم به دست اوست ، رويبضه سخن مىگويد ؛ سلمان گفت : يا رسول اللّه رويبضه چيست ، پدر و مادرم فدايت باد ؟ فرمود : كسى كه در امور مردم حرفى نمىزد حرف مىزند ، سپس جز اندكى درنگ نكنند كه زمين صدايى كند و هر دسته‌اى گمان كنند در ناحيهء آن ها صدا كرده ، سپس آنچه خدا خواهد درنگ مىكنند و در آن مدت زمين را مىشكافند و زمين پاره‌هاى جگر خود « طلا و نقره » را بيرون مىافكند ، سپس با دست خود به ستون‌ها اشاره كرده فرمود : مانند اين ، آن روز طلا و نقره سودى ندارد اين است معناى :\r\n [ فَقَدْ جاءَ أَشْراطُها 
  ]  .\r\nپس هنگامى كه قيامت بر آنان فرا رسد « 1 » .\r\n\r\n313 - اصحاب كهف\r\nمردم « افسوس » - منطقه‌اى در يونان يا به گفتهء گروهى لبنان - به وقت عيد ، در جشنى كه جهت خدايان خودساختهء خود برپا كرده بودند ، با مراسم مخصوصى به آن معبودها تقرب مىجستند .\r\nمردى بزرگ‌زاده و كريم ، مراسم مردم برايش اطمينان‌آور نبود و توجهش به دين و مكتب مردم جلب نمىشد ، در مسئلهء بت‌ها ترديد داشت و در تحير و اضطراب بود .\r\nاو از ميان جمع مردم بيرون رفت تا اين كه به درختى رسيد و در زير سايهء آن درخت ، با غم و اندوه و ترديد و حيرانى سر به گريبان شد .\r\nچند لحظه‌اى نگذشت كه فرد ديگرى به او پيوست ؛ زيرا او هم در عقيدهء مردم ترديد\r\n\r\n\r\n","description":"","footnote":"\r\n( 1 ) - عرفان اسلامى : 7 / 228 .\r\n","page_name":" 308 ","page_number":312},
  {"content":"\r\n\r\nپيدا كرده بود و حيران شده بود .\r\nسپس ديگرى آمد و ديگرى آمد ، تا هفت نفر شدند ، جمعى كه دربارهء وضع عقيده‌اى مردم در ترديد بودند .\r\nبه زودى روح اين افراد با يكديگر آشنا شد و عقايدشان به يكديگر نزديك گشت و نقش واحدى آنان را متحد ساخت ، گرچه خويشاوندى قريبى نداشتند ، ولى با يكديگر مأنوس شدند و ترديد و شك خود را آشكار ساختند و مخالفت خود را با خدايان قلابى مردم ، اظهار داشتند .\r\nسپس با فكر نافذ و فطرت سليم خويش به تحقيق در جهان و موجودات پرداختند ، تا اين كه افكارشان به نور توحيد روشن گرديد و بر ايجاد كنندهء موجودات و رمز وجود راهنمايى شدند و به توحيد توجه نموده ، روحشان از آسايش و اطمينان برخوردار شد .\r\nاين بزرگواران و كريمان ، تصميم گرفتند كه خدا را در اعماق قلب خود مخفى دارند و در باطن جان او را حفظ نمايند ؛ زيرا سلطان مملكت بت‌پرست و در دين خود پابرجا بود و با تمام وجود از مشركان پشتيبانى مىكرد .\r\nجوانان خدايافته و خداپرست ، مانند مردم ديگر در كارهاى عمومى و ناراحتىها شركت مىكردند ، ولى آن گاه كه به خلوت‌گاه خود مىرفتند و به خود مىآمدند به عبادت و نماز و ذكر خدا مىپرداختند .\r\nتا اين كه در يكى از شب‌ها كه گرد يكديگر جمع بودند و انجمن آنان آراسته بود ، يكى از جوانان با صداى آهسته و ترس و ترديد گفت :\r\nاى دوستان ! ديروز خبرى شنيدم كه اگر صحيح باشد و من اعتقاد به راستگويى آوردندهء خبر دارم ، در اين خبر نابودى دين و يا از دست دادن جان ما موجود است .\r\nمن شنيده‌ام سلطان از امر ما آگاه گرديده و عقيده و دين ما در نظر او مفتضح آمده ، او از دست ما ناراحت شده و دچار هيجان گشته و تهديد نموده كه اگر از عقايدى كه با جان ما\r\n\r\n","description":"","footnote":"","page_name":" 309 ","page_number":313},
  {"content":"\r\n\r\nعجين است و با وجود ما يكى شده ، دست برنداريم ما را تحت تعقيب قرار دهد .\r\nاحتمال مىرود كه ما را فردا احضار كند و از دم شمشير آبدار ، همهء ما را بگذراند ، در كار خود فكر كرده و تصميم بگيريد .\r\nنفر دوم گفت : من اين خبر را قبلًا شنيده بودم و فكر مىكردم از حرف‌هاى دروغ‌پردازان و شايعه‌افكنى نادانان است ، ولى معلوم مىشود اين مطلب را اغلب مردم مىدانند و علامت صحت خبر و يا امكان وقوع آن به دست آمده است .\r\nمن معتقدم بر دين خود استوار باشيم و براى قتلى كه در كمين ما نشسته است استقامت داشته باشيم ، محال است كه ما در برابر اين مجسمه‌هايى كه اين نادانان پرستش مىكنند ، سر تعظيم فرود آريم ؛ زيرا ما فساد و بطلان اين مجسمه‌ها را به دست آورده‌ايم و غير ممكن است كه دست از عبادت حضرت معبود برداريم ، هر روزى كه خورشيد طلوع مىكند دليل وجود خدا را به همراه دارد و در هر جولان فكر ، دليلى براى عظمت خدا موجود است .\r\nشايعه‌ها راست بود ، اخبار درست بود ، آنان را از منازلشان و از ميان جمع بستگانشان بيرون كشيدند و همه را در مقابل پادشاه ستمگر قرار دادند .\r\nسلطان ظالم به جوانان گفت : مىخواستيد مطلبى را مخفى بداريد ، ولى نتوانستيد ، كوشيديد كه دين خود را پنهان داريد ولى پيروز نشديد و كارتان به آنجا رسيده كه گاهى مخفى هستيد و گاهى آشكار ، از اخبار كم و بيش آگاهيد ، به من خبر رسيده كه از دين پادشاه و رعيت خارج شده و به دينى روى كرده‌ايد كه من نمىدانم آن را از كجا آورده‌ايد ؟\r\nبراى من آسان است كه شما را رها كنم كه در دين خود سرگردان باشيد و اختيارتان را به دست خودتان بگذارم ، ولى اين كار در صورتى بود كه من نمىدانستم از بزرگان قوم خود هستيد و از افراد برجستهء طائفهء خويش مىباشيد .\r\nاگر مردم از وضع شما آگاه گردند ، ممكن است به زودى به دين شما بيايند و آيين شما\r\n\r\n","description":"","footnote":"","page_name":" 310 ","page_number":314},
  {"content":"\r\n\r\nرا قبول كنند و از عقايد شما پيروى نمايند و به دنبال آن رژيم و تاج و تخت من متلاشى شود و امنيت از دست برود .\r\nمن در شكنجهء شما عجله نمىكنم ، كيفر شما را به زودى متوجه شما نمىسازم ، تا اين كه در كار خود كه بر آن اقدام مىكنيد فكر نماييد و به ملت و آيين مردم بازگرديد و به عقايد مردم معتقد شويد و يا اين كه رهگذران ، ناگهان مىبينند سرهايى آويزان است و بدن‌هايى قطعه قطعه است و خون شما بر زمين جارى است .\r\nخداوند عزيز دل‌هاى آن خداپرستان را محكم كرد و در ايمانشان تأييدشان نمود ، گفتند : اى پادشاه ! در دينى كه ما وارد شده‌ايم از روى تقليد نبوده است و از روى اكراه و اجبار بندهء دين نشده‌ايم ، فطرت ما از ما دعوت كرد و ما هم پاسخ داديم ، عقل به ما روشنى بخشيد و ما در كنار روشنى آن گردش نموديم ، ما را به سوى خداى يكتا دعوت كردند و ما غير از او خداى ديگرى قبول نمىكنيم .\r\nقوم ما كه به عبادت بت پرداخته‌اند ، از روى نادانى و تقليد است ، دليلى براى كار خود ندارند ، برهانى آن ها را راهنمايى نكرده است ، اين است آنچه ما به آن علم پيدا كرده‌ايم و فكر ما به آن رسيده است ، هر چه مىخواهى دربارهء ما انجام بده .\r\nپادشاه گفت : امروز برويد ولى به شرط آن كه فردا بياييد تا دربارهء شما فكر و در داستان شما قضاوت كنم .\r\nجوانان خداپرست در خود فرو رفتند و در كار خويش به مشورت و تبادل نظر پرداختند كه چه عملى انجام دهند ، يكى از جوانان گفت : پادشاه از وضع ما آگاه گرديده و ما ديگر نمىتوانيم در مقابل وعده و تهديدهاى او و نويد و بيم او استقامت كنيم ، ما بايد دين خود را حفظ نموده و به شكاف اين كوه پناه ببريم ؛ زيرا گاهى در تاريكى شكاف كوه و تنگى آن ، آسايش خاطر است و براى انسان وسعت بيشترى از اين زمين پهناور كه نمىتواند خدا را مطابق ميل خود عبادت كند ، وجود دارد .\r\n\r\n","description":"","footnote":"","page_name":" 311 ","page_number":315},
  {"content":"\r\n\r\nمكانى كه ما را به دينى كه مورد اعتمادمان نيست دعوت مىنمايند براى ما قابل زندگى نمىباشد و در مملكتى كه ما را مجبور سازند ، تسليم فكرى شويم كه عقيده به آن نداريم احترام و توجهى نيست .\r\nخداپرستان بار سفر بستند و دست از وطن شستند و به خاطر حفظ دين خود ، راه اعتزال و گوشه‌گيرى و مهاجرت اختيار نمودند .\r\nدر كنار راه سگى به آنان پيوست و با ايشان همراه شد ، جوانان ديدند مانعى نيست كه سگ به همراهشان بيايد و از آنان نگهبانى كند ، جوانان آن قدر راه رفتند تا به شكاف كوه رسيدند ، در شكاف كوه خوراك‌هايى به دست آوردند كه خوردند و آبى كه نوشيدند ، سپس براى اين كه خستگى راه را از خود بگيرند و پاهايشان آمادهء حركت گردد دراز كشيدند ، تا سلامتى خود را بازيابند ولى هنوز سر را زمين نگذاشته بودند كه چرت مختصرى بر چشمانشان احساس شد و بر پلك‌هاى آنان سنگينى كرد ، بلافاصله به خواب عميقى فرو رفتند .\r\nشب به دنبال روز آمد و سالى پس از سال ديگر آمد و آنان در خواب بودند ، گوش و چشم آنان را خواب فرو گرفته بود ، بادهاى هولناك و رعد و برق آن ها را بيدار نمىساخت ، خورشيد طلوع مىكند و از روزنه‌اى درون شكاف را روشن مىسازد و نور و حرارت مىبخشد ، ولى اشعهء زرين خورشيد به بدن آنان نمىرسد ، اين مسائل پى در پى و مرتب است تا ارادهء خدا به آن زمانى كه تعلق گرفته ، تمام شود .\r\nاگر كسى در وضع آنان دقت مىكرد ، مىديد گاهى از طرف راست به چپ و از چپ به راست مىغلطند .\r\nسيصد و نه سال از خوابشان گذشت ، ناگهان از خواب برخاسته و متوجه شدند كه گرسنگى سختى بر آنان غالب شده است .\r\n\r\n","description":"","footnote":"","page_name":" 312 ","page_number":316},
  {"content":"\r\n\r\nيكى از آنان گفت : من گمان مىكنم كه ساعت‌هاى طولانى در خواب بوده‌ايم ، نظر شما چيست ؟\r\nيكى از آنان پاسخ داد : من گمان مىكنم يك روز خوابيده باشيم ؛ زيرا اين گرسنگى دليل گمان من است .\r\nسومى گفت : ما صبح خوابيديم و اين خورشيد هنوز به غروب نزديك نشده ، من گمان مىكنم قسمتى از يك روز را خوابيده باشيم .\r\nچهارمى گفت : سخن را رها كنيد ، خدا به مدت خواب ما آگاه‌تر است . من آن چنان گرسنه‌ام كه گويى چند روز است غذا نخورده‌ام ، بايد يكى از ما به شهر برود و براى جمع ما غذا تهيه كند ، ولى بايد هشيارى به خرج دهد كه كسى او را نشناسد ؛ زيرا اگر مردم « افسوس » بر ما دست يابند و به مكان ما پى ببرند ، ما را مىكشند يا به ايمان ما ضربه زده ، آن را از ما سلب مىكنند .\r\nيكى از خداپرستان به شهر رفت تا خوراك تهيه كند ، چون نزديك شهر رسيد اوضاع شهر را بگونه‌اى ديگر ديد .\r\nبناها عوض شده ، خرابه‌ها آباد و آبادىها ويران گشته ، به هيچ عنوان قيافهء شهر آشنا نيست ! !\r\nنگاهش حيرت‌آميز است ، اضطراب در راه رفتن دارد ، توجه مردم به او جلب شد ، پرسيدند : غريبى ؟\r\nگفت غريب نيستم ، در جستجوى غذا آمده‌ام ، ولى جايگاه فروش آن را نمىدانم .\r\nمردى دستش را گرفت و به محل غذا فروشى برد ، براى تهيهء غذا پول به صاحب مغازه داد ، صاحب فروشگاه با كمال تعجب پول را ضرب بيش از سيصد سال پيش ديد ، فكر كرد جوان گنجى پرقيمت يافته ، اطراف جوان از طرف مردم محاصره شد ، از گنج پيدا شده سؤال كردند ، پاسخ داد اشتباه مىكنيد ، اين پول‌ها از گنجى بدست نيامده ، اين\r\n\r\n","description":"","footnote":"","page_name":" 313 ","page_number":317},
  {"content":"\r\n\r\nپول‌ها از معامله‌اى است كه ديروز انجام داده‌ام و امروز براى خريد غذا با خودم آورده‌ام ، چرا به من تهمت مىزنيد و با گمان سوء با من معامله مىكنيد ، وضع عجيبى بود ، خواست به سرعت برگردد ، مردم مانع شدند ، با مهر و محبت با او به سخن نشستند و فهميدند كه اين شخص يكى از همان اشخاصى است كه سيصد و نه سال قبل از شرّ زمامدار كافر منطقه ، به شكاف كوه پناه برده‌اند .\r\nجوان چون دانست ، مردم فهميده‌اند اينان همان فراريان هستند ، بر جان خود و دوستانش ترسيد و خواست فرار كند ، يكى از آنان كه اطراف او بودند گفت : اى مرد ! وحشت مكن ، آن زمامدارى كه از او مىترسى ، سيصد سال پيش مرده است و زمامدار فعلى ايمانش همانند ايمان شماست ، به ما بگو باقى دوستان تو كجا هستند ؟\r\nجوان تازه به واقعيت مسئله پى برد و فهميد كه شكاف عميقى از تاريخ بين آنان و مردم به وجود آمده است و اكنون به صورت شبحى بيش نيست كه راه مىرود و يا سايه‌ايست كه حركت مىكند ، لذا به طرف گفت : مرا واگذار تا بروم و به دوستان غار داستانمان را بيان كنم ؛ زيرا انتظارشان طول كشيده و اضطرابشان شديد گرديده است .\r\nسلطان وقت ، از وضع آنان آگاه شد و براى ديدار آنان شتافت و به سوى شكاف كوه رهسپار گرديد ، در ميان كوه مردمى را ديد كه زنده هستند و نور زندگى در پيشانى آنان مىدرخشد ، خون در رگ‌هاى آنان جارى است ، با آنان دست داد و به آغوششان كشيد و به مركز شهر آنان را دعوت كرد كه بيايند و در محل زندگى او زندگى كنند .\r\nآنان گفتند : ما علاقه‌اى به ادامهء حيات نداريم ؛ زيرا فرزندان و بازماندگان ما از دست رفته‌اند و خانه و منزل ما خراب شده و رشتهء زندگى ظاهر ما گسيخته است ، سپس به سوى خدا توجه كردند و از خداوند خواستند آنان را براى خود برگزيند و رحمت خود را شامل حالشان گرداند ، هنوز چشمى بهم نخورده بود كه مانند جسدهاى بىجان روى زمين افتادند .\r\n\r\n","description":"","footnote":"","page_name":" 314 ","page_number":318},
  {"content":"\r\n\r\nمردم شهر گفتند : ما كه اين بزرگان را با اين وضع يافته‌ايم ، براى اين جهت بوده كه بدانيم وعدهء حق نسبت به روز قيامت متين و صحيح است و در برپا شدن محشر شكى نيست ، سپس به اختلاف نظر پرداختند ؛ عدّه‌اى گفتند : ساختمانى به روى آنان بنا كنيم ، گروهى كه زمام كار را در دست داشتند ، نظر دادند كه مسجدى روى بدن آنان بنا شود ، ولى خداوند از وضع آنان آگاه‌تر است « 1 » .\r\n\r\n314 - اگر لقاء مرا دوست دارى\r\nامام صادق عليه السلام مىفرمايد :\r\nبه يكى از انبياى بنى اسرائيل وحى شد : اگر لقاى مرا در فرداى قيامت در حظيرهء قدس دوست دارى ، در دنيا تنها ، غريب ، غصه دار و وحشت‌زده از مردم باش ، همانند پرنده‌اى تنها كه در سرزمين بىآب و علف پر مىزند و از سر درختان مىخورد و از آب چشمه‌ها مىآشامد و چون شب مىرسد به لانهء تنهايى مىرود و از بودن با طيور مىپرهيزد ، با پروردگارش انس مىگيرد و از طيور وحشت مىكند .\r\nاين تنهايى و غربت و حزن و غصه و وحشت كه در روايت دستور داده شده در برابر بدكاران جامعه است ، يعنى آنان كه يك پيامبر صلى الله عليه و آله يا يك انسان صالح از هدايت آنان مأيوس است و بودن با آن ها ، جز ضرر و خسارت ، سودى براى انسان ندارد « 2 » .\r\n\r\n315 - انديشه در موت\r\nمن شخصى را مىشناختم كه به انواع معاصى آلوده بود ، امر به معروف و نهى از منكر در او اثر نداشت ، از دين بىخبر و نسبت به هر گناهى ، اهل عمل بود .\r\n\r\n\r\n","description":"","footnote":"\r\n( 1 ) - عرفان اسلامى : 7 / 247 .\r\n( 2 ) - عرفان اسلامى : 7 / 255 .\r\n","page_name":" 315 ","page_number":319},
  {"content":"\r\n\r\nسال‌ها او را نديدم ، تا در ماه رمضانى ، ديدم انسانى با وقار و با تربيت در حالى كه از احوالات الهى بهره‌مند بود و از ايمان و عمل صالح وجودى سرشار داشت به نزدم آمد و پرسيد : مرا مىشناسى ؟ گفتم : نه ، گفت : من همانم كه مدتى از عمر گرانمايه را در باطل سپرى كردم .\r\nگفتم : وسيلهء بيداريت چه بود ؟ گفت : دوستى داشتم از دنيا رفت تا نزديك قبر ، جنازهء او را مشايعت كردم ، به فكر افتادم كه بالاى سر قبر بايستم و آنچه با مرده معامله مىشود ، ببينم .\r\nديدم بند كفنش را گشودند ، به زير صورتش خاك ريختند بالاى سرش لحد چيدند و قبر را با گل و خاك پوشاندند ، آنوقت به مشايعت كنندگان گفتند : به خانه‌هايتان برگرديد .\r\nناگهان از اين مناظر عجيب و غريب تكان شديدى خورده به خود آمدم و با خود گفتم :\r\nبرخورد به تمام اين واقعيت‌ها براى تو هم خواهد بود ، آن وقت در جواب حضرت حق كه عمرى به تو احسان داشت و تو در مقابل احسانش ، عمرى اسائهء ادب داشتى ، چه خواهى گفت ؟\r\nاز همان زمان به توفيق الهى تمام معاصى و خطاها را ترك گفتم و اكنون از بركت آن روز ، به ادامهء زندگى هماهنگ با قواعد الهى مشغولم « 1 » .\r\n\r\n316 - آه از كمى توشه و طول سفر\r\nضرار كه از دلباختگان اميرالمؤمنين عليه السلام بود مىگويد :\r\nبه خدا قسم كه اميرالمؤمنين را ديدم كه در محراب ايستاده ، نزد پروردگار خود تضرع\r\n\r\n\r\n","description":"","footnote":"\r\n( 1 ) - عرفان اسلامى : 7 / 363 .\r\n","page_name":" 316 ","page_number":320},
  {"content":"\r\n\r\nو استغاثه مىكرد ، مانند كسى كه او را مار گزيده باشد و مىگريست ، مانند كسى كه مصيبت عظيمى به او رسيده باشد و گويا در گوش من است كه مكرر مىفرمود :\r\nآه ، آه ، از كمى توشه و طول سفر و وحشت و تنهايى ؛ آه ، آه از عظمت شدت اهوالى كه ناچار بايد وارد آن ها شد « 1 » .\r\n\r\n317 - مگو آن شيعه ماست\r\nو از حضرت امام حسن عسكرى عليه السلام مروى است كه : مردى به رسول خدا صلى الله عليه و آله گفت :\r\nفلانى به خانهء همسايه نگاه مىكند و از ديدن نامحرم مضايقه ندارد ، آن حضرت خشمناك شده فرمود : بياوريد او را ، كسى گفت : يا رسول اللّه ! او از شيعهء شماست و اعتقاد به نبوت شما و ولايت على دارد و از دشمنان شما بيزارى مىجويد . فرمود : مگو آن شيعهء ماست ، پس به تحقيق دروغ مىگويد ، آگاه باش ! شيعهء ما كسى است كه ما را در اعمال ما متابعت كند و آنچه ذكر كردى از اعمال ما نيست « 2 » .\r\n\r\n318 - خانه‌اى دو در\r\nاز حضرت شيخ الانبيا وجود مقدس نوح مرويست كه مىفرمود : دنيا در نظر من ، همانند خانه‌اى دو در است كه از يكى داخل شدم و از ديگرى بيرون روم ، اين است حال كسى كه گفته‌اند : نزديك به دو هزار سال و كسرى طول عمر داشته ، وقتى نظر چنين بيدارى به دنيا چنين باشد ، واى به حال كسى كه با عمرى بسيار كم ، دل به دنيا بسته باشد ، آن چنان دلبستنى كه انگار ، جز دنيا جايى نيست و گويا يك در براى دنيا ، جز در\r\n\r\n\r\n","description":"","footnote":"\r\n( 1 ) - عرفان اسلامى : 7 / 368 .\r\n( 2 ) - عرفان اسلامى : 7 / 370 .\r\n","page_name":" 317 ","page_number":321},
  {"content":"\r\n\r\nورود نبوده و براى اين منزل در خروجى نهاده نشده ! ! « 1 »\r\n\r\n319 - فضيل و آشتى باحق\r\nفضيل كه به خاطر قدرت زياد و شغل كاروان زنى ، جوى از ترس و وحشت براى دولت عباسى فراهم آورده بود و امنيت جاده‌هاى تجارتى و مسافرتى را بهم ريخته بود ، عاشق زنى صاحب جمال گشت ، قسمتى از اموال به دست آورده را ، براى او مىفرستاد و گاهى براى كام‌جويى از او به نزديك خانهء او مىرفت ، ولى زمينهء دسترسى به آن زن برايش ميسر نمىگشت .\r\nتصميمش براى رسيدن به وصال معشوقهء سخت‌گير قطعى شد ، خانوادهء زن ، در ترس و وحشت بودند ، ولى از ضعف اراده و عدم توانايى ، چاره‌اى جز تسليم در برابر آن قدرت شيطانى ، در خود نمىديدند .\r\nكاروانى به وقت شب از نزديكىهاى محل زندگى فضيل ، در بيابان مرو يا باورد عبور مىكرد ، يكى از كاروانيان با صداى خوش ولى آميخته با حزن اين آيه را قرائت مىنمود :\r\n [ أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ 
  ]  .\r\nآيا براى اهل ايمان وقت آن نرسيده كه دل هايشان براى ياد خدا و قرآنى كه نازل شده ، نرم و فروتن شود ؟\r\nآيهء شريفه چون تيرى بود كه بر جان فضيل نشست ، گويى آيهء كريمه به او گفت :\r\nاى فضيل ! تا كى تو راه مردم زنى ؟ گاه آن آمد كه ما راه تو زنيم ، فضيل لحظه‌اى در آيه و در كار خود و در كار مردم و عاقبت برنامه انديشيد ، بيدار شد ، خجل و گريان روى به\r\n\r\n\r\n","description":"","footnote":"\r\n( 1 ) - عرفان اسلامى : 7 / 379 .\r\n","page_name":" 318 ","page_number":322},
  {"content":"\r\n\r\nويرانه نهاد ، كاروانى در آنجا اطراق داشت ، عده‌اى مىگفتند : برويم ، يكى مىگفت :\r\nنتوان رفت كه فضيل بر سر راه است ! !\r\nفضيل چون اين مسئله بشنيد ، فرياد زد : بشارت باد شما را كه آن دزد خطرناك و آن منبع شرّ با خدا آشتى كرد ، ديگر بيم راه نيست .\r\nپس از آشتى با حق همه روزه ، روزه گرفت و به تدريج رضايت صاحبان مال را جلب كرد و عاقبت از عارفان و عاشقان و ناصحان شد و گروهى از نفس الهى او به مدار تربيت قرار گرفتند ! ! « 1 »\r\n\r\n320 - سعادت ابدى\r\nدر كتاب « اسرار معراج » اين حديث بسيار مهم و جالب و حيرت‌آور را مىخوانيم :\r\nدر زمان رسول گرامى اسلام صلى الله عليه و آله در شهر مدينه ، شخصى بود بسيار ظاهر الصلاح ، به طورى كه كسى در حق او در هيچ موردى ، گمان سوء و ظن خلاف نداشت .\r\nشايد بسيارى از مردم در برخورد با او از وى طلب دعا مىكردند ، ولى او بدون توجه به ظاهر آراستهء خويش ، در بعضى از شب‌ها به خانهء مردم مدينه ، دستبرد مىزد ! !\r\nشبى براى دزدى از ديوار خانه‌اى بالا رفت ، اثاث زيادى در آن خانه بود و در ميان خانه به غير از يك زن جوان تنها كسى نبود ، عجيب خوشحال شد كه امشب علاوه بر به چنگ آوردن مال فراوان ، در رختخواب عيش و عشرت هم شركت خواهم كرد .\r\nهمانطور كه در دل تاريكى بر سر ديوار ، منظرهء فريبندهء اثاث خانه و چهرهء دلرباى زن را مىنگريست ، به فكر فرو رفت : دزدى تا كى ، ننگ تا چه مدت ، براى چه بايد زحمات انبيا و اوليا را از ياد برد ، عاقبت اين همه گناه و فساد چه خواهد شد ، مگر براى من مرگ و برزخ و قيامت و محاكمات الهيه نيست ، در پيشگاه حق و در دادگاه عدل ، جواب اين\r\n\r\n\r\n","description":"","footnote":"\r\n( 1 ) - عرفان اسلامى : 7 / 384 .\r\n","page_name":" 319 ","page_number":323},
  {"content":"\r\n\r\nهمه ظلم و جنايت را چگونه بايد داد ؟ ! !\r\nآرى ، با ادامهء اين اعمال به روزى خواهم رسيد كه براى من راه گريز و فرار از چنگال عدالت نخواهد بود ، آن روز پس از اتمام حجت حق ، مبتلا به غضب خداوندى مىشوم و از پس آن به زندان آتش خواهم افتاد و در آن صورت انتقام آلودگىهايم را پس خواهم داد ! !\r\nپس از اندكى تأمل و فكر ، از دزدى و تجاوز به آن زن ، سخت پشيمان شد و با دست تهى به خانه بازگشت .\r\nبه وقت صبح خود را به لباس آراستگان و صلحا آراست و به مسجد به محضر مقدس رسول اكرم صلى الله عليه و آله آمد و در حضور آن جناب نشست !\r\nناگهان ديد ، زن صاحب خانه‌اى كه شب گذشته براى دزدى اثاث آن ، در نظر گرفته بود به محضر رسول اكرم صلى الله عليه و آله آمد ، عرضه داشت : اى رسول خدا ! زن بىشوهرى هستم همراه با ثروتى زياد ، پس از چند ازدواج ديگر قصد شوهر كردن نداشتم ، اما ديشب به نظرم رسيد كه دزدى به خانه‌ام راه پيدا كرده ، گر چه چيزى نبرده ، ولى مرا وحشت زده كرده ، از اين پس مىترسم در تنهايى ادامهء زندگى دهم ، اگر صلاح مىدانيد براى من همسرى انتخاب كنيد .\r\nحضرت اشاره به آن مرد - يعنى به دزد شب گذشته - كردند و فرمودند : اگر ميل دارى ، تو را به آن شخص تزويج كنم ، زن به چهرهء مرد خيره شد ، او را پسنديد و نسبت به او اظهار ميل و رغبت كرد .\r\nپيامبر اسلام صلى الله عليه و آله عقد آن زن را براى آن مرد بست ، سپس هر دو به منزل آمدند ، دزد در كمال نشاط و شادى داستان خود را براى آن زن تعريف كرد و به او گفت : اگر شب گذشته ثروتت را مىبردم و دامن عفتت را آلوده مىكردم ، علاوه بر اين كه يك شب بيشتر در كنار تو نبودم ، آتش غضب هميشگى حق را ، براى خود برمىافروختم ، ولى در عاقبت كار فكر\r\n\r\n","description":"","footnote":"","page_name":" 320 ","page_number":324},
  {"content":"\r\n\r\nكردم و بر هجوم هواى نفس صبر و استقامت ورزيدم و در نتيجه براى هميشه به ثروت حلال و زوجهء صالحه و عاقبت خوش و سعادت ابد رسيدم ! ! « 1 »\r\n\r\n321 - نگاهدارى زبان\r\nعثمان بن عيسى مىگويد : خدمت حضرت ابوالحسن عليه السلام بودم كه مردى به آن جناب گفت : به من توصيه‌اى بنما ، حضرت فرمودند :\r\nزبانت را نگهدار تا عزيز باشى و مهار خود را به دست مردم مده تا از خوارى و ذلّت دور بمانى « 2 » .\r\n\r\n322 - زبانت را حفظ كن\r\nرسول خدا صلى الله عليه و آله به مردى كه براى زيارت آن حضرت آمده بود فرمود :\r\nتو را به چيزى راهنمايى نكنم كه به خاطر آن خداوند تو را به بهشت برد ؟ عرضه داشت : چرا يا رسول اللّه . فرمود : از آنچه خدا به تو مرحمت فرموده ، بپرداز . گفت : اگر خودم محتاج‌تر باشم چه كنم ؟ فرمود : ستمديده‌اى را يارى كن . گفت : اگر ناتوان‌تر از آن ستمديده باشم . فرمود : بيخردى را هدايت كن . گفتم : اگر خود بدبخت و بيخرد باشم بيش از آن كه محتاج به راهنمايى است . فرمود : زبانت را جز از خير حفظ كن ، آيا شاد نيستى كه يكى از اين صفات در تو باشد و تو را به بهشت كشد « 3 » .\r\n\r\n323 - حالتان چطور است ؟\r\nامام سجاد عليه السلام فرمود : هر بامداد زبان آدمى بر همهء اعضاى تنش سركشد و گويد :\r\n\r\n\r\n","description":"","footnote":"\r\n( 1 ) - عرفان اسلامى : 7 / 386 .\r\n( 2 ) - عرفان اسلامى : 8 / 27 .\r\n( 3 ) - عرفان اسلامى : 8 / 27 .\r\n","page_name":" 321 ","page_number":325},
  {"content":"\r\n\r\nحالتان چطور است ؟ گويند : اگر ما را رها كنى بخير است ، ومىگويند : خدا را خدا را دربارهء ما و او را قسم مىدهند و مىگويند : همانا به خاطر تو يا ثواب گيريم يا به عذاب الهى دچار شويم « 1 » .\r\n\r\n324 - ده سال خاموشى\r\nوَشّاء مىگويد : از حضرت رضا عليه السلام شنيدم مىفرمود : هر مردى از بنى اسرائيل مىخواست عابد شود ، پيش از آن ده سال خاموشى اختيار مىكرد « 2 » .\r\n\r\n325 - خاموشان نجات يافتند\r\nربيع بن خثيم در ابتداى هر روز كاغذى در پيش روى مىنهاد و هر چه از دهانش خارج مىشد مىنوشت ، چون شب مىرسيد نوشته را مىخواند و نفس خود را با آن نوشته محاسبه مىكرد و مىگفت : آه ! خاموشان نجات يافتند و ما بسيار گويان در بدبختى مانديم « 3 » .\r\n\r\n326 - به خاموشى ادامه مىدادند\r\nبعضى از اصحاب رسول خدا صلى الله عليه و آله سنگريزه‌اى در دهان مىگذاشتند و چون مىخواستند حرف بزنند فكر مىكردند ، اگر آن حرف براى خدا و در راه خدا و لوجه اللّه بود ، سنگريزه را در آورده و آن حرف الهى را مىزدند و سپس به خاموشى فرو مىرفتند و اگر پس از فكر مىيافتند كه آن حرف براى خدا نيست ، سنگ ريزه را بيرون نمىآوردند\r\n\r\n\r\n","description":"","footnote":"\r\n( 1 ) - عرفان اسلامى : 8 / 30 .\r\n( 2 ) - عرفان اسلامى : 8 / 30 .\r\n( 3 ) - عرفان اسلامى : 8 / 39 .\r\n","page_name":" 322 ","page_number":326},
  {"content":"\r\n\r\nو به خاموشى ادامه مىدادند « 1 » .\r\n\r\n327 - راحتى\r\nدر حديث قدسى آمده : بندگان من در اين جهان به دنبال يافتن چيزى هستند كه من خلق نكرده‌ام و آن راحتى است « 2 » .\r\n\r\n328 - اى جوانان بكوشيد\r\nاز عارفى روايت كرده‌اند كه گفت :\r\nاز خال خود شنيدم كه مىگفت : اى جوانان ! بكوشيد و سعى كنيد پيش از آن كه هم چون من ضعيف شويد و در تقصير بمانيد .\r\nو آن عارف گفت :\r\nدر آن وقت كه او اين سخن مىگفت ، هيچ جوانى در عبادت كردن به وى نمىرسيد و طاقت مجاهدهء وى نداشت ! ! « 3 »\r\n\r\n329 - سعدى و قناعت\r\n1 - حاتم طايى را گفتند : از خود بلند همّت‌تر در جهان ديده‌اى يا شنيده‌اى ؟ گفت :\r\nبلى ، روزى چهل شتر قربان كرده بودم و امراى عرب را به مهمانى خوانده ، پس به گوشهء صحرايى به حاجتى رفته بودم خاركنى را ديدم پشته خارى فراهم آورده ، گفتمش : به مهمانى حاتم چرا نروى كه خلقى بر سماط او گرد آمده‌اند ؟ گفت :\r\n\r\n\r\n","description":"","footnote":"\r\n( 1 ) - عرفان اسلامى : 8 / 39 .\r\n( 2 ) - عرفان اسلامى : 8 / 40 .\r\n( 3 ) - عرفان اسلامى : 8 / 64 .\r\n","page_name":" 323 ","page_number":327},
  {"content":"\r\n\r\n هر كه نان از عمل خويش خورد * منّت از حاتم طايى نبرد \r\nانصاف دادم و او را به همّت و جوانمردى بيش از خود ديدم .\r\n2 - بازرگانى را ديدم كه صد و پنجاه شتر بار داشت و چهل بنده و خدمتكار ، شبى در جزيرهء كيش مرا به حجرهء خويش برد و همه شب نياراميد ، از سخن‌هاى پريشان گفتن كه فلان انبارم به تركستان است و فلان بضاعت به هندوستان و اين كاغذ قبالهء فلان زمين و فلان چيز را فلان ضمين ، گاه گفتى كه خاطر اسكندريّه دارم كه هوايى خوش است و گاه گفتى كه درياى مغرب مشوش است و باز گفت : سعديا ! سفرى ديگر در پيش است ، اگر آن كرده شود ، بقيّت عمر خويش به گوشه‌اى بنشينم و ترك تجارت كنم ، گفتم : آن سفر كدام است ؟\r\nگفت : گوگرد پارسى به چين خواهم برد ، شنيدم كه آنجا قيمت عظيم دارد و از آنجا كاسهء چينى به روم آرم و ديباى رومى به هند و پولاد هندى به حلب و آبگينهء حلبى به يمن و بُرد يمانى به پارس و از آن پس ترك تجارت كرده به دكّانى بنشينم ، چندان از اين ماليخوليا فرو خواند كه بيش از آن طاقت گفتنش نماند ! !\r\nپس گفت : اى سعدى ! تو نيز سخنى بگوى از آنچه ديده و شنيده‌اى .\r\nگفتم :\r\n آن شنيدستى كه در اقصاى غور * بار سالارى بيفتاد از ستور\r\nگفت چشم تنگ دنيا دوست را * يا قناعت پر كند يا خاك گور \r\n3 - موسى عليه السلام درويشى را ديد كه از برهنگى به ريگ اندر شده گفت : اى موسى ! دعايى كن ، تا خداوند عزّوجل مرا كفافى دهد كه از بىطاقتى به جان آمده‌ام ، موسى عليه السلام دعا كرد و رفت ، پس از چند روز كه باز آمد ، او را ديد گرفتار و خلقى انبوه به روى گرد آمده ، حالش پرسيد . گفتند : خمر خورده و عربده كرده و كسى را كشته و اكنون به قصاص او وى را داشته‌اند .\r\n\r\n","description":"","footnote":"","page_name":" 324 ","page_number":328},
  {"content":"\r\n\r\n آن كه هفت اقليم عالم را نهاد * هر كسى را هر چه لايق بود داد\r\nگربهء مسكين اگر پر داشتى * تخم گنجشك از جهان برداشتى\r\nوان دو شاخ گاو اگر خر داشتى * آدمى را نزد خود نگذاشتى \r\nموسى عليه السلام به حكمت و عدل جهان آفرين اقرار كرد و از تجاسر خويش استغفار .\r\n[ وَلَوْ بَسَطَ اللّهُ الرِّزْقَ لِعِبَادِهِ لَبَغَوْا فِى الْأَرْضِ 
  ] .\r\nو اگر خدا روزى را بر بندگانش وسعت دهد ، در زمين سركشى و ستم كنند « 1 » .\r\n\r\n330 - و يك سخن آهسته گفت\r\nعوف بن مالك مىگويد :\r\nنزديك رسول صلى الله عليه و آله بوديم ، هفت يا هشت كس ، گفت : بيعت كنيد با رسول خداى ، گفتيم : بر چه بيعت كنيم ؟ گفت : بيعت كنيد كه خداى را بپرستيد و پنج نماز بجاى آريد و هر چه فرمايد به سمع طاعت پيش رويد و يك سخن آهسته گفت : و از هيچ كس سؤال مكنيد و همين است حقيقت قناعت كه هر كس به دادهء حق قانع و راضى باشد ، محتاج به سؤال نخواهد شد و اين هفت يا هشت نفر پس از آن چنان بودند كه اگر تازيانه از دست ايشان بيفتادى ، فرا كس نگفتندى كه به من ده « 2 » .\r\n\r\n331 - چه كسى توانگرتر است\r\nموسى عليه السلام گفت : يا رب ! از بندگان تو كه توانگرتر است ؟ گفت : آن كه قناعت كند به آنچه من دهم ، گفت : عادل‌تر ؟ گفت : آن كه انصاف از خود بدهد « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 8 / 82 .\r\n( 2 ) - عرفان اسلامى : 8 / 84 .\r\n( 3 ) - عرفان اسلامى : 8 / 84 .\r\n","page_name":" 325 ","page_number":329},
  {"content":"\r\n\r\n\r\n332 - بىنيازى از خلق\r\nمحمد بن واسع رحمه الله نان خشك در آب كردى و مىخوردى و مىگفتى :\r\nهر كه بدين قناعت كند از همهء خلق بىنياز بود « 1 » .\r\n\r\n333 - اى پسر آدم\r\nابن مسعود گفت :\r\nهر روز فرشته‌اى ندا كند : اى پسر آدم ! اندكى كه تو را كفايت كند بهتر از بسيارى كه تو را كفايت نبود و از آن بطر و غفلت زايد « 2 » .\r\n\r\n334 - يك وجب\r\nسميط بن عجلان گويد :\r\nشكم تو ، بدستى در يك وجب ، بيش نيست ، چرا بايد كه تو را دوزخ برد ؟ ! ! « 3 »\r\n\r\n335 - عيش خوشتر\r\nيكى از حكما گويد :\r\nهيچ كس به رنج صبورتر از حريص مطمع نبود و هيچ كس را عيش خوش‌تر از قانع نبود و هيچ كس اندوهگين‌تر از حسود نبود و هيچ كس سبك بارتر از آن كس نبود كه ترك دنيا گويد و هيچ كس پشيمان‌تر از عالم بد كردار نبود « 4 » .\r\n\r\n\r\n","description":"","footnote":"\r\n( 1 ) - عرفان اسلامى : 8 / 84 .\r\n( 2 ) - عرفان اسلامى : 8 / 85 .\r\n( 3 ) - عرفان اسلامى : 8 / 85 .\r\n( 4 ) - عرفان اسلامى : 8 / 85 .\r\n","page_name":" 326 ","page_number":330},
  {"content":"\r\n\r\n\r\n336 - من مىپذيرم\r\nرسول خدا صلى الله عليه و آله فرمود : يك چيز را هر كس از من بپذيرد ، بهشت را براى او مىپذيرم ، ثوبان عرضه داشت : من مىپذيرم ، فرمود : از كسى چيزى نخواه ، به آنچه دارى و به آنچه مىتوانى ، قانع باش .\r\nاز آن پس هرگاه تازيانهء ثوبان از دستش مىافتاد ، خود برمىداشت و از كسى تمنا و خواهش نمىكرد « 1 » .\r\n\r\n337 - ثروت چيست ؟\r\nپادشاهى به اهل دلى گفت :\r\nثروتت چيست ؟ گفت : رضايت از خدا و بىنيازى از مردم « 2 » .\r\n\r\n338 - باكى ندارم\r\nعامر بن قيس عنبرى مىگفت :\r\nچهار آيه در قرآن است ، چون شب بخوانم ، باكى برايم نيست كه چگونه شب را به سر برم و چون روز بخوانم باكى ندارم كه روز را چگونه بگذرانم .\r\n [ ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ 
  ]  .\r\nچون خدا رحمتى را براى مردم بگشايد ، بازدارنده‌اى براى آن نيست ، و چون بازدارد ، بعد از او فرستنده‌اى برايش وجود ندارد ، و او تواناى شكست‌ناپذير و حكيم است .\r\n [ وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ \r\n\r\n\r\n","description":"","footnote":"\r\n( 1 ) - عرفان اسلامى : 8 / 87 .\r\n( 2 ) - عرفان اسلامى : 8 / 87 .\r\n","page_name":" 327 ","page_number":331},
  {"content":"\r\n\r\n يَشاءُ مِنْ عِبادِهِ وَ هُوَ الْغَفُورُ الرَّحِيمُ 
  ]  .\r\nو اگر خدا گزند و آسيبى به تو رساند ، آن را جز او بر طرف كننده‌اى نيست ، و اگر براى تو خيرى خواهد ، فضل و احسانش را دفع كننده‌اى نيست ؛ خيرش را به هر كس از بندگانش بخواهد مىرساند و او بسيار آمرزنده و مهربان است .\r\n [ وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها وَ يَعْلَمُ مُسْتَقَرَّها وَ مُسْتَوْدَعَها كُلٌّ فِي كِتابٍ مُبِينٍ 
  ]  .\r\nو هيچ جنبده‌اى در زمين نيست ، مگر اين كه روزىِ او برخداست ، و [ او 
  ] قرارگاه واقعى و جايگاه موقت آنان را مىداند ؛ همه در كتابى روشن ثبت است .\r\n [ سَيَجْعَلُ اللَّهُ بَعْدَ عُسْرٍ يُسْراً 
  ]  .\r\nخدا به زودى پس از سختى و تنگنا ، فراخى و گشايش قرار مىدهد « 1 » .\r\n\r\n339 - انبياء الهى و زهد\r\nامام على عليه السلام در « نهج البلاغة » به زهد چند نفر از انبيا بدين قرار اشاره دارند :\r\nاگر خواهى از موسى كليم اللّه سخن بگو كه به پروردگار عرضه داشت :\r\n [ رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ 
  ]  .\r\nپروردگارا ! به آنچه از خير بر من نازل مىكنى ، نيازمندم .\r\nبه خدا قسم به وسيلهء اين دعا قرص نانى از خدا مىخواست ؛ زيرا خوراكش سبزى و گياه زمين بود و به علّت لاغرى و كمى گوشت بدن ، سبزى گياه از نازكى پوست درونى شكمش ، ديده مىشد .\r\n\r\n\r\n","description":"","footnote":"\r\n( 1 ) - عرفان اسلامى : 8 / 88 .\r\n","page_name":" 328 ","page_number":332},
  {"content":"\r\n\r\nو اگر خواهى از داود سخن به ميان آر كه داراى مزامير و زبور بود و خوانندهء اهل بهشت است ، به دست خود از ليف خرما زنبيل‌ها مىبافت و به هم‌نشينان خود مىگفت : كدامتان در فروختن اين زنبيل‌ها به من كمك مىكنيد ، از بهاى فروش آن‌ها خوراكش يك عدد نان جو بود .\r\nو اگر خواهى داستان زندگى عيسى بن مريم عليه السلام را به ميان آر كه سنگ را زير سر خود بالش قرار مىداد و جامهء زبر مىپوشيد و طعام خشن مىخورد و خورش او گرسنگى بود و چراغ شب او ماه بود و سايه‌بان او در زمستان جايى بود كه آفتاب مىتابيد يا فرو مىرفت و ميوه و سبزى خوشبوى او گياهى بود كه زمين براى چهارپايان مىرويانيد ، نه زنى داشت كه او را به فتنه و تباهكارى افكند و نه فرزندى كه او را اندوهگين سازد و نه دارايى كه او را از توجه به حق برگرداند و نه طمعى كه او را خوار كند ، مركب او دو پايش بود و خدمتكار او دو دستش .\r\nبيا و در مسئلهء زهد به پيامبر خود كه از همه نيكوتر و پاكيزه‌تر است ، اقتدا نموده ، از آن بزرگوار پيروى كن ؛ زيرا آن حضرت براى كسىكه بخواهد پيروى كند ، سزاوار پيروى كردن است و انتساب شايستهء اوست براى كسىكه بخواهد به او نسبت داشته باشد و محبوب‌ترين بندگان نزد خداوند كسى است كه پيرو پيغمبر خود بوده و دنبال نشانهء او برود .\r\nلقمهء دنيا را زيادتر از آنچه لازم نداشت نمىخورد ، به دنيا به هيچ عنوان دل نبسته بود ، از جهت پهلو لاغرتر و از جهت شكم گرسنه‌ترين اهل دنيا بود .\r\nدنيا ، با همه محتوياتش به او پيشنهاد شد ، از قبول آن امتناع كرد ، دانست خداوند مهربان از باب مصلحت انسان ، علاقه و دل بستن به دنيا را دشمن داشته ، او هم به پيروى از مولايش علاقه به دنيا را دشمن مىداشت . و مىدانست حق تعالى دنيا را خوار دانسته او هم خوار مىدانست و آن را كوچك قرار داده ، او هم كوچك شمرد .\r\n\r\n","description":"","footnote":"","page_name":" 329 ","page_number":333},
  {"content":"\r\n\r\nاگر نبود در وجود ما ، مگر دوستى آنچه كه خدا و رسول دشمن داشته و بزرگ شمردن آن را كه خدا و رسول كوچك شمرده ، همين مقدار براى سركشى از خدا و مخالفت فرمان او بس بود .\r\nپيامبر صلى الله عليه و آله ، به روى زمين طعام مىخورد و مانند بنده مىنشست و به دست خود پارگى كفشش را دوخته و جامه‌اش را وصله مىكرد و بر خر برهنه سوار مىشد و ديگرى را هم سوار مىكرد .\r\nبر در خانه‌اش پرده‌اى كه در آن نقش‌هاى نقش شده آويخته بود ، پس به يكى از زنهايش فرمود : اين پرده را از نظر من پنهان كن ؛ زيرا وقتى به آن چشم مىاندازم دنيا و آرايش‌هاى آن را به ياد مىآورم ، پس از روى دل از دنيا دورى گزيده ، ياد آن را از خود دور مىساخت و دوست داشت كه آرايش آن از جلوى چشمش پنهان باشد ، تا از آن جامه زيبا فرا نگرفته باور نكند كه آنجا جاى آرميدن است و اميدوارى و درنگ كردن در آنجا را نداشته باشد ، پس علاقه و بستگى به اين دنياى از دست رفتنى را از خود بيرون و از دل دور كرده و آرايش‌هاى آن را از جلوى چشم پنهان گردانيد و چنين است كسى كه چيزى را دشمن مىدارد و بدش مىآيد ، به آن چشم اندازد و نام آن در حضورش برده شود ! !\r\nزهد ، مورث معنويت ، آزادگى و ايثار و خصايل ديگر انسانى و الهى است ، زاهد به حقيقت اهل معناست و از قيد تعلقات مادى و شيطانى با تمام وجود آزاد است و پيش انداختن محرومان و مستمندان و دردمندان را نسبت به خودش ، كار بسيار آسانى است .\r\nشدت زهد پيامبر صلى الله عليه و آله و حضرت على و خاندانش و ائمهء طاهرين عليهم السلام و پس از آنان ياران و اصحاب خالص آن بزرگواران چيزى نيست كه نياز به شرح داشته باشد « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 8 / 145 .\r\n","page_name":" 330 ","page_number":334},
  {"content":"\r\n\r\n\r\n340 - هفتاد و دو تن شهيد كربلا يا پيشوايان تمام زاهدان تاريخ\r\nآرى ، اگر عزيزان به خون آغشتهء سال شصت و يك را كه در محضر امام عاشقان حضرت سيدالشهداء ، آگاهانه جان خود را با آن وضع ، نثار حضرت حق كردند و با شهادت خود دوام قرآن و نبوت و امامت را براى ابد تضمين نمودند ، پيشواى تمام زاهدان تاريخ و بلكه پيشواى تمام مردان راه حق بدانيم ، كلمهء مهمى در حق آنان نگفته‌ايم كه آنان از تمام تصورات و خيالات ما نسبت به هر امر مثبتى ، برتر و بالاترند .\r\n« عنصر شجاعت » كه نوشتهء فقيه فرزانه مرحوم حاج ميرزا خليل كمره‌اى است ، معارف و آثارى از اهل بيت عليهم السلام و بزرگان در توضيح حقيقت آن شهيدان نقل مىكند كه به قسمتى از آن اشاره مىرود :\r\nحضرت على عليه السلام كفى از خاك كربلا بوييد ، به جاى تعقيب نماز ذكرى گفت : وه شگفتا ! از تو اى خاك اسرارآميز ، از تو در رستاخيز گروه گروه بر مىخيزند كه بىحساب داخل بهشت خواهند شد .\r\nحضرت على عليه السلام به كربلا گذر كرد و فرمود :\r\nخوابگاهى است از سوارانى ، قتلگاهى است از عشّاقى ، اين كوى ، كوى شهيدانى است كه گذشتگان از آنان پيشى ندارند و آيندگان به آنان نمىرسند ! ! !\r\nحضرت باقر عليه السلام مىفرمايد :\r\nعلى عليه السلام با دو تن از ياران خود به كربلا گذشت ، هنگامى كه به آن سرزمين گذر كرد ، چشمانش پر از اشك شده گفت : اين خوابگاهى است از سواران آن‌ها ، اين باراندازى براى بنهء آن‌ها است ، در اين جايگاه خون آنان به زمين ريخته مىشود ، خوشا به تو پاكيزه خاكى كه بر فراز تو خون احبا خواهد ريخت .\r\nربيع بن خيثم يكى از زهاد ثمانيه است ، از نظر حفظ زبان از ناروا بيست سال درنگ كرده سخن نمىگفت ، خاموش بود ، تا حسين عليه السلام شهيد شد از او يك جمله شنيده شد .\r\n\r\n","description":"","footnote":"","page_name":" 331 ","page_number":335},
  {"content":"\r\n\r\nباز به سكوت خود برگشت تا مرد .\r\nآن‌ها را به سنان نيزه زده و آورديد . به خدا سوگند ! گزيدگانى را كشته‌ايد كه اگر پيامبر خدا خود را به آنان مىرسانيد البته دهن آنان را مىبوسيد و آنان را در دامن و در كنار خود مىنشاند ، بار خدايا ! تو سرشت آسمان و زمين را پديد آورده‌اى ، آگاه به نهان و آشكارى ، تو به دادگرى بين بندگان خود در اختلاف ، حكم خواهى كرد .\r\nكعب الاحبار از دانشمندان است كه به او خوشبين نيستم و با اين وضع اين جملهء زير را مىگفته ، گويا اين نغمه را از حنجرهء ديگران آموخته بود ، سالم بن ابى جعبره مىگويد : از او شنيدم كه مىگفت :\r\nمردى از اولاد رسول خدا صلى الله عليه و آله كشته مىشود و هنوز عرق اسب‌هاى ياران او خشك نشده ، داخل بهشت خواهند شد و با حور العين دست به گردن خواهند بود ، مىگويد : در اين گفتگو بوديم كه حسين عليه السلام بر ما گذر كرد گفتيم : او همين است ؟ گفت : آرى .\r\nكشّى ، رجالى معروف مىگويد :\r\nحبيب از آن هفتاد و دو تن مردانى بود كه حسين عليه السلام را يارى دادند و به كوه كوه آهن برخورد كردند و به استقبال سرنيزه‌ها با سينه و شمشيرها با رخسار رفتند ، برآنان پيشنهاد امان و مال و منال مىشد ، زير بار نمىرفتند و مىگفتند :\r\nعذرى پيش رسول خدا صلى الله عليه و آله براى ما نيست ، اگر حسين او عليه السلام كشته شود و از ما مژگانى به هم بخورد ، ايستادند تا در پيرامون او تمام كشته شدند « 1 » .\r\n\r\n341 - بهترين مردم\r\nيكى از بزرگان شام از اميرالمؤمنين عليه السلام پرسيد : بهترين مردم نزد خدا كيست ؟ فرمود :\r\n\r\n\r\n","description":"","footnote":"\r\n( 1 ) - عرفان اسلامى : 8 / 169 .\r\n","page_name":" 332 ","page_number":336},
  {"content":"\r\n\r\nآن كه براى اخذ از همه ترس بيشتر دارد . ترس از مقام حق و عملًا به پرهيزكارى پاى بندتر است و نسبت به دنيا بىرغبت‌تر « 1 » .\r\n\r\n342 - تا هر كجا كه خواهند منزل گزينند\r\nامام باقر عليه السلام فرمود : در ضمن آنچه خداوند با موسى مناجات فرمود اين بود : اى موسى ! به قوم خود بگو : تقرّب جويندگان به من به چيزى مانند گريستن از خوف من به من تقرب نخواهند جست و بندگان فرمانبردارم به چيزى چون پرهيز از محرّمات مرا بندگى نخواهند كرد و خود ساختگان و آراستگان براى ديدار من به چيزى چون زهد و بىرغبتى به دنيا ، خويشتن را نخواهند آراست .\r\nموسى عرض كرد : اى بهترين بخشندگان ! جزاى ايشان را چه خواهى داد ؟ فرمود : اما آنان كه به ريختن سرشك از ترس هيبت من به من تقرب جويند مقامشان در رفيق اعلى كه محل انبياست باشد و كسى را در اين مقام با آن‌ها شركت نيست ! !\r\nو اما پارسايانى كه با دورى از گناه مرا پرستيدند و به من تقرب جستند ، پس من همهء مردم را بازجويى كنم و اعمال همه را باز رسم ، جز آنان كه نسبت به بازرسيشان شرم دارم و اما كسانى كه به زهد در دنيا و بىرغبتى به زايد بر هزينهء زندگى به من تقرّب جستند ، پس بهشت را به جملگى بر ايشان ارزانى دارم تا هر كجا كه خواهند منزل گزينند ! « 2 »\r\n\r\n343 - بىقيمت\r\nرسول گرامى اسلام صلى الله عليه و آله به گوسفند مرده‌اى گذشت ، فرمود : مىبينيد كه اين گوسفند چگونه از نظر صاحبش افتاده و از شدت سبكى قيمتى برايش نيست .\r\n\r\n\r\n","description":"","footnote":"\r\n( 1 ) - عرفان اسلامى : 8 / 176 .\r\n( 2 ) - عرفان اسلامى : 8 / 179 .\r\n","page_name":" 333 ","page_number":337},
  {"content":"\r\n\r\nعرضه داشتند : آرى ، به همين خاطر هم هست كه صاحبش از آن دست برداشته .\r\nفرمود : به خدايى كه جانم در اختيار اوست ، اين دنيا در پيشگاه حضرت حق از اين گوسفند مرده ، نزد صاحبش بىارزش‌تر است ، اگر اين چنين دنيا به اندازهء بال مگسى ارزش داشت ، به اندازهء شربت آبى به كافر داده نمىشد ، از اين كه قسمتى از اين دنيا با تمام زرق و برقش در اختيار دشمنان اوست ، معلوم است در نزد حضرتش ارزشى ندارد ، براى آن دنيايى است كه به دستور خود او به دست آمده باشد و در راه او به خرج گذاشته شود به همين خاطر فرمود :\r\nالدُّنْيا مَلْعُونَةٌ مَلْعُونٌ ما فيها إلّاما كانَ لِلّهِ مِنْها .\r\nدنيا از نظر خدا مطرود است و آنچه در اوست نيز مطرود است ، مگر آنچه براى خداست .\r\nو نيز فرمود :\r\nالدُّنْيا سِجْنُ الْمُؤمِنِ وَجَنَّةُ الْكافِرِ .\r\nدنيا زندان مؤمن و بهشت كافر است « 1 » .\r\n\r\n344 - آنچه به پسر داوود داده‌اند از دست مىرود\r\nسليمان با مركب حكومتى در حركت بود ، پرندگان بر سرش سايه داشتند ، اجنه و مردم از دو طرفش در حركت بودند ، به عابدى از عباد بنىاسرائيل گذشت ، عابد گفت :\r\nپسر داود ! به خدا قسم ، خداوند ملك عظيمى به تو عنايت كرده .\r\nسليمان فرمود : يك تسبيح در نامهء عمل مؤمن بهتر است از ظواهرى كه به فرزند داود داده شده ، آنچه به پسر داود داده‌اند از دست مىرود ، ولى تسبيح خدا در نامه انسان باقى مىماند « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 8 / 204 .\r\n( 2 ) - عرفان اسلامى : 8 / 206 .\r\n","page_name":" 334 ","page_number":338},
  {"content":"\r\n\r\n\r\n345 - عجب از اين احمقان\r\nعيسى عليه السلام دنيا را ديد در مكاشفات خويش در صورت پيرزنى گفت : چند شوهر دارى گفت : در عدد نيايد از بسيارى ، گفت : بمردند يا طلاق دادند ، گفت : نه كه همه را بكشتم ، گفت : پس عجب از اين احمقان ديگر ، مىبينند كه با ديگران چه مىكنى و آنگه در تو رغبت مىكنند و عبرت نمىگيرند ! « 1 »\r\n\r\n346 - حكايتى عجيب از دنيا\r\nروزى حضرت داود عليه السلام از منزل خود بيرون رفت و زبور مىخواند و چنان بود كه هرگاه آن حضرت زبور مىخواند از حسن صوت او جميع وحوش و طيور و جبال وصخور حاضر مىشدند و گوش مىكردند و هم چنان مىرفت تا به دامنهء كوهى رسيد كه به بالاى آن كوه پيغمبرى بود حزقيل نام و در آن جا به عبادت مشغول بود .\r\nچون آن پيغمبر صداى مرغان و وحوش و حركت كوه‌ها و سنگ‌ها ديد و شنيد ، دانست كه داود است كه زبور مىخواند .\r\nحضرت داود به او گفت : اى حزقيل ! اجازه مىدهى كه بيايم پيش تو ؟ عابد گفت : نه ، حضرت داود به گريه افتاد ، از جانب حضرت بارى به او وحى رسيد : داود را اجازه ده ، پس حزقيل دست داود را گرفت و پيش خود كشيد .\r\nحضرت داود از او پرسيد : هرگز قصد خطيئه و گناهى كرده‌اى ؟ گفت : نه ، گفت : هرگز عجب كرده‌اى ؟ گفت : نه ، گفت : هرگز تو را ميل به دنيا و لذات دنيا به هم مىرسد ؟\r\nگفت : به هم مىرسد ، گفت : چه مىكنى كه اين را از خود سلب مىكنى و اين خواهش را از خود سرد مىنمايى ؟ گفت : هرگاه مرا اين خواهش مىشود ، داخل اين غار مىشوم كه\r\n\r\n\r\n","description":"","footnote":"\r\n( 1 ) - عرفان اسلامى : 8 / 214 .\r\n","page_name":" 335 ","page_number":339},
  {"content":"\r\n\r\nمىبينى و به آنچه در آنجاست نظر مىكنم ، اين ميل از من بر طرف مىشود .\r\nحضرت داود به رفاقت او داخل آن غار شد ، ديد كه يك تختى در آنجا گذاشته است و در روى آن تخت ، كلّهء آدمى و پاره‌اى استخوان‌هاى نرم شده گذاشته و در پهلوى او لوحى ديد از فولاد و در آنجا نقش است كه من فلان پادشاهم كه هزار سال پادشاهى كردم و هزار شهر بنا كردم و چندين بواكر ازاله بكارت كردم و آخر عمر من اين است كه مىبينى كه خاك فراش من است و سنگ بالش من و كرمان و مارها همسايه منند ، پس هر كه زيارت من مىكند ، بايد فريفتهء دنيا نشود ، گول او نخورد ! ! « 1 »\r\n\r\n347 - دنيا و اهل آن رادشمن دار\r\nپيامبر صلى الله عليه و آله مىفرمايد :\r\nشب معراج به من خطاب رسيد : اى احمد ! دنيا و اهل آن را دشمن‌دار و آخرت و اهل آن را عاشق باش ، پرسيدم اهل دنيا كيانند و اهل آخرت چه مردمى هستند ؟\r\nخداوند خطاب فرمود :\r\nاين است نشانه‌هاى اهل دنيا :\r\nپرخورى ، خندهء زياد ، خواب بىاندازه ، كثرت خشم ، قلّت رضا و خشنودى نسبت به حق و خلق و عدم عذرخواهى دربرابر رفتار سويى كه نسبت به ديگران داشته ، قبول نكردن عذر خواه ، كسالت در طاعت ، بىباكى در معصيت ، آرزوى دراز ، نزديكى مرگ ، عدم محاسبهء نفس ، كم سود ، پر حرف ، كم ترس ، خوشحالى زياد به وقت خوردن ، عدم شكر به هنگام راحتى ، بىصبرى به وقت بلا و آزمايش ، بسيارى مردم به پيش نظرشان كم است و به آنچه كه انجام نداده‌اند از خويش ستايش مىكنند ، نسبت به آنچه ندارند ادعا\r\n\r\n\r\n","description":"","footnote":"\r\n( 1 ) - عرفان اسلامى : 8 / 226 .\r\n","page_name":" 336 ","page_number":340},
  {"content":"\r\n\r\nمىكنند ، احسان خود را بازگو كرده و از گفتن بدىهاى مردم پروا ندارند ، نيكى مردم را از نظر دور داشته و پنهان مىكنند !\r\nعرضه داشتم : غير از اين عيوب ، براى اهل دنيا عيب ديگرى هم هست ؟ خطاب رسيد : عيب اهل دنيا زياد است ، جهل و حماقتشان بسيار و نسبت به استادان خود متكبر و پيش خود عاقل ، ولى نزد عارفان احمقند .\r\nاما اهل آخرت :\r\nداراى چهره‌هايى شرمگين ، كثير الحيا ، كم حمق و وجودشان پرمنفعت و مكرشان كم است .\r\nمردم از آنان در راحت ، ولى آنان براى راحت مردم در رنج ، داراى كلامى موزون و سنگين و حسابگر نفس ، در مسير برنامه‌هاى مثبت ، اهل رنج و زحمت .\r\nچشمشان خواب ، ولى دلشان بيدار است ، ديدگانى پر اشك و قلبى ذاكر دارند .\r\nبه وقتى كه نام مردم را در ديوان غفلت مىنويسند ، آنان را در دفتر ذاكران ثبت نام مىكنند .\r\nدر ابتداى نعمت سپاس گزارند و در انتهاى آن شاكرند ، دعايشان مرفوع و سخنشان مسموع است ، ملائكه به آنان شادند ، خواسته‌هاشان در سراپردهء ملكوت در گردش و خداوند عاشق شنيدن گفتار آنان است ، چنانچه پدر عاشق شنيدن كلام فرزند .\r\nچشم به هم زدنى از ياد حق باز نمىمانند و به زيادى غذا ميل ندارند ، از پرحرفى گريزانند و لباس آنان اندك است ، مردم نزد آنان مرده و حضرت حق پيش آنان زنده و پايدار و كريم است .\r\nفراريان را با آقايى و كرامت مىخوانند و برگشتگان را با مهربانى مىخواهند .\r\nدنيا و آخرت نزدشان يكى است ، مردم يك بار مىميرند ، ولى آنان به خاطر رياضت و مجاهدهء نفس و مخالفت با هوا ، روزى هفتاد بار با مرگ روبرو مىشوند ، از حركت باد\r\n\r\n","description":"","footnote":"","page_name":" 337 ","page_number":341},
  {"content":"\r\n\r\nپريشان خاطر شده ، به خدا پناه مىبرند كه نكند بلايى آسمانى باشد .\r\nچون در برابر من قيام مىكنند ، گويى بنايى بسيار محكم سر پا ايستاده ، در دل ايشان مشغوليّتى به خلق نمىبينى ، به عزت و جلالم آنان را به حيات طيبه زنده مىكنم ، به وقت مفارقت روح از بدنشان ، ملك الموت را به آنان كارى نيست كه جز من كسى از آنان قبض روح نمىكند ، تمام درهاى آسمان را به روى آنان باز كرده و كليهء حجاب‌ها را از پيش نظرشان بردارم ، بهشت را امر مىكنم جهت آنان آرايش شود و حورالعين را دستور مىدهم خود را در اختيار آنان بگذارد .\r\nملائكه را مىگويم به آنان درود فرستند و درختان براى آنان ميوه دهند و اثمار جنّت برآنان بريزد ، به نسيم زير عرش دستور مىدهم كوه‌ها از كافور و مشك با خود حمل كرده و با درخشش چشمگير بر او وارد كنند ، بين من و روحش پوششى نيست ، به وقت قبض روحش مىگويم : به آمدنت نزد من خوش آمدى و صفا آوردى ، با كرامت و بشارت و رحمت و رضوان به سويم حركت كن ، در جنات نعيم مقيم باش و در آنجا به طور ابد قرار بگير كه نزد من داراى اجر عظيمى ، اگر بينى ملائكه با او چه مىكنند ؟ يكى روحش را پس از مرگ مىگيرد ، ديگرى بخشش‌هايم را به او مىپردازد ! ! اينان از وقتى خدا را شناختند آن طور كه بايد از غذاهاى خوشمزه لذت نبردند و از وقتى به سيئات گذشته خود توجه كردند مصائب در آنان اثرى نكرد ، بر گناهانشان گريه مىكنند ، بر نفسشان سخت مىگيرند ، راحت اهل بهشت در مرگ و آخرت استراحتگاه بندگان من است ، مونسشان اشك چشم و جلوسشان با ملائكهء دست راست و چپ است ، مناجاتشان با خدا است ، قلوبشان جريحه‌دار و مرتب مىپرسند چه وقت با رفتن از دار فنا به خانهء بقا راحت مىشويم « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 8 / 228 .\r\n","page_name":" 338 ","page_number":342},
  {"content":"\r\n\r\n\r\n348 - حكايتى عجيب از اوضاع و احوال دنيا\r\nفيلسوف بزرگ ، صدر المتألهين ملا صدراى شيرازى ، در ضمن توضيح يكى از آيات سورهء يس به نقل از « رسائل اخوان الصفا » گفتگوى دو رفيق را در زمينهء برخوردشان به حال و وضع دنيا اين چنين نقل مىكند :\r\nدوستى به يكى از دوستانش رسيد و از او پرسيد : حال و وضعت در اين دنيا چگونه است ؟\r\nجواب داد : خوب است ، البته اگر از آفات و بليّاتش در امان بمانم ، به غير از خير و خوشى و عافيت ، اميد ديگرى از دنيا ندارم ، اين حال من است ، اكنون تو وضع خود را براى من بگو ، جواب داد : مىخواهى چه باشد ، حال كسى كه در اين خانهء غربت گرفتار و فقير است ، براى جلب منفعت ، ضعيف و براى دفع ضرر ، ناتوان و بىقدرت است .\r\nپرسيد : چگونه در اين حالى ؟ گفت : در اين دنيا در عذابيم ، ولى در قيافه دارندهء نعمت ، دست بسته‌ايم ولى در شكل موجود آزاد ، مغروريم به صورت خوشبخت ، آزاد محترميم در شكل برده پست ، پنج حكومت بر ما حاكم است كه فشار اين پنج حكومت به سختى برگردهء ماست ، احكام خود را بر ما جارى مىكنند ، بخواهيم يا نخواهيم .\r\nدوستش گفت : از اين پنج حاكم و حكومتشان مرا خبر ده ، پاسخ داد : بشنو :\r\nاوّل : جهان و اين فلك گردان است كه ما در درون او هم چون اسير زندانى ، محبوسيم .\r\nانجم و ستارگانش به طور دائم در حركتند ، توقف و سكونى بر آنان نيست ، گاهى شب را با ظلمت و تاريكىاش براى ما مىآورند و زمانى روز را با نور و روشناييش ، زمانى تابستان را با حرارتش و وقتى زمستان را با سرمايش ، گاهى بادهاى تند و وزنده را پديدار مىكنند و زمانى ابر و باران و برق جهنده را ، وقتى صاعقهء مهيب و زلزلهء ويران كننده و علل وحشت و گرفتگى ماه و خورشيد و زمانى قحطى و گرانى و دوره‌اى امراض كشندهء حيوانات و و با و زمانى جنگ و فتنه و بلا و وقتى غم و غصهء دائمى كه از ضربه و ضرر و شر\r\n\r\n","description":"","footnote":"","page_name":" 339 ","page_number":343},
  {"content":"\r\n\r\nاين امور و اين همه تير بلا ، راه نجاتى جز مرگ نيست ! !\r\nدوّم : طبيعت و امورى كه ذاتى اوست ، از حرارت گرسنگى و آتش تشنگى و سوز و شراره شهوات و آلام و امراض و كثرت حاجات كه انسانى نسبت به اين برنامه‌ها ، چاره‌اى جز جلب منفعت و دفع ضرر ندارد ، برنامه‌هايى كه يك چشم زدن به يك حالت نيست ، به طور دائم نفس انسان در برخورد با اين مسائل در مشقت و رنج و بلا و عذاب و گرفتارى و ناراحتى است و راحت انسان از اين امور ، جز به مرگ ميسر نخواهد بود !\r\nسوّم : قواعد عظيم و عجيب الهى است ، از احكام و حدود و اوامر و نواهى و بشارت و انذار ، تهديد و توبيخ ، رنج رمضان و مشقت بدن در قيام به واجبات و مبارزهء با نفس به وقت اداى واجبات مالى و رنج سفر حج و مشقت كشيدن در وقت مهاجرت و زخم برداشتن در ميدان جهاد با كفر و مسائل ديگر از قبيل : ترك لذات حرام و اجتناب از شهوات و محرمات .\r\nچهارم : روبرو شدن با حكومت ستمگران ، آن زورگويانى كه خود را مالك رقاب مردم دانسته و بندگان حق را به زور به بردگى مىبرند كه اگر مطيع آنان بشوى ، جز همّ و غم و رنج و مشقت و ضايع كردن عمر و از همه بدتر ، غضب و انتقام و سخط حضرت حق را در پى ندارى و بين تو و طاعت حق حجابى بدتر از خدمت به دولت ستمگر نيست و اگر از اطاعت آنان ، شانه خالى كنى ظاهر زندگيت تباه و جز ناراحتى محصولى برايت نيست و از طرفى هم انسان در دنيا به تعاون و تمدن و سياست و رياست محتاج است ! !\r\nپنجم : نياز شديد به مواد و عناصر و اغذيه و اشربه و اطعمه و لباس و مسكن براى قوام بدن و ادارهء امور زندگى كه فراهم آوردنش در گرو كار طاقت فرسا و دويدن و عرق ريختن در شب و روز و ياد گرفتن صنعت و تجارت و كشاورزى و دامدارى و خريد و فروش و سر و كله زدن با مردم و گرفتار شدن به حرص و طمع براى جمع مال وحفظ آن از دستبرد رندان و آفات و عوارض است ، اين است حال و احوال و وضع و اوضاع ما و اكثر مردم\r\n\r\n","description":"","footnote":"","page_name":" 340 ","page_number":344},
  {"content":"\r\n\r\nروزگار و خلاصه فرزندان اين دنياى تنگ و تاريك ، آنان كه با اين همه آفات و بليّات و آلام و اسقام و امراض و رنج‌ها و اختلافات و نزاع‌ها و طوفان‌ها و حوادث ، آرزوى ماندن و خوشى دارند ، يا ايمان به خدا و آخرت ندارند ، يا تصور مىكنند پس از مرگ خبرى نيست . در هر دو حالت ، هم چون كفار مردمى پست و غافل از حقيقتند .\r\nو اما آنان كه به آخرت و معاد و عظمت جهان ديگر و شرف و سرور اهلش و لذّت نيك‌بختان و نعمت و ملكت عالم بعد توجه دارند ، براى دلبستگى به دنيا و مغرور شدن به آن و آرزوى خلود ، در اين مجلس و دويدن دنبال تكاثر و تفاخر و رياست چه عذرى دارند ، بايد گفت : اينان در عقل دچار خلل و در ايمان و عقيده دچار فسادند و به فرمودهء قرآن .\r\n [ وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ 
  ]  .\r\nو بيشترشان به خدا ايمان نمىآورند مگر آن كه [ براى او 
  ] شريك قرار مىدهند « 1 » .\r\n\r\n349 - سود ورع\r\nابن سيرين مردى بزّاز بود ، مىگويد :\r\nدر بازار شام در مغازهء خود براى فروش پارچه نشسته بودم ، زنى جوان وارد مغازه شد در حالى كه حجاب كامل اسلامى را رعايت كرده بود !\r\nاز من درخواست چند نوع پارچه كرد ، آنچه مىخواست به او عرضه كردم ، گفت : پسر سيرين ! اين‌بار پارچه سنگين است و مرا طاقت حمل آن به منزل نيست ، شما اين‌بار را به خانهء من بياور و در آنجا قيمتش را از من بستان .\r\nمن بىخبر از نقشه شومى كه او براى من كشيده ، بار پارچه را به دوش گذاشته و به\r\n\r\n\r\n","description":"","footnote":"\r\n( 1 ) - عرفان اسلامى : 8 / 236 .\r\n","page_name":" 341 ","page_number":345},
  {"content":"\r\n\r\nدنبال او روان شدم ، چون وارد دالان خانه گشتم درب را قفل زد و حجاب از روى و موى برداشت و در برابر من كمال طنازى و عشوه‌گرى آغاز نمود ، تازه بيدار شدم كه به دام خطرناكى گرفتار آمده‌ام ، بدون اين كه خود را ببازم ، همراهش به اطاق رفتم ، او را خام كردم ، سپس محل قضاى حاجت را از او پرسيدم ، گفت : گوشهء حيات است ، به محل قضاى حاجت رفتم ، در آنجا از افتادن به خطر زنا به حضرت دوست ناليدم ، آن گاه تمام هيكل و لباسم را به نجاست آلوده كردم و با همان منظره نفرت‌آور بيرون آمدم .\r\nچون زن جوان مرا به اين حال ديد سخت عصبانى شد و انواع ناسزاها را نثار من كرد .\r\nسپس درب خانه را گشود و مرا از خانه بيرون كرد ، به منزل خود رفتم ، لباس‌هايم را عوض كردم و بدن را از آلودگى شستم ، عنايت خدا به خاطر ورعى كه به خرج دادم هم چنان كه به خاطر ورع يوسف ، شامل حال يوسف شد شامل حالم شد و از آن پس در غيب به روى دلم باز شد و علم تعبير خواب به من مرحمت شده و بخشيده شد « 1 » .\r\n\r\n350 - پاكى و آبرو\r\nامام صادق عليه السلام مىفرمايد :\r\nدر زمان‌هاى گذشته جوانى بود وارسته ، از گناه پيراسته ، به حسنات الهى آراسته .\r\nاهل محل به خصوص جوانان معصيت كار را به طور دائم امر به معروف و نهى از منكر مىكرد ، بىادبان و دريدگان تحمّل امر به معروف وى را نداشتند ، نقشه‌اى خائنانه براى ضربه زدن به شخصيّت او طرح كردند و آن اين بود كه زن بدكارهء جوانى را ديدند ، پولى در اختيارش گذاشتند و به او گفتند : به وقت تاريكى شب با اضطراب و ناراحتى در اين خانه را بزن ، چون در باز شد بدون معطلى به درون خانه برو و بگو زنى شوهردارم ، عده‌اى از\r\n\r\n\r\n","description":"","footnote":"\r\n( 1 ) - عرفان اسلامى : 8 / 255 .\r\n","page_name":" 342 ","page_number":346},
  {"content":"\r\n\r\nجوانان مرا دنبال كرده‌اند ، به من پناه بده ، چون به اطاق رفتى خود را به او عرضه كن تا ما اهل محل را خبر كنيم به خانهء او بيايند و ببينند كه اين عابد مقدس چون به خلوت مىرود آن كار ديگر مىكند ! !\r\nنقشه عملى شد ، جوان عابد كه در خلوت آن خانه ، شب‌ها را به عبادت قيام داشت ، زن را پذيرفت ، هوا سرد بود ، جوان منقل آتش آورد ، زن بىحيا از حجاب خارج شد ، چشم جوان به جمالى به مثال حور افتاد ، آتش شهوت شعله كشيد ، ولى او براى خدا و فرو نشاندن شعلهء خطرناك آتش غريزه دو دست خود را روى آتش منقل گرفت بوى سوزش و سوختن و كباب شدن بلند شد .\r\nزن فرياد زد : چه مىكنى ؟ گفت : مزهء اين آتش را در برابر خطر آتش شهوت به خود مىچشانم تا از عذاب قيامت در امان باشم .\r\nزن با عجله از خانه خارج شد ، در ميان كوچه داد و فرياد كرد ، قبل از اين كه جوانان بىتربيت مردم را خبر كنند تا آبروى آن عبد حق را ببرند ، زن مردم را با فرياد خود جمع كرد و گفت : با عجله به خانهء جوان عابد برويد كه خود را سوزاند .\r\nمردم به خانه ريختند جوان را از كنار آتش كنار كشيدند ، چون سرّ قضيه و علت داستان فاش شد آبروى آن جوان بزرگوار و كريم در ميان مردم دو چندان شد و از آن شب احترام او در ميان مردم شهر افزوده گشت « 1 » .\r\n\r\n351 - اين هم نتيجهء پاكى !\r\nايامى كه در قم تحصيل مىكردم در مسجدى براى نماز حاضر مىشدم كه امام مسجد از مدرسان بزرگ و از مجتهدان عالى مقام و صاحب صد و چند جلد تأليف علمى بود\r\n\r\n\r\n","description":"","footnote":"\r\n( 1 ) - عرفان اسلامى : 8 / 256 .\r\n","page_name":" 343 ","page_number":347},
  {"content":"\r\n\r\nو زهد و ورع و پارسايى و فرار از رياست و هوا از وجود او مىباريد و جز اهل علم او را نمىشناختند .\r\nبه تدريج با او آشنا شدم ، پاره‌اى از مشكلات روحيم را با او در ميان مىگذاشتم از او سؤال كردم اين همه دانش وافر را چگونه و در چند سال آموختيد و اين همه توفيق براى تأليف از كجا يافتيد ؟ !\r\nفرمود : در شهر خود كه زمستان كم نظير دارد ، در سن جوانى و در بحبوحهء شهوت طلبه بودم ، برف زيادى باريده بود ، سرما كولاك مىكرد ، هوا تازه تاريك شده بود ، زن جوانى درب حجره‌ام را زد ، باز كردم ، گفت : از قريهء چند فرسخى براى خريد به شهر آمده بودم وقت گذشت ، اگر بخواهم تنها برگردم خطر دچار شدن به گرگ و ديگر خطرها در پى دارم ، امشب مرا بپذير ، پس از نماز صبح مىروم .\r\nراست مىگفت ، دلم به حالش سوخت . او را پذيرفتم ، زير كرسى نشست و پس از مدتى خوابش برد .\r\nشيطان به سختى وسوسه‌ام كرد ، براى رضاى خدا با عبايى پاره از حجره بيرون آمدم و به مسجد مدرسه رفتم . سرما سنگ را متلاشى مىكرد تا صبح در مسجد به سر بردم ، از شدت برف و كولاك و سرما خوابم نبرد ، اذان صبح را گفتند ، نماز خواندم ، در حالى كه چند بار هيولاى مرگ را بالاى سرم ديده بودم به حجره رفتم ، زن بيدار شده بود ، از من تشكّر كرد و رفت .\r\nاز آن روز به بعد عقلى ديگر و نفس و روحى ديگر پيدا كردم علوم را به سرعت درس مىگرفتم و به سرعت مىفهميدم و ترقى مىكردم و از لطف خداوند اين همه تأليف به يادگار گذاشتم « 1 » ! !\r\n\r\n\r\n","description":"","footnote":"\r\n( 1 ) - عرفان اسلامى : 8 / 258 .\r\n","page_name":" 344 ","page_number":348},
  {"content":"\r\n\r\n\r\n352 - از خاك تا افلاك\r\nابن بطوطه در سفرنامهء خود مىنويسد :\r\nدر طول سفر خود گذرم به شهر ساوه افتاد ، گروهى را ديدم كه از نظر قيافه و اطوار بر ساير مردم برترى دارند ، سؤال كردم : اينان كيانند ؟ گفتند : مريدان و شاگردان شيخ جمال ، پرسيدم شيخ جمال كيست ؟ گفتند : مدرسى بود عالم و شخصيتى بود با كمال ، در عين داشتن زيبايى باطن از جمال ظاهر هم برخوردار بود ، به همين خاطر به او مىگفتند شيخ جمال .\r\nاز منزل تا مدرسه‌اى كه درس مىداد مقدارى راه بود و او هر روز آن راه را طى مىكرد ، زنى شوهردار او را ديد و عاشق او شد ، اندكى حوصله كرد تا شوهرش به سفر رود ، مىدانست كه شيخ جمال با قدرت و قوت ايمانى كه دارد به دام نمىافتد ، نقشه‌اى خائنانه طرح كرد ، پير زنى را ديد ، پولى در اختيار او گذاشت به او گفت : درب خانهء من بايست ، چون شيخ به اينجا رسيد به او بگو : جوانى دارم مدت‌هاست به سفر رفته ، نامه‌اى از او براى من رسيده اين نامه را براى من بخوان ولى سعى كن او را به دهليز خانه بياورى ، نقشه عملى شد ، شيخ وارد دهليز شد درب خانه را زن جوان قفل كرد و به شيخ گفت : اگر در برابر من مقاومت كنى به بام رفته و اهل محل را خبر مىكنم كه در نبود شوهر من ، اين مرد به من قصد خيانت دارد !\r\nشيخ وقار خويش را حفظ كرد و با زن به اطاق رفت ، چون او را به خود دلگرم نمود ، محل قضاى حاجت را از وى پرسيد ، زن محل قضاى حاجت را نشان داد ، شيخ به آنجا رفت و با قلم تراش خود موى سر و صورت و ابروان خود را از بيخ و بن تراشيد ، شكل كريهى پيدا كرد ، از محل قضاى حاجت بيرون آمد ، زن با ديدن او سخت متنفر شد ، قفل درب را گشود و وى را از خانه بيرون كرد داستان ورع و پاكدامنى او در ميان مردم پيچيد ، گروهى براى اتصال به رشتهء هدايت به او گرويدند و هم اكنون در اين شهر به شاگردان\r\n\r\n","description":"","footnote":"","page_name":" 345 ","page_number":349},
  {"content":"\r\n\r\nو مريدان شيخ جمال مشهورند .\r\nآرى ، مردان خدا ، محبوب خود را همه جا حاضر و ناظر مىبينند و آخرت ابدى و نعمت مقيم و سرمدى را با لذت چند لحظه‌اى دنيا معامله نمىكنند ، كمال لذت آنان در اطاعت و اجتناب از محرمات است و راز و نيازشان با معشوق حقيقى عالم « 1 » .\r\n\r\n353 - ترس از خدا\r\nدر كتابى كه فيلسوف بزرگ ، علامه طباطبايى مقدمه‌اى بر آن نگاشته بود خواندم :\r\nشاه عباس صفوى در شهر اصفهان با اندرونى خود سخت عصبانى شده و خشمگين مىشود ، در پى غضب او ، دخترش از خانه خارج شده و شب بر نمىگردد ، خبر بازنگشتن دختر به شاه مىرسد ، بر ناموس خود كه از زيبايى خيره كننده‌اى بهره داشت سخت به وحشت مىافتد ، ماموران تجسّس در تمام شهر به تكاپو افتاده ولى او را نمىيابند .\r\nدختر به وقت خواب وارد مدرسهء طلّاب مىشود و از اتفاق به درب حجره محمد باقر استرآبادى كه طلبه‌اى جوان و فاضل بود مىرود ، درب حجره را مىزند ، محمد باقر درب را باز مىكند ، دختر بدون مقدمه وارد حجره شده و به او مىگويد : از بزرگ‌زادگان شهرم و خانواده‌ام صاحب قدرت ، اگر در برابر بودنم مقاومت كنى تو را به سياست سختى دچار مىكنم . طلبهء جوان از ترس او را جا مىدهد ، دختر غذا مىطلبد ، طلبه مىگويد : جز نان خشك و ماست چيزى ندارم ، مىگويد : بياور ، غذا مىخورد و مىخوابد ، وسوسه به طلبه حمله مىكند ، ولى او با پناه بردن به حق دفع وسوسه مىكند ، آتش غريزه شعله مىكشد ، او آتش غريزه را با گرفتن تك تك انگشتانش به روى آتش چراغ خاموش مىكند ،\r\n\r\n\r\n","description":"","footnote":"\r\n( 1 ) - عرفان اسلامى : 8 / 259 .\r\n","page_name":" 346 ","page_number":350},
  {"content":"\r\n\r\nمأموران تجسّس به وقت صبح گذرشان به مدرسه مىافتد ، احتمال بودن دختر را در آنجا نمىدادند ، ولى دختر از حجره بيرون آمد ، چون او را يافتند با صاحب حجره به عالى قاپو منتقل كردند .\r\nعباس صفوى از محمد باقر سؤال مىكند كه شب گذشته در برخورد با اين چهرهء زيبا چه كردى ؟ انگشتان سوخته را نشان مىدهد ، از طرفى خبر سلامت دختر را از اهل حرم مىگيرد ، چون از سلامت فرزندش مطلع مىشود ، بسيار خوشحال مىشود ، به دختر پيشنهاد ازدواج با آن طلبه را مىدهد ، دختر از شدت پاكى آن جوانمرد بهت زده بود ، قبول مىكند ، بزرگان را مىخوانند و عقد دختر را براى طلبهء فقير مازندرانى مىبندند و از آن به بعد است كه او مشهور به مير داماد مىشود و چيزى نمىگذرد كه اعلم علماى عصر گشته و شاگردانى بس بزرگ هم چون ملا صدراى شيرازى تربيت مىكند ! « 1 »\r\n\r\n354 - زود بركنارى رفت و بنشست\r\nنقل كرده‌اند از ابوذر غفارى رحمه الله كه :\r\nاو وقتى شتر خود را آب مىداد بر كنار حوض ، كسى ديگر خواست كه شتر خود را آب دهد و صبر نكرد تا او فارغ شود و شتر خود را بر سر شتر او راند و حوض بشكست !\r\nابوذر رضى الله عنه از آن در خشم شد ، زود بركنارى رفت و بنشست و بعد از آن به پشت باز خفت تا از وى پرسيدند : چرا چنين كردى ؟ گفت : رسول صلى الله عليه و آله ما را چنين فرموده است كه چون شخص در خشم شود بايد كه بنشيند اگر خشم وى باز نشست والّا بايد كه به پشت بازخسبد تا خشم وى بازنشيند « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 8 / 261 .\r\n( 2 ) - عرفان اسلامى : 8 / 274 .\r\n","page_name":" 347 ","page_number":351},
  {"content":"\r\n\r\n\r\n355 - بردبارى پسر ادهم\r\nنقل كرده‌اند :\r\nابراهيم بن ادهم رحمه الله وقتى به راهى مىرفت ، سوارى پيش وى باز آمد و پرسيد از وى كه آبادانى كجاست ؟ ابراهيم اشارت كرد به گورستان و گفت : آبادانى آن است .\r\nترك پنداشت كه وى افسوس مىدارد ، در خشم شد و او را مىزد تا سر وى بشكست ، چون از وى درگذشت با وى گفتند كه اين كس كه تو او را بزدى خواجه ابراهيم بن ادهم بود ، ترك بيامد و عذر از وى مىخواست ، ابراهيم گفت : آن وقت كه تو مرا مىزدى ، من تو را از خداى عزوجل درخواستم تا تو را اهل بهشت گرداند .\r\nگفت : از بهر چه چنين كردى با وجود چنين كارى كه من با تو كردم ؟ !\r\nابراهيم گفت : از بهر آن كه من دانستم كه بدين كه تو مرا مىزدى من ثواب يابم ، پس نخواستم كه نصيب من از تو خير باشد و نصيب تو از من شر ! ! « 1 »\r\n\r\n356 - اخلاق عجيب ابو عثمان حيرى\r\nو از ابو عثمان حيرى - كه از جمله مشايخ خراسان بوده است - نقل كرده‌اند كه :\r\nكسى خواست كه او را امتحان كند در خُلق ، پيش او آمد و گفت : من مىخواهم كه تو به خانهء من آيى تا تو را ضيافت كنم ، ابو عثمان با وى برفت ، چون به در خانهء وى رسيد گفت : اى استاد ! مرا چيزى در خانه نيست و من پشيمان شدم از اين كار ، ابو عثمان بازگشت چون به خانهء خود رسيد ديگر بار آن مرد بيامد و گفت : اى استاد ! من بد كردم و پشيمان شدم از آن و عذر مىخواست و گفت : اين ساعت بيا تا به خانهء ما رويم ، ديگر بار ابو عثمان بازگشت چون به در خانه رسيد آن شخص هم بر آن طريق پيش آمد كه اول\r\n\r\n\r\n","description":"","footnote":"\r\n( 1 ) - عرفان اسلامى : 8 / 275 .\r\n","page_name":" 348 ","page_number":352},
  {"content":"\r\n\r\nو گفت : در خانه چيزى نيست و همچنين مىكرد تا سه بار و بر وى هيچ تغيّرى نيافت ، بعد از آن به مدح او در آمد و خُلق او بستود ، ابو عثمان گفت : مرا مدح مكن به خُلقى كه در همه سگان يافت مىشود ؛ زيرا كه سگ را نيز چون بخوانند بيايد و چون برانند وزجر كنند بازگردد ! !\r\nو لقمان حكيم با فرزند خود گفته است :\r\nسه كس را در سه وقت بتوان شناخت : حليم را در وقت غضب و شجاع را در وقت جنگ و دوست را در وقت حاجت .\r\nو از احاديث ربانى كه در انجيل آمده است يكى اين است كه :\r\nبندهء من اگر تو مرا ياد كنى در آن وقت كه تو در خشم روى ، من نيز تو را ياد كنم و آن وقت كه من در خشم باشم با تو .\r\nو طريق طالب صادق آن است كه در اين ادب ، نفس خود را رياضت دهد و در اين وصف به غايت بكوشد ؛ زيرا كه خوش خويى در اين طريق اصلى عظيم است و در رتبتى تمام ، در دنيا و آخرت و بدخويى نقصانى قوى است و عيبى زشت در دنيا و آخرت « 1 » .\r\n\r\n357 - از حجله عروسى تا بستر شهادت\r\nماه شوال سال سوم هجرت ، در شهر مدينه در ميان مسلمانان رفت و آمدهاى غير عادى ديده مىشود ؛ زيرا همه احساس مىكنند كه به همين زودى جنگى در شرف اتفاق است ، ولى در انجام آن ترديد دارند ، هر وقت به همديگر مىرسند ، دربارهء جنگ احتمالى سخن مىگويند و از همه خبر مىگيرند ، ولى جواب اكثريت معمولًا اين است « خدا و رسولش بهتر مىدانند » و اين حرف كافى است كه مسلمانان را قانع و آرام كند .\r\n\r\n\r\n","description":"","footnote":"\r\n( 1 ) - عرفان اسلامى : 8 / 275 .\r\n","page_name":" 349 ","page_number":353},
  {"content":"\r\n\r\nبالاخره تصميم اهل مكه براى جنگ با مسلمانان در تمام شهر مدينه پيچيد و اين همان چيزى بود كه مردم مؤمن مدت‌ها انتظارش را مىكشيدند .\r\nشكستى كه كفار در جنگ بدر خورده بودند ، نه تنها حسّ حماسى آن‌ها را جريحه دار ساخته بود ، بلكه راه كاروان و تجارت را بر آن‌ها بسته ، از اين طريق ضربه‌هاى مادى غير قابل جبرانى به آن‌ها وارد مىآمد .\r\nآن‌ها مىخواستند با شروع يك جنگ جديد ، از كشتگان خود در بدر انتقام كشيده و منافع بازرگانى خويش را تأمين كنند و در اثر تطميع و وعدهء غنايم بسيار ، عدهء كثيرى از بدويان را كه مدت‌ها بود در اثر اشعار شاعرانى چون كعب بن اشرف تحريك شده بودند با خود همراه نمودند .\r\nنيمهء شوال فرا رسيد ، روزى به اهالى مدينه خبر دادند كه عدهء كثيرى مركب از سه هزار نفر مسلح با تجهيزات كامل به سرپرستى ابوسفيان به سوى مدينه مىآيند و چيزى به مدينه راه ندارند .\r\nدر ميان اين عده مردان شجاعى بودند كه حس انتقام‌جويى آن‌ها را هم‌چون درنده كرده بود ، از قبيل صفوان پسر اميه و عكرمه پسر ابو جهل كه از گذشتگان كفار در بدر بودند ، به علاوه عده‌اى زن براى تحريك و تشويق سربازان به سرپرستى هند زن ابوسفيان با ارتش كفر پيش مىآمدند .\r\nمؤمنان كه در اثر فتح بدر تشويق به مبارزه شده و تعليمات اسلام آن‌ها را تشنهء شهادت كرده بود ، به قدرى از خود اشتياق و تمايل نشان دادند كه حضرت به درخواست آنان براى كشاندن جنگ به بيرون مدينه پاسخ مثبت دادند ، گرچه خود حضرت از نظر نظامى صلاح را در اين مىدانستند كه تمام دروازه‌هاى مدينه را بسته ، دشمن را از محاصرهء شهر خسته كنند و نوميدانه آنان را به پراكندگى بكشند و از اين طريق به آنان ضربهء كارى بزنند .\r\nدر همين حال كه آمد و رفت و تكاپو به خاطر اين اتفاق بزرگ در مدينه جارى بود ، در\r\n\r\n","description":"","footnote":"","page_name":" 350 ","page_number":354},
  {"content":"\r\n\r\nيك خانه از اهالى همين شهر ، جشن و سرور بر پا گشته و تعدادى در آن مجلس شركت كرده بودند .\r\nاين خانه در حقيقت ، خانهء ابو عامر راهب است كه اخيراً از مخالفان خدا و رسول شده و همان كسى است كه به حضرت رسول نفرين كرد كه در غربت بميرد ، ولى حضرت فرمود :\r\nخداوند ، نسبت به مردم دروغگو چنين جزا مىدهد و بالاخره خود او در يكى از شهرهاى روم ، بىكس و تنها جان داد .\r\nاين شخص بدبخت و منافق و جاسوس زودتر و بيشتر از همهء اهالى مدينه از وضع كفار نسبت به جنگ با مسلمانان آگاه شد و براى اين كه دشمنى خود را با رسول حق و راه الهى به نهايت برساند ، پنجاه تن از كسان خود را اغوا كرد و به همراه خود برداشت و به ارتش كفر پيوست ، بنا بر اين در مجلس جشنى كه امشب در خانهء او برپاست خود او حضور ندارد .\r\nاين جشن براى كيست و به خاطر چيست ؟ براى پسر ابو عامر حنظله و به خاطر عروسى اين جوان پاك و برومند ! !\r\nدر مقابل ، چنين پدرى كه دشمن رسول خداست و خود را براى نابودى دين اسلام آماده كرده ، اين پسر جزء مؤمنان و از فدائيان و مشتاقان جانباز در راه خداست .\r\nاين پسر خلف صالح ، بيدار بينا ، مؤمن واقعى ، دارنده يقين و عاشق خدا و رسول و شيفتهء خدمت و علاقمند به جهاد و شهادت در راه محبوب حقيقى عالم است ! !\r\n من مبتلاى عشق و دلم دردمند توست * از پاى تا سرم همه صيد كمند توست\r\nزلف بلند توست كه افتاده تا به ساق * يا ساق فتنه از سر زلف بلند توست \r\n\r\n","description":"","footnote":"","page_name":" 351 ","page_number":355},
  {"content":"\r\n\r\n اى شهسوار عرصه سرمد ركاب زن * ملك وجود نعل بهاى سمند توست\r\nگفتى زعشق ره به سلامت برى زدرد * عشق تو در دل است و دلم دردمند توست \r\nحنظله ، جوانى است هيجده ساله ، زيبا ، ورزيده ، صادق ، مؤمن ، پاك و بىنهايت مورد لطف و مهر حضرت رسول .\r\nنبى بزرگ اسلام صلى الله عليه و آله اين جوان دلير و آراسته را كه پدرش جزء دشمنان سرسخت اسلام است ، ولى خود او با چنين صداقت و مشتاقى به اسلام خدمت مىكند دوست دارد .\r\nمدتى است گفتگوى ازدواج حنظله در افواه است و اقدامات جهت اين امر به عمل مىآيد ، نامزد او نجمة الصباح دختر سعد بن معاذ كه از برزگان اصحاب و از چهره‌هاى سرشناس مدينه است مىباشد ، اقدامات به نتيجه رسيده به طورى كه قبلًا چنين شبى را براى عروسى و زفاف تعيين كرده بودند ، بدون اين كه خبر شوند كه فرداى اين شب ، جنگ بين مسلمانان و كفار درخواهد گرفت .\r\nحنظله ، نسبت به نجمه علاقه و عشق شديدى مىورزد و مدت‌ها صحبت و آمد و رفت و اقدامات نسبت به قبول پدر او و خود نجمه به برگزيدن وى به همسرى ، آتش اشتياق او را تيزتر كرده است .\r\nروزهاى مديدى است كه انتظار شب عروسى را مىكشد و چشم به راه دقيقه‌اى است كه از وصل محبوبه سيراب شود .\r\nنجمه همچنين است ، علاقهء شديدى به جوان شجاع و با صداقتى چون حنظله پيدا كرده ، دقايقى را كه به طور قطع حنظله متعلق به او خواهد شد انتظار مىبرد ، خانواده طرفين نيز كه تاريخ عروسى را تعيين كرده‌اند ، اصرارى دارند كه حتماً در شب معين ، اين امر مهم انجام پذيرد .\r\n\r\n","description":"","footnote":"","page_name":" 352 ","page_number":356},
  {"content":"\r\n\r\nاما تاريخى كه معين شده ، مصادف با شب جنگ است ، دو نيروى بسيار قوى در درون قلب حنظله در مبارزه‌اند :\r\nاز طرفى عشق به همسر زيبا و ارضاى غريزه و از طرف ديگر شدت ايمان و علاقهء به اسلام و مانعى كه از برگزارى عروسى در شبى كه بايد فرداى آن تمام مردان مؤمن به جنگ روند ، در پيش دارد .\r\nاين دو فكر متضاد ، چنان مغز و قلبش را در معرض تهاجم قرار داده بود كه وجودش سخت گرفتار شده و انگار قوهء اخذ تصميم از وى سلب گرديده بود .\r\nاز يك طرف ، گاهى تسليم عشق و علاقه به هواى نفس شده ، مىخواهد قبول كند كه عروسى سر بگيرد و از جانب ديگر حس ايمان آتشين او پشت پا به تمام علايق دنيايى زده ، مىخواهد براى ظهور اوج زهد ، همه را رها كند و خود را به دامان رسول خدا صلى الله عليه و آله انداخته تا فردا از او جدا نگردد ، مبادا كشش ، جسم او را از آن چنان عظيمى بازدارد .\r\nهر چند از پدر اجازه عروسى گرفته ، ولى مىخواهد مطمئن شود در اين شبى كه فرداى آن بايد به جنگ روند ، صبح عروسى او چه خواهد شد ؟ !\r\nبالاخره ، كشمكش اين دو نيرو چنان او را در عذاب گذاشت كه كسى را خدمت رسول اسلام صلى الله عليه و آله فرستاد كه براى عروسيش از حضرت اجازه مخصوص دريافت كند !\r\nنبى عزيز صلى الله عليه و آله ، آن فرشتهء رحمت الهى ، اجاز داد ، از شنيدن خبر اجازه برقى از شعف در چشمان حنظله درخشيد و اين بار از شدت شعف مىلرزيد ، در حالى كه روحش از دستورى كه آمده بود به خشنودى نشست و ديگر مىتوانست هماهنگ با جسم باشد و با آن مبارزه نكند .\r\nنجمه را به منزل او آوردند ، جشن مختصرى كه قبلًا به آن اشاره رفت تمام شد ، مدعوين يكى يكى به خانهء خود بازگشتند .\r\nشب زفاف تمام شد ، دو دلداده از هم كام گرفتند ، هر لحظه كه مىخواهد به وضع حال\r\n\r\n","description":"","footnote":"","page_name":" 353 ","page_number":357},
  {"content":"\r\n\r\nدل خوش شود ، ناگهان جمال فردا و وصال محبوب ابدى و تصميمى كه نسبت به رفتن جنگ بايد بگيرد در نظرش مجسم مىشود .\r\nاو با زبان حال به معشوق واقعى مىگويد :\r\n افلاك را جلالت تو پست مىكند * املاك را مهابت تو پست مىكند\r\nهر جا دلى كه عشق تو در وى كند نزول * هوشش ربايد و خردش مست مىكند\r\nمر پست را عبادت تو مىكند بلند * مر نيست را ارادت تو هست مىكند \r\nحنظله ، از بيان فكر خود به نجمه احتراز مىكند ، مبادا عيش او منغص شود ، او عزم دارد كه تا آخرين لحظه ، به نجمه چيزى نگويد !\r\nلحظات خوشى و كامرانى مثل برق مىگذرد ، آن چنان سريع كه عشّاق ، ناگهان متوجه مىشوند كه دو ساعت از نيمه شب گذشته و هنوز به راز و نياز و گفتگوى آينده ، مشغولند .\r\nبالاخره ، خستگى چيره مىشود و ابتدا چشمان نجمه و بعد ديدگان حنظله را به هم مىدوزد .\r\nآرامش شب ، به علت وجود حالت جنگ در شهر نيست ، به اين لحاظ هنوز يك ساعت از خواب اين دو دلدادهء تازه به هم رسيده نگذشته كه صداى همهمه‌اى كه پشت در منزل برخاسته بود ، حنظله را سراسيمه از خواب بيدار كرد ، فوراً به ياد ما وقع افتاد ، از بستر برخاست و خود را به پنجره رسانيد و شخصى را كه به شتاب عبور مىكرد صدا زد :\r\nچه خبر است و رو به كجا مىرويد ؟ !\r\nمگر از جريان جنگ بىخبر هستى ؟\r\n- چرا خبر دارم ولى مىپرسم وضع چگونه است و قشون كجا بايد بروند و شما به كجا رهسپاريد ؟\r\nمقصودت از اين سؤال چيست ؟ من هم مسلمانم و مىخواهم به ارتش اسلام ملحق شوم .\r\n\r\n","description":"","footnote":"","page_name":" 354 ","page_number":358},
  {"content":"\r\n\r\nچطور ، هنوز از منزل بيرون نيامده‌اى ، همه حركت كرده و رفته‌اند و من آخرين آن‌ها هستم كه بايد به سرعت حركت كنم ، مبادا عقب بمانم .\r\nخدا تو را اجر دهد ، من هم عازم آمدنم ، ولى شب گذشته به اجازهء رسول اللّه صلى الله عليه و آله جريان زفاف خود را طى كردم و حالا از تو خواهش مىكنم وضع را برايم تشريح كنى ، تا من هم به شما ملحق شوم .\r\nبه به ! عجب همتى ، بسيار خوب ، حالا كه تو اين قدر مؤمن هستى به تو مىگويم و از خدا خواهانم تو را توفيق جهاد مرحمت كند .\r\nديشب ، ارتش اسلام به سرپرستى حضرت رسول اكرم صلى الله عليه و آله در حالى كه به سه دسته مهاجر و اوس و خزرجى قسمت شده بودند به شكل ستون به طرف شمال حومهء شهر رفته ، آنجا را دور زده‌اند و چند نفرى كه عقب مانده‌اند در ساعات مختلف شب به آن‌ها پيوسته‌اند .\r\nدر موقع خروج از ديوارهاى شهر ، عبداللّه بن ابى سلول آن رئيس منافقان با ششصد نفر يهودى در حين خروج از شهر ، خدمت رسول اسلام صلى الله عليه و آله رسيد و پيشنهاد كرد به همراهى مسلمانان به جنگ بيايد ، ولى حضرت از آن‌ها تشكر كرد و فرمود : كمك خدا براى من كافى است .\r\nعجب ! ! آرى ، خداوند به رسول خود وحى كرده بود كه اينان به قصد تخريب و خيانت اين پيشنهاد را كرده‌اند و حضرت نيز خوب جلوى آنان را گرفت .\r\nاما رئيس منافقان از اين مسئله كه آن را توهينى تلقى كرد ، برآشفت و به طرف سربازان مسلمان رفته ، در بين آنان تخم اضطراب و نگرانى پاشيد و گفت :\r\nمن به محمد گفتم كه از مدينه خارج مشو ، ولى او به حرف اشخاص بىفكر و كم ظرفيت از مدينه بيرون شد ، چرا شما خود را به دهان يك مرگ حتمى مىاندازيد و به اين ترتيب توانست يك ثلث از ارتش را از رفتن بازدارد و ارتش اسلام تقريباً به هفتصد تن\r\n\r\n","description":"","footnote":"","page_name":" 355 ","page_number":359},
  {"content":"\r\n\r\nرسيد و رئيس منافقان هم با فراريان از جنگ ، راه مدينه را پيش گرفت .\r\nخوب بعد چه شد ؟\r\nديگر چه مىخواهى بشود ، به قدرى مؤمنان و مجاهدان الهى ، اين گروه پست و منافق ترسو را ، مسخره كردند كه رسول اسلام صلى الله عليه و آله فرمود : بس است .\r\nخداوند اجر نيكوكاران را بهتر مىداند و از حال كسانى كه از زير بار وظيفه ، شانه خالى مىكنند بهتر مىداند و اين‌ها خيال مىكنند با فرار از جنگ در امن خواهند بود ولى از راه سعادت برگشته ، به سوى تاريكى مىروند .\r\nاى برادر اسلامى ! گفتى كه اكنون ارتش اسلام در شمال شهر خيمه زده‌اند ، چه وقت حركت خواهند كرد ؟\r\nاين طور مذاكره شده كه قبل از سحر حركت كنند ، بنا بر اين جز چند دقيقه وقت نيست ، بايد هر چه زودتر حركت كرد ، مبادا عقب بمانيم .\r\nمردى كه اين گونه با حنظله صحبت كرد با عجله خداحافظى نمود و دوان دوان به سوى جبهه حركت كرد .\r\nحنظله حالتى پيدا كرد كه قلم از شرح آن عاجز است ، او مانند مرغ سركنده كه در ميان خون خود دست و پا مىزند به جوش و خروش افتاد !\r\nنمىگويم كه ترديد داشت آيا بماند يا به جنگ برود ؟ خير ، تصميم خود را از همان لحظهء اول گرفته بود ، از همان ساعتى كه از رسول خدا صلى الله عليه و آله اجازه گرفت ، لحظه‌اى ترديد به او دست نداد اما اكنون اضطرابش از دو چيز است :\r\nاولًا فرصت از دست مىرود و چون چند دقيقه ديگر ، قشون حركت مىكند ، ممكن است عقب بماند و هرگز به فيض عظيم همراهى با ارتش اسلام نرسد .\r\nاز جانب ديگر بدنش با يك عمل حيوانى مشروع كثيف شده و احتياج به غسل دارد ، چگونه غسل نكرده به جنگ برود ؟ نماز خود را چگونه بخواند ؟ اگر هم تيمّم كند ، اما\r\n\r\n","description":"","footnote":"","page_name":" 356 ","page_number":360},
  {"content":"\r\n\r\nچگونه روح و فكرش راحت است و از كثافت تن ، در عذاب نيست ، چطور محضر رسول اكرم صلى الله عليه و آله را با اين حالت درك نمايد ، اگر به فيض بزرگ شهادت برسد ، تكليف او با اين بدن ناپاك چيست ؟\r\nاين افكار بود كه او را سخت عذاب مىداد و از طرفى به علت نبودن آب و كمى وقت ، نمىتوانست راه حلى پيدا كند .\r\nدر اين چند لحظه مغزش مانند ساعتى كه چرخ‌هايش در رفته باشد و به سرعت كار كند ، هر آن ، يك نوع مىانديشيد و از اين فكر به فكر ديگر مىجهيد ، چه كند ؟\r\n از عمر بسى نماند ما را * در سر هوسى نماند ما را\r\nرُفتيم زدل غبار اغيار * جز دوست كسى نماند ما را \r\nخير ، حتماً بايد غسل كند ، آرى ، ولى با چه ، وقت كجاست ، آب كجاست ، پس غسل چطور مىشود ، چگونه برود ؟ !\r\nخلاصه روحيهء او در اين لحظه به قدرى شگفت آور بود كه قابل شرح و بيان نيست و اگر يك روانشناسى بخواهد نهايت درجهء اضطراب را به صورت تجسم درآورد ، بايد حالت حنظله را در اين چند دقيقه شرح بدهد !\r\nفكر را با عمل توام كرد ، دوان دوان اين طرف و آن طرف منزل مىدويد ، يك جا كوزهء آبى ديد برداشت و خواست آن را بر سر خود بريزد ، ترسيد لباس‌هايش هم ناپاك شود و بد از بدتر گردد ، در را باز كرده هراسان بيرون رفت ؛ ولى هنوز چند قدم نرفته برگشت ؛ زيرا مىدانست كه در اين حوالى نه آب هست و نه حمام و اگر هم حمام در فاصلهء دورى هست با اين وقت كم به درد او نمىخورد ، بدون قصد مانند ديوانگان اين طرف و آن طرف مىرفت و هر جا مىرسيد ، لحظه‌اى ايستاده نمىتوانست تصميمى بگيرد و باز آنجا را ترك مىگفت .\r\nبالاخره ، در اثر رفت و آمد او نجمه از خواب بيدار شد و چشمانش را باز كرده ، به\r\n\r\n","description":"","footnote":"","page_name":" 357 ","page_number":361},
  {"content":"\r\n\r\nمحض اين كه حنظله را ديد ، يك مرتبه حدقه از هم گشود و نگاهى به سر تا پاى او انداخته گفت :\r\nعزيزم ! چرا از جا برخاسته‌اى ، بيا بنشين تا خوابى كه دربارهء تو ديده‌ام تعريف كنم ، نمىدانى چه خوابى است ، ولى نه مىترسم بگويم ، نخواهم گفت ، ممكن است خواب شومى باشد ، نه نه باور نمىكنم ، اى شوهر مهربان ! چرا از جاى برخاسته‌اى ؟\r\nنجمه عزيز ! نگران مباش ، من براى انجام وظيفه‌اى برخاسته‌ام .\r\nبالاخره ، بايد به تو بگويم ، آيا مىدانى كه ارتش اسلام براى جنگ با دشمن از شهر بيرون رفته ؟ بسيار خوب . . . من هم بايد بروم و به آن‌ها ملحق شوم .\r\nدر اين ميان نجمه سخن او را بريده ، گفت : مگر ديوانه شده‌اى چطور ممكن است به روى ، كسى كه ديشب عروسى كرده ، چطور در سحر زفاف خود به جنگ مىرود ، بيا و به جايت بخواب و اين افكار را از سرت بيرون كن .\r\nنجمه ، بيهوده اصرار مكن ، من خودم هم مىدانم كه چقدر اين رفتن من بر تو سخت است ، بر من هم فراق تو بسيار گران است و تاكنون سابقه ندارد كه دامادى از حجلهء دامادى به صحنهء جنگ برود ، اما چه بايد كرد ، اسلام از همهء اين‌ها عزيزتر و نيكوتر است ، جان همهء ما فداى اسلام باد ، خود را راضى كن كه بروم و ان شاء اللّه به زودى ارتش اسلام با فتح و ظفر بازمىگردد و من هم دوان دوان به خانهء معشوق عزيز خود مىآيم و تو را در آغوش گرفته ، در سايهء پيروزى دين ، عمرى را در خوشى و رفاه به سر خواهيم برد ، كمى فكر كن ، ثواب من از اين جهاد چقدر زياد خواهد بود ، خود رسول اللّه صلى الله عليه و آله با دهان مباركش مژدهء ثواب چند برابر فرمود ، پس براى خاطر من و بهره‌اى كه از اين اقدام مىبرم ، دست از اصرار باز دار .\r\nعزيزم ! اين‌ها كه تو گفتى صحيح است و جانب اسلام از هر چيز گرامىتر ، سر و جان من و همه كسانم فداى اسلام باد ، ولى با نرفتن تو لطمه به اسلام نمىخورد و قريب هزار\r\n\r\n","description":"","footnote":"","page_name":" 358 ","page_number":362},
  {"content":"\r\n\r\nتن در اين جنگ شركت مىكنند ، بگذار تو يك نفر كم باشى به علاوه شايد جنگ چندين روز طول بكشد و تو هميشه فرصت آن را خواهى داشت كه به ارتش اسلام بپيوندى .\r\nنه ، نجمه مرا منصرف مكن ، اگر اكنون نروم ، ديگر فرصت از دست مىرود و ممكن است ارتباط ارتش با شهر قطع گردد ، به علاوه نرفتن فورى موجب دلسردى و انصراف كلى خواهد شد ، درست است كه من يك نفر در برابر هفتصد نفرى كه اكنون به جنگ مىروند چيزى نيستم ، ولى نسبت به وظيفهء خودم چه بايد بكنم ، آيا حاضرى در پيش خدا و رسول او شرمنده باشم ؟\r\nشرمنده نيستى ، عذر خوبى دارى و خواهى گفت : شب زفاف من بوده و حق داشته‌ام چند روزى با تازه عروس خود بمانم .\r\nنه ، نه اين حرف را نزن ، حق ندارم ، حق اسلام و دفاع از آن بالاتر و بهتر است ، به علاوه اى محبوبهء عزيز ! ديشب كه رسول اسلام صلى الله عليه و آله اجازهء عروسى به من عطا فرمود ، با خود عهد كردم كه به جنگ بروم و اين امر بستگى به ايمان من دارد ، چه شده كه من ايمانم از ديگران كمتر باشد نه ، نه ديگر حرفى نزن و مرا منصرف مكن ، حتماً خواهم رفت و چنان كه گفتم ، به خواست خدا با روى سفيد و دلى خوشحال به سوى تو بازگشت خواهم نمود !\r\nنجمه چند دقيقه ديگر اصرار كرد و هر چه گفت با عزم آهنين و ارادهء خلل‌ناپذير حنظله مواجه شد ، بالاخره چون از انصراف او مأيوس گرديد ، گفت :\r\nحالا كه مىروى پس بگذار خوابى را كه ديده‌ام برايت تعريف كنم ، براى خاطر همين خواب بود كه نمىخواستم حركت كنى .\r\nآرى ، همين خواب مرا مضطرب و پريشان كرده است ، اما حالا كه مىروى خداوند بهتر به كار خود بيناست .\r\nديشب در خواب ديدم شكافى در آسمان پيدا شد و تو از روى زمين بالا رفتى كه به\r\n\r\n","description":"","footnote":"","page_name":" 359 ","page_number":363},
  {"content":"\r\n\r\nشكاف رسيدى و داخل آن شدى و از آن هم گذشتى و به درون آسمان وارد گشتى و پس از رفتن تو ، شكاف بسته شد .\r\nاكنون بر تو مىترسم ، مبادا اين خواب تعبيرى داشته باشد و تعبير آن شهيد شدن تو باشد و هنوز كام از حيات برنگرفته از آن بگريزى !\r\nدر حالى كه كلمات نجمه راجع به خواب از دهانش بيرون مىآمد ، حنظله سراپا گوش بود و هر سخنى كه از دهان نو عروس به او مىرسيد وى را چنان تكان مىداد كه اعصابش مثل كسى كه در زمستان آب يخ بر تن ريزد كشيده مىشد و بالاخره چون كلام معشوقه به پايان رسيد رنگ حنظله برافروخته بود ، اما لحظه‌اى بيش نگذشت كه تبسمى بر لبان او ظاهر شد و روى به طرف نجمه كرده و خنده كنان گفت :\r\nعزيزم ! اگر خواب تو راست باشد و من اين طور به داخل آسمان‌ها روم چه سعادتى بالاتر از اين است ، مگر نه ما همهء مسلمانان باور داريم كه شهادت ، بزرگ‌ترين كاميابى جهان است ، پس مژده‌اى كه تو به من دادى بالاترين مژده‌هاست ، چرا نگرانى ؟ !\r\n گر عشق رفيق راه من گردد * خار ره من گل و سمن گردد\r\nهر گوشه ز ريگزار گل رويد * هر شاخه ز خار من چمن گردد\r\nگنجينهء روح را شود گوهر * سنگى كه عقيق اين يمن گردد \r\nدر اين حال نجمه گفت : بسيار خوب ، برو خدا به همراهت .\r\nحنظله ، پس از اين كلام در حالى كه چند دقيقه بود موضوع غسل را فراموش كرده بود به محض شنيدن رخصت همسرش به ياد غسل افتاد و با حالتى زار و پريش گفت :\r\nاى نجمهء زيبا ! با اين چند دقيقه حرف زدن فرصت احتمال غسل كردن را از من سلب كردى خداوند تو را ببخشد ، ولى چه بايد كرد قسمت اين بود و با تقدير چاره‌سازى نتوان كرد ، من همين الان مىروم شايد رسول خدا صلى الله عليه و آله را ديدم و عذر خود را به او گفتم از او طلب چاره كردم و شايد براى من دعايى كند كه خداوند از اين گناه من درگذرد .\r\n\r\n","description":"","footnote":"","page_name":" 360 ","page_number":364},
  {"content":"\r\n\r\nدر حالى كه اين سخن را گفت قدمى جلو گذارد كه نجمه را براى آخرين بار در آغوش گرفته و با او خداحافظى كند كه ناگاه نجمه گفت : اى حنظله ! اى شوهر مهربان من ! آيا حاضر هستى نام من به بدنامى شهره شود ؟ !\r\nالبته نه نجمه عزيزم اين چه سؤالى است كه مىكنى ؟ هيچ مىدانى اگر بر نگردى كسى از من باور نخواهد كرد كه در همين چند ساعت زن تو شده و گوهر دوشيزگى را از دست داده‌ام ، مردم بعد از اين به من چه خواهند گفت ، آيا در معرض تير ملامت واقع نخواهم شد .\r\nنجمه ممكن است ولى چاره چيست و چه فكرى به نظرت مىرسد ؟ تو را به خدا قسم زود بگو كه وقت مىگذرد و مىترسم كه ارتش حركت كند ! ! نجمه به عجله لباسش را پوشيد و در حالى كه قصد خود را به حنظله مىگفت ، شتابان از خانه بيرون رفت و در خانه چند همسايه را كوفت و پس از چند دقيقه ، چهار نفر زن را در اطاق حاضر كرد ، آن گاه در برابر آنان روى به حنظله نمود و گفت :\r\nاى شوهر عزيز من ! آيا اقرار دارى كه ديشب عمل زفاف واقع شد و من زن شرعى تو شده‌ام ؟\r\nحنظله پاسخ داد : بلى ، اى نجمه عفيفه و پاك !\r\nآن گاه نجمه روى به طرف شاهدان كرده و گفت :\r\nگواه باشيد و اين سخن را به ياد داشته باشيد ؛ زيرا من خوابى ديده‌ام و پيش خود تعبير آن را به شهيد شدن حنظله و برنگشتن او از جبهه دانسته‌ام ، پس اگر روزى طعنه زنان و بدگويان ، تير زبان آلودهء خود را متوجه من كردند ، شما شاهد و گواه و مدافع من باشيد .\r\nهر چهار نفر با نهايت صداقت و لحنى كه همراه با تحسين بود ، حمل شهادت را قبول كردند و در حالى كه به شجاعت و جوانمردى و ايمان حنظله و عفت دوستى و پاكى و مآل‌انديشى نجمه ، آفرين گفتند از در خارج شدند .\r\n\r\n","description":"","footnote":"","page_name":" 361 ","page_number":365},
  {"content":"\r\n\r\nپس از خروج آن‌ها حنظله جلو رفت و سر نجمه را در سينه گرفته در حالى كه آن را به خود مىفشرد گفت :\r\nاى بنت سعد ! اى محبوبهء عزيز ! اى معشوقهء گرامى و اى همسر ارجمند ! خداحافظ ، دربارهء من دعا كن و مرا هرگز فراموش مكن و از ياد مبر كه من تو را از دل و جان دوست دارم ، گرچه اسلام را بر تو مقدم داشته‌ام ، ولى مىدانم كه مرا ملامت نخواهى كرد و از اين كه رضاى خدا را بر خشنودى تو اختيار كردم ، ناراضى نخواهى بود .\r\nاگر از من گله دارى مرا ببخش ، از اين كه نتوانستم كام دل تو را چنان كه معمول است برآورم ، مرا عفو كن ، اى عزيز ! اگر پيروز برگشتم تو براى هميشه از آن من خواهى بود و تا آخر عمر با لذت و سعادت زندگى خواهيم كرد و اگر به فيض شهادت رسيدم در آن دنيا مراقب تو خواهم بود و براى تو پيش خداى خود دعا خواهم كرد و طلب مغفرت خواهم نمود ، صبر داشته باش شكيبا باش ، عزم و اراده به خرج بده ، چرا گريه مىكنى ، يك مسلمان بايد بيشتر از اين‌ها مقاومت داشته باشد ، همسر عزيزم ! مگر فراموش كرده‌اى كه تو هم امت رسول خدا صلى الله عليه و آله هستى ؟\r\nپس گريه نكن اگر به گريه ادامه دهى مرا هم گريه مىاندازى ، آن وقت ممكن است در من سستى راه پيدا كند و اين سستى دل در من باقى بماند و رشادت لازم در مقابل دشمن خدا ، از من ظهور نكند .\r\nنجمه كه مثل ابر بهار مىگريست چون سخن اخير را از دهان حنظله شنيد خوددارى كرد و با صدايى كه نيمه بريده بود و درست از گلو در نمىآمد و گاهى با تركيدن بغض قطع مىشد ، گفت :\r\nبرو عزيزم ! خدا همراه تو باشد ، از اين كه گريه مىكنم مرا ببخش ، زنم و زن رقيق القلب است ، به علاوه مىدانى كه تو را بسيار دوست دارم از جان خودم بيشتر ، پس حق دارم كه با از دست دادن تو ، اين طور بىتابى كنم .\r\n\r\n","description":"","footnote":"","page_name":" 362 ","page_number":366},
  {"content":"\r\n\r\nدر اينجا حنظله خود را از آغوش نجمه خارج كرده در حالى كه از او جدا مىشد ، گفت :\r\nبس است عزيزم ! اگر اين طور بخواهيم پيش هم باشيم فرصت از دست مىرود ، خدا حافظ .\r\nتا پاى خود را از آستان در بيرون گذاشت ، نجمه به دنبال او دويده گفت : حنظله يك كلمه ديگر با تو دارم ، آيا راهى هست كه در صورت شهادت تو من هم به تو بپيوندم ؛ زيرا پس از تو زندگى بر من حرام است ! حنظله ندانست در مقابل اين كلام كه از دل صادقى بيرون مىآيد چه بكند پس روى خود را برگرداند و در حالى كه اشكى از شوق در گوشهء چشمش پيدا شده بود ، گفت :\r\nالحق كه لايق حنظله هستى ، خداوند تو را جزاى خير دهد ، پاداش دهندهء ما اوست و ان شاء اللّه پاداشى كه در انتظار دارى خواهى گرفت ، پس از آن بدون اين كه بيش از اين خود را تسليم احساسات كند دوان دوان شروع به رفتن كرد .\r\nدلش مىخواست بال درآورد و به فاصلهء چند لحظه به لشكر اسلام برسد .\r\nدر حالى كه ديوانه‌وار بر سرعت قدم هاى خود مىافزود و هر لحظه نزديك بود پايش به سنگ خورده و بر زمين افتد و چند مرتبه نيز سكندرى خورد ، سرعت حركت ، مجال تفكر را از او سلب كرده بود ، فقط مانند گرسنه‌اى كه تنها فكرش به سفرهء طعام است انديشه‌اى ، جز رسيدن به اردوگاه نداشت و چون چراغى كه در انتهاى بيابانى ديده شود مشتاقانه فقط آن را مىديد ، به سوى آن مىرفت .\r\nاو كه در لحظات جدايى از محبوبه ، خود را نگهداشته و ابداً نگريسته بود ، اكنون مانند سيل ، اشك از چشمش جارى بود .\r\nهاىهاى مىگريست ، به طورى كه اگر كسى در راه به او برمىخورد و حوصلهء نگاه كردن به اين جوان را داشت ، منظرهء عجيب وى - در حالى كه عرق سراپايش را فراگرفته\r\n\r\n","description":"","footnote":"","page_name":" 363 ","page_number":367},
  {"content":"\r\n\r\nبود و به سرعت مىدويد و صورتش از اشك شسته شده و بغض گلويش چنان بلند بود كه به گوش ديگران مىرسيد - او را مبهوت مىكرد .\r\nچرا گريه مىكرد ؟ آيا حالا به ياد معشوقه و جدا شدن از او افتاده بود ، آيا به خاطر نجمه عزيز مىگريست ؟ نه ، علت گريهء او اين نبود .\r\nاين چشمان التماس‌آميز آغشته به اشك كه هر لحظه به سوى آسمان دوخته مىشد و با تضرع و لابه به مبدأ مىگرديد ، از عشق مجازى چنين گريان شده بود ؟ !\r\nگريه‌اش از اين بود كه مىترسد مبادا فرصت از دست رفته باشد و به موقع به ميدان نرسد ، مىترسيد وقتى آنجا برسد كه قشون رفته باشد ، آن وقت جواب خدا را چه خواهد داد ، به رسول خدا صلى الله عليه و آله چه خواهد گفت ! !\r\nعلت ديگر گريه‌اش وضع ناپاكى بدن كه بالاخره از حل كردن آن عاجز مانده بود كه چه خواهد شد ، اگر چنان كه نجمه خواب ديده و گفته بود ، كشته مىشود ، تكليف او با اين تن غسل نكرده ، چيست ؟ چطور اذن دخول به ملكوت معنوى خواهد يافت ، آيا او را مانند موجود پليدى طرد نخواهند كرد ، آيا با بدن ناپاكش چه معامله مىكنند ؟\r\nاين افكار هر لحظه شدت مىگرفت و از يك طرف به سرعت پاهايش مىافزود كه زودتر به اضطرابش خاتمه داده شود و از جانب ديگر صداى گريه‌اش را بلندتر مىكرد .\r\nبالاخره ، از دور صداى اذان صبح به گوشش خورد ، دريافت كه صدا از لشكر اسلام است ، چون اين حالت را ديد سر را به علامت شكر به سوى آسمان بلند كرد ، گريه‌اش قطع شد و پا را آهسته‌تر كرد و بالاخره آن قدر از حالت دويدن كاست تا به راه رفتن معمولى رسيد ، عرق بدن او سرازير بود ، اما كم كم خشك مىشد ، چون به اردوگاه رسيد صف نماز بسته شده بود ، مسلمانان پشت سر رسول خدا صلى الله عليه و آله ايستاده ، مىخواستند عبادت خدا را به جا آورند .\r\nحنظله ، به عجله تيمم كرد و در صف آخر قرار گرفت و نماز را با خلوص كامل بجاى آورد .\r\n\r\n","description":"","footnote":"","page_name":" 364 ","page_number":368},
  {"content":"\r\n\r\nپس از خاتمهء نماز كه به واسطهء جنگ به سرعت برگزار شد ، حنظله صفوف برادران را آهسته شكافت و به سوى خيمهء رسول خدا صلى الله عليه و آله شتافته بالاخره به حضرت رسيد ، در برابر حضرت سيل اشك از چشمش ريخت ، حضرت با ملاطفت و نهايت مهربانى دست خود را روى پيشانى او گذارد و سرش را بلند كرد و فرمود :\r\nحنظله تويى ، خدا تو را اجر دهد بالاخره آمدى ، من حدس مىزدم كه ايمان عظيم تو ، تو را راحت نخواهد گذارد و بالاخره تو هم به جبهه حق عليه باطل ، خواهى آمد !\r\nاى رسول اللّه ! آمدم ولى چه آمدنى . . . بسيار پريشان و ملول و افسرده‌ام و نمىدانم تكليفم چيست ؟ شرم دارم از اين كه در مقابل خدا ايستاده‌ام و خجلم از آن كه اكنون اين طور در حضور توام .\r\nچرا ؟ علت خجلت تو چيست ؟\r\nاى رسول خدا ! مىدانى كه ديشب ، شب زفاف من بود و من آب نيافتم كه غسل كنم و اكنون با اين بدن ناپاك ، چگونه به جهاد روم ؟\r\nحضرت فرمود : بر خيز ، مگر نمىدانى كه تكليف به قدر وسع است ، چون آب نيافته‌اى بر تو باكى نيست و دل چركين مكن .\r\nپس اى رسول خدا ! آيا به من اطمينان مىدهى ، اگر به فيض شهادت برسم از ناپاكى بدن پيش خدا مسئول نيستم ؟ فرمود : برو اطمينان داشته باش ، خدا تو را بيامرزد !\r\nمقدمات جنگ فراهم شد ، برنامه در ابتداى كار به نفع مسلمانان بود ، نزديك بود وضع دشمن به هم به پاشد ، نسيم پيروزى به مشام مىخورد ، در اين وقت نيروى جناح چپ كه به فرمان مؤكد رسول خدا صلى الله عليه و آله ، حافظ گردنه عنين بودند به اشتباه بزرگى دچار شدند كه باعث تغيير سرنوشت جنگ شد ! !\r\nابن جبير رئيس اين قسمت به خيال اين كه ديگر پيروزى اسلام كامل شده و كفار شكست خورده‌اند ، براى استفاده از غنيمت ، تصميم گرفت به داخل ميدان بيايد و با\r\n\r\n","description":"","footnote":"","page_name":" 365 ","page_number":369},
  {"content":"\r\n\r\nدشمنان بجنگد و سفارش اكيد رسول اللّه صلى الله عليه و آله را داير به ماندن در آنجا ، فراموش كرد و به داخل ميدان آمد .\r\nاين اشتباه كه اشتباه عمدى بود به ضرر مسلمانان تمام شد ، خالد جنگجوى متهور قريشى ، متوجه خالى شدن جناح چپ شد ، به باقى ماندگان نيروى جبير كه به سفارش پيامبر مانده بودند تاخت و پس از قتل عام آنان از پشت به مسلمانان حمله كرد ، در اين حال يك زن كافر به نام عمره بنت علقمه ، پرچمى را كه مدت‌ها بود از ترس بر زمين مانده بود برداشت و كفار را مخاطب قرار داده ، آن‌ها را از ترس و بزدلى سرزنش كرد و با اين كار جسارت مكيّون را تحريك نمود ، از طرف ديگر خبر شوم قتل پيامبر كه همه جا منتشر شده بود به درهم ريخته شدن وضع مسلمانان ، كمك كرد ، به طورى كه عده‌اى از آنان به طرف مدينه گريختند . عده‌اى از جنگجويان نجيب و فعال و مؤمن كه از آن جمله حنظله بود در بحبوحهء جنگ به زمين افتاده ، شربت شهادت نوشيدند .\r\nحنظله در لحظات آخر به محبوب ابدى روى كرد و عرضه داشت :\r\nاى خداوند قادر متعال و اى بخشندهء مهربان ! با بدن پاره پاره و خونين به سوى تو مىآيم در حالى كه تن ، ناپاك است ، ولى رسول تو گفت : مرا از اين حالت خواهى بخشيد .\r\nاى خداى مهربان ! مرا ببخش . . . نتوانستم آب بيابم تا خود را پاكيزه كنم و به اين ضيافت عظيمى كه مرا به سوى آن مىخوانى بيايم ، تقصير از من نبود و اگر بود از رحمت بىپايان و لا يتناهى تو اميد عفو دارم .\r\nمرا ببخش و از رحمت خود مأيوس مساز . . . اين شهادت را كه با رضايت كامل و اشتياق انجام گرفته ، قبول كن و مرا از لطف و عنايت خويش محروم مفرما .\r\nخداى من ! خانوادهء خود و اين تازه عروس را كه ديشب با يك دنيا اميد و آرزو جا گذاشتم به تو سپردم ، تو براى روزى دادن و نگاهداريش شايسته‌ترى .\r\n\r\n","description":"","footnote":"","page_name":" 366 ","page_number":370},
  {"content":"\r\n\r\nاى خدا ! آمدم مرا از خود مران كه درى ديگر جز اين نمىشناسم ، اين بگفت و چشم بر هم گذاشت ، تا از هر چه غير اوست ، چشم پوشيده باشد و تنها به وجه او نظر داشته باشد .\r\nآرى ، حنظله تازه داماد كه با اين اشتياق به جانب شهادت شتافته بود ، بالاخره به آرزوى خودش رسيد و خواب تازه عروس او به حقيقت پيوست .\r\nدر اين حال نبى اسلام صلى الله عليه و آله به ديدار جنازهء پاك شهدا شتافت ، پس از عبور از جلوى چند نفر چشمش به حنظله افتاد ، نگاهى بر او انداخته مدتى بر بدن خونين آن جوان رشيد خيره شد ، پس از آن رو به طرف مؤمنان كه در اطراف حلقه زده بودند كرده فرمود :\r\nاين همان جوانى است كه ديشب عروسى كرد و از بستر زفاف مستقيماً به ميدان جنگ شتافت و امروز او را در اين حال مىبينيد ، اين جوان از شدت ورع و تقوا ، مدت‌ها در تب و تاب و التهاب گذراند كه مبادا با بدن غسل نكرده كشته شود ، اما اكنون ديدم كه ملائكه بين زمين و آسمان او را غسل مىدهند ! !\r\nدر اين وقت نجمه كه او هم مانند اهل مدينه مىخواست خبرى از محبوب خود بگيرد جلو رسيد و چون بدن خونين آن شهيد عزيز را نگريست ، زانويش تاب مقاومت نياورد ، به زمين نشست و نگاهى به روى او افكند و در حالى كه مىگريست گفت :\r\nاى حنظله ! محبوب من ! خدا تو را بيامرزد ، چه خوب شجاعانه جان سپردى ، چه ايمان بزرگى از خود نشان دادى .\r\nگويى مرگ را چون هدف روشنى در مقابل خود مىديدى و رقص‌كنان به سوى آن شتافتى .\r\nاى نجمه به فداى تو باد ، برو كه سعادتمند رفتى ، ولى فراموش نكن كه به من وعده كردى كه در آن دنيا مرا از ياد نبرى و همانطور كه حين وداع با تو گفتم ، دعا كن كه من هم به زودى به دنبال تو بيايم تا جشن عروسى خود را آنجا يعنى در عالم پاك و بىآلايش\r\n\r\n","description":"","footnote":"","page_name":" 367 ","page_number":371},
  {"content":"\r\n\r\nتكميل كنيم .\r\nحضار از اين سخنرانى عالى ، تعجب كرده و از جهتى متأثر شدند و بر شجاعت و محبت اين زن به ديدهء احترام نگريستند « 1 » .\r\n\r\n358 - درسهايى از حيات اويس\r\nخواجهء كائنات دربارهء اين شترچران يمنى كه مردى گمنام و شخصى ساده بود ، ولى بر اثر درس‌گرفتن از اسلام ، خيمهء زندگى به بارگاه قدس كشيده ، فرمود :\r\nاويس از بهترين تابعين است به احسان و عطوفت .\r\nخواجهء انبيا گاه گاهى رو به سوى يمن مىكرد و مىفرمود :\r\nإنّي لَأجِدُ نفَسَ الرَّحْمنِ مِنْ جَانِبِ الْيَمَنْ !\r\nبه حقيقت كه بوى رحمان از جانب يمن به مشام جانم مىرسد .\r\nو باز آن سرور كائنات مىفرمود :\r\nآه كه مرا چه اشتياق فراوانى به ديدار آن عزيز الهى است .\r\n همه هست آرزويم كه ببينم از تو رويى * چه زيان تو را كه من هم برسم به آرزويى\r\nبه كسى جمال خود را ننموده‌اى و ببينم * همه جا به هر زبانى بود از تو گفتگويى\r\nغم و رنج و درد و محنت همه مستعد قتلم * تو ببُر سر از تن من ببر از ميانه گويى \r\n\r\n\r\n","description":"","footnote":"\r\n( 1 ) - عرفان اسلامى : 8 / 149 .\r\n","page_name":" 368 ","page_number":372},
  {"content":"\r\n\r\n همه موسم تفرج به چمن روند و صحرا * تو قدم به چشم من نه بنشين كنار جويى \r\nرسول عزيز اسلام صلى الله عليه و آله فرمود :\r\nدر امت من مردى است كه به عدد موى گوسپندان ربيعه و مضر در قيامت شفاعت كند و گويند در عرب هيچ قبيله‌اى به اندازهء آن دو قبيله گوسپند نداشت ، صحابه گفتند : اين كيست ؟ فرمود : عبد من عبيد اللّه ، گفتند : ما همه بندگان خداييم نام او چيست ؟ فرمود :\r\nاويس ، گفتند : او كجاست ؟ گفت : به قرن ، گفتند : او تو را ديده است ؟ گفت : به ديدهء ظاهر نديده ، گفتند : عجب چنين عاشق تو و او به خدمت تو نشتافته ؟ فرمود : او را به دو حالت چنين مقامى است : يكى غلبه حال ، دوم تعظيم شريعت من ، او را مادرى پير است كه همانند فرزندش ايمان آورده ، از چشم عليل و از دست و پاى سست است ، اويس به وقت روز شتر چرانى مىكند و مزد آن ، بر خود و مادر خرج كند ، سپس به اميرالمؤمنين فرمود : على جان ! تو او را خواهى ديد ، از من او را سلام برسان و بگو بر امت من دعا كن .\r\nهرم بن حيان مىگويد : چون حديث رسول دربارهء شفاعت اويس شنيدم ، آرزوى ديدار او كردم ، به كوفه شدم و وى را طلب كردم تا او را در كنار فرات باز يافتم ، وضو مىگرفت و جامه مىشست ، وى را از صفتى كه دربارهء او شنيدم شناختم ، سلام كردم جواب داد و در من نگريست ، خواستم دستش را بگيرم دست نداد ، گفتم : رَحِمَكَ اللّهُ يا اوَيْسُ وَغَفَرَ لَكَ « 1 » . چگونه‌اى ؟ آن گاه گريستم ، اويس نيز بگريست و گفت : حَيّاكَ اللّهُ يا هَرَمَ بْنَ حَيّانَ « 2 » .\r\nچگونه‌اى اى برادر من و تو را كه به من راه نمود ؟ گفتم : اى اويس ! نام من و پدر من چون دانستى و مرا به چه شناختى كه مرا هرگز نديده‌اى ؟ !\r\n\r\n\r\n","description":"","footnote":"\r\n( 1 ) - / خدا تو را بيامرزد اى اويس .\r\n( 2 ) - / خدا تو را زنده بدارد اى حرم بن حيان و بيامرزد تو را .\r\n","page_name":" 369 ","page_number":373},
  {"content":"\r\n\r\nگفت : اى هرم ! عليم و خبير به من خبر داده است كه روح من روح تو را شناخت كه روح مؤمنان با يكديگر آشناست ، اگر چه همديگر را نديده باشند .\r\nگفتم : اى اويس ! آيتى از قرآن بر من بخوان كه علاقه دارم از زبان تو آيه‌اى بشنوم ، دستم گرفت و گفت : أعُوذُ بِاللّهِ مِنَ الشَّيْطانِ الرَّجيمِ « 1 » . سپس زار زار بگريست و گفت : چنين گويد خداى تعالى :\r\n [ وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ 
  ]  .\r\nو جن و انس را جز براى اين كه مرا بپرستند نيافريديم .\r\n [ وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ 
  ]  .\r\nو ما آسمان و زمين و آنچه را ميان آن دو قرار دارد به بازى نيافريده‌ايم .\r\n [ ما خَلَقْناهُما إِلَّا بِالْحَقِّ وَ لكِنَّ أَكْثَرَهُمْ لا يَعْلَمُونَ 
  ]  .\r\nما آن دو را جز به درستى و راستى به وجود نياورده‌ايم ، ولى بيشترشان [ به حقايق 
  ] معرفت و آگاهى ندارند .\r\nآن گاه يك بانگ كرد ، پنداشتم كه عقل او زايل شد ، پس گفت : اى پسر حيان ! چه تو را اينجا آورد ؟ گفتم : تا با تو انس گيرم و به تو بياسايم ، گفت : من هرگز ندانستم كه كسى كه خداى را بشناخت ، به هيچ چيز ديگر انس تواند گرفت و به كسى ديگر تواند آسود .\r\nگفتم : مرا وصيتى كن ، گفت : مرگ را زير بالين دار ، چون كه نخفتى و پيش چشم‌دار كه برخيزى و در خُردى گناه منگر ، در بزرگى آن نگر كه در وى عاصى شوى كه اگر گناه خرد دارى خداوند را خرد داشته باشى و اگر بزرگ دارى خداوند را بزرگ داشته باشى .\r\nگفتم : اويس مرا ديگر وصيتى كن ، گفت : اى پسر حيان ! پدرت بمرد ، آدم و حوا بمرد ، نوح و ابراهيم خليل بمردند ، موسى بن عمران و داود خليفهء خداى بمردند ، محمد رسول\r\n\r\n\r\n","description":"","footnote":"\r\n( 1 ) - / پناه مىبرم به خداوند از شر شيطان رانده شده .\r\n","page_name":" 370 ","page_number":374},
  {"content":"\r\n\r\nاللّه بمرد ، سپس گفت : من و تو از جملهء مردگانيم ، آن گاه صلوات فرستاد و دعايى سبك كرد و گفت : وصيت اين است كه كتاب خداى و راه صلاح فرا پيش‌گيرى و يك ساعت از ياد مرگ غافل نباشى و چون به نزديك قوم و خويش رسى ، ايشان را پند ده و نصيحت از خلق خداى باز مگير .\r\nاز سخنان اوست :\r\nعَلَيْكَ بِقَلْبِكَ . بر تو باد بر دل .\r\nبه اين معنى كه دايم دل حاضر دارى تا غير در او راه نيابد كه دل اگر به راه سلامت رود ، همهء اعضا و جوارح به دنبال آن به راه سلامت روند و اگر دل را مرضى حاكم گردد ، همهء موجوديّت انسان را به مرض كشد .\r\nو هم سخن اويس است كه فرمود :\r\nطَلَبْتُ الرَّفْعَةَ فَوَجَدْتُهُ فِى التَّواضُعِ ، وَطَلَبْتُ الرّياسَةَ فَوَجَدْتُهُ في نَصيحَةِ الْخَلْقِ ، وَطَلَبْتُ الْمُرُوَّةَ فَوَجَدْتُهُ فِى الصِّدْقِ ، وَطَلَبْتُ الْفَخْرَ فَوَجَدْتُهُ فِى الْفَقْرِ ، وَطَلَبْتُ النِّسْبَةَ فَوَجَدْتُهُ فى التَّقْوى وَطَلَبْتُ الشَّرَفَ فَوَجَدْتُهُ فِى الْقَناعَةِ وَطَلَبْتُ الرّاحَةَ فَوَجَدْتُهُ فِى الزُّهْدِ وَطَلَبْتُ الْإسْتِغْناءَ فَوَجَدْتُهُ فى التَّوَكُّلِ .\r\nدر طلب بزرگى و شخصيّت شدم ، آن را در تواضع يافتم ، در جستجوى رياست شدم ، آن را در نصيحت مردم يافتم ، جوانمردى خواستم ، آن را در راستى ظاهر و باطن پيدا كردم ، در طلب فخر و افتخار برآمدم ، آن را در اندك مال حلال خود يافتم ، در جستجوى نسب برآمدم آن را در پرهيزكارى ديدم ، در مقام شرف برآمدم آن را در قناعت يافتم ، به جستجوى راحتى برخاستم آن را در زهد ديدم ، در مقام بىنيازى برآمدم ، آن را در اعتماد به حضرت رب العزه يافتم .\r\nاين چنين چهره‌هاى پاك و گوهرهاى تابناك بر فراز اين خاك بسيارند كه مردم بايد از\r\n\r\n","description":"","footnote":"","page_name":" 371 ","page_number":375},
  {"content":"\r\n\r\nزندگى آنان درس گرفته و از حال و وضع آنان عبرت گيرند « 1 » .\r\n\r\n359 - منفعت عظيم اهل شوق و بحث\r\nوقتى نزاعى دربارهء يك قطعه ملك وقفى به حضورش آوردند ، عده‌اى مدعى بودند كه اين ملك وقف نيست ، در حالى كه وقف نامهء آن را در صندوقچه‌اى گذاشته و در محلى مخصوص كه از هر چشمى دور بود دفن كرده بودند . و گروهى مدعى وقف بودند ولى سند و مدركى در دست نداشتند ، چند روز اين مرد بزرگ الهى در حكم اين واقعهء مادى حيران و سرگردان بود و نمىدانست به كدام طرف حكم كند ، طرفين دعوا هم اصرار داشتند مسئله با حكم سيد پايان پذيرد .\r\nرفت و آمد هر روز طرفين دعوا ، براى سيد ايجاد مشكل و ناراحتى كرده بود ، تا روزى كسى به سوى خانهء سيد رفت و در زد ، از افراد خانه به پشت در آمد و گفت : كيستى ؟\r\nآن مرد گفت : به آقا خبر بده مردى به نام ملا قلى جولا مىخواهد شما را ببيند ، درب را باز كردند ، ملا قلى وارد خانه شد و به نزد سيد رفت و گفت :\r\nآمده‌ام به شما بگويم بايد از اينجا سفر كرده و شوشتر را رها نموده به نجف به روى و در آنجا براى هميشه اقامت كنى و بدان كه وقف نامهء ملك مورد دعوا در صندوقچه‌اى در فلان مكان دفن است .\r\nسيد على شوشترى ، ملا قلى را تا آن وقت نديده بود و او را به هيچ عنوان نمىشناخت ، از دستورهايش يكه خورد ، دستور داد موضعى كه گفته بود حفر كردند و وقف نامه را آوردند ، پس از اين واقعهء عجيب از قضا و قبول مرافعه دست كشيد\r\n\r\n\r\n","description":"","footnote":"\r\n( 1 ) - عرفان اسلامى : 8 / 286 .\r\n","page_name":" 372 ","page_number":376},
  {"content":"\r\n\r\nو شوشتر را به دستور آن مرد الهى ترك كرده رهسپار نجف شد تا در آنجا براى هميشه اقامت كند .\r\nدر نجف با كمال تواضع به درس فقه استاد بزرگ ، فقيه سترك ، خاتم المجتهدين مرحوم شيخ مرتضى انصارى حاضر شد و مرحوم شيخ هم متواضعانه‌تر به درس اخلاق سيد حاضر مىشد .\r\nبرنامه به همين صورت ادامه داشت ، تا اين كه مرحوم آخوند ملا حسينقلى همدانى به دنبال حقيقت برخاست و در طى راه دنبال هادى راه قرار گرفت ، از شهر همدان كوچ كرد ، چندى نزد يكى از علما به سر برد ولى از او چيزى نيافت ، به سوى نجف رخت كشيد ، در محضر شيخ انصارى و سيد على شوشترى حاضر شد و از محضر هر دو بزرگوار استفاده كرد و آنچه خواست نزد آن دو يافت .\r\nبه هنگامى كه شيخ انصارى از دنيا رفت ، آخوند ملا حسينقلى همدانى در پى نوشتن مطالب اصول و فقه شيخ برآمد .\r\nسيد شوشترى وى را از اين كار منع كرد و فرمود : اين كار تو نيست ، ديگران هستند كه فقه و اصول بنويسند ، شما بايد مستعدان در راه خدا را دريابيد ، آخوند به دستور سيد ، تمام نوشته‌ها را كنار گذاشت و از اين مسئله قطع علاقه كرد و در پى تربيت قابلين برآمد .\r\nآن مرد بزرگ الهى ، عده‌اى را از صبح تا طلوع آفتاب و گروهى را از طلوع خورشيد تا مقدارى از برآمدن روز و جمعى را از سر شب ، تا اين كه با لطف و مرحمت و عنايت حضرت ذوالجلال توانست سيصد نفر را تربيت كند به طورى كه هر يك از آن تربيت‌شدگان به مقام با عظمت اولياى اللهى رسيدند .\r\nاز جمله تربيت شدگان ملا حسينقلى همدانى مىتوان مرحوم شيخ محمد بهارى ، سيد احمد كربلايى ، حاج ميرزا جواد ملكى تبريزى ، شيخ على زاهد قمى و سيد عبدالغفار مازندرانى را نام برد .\r\nصاحب « تفسير الميزان » مرحوم علامه طباطبايى دربارهء سيد احمد كربلايى مىگويد :\r\n\r\n","description":"","footnote":"","page_name":" 373 ","page_number":377},
  {"content":"\r\n\r\nمرحوم سيد اصلًا اصفهانى بوده ، ولى نشو و نماى وى در كربلاى معلا بود و بعد از ادراك و رشد به تحصيل ادبيات پرداخته و چنانچه از انواع مراسلاتى كه به شاگردان و ارادت كيشان خويش نگاشته ، پيداست قلمى شيوا و بيانى معجزآسا داشته .\r\nپس از تكميل ادبيات وارد علوم دينيه گرديده و سرانجام به حوزه درس مرحوم آخوند ملا كاظم خراسانى رضوان اللّه عليه ملحق شده و دورهء تعلم علوم ظاهرى را در تحت تربيت ايشان انجام داده و اخيراً در بوتهء تربيت و تهذيب مرحوم آية الحق و استاد وقت ، شيخ بزرگوار آخوند ملا حسينقلى همدانى قدس سره قرار گرفته و ساليان دراز در ملازمت مرحوم آخوند بوده و از همگنان گوى سبقت ربوده و بالاخره در صف اول و طبقه نخستين تلامذه و تربيت يافتگان ايشان مستقر گرديد و در علوم ظاهرى و باطنى مكانى مكين و مقامى امين اشغال نمود و بعد از درگذشت مرحوم آخوند ، در عتبه مقدس نجف اشرف اقامت گزيده و به درس فقه اشتغال ورزيده و در معارف الهيه و تربيت و تكميل مردم يد بيضا نشان مىداد .\r\nجمع كثيرى از بزرگان و وارستگان به يمن تربيت و تكميل آن بزرگوار ، قدم در دائره كمال گذاشته ، پشت پاى به بساط طبيعت زده و از سكان‌داران خلد و محرمان حريم قرب شدند كه از آن جمله است سيد اجل آيت حق و نادره دهر ، عالم عابد فقيه محدث شاعر مفلق مرحوم حاج ميرزا على قاضى طباطبايى تبريزى كه در معارف الهيه و فقه و حديث و اخلاق ، استاد اين ناچيز مىباشد ! !\r\nخوانندگان ارجمند ! با تمام وجود به اين داستان عجيب دقت كنيد ، عاشق شايقى مثل ملا قلى جولا از سيد شوشترى مىخواهد به نجف برو ، سيد با كمال شوق و عشق به درس فقه شيخ انصارى مىرود ، شيخ با محبتى جانانه به درس اخلاق سيد مىرود ، شيخ و سيد با آن شوق و عشق ، آخوند ملا حسين قلى همدانى را تربيت مىكنند . او با كمال شوق و در عين عشق سيصد نفر را تا سر حد اولياى خدايى به كمال مىرساند ، يكى از\r\n\r\n","description":"","footnote":"","page_name":" 374 ","page_number":378},
  {"content":"\r\n\r\nآنان سيد احمد كربلايى مىشود ، او تعداد زيادى را در دايره شوق و عشق به مقامات الهيه مىرساند ، يكى از آنان مرحوم قاضى مىشود ، قاضى بسيارى از قابلين را تربيت مىنمايد ، يكى از آنان علامه طباطبايى صاحب « تفسير الميزان » مىشود ، علامه از نجف به قم مىآيد ، بالاترين تحول را در حوزه علميه در معارف الهيه و در توجه به قرآن ايجاد مىكند ، تا جايى كه در بحرانىترين شرايط يعنى در زمان هجوم مكاتب مادى كه نزديك بود مانند سيل ، اسلام و مسلمانان را در كام خود فرو برد ، با قدرت حكمت و دانش و بينش خود و تربيت شدگانش در برابر آن طوفان به مبارزه برخاسته و براى هميشه خيمه لامذهبى و ماديگرى را از اين مرز و بوم بر مىچينند !\r\nعلامه شاگردانى بزرگ چون متفكر شهيد مرحوم استاد مطهرى تربيت كرد كه منافع وجودى آن شهيد بزرگ گمان نمىرود بر كسى پوشيده باشد ، نوشته‌ها و نزديك به هزار سخنرانى استاد ، در طول سى سال در دفاع از اسلام و ملت اسلام در سطح بسيار وسيعى غوغا برپا كرد ، نوشته‌ها و سخنرانىهاى آن شهيد هم چون بنيانى مرصوص به سوى ابديت راه مىپيمايند و در هر عصرى از اعصار آينده ، تشنگان حقيقت را سيراب خواهد كرد .\r\nاستاد علامه طباطبايى نزديك به هزار نفر از مستعدان و قابلان را در مدرسهء تربيتى خود به رشد و كمال رساند كه هر يك جهانى از علم و اخلاقند ، اين فرومايهء ناچيز وقتى كه در قم مشغول تحصيل بودم ، در موقعيت و سنّى نبودم كه مستقيماً از محضر پر نور او درك فيض كنم ، من جز ديدار او در حرم حضرت معصومه و حضرت رضا عليهما السلام بهرهء ديگرى نداشتم اما نزد تربيت شدگان آن استاد ، مقدارى فقه و اصول و حكمت و عرفان خواندم و به همين مقدار فيض كه از خرمن تربيت شده‌هاى مستقيم او بردم از شكرش در پيشگاه\r\n\r\n","description":"","footnote":"","page_name":" 375 ","page_number":379},
  {"content":"\r\n\r\nحضرت حق عاجزم « 1 » .\r\n\r\n360 - اميرالمؤمنين عليه السلام مىگويد\r\nو اميرالمؤمنين على مىگويد :\r\nنيستم من و نفس من ، مگر شبانى كه گوسفند را مىچراند ، هرگاه كه از جايى گوسفندان را به هم مىآورد ، از ديگر جانب پراكنده مىشود « 2 » .\r\n\r\n361 - من از آن عمل توبه كردم\r\nامراض روحانى هم بىرادع قوى از نفس سلب نمىشود ، چنان كه اين ضعيف ، از مؤمنى شنيدم كه مىگفت :\r\nاز من در اوايل سنّ خلاف شرعى واقع شد و از آن عمل توبه كردم و بعد از چند شب به خواب ديدم كه كسى نامهء عمل را به من مىنماياند و آن عمل در آنجا نوشته است ؛ من به خود گفتم : سبحان اللّه من از آن عمل توبه كردم چرا در اينجا باشد ؟ آن شخص گفت : اگر تو اين نوشته را مىتوانى محو كرد به حيثيّتى كه اثر از او نباشد ، توبهء تو قبول است ، و گرنه ، نه و اين كنايه از گريه و استغاثه است « 3 » .\r\n\r\n362 - عبرت آموز\r\nعلامهء خويى در « شرح نهج البلاغة » مىگويد :\r\n\r\n\r\n","description":"","footnote":"\r\n( 1 ) - عرفان اسلامى : 8 / 330 .\r\n( 2 ) - عرفان اسلامى : 9 / 13 .\r\n( 3 ) - عرفان اسلامى : 9 / 34 .\r\n","page_name":" 376 ","page_number":380},
  {"content":"\r\n\r\nمنصور دوانيقى شبى در طواف خانهء كعبه بود ، گوينده‌اى را شنيد كه چنين مىنالد :\r\nبار خدايا ! به درگاه تو شكايت آرم از ظهور ستم و تباهى و از طمعى كه ميان مردم و حق سايه افكنده ، منصور از مطاف به در آمده و در گوشه‌اى از مسجد نشست و به دنبال آن مرد فرستاد و او را پذيرفت .\r\nآن مرد نماز خواند و پس از استلام حجر نزد منصور آمد و سلام كرد ، منصور به دو گفت :\r\nاين فرياد كه از ظهور ستم و بيدادت از تو بگوشم رسيد چه بود ؟ و مقصودت از طمعكار حايل ميان مردم و حق كه بود ؟ به خدا هر چه گوش دادم از درد و الم سخن گفتى .\r\nگفت : اگر بر جانم امان بخشى از ريشهء هر كارت آگاه سازم و گرنه از اظهار حقيقت دريغ نمايم و خود را نگهدارم كه با خود كارها دارم .\r\nمنصور گفت : جان تو در امان است ، هر چه دارى بگو ، در پاسخ گفت :\r\nآن كه طمعش ميان مردم و حق حايل است و از اصلاح ستم و تباهى مانع ، خودت هستى . منصور گفت : واى بر تو چگونه طمع به من آيد كه همه سيم و زر جهان در دست دارم و هر ترش و شيرينم فراهم است ؟ در پاسخ گفت : هيچ كس را چون تو طمع در نگرفته ، فعلًا قدرت ، تو را سرپرست جان و مال مسلمانان ساخته و تو از كارهاى آنان به غفلت اندرى و به چپاول اموالشان چيره و خودسر ، در اين ميان پرده‌ها از گچ و آجر برآوردى و درهاى آهنين بر آن‌ها نهادى و دربانان مسلّح برگماشتى و خويش را در درون آن زندانى ساختى و كارمندانت را به گرد آوردن اموال و انباشتن آن گسيل نمودى و با اسلحه و دژبانانِ وسايل نقليه ، نيرومندشان ساختى و دستور دادى جز فلان و فلان كه نام برده‌اى به حضورت نرسند و از پذيرش ستمديده و درمانده و گرسنه و درويش و ضعيف و برهنه دريغ دارى و اينان كه حق در بيت‌المال دارند دور نگهداشتى !\r\nهميشه آن چند نفر مخصوصانت كه از همهء رعيت برگزيده داشتى و حجاب از پيش آنان برداشتى ، اموال را بگيرند و گرد كنند و انباشته و پس‌انداز خويش سازند .\r\nگويند : اين مرد ، خود به خدا خائن است ، چرا ما به او خيانت نكنيم با اين كه مسخّر او\r\n\r\n","description":"","footnote":"","page_name":" 377 ","page_number":381},
  {"content":"\r\n\r\nشديم ، اينان ميان خود سازش كردند ، نگذارند وضع مردم و احوال آنان به تو گوشزد شود ، مگر آنچه را بخواهند و به سود خود دانند و هر كار گذارى از درت برآيد و با آنان مخالفت آغازد ، او را پيش تو مبغوض سازند و از در برانند و براى او پرونده بسازند تا از نظر بيفتد و خوار گردد .\r\nچون اين وضع ميان تو و آنان گوشزد همگان شده ، مردم آنان را بزرگ شمارند و از آن‌ها بهراسند و نخستين دسته‌اى كه به سازش با آن‌ها بشتابند كارگزاران تو باشند كه بدان‌ها هديه برند و رشوه دهند تا دست ستمشان بر سر رعايا باز باشد و سپس مردم با نفوذ و ثروتمند از طبقهء رعيت با آن‌ها سازش كنند تا بر ديگران ستم نمايند و سراسر بلاد خدا پر از طمع و ستم و تباهى شود .\r\nاين چند نفر با تو شريك سلطنت شده و تو در غفلت اندرى . اگر دادخواهى به درگاه آيد نگذارند بر تو درآيد ، اگر خواهد هنگام خروج از خانه‌ات به تو شكايت برد مانع گماشتى ، بهانه اين كه براى مردم بازرس مظالم مقرّر داشتى و چون متظلّمى آيد هم آنان به بازرسى مظالم فرستند كه به شكايت او گوش ندهد و عرض حالش را به تو نرساند و بازرس از بيم آنان و ترس تو بپذيرد و پيوسته مظلوم بيچاره نزد او رفت و آمد كند و به دو پناه برد و استغاثه نمايد و او امروز و فردا كند و بهانه بتراشد و چون به جان آيد و تو بيرون آيى برابرت فرياد كشد و ناله سر دهد ، دربانانت او را به سختى بزنند و برانند تا عبرت ديگران شود و تو به چشم بنگرى و مانع نشوى ، با اين وضع چگونه مسلمانى بيايد .\r\nمن در روزگار جوانى به چين مسافرت مىكردم ، در يك سفرى پادشاهشان به كرى دچار شده بود و سخت مىگريست ، نديمانش او را دلدارى مىدادند و به شكيبايى مىكشانيدند ، گفت :\r\nمن از درد به خود گريه ندارم ، ولى بر مظلومان دربارم گريه مىكنم كه مىنالند و آواز ناله‌شان را نمىشنوم ، سپس گفت : اگر گوشم رفته چشمم برجاست ، ميان مردم جار بزنيد\r\n\r\n","description":"","footnote":"","page_name":" 378 ","page_number":382},
  {"content":"\r\n\r\nكه جز مظلوم جامه سرخ نپوشد و هماره بامداد و پسين بر فيل سوار مىشد و گردش مىكرد تا مظلومى را به چشم خود بيند و دادخواهى كند .\r\nاين مردى است مشرك به خدا كه با مشركان چنين مهربان است و از خود دريغمند و نگران ، تو مردى هستى خداپرست و از خاندان نبوت ، مهر تو بر مسلمانان جلو خودخواهيت را نبايد بگيرد ؟\r\nاگر براى فرزندانت مال جمع مىكنى ، خدا به تو نموده است كه كودكى از شكم مادر درافتد ، در روى زمين پشيزى ندارد و بر هر مالى دست بخيلى گذاشته است كه نگهش دارد ، ولى خدا پيوسته لطف خود را شامل حال كودك سازد ، تا مردم را به دو راغب كند ، تو نيستى كه عطا مىكنى ، ولى خداست كه هر چه به هر كه خواهد عطا مىكند و اگر بگويى جمع مال براى تقويت سلطنت توست ، خدا براى تو وسيله عبرت از بنى اميه فراهم كرده است كه جمع زر و سيم و آماده كردن ساز و برگ و لشگر و اسب و استر و شتر در برابر ارادهء الهى به زوال ملكشان فايده نداشت .\r\nو اگر بگويى جمع مال براى يك هدف عالىتر از مقامى است كه دارى ، به خدا بالاتر از مقام تو مقامى هست ولى ادراك آن ميسر نيست مگر از راهى كه مخالف راه توست .\r\nتو نگاه كن آيا مخالف خود را به بدتر از كشتن مجازات توانى كرد ؟ گفت : نه ، در پاسخ گفت : آن پادشاهى كه به تو عطا كرده است آنچه عطا كرده ، گنهكار را به كشتن شكنجه ندهد .\r\nاو به خوبى مىداند چه در دل دارى و در چه كارى ، چشمت به كجا است و دستت چه كار مىكند و پايت به چه سوى مىرود ، بنگر كه هر آنچه از دنيا را خاص خود كردى ، چون از دستت گرفت چه فايده‌اى برايت دارد در موقعى كه تو را پاى حساب كشيد !\r\nمنصور گريست و گفت : كاش آفريده نبودم ، واى بر تو ! چگونه چارهء كار خود كنم !\r\nگفت : همهء مردم را رهبرانى است كه در ديانت خود بدان‌ها پناهنده و به گفتارشان رضا\r\n\r\n","description":"","footnote":"","page_name":" 379 ","page_number":383},
  {"content":"\r\n\r\nدهند ، تو آنان را محرمان خود بساز تا راه به تو بنمايند و در كارهايت با آن‌ها مشورت كن ، منصور گفت : من به دنبال آنان فرستادم از من گريختند گفت : آرى ، ترسيدند آن‌ها را به راه خودت ببرى ، ولى در خانه‌ات را باز گذار و حجاب را بردار و هموار ساز تا مظلوم را باشى و ظالم را از بن براندازى ، صدقات را از راه حلال و پاك بگير و به حق و عدالت بر مستحقانش پخش كن ، در اين صورت من ضامنم كه رهبران حق و مخلص نزد تو آيند و در اصلاح كار امت به تو كمك كنند .\r\nمؤذنان سر رسيدند و سلامش دادند و اعلام به نماز كردند ، برخاست نماز گذارد و بجاى خود برگشت و هر چه آن مرد را جستند نيافتند .\r\nخوانندگان عزيز ! اين موعظه بليغ و نصيحت عميق كه به گوش منصور خوانده شد ، اگر به كوه خوانده مىشد از كوه جز گرد و غبارى باقى نمىماند ، اما اين مرد پليد به بغداد برگشت و به ظلم خود ادامه داد و از خون بىگناهان جوىها به راه انداخت و دست به كشتن حضرت صادق عليه السلام آلوده كرد و ميليون ميليون درهم و دينار از حق مردم محروم سرقت كرد و براى بازماندگان ، ظالم‌تر از خودش به جاى گذاشت ، آرى ، غرور اين صفت زشت و پليد به فرمودهء حضرت على عليه السلام حجاب بين مغرور و موعظه الهى است ! ! « 1 »\r\n\r\n363 - عدىّ بن حاتم و مسألهء انصاف\r\nعدى از با وفاترين ياران اميرالمؤمنين عليه السلام و از عاشقان دلباختهء آن حضرت بود .\r\nعدى به دست پيامبر صلى الله عليه و آله ايمان آورد و در جمل و صفين و نهروان در ركاب امام على عليه السلام براى اعتلاى كلمهء حق جنگيد و در جمل يك چشمش را در راه خدا از دست داد .\r\n\r\n\r\n","description":"","footnote":"\r\n( 1 ) - عرفان اسلامى : 9 / 47 .\r\n","page_name":" 380 ","page_number":384},
  {"content":"\r\n\r\nزمانى بين او و معاويه ملاقات دست داد ، معاويه به او گفت : فرزندانت چه شدند ؟\r\nگفت : همهء آن‌ها در ركاب على شهيد شدند . معاويه گفت : على در حق تو انصاف روا نداشت كه فرزندانش زنده ماندند ، ولى فرزندان تو در ركابش كشته شدند . عدى گفت : آه كه من انصاف را در حق على رعايت نكردم كه او در محراب عبادت شهيد شد و من هنوز زنده‌ام ! !\r\nمعاويه گفت : بدان كه هنوز قطره‌اى از خون عثمان باقى است و آن قطره خونخواهى نشود مگر به خون شريفى از اشراف يمن .\r\nعدى گفت : سوگند به خداى ، آن دل‌ها كه از خشم و غضب نسبت به تو آكنده بود هنوز در سينه‌هاى ماست و آن شمشيرها كه با آن‌ها با تو مىجنگيديم اكنون بر دوش‌هاى ماست ، اگر قدمى از طريق خديعت به ما نزديك شوى قدمى براى ريشه كن كردن شرّت به تو نزديك شويم ، دانسته باش كه قطع حلقوم و سكرات مرگ بر ما آسان‌تر است از اين كه سخن ناهموار در حق محبوبمان على بشنويم « 1 » .\r\n\r\n364 - قاضى محكمه و انصاف\r\nدر عصر معتضد عباسى مأمور بيت المال از دنيا رفت و قرض بسيارى از خود به جا گذاشت ، در حدى كه تمام ما ترك ميت به تمام قرض‌هايش فراگير نبود !\r\nمعتضد ، عبداللّه سليمان را نزد ابو حازم قاضى فرستاد كه خليفه چهل هزار دينار از مأمور طلبكار است ، طلبش را از ماترك عنايت كن .\r\nعبداللّه پيام معتضد را به ابوحازم رساند ، ابوحازم به فكر فرو رفت ، سپس سر برداشت و گفت : تأديه اين چهل هزار دينار به يك نفر كمال بىانصافى است ، خليفه هم يكى از\r\n\r\n\r\n","description":"","footnote":"\r\n( 1 ) - عرفان اسلامى : 9 / 96 .\r\n","page_name":" 381 ","page_number":385},
  {"content":"\r\n\r\nطلب كارهاست بايد ديد چه مقدار به او مىرسد ، انصاف آن است كه ما ترك بين تمام طلبكارها به نسبت تقسيم شود ، عبداللّه متحير شد و به قاضى گفت : خونت را هدر منما .\r\nقاضى گفت : من از طريق انصاف دورى نكنم و راه خطا نپيمايم ، عبداللّه نزد معتضد آمد و جريان را بيان كرد ، معتضد قدرى فكر كرد ، سپس گفت : ابوحازم راست گفته است كه من هم يكى از طلبكارانم ، او انصاف داده من نيز از طريق انصاف بيرون نروم « 1 » .\r\n\r\n365 - مقاومتى شجاعانه\r\nابن سكيت دانشمندى بزرگ و شجاع شيعه معاصر متوكّل عباسى است ، متوكّل از جانيان و بيرحمان به نام روزگار است .\r\nمتوكّل به وقت مستى و شرابخوارى كارهاى بسيار زشتى انجام مىداد ، از جمله شير گرسنه‌اى را به جان بىگناهى مىانداخت و گاهى مار خطرناكى را در آستين افراد جاى مىداد و بسيارى از اوقات كوزه و سبوهاى پر عقرب به گفته او در مجلسش مىشكستند تا عقرب‌ها به جان مردم بيفتند ! !\r\nابن سكّيت از ائمه شعر و ادب و نحو و لغت و حامل لواى علوم غريبه و از ثقات و افاضل اماميه بغداد و مورد تصديق و توثيق علماى رجال و ارباب سير و با خبر از علوم قرآنيه و از شاگردان فراء و ابن الاعرابى و ابو عمرو شيبانى بود .\r\nداراى چهارده تأليف در علوم مختلفه است ، او نسبت به اميرالمؤمنين عليه السلام شديداً عشق مىورزيد و از خواص اصحاب حضرت جواد و هادى عليهما السلام بود .\r\nيك روز متوكل از او پرسيد : دو فرزند مرا بيشتر مىپسندى يا حسن و حسين و فاطمه را ؟ !\r\n\r\n\r\n","description":"","footnote":"\r\n( 1 ) - عرفان اسلامى : 9 / 97 .\r\n","page_name":" 382 ","page_number":386},
  {"content":"\r\n\r\nابن سكّيت در برابر اين موجود باطل و باطل گوييش با كمال شجاعت و به خاطر حفظ دينش فرياد زد : قنبر ، غلام على نزد من از تو و پسرانت افضل است ، متوكل دستور داد زبان از پس حلقش بيرون كشند و غلامان وى را زير پاى خود لگدمال نمايند .\r\nاو پس از تحمل اين مصيبت به رضوان الهى و اصل شد و درس حفظ دين را گرچه به قيمت از دست رفتن دنيا تمام شود براى روزگار به يادگار گذاشت « 1 » .\r\n\r\n366 - افشاگرى شجاعانه طِرِمّاح عليه باطل\r\nپس از حادثه جمل كه در بيابان‌هاى بصره بين سپاه حضرت على عليه السلام و آتش افروزان داخلى اتفاق افتاد و در پى آن طلحه و زبير كشته شدند و عاقبت پيروزى نصيب حق شد ، پسر ابو سفيان كه نمونهء كاملى از عناد و نفاق و پليدى و كفر بود و در برابر اميرمؤمنان شورش داشت ، نامه‌اى خطاب به امام على عليه السلام به مضمون زير نوشت :\r\nاى پسر ابوطالب ! به راهى رفتى كه به زيان توست و آنچه را كه به سود تو بود رها كردى و با كتاب و سنت رفتار صحيحى نداشتى و كار را به جايى رساندى كه با صحابه پيامبر ، طلحه و زبير آن چنان كردى ، به خدا قسم تيرى به سويت پرتاب كنم كه نه آب آن را فرو نشاند و نه باد بر طرف سازد ، چون تير برسد به هدف اصابت كند و چون در هدف قرار گيرد به خوبى كارگر افتد و چون كارگر شود شعله‌ور گردد ، فريفته ياران و لشكريان خود مباش و آمادهء جنگ شو ، من با سپاهى در برابر قرار گيرم كه تاب ديدارش را ندارى !\r\nچون اين نامه به جناب مولا رسيد ، در پاسخش چنين نوشت : اين نامه‌اى است از بندهء خدا على بن ابى طالب برادر رسول خدا و پسر عم و جانشين و غسل دهنده و كفن كنندهء او و ادا كننده قرضش و داماد و پدر فرزندانش حسن و حسين كه براى معاويه مىفرستد .\r\n\r\n\r\n","description":"","footnote":"\r\n( 1 ) - عرفان اسلامى : 9 / 99 .\r\n","page_name":" 383 ","page_number":387},
  {"content":"\r\n\r\nاى معاويه ! من همانم كه در جنگ بدر خويشان بت‌پرست و جانى تو را به ديار عدم فرستادم و عمو و دايى و جد مادرى و برادرت را به قتل رساندم ، با آن شمشير كه آن‌ها را كشتم و هم اكنون در دست من است ، امروز هم مانند روزى كه پيامبر آن را به دستم داد قوى دل و نيرومندم و با يارى خدا هم آغوش پيروزى .\r\nبه خدا قسم ! من مانند شما هيچ‌گاه پرستش بت نكردم و چيزى را از اسلام و كسى را بر پيامبر خدا محمّد صلى الله عليه و آله برتر ندانستم و شمشيرى جز آن كه پيغمبر به من داد انتخاب نكردم ، پس نيك بينديش و هر چه خواهى كن ، من به خوبى مىدانم كه شيطان بر تو چيره گشته و دستخوش نادانى و سركشى شده‌اى ، درود بر آن كس كه از حقيقت پيروى كند و در انديشهء عواقب وخيم باشد .\r\nحضرت مُهر فرمود و به يكى از ياران خود به نام طرمّاح تسليم كرد كه رهسپار شام شود و آن را شخصاً به دست معاويه دهد .\r\nطرماح بن عدى قوى هيكل و بلند بالا و سخنور بود ، از پيشگاه حضرت اميرمؤمنان عليه السلام رخصت طلبيد و بر شتر خود سوار شد ، آن گاه راه شام را پيش گرفت و با سرعت بر آمد تا وارد شام شد و يك راست به ملاقات معاويه رفت .\r\nدربان از وى پرسيد : كيستى و كجايى و كه را مىخواهى ؟ طرماح گفت : با ياران نزديك معاويه ابوالاعور اسلمى و ابوهريره و عمرو عاص و مروان حكم كار دارم .\r\nدربان گفت : اينان در باب الخضرا مىباشند ، طرماح براى ديدار آن‌ها به باب الخضرا رفت ، چون نامبردگان طرماح را با هيكل درشت و اندام بلند ديدند با خود گفتند : خوب است كه اين مرد را طلبيده لحظه‌اى را به گفتگو و مزاح و تفريح بگذرانيم ، همين كه طرماح به نزديك آن‌ها رسيد ، پرسيدند : اى اعرابى ! آيا از آسمان‌ها خبرى نزد تو هست كه به اطلاع ما برسانى ؟\r\nطرماح گفت : آرى ، بىخبر نيستم ، خداوند حاكم بر آسمان است و فرشتهء مرگ در هوا\r\n\r\n","description":"","footnote":"","page_name":" 384 ","page_number":388},
  {"content":"\r\n\r\nو اميرالمؤمنين على بن ابيطالب عليه السلام از قفا مىآيد ، پس اى مردم بدبخت ! منتظر بلايى باشيد كه هم اكنون بر سرتان فرود مىآيد .\r\nگفتند : از كجا مىآيى ؟ گفت : از نزد آزاد مردى پاك و پاكيزه سرشت ، نيكو خصال و با ايمان .\r\nگفتند : با كه كار دارى ؟ گفت : مىخواهم با اين بدگهرى كه شما او را پيشواى خود مىدانيد ملاقات كنم .\r\nحضار دانستند كه وى فرستادهء اميرمؤمنان عليه السلام است ، از اين رو گفتند : اى اعرابى ! امير ما معاويه با اطرافيان خود سرگرم مشورت در امور مملكت است و امروز نمىتوانى به حضور او باريابى .\r\nگفت : خاك بر سر او كنند ، او را با رسيدگى به امور مسلمانان چه كار ؟ در آن وقت حضار ، نامه‌اى به معاويه نوشتند كه قاصدى سخنور و حاضر جواب از كوفه آمده و از طرف على بن ابيطالب حامل پيامى است براى تو ، به هوش باش كه در جواب او چه خواهى گفت ؟ آن گاه طرماح را از شتر فرود آوردند و در مجلس خود جاى دادند تا از معاويه خبر برسد .\r\nچون نامه به معاويه رسيد و از موضوع مطلع شد ، فرزندش يزيد را خواست و دستور داد مجلسى را بيارايد و آنچه لازمهء شوكت و حشمت دربار يك سلطان مقتدر است فراهم كند .\r\nيزيد بن معاويه صدايى گوش خراش داشت و روى بينى و چهره‌اش علامت زخمى بود ، چون مجلس آراسته گرديد ، طرماح را بار دادند تا به مجلس در آيد .\r\nچون به در كاخ رسيد و ديد تمام كاركنان لباس سياه به تن كرده‌اند گفت : اين‌ها كيستند كه مثل موكّلين جهنم در تنگناى راه دوزخ مىباشند ؟ و چون چشمش به يزيد افتاد ، گويى او را شناخت ، به همين جهت گفت : اين تيره بخت ، گردن كلفت بينى بريده كيست ؟\r\n\r\n","description":"","footnote":"","page_name":" 385 ","page_number":389},
  {"content":"\r\n\r\nكاركنان كاخ گفتند : اى اعرابى ! ساكت باش ، اين يزيد شاهزاده ماست .\r\nگفت : يزيد كيست ؟ خداوند روزى او را زياد نگرداند و اميد او را از همه جا قطع كند ، اى واى كه او و پدرش روزى مطرود اسلام بودند ، ولى امروز بر تخت سلطنت نشسته‌اند .\r\nچون يزيد اين سخنان را از طرماح شنيد ، چنان در خشم شد كه خواست او را به قتل برساند ، ولى چون از پدرش معاويه اجازه نداشت خشم خود را فرو خورد و گفت : اى اعرابى ! حاجت خود را بگو . معاويه به من دستور داده حاجت تو را برآورم .\r\nگفت : حاجت من اين است كه معاويه از منصب خود دست بردارد و خلافت را به كسى كه شايستهء آن است واگذار كند .\r\nيزيد گفت : اين حرف‌ها سودى ندارد ، حاجت خود را بگو ، گفت : حاجت من آن است كه معاويه را ملاقات كنم و پيام اميرالمؤمنين على عليه السلام را به او ابلاغ كنم .\r\nناچار او را به مجلس معاويه درآوردند ، طرماح با نعلين وارد مجلس شد و كنار در نشست ، گفتند : نعلين خود را از پا بيرون آور ، گفت : مگر اينجا سرزمين مقدس است كه مانند موسى نعلين از پا درآورم ! !\r\nسپس رو به معاويه كرد و گفت : اى امير گناهكار اسلام ! عمروعاص كه سمت مشاورت معاويه را داشت گفت : اى اعرابى ! معاويه را امير گناهكار و بزهكار خواندى و اميرالمؤمنين نگفتى ؟\r\nگفت : مادرت به عزايت بنشيند ، مؤمنان ما هستيم ، چه كسى معاويه را امير ما نموده ؟ !\r\nمعاويه با خونسردى مخصوص به خود گفت : اى اعرابى ! چه پيامى براى من آورده‌اى ؟\r\nگفت : نامهء مختومى از جانب امام معصومى آورده‌ام ، گفت : آن را به من بده ، گفت :\r\nنمىخواهم قدم روى فرش‌هاى تو بگذارم ، معاويه گفت : به وزير من عمرو عاص تسليم\r\n\r\n","description":"","footnote":"","page_name":" 386 ","page_number":390},
  {"content":"\r\n\r\nكن تا به دست من بدهد ، گفت : نه نه نمىدهم ؛ زيرا او وزير پادشاه ظالم خائن است .\r\nگفت : به فرزندم يزيد بسپار تا به من تسليم كند ، گفت : ما كه از شيطان خشنود نيستيم چگونه مىتوانيم به فرزندش دلخوش باشيم .\r\nمعاويه گفت : غلام خاص من پهلوى تو ايستاده است ، نامه را به او بده تا به من برساند ، گفت : اين غلام را با پول حرام خريده‌اى و به كار حرام واداشته‌اى ، به او هم نمىدهم .\r\nمعاويه سرگردان شده گفت : پس چگونه اين نامه بايد به دست من برسد ؟\r\nگفت : بايد از جاى خويش برخيزى و بدون رنجش با دست خود از من بگيرى ؛ زيرا اين نامهء مردى كريم و از آقايى دانا و دانشمندى بردبار است كه نسبت به مؤمنان رؤوف و مهربان است .\r\nمعاويه ناچار از جاى برخاست و نامه را از وى گرفت و خواند ، سپس طرماح را مخاطب ساخت و گفت : على را در چه حالى وداع نمودى ؟\r\nگفت : در حالى كه مانند ماه شب چهارده بود و يارانش هم چون ستارگان فروزان اطرافش را گرفته بودند ، يارانى كه هرگاه آنان را به كارى فرمان دهد بر يكديگر پيشى گيرند و چنانچه از چيزى نهى كند همگى دورى كنند .\r\nاى معاويه ! على مردى دلاور و سرورى برومند است ، با هر سپاهى كه روبرو شود آن را درهم شكند و طومارش را در هم پيچد و با هر دليرى كه مواجه گردد او را به خاك هلاك افكند و به ديار نيستى فرستد و اگر دشمنى ببيند طعمهء شمشير آبدار خويش سازد ، معاويه گفت : حسن و حسين فرزندان على در چه حالى بودند ؟\r\nگفت : آن‌ها دو جوان پاكيزه و پاك‌سرشت ، نيكو خصلت و سالم و دو آقاى پاك دامن و دانا و دانشمند عاقل هستند كه سعى در اصلاح امور دنيا و آخرت مسلمانان دارند .\r\nمعاويه سر به زير انداخت و لحظه‌اى به فكر فرو رفت و گفت : اى اعرابى ! راستى تو\r\n\r\n","description":"","footnote":"","page_name":" 387 ","page_number":391},
  {"content":"\r\n\r\nمرد سخنورى هستى ، گفت : اى معاويه ! اگر به حضور اميرالمؤمنين عليه السلام شرفياب شوى ، سخنوران زبان آور خيلى بهتر از من خواهى ديد و مردانى مىبينى كه در پيشانى آن‌ها آثار سجود نمايان است ، در عين حال همين كه آتش جنگ شعله‌ور شود ، خويش را در آن آتش اندازند و سخت قوى دل باشند ، شب‌ها تا صبح نمازگزارند و روزها روزه بدارند و هيچگاه در راه خدا مورد ملامت واقع نمىشوند ، اى معاويه ! اگر آن‌ها را ببينى در گرداب مرگ فرو روى و راه نجات نيابى آرى ، اى معاويه :\r\n حرف حق گفتن و بر دار شدن پيشهء ماست * اين شرابى است كه بىواهمه در شيشهء ماست\r\nتا كه پروانهء آن شمع شب افروز شديم * ساختن چارهء ما سوختن انديشهء ماست\r\nدل ما با دل او الفت ديرين دارد * آن كه با سنگ بسازد به جهان شيشهء ماست\r\nساعتى نيست كه فارغ زخيالت باشيم * روى و موى تو شب و روز در انديشهء ماست\r\nمكن انديشه زدل سنگى اغيار اى دل * كانچه بر سنگ اثر بخش بود تيشهء ماست\r\nرنجى اين جان و سر ما و حقيقت گويى * حرف حق گفتن و بر دار شدن پيشهء ماست \r\nدر اين هنگام عمروعاص آهسته به معاويه گفت : اگر اين مرد عرب را مورد نوازش و عطا قرار دهى ، بلند نظرى تو را به بهترين وجه شرح خواهد داد .\r\nمعاويه گفت : اى اعرابى ! اگر چيزى به تو بدهم از من قبول مىكنى ؟ گفت : من كه مىخواهم جان تو را از كالبدت درآورم چگونه عطاى تو را نگيرم ، معاويه دستور داد ده\r\n\r\n","description":"","footnote":"","page_name":" 388 ","page_number":392},
  {"content":"\r\n\r\nهزار درهم به او بدهند و گفت : اگر كم است بگو تا افزون كنم .\r\nگفت : دستور بده بيشتر بدهند ؛ زيرا كه تو از مال پدرت نمىدهى ، معاويه گفت : ده هزار درهم ديگر بر آن افزودند .\r\nطرماح گفت : اى معاويه ! دستور ده تا ده هزار درهم ديگر اضافه كنند تا سى هزار درهم گردد ؛ زيرا كه خداوند يك و يكتاست و يك را دوست مىدارد .\r\nمعاويه دستور داد چنين كنند ، ولى طرماح هر چه انتظار كشيد از درهم خبرى نشد ، از اين رو گفت : اى پادشاه ! با اين مقامى كه دارى مرا مسخره مىكنى ؟ گفت : چطور ؟ گفت :\r\nبراى اين كه گفتى عطايى به من بدهند كه نه تو و نه من آن را نمىبينيم ، تو گويى بادى بود از فراز كوهى وزيد .\r\nمعاويه دستور داد عطاى او را حاضر كردند و به وى تسليم نمودند و سپس ساكت نشست ، در اين وقت عمروعاص گفت : اى اعرابى ! جايزهء اميرالمؤمنين را چگونه مىبينى ؟\r\nطرماح گفت : اين مال مسلمانان است و مربوط به معاويه نيست و از خزينهء الهى است كه نصيب يكى از بندگان خدا شده است . در اين موقع معاويه گفت : اين مرد عرب ، دينار را در نظر من تاريك ساخت ، آن گاه كاتب را طلبيد و جواب نامه حضرت را دستور داد چنين بنويسد :\r\nلشگرى از شام به جنگ تو مىفرستم كه ابتداى آن كوفه و انتهايش به ساحل دريا برسد ، هزار شتر با اين لشگر خواهم فرستاد كه بار آن‌ها خردل و به عدد هر خردلى هزار مرد جنگجو باشد .\r\nطرماح گفت : اى معاويه ! على را به جنگ تهديد مىكنى ؟ آيا مرغابى را به آب مىترسانى ؟ به خدا قسم اميرمؤمنان خروس بزرگى دارد كه تمام اين دانه‌ها را كه گفتى به آسانى برمىچيند و در چينه دان انباشته كند ، معاويه گفت : به خدا قسم راست مىگويد ،\r\n\r\n","description":"","footnote":"","page_name":" 389 ","page_number":393},
  {"content":"\r\n\r\nاو مالك اشتر است .\r\nسرانجام طرماح جواب نامه را گرفت و پول‌ها را برداشت و به جانب كوفه شتافت ، بعد از رفتن او معاويه به اطرافيان خود گفت : اگر من آنچه را دارم به شما بدهم يك دهم خدمتى را كه اين عرب بيابانى به على نمود نخواهيد كرد .\r\nعمروعاص گفت : آرى ، اگر آن فضيلت و نسبتى كه على با پيغمبر دارد تو هم مىداشتى ما به مراتب بيش از اين عرب براى تو فداكارى مىنموديم .\r\nمعاويه گفت : خداوند دهن تو را بشكند و لب‌هايت را پاره كند ، به خدا قسم اين حرف تو براى من گران‌تر از سخنان آن عرب است و از شنيدن آن دنيا بر من تنگ شد « 1 » .\r\n\r\n367 - آخوند ملا ابراهيم نجم آبادى چهره‌اى درخشان در مبارزه با هواى نفس\r\nحضرت آخوند ، از نجم آباد بدون اين كه كسى او را بشناسد به تهران آمده و از طلبه‌اى ساكن در يكى از حجره‌هاى مدرسه مىپرسد : هم حجره مىخواهى ؟\r\nآن مرد كه ظاهرى بىپيرايه و افتاده‌وار مىديد ، گمان آن كه با فردى از بزرگان علما روبروست نبرده ، گفت : اگر كسى باشد كه به خدمت حجره مدد نموده ، سبب آلودگى و فراغت من گردد خواهم ساخت ! آخوند به فروتنى و خاموشى مثل يك نفر خادم به كار پرداخت و دو هم حجره با يك ديگر روز و شب مىگذاشتند به حدى كه تازه وارد از حد دانش و مايهء مصاحب خود آگاه و ديگرى بىخبر بود .\r\nتا آن كه شبى صاحب حجره در مطالعهء كتابى از معقول كه به درس مىخواند دير وقت فرو ماند و حضرت آخوند را روشنى چراغ مانع خواب آمده خسته ساخت ، پس سر برآورد و فرمود : شما را چيست كه امشب از مطالعه بس نمىكنيد و نمىخوابيد !\r\n\r\n\r\n","description":"","footnote":"\r\n( 1 ) - عرفان اسلامى : 9 / 101 .\r\n","page_name":" 390 ","page_number":394},
  {"content":"\r\n\r\nطلبه مغرور با بىاعتنايى گفت : تو را چه كار ؟ پس از چند كلمه گفتگو كه به اين روش در ميان رفت ، آخوند فرمود : مىبينم كه فلان كتاب در پيش دارى و در فهم فلان عبارت درمانده‌اى ، چه آن را غلط مىخوانى .\r\nآن گاه برخاست و محل اشكال را صحيح خوانده ، مطلب را به بيانى روشن و وافى تقرير فرموده گفت : حال مشكل حل شد برخيز و آسوده بخواب ، اما با اين شرط و عهد كه آنچه امشب گذشت ناديده انگارى و به زبان نيارى ، من همان خادم باشم و تو همان مخدوم كه بودى .\r\nبيچاره صاحب حجره در گرداب حيرت فرو رفت و تا صبح در اين خيال كه اين چه حكايت بود ؟ ! خواب نكرد .\r\nفردا كه از درس مقرر برگشت كتاب را نزد آن مصاحب ناشناختهء خويش گذاشته تقرير روز را طلبيد و بيانى بهتر و كامل‌تر از استاد خود شنيد .\r\nاز آن وقت خاضع گشته به استفاده پرداخت و آخر بر حفظ عهد خاموشى تاب نياورد همدرسان را خبر كرد و عاقبت كار به آنجا كشيد كه حضرت آخوند به درس گفتن وادار و مشهور كه به تازگى ابراهيم نامى در تهران مشغول به تدريس معقول شده است ! ! « 1 »\r\n\r\n368 - جهانگير خان قشقايى يا اعجوبه مبارزه با نفس\r\nاين وجود مبارك و منبع فيض و محلّ رحمت ، فرزند خان قشقايى بود .\r\nدر ايام جوانى به دنبال اسب‌سوارى و كشاورزى و تربيت حشم و غنم پرداخت و به دنبال جمعى رفيق از طايفهء خود ، روزگار به خوشى مىگذارند .\r\nدر همان ايام به تارزنى شوق وافر پيدا كرد و پس از مدتى هنر تارزدن بياموخت و در\r\n\r\n\r\n","description":"","footnote":"\r\n( 1 ) - عرفان اسلامى : 9 / 117 .\r\n","page_name":" 391 ","page_number":395},
  {"content":"\r\n\r\nجمع دوستان به تارزنى اشتغال مىورزيد .\r\nشنيده بود در اصفهان در اين زمينه استاد بسيار ماهرى هست ، براى فروش اجناس ايلاتى و اصلاح تارش كه خراب شده بود و تكميل تحصيل موسيقى به اصفهان روى آورد .\r\nدر بازار اصفهان گذرش به مدرسه صدر افتاد ، از حال و هواى آن‌جا خوشش آمد ، صبح و عصر براى تفنّن به آنجا مىرفت .\r\nروزى به وقت رفتن به مدرسه صدر از كنار مغازه‌اى در جنب مدرسه مىگذرد ، ژنده‌پوش درويشى كه صاحب نفس بود او را صدا مىزند ، فرزند خان وارد مغازه مىگردد ، ژنده‌پوش از وطن و حرفت و نسب او جويا مىشود . جهانگير ، شرح حال خود و علاقه‌اش را به تكميل تحصيل موسيقى و به خصوص تار با او در ميان مىگذارد ، چون گفتارش به پايان مىرسد ، درويش در او خيره مىشود و مىگويد :\r\nگرفتم در اين فن ، فارابى وقت شدى ، ولى بدان كه مطربى بيش ، از كار در نخواهى آمد !\r\nجهانگير خان فرياد زد : مرا از خواب غفلت بيدار كردى ، هان بگو اكنون چه بايد كرد كه خير دنيا و آخرت من در آن باشد ؟ درويش الهى در پاسخش چنين گفت :\r\nاين گونه استنباط كرده‌ام كه تو را فضاى اين مدرسه پسند افتاده ، در همين جا حجره گرفته به تحصيل علوم الهى مشغول باش !\r\nجهانگير خان مىگويد : از همت نَفَس آن ژنده پوش و يمن راهنماييش بدين مقام رسيدم .\r\nجهانگير خان در تحصيل علوم الهى به مقامات ارجمندى رسيد ، شاگردان زيادى از محضر پر فيضش به درجات عالى فقهى و اخلاقى و عملى رسيدند .\r\nيكى از شاگردان او مرحوم آيت اللّه العظمى حاج آقا حسين بروجردى طباطبايى است\r\n\r\n","description":"","footnote":"","page_name":" 392 ","page_number":396},
  {"content":"\r\n\r\nكه پس از مرحوم آيت اللّه حايرى به تقويت حوزه پر بركت قم برخاست و از تأثير نفس گرم او حوزه هفتصد نفرى قم داراى ده هزار محصّل در رشته‌هاى گوناگون علوم اسلامى شد .\r\nحوزهء قم پس از آن ، صداى اسلام را به گوش جهانيان رساند و چشم‌هاى اهل دل را از اطراف و اكناف جهان بدين ناحيه دوخت .\r\nدر اين حوزه دانشمندان بزرگى در علوم فقه ، اصول ، ادب ، كلام ، تفسير ، تاريخ ، خطابه و نويسندگى تربيت شدند .\r\nمرحوم فسايى دربارهء جهانگيرخان مىگويد :\r\nبا اين كه در مراتب علميه سرآمد ارباب عمائم است ، از لباس بزرگان ايلات از سر تا پا بيرون نرفت ، او مانند افراد ايل كلاه و زلف دارد .\r\nحاج شيخ عيسى بن فتح اللّه شاگرد خان مىگويد : سركار خان ، موى بلند مىداشتى و به حنا خضاب مىفرمودى .\r\nجناب خان به حاج شيخ عيسى فرموده بود : زمينى دارم به قشقايى و از مال الاجاره آن چهل تومان است به يك سال ، زندگى خويش را تأمين مىكنم .\r\nاستاد جلال الدين همايى كه به يك واسطه ، شاگرد آن مرحوم بود دربارهء خان مىگفته :\r\nجهانگيرخان در اثر شخصيت بارز علمى و تسلّم مقام قدس و تقوا و نزاهت اخلاقى و حسن تدبير حكيمانه كه همه در وجود او مجتمع بود ، تحصيل فلسفه را كه ما بين علما و طلاب قديم سخت موهون و با كفر و الحاد مقرون بود از آن بدنامى به كلّى نجات داد و آن را در سرپوش درس فقه و اخلاق ، چندان رايج و مطلوب ساخت كه نه فقط دانستن و خواندن آن موجب ضلالت و تهمت نبود ، بلكه مايهء افتخار و مباهات مىشد .\r\nوى معمولًا يكى دو ساعت از آفتاب برآمده در مسجد جارچى سه درس پشت سر هم مىگفت كه درس اولش شرح لمعه و بعد از آن شرح منظومه و سپس درس اخلاق بود و بدين ترتيب فلسفه را در حشو فقه و اخلاق به خورد طلاب مىداد .\r\n\r\n","description":"","footnote":"","page_name":" 393 ","page_number":397},
  {"content":"\r\n\r\nجابرى گويد :\r\nاگر شارب مسكرى يا فاعل منكرى را شبانه گرفته به مدرسه آورده براى اجراى حد ، آن مرحوم مىفرمود : حبسش كنند تا به هوش آيد . بعد خود آن جناب نيمه شب رفته او را رها و از مدرسه بيرونش برده و با اندرز حكيمانه به راه راستش مىآورد .\r\nوحيد گويد : من از جهانگيرخان با اين كه چندين سال در محضر درسش حاضر بودم ، هيچگاه دعوى شعر و شاعرى نشنيدم و پس از رحلت وى از شاعرى و شعر وى به وسيله شيخ محمد حكيم كه به وى محرم‌ترين اشخاص بود آگاه شدم كه اين اشعار از اوست :\r\n تا ياد چين زلف تو شد پاى بست ما * رفت اختيار عقل و سلامت ز دست ما\r\nاز صرف نيستى چو كسى را خبر نشد * عشقت چگونه كرد حكايت زهست ما\r\nغمگين مشو گر از ستمش دل شكسته‌اى * كار زد به صدهزار درست اين شكست ما\r\nاز دشمنان ملامت و از دوستان جفا * بودست سرنوشت ز روز الست ما\r\nگشتم زهجر غرقهء درياى اشك خويش * تا ماهى وصال كى افتد به شصت ما \r\nاز آقا محمد جعفر دهاقانى خادم مدرسه صدر در مسئله فوت خان منقول است كه :\r\nبيمارى ايشان در كبد بود ، ميرزا مسيح خان دكترش بود ، وقتى خان بيماريش شديد شد ، من رفتم دنبال دكتر ميرزا مسيح خان ، گفت : شما چه نسبتى با خان داريد ؟ گفتم :\r\nخادمش هستم ، دكتر گفت : من نمىآيم ، خان آدم كوچكى نيست ، من براى عيادت مىآيم . آمدم جريان را براى خان گفتم ، خان فهميد گفت : برو بگو براى عيادتم بيايد ،\r\n\r\n","description":"","footnote":"","page_name":" 394 ","page_number":398},
  {"content":"\r\n\r\nآن گاه طبيب به خدمتش آمد ، خان تبسم كرد و به او گفت : هر چه تو مىدانى من هم مىدانم من چاق شدنى نيستم .\r\nميرزا مسيح خان رفت ، دكتر شافتر خارجى را آورد ، دكتر شافتر نسخه نوشت ، دواهاى نسخه را از مريضخانه انگليسىها تهيه كرديم ، ولى خان آن‌ها را نخورد ! !\r\nسه چهار ساعت از شب گذشته بود كه خان گفت رختخواب را رو به قبله كنيد ، سپس يك ليوان آب خورد و پس از خوردن آن به ذكر حق مشغول شد و چند لحظه بعد از دام تن و دنيا خلاص شد .\r\nتمام علما در آن شب حاضر شدند ، جماعت انبوهى آمده بودند ، تشييع مفصلى از او شد و آيت اللّه آقا نجفى بر او نماز گذارد و در تكيهء ترك دفنش كردند رحمة اللّه عليه رحمة واسعة .\r\nمؤلف كتاب « تاريخ حكما و عرفاى متأخر صدر المتألهين » نزديك به پنجاه و دو نفر از شاگردان خان را نام مىبرد كه هر يك از اعاظم مراجع تقليد و حكما و عرفا و فلاسفه الهى بوده و هر كدام منشأ آثار و بركات عظيمى در پيشبرد فرهنگ الهى و نبوت انبيا و امامت امامان عليهم السلام بودند « 1 » .\r\n\r\n369 - برهان الحق ، آقاى شيخ مرتضى طالقانى\r\nاين مرد بزرگ از حكما و اولياى الهى بود ، سال‌ها در نجف اشرف مدرسهء آقا سيد كاظم يزدى اقامت داشت و براى عاشقان علم ، حكمت الهى و فلسفه و معقول مىگفت ، قسمتى از حالات آن بزرگ مرد الهى را از زبان شاگرد حكيمش آقاى محمد تقى جعفرى عنايت كنيد :\r\n\r\n\r\n","description":"","footnote":"\r\n( 1 ) - عرفان اسلامى : 9 / 118 .\r\n","page_name":" 395 ","page_number":399},
  {"content":"\r\n\r\nآن بزرگ به حالى كه براى من اسفار همى گفت ، اگر از او مىخواستندى از گفت امثله - اولين كتاب حوزه - نيز ابا نمىفرمودى ! !\r\nايّام چهارشنبه را قبول كس نكردى و خود با خود همى گذراندى و مرا فرمود : كه من روزگارى دراز به طالقان شبانى همى كردم ، مگر روزى به بيابان آواى قرآن شنودم و حالى يافتم و گفتم : پروردگارا ! تو نامهء خويش با ما فرو فرستادى ، من بايد تا آخر عمر آن را در نيابم ؟\r\nو در وقت در آبادى شدم و حشم و غنم مردمان با آنان سپردم و به اصفهان شدم تحصيل را و پنج سال ببودم و آن گاه به نجف شدم و چندى به درس آخوند صاحب كفايه مىنشستم و همى ديدم كه فايدتى از آن درس مرا متصور نيست و نيز شنيدم از حكيم متأله آقاى جعفرى كه من بگاه تحصيل به حضرت آقا بزرگ ، روزى دو مانده بود محرم سنه ارتحال وى ، جرى عادت را به خدمت او شدم و شنيدم كه مىگويد :\r\n« بلند شويد برويد آقا ، براى چه آمده‌ايد آقا » و چون گفتم براى درس آمده‌ام گفت :\r\nدرس تمام شد ، آقا پنداشتم كه آن بزرگوار از سر اين خيال كه محرم درآمده است اين سخن مىگويد و گفتم : هنوز حوزه‌ها تعطيل نكرده‌اند كه فرمود : مىدانم آقا من مسافرم من مسافرم ، خر طالقان رفته پالانش باقى مانده ، روح رفته جسدش مانده « لا إله الّا الله » و اشك از ديده بباريد به شدت و دريافتم كه اخبار از ارتحال مىفرمايد به حالى كه مزاج او را ادنى انحرافى از صحبت نبود .\r\nپس گفتم : با من سخنى فرماييد . گفت : آفرين آقا جان ! حالا متوجه شديد حالا متوجه شديد و اين بيت بر خواند :\r\n تا رسد دستت به خود شو كارگر * چون فتى از كار خواهى زد به سر \r\nو تهليل برگرداند و نورانيتى سخت بر چهرهء او پديدار آمد و برخاستم و دو روز بر نيامد كه خبر ارتحال آن بزرگ بياوردند و با اسف‌ها به مدرسهء آقا سيد كاظم شديم كه مقام او بود\r\n\r\n","description":"","footnote":"","page_name":" 396 ","page_number":400},
  {"content":"\r\n\r\nو شنيدم كه سحرگاه عادت قديم خويش را بربام برآمد و مناجاتى گفته و چون باز آمده است و دوگانه به درگاه يگانه گذاشته به حجره شده است و ديگر بر نيامده و از آن روى كه پيوسته قبل از آفتاب باز از حجره برمىآمده است و به صحن مدرسه راهى مىرفته و امروز را بر نيامده است مضطرب گشته‌اند و در حجره شده و ديده‌اند كه به حال مراقبه تكيه فرموده است و جان با جان آفرين باز داده و عالم از او يتيم مانده است و من به مشاركت مرحوم مبرور آقا سيد محمد طالقانى رحمه اللّه متكفل غسل شدم و عطرى شديد به مغسل مىشنودم و آن پيكر پاك و نور تابناك به وادى السلام نهاديم « 1 » .\r\n\r\n370 - عارف عاشق ، حكيم بزرگ حاج ملا هادى سبزوارى\r\nحاجى سبزوارى از حكما و فقها و عرفاى اسلامى بود ، در حق آن بزرگ مرد الهى مىتوان گفت :\r\nاو از اولياى الهى و انسانى خود ساخته و مردى در ميان بزرگان اسلامى كم‌نظير است .\r\nمن قسمتى از احوالات آن عارف عاشق را مستقيماً از نبيرهء او آقاى اسرارى كه از علماى مهم سبزوارند به وقتى كه در سبزوار براى تبليغ رفته بودم و همانجا قسمت عمده‌اى از جلد اول عرفان را نوشتم در دو جلسه شنيدم كه آن را براى عزيزان نقل مىكنم و قسمت‌هاى ديگر را از كتاب « ريحانة الادب » ، « تاريخ حكما و عرفاى متأخر صدرالمتألهين » و مقدمه مجموع رسايل حكيم بازگو مىكنم .\r\nآقاى اسرارى مىگويد :\r\nچون واجب الحج شد ، فرزند چهار ساله خود ملا محمد را نزد اقوام گذاشت و با همسر خود عازم حج شد .\r\n\r\n\r\n","description":"","footnote":"\r\n( 1 ) - عرفان اسلامى : 9 / 123 .\r\n","page_name":" 397 ","page_number":401},
  {"content":"\r\n\r\nدر بازگشت از سفر حج ، همسر مهربانش از دنيا مىرود ، حاجى به تنهايى از راه آب به بندرعباس مىآيد و از آنجا وارد شهر كرمان مىشود .\r\nاز آنجا كه لباس و عمامه‌اش همانند دهاتىهاى سبزوار بود ، كسى آن چراغ فروزان را باور نمىكرد كه از رجال شايسته علمى و از اولياى خداست .\r\nبا وضعى كه داشت وارد مدرسهء معصوميهء كرمان شد و از خادم آنجا درخواست حجره‌اى كرد كه چند شبى را در آنجا بماند ، سپس به سبزوار حركت كند .\r\nخادم عرضه داشت : واقف اين مدرسه ، حجره‌ها را وقف بر طالبان علم نموده و ماندن كاسب يا فرد معمولى در اين مدرسه جايز نيست ، مگر اين كه شما با من عهد كنى چند روزى كه در اينجا هستى در امور نظافت مدرسه و طلاب به من كمك دهى ! !\r\nحاجى جواب مثبت مىدهد و براى تأديب نفس به كمك خادم جهت امور طلاب و نظافت مدرسه اقدام مىكند .\r\nحاجى در آن مدرسه قصد مىكند تا ريشه‌كن شدن هواى نفس به كار خادمى ادامه دهد ، از اين جهت عزم بر ماندن مىنمايد .\r\nمدّتى كه مىگذرد خادم از او مىپرسد : عيال دارى ؟ مىگويد : نه ، مىپرسد اگر وسيله ازدواج برايت فراهم باشد ازدواج مىكنى ؟ حاجى پاسخ مثبت مىدهد ، خادم مدرسه مىگويد : دخترى دارم اگر ميل داشته باشى با او ازدواج كن ، حاجى بدون چون و چرا با دختر خادم ازدواج مىكند ، خدمت حاجى در آن مدرسه نزديك به سه سال طول مىكشد !\r\nدر آن زمان عالم و پيشواى روحانى كرمان آقا سيد جواد امام جمعه شيرازى بود .\r\nاين امام جمعه از دانشمندان و علماى جامع علوم عقلى و نقلى عصر خود به شمار مىرفت كه علاوه بر مقامات علمى و واجديت مراتب معقول و منقول پيشوايى وارسته و روشن ضمير و دانشمندى متقى و صاحب ورع بود .\r\n\r\n","description":"","footnote":"","page_name":" 398 ","page_number":402},
  {"content":"\r\n\r\nيك روز حاج سيد جواد مشغول گفتن منظومهء حكمت حاجى براى شاگردان بود ، در حالى كه حاجى در كار نظافت و جاروكشى مدرسه بود . سيد در حال درس به نكته‌اى مهم از مسائل عالى حكمت رسيد ، آن چنان كه بايد مسئله بيان نشد ، پس از اتمام درس در حالى كه سيد به طرف منزل مىرفت حاجى در طريق منزل با بيانى وافى نكته را شرح داد ، سيد ابتدا اعتنايى نكرد ، ولى وقتى به منزل رفت و در آن نكته غور كرد ، بيان حاجى را بهترين بيان ديد . خادم منزل را دنبال كمك خادم مدرسه فرستاد ، ولى حاجى از ترس شناخته شدن با همسر كرمانى از خادم مدرسه كه پدرزنش بود خداحافظى كرده و رفته بود ، پس از چند سال دو طلبه كرمانى براى تكميل تحصيل حكمت به سبزوار آمدند ، چون وارد مدرسه شدند و حكيم سبزوارى را در محل درس حكمت ديدند بهت زده شدند كه آه آن فردى كه سه سال در مدرسه به عنوان شاگرد خادم خدمت مىكرد اين مرد بود . حاجى از تغيير چهره آن دو قضيه را يافت ، آنان را خواست و وضع خود را در كرمان به عنوان امانت و سرْ اعلام كرد و راضى نشد آن دو نفر طلبه داستان كرمان را بازگو كنند ! !\r\n عشق تو سراسر همه سوز و همه دردست * وين شيوه به اندازهء مردى است كه مردست\r\nآن كس كه درين صرف نكردست همه عمر * بيچاره ندانم كه همه عمر چه كردست\r\nزاهد چه عجب گر كند از عشق تو پرهيز * كس لذت اين باده چه داند كه نخوردست\r\nعاشق كه نه گرمست چو شمع از سر سوزى * گر آتش محض است به جان تو كه سر دست\r\nبس شب كه بر آن در بن خاكى زضعيفى * بنشستم و پنداشت رقيب تو كه گردست \r\n\r\n","description":"","footnote":"","page_name":" 399 ","page_number":403},
  {"content":"\r\n\r\n اشكى كه بود سرخ چو رخسار تو داريم * ما را زتو تشريف نه تنها رخ زرد است\r\nگر هست كمال از دو جهان فرد عجب نيست * اين نيز كمالى است كه آزاده و فردست \r\nشرح حال حاجى را دو فرزندش آقا محمد اسماعيل و آقا عبدالقيوم و عيال كرمانيش چنين بازگو كرده‌اند :\r\nمرحوم حاجى هر شب در زمستان و تابستان و بهار و پاييز ثلث آخر شب را بيدار بودند و در تاريكى عبادت مىنمودند تا اول طلوع آفتاب . دو ساعت از روز گذشته به مدرسه تشريف مىبردند و چهار ساعت تمام در مدرسه بودند ، بعد به خانه مراجعت كرده ناهار مىخوردند ، ناهار ايشان معمولًا يك قرص نان بود كه معمولًا يك سير بيشتر از آن نمىخوردند ، يك كاسه دوغ كمرنگ كه خودشان در وصف آن مىفرمودند دوغ آسمان گون ، يعنى دوغى كه از كمى ماست به رنگ كبود آسمانى باشد .\r\nشب بعد از سه ساعت عبادت در تاريكى شام ميل مىكردند ، شام آن جناب مقدارى برنج و اسفناج بود ، بعد از كمى راه رفتن در يك بستر ناراحتى كه غالباً تشك نداشت مىخوابيدند و متكاى غير نرمى از پنبه يا پشم زير سر مىگذاشتند .\r\nلباس مرحوم حاجى چند سال يك عباى سياه مازندرانى بود و يك قباى قدك سبز رنگى كه به قدرى آن را شسته بودند كه آرنج‌هاى قبا پاره شده و چندين وصله برداشته بود .\r\nدر زمستان قباى برك شكرى رنگ و شلوار برك مىپوشيدند ، كتابخانه‌اى نداشتند ، كتاب ايشان منحصر به چند جلد كتاب بود !\r\nمعاشش از اين راه بود : يك روز از قنات عميد آباد داشتند و يك شبانه روز در قنات قصبه و باغى كه در بيرون پشت ارك واقع است كه سالى چهل تومان فايده و حاصل باغ\r\n\r\n","description":"","footnote":"","page_name":" 400 ","page_number":404},
  {"content":"\r\n\r\nبود و از دو قنات مذكور نيز سى خروار غله و ده بار پنبه عايد مىگرديد .\r\nقسمتى از اين دخل را با كمال قناعت صرف معاش مىفرمودند و ما بقى را به فقرا ايثار و انفاق مىنمودند .\r\nهر سال در عشر آخر صفر سه شب روضه خوانى مىكردند و يك نفر روضه‌خوان كريه الصوتى كه در سبزوار بود و كمتر او را دعوت مىكردند دعوت مىنمودند و شبى پنج قران به روضه خوان مىدادند و نان و آبگوشت به فقرايى كه شل و كور و عاجز بودند مىخورانيدند و نفرى يك قران به آن‌ها مبذول مىداشتند و خمس و زكات مال خود را هر سال به دست خود به سادات و ارباب استحقاق مىرسانيدند و در اين موقع جنس خود را وزن مىكردند و نقد خود را مىشمردند .\r\nهمهء بزرگان دين بالاتفاق ، آن بزرگوار را به اتصاف به ورع حقيقى و ترفع از دنيا و دنياوى وصف كرده‌اند و فى الحقيقة هم سخن به راست گفته‌اند .\r\nبدين گفته از كيوان قزوينى بنگريد :\r\nاولًا مىگويم : هيچ كس اسباب قطبيت را مانند حاج ملّا هادى نداشت ، از علم و حكمت و زهد بىپايان ، او از راه علم دخلى ننموده و معاشش منحصر به اجارهء ملك موروثىاش بود .\r\nو امتيازهاى تاريخى او آن بود كه با توفر و تسهل اسباب رياست ، ترك هرگونه رياستى نمود ، حتى پيش نمازى نكرد و به مهمانى نرفت و با رؤساى بلدش هم بزم نشد تا از آن‌ها پيش افتد و در صدرنشينى و سفره چينى و مجموعه غذا گذاردن و برداشتن و غليان و دعا كردن روضه خوان و دست بوسيدن عوام رعونتى ظاهر سازد .\r\nيك زندگى سادهء بىآلايش بىخودنمايى نمود كه امتياز براى خود قائل نشد و هيچ استفاده از توجهات كاملهء مردم به خودش ننمود و ثروتى نيندوخت و اولادش را متجّملًا بار نياورد و آن‌ها را عادت به رعيتى نداد .\r\n\r\n","description":"","footnote":"","page_name":" 401 ","page_number":405},
  {"content":"\r\n\r\nآن جناب داراى كراماتى بود كه آن كرامات معلول مبارزه‌هاى جانانه او با هواى نفس و رياضات و عبادات آن بزرگوار بود .\r\nآخوند همدانى كه از مشايخ اجازهء اين افتادهء مسكين است ، براى اين فقير نقل كرد ، زمانى كه نزد آيت اللّه حاج شيخ عبدالنبى نورى تلمذ داشتم فرمودند ، در ايام جوانى كه در مدرسهء مروى درس مىخواندم علاقهء عجيبى به علم كيميا پيدا كردم ، در پستوى حجره كتب مربوطه را گرد آورده و سرگرم مطالعه در آن دانش بودم ، پس از چندى قافله‌اى از نور مازندران براى رفتن به مشهد به تهران آمد ، از اهل قافله خواهش كردم مرا هم با خود ببرند ، اهل قافله پذيرفتند ، در مسير راه خرجى خود را برآورد كردم ديدم چند قران كم خواهم آورد . چون به سبزوار رسيديم اطراق كرديم ، چند نفر از اهل قافله در شهر سبزوار مصمم به ديدن حاجى شدند ، من هم همراه آنان رفتم ، به وقت خداحافظى حاجى مرا نگاه داشت ، كمبود خرجى مرا مرحمت كرده سپس فرمود : از آنچه مىخوانى دست بردار كه بهترين كيميا دانش امام صادق عليه السلام است ! !\r\nحكيم متأله آقا سيد كاظم عصار مىگويد :\r\nاز كسانى كه درك محضر حاجى كرده بودند و ما محضر آنان را دريافتيم و اگر تعيين نمىداشتى نقل نمىكردمى كه روزى فقيرى به حضرت آن بزرگوار شد و خواستار مقدارى سركه گرديد و حاجى با آن كه سخن كوتاه مىگفت به بلندى فرمود كه نداريم و فقير گفت :\r\nبه فلان گوشهء زير زمين سركه‌اى هست و حاجى فرمود كه درويش ! از چشم تو پرده‌اى برگرفته‌اند كه چنين مىكنى ، پرده‌ها هست كه بايد برگيرندش ! !\r\nناصر قاجار كه از متكبران دوران و داراى اخلاق فرعونى بود مىگويد :\r\nبه هر شهرى كه وارد شدم صغير و كبير ، عالم و عامى از من استقبال كردند ، تا در شهر سبزوار كه معلوم شد همهء افراد هر طبقه وظيفهء لازم خود را معمول داشته و فقط حاجى ملّا هادى كه استقبال سهل است به ديدن شاه هم نيامده است به علّت اين كه او شاه و وزير نمىشناسد .\r\n\r\n","description":"","footnote":"","page_name":" 402 ","page_number":406},
  {"content":"\r\n\r\nمن اين اخلاق را پسنديدم گفتم : اگر او شاه نمىشناسد ، شاه او را مىشناسد .\r\nيك روز در حدود وقت ناهار ، فقط با يك نفر پيشخدمت كه اسباب زحمت اهل علم نباشد و در آنجا ناهارى صرف كرده باشم رفته و پس از پاره‌اى از مذاكرات متفرقه گفتم : از شما خواهش دارم كه مرا خدمتى محول فرماييد كه آن را انجام دهم .\r\nحاجى اظهار غنا و بىحاجتى كرد ، اصرار كردم مفيد فايده نبود ، گفتم : شنيده‌ام شما يك زمين زراعتى داريد ، خواهش مىكنم كه ماليات آن را ندهيد . آن را نيز با عذر موجهى رد نمود . عرضه داشتم : بفرماييد ناهارى بياورند تا خدمت شما صرف كنم ، بدون اين كه از محل خود حركت كند ، خادم خويش را امر به ناهار آوردن كرده ، خادم در دم يك طبق چوبينه با نمك و دوغ و چند دانه قاشق و چند قرص نان پيش دست ما گذاشت .\r\nحاجى نخست آن قرص نان‌ها را با كمال ادب بوسيده و بر رو و پيشانى گذاشته و شكرها از ته دل به جا آورد ، سپس آن‌ها را ريز كرده در ميان دوغ ريخت و يك قاشق هم پيش من گذاشت و فرمود : بخور كه نان حلال است و زراعت و جفت كارى آن دسترنج خودم است ، من يك قاشق خوردم ، ديدم خوردن آن ناهار از عهدهء من بيرون است ! !\r\nناصر قاجار پس از رفتن پانصد تومان به خدمت حاجى فرستاد كه حاجى از قبول آن پول ابا كرد و فرمود : نصف آن را به فقرا و بقيه را به ساير مستحقان برسانيد ! ! « 1 »\r\n\r\n371 - مقام ابن ابى عُمَير\r\nمولى محمد بن على اردبيلى مؤلف « جامع الرواة » مىگويد :\r\nاين مرد بزرگ و راوى عظيم القدر اصلًا از اهالى بغداد و در همان شهر سكونت داشت ، از ائمه طاهرين عليهم السلام سه نفر آنان را زيارت و افتخار شاگردى و نصرت و يارى آنان را داشت\r\n\r\n\r\n","description":"","footnote":"\r\n( 1 ) - عرفان اسلامى : 9 / 126 .\r\n","page_name":" 403 ","page_number":407},
  {"content":"\r\n\r\nو فرهنگ الهى آن بزرگواران را با كمال جديّت به ديگران تعليم مىداد .\r\nاز وجود مبارك حضرت ابوالحسن موسى بن جعفر امام هفتم عليه السلام با دو گوش خودش احاديثى را شنيده بود و از آن بزرگوار معارف عالى الهيه را شنيده و تعليم گرفته بود .\r\nاو به خدمت عالم آل محمّد ، راضى به قضاى الهى ، چهرهء پاك امامت ، شمس فضاى ولايت ، اسوهء عبادت ، بحر معرفت ، عالم باللّه و انسان آگاه ، سرّ اسرار ، جامع انوار ، درياى ذخّار ، شجرهء طيّبه حضرت رضا عليه السلام رسيده بود .\r\nاو با اختر برج كرامت و سرچشمهء فضيلت و كوه حلم و علم حضرت جوادالائمه ملاقات داشت و از آن جناب نقل روايت كرده است : كتب رجالى در نشان دادن شخصيت پر ارزش ابن ابى عمير و تقواى آن چهرهء پاك و با بركت نوشته‌اند :\r\nاو انسانى است كه قدر و شأنش بسيار بزرگ و منزلت و موقعيتش نزد شيعه و سنى فوق العاده عظيم است .\r\nاو مردى است از هر جهت ثقه و مورد اطمينان كه تمام علما و دانشمندان و فقها و مفسران و خطبا و نويسندگان كتب حديث به وى اعتماد دارند و نزد خاصه و عامّه از مطمئن‌ترين و موثق‌ترين انسان‌هاست .\r\nجاحظ اديب بزرگ عرب دربارهء آن بزرگوار مىگويد :\r\nنسبت به حضرت حق از فرمانبردارترين فرمانبرداران و در عبادت و بندگى از قوىترين بندگان و در پاكدامنى و ورع از بهترين آنان است .\r\nمطلب بسيار عجيبى در كتب رجالى دربارهء آن بزرگ مرد الهى نقل مىكنند كه انسان از تعجب و حيرت بهت‌زده مىشود و به اين عظمت و بزرگى اللّه اكبر مىگويد و به فرمودهءرسول خدا صلى الله عليه و آله كه :\r\nمؤمن از ملك مقرب بالاتر است .\r\nبا تمام وجود اقرار مىكند و آن اين است كه :\r\n\r\n","description":"","footnote":"","page_name":" 404 ","page_number":408},
  {"content":"\r\n\r\nآن جناب در تمام امور حيات اعم از جهات اعتقادى و عملى و اخلاقى و عرفى و اقتصادى و فردى و اجتماعى ، انسانى تك و موجودى بىنظير در ميان مردم زمانش بود و احدى نبود مگر اين جلالت قدر و عظمت شأن او را مىستود و وى را در جميع جهات انسانى عنصرى كم‌نظير و منبعى الهى و محورى خدايى و و الا مىدانست .\r\nرجال زمان ائمه دربارهء اين عارف سترگ گفته‌اند :\r\nمحمد بن ابى عمير اين اسوهء حسنات از يونس بن عبدالرحمن كه خود محدّثى جليل القدر است از هر جهت شايسته‌تر و صالح‌تر و از آن جناب در امور دينى فقيه‌تر و در دانش و بينش افضل بود .\r\nحسودان بىدين و متكبران بىانصاف و دنياپرستان بىشخصيت و آنان كه خالى از مردانگى بودند نزد هارون از وى سعايت كردند .\r\nاو را در عين مصادره تمام اموال به زندان بردند و از وى خواستند ياران و دوستداران ائمه عليهم السلام و شيعيان فعال و مجاهدان بزرگ را به دولت ظالم بنىعباس معرفى كند و براى اقرار او از هر جهت بر وى سخت گرفتند .\r\nدر زندان از ضرب و شتم و آزار او فروگذار نكردند ، به وى گرسنگى و تشنگى سخت دادند ، ولى تقواى بالاى وى و عقل مستقيم او و جهاد جانانه‌اش با هواى نفس وى را از افشاى اسرار حفظ كرد ، تا او را به حياط زندان بردند و از پا به وسيلهء طناب بين دو درخت آويختند و صد ضربه تازيانه سخت به او زدند تا جايى كه مىگويد : نزديك بود در امتحان رفوزه شوم ، نداى محمد بن يونس را شنيدم : دادگاه قيامتت را به ياد آور ، بر آن ضربت‌ها صبر كردم و از دادن اطلاعات به دولت هارون خوددارى نمودم و بر اين تقوا و استقامت ، خدا را شكر كردم « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 9 / 134 .\r\n","page_name":" 405 ","page_number":409},
  {"content":"\r\n\r\n\r\n372 - مثل اعلاى مبارزه با نفس\r\nآقا ميرزا حسن كرمانشاهى ، علاوه بر احاطه به علوم متداول عصر از علوم رياضى و طب و حكمت مشّا و اشراق و فلسفه و عرفان و فقه ، در عمل و اخلاق فريد عصر خود بود .\r\nنجابت و عفت نفس و بىتوجهى او به دنيا و اهل پليد آن زبانزد خاص و عام بود ، با اين كه در كمال عسرت زندگى مىنمود ، از احدى پول قبول نمىكرد و با همان حق تدريس مدرسهء سپهسالار قديم زندگى مىنمود .\r\nابتلا به فقر و تنگدستى شديد هرگز در روحيهء او تزلزل وارد نكرد و از روزگار شكايت نداشت و با شدايد مىساخت .\r\nهيچ چيز مانع او از تدريس و تربيت شاگرد نمىشد ، يكى از اكابر مىگفت : گاهى در اثناى درس و ديگر اوقات كه به حال خود فكر مىكرد آهى از عمق دل برمىآورد كه از آن نور مىباريد ! !\r\nخدايا ! چه بندگان بزرگوار و پاكى داشتى و دارى ، خداوندا ! ما افتادگان در چاه طبيعت و ماديگرى را نجات بده ، الهى ! دردمندان را از در دورى از مقام قرب علاج كن ، خداوندا ! مستمندان را از ذلت بدر آر ، پروردگارا ! مهجوران را از درد هجر به مقام وصل رهنمون شو ، الهى ! كام ناكامان را از شراب عشقت پر گردان ، خداوندا ! خاك‌نشينان را به عالم پاك برسان .\r\nحاج ميرزا حسن كرمانشاهى اين مرد بزرگ الهى مىگويد :\r\nروزى در مدرسهء سيد نصير الدين نشسته بودم ، طلبه‌اى ژنده‌پوش و ژوليده موى مستقيم به نزد من آمد و گفت : آقاى ميرزا ! كليد حجرهء شانزده را به من بده و از امروز منطق بوعلى برايم بگو ، من خواهى نخواهى در برابر او تسليم شدم ، كليد آن حجره را به او واگذار كردم و منطق بوعلى برايش شروع نمودم در حالى كه منطق گفتن كار يك طلبه فاضل\r\n\r\n","description":"","footnote":"","page_name":" 406 ","page_number":410},
  {"content":"\r\n\r\nبود و من سال‌ها بود از گفتن آن فارغ بودم .\r\nمدتى براى او درس گفتم ، يك شب خانواده‌ام از كثرت مطالعه من ناراحت شد به ناراحتى او پاسخ نگفتم . ولى شب بعد هر چه دنبال منطق گشتم آن را نيافتم . دو سه روزى بىمطالعه درس گفتم ، يك روز به من پرخاش كرد كه اى شيخ ! چرا بىمطالعه درس مىگويى ؟ به او گفتم : كتابم را گم كرده‌ام ، گفت : در محل رختخواب زير رختخواب سوم است ، از اطلاع او به داستانم شگفت‌زده شدم . به او گفتم : كيستى ؟ گفت : كسى نيستم ، گفتم : روزى كه آمدى مستقيم به نزد من آمدى و نام مرا گفتى . سپس كليد حجرهء شانزده را كه خالى بود از من خواستى ، آن گاه درخواست منطق بوعلى كردى و امروز از جاى كتاب خبر مىدهى و اين همه بىعلّت نيست داستانت را بيان كن .\r\nگفت : طلبه‌اى هستم از اهالى دهات شاهرود ، پدرم عالمى زاهد و خدمتگزارى با واقعيت بود ، تمام امور دينى اهل ده بر عهده او بود ، ميل زيادى به درس خواندن من داشت ، ولى من بر خلاف ميل او روزگار به عيش و نوش مىگذراندم . پدرم پس از ساليان درازى خدمت به مردم از دنيا رفت . پس از گذشت مراسمش ، مردم لباس او را به من پوشانده و مسجد و محرابش را واگذارم نمودند .\r\nدو سه سالى نماز خواندم ، سهم امام گرفتم ، هداياى مردم از قبيل گوسفند و روغن و ماست و پنير و پول قبول كردم و غاصبانه و بدون استحقاق خوردم ، مسائل دينى را براى مردم از پيش خود گفتم ، روزى به فكر فرو رفتم كه طى طريق به اين اشتباه تا كى ؟ چند روز ديگر عمرم به سر مىآيد و به دادگاه برزخ و قيامت مىروم . جواب حق را در برابر اين وضع چه خواهم داد ؟ !\r\nاز تمام مردم دعوت كردم روز جمعه براى امر مهمّى به مسجد بيايند ، همه آمدند ، به منبر شدم و وضع خود را بازگو نمودم ، مرا از منبر به زير آوردند و تا قدرت داشتند از ضرب و شتم فروگذار نكردند ، پس از آن كتك مفصّل با لباسى پاره و مندرس ، بدون داشتن\r\n\r\n","description":"","footnote":"","page_name":" 407 ","page_number":411},
  {"content":"\r\n\r\nوسيله ، با پاى پياده به تهران حركت كردم .\r\nدر سرازيرى راه تهران به شخص محترمى كه آثار بزرگى از ناصيت او پيدا بود برخوردم با اسم مرا صدا كرد و آدرس شما و مدرسه شما را به من داد ، من اكثر روزها او را مىبينم و با او هم غذا مىشوم ، مسئله كتاب منطق و جايش را او به من گفت ، ميرزاى كرمانشاهى كه از گفته‌هاى او متعجب شده بود و آثار الهى مبارزه با نفس و ترك هوا را در آن طلبه مىديد ، دريافت كه اين شخص با وجود مقدس امام عصر عليه السلام روبرو شده در حالى كه آن جناب را نشناخته ، ميرزا به او فرمود : ممكن است از دوست خود اجازه بگيرى تا لحظه‌اى به شرف ملاقات او نايل گردم ، طلبه شاهرودى گفت : اين كار مشكلى نيست ، من او را مىبينم و زمينهء ملاقات تو را با وى فراهم مىكنم .\r\nچون روز ديگر شد طلبه شاهرودى گفت : دوست من به تو سلام رساند و گفت : شما مشغول تدريس باش !\r\nبه او گفتم : اگر او را ديدى اجازه بگير من از دور جمال مباركش را زيارت كنم ، گفت :\r\nمانعى ندارد . رفت كه اجازه بگيرد ، ديگر باز نگشت و مرا در حسرت ديدارش خون‌جگر كرد ! ! « 1 »\r\n\r\n373 - سيد الحكما آقا ميرزا ابو الحسن جلوه\r\nسيد جلوه از اعاظم حكما و اساتيد حكمت و معقول در عصر قاجاريه بود .\r\nسيد به عزم رفتن سبزوار جهت استفاده از حاجى از اصفهان خارج شد ، ولى در تهران عزم سفرش به قصد اقامت تبديل شد و ساكن مدرسهء دارالشفا گشت .\r\nمدت چهل و يكسال در آن مدرسه به تدريس و تربيت شاگردان مستعد پرداخت و تا\r\n\r\n\r\n","description":"","footnote":"\r\n( 1 ) - عرفان اسلامى : 9 / 137 .\r\n","page_name":" 408 ","page_number":412},
  {"content":"\r\n\r\nآخر عمر مجرّد زيست .\r\nميرزا مورد احترام تمام طبقات بود ، ولى آن مرد بزرگ كه عمرى را براى خدا به رياضت گذراند از مقام و عنوان خويش به هيچ عنوان استفاده نكرد .\r\nناصر قاجار در حالى كه ميرزا كراهت داشت در همان حجره از آن سيد بزرگ ديدار كرد ، در حالى كه ميرزا به بازديد او نرفت « 1 » .\r\n\r\n374 - آقا محمد رضا اصفهانى\r\nاين شخصيت و الا كه بر بسيارى از اساتيد حكمت و عرفان برترى داشت و شاگردان بنامى در مكتب او تربيت علمى و عملى يافتند براى شكايت از خوانين اطراف اصفهان كه مختصر ملك او را تصاحب كرده بودند به تهران آمد و چون كسى به شكايت او ترتيب اثر نداد ، به اصرار طلاب در مدرسهء صدر شروع به درس كرد و تا آخر عمر در همان حجره‌اى كه بالاى آب انبار مدرسه بود سكونت اختيار نمود .\r\nبا اين كه در اوايل زندگى تمكّن مالى قابل توجه داشت ، در اواخر عمر كه نيازش بيشتر بود به حال تجرد با نان و پنير ساخت ، در حالى كه مىتوانست از پرتو شخصيتش بهره‌هاى مادى فراوان ببرد .\r\nاين مرد بزرگ در حالاتش آمده :\r\nيك لحظه به غفلت نگذراند ، يا تدريس مىكرد و يا به عبادت مشغول مىشد و در بيست و چهار ساعت بيش از پنج ساعت نمىخوابيد ، اغلب روزها روزه داشت و بيشتر ساعات شب عبادت مىكرد ، با آن كه دائماً در خود سير داشت و هميشه حزن قلبى داشت ، هيچگاه تبسّم از لبش دور نمىشد ! « 2 »\r\n\r\n\r\n","description":"","footnote":"\r\n( 1 ) - عرفان اسلامى : 9 / 140 .\r\n( 2 ) - عرفان اسلامى : 9 / 141 .\r\n","page_name":" 409 ","page_number":413},
  {"content":"\r\n\r\n\r\n375 - آيا تو با من راست بوده‌اى ؟\r\nمجاهد مقرى گويد :\r\nپيش ابو عمرو بن علاء بودم و او هرگز به اختيار خود امامت در نماز نكردى ، در روزى او را به زور به امامى داشتند و پيش فرستادند ، چون پيش اندر آمد و مردم را گفت :\r\n« اسْتَووا » چنان كه بر شريعت آمده است كه مصطفى صلوات اللّه عليه وآله فرمود : چون صف گيريد راست بايستيد كه هرگاه مخالف ايستيد دل‌هاتان مخالف گردد و كتف‌ها اندر دوزيد تا ديو ميان شما راه نيابد و چشم‌ها به سجده‌گاه داريد تا دل‌هاتان پراكنده نگردد .\r\nپس چون ابوعمرو گفت : « استووا » بيهوش گشت و بيفتاد و تا ديگر روز به هوش نيامد ، پرسيدند كه تو را چه افتاده ؟ گفت : من شما را گفتم كه راست بايستيد ، بر دل من خاطرى آمد از حق تعالى كه اى بنده ! تو با من طرفة العينى راست بوده‌اى تا خلق مرا همى گويى كه راست باشيد ؟ ! « 1 »\r\n\r\n376 - ابليس دشمن آدمى\r\nزيباترين و رساترين كلامى كه به اين حقيقت بسيار عالى دلالت دارد ، كلام وجود مقدّس حضرت حق است .\r\n    [ فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى * إِنَّ لَكَ أَلَّا تَجُوعَ فِيها وَ لا تَعْرى * وَ أَنَّكَ لا تَظْمَؤُا فِيها وَ لا تَضْحى * فَوَسْوَسَ إِلَيْهِ الشَّيْطانُ قالَ يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى 
  ]     .\r\nپس گفتيم : اى آدم ! مسلماً اين [ ابليس 
  ] دشمنى است براى تو و همسرت ، پس شما را از بهشت بيرون نكند كه در مشقت و رنج افتى . * قطعاً براى تو [ در اين مكان موقعيتى است كه 
  ] است كه نه\r\n\r\n\r\n","description":"","footnote":"\r\n( 1 ) - عرفان اسلامى : 9 / 174 .\r\n","page_name":" 410 ","page_number":414},
  {"content":"\r\n\r\nگرسنه شوى و نه برهنه گردى . * و نه در آن تشنه شوى و نه دچار آفتاب‌زدگى گردى . * پس شيطان او را وسوسه كرد ، گفت : اى آدم ! آيا تو را به درخت جاودان و سلطنتى كه كهنه نمىشود ، راهنمايى كنم ؟\r\nسپس قرآن مجيد مىفرمايد :\r\nآدم و همسرش به وسوسه اين دشمن غذا را از درخت نهى شده خوردند ، تا جايى كه لباس‌هاى بهشتى از تنشان ريخت عورت آنان در نظرشان آشكار شد ، آن‌ها خواستند تا با ساترى از برگ درختان خود را بپوشانند ، آدم از خدا نافرمانى كرد پس به غوايت افتاد ، ولى خداوند مهربان وى را از رحمت بىمنتهاى خود محروم نكرد ، توبهء او را پذيرفت .\r\nقرآن مجيد در بسيار از آيات خود تمام فرزندان آدم را همانند پدرشان از ابليس و جنود او كه در لباس‌هاى گوناگونى در زندگى آدميان ظهور مىكنند برحذر مىدارد و خلاصه پند و درسش اين است كه اين دشمن نابكار و اين موجود خطرناك تنها هدفش به هم ريختن اساس سعادت دنيا و آخرت آدميان است ، در اينجا نمونه‌اى از آن آيات الهى را ملاحظه كنيد :\r\n [ الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ 
  ]  .\r\nشيطان ، شما را [ به هنگام انفاق مال با ارزش 
  ] از تهيدستى و فقر مىترساند ، و شما را به كار زشت [ چون بخل و خوددارى از زكات و صدقات 
  ] امر مىكند ، و خدا شما را از سوى خود وعدهء آمرزش و فزونى رزق مىدهد ؛ و خدا بسيار عطا كننده و داناست « 1 » .\r\n\r\n377 - داورى طاغوت\r\n [ أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ وَ يُرِيدُ الشَّيْطانُ أَنْ يُضِلَّهُمْ ضَلالًا بَعِيداً 
  ]  .\r\n\r\n\r\n","description":"","footnote":"\r\n( 1 ) - عرفان اسلامى : 9 / 178 .\r\n","page_name":" 411 ","page_number":415},
  {"content":"\r\n\r\nآيا به كسانى كه گمان مىكنند به آنچه بر تو و پيش از تو نازل شده ايمان آورده‌اند ، ننگريستى كه مىخواهند [ در موارد نزاع و اختلافشان 
  ] داورى و محاكمه نزد طاغوت برند ؟ [ همان حاكمان ستمكار و قاضيان رشوه‌خوارى كه جز به باطل حكم نمىرانند ، 
  ] در حالى كه فرمان يافته‌اند به طاغوت كفر ورزند ، و شيطان [ با سوق دادنشان به محاكم طاغوت 
  ] مىخواهد آنان را به گمراهى دورى [ كه هرگز به رحمت خدا دست نيابند 
  ] دچار كند .\r\nدر شأن نزول اين آيه در تفسير « مجمع البيان » آمده :\r\nيكى از يهوديان مدينه ، با يكى از مسلمانان منافق اختلافى داشت ، قرار گذاشتند يك نفر را به داورى بين خود انتخاب كنند ، شخص يهودى چون به عدالت و بىنظرى رهبر اسلام صلى الله عليه و آله اطمينان داشت گفت : من به داورى پيامبر شما راضيم ، ولى مرد منافق يكى از بزرگان يهود به نام كعب بن اشرف را انتخاب كرد ؛ زيرا مىدانست كه مىتواند با هديه نظر او را به سوى خود جلب كند و به اين ترتيب با داورى پيامبر اسلام صلى الله عليه و آله مخالفت كرد ، اين آيه شريفهء نازل شد و چنين افرادى را كه بردهء شيطان‌اند و به پيروى از او به دنيا و آخرت خود لطمه مىزنند به شدّت سرزنش كرد « 1 » .\r\n\r\n378 - راه خدا\r\n   [ وَ يَوْمَ يَعَضُّ الظَّالِمُ عَلى يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا * يا وَيْلَتى لَيْتَنِي لَمْ أَتَّخِذْ فُلاناً خَلِيلًا * لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي وَ كانَ الشَّيْطانُ لِلْإِنْسانِ خَذُولًا 
  ]    .\r\nو روزى كه ستمكار ، دو دست خود را [ از شدت اندوه و حسرت به دندان 
  ] مىگزد [ و 
  ] مىگويد :\r\nاى كاش همراه اين پيامبر راهى به سوى حق برمىگرفتم ، * اى واى ، كاش من فلانى را [ كه سبب بدبختى من شد 
  ] به دوستى نمىگرفتم ، * بىترديد مرا از قرآن پس از آن كه برايم آمد گمراه كرد .\r\n\r\n\r\n","description":"","footnote":"\r\n( 1 ) - عرفان اسلامى : 9 / 183 .\r\n","page_name":" 412 ","page_number":416},
  {"content":"\r\n\r\nو شيطان همواره انسان را [ پس از گمراه كردنش تنها و غريب در وادى هلاكت 
  ] وامىگذارد ؛\r\nبراى اين آيه شأن نزولى به مضمون زير آورده‌اند :\r\nدر ميان مشركان مكه دو دوست بودند به نام عُقبه و ابى ، هر زمان عقبه از مسافرت مىآمد سفره‌اى مىانداخت و بزرگان قومش را براى صرف غذا دعوت مىكرد ، در عين حال هم علاقه داشت از محضر پيامبر صلى الله عليه و آله بهره‌مند شود گرچه اسلام را قبول نكرده بود .\r\nروزى از سفر آمد و طبق معمول غذا آماده كرد و دوستان را براى صرف غذا وعده گرفت ، در ضمن از پيامبر صلى الله عليه و آله هم دعوت كرد .\r\nوقتى غذا حاضر شد پيامبر صلى الله عليه و آله فرمود :\r\nتا شهادت به وحدانيت حق و رسالت من ندهى دست به سفره نمىبرم !\r\nعقبه شهادتين گفت ، اين خبر به گوش دوستش ابى رسيد ، نزد عقبه آمد و گفت : از مسيرت منحرف شده‌اى ؟ پاسخ داد : نه به خدا سوگند ، من منحرف نشده‌ام ، و لكن مردى مهمان من بود كه جز با شهادتين من غذا نمىخورد ، من شرم داشتم او گرسنه از خانه من برود به اين خاطر شهادت به حق و رسالت دادم .\r\nاين شيطان خطرناك به عقبه گفت : از تو راضى نمىشوم مگر در برابر او بايستى و آب دهن به صورتش بيندازى ! !\r\nعقبه بدبخت به پيروى از شيطان اين كار را كرد و مرتد شد و سرانجام هم در جنگ بدر در صف كفار كشته شد و رفيقش ابى هم در جنگ احد به جهنم رفت ، از پى اين واقعه آن آيات نازل شد و هشدار داد كه شيطان جز خذلان آدمى چيزى نخواهد ، بنابراين از اين دشمن خطرناك سخت بپرهيزيد « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 9 / 185 .\r\n","page_name":" 413 ","page_number":417},
  {"content":"\r\n\r\n\r\n379 - سعادت يا شقاوت\r\nامام صادق عليه السلام مىفرمايد :\r\nتعجّب است از كسى كه به كاركرد خود عجب دارد و عمل خود را با شوق و ذوق پسنديده و آن را بسيار مهم به حساب آورده ، در حالى كه نمىداند خاتمه كار او چيست ، سعادت است يا شقاوت ! « 1 »\r\n\r\n380 - بالاتر از چهل سال عبادت\r\nحضرت رضا عليه السلام مىفرمايد :\r\nمردى در بنى اسرائيل چهل سال خدا را عبادت كرد ، عبادتش مقبول حضرت دوست نيفتاد ، به خود گفت : بدبختى از خود توست و علّت منع قبولى در وجود توست ، از جانب حق ندا آمد ، اين سرزنشى كه از خود كردى ، از عبادت چهل ساله‌ات بالاتر است « 2 » .\r\n\r\n381 - غرور به عمل\r\nعالمى نزد عابدى رفت و از او پرسيد : نمازت چگونه است ؟ گفت : از مثل منى كه عبادتم از خورشيد روشن‌تر است چنين سؤالى درست است ؟ من از فلان سال تاكنون مشغول عبادتم ، گفت : گريه‌ات چگونه است ؟ پاسخ داد : چشمى اشك‌ريز دارم ، عالم به او گفت : اگر مىخنديدى و مىترسيدى از گريهء با عجبت بهتر بود كه عمل نازفروش به پيشگاه حق نمىرسد « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 9 / 212 .\r\n( 2 ) - عرفان اسلامى : 9 / 216 .\r\n( 3 ) - عرفان اسلامى : 9 / 217 .\r\n","page_name":" 414 ","page_number":418},
  {"content":"\r\n\r\n\r\n382 - به وقت سه گناه\r\nقالَ رَسُول اللّهِ صلى الله عليه و آله فى حديث مَجىءِ ابْليسَ الى موسىَ بنِ عِمْرانَ : فَقالَ لَهُ مُوسى : فَأخْبِرنى بِالذَّنْبِ الَّذى اذا أذْنَبَهُ ابْنُ آدَمَ اسْتَحْوذْتَ عَلَيْهِ ، قالَ : اذا أعْجَبَتْهُ نَفْسُهُ ، وَاسْتَكْثَرَ عَمَلَهُ ، وَصَغُرَ فى عَيْنِهِ ذَنْبُهُ .\r\nپيامبر اسلام صلى الله عليه و آله در روايت آمدن ابليس نزد موسى و سؤال موسى از او كه در وقت چه گناهى بر فرزند آدم تسلّط پيدا مىكنى فرمودند : ابليس به موسى گفت : به وقت سه گناه :\r\n1 - عجب .\r\n2 - زياد ديدن عمل .\r\n3 - كوچك ديدن گناه « 1 » .\r\n\r\n383 - عيسى و شخص معجب\r\nامام صادق عليه السلام فرمود :\r\nراه و روش عيسى در تبليغ دين گردش در شهرها بود ، در يكى از گردش‌هايش بيرون شد در حالى كه مرد كوتاه قدى از يارانش به همراهش بود .\r\nچون عيسى به دريا رسيد ، از روى يقين نام خدا را برد و روى آب به راه افتاد ، چون آن مرد عيسى را اين چنين ديد او هم با يقين كامل نام حضرت حق را به زبان جارى كرد و دنبال عيسى به روى آب به راه افتاد تا به عيسى رسيد .\r\nدر اين حال عجب و خودبينى او را گرفت ، با خود گفت : اين عيسى روح اللّه است كه به روى آب راه مىرود و من همانند او ، پس او را بر من چه برترى است ؟ امام فرمود : به محض اين انديشه به زير آب رفت ، در آن حال عيسى را به عنوان كمك صدا زد ، آن حضرت وى را از آب بيرون آورده سپس به او فرمود : چه گفتى ؟ در پاسخ عيسى ،\r\n\r\n\r\n","description":"","footnote":"\r\n( 1 ) - عرفان اسلامى : 9 / 217 .\r\n","page_name":" 415 ","page_number":419},
  {"content":"\r\n\r\nانديشه‌اش را بيان كرد و اين كه آلودگى عجب گريبانش را گرفت ، عيسى فرمود : خود را به جايى واداشتى جز آنجا كه خدايت واداشته و بدين جهت مورد خشم خدا شدى ، از آنچه كه گفتى به درگاه حضرت حق توبه كن . سپس امام صادق عليه السلام فرمود : آن مرد توبه كرد و به مقامى كه خدا به او داده بود بازگشت « 1 » .\r\n\r\n384 - عابد و فاسق\r\nامام صادق عليه السلام مىفرمايد :\r\nدو نفر وارد مسجد شدند ، يكى عابد و ديگرى فاسق ، پس از مدتى از مسجد خارج گشتند در حالى كه فاسق صديق شده بود و عابد فاسق و اين به خاطر اين بود كه عابد در مسجد به عبادتش نازيد و فاسق در مسجد بر فسقش پشيمان شد و به راه توبه رفت « 2 » .\r\n\r\n385 - صديقين را بترسان\r\nاز امام صادق عليه السلام روايت شده :\r\nخداوند به داود خطاب كرد : اى داود ! گناهكاران را بشارت ده و صديقان را بترسان ، عرضه داشت : چگونه ؟ !\r\nخطاب رسيد به گناهكاران بگو : توبه را قبول مىكنم و از گناه مىگذرم و به نيكان بگو :\r\nبترسيد از اين كه به اعمالتان بنازيد ؛ زيرا بنده‌اى نيست كه عجب او را آلوده كند مگر اين كه هلاك گردد « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 9 / 218 .\r\n( 2 ) - عرفان اسلامى : 9 / 219 .\r\n( 3 ) - عرفان اسلامى : 9 / 219 .\r\n","page_name":" 416 ","page_number":420},
  {"content":"\r\n\r\n\r\n386 - از متكبّر در تعجّبم\r\nابو حمزه ثمالى از حضرت سجّاد عليه السلام نقل مىكند كه حضرت فرمود :\r\nاز متكبّر فخر فروش عجب دارم كه ديروز نطفه بود و فردا جيفه است ، عجب از كسى كه در حق خدا شك دارد در حالى كه اين همه مخلوقات الهى را مىبيند ، عجب از كسى كه منكر مرگ است ، در حالى كه هر شب و روزى مىميرد و عجب از كسى كه جهان بعد را منكر است ، در حالى كه جهان فعلى را مىنگرد و عجب از كسى كه براى خانهء فنا كار مىكند ، در حالى كه عمل براى خانهء بقا را ترك كرده است « 1 » .\r\n\r\n387 - همه از آدمند و آدم از خاك\r\nو رسول صلى الله عليه و آله منع كرد از فخر نسب گفت : همه از آدمند و آدم از خاك .\r\nو چون بلال بانگ نماز كرد ، بزرگان قريش گفتند : اين غلام سياه را چه محل بود كه اين وى را مسلم بود ؟ اين آيت بيامد كه :\r\n [ إِنَّ أَكْرَمَكُمْ عِنْدَ اللَّهِ أَتْقاكُمْ 
  ]  .\r\nبىترديد گرامىترين شما نزد خدا پرهيزكارترين شماست « 2 » .\r\n\r\n388 - به او مىگفتم نه !\r\nنقل صحيح است كه علّامهء حلّى عليه رحمة الخفىّ والجلىّ در وقت احتضار كلمات فرج به او تلقين مىكرده‌اند مىگفته : لا ، پسرش بسيار مضطرب شده و از غايت اضطراب به جناب احديت استغاثه كرد و درخواست نمود كه شيخ را افاقه حاصل شود تا حقيقت حال ظاهر گردد ، شيخ را از استغاثهء پسر فى الجمله افاقه حاصل شد ، از او پرسيد كه من\r\n\r\n\r\n","description":"","footnote":"\r\n( 1 ) - عرفان اسلامى : 9 / 219 .\r\n( 2 ) - عرفان اسلامى : 9 / 223 .\r\n","page_name":" 417 ","page_number":421},
  {"content":"\r\n\r\nهر چند شهادتين به تو عرض مىكردم مىگفتى : لا وجه اين چيست ؟\r\nشيخ فرمود : تو شهادتين عرضه مىكردى و شيطان لعين خلاف او را تلقين مىكرد من به او مىگفتم : لا ، نه به تو ، هرگاه علامهء حلّى با وجود مناعت شأن در آن وقت از دست او خلاصى نداشته باشد واى به حال ديگران كه چه شود و چه خواهد شد ؟ ! « 1 »\r\n\r\n389 - طعام كامل\r\nامام صادق عليه السلام از قول پيامبر صلى الله عليه و آله نقل مىكند : وقتى چهار برنامه در طعام باشد آن طعام كامل است :\r\nاز حلال به دست آمده باشد ، خورنده‌اش زياد باشد ، در ابتدايش بسم اللّه و در پايانش حمد حضرت حق باشد « 2 » .\r\n\r\n390 - تأثير غذا بر جوارح و جوانح\r\nدربارهء موريانه نوشته‌اند كه :\r\nچون كمبود نفرات در يكى از قسمت‌ها ( سرباز ، انباردار ، نظافت‌چى ) مشاهده كند با دادن غذاى مخصوص همان عده به وجود مىآيند و امروز اين فرضيه مطرح است كه آيا بشر مىتواند با غذا به دلخواه خود فرزندانى هوشيارتر ، شجاع‌تر به وجود آورد ؟\r\nاما در اسلام اين موضوع حل شده و سابقه چهارده قرنى دارد كه انسان مىتواند با انتخاب بعضى از غذاها اوصاف مخصوصى براى فرزندان خود در نظر بگيرد .\r\nنوع غذا با طول قامت نسبت و اثر مخصوص دارد ، در ممالك اسكانديناوى كه اندام‌ها بلندتر شده‌اند ، اين مسئله را پذيرفته و همچنين بر روى اشخاصى كه در يك محل مجاور\r\n\r\n\r\n","description":"","footnote":"\r\n( 1 ) - عرفان اسلامى : 9 / 225 .\r\n( 2 ) - عرفان اسلامى : 9 / 243 .\r\n","page_name":" 418 ","page_number":422},
  {"content":"\r\n\r\nيكديگر بوده‌اند ( در مدرس از شهرهاى هندوستان ) بر روى سيك‌ها و پاتان‌ها آزمايش به عمل آمده و سرانجام علّت غايى بلندتر بودن قد سيك‌ها را تغذيه مخصوص آن‌ها دانسته‌اند .\r\nآدمى را غدد كوچكى است كه اثرات بزرگى دارند ، يكى از آن‌ها تيروييد است كه اگر خوب كار نكند شخص كودن و خمود بوده ، به گوشه‌نشينى و عزلت رغبت مىكند و به نظافت خود نمىپردازد و در نقاطى كه آب و غذايشان يُد ندارد اين ابتلا پيش مىآيد .\r\nهر غده‌اى اثر مخصوصى داشته و اعمال چندى از بدن با آن‌هاست و چون مىتوان بر هر كدام از غدد و اعصاب به نوعى به وسيلهء غذاى مخصوصى اثرى گذاشت ، لذا غذا اثر غير قابل انكارى بر شخصيت و دگرگونى آن دارد .\r\nخلق و خوى بىارزش هيتلر را كارشناسان تغذيه و روان‌پزشكان از افراط در خوردن شيرينىجات دانسته و در كتاب‌هاى چندى كه دربارهء زندگى وى نوشته‌اند ، مانند ظهور و سقوط رايش سوم و مذاكرات محرمانه هيتلر و . . . به علاقه بىحد و حصرش به شيرينى اشاره گرديده است .\r\nمىدانيم رژيم قندى نامبرده ذخاير ويتامينى گروه ويتامين‌هاى « ب » را از بين برده و در نتيجه با انهدام عناصر آرامبخش اعصاب كه قسمتى از آن ويتامين‌هاى گروه ب هستند ، شايد علت هيجان و ستيزه‌خويى وى بوده باشد .\r\nايوان مخوف « ايوان چهارم » تزار روسيه كه در كودكى به بزرگوارى و انصاف معروف بود ، پس از رسيدن به قدرت بتدريج به عدم تعادل روحى و خونخوارى دچار گرديد و علّتش را چنين دانسته‌اند كه در كودكى با از دست دادن پدر كه سرپرستش بود ، تغذيه ساده و متناسبى داشت و پس از كسب قدرت با افراط در غذا بويژه شيرينىجات و مواد چرب آن چنان شد كه در چهل سالگى آثار پيرى در او ظاهر گشت و روز به روز بر بىرحمى و خونريزيش افزوده شد تا آن گاه كه پسر خود را به قتل رسانيد به بهانه اين كه\r\n\r\n","description":"","footnote":"","page_name":" 419 ","page_number":423},
  {"content":"\r\n\r\nچرا از همسر خود در برابر پدرش « ايوان » كه لباس او را جلف خوانده دفاع نموده است و بالاخره در پنجاه و يك سالگى وفات يافت و نظاير مشاهير فوق كه هر كدام به علت تغذيهء نامناسب موجبات ناراحتى اجتماع و خود را فراهم كرده‌اند ، فراوان بوده‌اند .\r\n [ فَلْيَنْظُرِ الْإِنْسانُ إِلى طَعامِهِ 
  ]  .\r\nپس انسان بايد به خوراكش با تأمل بنگرد « 1 » .\r\n\r\n391 - او به خاطر من ترك كرد\r\nپيامبر اسلام صلى الله عليه و آله فرمود :\r\nخداوند نزد ملائكه به آدم كم‌خور مباهات مىكند و مىفرمايد : به بنده‌ام بنگريد طعام و نوشيدنى در اختيارش گذاشتم و او به خاطر من ترك كرد ، اى ملائكه من ! شاهد باشيد ، لقمه‌اى را ترك نمىكند مگر اين كه به خاطر آن درجه‌اى در بهشت به او مرحمت مىكنم « 2 » .\r\n\r\n392 - سه آفت پرخورى\r\nلقمان به فرزندش فرمود :\r\nوقتى معده پر شد سه آفت متوجهت خواهد شد .\r\n1 - از تفكّر باز مىمانى .\r\n2 - زبان حكمت لال مىشود .\r\n3 - اعضايت از عبادت باز مىمانند « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 9 / 245 .\r\n( 2 ) - عرفان اسلامى : 9 / 255 .\r\n( 3 ) - عرفان اسلامى : 9 / 258 .\r\n","page_name":" 420 ","page_number":424},
  {"content":"\r\n\r\n\r\n393 - ظرفى پر ضرر\r\nپيامبر اسلام صلى الله عليه و آله فرمودند :\r\nآدمى ظرفى را پر ضررتر از شكم پر نكرده « 1 » .\r\n\r\n394 - ترك لقمه ضرورى\r\nحضرت داود عليه السلام فرمود :\r\nترك لقمه‌اى ضرورى نزد من از قيام بيست شب براى عبادت محبوبتر است « 2 » .\r\n\r\n395 - طرد از رحمت و قرب به شقاوت\r\nحضرت عيسى عليه السلام فرمود :\r\nهيچ مرضى براى نفس انسان دشوارتر و بدتر از علاقه به پرخورى و بغض گرسنگى نيست و اين دو بيمارى دو مهارند براى مطرود شدن انسان از رحمت الهى و نزديك شدنش به شقاوت و گمراهى ! « 3 »\r\n\r\n396 - امر قرآن به سير و سفر\r\nقرآن مجيد با كمال شدت ، از انسان دعوت مىكند به سير و سفر در روى زمين بپردازد ، آن گاه با ديدن خرابه‌ها و ويرانه‌هايى كه از گذشتگان باقى مانده و امروز از آن آثار تعبير به آثار باستانى مىكنند ، به ياد ملّت‌ها و دولت‌ها و اقوامى بيفتد كه از نظر مالى و سياسى و قدرت و قوت و طول عمر فوق‌العاده برجسته بودند ، ولى با اين همه نعمت كه\r\n\r\n\r\n","description":"","footnote":"\r\n( 1 ) - عرفان اسلامى : 9 / 261 .\r\n( 2 ) - عرفان اسلامى : 9 / 261 .\r\n( 3 ) - عرفان اسلامى : 9 / 261 .\r\n","page_name":" 421 ","page_number":425},
  {"content":"\r\n\r\nبر سر سفرهء آنان بود به تكذيب آيات حق و واقعيت‌ها برخاسته و راه اسراف و تبذير و ظلم و فساد و جرم پيش گرفتند و خيال نمىكردند كه بر اثر آن همه جنايت ، روزى به دست انتقام مالك ارض و سما بيفتند و دماغ آنان با رسيدن عذاب سخت الهى به خاك مذلّت ماليده شود ! ! « 1 »\r\n\r\n397 - بينا دل نابينا\r\nدر اينجا لازم است از بينادلى كه دو چشم خود را در جبههء حق عليه باطل از دست داده بود و در عين نابينايى ظاهر ، به دفاع از حق تا لحظات آخر عمر ادامه مىداد و يك لحظه‌اش از هزاران چشم‌دار بىتوجه برتر بود ياد شود .\r\nاو عبداللّه عفيف آن مرد عاشق و فرزانه و آن مجاهد بزرگوار و كريم است كه فيض محضر رسول اكرم صلى الله عليه و آله را يافته بود .\r\nپس از رسول اكرم صلى الله عليه و آله هماره با على مرتضى عليه السلام بود تا جايى كه در راه حمايت از حق يك چشمش را در جمل و ديدهء ديگرش را در صفين از دست داد .\r\nاو با دل نورانى و روشنش شب و روز در كوفه به عبادت خدا مشغول بود و از اين كه به خاطر نابينايى نتوانست براى يارى حضرت سيدالشهدا در كربلا حاضر شود سخت ناراحت بود ، ولى عاقبت در راه امام مظلومان و سرور شهيدان شهيد شد و نام مبارك خود را جاودانه كرد .\r\nچگونگى شهادتش بدين قرار است : پس از شهادت امام و اسارت اهل بيت عليهم السلام روزى به عادت هميشگىاش براى عبادت به مسجد كوفه آمد ، در اين وقت احساس كرد گروهى وارد مسجد شدند . آن گاه پسر زياد آن جرثومه آلودگى به منبر رفت و در كمال بىشرمى\r\n\r\n\r\n","description":"","footnote":"\r\n( 1 ) - عرفان اسلامى : 9 / 285 .\r\n","page_name":" 422 ","page_number":426},
  {"content":"\r\n\r\nو وقاحت چنين گفت : ستايش خدايى كه حق و اهل حق را غلبه داد و اميرالمؤمنين يزيد بن معاويه را يارى كرد و دروغگو پسر دروغگو را به قتل رساند !\r\nعبداللّه چون اين سخنان ياوه را شنيد فرياد برآورد - فريادى در سخت‌ترين فضاى اختناق - : اى فرزند مرجانه ! اى دشمن خدا ! دروغگو و پسر دروغگو تو هستى و آن كه به تو اين پست و مقام را واگذار كرد ، تو دستور مىدهى فرزندان پيامبر را بكشند سپس بر منبر مسلمانان رفته و اين چنين دهن كجى مىكنى ؟ !\r\nابن زياد از شنيدن اين سخنان سخت ناراحت شد و فرياد زد : اين گوينده كه بود ؟\r\nعبداللّه فرياد زد : اى دشمن خدا ! اى دروغگو ! پسر دروغگو ! من بودم ، آيا دودمان پاك پيامبر را كه خداوند رجس و پليدى را از ساحت مقدس آنان دور كرده به قتل مىرسانى و ادعاى اسلام مىنمايى ، اى داد ! كجايند فرزندان مهاجران و انصار ، چرا از اين متجاوز لعنت شدهء فرزند لعنت شده به زبان رسول اكرم ، انتقام نمىكشند ؟ !\r\nاين سخنان ، پسر زياد را تبديل به يك آتش پاره كرد ، همان وقت دستور دستگيرى عبداللّه را داد ، گروهى از ماموران به طرف او آمدند ، عده‌اى از طايفهء عبداللّه به حمايت برخاستند ، با ايجاد شدن كشمكش سخت ، عبداللّه را از دست ماموران نجات داده و به خانه‌اش بردند .\r\nسرانجام محمد اشعث به دستور ابن زياد با گروهى زياد براى دستگيرى او حركت كردند ، در اين موقعيت گروه عبداللّه مغلوب شده و عده‌اى كشته شدند ، فاجران به در خانه عبداللّه رسيدند ، در را شكسته و وارد خانه شدند ! !\r\nعبداللّه به دختر با شهامتش گفت : شمشير مرا بده و از هر طرف به من حمله شد مرا راهنمايى كن تا شرّ آنان را دفع كنم .\r\nدختر شمشير پدر را به دست او داد و به راهنمايى آن مرد بينادل مشغول شد ، عبداللّه با خواندن رجز به دشمن عنود حمله‌ور شد و به دفع جنايت آنان شمشير زد ، دختر گفت :\r\n\r\n","description":"","footnote":"","page_name":" 423 ","page_number":427},
  {"content":"\r\n\r\nاى پدر ! كاش مرد جنگاورى بودم تا پيش روى تو با اين فاسقان مىجنگيدم ؟\r\nدشمن به سوى عبداللّه مىآمد او شمشيرش را با كمال شجاعت و قوت مىگرداند و باقدرت شگفت‌آورى آنان را مىكشت ، پنجاه سوار و بيست و دو پياده كشته شدند تا دستگير شد و نزد ابن زياد قرار گرفت ، ابن زياد گفت : شكر خداى را كه تو را رسوا كرد ، عبداللّه گفت : اى دشمن خدا ! به چه چيز مرا رسوا كرد ، به خدا سوگند ! اگر چشم داشتم جهان را بر تو تاريك مىكردم ، آن گاه پسر زياد براى جواز قتل عبداللّه چنين گفت : اى عبداللّه ! دربارهء عثمان چه مىگويى ؟ عبداللّه گفت : اى ملعون ! اى پسر مرجانه ! مرا با عثمان چه كار ؟ خوب كرد يا بد ، خداوند به عدل بين او و مردم داورى خواهد كرد ، تو از خودت و پدرت و يزيد و پدرش سؤال كن .\r\nابن زياد گفت : به هيچ‌وجه از تو پرسشى نمىكنم جز اين كه شربت مرگ را به تو بچشانم .\r\nعبداللّه گفت : پيش از اين كه به دنيا بيايى از خداوند خواسته‌ام كه فيض شهادت را نصيب من كند ، در جنگ جمل و صفين از اين برنامه محروم شدم ولى امروز دانستم كه دعاى سابقم مستجاب شده .\r\nدر اين هنگام قصيده‌اى كه حاوى 29 بيت بود با كمال فصاحت انشا كرد كه مضمونش نكوهش بنى اميه و مدح اهل بيت عليهم السلام و امام حسين عليه السلام و ترغيب مردم به خونخواهى حضرت حسين عليه السلام و مذمت مردم بىوفاى كوفه بود .\r\nابن زياد بيچاره شد ديگر مهلت نداد ، دستور داد سر مبارك او را از بدن جدا كرده به دار آويختند ، سپس دستور داد دختر او صفيه را گرفته به زندان ببرند .\r\nاين دختر در زندان بود تا مردى به نام طارق به دستور سليمان بن صرد او را از زندان نجات داد تا آن كه محمد بن سليمان با او ازدواج كرد و از او شش پسر و چهار دختر به\r\n\r\n","description":"","footnote":"","page_name":" 424 ","page_number":428},
  {"content":"\r\n\r\nوجود آمد كه همه از شيعيان شجاع اميرالمؤمنين عليه السلام بودند « 1 » .\r\n\r\n398 - نگاه غير ضرورى\r\nحضرت يحيى عليه السلام فرمود :\r\nمرگ براى من بهتر است از نگاهى كه واجب و لازم نباشد « 2 » .\r\n\r\n399 - بهتر از اين عيادت\r\nعبداللّه مسعود به مردى كه از زنى عيادت كرده و به صورت او نگاه نموده بود گفت :\r\nاگر ديده‌ات از بين مىرفت بهتر از اين عيادت بود ! « 3 »\r\n\r\n400 - عاطفه جانوران\r\nحيوانات نه تنها به انواع خود انس مىورزند و محبت مىكنند ، بلكه به انسان و حيواناتى كه دشمن آن‌ها به شمار مىروند محبت مىكنند .\r\nهمهء افراد كم و بيش از وفاى سگ و علاقه اسب و اطاعت گوسفند و انس گربه و علاقه كبوتر به انسان مطالبى شنيده و يا خود ديده‌اند ، ولى اين تنها انسان نيست كه حيوانات را رام خويش مىكند ، بلكه شير به بره كه طعمه اوست محبت مىورزد و سگ با روباه يا گرگ در يك جا با مسالمت زندگى مىكنند و موش با گربه هم كاسه مىشود و . . .\r\nطرز رفتار و حركات درندگان دلالت دارد كه اين جانوران ذاتاً درنده و خونخوار نيستند ،\r\n\r\n\r\n","description":"","footnote":"\r\n( 1 ) - عرفان اسلامى : 9 / 291 .\r\n( 2 ) - عرفان اسلامى : 9 / 297 .\r\n( 3 ) - عرفان اسلامى : 9 / 297 .\r\n","page_name":" 425 ","page_number":429},
  {"content":"\r\n\r\nبلكه تا سر حد احتياج براى نجات خود از مرگ شكار مىكنند .\r\nمثلًا شير كه سلطان حيوانات نام گرفته ، جانورى است كه به هنگام سيرى به هيچ حيوانى ضرر نمىرساند ، به همين دليل حيواناتى كه از قبيل گوراسب ، آهو و گورخر كه شير از گوشت آن‌ها تغذيه مىكند داراى حسّ مخصوصى هستند و بر اثر غريزه يا عادت مىفهمند كه شير گرسنه است يا نه ، اگر گرسنه باشد فرار مىكنند و الا در اطراف شير به چرا مشغول مىشوند .\r\nرام شدن شير كه از قوىترين حيوانات است به انسان ، خود دليل ديگرى است كه اگر اين درنده و ساير درندگان مهربانى ببينند از گربه هم رام‌تر خواهند شد و اگر اين نوع حيوانات به شكار مىپردازند براى بقاى نسل سالم جانوران مىباشد و ادامهء حيات حيوانات ضرورى است .\r\nهمانطور كه انسان زباله و اشياى زايد را از محيط زندگى خود دور مىكند حتى اگر دو سه روز رفتگر براى تحويل گرفتن زباله مراجعه ننمايد ، زبان به اعتراض مىگشايد ، اگر جانوران نيز كه رفتگران دنيا هستند از بين بروند يا وظيفهء خود را انجام ندهند ، حيات از صفحهء گيتى برداشته خواهد شد .\r\nمثلًا شيرى به گله گورخر حمله مىكند ، مسلماً گورخران همگى فرار مىكنند ، چون خداوند شير را طورى آفريده كه براى مدت طولانى نمىتواند به سرعت بدود ، هميشه حيوانى را انتخاب مىكند كه شكار و دسترسى به آنان آسانتر باشد .\r\nپس در گلهء گورخر آن كه از همه ضعيف‌تر و ناتوان‌تر است و در عقب گله مىدود نصيب شير مىشود . با اين ترتيب حيوان بيمار يا لنگ و يا ضعيف و ناتوان از بين همنوعانش جمع‌آورى مىگردد و از انتشار بيمارى و همه‌گيرى جلوگيرى مىشود و نسل حيوان مورد حمله ، سالم مىماند .\r\nبعد از شكار نيز موضوعات جالبى رخ مىدهد ، مثلًا پس‌مانده شير خوراك كفتار و شغال و روباه و نظاير آن‌ها مىشود ، بعد لاشخورها و كركس‌ها فرا مىرسند ، آن گاه\r\n\r\n","description":"","footnote":"","page_name":" 426 ","page_number":430},
  {"content":"\r\n\r\nنوبت به حشرات مىرسد كه حسابى اسكلت حيوانات را پاك و صاف مىكنند ، تنها استخوان‌ها باقى مىماند كه كربنات كلسيم و فسفات‌هاى آن نصيب زمين مىشود ، بنابراين حتّى ذره‌اى از حيواناتى كه قربانى گشته‌اند به هدر نخواهد رفت !\r\nعلف‌ها در جايى كه خون آن‌ها ريخته است بهتر رشد مىكنند ، اين رفتگران ، طبيعت زمين را از آلودگى پاك كرده ، از شيوع بيمارىها بين انسان و حيوان جلوگيرى مىكنند و ازدياد بىرويهء نسل را هم كنترل مىنمايند .\r\nخلاصه همانطور كه انسان با كشتن مرغ و خروس كه بر سفرهء رنگين خود مىنهد ، خويش را بىعاطفه و فاقد محبت نمىداند و يا گاو و گوسفندى را كشته ، خود و همنوعان و حتى حيواناتى كه در دسترس او هستند سير مىكند و عمل خويش را منصفانه و عاطفى مىشمرد و در حقيقت صحيح هم هست ، اعمال جانورانى كه حيوانات يا حشرات را شكار مىكنند مانند اعمال انسان منطقى و درست مىباشد ، پس حيوانات را نمىتوان فاقد عاطفه و محبت دانست ، به خصوص كه در بعضى موارد اعمال عاطفى و مهرورزى عجيب آن‌ها با عاطفه‌ترين انسان‌ها را به اعجاب وامىدارد .\r\nانس سگ به گربه ، شير به بره و مهر گربه به موش و پذيرايى كلاغ از سگ مجروح و نظاير آن‌ها از موضوعات تازه و نو نيست كه فقط بر اثر تربيت و تعليم جانورشناسان به وجود آمده باشد ، بلكه اين خوى و عادت در خلقت جانوران وجود داشته و دارد و به همين جهت در اثر تربيت زودتر نمايان مىگردد .\r\nدر ميان حيوانات كمك به هم نوع زياد رايج است ، مثلًا گنجشك‌ها جوجه‌هاى گرسنهء گنجشكان ديگر را كه به عللى پدر و مادر خود را از دست داده‌اند غذا مىدهند و پرواز مىآموزند و كلاغ‌ها با يكديگر همكارى و معاضدت شديد دارند ، لك‌لك‌ها نيز چنين‌اند .\r\nپنگوئن‌ها روى تخم‌هاى يكديگر خوابيده ، آن‌ها را شكوفانيده و از بچه‌هاى بيگانه دقيقاً پرستارى كرده و به آن‌ها شديداً عشق مىورزند .\r\n\r\n","description":"","footnote":"","page_name":" 427 ","page_number":431},
  {"content":"\r\n\r\nگوزن ، آهو و ميمون به صورت دسته‌جمعى و قبيله‌اى زندگى مىكنند ، حتى حشرات با هم زندگى مشترك دارند ، مانند پروانه‌ها كه گاهى اجتماع آن‌ها به قدرى زياد است كه مانند ابر متراكم در آسمان جلوه‌گرى مىكنند .\r\nهمكارى و محبت به هم نوع در ميان جنبندگان موضوع روشن و غير قابل انكارى است ، اما آنچه بيشتر جالب است محبت‌ورزى به دشمن است .\r\nسگ ماده براى بچهء شير مادر مهربانى است ، از او به اندازهء بچهء خود پرستارى مىكند و به او شير مىدهد و نوازشش مىدهد و بچهء شير هم پس از اين كه بزرگ شد به سگ ماده كه برايش مادرى كرده احترام مىگذارد و هرگز او را نمىآزارد .\r\nبين مرغ هوا و خرس جنگل تجانسى نيست ولى اين حيوان‌ها با همديگر به بازى و تفريح مىپردازند و محبت خود را به همديگر ابراز مىكنند و به اين وسيله به ما مىفهمانند كه خداوند مهربان بين همهء جانوران مهر و الفت نهاده و هر دارندهء دل را صاحب دل كرده و تمام موجودات را به يكديگر پيوند داده است .\r\n اى فروغ جمال تو خوبان * پرتو خوبى تو محبوبان\r\nجلوه حسن تو كجاست كه نيست * جذبهء عشق تو كراست كه نيست\r\nهمه ذرات مست عشق تواند * پاى كوبان زدست عشق تواند « 1 » \r\n\r\n401 - جهاد افضل\r\nدر خبر است كه :\r\nيكى پيش رسول صلى الله عليه و آله آمد گفت : يا رسول اللّه ! از جهادها كدام فاضل‌تر است تا آن كنم ؟ فرمود :\r\n\r\n\r\n","description":"","footnote":"\r\n( 1 ) - عرفان اسلامى : 9 / 313 .\r\n","page_name":" 428 ","page_number":432},
  {"content":"\r\n\r\nانَّ أفْضَلَ الجِهادِ مَنْ جاهَدَ نَفْسَهُ الَّتى بَيْنَ جَنْبَيْهِ .\r\nمسلماً بهترين جهاد ، جهاد كسى است كه با تمايلات غير منطقى خود مبارزه كند .\r\nآن عارف بزرگ گفت :\r\nحق سبحانه و تعالى بندهء خود را هيچ عزّى ندهد وراى آن كه او دلالت كند بر خوار كردن نفس خود در چشم خود ، از آن كه شرع نفس را دشمن‌ترين دشمنان خوانده است :\r\nأعْدى عَدُوِّكَ نَفْسُكَ الَّتى بَيْنَ جَنْبَيْكَ .\r\nدشمن‌ترين دشمن تو ، تمايلات غير منطقى توست .\r\nكه مذّلت جستن دشمن ، رعايت جانب دوست و بجاى آوردن حرمت حريم محبوب است « 1 » .\r\n\r\n402 - آنچه خير است بياموز\r\nخداوند به موسى فرمود : آنچه خير است بياموز و به آن كه نمىداند ياد بده ، من قبور معلمان و دانش‌آموزان خير را روشن مىكنم تا از جاى برزخى خود وحشت نكنند « 2 » .\r\n\r\n403 - عابد و ذوالقرنين\r\nذوالقرنين كه نامش در قرآن مجيد آمده با لشگر فراوانى از بيابانى عبور مىكرد ، پيرمردى را ديد مشغول نماز است و به عظمت ذوالقرنين توجهى نكرد ، ذوالقرنين از بزرگى روح او در تعجّب شد ، پس از تمام شدن نمازش به او گفت : چگونه با ديدن خدم و حشم بزرگى دستگاه من نهراسيدى و در حال تو تغييرى پيدا نشد ، عرضه داشت : با كسى مشغول مناجات بودم كه قدرت و لشگرش بىنهايت است ، ترسيدم از او منصرف\r\n\r\n\r\n","description":"","footnote":"\r\n( 1 ) - عرفان اسلامى : 9 / 332 .\r\n( 2 ) - عرفان اسلامى : 9 / 356 .\r\n","page_name":" 429 ","page_number":433},
  {"content":"\r\n\r\nشوم و به تو متوجه گردم از عنايتش محروم گردم و ديگر دعايم را اجابت ننمايد !\r\nذوالقرنين فرمود : اگر مرا همراهى كنى تمام خواسته‌هايت را اجابت مىكنم ، عرضه داشت : من حاضرم همه جا با تو باشم به شرط آن كه چهار چيز برايم ضمانت كنى :\r\nاول : صحتى كه هرگز بيمارى از پس آن نباشد .\r\nدوم : نعمتى كه زوال نداشته باشد .\r\nسوم : جوانى و قدرتى كه پيرى و سستى در آن ديده نشود .\r\nچهارم : حياتى كه مرگ نداشته باشد .\r\nذوالقرنين گفت : مرا هرگز بر اين امور قدرت نيست ، عابد گفت : پس من از كسى كه تمام امور در تحت قدرت اوست دست برنمىدارم و به شخصى كه مثل خود من عاجز و محتاج به غير است تكيه نمىنمايم « 1 » .\r\n\r\n404 - تا از مرگ غفلت نكنيم\r\nحضرت ذوالقرنين عبورش به مردمى افتاد كه هر كس مردگان خود را جلوى خانه‌اش دفن كرده است ، سبب اين كار را پرسيد ؛ گفتند : براى آن است كه هر صبح و شام نظرمان بر قبور اشخاصى كه مثل ما بوده‌اند و با آن‌ها زندگى كرده بوديم بيفتد تا از مرگ غفلت نكنيم و به فكر عاقبت كار خويش باشيم ؛ زيرا مىدانيم كه يك روزى ما هم مانند آنان مقيم برزخ خواهيم شد ! !\r\nاز طرفى ديد منازل آنان درب ندارد ، پرسيد اين چه وضع است ؟ جواب دادند : براى آن كه بين ما دزد و خائن نيست ، خداوند به هر كس هر چه عطا كرده به همان قانع است و هرگز دست به طرف مال كسى دراز نمىكند و ما را حاكم و پادشاه نيست ؛ زيرا همهء ما\r\n\r\n\r\n","description":"","footnote":"\r\n( 1 ) - عرفان اسلامى : 9 / 364 .\r\n","page_name":" 430 ","page_number":434},
  {"content":"\r\n\r\nموظف به رفع نزاعيم و از طرفى نزاعى بين ما رخ نمىدهد ، بلكه آن قدر با هم مهربانيم كه وقتى زندگى ما را نظر مىكنى انگار همه با هم يكى هستيم و آن چنان بر هواى نفس غالبيم كه نفعى را به غير حق به طرف خود نمىكشيم و بين ما دروغ وجود ندارد ؛ زيرا دروغ مقدمهء جلب نفع از براى خود و ضرر به ديگرى است و ما نفع غير را به منفعت خود ترجيح مىدهيم و ما پدران خود را نيز اين چنين يافتيم .\r\nذوالقرنين گفت : چگونه است كه همه شما را خرسند و خندان مىبينيم و مثل اين كه غم و اندوهى در بين شما وجود ندارد ، گفتند : براى اين است كه هر چه پيش آيد از خدا مىدانيم و او هم هر چه صلاح ماست براى ما مقرّر مىدارد و هر كس را هر چه صلاح اوست پيش آيد بايد خندان و خرسند باشد نه غمناك و اندوهگين « 1 » .\r\n\r\n405 - چهار وصيت به موسى عليه السلام\r\nموسى عليه السلام از جانب حضرت حق به چهار چيز وصيت شد كه بر تمام مردم واجب است به اين چهار حقيقت توجّه كنند :\r\n1 - تا نمىدانى خداوند تو را آمرزيده به عيوب مردم كار نداشته باش بلكه در فكر وسيلهء آمرزش خويش باش .\r\n2 - تا نمىدانى گنج‌هاى خزائن من تمام شده از براى روزى غصه مخور كه آنچه مقدر توست به آن مىرسى .\r\n3 - تا نمىدانى سلطنت و حكومت من خاتمه پيدا كرده به كسى اميدوار مباش .\r\n4 - تا خبر مرگ شيطان اين دشمن خطرناك به تو نرسيده از مكر او ايمن مباش .\r\nبه حضرت وحى شد :\r\n\r\n\r\n","description":"","footnote":"\r\n( 1 ) - عرفان اسلامى : 9 / 365 .\r\n","page_name":" 431 ","page_number":435},
  {"content":"\r\n\r\nمرا دوست داشته باش و مردم را نيز به محبت من آراسته كن .\r\nعرضه داشت : تو مىدانى كه تو را از همه بيشتر دوست دارم ، اما بندگانت را چگونه به محبتت بخوانم ؛ پاسخ آمد نعمت‌هايى را كه به آن‌ها داده‌ام به ياد آنان آر تا قدردان نعمت شوند و از اين طريق به من علاقه‌مند گردند ؛ زيرا دل‌ها به احسان صيد مىشود « 1 » .\r\n\r\n406 - اى موسى سائل را گرامى دار\r\nحضرت موسى شخصى را در سايهء عرش آرميده ديد ، عرضه داشت : خدايا ! اين عبد با كدام عمل به اين مقام رسيده ؟\r\nجواب شنيد به دو عمل :\r\n1 - مصونيت از عقوق پدر و مادر .\r\n2 - نداشتن حسد .\r\nعرضه داشت : الهى ! ثواب كسى كه عيادت مريض كند چيست ؟ فرمود : بوقت بيرون آمدن از قبر ملكى را مىفرستم تا او را در ظلمات قيامت راهنمايى كرده به محشر واردش كند .\r\nعرضه داشت : ثواب شستن ميت چيست ؟ فرمود : وى را از گناهان بيرون مىآورم همانند روز تولد از مادر .\r\nعرضه داشت : ثواب تشيع جنازه چيست ؟ فرمود : ملائكه را مىفرستم تا وى را از قبر به محشر مشايعت كنند .\r\nعرض كرد : ثواب تسليت دادن به مصيبت‌زده چيست ؟ فرمود : در قيامت كه سايه‌اى نيست وى را در سايه عرش قرار مىدهم .\r\n\r\n\r\n","description":"","footnote":"\r\n( 1 ) - عرفان اسلامى : 9 / 369 .\r\n","page_name":" 432 ","page_number":436},
  {"content":"\r\n\r\nاى موسى ! سائل را گرامى دار ، گرچه به انفاق چيز كمى به او باشد و يا با زبان خوش او را دور كن كه گاهى ملكى را به صورت سائل براى امتحان مردم به سوى مردم مىفرستم تا ببينم چه مىكنند ؟ « 1 »\r\n\r\n407 - مرا به موعظه تو نيازى نيست\r\nدر حديث معتبر آمده :\r\nروزى موسى براى مناجات به كوه طور مىرفت ، شيطان هم به دنبالش روان بود ، يكى از اعوان آن رجيم درگاه ، به او گفت : مگر به اغواى موسى هم اميد دارى ؟ گفت : پدرش را از بهشت راندم ، اميد است كه بتوانم وى را نيز گمراه كنم ! !\r\nخود را به حضرت موسى رساند ، موسى وى را با كلاهى هزار رنگ ديد ، از رنگ‌هاى كلاهش سؤال كرد ، پاسخ داد : به اين رنگ‌ها دل مردم را برده و آنان را مىفريبم ، اى موسى ! براى تو هزار و پنج كلمه نصيحت دارم ، گوش كن تا برايت بگويم كه تو را در اين مواعظ منفعت هست .\r\nحضرت فرمودند : مرا به موعظهء تونيازى نيست ، جبرئيل نازل شد و عرضه داشت :\r\nپنج كلمه او را بشنو و از بقيه صرف‌نظر كن كه در بقيه گفتارش اغوا دارد ، موسى ايستاد و فرمود بگو .\r\nشيطان گفت : پنج عمل است كه خود من در آن پنج عمل متصدى فريب و اغواى مردمم و به اعوان و انصارم وانمىگذارم كه از عهده آن برنيايند .\r\n1 - به وقت غضب خود را به اولاد آدم مىرسانم كه هيچ زمانى به اندازهء وقت غضب تسلّط بر آنان ندارم ، ممكن است به دو دقيقه غضب آنان را به قتل و يا گناهان ديگر\r\n\r\n\r\n","description":"","footnote":"\r\n( 1 ) - عرفان اسلامى : 9 / 370 .\r\n","page_name":" 433 ","page_number":437},
  {"content":"\r\n\r\nبيندازم ، پس در حال غضب خود را حفظ كن مبادا كه به هلاكت افتى .\r\n2 - در خود عجب و خود پسندى راه مده ؛ زيرا عجب و تكبر مرا به اين تيره‌بختى نشاند ، در حدى كه رانده درگاه حق شدم و مورد لعن او و بندگانش قرار گرفتم .\r\n3 - با زن اجنبيه خلوت مكن كه من تمام قدرتم را براى به عصيان كشيدن تو به كار مىگيرم و كمتر كسى مىتواند در خلوت خود را حفظ كند .\r\n4 - تا مىتوانى با خداى خويش عهد و نذرى مبند كه من تا جايى كه قدرت دارم نمىگذارم كسى به عهدش پاى بند باشد و مخالفت نذر علاوه بر اين كه عصيان كرده مورد غضب خدا هم هست .\r\n5 - چون قصد دادن صدقه كردى عجله كن ورنه تو را از فضيلت آن محروم خواهم كرد « 1 » .\r\n\r\n408 - بهترين درسها از سليمان نبى\r\nسليمان نبى - كه خداوند بزرگ در قرآن مجيد در سورهء نمل از حشمت و جلالش خبر مىدهد - سراسر زندگى پر فيضش براى هر انسانى بهترين درس است .\r\nاما با همهء بزرگى و عظمتش با دست خود گندم يا جو مىكوبيد و از آن نان به دست آورده و مىخورد و هرگز علاقه نداشت از بيت‌المال و يا زحمات ديگران ارتزاق كند .\r\nلباس آن حضرت در عين اين كه بر اريكه سلطنت فلسطين تكيه داشت از مو بود و به دست خويش روزى يك قطعه حصير كوچك مىبافت و آن را مىفروخته و از وجه آن براى خود و عيالش تهيهء روزى مىكرد ، چون شب فرا مىرسيد به محراب عبادت مىرفت و تا صبح به تضرع و زارى به پيشگاه حق اشتغال داشت ، حكومت را فقط براى دعوت به\r\n\r\n\r\n","description":"","footnote":"\r\n( 1 ) - عرفان اسلامى : 9 / 371 .\r\n","page_name":" 434 ","page_number":438},
  {"content":"\r\n\r\nخداپرستى و خدمت به خلق مىخواست و علاقه داشت بنى آدم از روش او درس گرفته و پا به پاى او تا رسيدن به مقام قرب حركت كنند « 1 » .\r\n\r\n409 - بهترين روز ، ماه و عمل كدامند ؟\r\nاز ابن عباس پرسيدند :\r\nبهترين روزها و بهترين ماه‌ها و بهترين اعمال كدام است ؟ پاسخ داد : بهترين روزها روز جمعه و بهترين ماه‌ها ماه رمضان ، وبهترين اعمال نمازهاى پنج‌گانه است آن هم به وقت .\r\nچون اين مسائل به اميرالمؤمنين عليه السلام رسيد فرمود : اگر از علما و حكماى مشرق و مغرب اين سؤالات مىشد غير اين جواب نمىگفتند ، اما جواب من اين است :\r\nبهترين عمل عملى است كه خداوند بپذيرد و بهترين ماه‌ها ماهى است كه در آن توبه كنى و بهترين روزها ، روزى است كه مؤمن از دنيا خارج شوى « 2 » .\r\n\r\n410 - اينان اولياى حقند\r\nحضرت رسول صلى الله عليه و آله فرمودند :\r\nقيامت در اطراف عرش براى عدّه‌اى كرسىها گذاشته مىشود كه رويشان چون ماه شب چهارده است ، مردم در فزعند آنان راحتند ، خلق در وحشتند آنان در امانند ، اينان اولياى حقند كه خوف و حزن ندارند ، پرسيدند : يا رسول اللّه ! اين‌ها چه كسانى هستند ؟\r\nفرمود : آنان كه در راه خدا دوستى داشتند ! « 3 »\r\n\r\n\r\n","description":"","footnote":"\r\n( 1 ) - عرفان اسلامى : 9 / 373 .\r\n( 2 ) - عرفان اسلامى : 9 / 387 .\r\n( 3 ) - عرفان اسلامى : 9 / 394 .\r\n","page_name":" 435 ","page_number":439},
  {"content":"\r\n\r\n\r\n411 - فقط به خاطر خدا\r\nمردى دوستش را براى خدا ملاقات كرد ، خدا ملكى را در راه او قرار داد ، از او پرسيد :\r\nكجا بودى ؟ گفت : به زيارت برادرم رفته بودم ، پرسيد : به خاطر حاجتى ؟ گفت : نه ، گفت : قوم و خويش بودى ؟ گفت : نه ، گفت : چيزى نزد او داشتى ؟ گفت : نه ، گفت : پس براى چه به ديدار او شتافتى ؟ گفت : فقط به خاطر خدا ، گفت : اى مرد ! خداوند مرا فرستاده كه به تو بگويم خدا به خاطر اين گونه دوستى تو را دوست دارد و بهشت را براى تو واجب كرد « 1 » .\r\n\r\n412 - با كه معاشرت كنيم ؟\r\nعيسى فرمود : با دشمنى با اهل معصيت خود را محبوب خدا كنيد و با دورى از آنان خويش را به خدا نزديك كنيد و با خشم با آنان رضاى خدا را بجوييد ، گفتند : اى روح خدا ! با كه معاشرت كنيم ؟ فرمود : با كسى كه ديدارش شما را به ياد خدا اندازد و كلامش به علم شما بيفزايد و عملش شما را به آخرت رغبت دهد « 2 » .\r\n\r\n413 - چه نيكوست اجر عمل كنندگان\r\nامام سجاد عليه السلام مىفرمايد :\r\nهنگامى كه خداوند اولين و آخرين را جمع كند ندا كننده‌اى فرياد مىزند : كجايند آنان كه در راه خدا دوستى و معاشرت داشتند ؟ پس گروهى برمىخيزند ، به آنان خطاب مىكنند ، بدون حساب به بهشت برويد ، ملائكه در راه بهشت به آنان برخورد مىكنند و مىپرسند : كجا ؟ مىگويند : بهشت بدون حساب ، مىپرسند : از چه حزبى هستيد ؟\r\n\r\n\r\n","description":"","footnote":"\r\n( 1 ) - عرفان اسلامى : 9 / 395 .\r\n( 2 ) - عرفان اسلامى : 9 / 396 .\r\n","page_name":" 436 ","page_number":440},
  {"content":"\r\n\r\nجواب مىگويند : دوستى كنندگان در راه خدا ، مىگويند : عملشان چيست ؟ پاسخ مىدهند : در راه خدا دوستى و دشمنى داشتيم . ملائكه مىگويند : چه نيكوست اجر عمل كنندگان « 1 » .\r\n\r\n414 - خود را امتحان كنيم\r\nامام باقر عليه السلام مىفرمايد :\r\nاگر بخواهى خود را امتحان كنى كه در تو خيرى هست ، به قلبت مراجعه كن ، اگر عاشق اهل طاعت و دشمن اهل معصيتى در تو خير هست و خداوند دوستت دارد و اگر دشمن مردم مؤمنى و علاقه‌مند به اهل معصيت در تو خيرى نيست و خداوند دشمن توست و مرد با همان است كه به آن علاقه‌مند است « 2 » .\r\n\r\n415 - چگونه رفتار كنيم ؟\r\nمعاوية بن وهب مىگويد : به حضرت صادق عليه السلام عرض كردم : ما در ميان خود و هم مذهبيان و با مردم ديگرى كه با ما معاشرت دارند چگونه رفتار كنيم ؟ حضرت فرمود :\r\nامانت آنان را بپردازيد ، به سود و زيانشان گواهى به حق دهيد ، بيمارانشان را عيادت كنيد و بر جنازهء مرده‌هاشان حاضر گرديد « 3 » .\r\n\r\n416 - اى شيعه آل محمد تقوا !\r\nراوى مىگويد :\r\n\r\n\r\n","description":"","footnote":"\r\n( 1 ) - عرفان اسلامى : 9 / 396 .\r\n( 2 ) - عرفان اسلامى : 9 / 397 .\r\n( 3 ) - عرفان اسلامى : 9 / 398 .\r\n","page_name":" 437 ","page_number":441},
  {"content":"\r\n\r\nنزد حضرت صادق آمدم اطاق از حاضران پر بود ، از اهل خراسان و شام و ديگر شهرها ، من براى نشستن جايى نيافتم ، امام صادق عليه السلام كه تكيه داده بود روى پا نشست و فرمود :\r\nاى شيعه آل محمد ! راستش اين است كه از ما نيست كسى كه هنگام خشم خوددار نباشد و با دوست خود خوش صحبتى نكند و با هم خُلق خود خوش خلقى نكند و با كسى كه با او رفيق است رفاقت نكند و هم جوار او هم جوار خود نباشد و خوشمزگى نكند با كسى كه با او خوشمزگى كند ، اى شيعه آل محمد ! تقوا پيشه كنيد « و لا حول ولا قوة الّا باللّه » « 1 » .\r\n\r\n417 - با پنج نفر همنشين مباش\r\nامام صادق عليه السلام از على بن الحسين عليهما السلام روايت مىكند كه به امام باقر عليه السلام فرمود :\r\nفرزندم ! با پنج كس همنشين مباش و گفتگو مكن و رفيق راه مشو ، من گفتم : پدر جان ! آن‌ها كيانند به من معرفى كن .\r\nفرمود : از همنشينى با دروغگو بپرهيز كه چون سراب است دور را به تو نزديك و نزديك را به تو دور مىكند ، از رفاقت با فاسق بپرهيز ؛ زيرا او تو را به يك خوراك يا كمتر از آن مىفروشد ، با بخيل رفاقت مكن ؛ زيرا او مال خود را به وقت سختى تو از تو دريغ كند ، با بىخرد دوستى نداشته باش ؛ زيرا مىخواهد به تو سود رساند ، ضرر مىرساند ، با كسى كه قطع رحم مىكند همنشين مباش ؛ زيرا من او را در سه جاى كتاب خدا ملعون يافتم سوره محمد 23 - 24 ، سوره رعد 25 ، سوره بقره 27 « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 9 / 398 .\r\n( 2 ) - عرفان اسلامى : 9 / 401 .\r\n","page_name":" 438 ","page_number":442},
  {"content":"\r\n\r\n\r\n418 - براى چه به اينجا آمدى ؟\r\nدر كتاب « الكافى » و « التهذيب » آمده است :\r\nمردى بر اميرالمؤمنين عليه السلام وارد شد و چند روزى در ميهمانى آن حضرت بزيست ، پس آن گاه براى محاكمه‌اى كه آن را با اميرالمؤمنين عليه السلام در ميان بنهاده بود در معيّت طرف دعوى به محضر قضا درآمد .\r\nحضرت امير عليه السلام چون او را در آن محضر يافت فرمود : آيا براى محاكمه اينجا آمده‌اى ؟\r\nمرد گفت : آرى ، حضرت امير عليه السلام فرمود : هم اكنون از ميهمانى من رخت بردار ؛ زيرا رسول خدا صلى الله عليه و آله از پذيرايى يكى از متخاصمان بدون آن ديگر نهى فرموده است :\r\nشايد محتاج به توضيح نباشد كه راندن مهمان براى شخص كريم تا چه اندازه دشوار و ناگوار است ، آن هم براى كريمى مانند اميرالمؤمنين عليه السلام كه فرمود :\r\nيك صاع طعام پيش برادران نهم دوستر دارم از آن كه بنده‌اى آزاد كنم .\r\nولى حرمت عدالت در قضا از نظر اسلام به درجه‌اى از اهميت است كه اميرالمؤمنين عليه السلام با چنين كرم و ميهمان دوستى ، ميهمان خود را چون يكى از دو طرف دعواست از خانهء خويش مىراند ؛ زيرا رعايت تساوى كامل ميان متداعيان از جمله اصولى است كه اميرالمؤمنين عليه السلام در تثبيت و تأكيد آن كوشش فراوان كرده است « 1 » .\r\n\r\n419 - آيا اين پيشامد را ناگوار داشتى ؟\r\nابن ابى الحديد در « شرح نهج البلاغة » اين گونه آورده است :\r\nمردى نزد عمر بن خطاب بر على عليه السلام اقامهء دعوا كرد در حالتى كه على عليه السلام نيز در مجلس حضور داشت .\r\n\r\n\r\n","description":"","footnote":"\r\n( 1 ) - عرفان اسلامى : 10 / 30 .\r\n","page_name":" 439 ","page_number":443},
  {"content":"\r\n\r\nدر اين هنگام عمر رو به على عليه السلام كرد و گفت : يا ابا الحسن ! برخيز دوشادوش مدّعى بنشين .\r\nعلى عليه السلام برخاست و در كنار مدّعى بنشست و طرفين دعوى ، دفاع و حجّت‌هاى خويش را تقرير كردند تا كار محاكمه به پايان رسيد و مدّعى از پى كار خود روان شد و على عليه السلام به جاى نخستين بازگشت .\r\nدر اين موقع عمر آثار خشمى در سيماى على عليه السلام ديد و براى كشف علّت گفت : آيا اين پيش‌آمد را ناگوار داشتى .\r\nعلى عليه السلام گفت : آرى .\r\nعمر موجب ناگوارى را بجست .\r\nعلى عليه السلام گفت : موجب ناگوارى آن بود كه تو مرا در حضور مدّعى با كُنيه خطاب كردى در صورتى كه حق آن بود كه مرا به نام مىخواندى و امتيازى ميان من و او قائل نمىشدى ! !\r\nعمر چون اين سخن بشنيد ، على عليه السلام را در آغوش كشيد و صورتش را بوسه‌باران كرد و گفت : پدرم به فداى شما كه خدا ما را در پرتو وجودتان هدايت فرمود و از ظلمت به نور آورد « 1 » .\r\n\r\n420 - آن قسمت مال شما و اين قسمت مال من\r\nپيامبر صلى الله عليه و آله مردى به نام ابن اللُّتْبيَّه از طايفه « ازْد » را به جمع‌آورى زكات فرستاد و چون آن مرد از مأموريت خود بازگشت مبلغى از اموال را كه همراه آورده بود تسليم پيغمبر صلى الله عليه و آله كرد و مبلغى را براى خود برداشت و گفت : آن قسمت مال شما و اين قسمت هديه‌اى\r\n\r\n\r\n","description":"","footnote":"\r\n( 1 ) - عرفان اسلامى : 10 / 31 .\r\n","page_name":" 440 ","page_number":444},
  {"content":"\r\n\r\nاست كه مردم به من اهدا كرده‌اند .\r\nپيغمبر صلى الله عليه و آله فرمود : چرا در خانهء پدر و مادرت ننشستى تا ببينى هديه برايت مىآورند يا نه ؟ !\r\nسپس به سخن برخاست و فرمود :\r\nچگونه است كه ما مردمانى را مأمور جمع‌آورى زكات مىسازيم پس مىگويند : اين قسمت مال شما و اين قسمت هديه‌اى است كه به ما اهدا شده ، چرا چنين مأمور در خانه پدر و مادرش نمىنشيند تا ببيند هديه برايش مىبرند يا نه .\r\nگاهى نفس انسانى در اثر جنبش و هيجان حرص و طمع دستخوش نوع خاصى از وسوسه مىشود كه تحت تأثير آن مىخواهد ميان گرفتن رشوه و رعايت جانب حق جمع كند ، در صورتى كه چنين امرى هيچگاه ميسّر نيست ؛ زيرا وقتى شخص پذيراى رشوه شد ديگر عقل او در اثر مداخله هواى نفس ، قدرت حكومت را از دست خواهد داد و قادر به تميز حق از باطل نخواهد بود ، چنان كه پيامبر صلى الله عليه و آله در مقام اشاره به همين حقيقت فرمود :\r\nاللَّهُمَّ لاتَجْعَلْ لِفاجِرٍ عَلَيَّ يَداً وَلا مِنَّةً .\r\nبار خدايا ! براى فاجرى حقى و منتى بر ذمّه من احراز مكن « 1 » .\r\n\r\n421 - پاكى عمل\r\nعاقبة بن يزيد كه در عصر مهدى عبّاسى عهده‌دار قضاى بغداد بود ، يك روز به هنگام ظهر نزد خليفه شد و تقاضا كرد كه ديگرى را به جاى او در منصب قضا بگمارد تا بىدرنگ صندوق اسناد و محفظهء مدارك مربوطه به ارباب دعوى و دفاع را به او تسليم كند .\r\nمهدى چون سخن او بشنيد ، پنداشت كه يكى از رجال دولت با وى به معارضه\r\n\r\n\r\n","description":"","footnote":"\r\n( 1 ) - عرفان اسلامى : 10 / 33 .\r\n","page_name":" 441 ","page_number":445},
  {"content":"\r\n\r\nبرخاسته و او را آزرده خاطر و خشمگين ساخته .\r\nاز اين‌رو علّت استعفايش را بخواست و گفت : اگر علّت آزردگيت اين است كه كسى با تو معارضه كرده بازگوى تا هم اكنون به تأديبش فرمان دهم ، قاضى گفت : چنين اتفاقى نيفتاده است .\r\nمهدى گفت : در اين صورت علت استعفا چيست ؟\r\nقاضى گفت : يك ماه پيش از اين ، دو تن از مراجعان در خصوص قضيّه‌اى دشوار به محضر قضا حاضر شدند و هر يك ادّله و شهودى بر صدق اظهارات خود در مورد نزاع اقامه كرد و حجّت‌ها آورد كه جاى تأمّل و درخور مطالعه و تحقيق بود .\r\nمن در برابر اين قضيهء دشوار فرو ماندم و چندين بار تجديد جلسه كردم و اميد داشتم كه آن قضيه را به اصلاح ميان طرفين پايان بخشم ، يا به وسيلهء تحقيق بيشترى حقيقت امر را دريابم .\r\nقضا را در اين ميان يكى از طرفين دعوى خبر يافته بود كه من رطب دوست دارم ، از اين‌رو براى جلب عواطف من در چنين موسم كه فصل نوبر رطب است ، مقدارى از بهترين قسم آن را كه من هرگز نظيرش را نديده بودم و حتّى براى خليفه نيز در چنين فصلى ميسور نيست فراهم ساخت و با پرداختن چند درهم رشوه ، دربان سراى را بر آن داشت كه طبق رطب را نزد من آورد ، در اين هنگام دربان طبق را در برابر من بر زمين نهاد و گفت : اين هديه فلان است ، من از مشاهدهء آن وضع سخت آزرده‌خاطر و خشمگين شدم ، چندان كه دربان را از خدمت براندم و ظرف رطب را به آورندهء آن بازگرداندم ولى روز ديگر چون متداعيان محضر قضا در آمدند نتوانستم آن دو را به يك چشم بنگرم و در دل خود به يك منزلت قرار دهم ؛ زيرا طبق رطب ، هر چند كه من آن را مسترد داشته بودم اثر خود را در نفس من باقى گذاشته بود .\r\nاكنون بينديش تا اگر آن را پذيرفته بودم و كام خويش را با آن شيرين ساخته بودم حال\r\n\r\n","description":"","footnote":"","page_name":" 442 ","page_number":446},
  {"content":"\r\n\r\nمن بر چه منوال بود ؟ !\r\nسپس قاضى با لحنى حاكى از خشم و تأثّر گفت : در چنين روزگارى كه خلق آن بر اين گونه دستخوش فساد شده‌اند من بر دين خود مىترسم و بيم آن دارم كه از سر غفلت به دام حيلهء ايشان در افتم و نقد ايمان و سرمايهء تقواى خود را بر سر كار قضا نهم .\r\nآن گاه قاضى از سر تضرّع گفت : مرا از بند اين مسئوليت برهان كه خداى تو را از هر بند برهاند و از ادامهء اين خدمت معذور دار كه خداى عذرهاى تو را بپذيرد « 1 » .\r\n\r\n422 - عاقلى در لباس ديوانگان\r\nبهلول آن داناى آگاه و حكيم بزرگ چون از طرف هارون عباسى به منصب قضا دعوت شد و وى را براى پذيرفتن اين شغل خطير در فشار قرار داد ناگزير خود را به ديوانگى زد و بر نى پاره‌اى سوار شد تا كودكان در پى او افتادند .\r\nمصادف با همين ايام مردى قسم ياد كرده بود كه ازدواج نكند مگر آن كه با نخستين كسى كه در راه ببيند در اين باره مشورت نمايد . اتفاقاً نخستين كسى كه در راه با او مواجه شد همان خردمند ديوانه‌نما بود .\r\nمرد به حكم سوگندى كه ياد كرده بود قضيهء خود را با او در ميان نهاد نظرش را در كار خويش بخواست ، خردمند ديوانه‌نما گفت : اگر دوشيزه‌اى را به همسرى بر گزينى سراسر سود است و هيچ گونه زيانى ببار نخواهد آورد و اگر بيوه‌اى را اختيار كنى نيمى سود و نيمى زيان است ، لكن اگر زن بچّه‌دارى به همسرى بردارى سراسر زيان است و هيچ گونه سودى در بر نخواهد داشت .\r\nآن گاه مركب چوبين را به جنبش آورد و گفت : از سر راه اسب من به يك سو شو كه لگد\r\n\r\n\r\n","description":"","footnote":"\r\n( 1 ) - عرفان اسلامى : 10 / 34 .\r\n","page_name":" 443 ","page_number":447},
  {"content":"\r\n\r\nبر تو ننوازد .\r\nمرد از مقايسه آن گفتار حكيمانه با رفتار جنون‌آميز در حيرت شد و از داستان او جويا گشت .\r\nخردمند ديوانه نما گفت : اين گروه مىخواستند تا دين مرا تباه كنند امّا من تباهى عقل خويش را بهانه كردم تا دين خود را محفوظ دارم « 1 » .\r\n\r\n423 - سلامت دين\r\nخليفهء دوم ، عمرو بن العاص حاكم مصر را فرمان داد تا كعب بن ضنّه را به مقام قضاى آن سامان بگمارد ، حاكم مصر چون فرمان خليفه را دريافت كرد عين نامه را نزد كعب فرستاد .\r\nكعب چون از مضمون نامه آگاه شد گفت : به خدا قسم ! كسى كه خداى او را از جاهليت و مهالك نجات بخشيده هرگز دوباره خويش را به آن ورطه در نمىافكند ، سپس با كمال صراحت اقتراح خليفه را ردّ كرد « 2 » .\r\n\r\n424 - اين مرد ديوانه است\r\nقاسم بن وليد هَمْدانى چون از طرف يوسف بن عمر حاكم عصر و ناحيه خود به قضا فرا خوانده شد ، چاره‌اى جز اظهار جنون نديد و براى فرار از اين مسؤوليت در ميان كوى و برزن موى ريش خود را يك سر بكند و روغن در چشمان خود ريخت و در چنين وضع و حالت نزد حاكم شد ، حاكم چون موضوع را بديد گفت : اين مرد ديوانه است و در خور\r\n\r\n\r\n","description":"","footnote":"\r\n( 1 ) - عرفان اسلامى : 10 / 37 .\r\n( 2 ) - عرفان اسلامى : 10 / 38 .\r\n","page_name":" 444 ","page_number":448},
  {"content":"\r\n\r\nمقام قضا نيست ، سپس فرمان داد تا او را از حضور برانند ! « 1 »\r\n\r\n425 - تا چند ياراى شنا كردن دارد ؟\r\nوقتى حاكم عراق ابو قلابه را براى تصدّى كرسى قضاى بغداد فرا خواند ، ابو قلابه دعوت حاكم را نپذيرفت و در پنهانى به سرزمين شام گريخت .\r\nقضا را در همان ايام قاضى شام از منصب خويش معزول شد و چون ابوقلابه از اين داستان خبر يافت احساس خطر كرد و از شام متوارى شد و هم چنان در بيابان‌ها سرگردان بود تا به سرزمين يمامه درآمد و روزگارى دراز ، خويش را از انظار پوشيده داشت تا اوضاع دگرگون شد و خاطرش از خطر بياسود و بار ديگر آهنگ عراق كرد .\r\nيكى از دوستان گفت : چه بودى اگر منصب قضاى مسلمانان را مىپذيرفتى تا عدالت را در ميان ايشان به كار مىبستى و از اين رهگذر اجر و ثواب مىاندوختى ، ابوقلابه گفت :\r\nچون شناورى به دريا درافتد تا چند ياراى شنا كردن دارد « 2 » .\r\n\r\n426 - فرزندم هلاك شد\r\nعبدالرحمان بن حُجْيره به سال هفتادم هجرى به كرسى قضاى مصر بنشست چون پدرش از اين انتصاب خبر يافت گفت :\r\n [ إِنَّا لِلَّهِ وَ إِنَّا إِلَيْهِ راجِعُونَ 
  ]  .\r\nما مملوك خداييم و يقيناً به سوى او بازمىگرديم .\r\nفرزندم هلاك شد و خلق را نيز به مهلكه افكند « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 10 / 38 .\r\n( 2 ) - عرفان اسلامى : 10 / 38 .\r\n( 3 ) - عرفان اسلامى : 10 / 39 .\r\n","page_name":" 445 ","page_number":449},
  {"content":"\r\n\r\n\r\n427 - دين خود را فروخته‌ام\r\nقاضى شريك در روزگار مهدى عباسى به اصرار او منصب قضا را پذيرفت ، نوبتى چند براى مطالبه ماهانه خود با صرّاف شهر سخت‌گيرى كرد ، صرّاف گفت : تو در مقابل اين نقدينه قماش نفروخته‌اى كه چنين سخت مىگيرى .\r\nشريك گفت : اى مردم ! قسم به خدا كالايى گران بهاتر از قماش فروخته‌ام ، اى مرد ! من در برابر اين نقدينه دين خود را فروخته‌ام ! ! « 1 »\r\n\r\n428 - كدام عمل بالاتر است ؟\r\nمردى مهار دابّه رسول خدا صلى الله عليه و آله را گرفت و گفت : اى رسول خدا ! كدام عمل بالاتر است ؟ حضرت فرمود : خوراندن غذا و دستگيرى از مستمندان و دردمندان و بيچارگان و سخن پاكيزه گفتن « 2 » .\r\n\r\n429 - زينت ما باشيد\r\nسليمان بن مهران مىگويد : بر حضرت صادق عليه السلام وارد شدم عده‌اى شيعه نزد آن حضرت بودند . شنيدم فرمود : زينت ما باشيد و موجب وهن ما نگرديد .\r\nبا مردم سخن خوب بگوييد ، زبان را حفظ كنيد و زبان را از زيادى سخن و كلام قبيح نگهداريد « 3 » .\r\n\r\n430 - كداميك بهتر است ؟\r\nدر روايت مهمّى آمده :\r\n\r\n\r\n","description":"","footnote":"\r\n( 1 ) - عرفان اسلامى : 10 / 39 .\r\n( 2 ) - عرفان اسلامى : 10 / 39 .\r\n( 3 ) - عرفان اسلامى : 10 / 42 .\r\n","page_name":" 446 ","page_number":450},
  {"content":"\r\n\r\nاز حضرت سجّاد عليه السلام پرسيدند : كداميك از سكوت و كلام بهتر است ؟ حضرت فرمود :\r\nهر كدام را آفاتى است . وقتى هر دو از آفت سالم باشند گفتار از سكوت بهتر است .\r\nعرضه داشتند : چگونه ؟ فرمود : خداى عزوجل انبيا و اوصيا را به سكوت نفرستاد ، بلكه آمدند تا بگويند ، بهشت معلول سكوت نيست ، ولايت حق محصول سكوت نمىباشد ، با سكوت رهايى از جهنم معنا ندارد ، بلكه بهشت و آزادى از عذاب و كسب ولايت حق به سخن است « 1 » .\r\n\r\n431 - داستانى عجيب از انسانى عجيب\r\nاز ابوالقاسم قشيرى نقل شده :\r\nدر باديه زنى را تنها ديدم . گفتم : كيستى ؟ جواب داد :\r\n [ وَ قُلْ سَلامٌ فَسَوْفَ يَعْلَمُونَ 
  ]  .\r\nبنابراين از آنان روى بگردان و سلام جدايى [ را به آنان 
  ] بگو ، پس [ سرانجام شقاوت بار خود و نتيجه كفر و عنادشان را 
  ] خواهند دانست .\r\nاز قرائت آيه فهميدم كه مىگويد : اول سلام كن سپس سؤال كن كه سلام علامت ادب و وظيفه وارد بر مورود است .\r\nبه او سلام كردم و گفتم : در اين بيابان آن هم با تن تنها چه مىكنى ؟ پاسخ داد :\r\n [ مَنْ يَهْدِ اللَّهُ فَما لَهُ مِنْ مُضِلٍّ 
  ]  .\r\nو هر كه را خدا هدايت كند ، او را هيچ گمراه‌كننده‌اى نخواهد بود .\r\nاز آيهء شريفه دانستم راه را گم كرده ولى براى يافتن مقصد به حضرت حق جلّ و علا اميدوار است .\r\n\r\n\r\n","description":"","footnote":"\r\n( 1 ) - عرفان اسلامى : 10 / 44 .\r\n","page_name":" 447 ","page_number":451},
  {"content":"\r\n\r\nگفتم : جنّى يا آدم ؟ جواب داد :\r\n [ يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ 
  ]  .\r\nاى فرزندان آدم ! [ هنگام هر نماز و 
  ] در هر مسجدى ، آرايش و زينتِ [ مادى و معنوى خود را متناسب با آن عمل و مكان 
  ] همراه خود برگيريد .\r\nاز قرائت اين آيه درك كردم كه از آدميان است .\r\nگفتم : از كجا مىآيى ؟ پاسخ داد :\r\n [ يُنادَوْنَ مِنْ مَكانٍ بَعِيدٍ 
  ]  .\r\nاينانند كه [ گويى 
  ] از جايى دور ندايشان مىدهند .\r\nاز خواندن اين آيه پى بردم كه از راه دور مىآيد .\r\nگفتم : كجا مىروى ؟ جواب داد :\r\n [ وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا 
  ]  .\r\nو خدا را حقّى ثابت و لازم بر عهدهء مردم است كه [ براى اداى مناسك حج 
  ] آهنگ آن خانه كنند ، [ البته 
  ] كسانى كه [ از جهت سلامت جسمى و توانمندى مالى و باز بودن مسير 
  ] بتوانند به سوى آن راه يابند .\r\nفهميدم قصد خانه خدا دارد .\r\nگفتم : چند روز است حركت كرده‌اى ؟ پاسخ داد :\r\n [ وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ 
  ]  .\r\nهمانا ما آسمان ها و زمين و آنچه را ميان آن‌هاست در شش روز آفريديم ، و هيچ رنج و درماندگى به ما نرسيد .\r\nفهميدم شش روز است از شهر خود حركت كرده و به سوى مكه معظّمه مىرود .\r\nپرسيدم : غذا خورده‌اى ؟ جواب داد :\r\n [ وَ ما جَعَلْناهُمْ جَسَداً لا يَأْكُلُونَ الطَّعامَ 
  ]  .\r\n\r\n","description":"","footnote":"","page_name":" 448 ","page_number":452},
  {"content":"\r\n\r\nو آنان را جسدهايى كه غذا نخورند قرار نداديم ، و جاويدان هم نبودند [ كه از دنيا نروند . 
  ] .\r\nپى بردم كه در اين چند روز غذا نخورده است .\r\nبه او گفتم : عجله كن تا تو را به قافله برسانم جواب داد :\r\n [ لا يُكَلِّفُ اللَّهُ نَفْساً إِلَّا وُسْعَها 
  ]  .\r\nخدا هيچ كس را جز به اندازهء توانايىاش تكليف نمىكند .\r\nفهميدم كه به اندازهء من در مسئلهء حركت و تندروى قدرت ندارد .\r\nبه او گفتم : بر مركب من در رديف من سوار شو تا به مقصد برويم پاسخ داد :\r\n [ لَوْ كانَ فِيهِما آلِهَةٌ إِلَّا اللَّهُ لَفَسَدَتا 
  ]  .\r\nاگر در آسمان و زمين معبودانى جز خدا بود بىترديد آن دو تباه مىشد .\r\nمعلومم شد كه تماس بدن زن و مرد در يك مركب يا يك خانه يا يك محل موجب فساد است ، به همين خاطر از مركب پياده شدم .\r\nبه او گفتم : شما به تنهايى بر مركب سوار شو .\r\nچون بر مركب قرار گرفت گفت :\r\n [ سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ 
  ]  .\r\nمنزّه [ از هر عيب و نقصى 
  ] است كسى كه اين [ وسايل سوارى 
  ] را براى ما مسخّر و رام كرد ، در حالى كه ما را قدرت مسخّر كردن آن‌ها نبود .\r\nچون اين آيه را قرائت كرد فهميدم در مقام شكر حق برآمده و از عنايت خداوند عزيز ، سخت خوشحال است .\r\nوقتى به قافله رسيديم گفتم : در اين قافله آشنايى دارى جواب داد :\r\n [ وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ 
  ]  .\r\nو محمّد جز فرستاده‌اى از سوى خدا كه پيش از او هم فرستادگانى [ آمده و 
  ] گذشته‌اند .\r\n [ يا يَحْيى خُذِ الْكِتابَ بِقُوَّةٍ 
  ]  .\r\n\r\n","description":"","footnote":"","page_name":" 449 ","page_number":453},
  {"content":"\r\n\r\nاى يحيى ! كتاب را به قوت و نيرومندى بگير .\r\n [ يا مُوسى إِنِّي أَنَا اللَّهُ 
  ]  .\r\nاى موسى ! يقيناً منم خدا پروردگار جهانيان .\r\n [ يا داوُدُ إِنَّا جَعَلْناكَ خَلِيفَةً فِي الْأَرْضِ 
  ]  .\r\n[ و گفتيم : 
  ] اى داود ! همانا تو را در زمين جانشين [ و نمايندهء خود 
  ] قرار داديم .\r\nاز قرائت اين چهار آيه دانستم چهار آشنا به نام‌هاى محمد و يحيى و موسى و داود در قافله دارد .\r\nچون آن چهار نفر نزديك آمدند ، اين آيه را خواند :\r\n [ الْمالُ وَ الْبَنُونَ زِينَةُ الْحَياةِ الدُّنْيا 
  ]  .\r\nمال و فرزندان ، آرايش و زيور زندگى دنيا هستند .\r\nفهميدم اين چهار نفر پسران اويند .\r\nبه آنان گفت :\r\n [ يا أَبَتِ اسْتَأْجِرْهُ إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ 
  ]  .\r\nاى پدر ! او را استخدام كن ؛ زيرا بهترين كسى كه استخدام مىكنى آن كسى است كه نيرومند و امين باشد [ و او داراى اين صفات است . 
  ]\r\nاز قرائت اين آيه فهميدم به فرزندانش مىگويد : به اين مرد زحمت كشيدهء امين مزد بدهيد .\r\nچون فرزندانش به من مقدارى درهم و دينار دادند و او حس كرد كم است اين آيه را خواند :\r\n [ وَ اللَّهُ يُضاعِفُ لِمَنْ يَشاءُ 
  ]  .\r\nو خدا براى هر كه بخواهد چند برابر مىكند .\r\nيعنى به مزد او اضافه كنيد .\r\n\r\n","description":"","footnote":"","page_name":" 450 ","page_number":454},
  {"content":"\r\n\r\nاز وضع آن زن ، سخت به تعجّب آمده بودم . به فرزندانش گفتم : اين زن با كمال كه نمونهء او را نديده بودم و نشنيده بودم كيست ؟ جواب دادند : اى مرد ! اين زن حضرت فضّه خادمه حضرت زهرا عليها السلام است كه بيست سال است خارج از قرآن سخن نگفته است ! !\r\nآرى ، قرآن ، احسن سخن و احسن قصص و احسن قانون است كه هر كس در تمام امور زندگى هماهنگ با اين كتاب باشد داراى احسن قول و احسن عمل و احسن اخلاق و احسن اجر و مزد است « 1 » .\r\n\r\n432 - درياى تعجّب\r\nبا كمال تأسف بسيارى از شعرا كه از نظر هنر شعرى بسيار عالى بودند ، مغز خدا دادهء خود را بجاى اين كه صرف معارف بلند الهى و حكمت‌هاى خداوندى كنند ، صرف مدح شاهان و اميران و دبيران و وزيرانى كردند كه يا از بزرگ‌ترين ستمكاران و ظالمان تاريخ بودند و يا نوكر و برده و دست نشاندهء ظالمان روى زمين بودند .\r\nمداحىهايى كه براى شاهان قاجار شده براى هيچ پيغمبر و امامى نشده است .\r\nاينان در اشعار خود آنان را سايهء خدا ، مالك رقاب خلق ، موجود عدالت‌گستر ، خليفهء الهى ، موجود ما فوق موجودات ، اسلام پناه و . . . به حساب كشيدند و از اين طريق بر غرور و كبرشان افزودند و ملّت و مملكتى را به خاك سياه نشاندند ، در حالى كه آنان يا سايهء شيطان يا خود شيطان بودند و با كمال ذلت بردهء نفس خويش و ظلم‌گستر و خليفهء ابليس و مادون حيوان و مخرّب دين خدا به حساب مىآمدند كه عمل و كردارشان جز اين عنوان‌هاى منفى را به دنبال نمىكشيد !\r\n\r\n\r\n","description":"","footnote":"\r\n( 1 ) - عرفان اسلامى : 10 / 48 .\r\n","page_name":" 451 ","page_number":455},
  {"content":"\r\n\r\nلازم است براى نمونه ، مدح يكى از شاهان را كه در ستمكارى دست كمى از اسطوره‌هاى ظلم و ستم نداشته از قول يكى از شاعران كه در شعر مقام برجسته‌اى داشته ، بيايد تا ببينيد مغزهاى فعّال و اصيل چه بى جا و بىمورد صرف شده است .\r\nراستى ، انسان در برابر اين همه ذلت و پستى از يك شاعر برجسته به درياى تعجّب غرق مىگردد ! !\r\n اى كه قباى سلطنت بر قد توست در جهان * سكه به نام خود بزن خطبه به نام خود بخوان\r\nملك تن و روان تويى تاج سر كيان تويى * خسرو خسروان تويى افسر و افسر كيان\r\nجان جهان وجود تو بحر خجل ز جود تو * در نفس حسود تو تفته آتش دخان\r\nشاه جهان جلال دين صاحب افسر و نگين * در خور ملك مصر و چين خسرو عادل جهان \r\n شاه شجاع تاجور قبله نصرت و ظفر * كرده به سوى او نظر دولت و بخت هر زمان\r\nفرق عدو شكافتى پنجهء خصم تافتى * همچو مسيح يافتى دولت و عمر جاودان\r\nتيغ تو هم چو لاله شد اشك عدو چو ژاله شد * زان كه به تو حواله شد نصرت صاحب الزمان\r\nحصن جلال تو حصين پهلوى ملك تو ثمين * خاتم جم تو را نگين تخت كيان تو را مكان \r\nدر هر بيت اين قصيده دقت كنيد ، سراسر دروغ و چاپلوسى و تملّق است و كلمه‌اى از\r\n\r\n","description":"","footnote":"","page_name":" 452 ","page_number":456},
  {"content":"\r\n\r\nاين مدح ، زيبندهء آن شاه ممدوح نيست ، مطالب قصيده سراسر بوى شرك و كفر و نفاق دارد و گاهى مسائلى در آن است كه تنها در خور حضرت حقّ است و بس .\r\nرسول اسلام صلى الله عليه و آله فرمود :\r\nاذا رأَيتُم الْمَدّاحِينَ فَاحْثوا فى وُجوهِهِمُ التُّرابَ .\r\nچون ستايشگران را ديديد ، خاك بر صورتشان بپاشيد « 1 » .\r\n\r\n433 - خدايا تو داناترى\r\nعده‌اى در برابر اميرالمؤمنين عليه السلام حضرت را مدح كردند ، امام عليه السلام به پيشگاه حق عرضه داشتند :\r\nخدايا ! تو از من بر من داناترى و من از آنان بر خود آگاه‌ترم ، خدايا ! مرا به آنچه بر من گمان دارند بهتر قرار ده و از آنچه از من نمىدانند بر من ببخش « 2 » .\r\n\r\n434 - با هم به ستيز برنخيزيد\r\nعدم پذيرش حق نوعى از تكبّر است و مراء و جدال مستلزم چنين حالتى است .\r\nاز ابى دردا و واثله و انس روايت شده :\r\nروزى پيامبر اسلام صلى الله عليه و آله بر ما وارد شد ، در حالى كه ما راجع به يكى از مسائل دينى سرگرم بحث و مجادله و ستيزه‌جويى بوديم .\r\nرسول خدا صلى الله عليه و آله چنان خشمگين شد كه شدّت خشم او براى ما بىسابقه بود ، سپس فرمود :\r\nملّت‌هايى پيش از شما به علّت جدال و ستيزه‌جويى گرفتار انحطاط و نابودى شدند ، از\r\n\r\n\r\n","description":"","footnote":"\r\n( 1 ) - عرفان اسلامى : 10 / 72 .\r\n( 2 ) - عرفان اسلامى : 10 / 75 .\r\n","page_name":" 453 ","page_number":457},
  {"content":"\r\n\r\nاين عمل دست برداريد ؛ زيرا يك فرد با ايمان با كسى به جدال و ستيزه‌جويى برنمىخيزد ، ستيزه‌جويى نكنيد ، چون ستيزه‌جو سخت زيانكار است ، جدال را كنار بگذاريد ؛ زيرا من در روز قيامت از ستيزه‌گر شفاعت و وساطت نمىكنم .\r\nبا هم به ستيز برنخيزيد ، چون من براى كسى كه از جدال گرچه حق با اوست دست بردارد سه خانه در بوستان‌هاى بهشت ضمانت مىكنم ، از مراء و جدال دست برداريد ؛ زيرا نخستين كارى كه خداى من پس از منع از بت‌پرستى مرا از آن نهى فرموده ستيزه‌جويى با مردم است « 1 » .\r\n\r\n435 - چه كسى با من پيمان مىبندد\r\nيكى از انبيا به كسانى كه با او مصاحبت داشتند فرمود :\r\nچه كسى با من پيمان مىبندد كه خشمگين نشود ، تا بدين وسيله از لحاظ مقام و مرتبت نبوت با من هم طراز گردد و پس از من جانشينم باشد ؟\r\nيكى از جوانان مجلس گفت : من چنين تعهدى را قبول مىكنم ، سپس آن پيامبر سخن و پيشنهاد خود را تكرار كرد ، باز هم آن جوان گفت : من اين مسؤوليّت انسانى را به عهده مىگيرم و او عملًا نسبت به تعهدش وفادار ماند ، وقتى آن پيامبر از دنيا رفت ، جوان مذكور به مقام و مرتبت او نايل شد و آن جوان همان ذوالكفل نبى است كه متكفل و متعهد شد غضب نكند و به تعهدش نيز وفادار ماند « 2 » .\r\n\r\n436 - قهر و جدايى\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - عرفان اسلامى : 10 / 91 .\r\n( 2 ) - عرفان اسلامى : 10 / 94 .\r\n","page_name":" 454 ","page_number":458},
  {"content":"\r\n\r\nهيچ وقت دو فرد مسلمان از هم قهر و دورى نمىكنند مگر آن كه يكى از آن‌ها مستوجب برائت و بيزارى از خداوند و مستحق لعنت اوست و گاهى هر دو مستحق چنين كيفرى هستند .\r\nراوى عرض كرد : اين يكى كه قهر كرد و در قطع رابطه پيش قدم شد ظالم و متجاوز است ، پس بنابراين به چه دليل آن ديگرى كه مظلوم است بايد كيفر ببيند ؟ ! فرمود :\r\nچون او برادرش را به ارتباط و آشتى دعوت نكرد و از سخنش چشم پوشى ننمود ، از پدرم شنيدم كه مىفرمود : اگر دو فرد با هم درگير شوند و با هم به نزاع برخيزند و يكى از آن‌ها به ديگرى چشم زخمى وارد سازد بايد مظلوم به رفيق خود بازگردد و به او بگويد :\r\nبرادر من به تو ستم كردم و مرا عفو كن ، تا بدين وسيلهء خلأ قهر و قطع رابطه ميان او و رفيقش جبران گردد ؛ زيرا خداوند متعال داور عادل و دادگسترى است كه حق مظلوم را از ظالم مىستاند « 1 » .\r\n\r\n437 - واى بر من كه نابود شدم\r\nابو بصير از امام صادق عليه السلام روايت كرده :\r\nتا آن وقتى كه دو فرد مسلمان از هم دورى مىجويند شيطان همواره خرسند و شادمان است و وقتى به هم مىرسند و دوستى خود را تجديد مىكنند زانوهاى شيطان سست مىگردد به گونه‌اى كه نمىتواند در جايى قرار بگيرد و رگ و پيوندش از هم گسيخته مىشود و فرياد مىزند : واى بر من كه نابود شدم « 2 » .\r\n\r\n438 - شيطان هم از او استقبال نمىكند\r\nمفضل بن عمر از امام صادق عليه السلام روايت كرده كه فرمود :\r\n\r\n\r\n","description":"","footnote":"\r\n( 1 ) - عرفان اسلامى : 10 / 97 .\r\n( 2 ) - عرفان اسلامى : 10 / 97 .\r\n","page_name":" 455 ","page_number":459},
  {"content":"\r\n\r\nاگر كسى راجع به مؤمن مطالبى را بازگو كند كه بدان وسيلهء آبروى او را از ميان ببرد و حيثيت او را لكه دار سازد تا آن كه از ديدگاه مردم سقوط كند ، خداوند متعال وى را از حدود مرزهاى ولايت و دوستى خود بيرون مىراند و در حوزهء ولايت و دوستى شيطان وارد مىسازد و شيطان هم از او استقبال نمىكند « 1 » .\r\n\r\n439 - مقامى از مقامات اوليا\r\nمولا محمد تقى بن مقصود على مجلسى از اعاظم علما و داراى كرامات و خوارق عادات بوده است و استجابت دعايش دربارهء فرزندش ملا محمد باقر مجلسى كه در تاريخ بشر موجودى كم‌نظير بوده مشهور آفاق است .\r\nمرحوم ميرزا محمد تنكابنى مىنويسد :\r\nشيخ اسداللّه كاظمينى در مقدمهء « مقابيس » نوشته است :\r\nآن بزرگوار را كرامات باهره است ، آن گاه شرح حالى از خود ايشان حكايت مىكند كه در شرح فقيه فرموده است و حاصلش اين كه :\r\nچون خداوند مهربان توفيق زيارت حضرت اميرالمؤمنين عليه السلام را به من عنايت فرمود ، از بركات آن حضرت مكاشفات بسيارى مرا روى داد كه عقول ضعيفه را تحمّل آن نيست و اگر بخواهم توضيح دهم بايد بگويم : بين خواب و بيدارى بود ، ناگاه ديدم كه در سامرّا هستم و بارگاه عسگريين در نهايت عظمت و زينت است و بر روى قبر عسگريين عليهما السلام پارچهء سبزى از پارچه‌هاى بهشتى انداخته شده بود كه در دنيا مثل آن را نديده بودم ، در آن حال مولايم حضرت صاحب‌الامر را ديدم كه روى بر جانب در نشسته و بر قبر تكيه زده است ، پس چون چشمم بر آن حضرت افتاد با صداى بلند ، مانند مدّاحان به خواندن\r\n\r\n\r\n","description":"","footnote":"\r\n( 1 ) - عرفان اسلامى : 10 / 98 .\r\n","page_name":" 456 ","page_number":460},
  {"content":"\r\n\r\nزيارت جامعه شروع كردم ، چون تمام كردم آن حضرت فرمود : خوب زيارتى است ، عرض كردم مولاى من ! جانم به فدايت ، زيارت جدّ شماست و اشاره به سوى قبر كردم ، آن حضرت فرمود : بلى داخل شو ، چون داخل شدم نزديك در ايستادم ، حضرت فرمود :\r\nپيش بيا ، عرضه داشتم : ترس آن دارم كه ترك ادب شود و به خاطر ترك ادب كافر شوم ! ! آن جناب فرمود : چون ما اذن دهيم ترك ادب نيست ، پس اندكى پيش رفتم در حالى كه از شدت ترس و هيبت بر خود مىلرزيدم .\r\nباز آن جناب فرمود : پيش بيا و من پيش رفتم تا نزديك آن حضرت رسيدم . فرمود :\r\nبنشين . عرض كردم : مىترسم ، فرمود : مترس بنشين ، من هم چون غلامى كه در مقابل مولايش بنشيند نشستم ، آن بزرگوار فرمود : راحت باش و چهار زانو بنشين كه تو زحمت كشيده‌اى و پياده و پاى برهنه آمده‌اى و بالجمله از آن جناب نسبت به اين بنده الطاف عظيمه و مكالمات لطيفه واقع شد كه اكثر آن را فراموش نمودم ، چون از آن حالت به خود آمدم همان روز اسباب زيارت و تشرّف به سامرّا فراهم شد با آن كه مدّتى بود كه راه مسدود بود ، پس من با پاى برهنه و پياده به زيارت آن جناب مشرف شدم و شبى در روضهء مقدّسه مكرر زيارت جامعه را خواندم و در اثناى راه كرامت‌هاى عظيمه و معجزات غريبه ظاهر شد ! !\r\nراستى ، مگر بدون اداى واجبات و به خصوص ترك محرّمات و منهاى تزكيه نفس و تجليه وجود ، مىتوان به مقام قرب رسيد و شيرينى وصال را چشيد ؟ « 1 »\r\n\r\n440 - دم عيسوى اوليا\r\nفاضل تنكابنى مىگويد :\r\n\r\n\r\n","description":"","footnote":"\r\n( 1 ) - عرفان اسلامى : 10 / 115 .\r\n","page_name":" 457 ","page_number":461},
  {"content":"\r\n\r\nدر ابتداى امر كه هنوز آخوند ملا محمد تقى مجلسى شهرت كافى نداشت ، شخصى از ارادتمندان آن جناب نزد ايشان شكايت برد كه من همسايهء بدى دارم و از سوء خلق او به تنگ آمده‌ام ، شب‌ها دوستان نااهل خود را جمع كرده و تا صبح به شراب‌خوارى و لهو و لعب مشغول‌اند و آسايش مرا سلب كرده‌اند ، اگر ممكن است در اين زمينه علاجى كنيد ، ايشان فرمودند : امشب همهء آنان را به خانه‌ات به ميهمانى دعوت كن ، من نيز مىآيم شايد خداى تعالى بدين وسيله او را هدايت فرمايد .\r\nآن مرد ايشان را به مهمانى خواست ، همسايه‌اش كه سردستهء اشرار و اوباش بود گفت :\r\nچه شد كه تو نيز به جرگهء ما و حلقهء ما درآمدى ؟ گفت : فعلًا چنين پيش آمده ، آنان از دعوتش به گرمى استقبال كردند ، پس آن شخص ، آخوند ملا محمد تقى را خبر كرد و آخوند پيش از همهء آنان به خانهء آن شخص رفت و در گوشه‌اى قرار گرفت !\r\nهمين كه سردستهء اوباش با دوستانش وارد شد و چشمش به آخوند افتاد كه در گوشه‌اى نشسته ناراحت شد ، چرا كه آخوند هم مسلك آنان نبود و وجودش باعث منغص شدن عيش آنان مىشد ، اما به حكم اجبار با دوستانش نشستند و براى اين كه آخوند را از آن مجلس براند سر صحبت را اين چنين باز كرد و گفت : راهى كه شما در پيش گرفته‌ايد بهتر است يا شيوه‌اى كه ما داريم ؟\r\nآخوند فرمود : براى روشن شدن اين مطلب بايد هر كدام خواص و لوازم كار خود را بيان كنيم تا ببينيم كدام يك از اين دو بهتر و خوش‌تر است ؟\r\nسردستهء اشرار گفت : انصاف دادى و سخن به حقّى گفتى ، يكى از اوصاف ما اين است كه چون ما نمك كسى را خورديم به اصطلاح نمكدان نمىشكنيم و به صاحب نمك خيانت نمىنماييم ، آخوند فرمود : اين چنين كه مىگويى نيست و من حرف تو را به هيچ وجه قبول ندارم كه شما اين چنين هستيد . آن شخص گفت : انكار شما بىمورد است ؛ زيرا اين امر از مسلّمات اين طايفه است ، آخوند فرمود : اگر چنين است من از شما مىپرسم آيا\r\n\r\n","description":"","footnote":"","page_name":" 458 ","page_number":462},
  {"content":"\r\n\r\nشما هرگز نمك خدا را خورده‌ايد ؟ !\r\nآن شخص چون اين سخن بشنيد سر به زير انداخت و پس از اندكى از مجلس برخاست و با همراهانش بيرون رفت .\r\nصاحب خانه به آخوند عرض كرد : كار بدتر شد ؛ زيرا اينان به قهر از خانهء من رفتند ، آن جناب فرمود : فعلًا كه كار به اينجا كشيد ، صبر كن ببينيم در آينده چه مىشود ؟\r\nچون صبح شد رئيس اشرار به در خانهء ملا محمّد تقى مجلسى آمد و با دنيايى عجز و التهاب و لابه و ناله عرضه داشت : سخن ديشب شما سخت در من اثر گذاشت و خواب از چشمم ربود ، اكنون توبه‌كارم ، غسل كرده و به خدمت آمده‌ام تا شرايع دين را به من بياموزى و پس از آن از مخلصان حقّ و هدايت‌يافتگان به راه خدا گرديد « 1 » .\r\n\r\n441 - داستانى عجيب از اوليا\r\nدر سال هزار و سيصد و پنجاه شمسى در ايام ولادت مولا امام عصر عجّل اللّه تعالى فرجه الشريف در شهر همدان جهت تبليغ دين دعوت شدم . در آن زمان بيش از بيست و شش بهار از عمرم نگذشته بود ، جذبهء مهمى كه مرا به آن شهر كشاند وجود مبارك مردى چون حضرت آيت اللّه آخوند ملاعلى معصومى كه به حقيقت از اولياى الهى بود ، او در آن شهر منشأ آثار بسيار مهمى از قبيل مسجد ، كتابخانه ، مدرسهء علوم دينيه ، درمانگاه ، بيمارستان ، صندوق قرض‌الحسنه و دارالايتام بود و وجودش براى مردم آن ناحيه شمعى پرفروغ در راه هدايت الهى مىنمود و در جنب مدارس علميهء آن جناب ، صدها محصل علوم دينى به كمالات علمى و اخلاقى رسيدند كه هر كدام به هر ناحيه كه رفتند منشأ بركات شدند ، آن مرد بزرگ به سال هزار و سيصد و پنجاه و هفت به جوار رحمت حقّ\r\n\r\n\r\n","description":"","footnote":"\r\n( 1 ) - عرفان اسلامى : 10 / 117 .\r\n","page_name":" 459 ","page_number":463},
  {"content":"\r\n\r\nشتافت و سراسر آن نواحى را از وجود مقدسش محروم كرد رحمة اللّه عليه رحمة واسعة .\r\nدر همان سال كه در آن شهر منبر مىرفتم براى دست‌بوسى و زيارتش رفتم . آن حضرت اجازهء علمى و روايى مفصّلى كتباً و شفاهاً به من مرحمت فرمود و اين مسئله براى من كه فاقد هر نوع صلاحيّت بوده و هستم جز عنايت و رحمت الهى چيزى نبود .\r\nآن مرد بزرگ در هر مجلسى كه از اهل علم و غير اهل علم در خانه‌اش برقرار مىشد به بيان معارف الهيّه و مسائل ربانيّه و احاديث مأثوره و شرح حالات اوليا و بزرگان مىپرداخت ، تا نشستگان در محضرش از فيض آن مطالب به قيام روحى و قلبى اقدام كرده و خانهء هستى خود را به نور معرفت و عمل بيارايند ، در آن مجلسى كه اين فقير فيض حضور آن جناب را داشت فرمودند : مولى محمّد تقى مجلسى در امر به معروف و نهى از منكر مردى شديد ، دلسوز ، دلسوخته و برافروخته بود .\r\nبه هرجا قدم مىگذاشت ، به هركس كه مىرسيد و هر موضوعى را مىديد ، از امر به معروف و نهى از منكر دست برنمىداشت و در اين زمينه از هيچ كس پروا نداشت و از ملامت ملامت‌كنندگان ترس و اضطراب و رنجى به خود راه نمىداد .\r\nچندين بار به سردستهء اوباش و اشرار محلّى برخورد و عاشقانه و جانانه وى و همراهانش را نصيحت و امر به معروف و نهى از منكر كرد .\r\nآنان از برخورد مولا محمّد تقى سخت آزرده و آشفته بودند ، براى ساكت نمودن وى نقشه‌اى طرح كردند و آن اين بود كه يكى از مريدان مخلص او را وادار كنند كه در شب جمعه او را به مهمانى دعوت كند ، ولى از افشاى داستان خوددارى نمايد كه خانه در آن شب بدون صاحب خانه بايد در اختيار اوباش باشد ، چنانچه افشاى سرّ كند به بلاى سخت دچار گردد ، صاحب خانهء ترسو براى شب جمعه از آن مرد بزرگ الهى دعوت كرد و خود از خانه رفت .\r\nمجلسى به دعوت آن مرد مؤمن به آن خانه آمد ، اما صاحب خانه را نديد ، جلسه از\r\n\r\n","description":"","footnote":"","page_name":" 460 ","page_number":464},
  {"content":"\r\n\r\nاشرار و سردستهء آنان تشكيل شده بود ، مجلسى دانست كه نقشه‌اى جهت او كشيده شده ، از نقشه خبر نداشت ولى نقشه اين بود كه چون مجلس آراسته شد ، زنى عشوه‌گر و مطربه با روى باز و لباس رقص وارد مجلس شود و با زدن و كوبيدن آلات موسيقى به رقص مشغول شود ، آن گاه يكى از اوباش مردم محلّه را خبر كند تا بيايند وضع آن روحانى را ببينند ، چون مردم بيايند آبرويش برود و زبانش از امر به معروف و نهى از منكر بسته شود ! !\r\nمجلس آماده شد ، ناگهان زن وارد گشت و با خواندن اين شعر شروع به رقصيدن كرد :\r\n در كوى نيكنامان ما را گذر ندادند * گر تو نمىپسندى تغيير ده قضا را \r\nچون آن مرد وارسته و آن عبد خالص و آن منور به نور معرفت آن اوضاع را مشاهده كرد با دلى سوخته و چشمى گريان به وجود مقدس حضرت روى آورد و عرضه داشت :\r\nگر تو نمىپسندى تغيير ده قضا را\r\nناگهان ديدند آن زن پردهء اطاق را به در آورد و بر خود پيچيد و به خاك افتاد و به يارب يارب مشغول شده و در مقام توبه و انابه برآمد و به دنبال او همهء اوباش سر به خاك گذاشته و به درگاه دوست ناليدند و همهء آنان به دست آن مرد الهى توبه كردند و از صلحاى زمان شدند ! « 1 »\r\n\r\n442 - رابطهء اوليا با عالم غيب\r\nمجلسى اوّل مولا محمّد تقى مىگويد :\r\nروزى به همراه استادم شيخ بهايى به زيارت قبر بابا ركن‌الدين در مقبرهء تخت فولاد اصفهان رفته بوديم كه ناگاه شيخ صدايى از قبر بابا مىشنود ، شيخ رو به من كرد و گفت :\r\n\r\n\r\n","description":"","footnote":"\r\n( 1 ) - عرفان اسلامى : 10 / 119 .\r\n","page_name":" 461 ","page_number":465},
  {"content":"\r\n\r\nاين صدا را شنيديد ؟ گفتيم : نه ، شيخ شروع به گريه و ناله كرد ، پس از اين كه اصرار فراوانى كرديم كه چه صدايى شنيديد ؟ فرمود : به من هشدار داد كه مرگم نزديك است و بايد آمادهء سفر آخرت باشم و اين جريان شش ماه پيش از وفات آن بزرگوار اتفاق افتاد .\r\nمحدّث نورى مىگويد :\r\nاز بعضى از افراد با اطلّاع شنيدم كه گفت : آنچه شيخ شنيده بود اين جمله بوده است :\r\nشيخنا ! در فكر خود باش « 1 » .\r\n\r\n443 - قدرت معنوى اوليا\r\nيكى از نواده‌هاى عالم بزرگ ، آقا باقر بهبهانى براى اين فقير نقل كرد كه :\r\nاز طرف بزرگان ايران نامه‌هاى مفصّلى براى جناب آقا باقر به نجف فرستاده شد كه آن حضرت براى زندگى و به دست گرفتن تمام امور مذهبى و فكرى رخت اقامت به ايران كشد ، حتى براى تحقّق اين امر به سلاطين و امراى زمان متوسل شدند ، ولى آن مرد بزرگ از آمدن به ايران خوددارى كرد .\r\nشاگرد او ، علّامهء بحرالعلوم مىگويد :\r\nچون استاد از طريق آن همه نامه تحت فشار شديد قرار گرفت ، از ميان شاگردان شش نفر اهل حال و مورد اعتماد را انتخاب كرد كه من هم يكى از آنان بودم .\r\nما شش نفر را به حرم مطهر حضرت اميرالمؤمنين عليه السلام برد و به ما شش نفر خطاب كرد ، اى ياران ! من شما را به عنوان گواه عادل به اين حرم مقدس آورده‌ام تا در حضور شما از حضرت مولا وظيفه‌ام را بپرسم چنانچه مرا امر به رفتن فرمودند بروم ورنه بمانم و من مىخواهم گواهى شما را در پاسخ نامه‌هاى ايران بنويسم .\r\n\r\n\r\n","description":"","footnote":"\r\n( 1 ) - عرفان اسلامى : 10 / 122 .\r\n","page_name":" 462 ","page_number":466},
  {"content":"\r\n\r\nآن گاه به طرف حضرت مولى الموحدين توجه كرد . عرضه داشت : اى سيد من و مولاى من و تكيه‌گاه دنيا و آخرت من ! از ايران نامه‌هاى زيادى براى من آمده و مصرّانه از من درخواست شده به آن ناحيه بروم و من در مسئلهء تكليف و وظيفهء خود مردّد و دودل هستم ، چاره‌اى جز رجوع به باب علم نبى نديدم ، تكليف من چيست كه سخت سرگردانم ؟\r\nعلامهء بحرالعلوم مىگويد : ناگهان صدايى از قبر مطهر آمد كه همهء ما شش نفر شنيديم كه :\r\nيا شَيْخُ لا تَخْرُجْ مِنْ بِلادِنا .\r\nاى مرد بزرگ ! از منطقهء ما بيرون مرو .\r\nآقا باقر به ما شش نفر روى آورد و فرمود : شنيديد مولاى من چه فرمود ؟ عرضه داشتيم : آرى ، فرمود : گواه باشيد كه طبق فرمان مولا وظيفهء من ماندن در اين منطقه است ، آن گاه براى اين كه مردم ايران از فيض الهى محروم نباشند به فرزند ارجمند و عالمش آقا محمد على امر كرد به طرف ايران حركت كند و آن جناب به امر پدر به سوى ايران آمد و در شهر كرمانشاه اقامت جست و در آن ناحيه منشأ آثار و خدمات مهم علمى و اجتماعى شد .\r\nآرى ، با ترك گناه و اداى فرايض به شرطى كه نور خلوص در عمل تجلّى داشته باشد مىتوان به مقامات عاليه الهيّه رسيد « 1 » .\r\n\r\n444 - از غيبت برحذر باشيد\r\nپيامبر صلى الله عليه و آله فرمود : از غيبت برحذر باشيد كه غيبت از زنا شديدتر است ، مرد زنا مىكند\r\n\r\n\r\n","description":"","footnote":"\r\n( 1 ) - عرفان اسلامى : 10 / 123 .\r\n","page_name":" 463 ","page_number":467},
  {"content":"\r\n\r\nو از عملش سخت پشيمان شده به خداوند باز مىگردد و خدا وى را مىپذيرد ، اما غيبت‌كننده تا غيبت شونده را راضى نكند آمرزيده نمىشود « 1 » .\r\n\r\n445 - اينان غيبت مىكردند\r\nپيامبر صلى الله عليه و آله مىفرمايد : شب معراج گروهى را ديدم كه با ناخن‌هاى خود چنگ به صورت مىزنند و روى خود را خراش مىدهند . به جبرائيل گفتم : اينان كيانند ؟ گفت :\r\nكسانى هستند كه از مردم غيبت مىكردند و عرض مردم را به باد مىدادند « 2 » .\r\n\r\n446 - از وى غيبت نكن\r\nسليم بن جابر مىگويد : به پيامبر صلى الله عليه و آله عرض كردم : چيزى به من بياموز كه نفع خدايى برم ، حضرت فرمود : چيزى از خوبى را كوچك مشمار گرچه ريختن جرعهء آبى از دلوت در ظرف تشنه باشد و با برادرت با حُسن خلق روبرو شو و چون غايب شد از وى غيبت مكن « 3 » .\r\n\r\n447 - داستانى عجيب از غيبت\r\nانس بن مالك مىگويد : روزى رسول خدا صلى الله عليه و آله امر به روزه فرمود و دستور داد كسى بدون اجازهء من افطار نكند .\r\nمردم روزه گرفتند ، چون غروب شد هر روزه‌دارى براى اجازهء افطار به محضر آن جناب آمد و آن حضرت اجازهء افطار داد .\r\n\r\n\r\n","description":"","footnote":"\r\n( 1 ) - عرفان اسلامى : 10 / 127 .\r\n( 2 ) - عرفان اسلامى : 10 / 127 .\r\n( 3 ) - عرفان اسلامى : 10 / 127 .\r\n","page_name":" 464 ","page_number":468},
  {"content":"\r\n\r\nدر آن وقت مردى آمد و عرضه داشت : دو دختر دارم تاكنون افطار نكرده‌اند و از آمدن به محضر شما حيا مىكنند اجازه دهيد هر دو افطار نمايند حضرت جواب نداد ، آن مرد گفته‌اش را تكرار كرد ، حضرت پاسخ نگفت ، چون بار سوم گفتارش را تكرار كرد ، حضرت فرمود : روزه نبودند ، چگونه روزه بودند در حالى كه گوشت مردم را خورده‌اند ، به خانه برو و به هر دو بگو استفراغ كنند ، آن مرد به خانه رفت و دستور استفراغ داد ، آن دو استفراغ كردند در حالى كه از دهان هر يك قطعه‌اى از خون بسته بيرون آمد ، آن مرد در حال تعجب به محضر رسول خدا صلى الله عليه و آله آمد و داستان را گفت ، حضرت فرمود : به آن كسى كه جانم در دست اوست اگر اين گناه غيبت بر آنان باقى مانده بود اهل آتش بودند ! ! « 1 »\r\n\r\n448 - بوى بد غيبت\r\nزمانى كه رسول اسلام صلى الله عليه و آله زناكارى را رجم كرد مردى در آن محل نزد دوستش از كسى غيبت كرد ، حضرت گوشت مردار گنديده‌اى را آورد و به هر دو گفت : نيش بزنيد . عرضه داشتند : اين جيفهء بد بو را ؟ حضرت فرمود : كارى كه شما كرديد گند و بويش از اين بدتر بود ! ! « 2 »\r\n\r\n449 - عجب دندانهاى سفيدى !\r\nمالك دينار مىگويد : عيسى با حواريون بر مرده سگى گذشتند ، حواريون گفتند :\r\nعجب بوى بدى دارد ، عيسى فرمود : عجب دندان‌هاى سفيدى در دهان اوست ، انگار مىخواست حواريون را از بدگويى از سگ منع كرده و به آنان تعليم دهد كه هميشه\r\n\r\n\r\n","description":"","footnote":"\r\n( 1 ) - عرفان اسلامى : 10 / 127 .\r\n( 2 ) - عرفان اسلامى : 10 / 128 .\r\n","page_name":" 465 ","page_number":469},
  {"content":"\r\n\r\nخوبىهاى خلق را بگوييد « 1 » .\r\n\r\n450 - اگر توبه كند . . .\r\nخداوند عزّوجل به موسى بن عمران فرمود : غيبت كننده اگر توبه كند آخرين كسى است كه وارد بهشت مىشود و اگر توبه نكند اول كسى است كه به آتش جهنم مىرود « 2 » .\r\n\r\n451 - پس ستاره آفرين كجا شد ؟ !\r\nغزالى مىگويد : جوانى شب هنگام به دامن زنى در آويخت ، زن گفت : حيا نمىكنى ؟\r\nگفت : از كه ؟ كه بجز ستارگان چشمك زن آسمان كسى چشم بر ما ندوخته است . زن گفت : پس ستاره آفرين كجا شد ؟ ! ! « 3 »\r\n\r\n452 - دروغ مىگويى\r\nيكى پرسيد از رسول خدا صلى الله عليه و آله كه رستگارى چيست ؟ گفت : اندر آن كه طاعت خداى تعالى كنى و رياى مردمان نكنى و گفت : روز قيامت يكى را بياورند و گويند : چه طاعت دارى ؟ گويد : جان خود اندر راه حق تعالى فدا كرده‌ام تا اندر غزا مرا بكشتند ، گويند :\r\nدروغ گويى براى آن كردى تا گويند : فلان مرد مردانه است ، بگيريد و وى را به دوزخ بريد .\r\nديگرى را بياورند و گويند : چه طاعت دارى ؟ گويد : هر چه داشتم به صدقه بدادم ، گويد : دروغ گويى براى آن بكردى تا بگويند : فلان مرد سخى است ، بگيريد وى را به\r\n\r\n\r\n","description":"","footnote":"\r\n( 1 ) - عرفان اسلامى : 10 / 129 .\r\n( 2 ) - عرفان اسلامى : 10 / 134 .\r\n( 3 ) - عرفان اسلامى : 10 / 143 .\r\n","page_name":" 466 ","page_number":470},
  {"content":"\r\n\r\nدوزخ بريد .\r\nديگرى را بياورند و گويند : چه طاعت دارى ؟ گويد : علم و قرآن بياموختم و رنج بسيار بردم ، گويند : دروغگويى ، براى آن آموختى تا گويند : فلان مرد عالم است ، بگيريد وى را به دوزخ ببريد « 1 » .\r\n\r\n453 - ذره‌اى ريا\r\nرسول صلى الله عليه و آله گفت : خداى نپذيرد كردارى كه اندر وى يك ذره ريا بود . معاذ همى گريست ، عمر گفت : چرا همى گريى ؟ گفت : از رسول صلى الله عليه و آله شنيدم اندك ريا شرك است و گفت : مرائى را روز قيامت ندا كنند و آواز دهند يا مرائى يا نابكار يا غدّار ! كردارت ضايع شد و مزدت باطل شد برو و مزد از آن كس طلب كن كه كار براى وى كردى « 2 » .\r\n\r\n454 - چرا همى گريى ؟\r\nشداد بن اوس گويد : رسول صلى الله عليه و آله را ديدم كه همى گريست . گفتم : يا رسول اللّه ! چرا همى گريى ؟ گفت : همى ترسم كه امت من شرك آورند نه آن كه بت پرستند يا ماه و آفتاب ليكن عبادت بر او به ريا كنند « 3 » .\r\n\r\n455 - حديثى عجيب در عبادت خالصانه\r\nرسول صلى الله عليه و آله گفت : چون حق تعالى زمين را بيافريد بلرزيد كوه را بيافريد تا وى را فروگرفت ملايك گفتند : هيچ چيز نيافريد حق تعالى قوىتر از كوه .\r\nپس آهن رابيافريد تا كوه راببريد ، گفتند : آهن قوىتر است ، آتش را بيافريد تا آهن را\r\n\r\n\r\n","description":"","footnote":"\r\n( 1 ) - عرفان اسلامى : 10 / 146 .\r\n( 2 ) - عرفان اسلامى : 10 / 147 .\r\n( 3 ) - عرفان اسلامى : 10 / 148 .\r\n","page_name":" 467 ","page_number":471},
  {"content":"\r\n\r\nبگداخت ، پس آب را بيافريد تا آتش را بكشت ، پس باد را بفرمود تا آب را برجاى بداشت . پس ملايك خلاف كردند و گفتند : بپرسيم از حق تعالى كه چيست از آفريده‌هاى تو كه هيچ چيز از آن قوىتر نيست ؟ گفت : آدمى كه صدقه بدهد به دست راست كه دست چپ وى خبر ندارد ، هيچ آفريده‌اى قوىتر از وى نيست و نيافريده‌ام « 1 » .\r\n\r\n456 - روايتى مهم در عبادت ناخالص\r\nمعاذ همى گويد كه رسول صلى الله عليه و آله گفت : كه حقّ عزّوجلّ هفت فرشته پيش از آفريدن آسمان‌ها بيافريد ، پس از آن آسمان‌ها بيافريد و هر يك را كرد موكّل بر آسمانى و دربانى آن آسمان به وى داد .\r\nچون فرشتگان زمين كه كردار خلق نويسند و آنان حفظه‌اند عمل بنده كه از بامداد تا شب كرده باشد رفع كنند تا آسمان اول برند و بر طاعت وى ثناى بسيار گويند و چندان عبادت كرده باشد كه نور وى چون نور آفتاب بود آن فرشته كه موكل بود بر آسمان اول گويد : اين طاعت ببريد و بر روى وى باز زنيد كه من نگهبان اهل غيبتم . مرا حق تعالى فرموده است كه هر كه غيبت كند مگذار كه عمل وى بر تو بگذرد .\r\nپس عمل ديگر رفع كنند كه غيبت نكرده باشد تا به آسمان دوم آن فرشته گويد : ببريد و بر روى وى باز زنيد كه اين براى دنيا كرده است و اندر مجالس بر مردمان فخر كرده است و مرا فرموده‌اند كه عمل وى را منع كنم .\r\nپس عمل ديگرى رفع كنند كه اندر وى صدقه باشد و روزه و نماز و حفظه عجب بمانده باشند از نور روى و چون به آسمان سيم رسد آن فرشته گويد : من موكلّم بر كبر كه من عمل متكبران را منع كنم و وى بر مردمان تكبر كردى .\r\n\r\n\r\n","description":"","footnote":"\r\n( 1 ) - عرفان اسلامى : 10 / 149 .\r\n","page_name":" 468 ","page_number":472},
  {"content":"\r\n\r\nپس عمل ديگرى رفع كنند تا به آسمان چهارم آن فرشته گويد : من موكل عُجبم و عمل وى بر عجب نبودى نگذارم كه عمل وى از من بگذرد .\r\nپس عمل ديگرى رفع كنند و آن عمل چون عروسى بود كه به شوهر تسليم خواهند كرد تا به آسمان پنجم برند آن فرشته گويد : آن عمل بر روى وى باز زنيد و برگردن وى نهيد كه من موكّل حسدم هر كه در علم و عمل به درجهء وى رسيدى او را حسد كردى ! !\r\nپس عمل ديگرى رفع كنند و هيچ منع نبود تا به آسمان ششم آن فرشته گويد : اين عمل ببريد و بر روى وى باز زنيد كه وى بر هيچ كس كه وى را بلايى و رنجى رسيدى رحمت نكردى بلكه شادى كردى و من فرشته رحمتم مرا فرموده‌اند تا عمل بىرحم منع كنم .\r\nپس عمل ديگرى رفع كنند كه نور وى چون نور آفتاب بود و بانگ آن در آسمان‌ها افتاده باشد و هيچ كس منع نتواند كرد چون به آسمان هفتم رسد آن فرشته گويد : اين عمل بر روى وى باز زنيد كه وى بدين عمل خداى را نخواست بلكه مقصود وى حشمت بود نزديك علما و نام و بانگ بود اندر شهرها و هر چه چنين بود ريا باشد و خداى تعالى عمل مرائى نپذيرد .\r\nپس عمل ديگرى رفع كنند و از آسمان هفتم بر گذرانند و اندر وى همهء خُلق نيكو بود و ذكر و تسبيح وهمهء فرشتگان آسمان گواهى دهند كه اين عمل پاك است و به اخلاص است حق تعالى گويد : شما نگهبان عمليد و من نگاهبان دل ، وى اين عمل را نه براى من كرده است و اندر دل نيّت ديگرى داشت ، لعنت من كه خدايم بر وى باد ، فرشتگان همه لعنت گويند و گويند : لعنت تو و لعنت ما بر وى باد . آسمان‌ها گويند : لعنت ما بر وى باد و هفت آسمان و هر چه اندر هفت آسمان است بر وى لعنت كنند و امثال اين اندر ريا بسيار است « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 10 / 148 .\r\n","page_name":" 469 ","page_number":473},
  {"content":"\r\n\r\n\r\n457 - از شدت خوشحالى خنديدم\r\nنقل مىكنند كه : علامهء بحرالعلوم بيست و پنج سال خنده نكرد و شاگردان آن بزرگوار در همه حال وى را مغموم و مهموم مىديدند ، پس از بيست و پنج سال تبسّمى بر لبان مباركشان نقش بست ، يكى از شاگردان كه محرم سرّ بود از سبب آن تبسّم پس از بيست و پنج سال پرسيد ؛ آن جناب جواب داد : بيست و پنج سال براى ريشه كن كردن ريا از خانه قلب در تلاش بودم تا امروز به توفيق خدا و به كمك عنايت و رحمت او متوجه شدم كه ريشهء اين رذيلت از قلبم كنده شده ، بدين سبب از شدّت خوشحالى خنديدم « 1 » .\r\n\r\n458 - جز زيان و خسارت سودى نبرده‌اى\r\nسعدى در گلستان مىگويد : عابدى مهمان امير شهر شد ، چون از مهمانى برگشت به فرزندش گفت : سفرهء غذا بياور كه گرسنه‌ام . گفت : پدر مگر در خانهء امير غذا نخوردى ؟\r\nگفت : چرا ولى به اندازه نخوردم . گفت : پدر به قضاى تمام عباداتت اقدام كن كه در مجلس كم خوردى تا بگويند كم‌خور است و زياد عبادت كردى تا بگويند عابد است و تو در اين مسير جز زيان و خسارت سودى نبرده‌اى ! « 2 »\r\n\r\n459 - كدام بندهء مخلص ؟\r\nيكى از دوستان اهل علم نقل مىكرد : در شهر مقدس مشهد مسجدى بنا شد و در آن مسجد نماز و جلسات مذهبى بر پاگشت ، ولى مسجد از فرش لازم و وسايل مورد نياز جلسات خالى بود ، در يك نيمه شب كه تمام مردم محل ، خواب بودند و خادم مسجد در آن شب در مسجد نبود ، شخصى مىآيد و تمام مسجد را با بهترين فرش زينت كرده و به\r\n\r\n\r\n","description":"","footnote":"\r\n( 1 ) - عرفان اسلامى : 10 / 151 .\r\n( 2 ) - عرفان اسلامى : 10 / 154 .\r\n","page_name":" 470 ","page_number":474},
  {"content":"\r\n\r\nاندازهء نياز چهارصد نفر وسايل در آن مسجد مىگذارد و مىرود و عاقبت هم بر كسى معلوم نگشت كه اين عمل خير كار كدام خيّر خالص و بندهء مخلص بوده ؟ ! « 1 »\r\n\r\n460 - اهل ريا\r\nرسول خدا صلى الله عليه و آله فرمود : آتش و اهل آن از اهل ريا به فرياد مىآيند ، عرضه داشتند :\r\nفرياد آتش چگونه است ؟ فرمود : حرارت و داغى آن كه مردم به آن معذّبند « 2 » .\r\n\r\n461 - نماز مخلوط با ريا\r\nامام صادق عليه السلام مىفرمايد : بنده‌اى را روز قيامت مىآورند كه داراى نماز است ، عرضه مىدارد : اى پروردگارم ! براى رضاى تو نماز خواندم ، به او گفته مىشود : نه ، تو نماز خواندى براى اين كه مردم بگويند فلان كس چه نماز نيكويى دارد « 3 » .\r\n\r\n462 - بشارت آخرتى\r\nبه رسول خدا صلى الله عليه و آله گفتند : مردى عمل خيرى انجام مىدهد و مردم وى را به آن خير مىستايند ، حضرت فرمودند : اين خير گويى مردم بشارت دنيايى اوست ، بشارت آخرتش دراين آيهء شريفه است :\r\n [ بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ 
  ]  .\r\n[ به آنان مىگويند : 
  ] امروز شما را مژده باد به بهشت‌هايى كه از زيرِ [ درختانِ 
  ] آن نهرها جارى است « 4 » .\r\n\r\n\r\n","description":"","footnote":"\r\n( 1 ) - عرفان اسلامى : 10 / 156 .\r\n( 2 ) - عرفان اسلامى : 10 / 158 .\r\n( 3 ) - عرفان اسلامى : 10 / 158 .\r\n( 4 ) - عرفان اسلامى : 10 / 159 .\r\n","page_name":" 471 ","page_number":475},
  {"content":"\r\n\r\n\r\n463 - بيمارى حسد\r\nخداوند بزرگ به موسى بن عمران نصيحت مىكند - كه در حقيقت تمام عبادش را موعظه نموده - مىفرمايد :\r\nبر آنچه از فضلم به مردم داده‌ام حسد مبر و چشم طمع و تعجب به آنچه در دست مردم است مدوز ، در اين زمينه‌ها دنباله‌رو نفس مباش كه حسود بر نعمت من خشمناك است و بر قسمت من مانع ، قسمتى كه به اراده‌ام بين بندگانم تقسيم كرده‌ام « 1 » .\r\n\r\n464 - دو صفت هم سنگ شرك\r\nامام صادق عليه السلام مىفرمايد : ابليس به لشگرش مىگويد : بين مردم حسد و تجاوز از حدود الهى بيندازيد كه اين دو صفت نزد خداوند هم‌سنگ شرك است « 2 » .\r\n\r\n465 - اين همه بلا و مصيبت\r\nهشام بن حكم مىگويد : از حضرت صادق عليه السلام پرسيدم ، مردم زمان امام على عليه السلام پس از مرگ پيامبر صلى الله عليه و آله تا شهادت مولا آيا آن جناب را به عنوان اعلم و اقضى و اعدل و احكم و اشجع و اعبد و ازهد نمىشناختند ؟\r\nامام صادق عليه السلام فرمود : چرا ، وجود مقدس حضرت مولا در كمالات معنوى و الهى براى تمام مردمان زمان از سقيفه تا نهروان به طور كامل شناخته شده بود ، هشام مىگويد :\r\nبه امام صادق عليه السلام عرضه داشتم : پس چرا اين همه بلا و مصيبت كه در حقيقت مصيبت و بلا براى اسلام و مردم تاريخ تا روز قيامت بود به سر آن حضرت آوردند ؟ حضرت در\r\n\r\n\r\n","description":"","footnote":"\r\n( 1 ) - عرفان اسلامى : 10 / 171 .\r\n( 2 ) - عرفان اسلامى : 10 / 172 .\r\n","page_name":" 472 ","page_number":476},
  {"content":"\r\n\r\nپاسخ من گفتند : حسد ! « 1 »\r\n\r\n466 - بلاى غير قابل جبران\r\nامام صادق عليه السلام مىفرمايد : طمع ، شراب شيطان است كه به دست آن دشمن خطرناك به كام دوستان خاصّش ريخته مىشود و هر كس از اين شراب مست شود ، به هوش نمىآيد تا در جهنم و عذاب اليم حق ، در كنار شيطان ديده بگشايد و به هوش آيد و معلومش گردد كه چه بلاى غير قابل جبرانى بسرش آمده « 2 » .\r\n\r\n467 - بيعت كنيد !\r\nعوف بن مالك گفت : نزديك رسول صلى الله عليه و آله بوديم هفت يا هشت كس گفت : بيعت كنيد با رسول خداى ، گفتيم : بر چه بيعت كنيم ؟ گفت : بيعت كنيد كه خداى را بپرستيد و پنج نماز بپاى داريد و هر چه فرمايد به سمع و طاعت پيش رويد و يك سخن آهسته گفت : و از هيچ كس سؤال مكنيد و اين قوم پس از آن چنان بودند كه اگر تازيانه از دست ايشان بيفتادى فراكس نگفتندى كه به من ده « 3 » .\r\n\r\n468 - بيعت كنيد !\r\nموسى عليه السلام گفت : يا ربّ از بندگان تو كه توانگرتر ؟ گفت : آن كه قناعت بكند بدانچه من دهم ، گفت : كه عادل‌تر ؟ گفت : آن كه انصاف از خود بدهد « 4 » .\r\n\r\n\r\n","description":"","footnote":"\r\n( 1 ) - عرفان اسلامى : 10 / 173 .\r\n( 2 ) - عرفان اسلامى : 10 / 187 .\r\n( 3 ) - عرفان اسلامى : 10 / 191 .\r\n( 4 ) - عرفان اسلامى : 10 / 192 .\r\n","page_name":" 473 ","page_number":477},
  {"content":"\r\n\r\n\r\n469 - داستانى عبرت‌آموز از طمعكار\r\nشعبى رحمة اللّه عليه همى گويد : صيادى گنجشكى بگرفت ، گفت : مرا چه خواهى كرد ؟ گفت : بكشم و بخورم ، گفت : از خوردن من چيزى نيايد ، اگر مرا رها كنى سه سخن به تو آموزم كه تو را بهتر از خوردن من ، گفت : بگوى ، مرغ گفت : يك سخن در دست تو بگويم و يكى آن وقت كه مرا رها كنى و يكى آن وقت كه بر كوه شوم . گفت : اوّل بگويى ، گفت : هر چه از دست تو بشد بدان حسرت مخور ، رها كرد و بر درخت نشست گفت :\r\nديگرى بگوى . گفت : محال هرگز باور مكن و پريد بر سر كوه نشست و گفت : اى بدبخت ! اگر مرا بكشتى اندر شكم من دو دانه مرواريد بود هر يكى بيست مثقال ، توانگر مىشدى كه هرگز درويشى به تو راه نيافتى .\r\nمرد انگشت در دندان گرفت و دريغ و حسرت همى خورد و گفت : بارى بگوى . گفت :\r\nتو آن دو سخن فراموش كردى چه كنى ؟ تو را گفتم : بر گذشته اندوه مخور و محال باور مكن ، بدان كه پر و بال و گوشت من ده مثقال نباشد اندر شكم من دو مرواريد چهل مثقال چگونه صورت بندد و اگر بودى چون از دست تو بشد غم خوردن چه فايده . اين بگفت و بپريد و اين مَثَل براى آن گفته همى آيد تا معلوم شود كه چون طمع پديد آيد همهء محالات باور كند « 1 » .\r\n\r\n470 - ايمان بر من تعليم كن\r\nدر جنگى عده‌اى اسير شدند ، نبى اسلام صلى الله عليه و آله فرمان اعدام اسيران را داد ، چون نوبت اعدام به يكى از اسرا رسيد ، حضرت فرمود : او را نكشيد كه خداى من به خاطر پنج صفت كه در اوست او را بخشيد : سخا ، صدق لسان ، حُسن خلق ، غيرت بر ناموس ، شجاعت .\r\n\r\n\r\n","description":"","footnote":"\r\n( 1 ) - عرفان اسلامى : 10 / 192 .\r\n","page_name":" 474 ","page_number":478},
  {"content":"\r\n\r\nاسير از اين معنا تعجب كرد ، به رسول خدا صلى الله عليه و آله عرضه داشت : ايمان بر من تعليم كن ، حضرت وى را به عرصهء اسلام هدايت كرد ، پس از مدتى در يكى از جنگ‌ها در ركاب پيامبر بزرگ اسلام صلى الله عليه و آله به شرف شهادت نايل شد « 1 » .\r\n\r\n471 - ورع و عفت نفس\r\nدر ايّام تحصيل به وسيلهء يكى از نيك مردان كه دستش از مال دنيا تهى بود از فقر شديد خانواده محترمى باخبر شدم ، به توسّط آن نيك مرد ، ماه به ماه يا چند هفته به چند هفته كمك ناچيزى به آن خانواده مىكردم .\r\nيك روز مبلغ بيست و پنج تومان كه در آن روز مخارج چند روز يك خانواده را اداره مىكرد براى آن خانواده به توسط آن مرد پاك فرستادم ولى پس از چند لحظه آن مقدار را برگرداند ، در حالى كه مىدانستم با داشتن عايله سنگين به آن محتاج است ، سبب برگشت دادن پول را از واسطه پرسيدم پاسخ گفت : سرپرست خانواده فقير گفت : من مخارج امروز و فردا را دارم اين مقدار پول را به كسى بدهيد كه خرج امروز و امشبش را ندارد .\r\nراستى ، پاكدامنى و ورع و عفت نفس و ديگر دوستى چه مىكند و چه نقش پاك و ارزنده‌اى را در زندگى ايفا مىنمايد « 2 » .\r\n\r\n472 - عزّت نفس\r\nدوستى داشتم كه در كار خير و گره‌گشايى از زبده‌هاى اين روزگار بود ، در بناى بسيارى از مساجد و بيمارستان‌ها و مدارس و خانه‌سازىها براى مستحقّان و مشاهد مشرفه و حوزه‌هاى علميه سهم به سزايى داشت ، مىگفت : هر شب جمعه براى رسيدگى به\r\n\r\n\r\n","description":"","footnote":"\r\n( 1 ) - عرفان اسلامى : 10 / 214 .\r\n( 2 ) - عرفان اسلامى : 10 / 225 .\r\n","page_name":" 475 ","page_number":479},
  {"content":"\r\n\r\nبناهايى كه در جهت خير داشتم به قم مىرفتم ، در اين رفت و آمد از فقر ده‌ها خانواده مطلع شدم ، براى هر يك به فراخور حالشان سهمى قرار دادم ، عصر پنج‌شنبه‌اى نزديك حرم نشسته بودم ، پيره‌زنى سراغم را مىگرفت ، يكى از خادمان حرم وى را به سوى من هدايت كرد ، يازده ريال به من داد ، به او گفتم : چيست ؟ پاسخ داد : من از آن خانواده‌هايى هستم كه از اعطاى شما سهم دارد ، با زحمت به شناخت شما نايل شدم ، تا ديروز بىخرجى بودم ، ديروز پسرم از سربازى آمد و همان ديروز سركار رفت و شب با گرفتن مزد به خانه آمد اين يازده ريال از كمك شما باقى مانده بود كه من با كمك پسرم نسبت به آن بىنياز شدم ، خرج كردن آن را حرام دانستم ، به اين خاطر پس آوردم تا به مستحق ديگر برسد ! ! « 1 »\r\n\r\n473 - برو عصبانى نشو\r\nعبدالاعلى مىگويد : به حضرت صادق عليه السلام عرضه داشتم : مرا موعظه‌اى كن كه از آن بهره‌مند شوم . فرمود : مردى خدمت رسول خدا صلى الله عليه و آله رسيد و همين سؤال را كرد حضرت فرمود : برو و عصبانى مشو ، برگشت و دوباره سؤالش را تكرار كرد ، حضرت فرمود ؛ برو و عصبانى مشو ، دوباره آمد همان سؤال را كرد حضرت بار سوم همان پاسخ را داد « 2 » .\r\n\r\n474 - به همان موعظه اكتفا كردم\r\nحضرت باقر عليه السلام مىفرمايند : مردى به پيامبر صلى الله عليه و آله عرضه داشت : چيزى به من ياد بده ، حضرت فرمود : برو و عصبانى مشو .\r\nآن مرد مىگويد : به همان موعظه اكتفا كرده به سوى اهلم روانه شدم ، مدتى گذشت\r\n\r\n\r\n","description":"","footnote":"\r\n( 1 ) - عرفان اسلامى : 10 / 226 .\r\n( 2 ) - عرفان اسلامى : 10 / 267 .\r\n","page_name":" 476 ","page_number":480},
  {"content":"\r\n\r\nبراى قبيلهء آن مرد جنگى پيش آمد ، آمادهء كارزار شدند ، آن مرد هم سلاح برداشته به ميان قوم آمد ، ناگهان سخن رسول خدا صلى الله عليه و آله به يادش آمد كه فرمود : از خشم و غضب بپرهيز .\r\nسلاح را گذاشت و به ميان دشمن آمد و فرياد زد ، از زخم و قتل و زدن اثر و سودى براى طرفين نيست ، من بر ذمه مىگيرم كه از مال و منالم به شما بدهم ، تا دست از درگيرى برداريد ، دشمن گفت : آنچه تو مىگويى ما به آن سزاوارتريم ، آن گاه هر دو قوم با هم آشتى كرده و آتش غضب بين آنان خاموش شد « 1 » .\r\n\r\n475 - پس تو كه باشى ؟\r\nحكايت كنند كه : يكى از رؤساى يونان بر غلام حكيمى افتخار نمود ، غلام گفت : اگر موجب مفاخرت تو بر من اين جامه‌هاى نيكوست كه خويشتن را بدان آراسته‌اى ، حسن و زينت در جامهء است نه در تو و اگر موجب فضل تو اين اسب را است كه بر او نشسته‌اى ، چابكى و فراهت در اسب است نه در تو و اگر فضل پدران است ، صاحب فضل ايشان بوده‌اند نه تو و چون از اين فضايل هيچ كدام حق تو نيست ، اگر صاحب هر يكى حظّ خويش استرداد كند بلكه خود فضيلت هيچ كدام از او به تو انتقال نكرده است تا بر او حاجت افتد پس تو كه باشى ؟ « 2 »\r\n\r\n476 - جهل\r\nحكيمى نزد صاحب ثروتى بود كه به زينت و تجمل و كثرت مال و عدّت مباهات نمودى ، در اثناى محاوره خواست كه آب دهن بيفكند از راست و چپ نگريست موضعى نيافت كه آن را شايد بزاقى كه در دهن جمع كرده بود به روى صاحب خانه افكند ،\r\n\r\n\r\n","description":"","footnote":"\r\n( 1 ) - عرفان اسلامى : 10 / 272 .\r\n( 2 ) - عرفان اسلامى : 10 / 276 .\r\n","page_name":" 477 ","page_number":481},
  {"content":"\r\n\r\nحاضران عتاب و ملازمت نمودند ، حكيم گفت : ادب نه چنان بود كه آب دهن به اخس و اقبح مواضع افكنند ، من چندان كه از چپ و راست نگاه كردم هيچ موضع خسيس‌تر و قبيح‌تر از روى اين شخص كه جهل موسوم است نيافتم « 1 » .\r\n\r\n477 - حلم خواجه نصيرالدين طوسى\r\nمحدّث قمى در كتاب پر ارزش « سفينة البحار » مىگويد : افضل حكما و متكلّمين ، سلطان علما و محقّقان بزرگ وزير خواجه نصير الملّة والدين قدس اللّه روحه در اخلاق و بردبارى و در حلم و حوصله اقتداى به حضرت باقر العلوم عليه السلام كرده ، آنجا كه يك مرد نصرانى در رهگذر به آن‌جناب گفت : انت بقر ؟ حضرت فرمود : نه ، من بقر نيستم باقرم ، گفت : تو پسر زنى هستى كه شغلش نانوايى است ، حضرت فرمود : اشتباه كردى . گفت :\r\nتو فرزند زن سياه چهرهء بد زبانى ، حضرت فرمود : اگر راست مىگويى خدا مادرم را رحمت كند ، اگر دروغ مىگويى خدا تو را بيامرزد ، نصرانى از شدّت حلم و بردبارى حضرت مسلمان شد .\r\nخواجه به پيروى از اين حلم است كه وقتى در زمان قدرت و سطوت و وزارتش نامه‌اى برايش آمد ، در آن نامه به خواجه خطاب شده بود اى سگ ! پسر سگ ! آن‌جناب جواب نوشت اين موضوعى كه براى من نوشته‌اى صحيح نيست ؛ زيرا سگ از حيوانات چهار پاست و پارس كننده و داراى ناخن‌هاى بزرگ است ولى من قامتم موزون ، پوستم روشن ، ناخنم كوتاه و داراى نطق و ضحكم و اين از امتيازات انسان است ، خواجه در جواب آن مرد يك كلمه زشت ننوشت ، به همين خاطر است كه علامه حلى آن بزرگ مرد جهان دانش در اجازه‌اش براى خواجه نوشت : شيخ ما خواجه طوسى برترين فرد اهل زمان در\r\n\r\n\r\n","description":"","footnote":"\r\n( 1 ) - عرفان اسلامى : 10 / 276 .\r\n","page_name":" 478 ","page_number":482},
  {"content":"\r\n\r\nعلوم عقليه و نقليه است ، در علوم فلسفى و احكام شرعى بر وفق مذهب اماميه داراى تأليفات زيادى است ، شريف‌ترين كسى كه در اين زمان در اخلاق ديده‌ام اوست ، خداوند قبرش را نورانى كند « 1 » .\r\n\r\n478 - حلم آيت اللَّه اصفهانى\r\nحضرت آيت اللّه العظمى سيد ابوالحسن اصفهانى از مراجع بزرگ تقليد و مقيم نجف اشرف بود ، از شاگردان آن جناب سه داستان در حلم و بردبارى و كرامت نفسش شنيده‌ام كه دانستنش براى همه سودمند است .\r\n1 - از هندوستان از آن حضرت عالمى فقيه و دانشمندى بصير جهت سرپرستى شيعيان آن سامان درخواست كردند ، سيد يكى از فضلاى نجف را خواست ، براى او اجازه مفصّلى در علم و دانش و فقه و بينش نوشت و از شيعيان آن سامان درخواست كرد كه وجود آن عالم بزرگ را مغتنم بشمارند ، آن عالم متن اجازه را خواند ، سپس با چهره‌اى جدّى رو به سيد كرد و گفت : بدان كه من از جانب تو به بلاد هند مىروم اما اگر از من مسئله مرجع تقليد را بپرسند من ديگرى را براى مرجعيت معرفى مىكنم ؛ زيرا شما را اعلم نمىدانم !\r\nسيد با كمال متانت و بردبارى فرمودند ، من شما را جهت تبليغ اسلام و حلال و حرام خدا به هندوستان مىفرستم نه براى تبليغ شخصيت و مرجعيت خودم .\r\n اى خوش آن سر كه در او نشئه سودايى هست * داغ آشوب از او بر دل شيدايى هست \r\n\r\n\r\n","description":"","footnote":"\r\n( 1 ) - عرفان اسلامى : 10 / 279 .\r\n","page_name":" 479 ","page_number":483},
  {"content":"\r\n\r\n نيكبخت آن دل آشفته كه از روزن داغ * بر گلستان غمش چشم تمنّايى هست\r\nمژده اى خار ره عشق كه اين شيفته را * طرف دامانى اگر نيست كف پايى هست\r\nاجل اينك بسرم تاخته جان مىطلبد * نا اميدش نكنم گر زتو ايمايى هست\r\nعشق بىجلوه حسنى نكشد ناز وجود * يوسفى هست به هر جا كه زليخايى هست \r\n2 - طلبه‌اى فقير براى رفع نيازمندى خود به آن‌جناب رجوع كرد ، آن حضرت به او وعدهء كمك داد ، در بين نماز عشاى آن شب ، ستمگرى بىرحم با خنجرى تيز به فرزند جوان سيد حمله‌ور شد و سر او را از بدن جدا كرد ، فرداى آن روز براى تشييع جنازه تمام شهر نجف تعطيل شد ، سيد بزرگوار به دنبال جنازهء فرزندش حركت كرد ، آن طلبه مىگويد : من هم در تشييع شركت داشته و درد خود را فراموش كرده بودم عبور جنازه به رهگذرى تنگ افتاد كه جاى عبور دو سه نفر بيشتر نبود ، ناگهان با سيّد بزرگوار كه داغى سنگين بر جگرش نشسته بود مواجه شدم ، بدون اين كه كسى بفهمد كمك لازم را نسبت به من رعايت فرمود ، از قدرت صبر و حوصله و مقاومت و بردبارى آن حضرت تعجب كردم كه با چنين مصيبت سنگينى چگونه آرامش و حلم خود را حفظ كرده است ؟ ! !\r\nآرى ، تجلّى ايمان و قدرت معرفت و اوصاف حسنه در اولياى الهى چنان قوى است كه هيچ حادثه‌اى نمىتواند بين آنان و بين حقايق حجاب شود !\r\n با مهرش از دام علايق دل گسستم * وز شهپر جان اين قفس درهم شكستم\r\nدر عرصهء باغ ابد پرواز كردم * وز دام پر پيچ و خم گردون بجستم\r\nديدى درآمد يوسف جانم از اين چاه * وز مكر اخوان حسود تن برستم \r\n\r\n","description":"","footnote":"","page_name":" 480 ","page_number":484},
  {"content":"\r\n\r\n ديدى كه چون رنج خمارم ديد ساقى * داد از كرم جامى زصهباى الستم\r\nديدى كه لطفش حاجت ما را روا كرد * داد اختيار نفس سركش را بدستم \r\n3 - عربى خشن و بىسواد به محضر مقدس سيد آمد و با تندى از آن حضرت طلب كمك كرد ، آن جناب با كمال متانت به او فرمود : اكنون چيزى در بساط من براى كمك به تو نيست ، عرب به آن حضرت پرخاش كرد و ناسزا گفت و در عين خشم و غضب خانه سيد را ترك كرد .\r\nچند روزى از اين ماجرا گذشت ، سيد در شب تاريك و در حال تنهايى به در خانهء عرب رفته و دق الباب كرد ، همسر عرب به پشت درآمد و گفت : كيست ؟ سيد فرمود :\r\nابوالحسنم ، اگر آقاى شما در خانه هست به او بگوييد چند لحظه‌اى با او كار دارم ، زن پيغام آن مرد بزرگ را رساند ، عرب به در خانه آمد و با سيد با تندخويى برخورد كرد ، سيد اجازه ورود خواست ، به تلخى به سيد اجازه ورود داد ، سيد پس از چند لحظه ، كمك قابل توجهى به او نمود و از نداشتن آن روز عذرخواهى كرد ، عرب از خواب غفلت بيدار شد ، خنجرى آورد و به سيد گفت : يا با پاى كفشدار بر صورتم بگذار يا با اين خنجر سينه‌ام را مىشكافم ، سيد آنچه اصرار كرد ، عرب نپذيرفت براى حفظ جان عرب آهسته به صورتش پاى گذاشت آن گاه از خانهء او رفت ! ! « 1 »\r\n\r\n479 - بردبارى مرحوم كاشف الغطا\r\nكاشف الغطا از بزرگ‌ترين فقهاى شيعه و از علماى به نام مكتب اسلام است ، او در دانش فقه مردى كم نظير و دانشمندى بىبديل بود . بسيارى از فقها و دانشمندان از شاگردان و تربيت‌شدگان آن فقيه بزرگ و عالم سترگ هستند .\r\n\r\n\r\n","description":"","footnote":"\r\n( 1 ) - عرفان اسلامى : 10 / 280 .\r\n","page_name":" 481 ","page_number":485},
  {"content":"\r\n\r\nروز عيد فطر با هزاران نفر نماز عيد را در صحن مطهر حضرت مولى الموحدين بجاى آورد ، فقيرى دل شكسته كه از شدّت فقر و ندارى كارد به استخوانش رسيده بود به محضر او آمد و اظهار حاجت كرد و گفت : از فطريه‌اى كه مردم نزد شما آورده‌اند به من كمك كن كه سخت محتاجم .\r\nآن‌جناب فرمود : من تمام فطريه‌ها را به محلّ خودش رساندم و اكنون از آن پول چيزى نزد من نيست ، نيازمند دچار عصبانيت شد ، آب دهن به روى آن مرجع بزرگ انداخت و گفت : تو كه از كمك به هم چون منى عاجزى چرا بر اين مسند نشسته‌اى ؟ !\r\nكاشف الغطا آب دهان آن مرد را به روى و به محاسن خود كشيد ، آن گاه برخاست و عبا از دوش خويش برداشت و روى به جانب نمازگزاران كرد و گفت : هر كس مرا دوست دارد به اندازهء وسعش در اين عبا پول بريزد ، آن گاه خود آن جناب در صف نمازگزاران گشت و براى آن فقير كمك قابل توجهى از مردم گرفت ! ! « 1 »\r\n\r\n480 - بردبارى ملا مهدى نراقى\r\nپس از آن كه ملا مهدى كتاب با ارزش « جامع السعادات » را در اخلاق نوشت و نسخه‌هاى آن در مناطق مسلمان‌نشين پخش شد ، نسخه‌اى از آن كتاب به دست بزرگ مرد شيعه ، جامع فضايل و كمالات سيد مهدى بحرالعلوم كه در نجف اشرف محور علم و تقوا و زهد و عبادت و كياست و مرجعيت بود رسيد .\r\nسيد از ديدن آن كتاب در شگفت شد و آرزو كرد روزى به ديدار مؤلف آن گنجينهءپر قيمت موفق گردد .\r\nملا مهدى نراقى در آتش اشتياق زيارت ائمهء طاهرين عليهم السلام مىسوخت ، از خداى بزرگ\r\n\r\n\r\n","description":"","footnote":"\r\n( 1 ) - عرفان اسلامى : 10 / 283 .\r\n","page_name":" 482 ","page_number":486},
  {"content":"\r\n\r\nمىخواست كه به اعتاب مقدسه مشرف شود ، حضرت حق توفيق زيارت عتبات عاليات را نصيب آن عبد صالح كرد .\r\nآن انسان و الا و وارسته وارد نجف شد ، بر اساس رسوم ديرينهء تمام مراجع و علما و دانشمندان و طلّاب ، از آن حضرت ديدن كردند و آن جناب به بازديد همه شتافت ، تنها كسى كه از آن مجسّمه اخلاق ديدن نكرد سيد مهدى بحرالعلوم بود ! !\r\nنجف از اين واقعه شگفت زده شده بود ، همه از هم مىپرسيدند كه علّت اين كه بحرالعلوم به ديدن نراقى نرفت چه بود ؟ !\r\nنراقى بزرگوار احوال سيد را پرسيد و از خانه او نشانى خواست و سپس فرمود : بر ما لازم است از اين بزرگ مرد علم و عمل ديدن كنيم .\r\nاز اين كه نراقى مىخواست به ديدن بحرالعلوم برود همه تعجب كردند ، آن جناب به منزل سيد رفت ، در آنجا جمعى از علما و طلّاب حضور داشتند ، نراقى وارد مجلس شد همه ورود او را گرامى داشتند ولى بحرالعلوم به نراقى توجهى نكرد و حتى از جهت احترام در برابر او از جاى خود برنخاست و تا پايان مجلس نسبت به نراقى از رعايت احترام و ادب خوددارى كرد ! !\r\nنراقى با رعايت دقت و موقعيت مجلس بدون اين كه خم به ابرو بياورد از سيد خداحافظى كرد و به خانهء خود رفت ، قضيه برخورد بحرالعلوم با نراقى در نجف اشرف با اعجاب بسيار شديد علما و طلاب روبرو شد ، آرى ، براى همگان اين موضوع بىسابقه بسيار سنگين بود ، تنها كسى كه از آن مجلس كم‌ترين اثرى برنداشت نراقى بزرگ بود .\r\nپس از چند روز كه از بازديد بحرالعلوم خبرى نشد ، باز وجود مبارك نراقى به ديدار او شتافت و سيد به گونه مجلس اوّل و شايد كمى سردتر با نراقى برخورد كرد ، مجلس دوم هم بدون اين كه در نراقى اثر سوء بگذارد تمام شد ، باز هم سيد به بازديد نراقى نرفت .\r\nسفر نراقى رو به پايان بود ، نجف از آن پيش آمد در بهت و حيرت بود ، نراقى در\r\n\r\n","description":"","footnote":"","page_name":" 483 ","page_number":487},
  {"content":"\r\n\r\nروزهاى آخر سفر باز هم به ديدار سيد ميل كرد و براى بار سوم به زيارت آن مرد الهى شتافت ، چون وارد منزل شد علما و طلاب ديدند سيد بحرالعلوم با حالى عجيب تا درب منزل به استقبال نراقى شتافت و آن جناب را چون بنده‌اى در برابر مولا در آغوش گرفت و عجيب و غريب نسبت به آن حضرت رعايت ادب و احترام كرد و وى را تا داخل منزل برد و چون شاگردى در برابر استاد مقابل نراقى نشست و در كمال خضوع و تواضع از آن حضرت پذيرايى كرد .\r\nپس از پايان مجلس سبب برخوردهاى اول و برخورد اخير را از علّامه بحرالعلوم پرسيدند ، آن جناب جواب داد : من كتاب « جامع السعادات » را مطالعه كردم و آن را در نوع خود بىنظير ديدم ، آرزو داشتم مؤلف آن را ببينم و وى را آزمايش كنم كه آيا آنچه در آن كتاب در باب فضايل اخلاقى نوشته در خود او هست يا نه كه وى را در آن دو مجلس امتحان كردم و ديدم از ايمان و اخلاق و حلم و تواضع و صبر و عاقبت‌بينى بالايى برخوردار است و از اين جهت در مجلس سوّم كمال احترام و ادب و خشوع و خضوع را نسبت به وى مراعات كردم كه او مرد دين و پيكرهء اخلاق و مجسمهء عمل صالح است « 1 » .\r\n\r\n481 - شيطان تو را گيج كرده\r\nعلاء مىگويد : يا اميرالمؤمنين ! از دست برادرم عاصم بن زياد به تو شكايت مىكنم .\r\nاميرالمؤمنين عليه السلام فرمود : عاصم چه كرده است ؟ عرض كرد : عبايى پوشيده و از دنيا كناره گرفته است . فرمود : او را نزد من بياوريد ، هنگامى كه عاصم به نزد اميرالمؤمنين عليه السلام آمد حضرت فرمود : اى دشمن جان خود ! آيا به خانوادهء خود رحم نكردى از خدمت آن‌ها سرباز زدى ، شيطان تو را گيج كرده « 2 » .\r\n\r\n\r\n","description":"","footnote":"\r\n( 1 ) - عرفان اسلامى : 10 / 284 .\r\n( 2 ) - عرفان اسلامى : 10 / 298 .\r\n","page_name":" 484 ","page_number":488},
  {"content":"\r\n\r\n\r\n482 - دستت را بشوى\r\nدر حديث آمده : دو برادر مؤمن يك پدر و يك پسر به عنوان مهمان وارد بر اميرالمؤمنين عليه السلام شدند ، با آنان غذا خورد و اين برنامه در عصر رياست حضرت بود . چون از غذا فارغ شدند ، قنبر طشت و ابريق و حوله‌اى آورد ، تا مهمانان دست خود را بشويند ، حضرت از جا برخاست و ظرف آب را از قنبر گرفت و به طرف پدر آمد و فرمود : دستت را بشوى ، آن مرد سر به زير انداخت و عرضه داشت : يا على ! تو با اين عظمت و من با اين مسكنت ، چگونه دستم را بگيرم و تو آب بريزى ؟\r\nحضرت فرمود : بنشين و دستت را بشوى كه خداوند ناظر اين معناست كه برادرى به خدمت برادرش برخاسته و به اين خاطر در بهشت ده برابر مزد برايش معين فرموده كه كارگران بهشت به خدمتش برخيزند .\r\nسپس فرمود : تو را به عظمت حقى كه دارم قسم مىدهم به آن حقى كه مىشناسى و بزرگ مىدانى كه آن چنان دست بشوى كه انگار قنبر بر دستت آب مىريزد ، بالاخره آن مرد با كمك حضرت مولا دست خود را شست ، سپس ابريق و طشت را به محمّد حنفيه داد و فرمود : اگر پسر به تنهايى مهمانم بود دستش را مىشستم اما خداوند دوست ندارد بين پسر و پدر فرقى نگذارم ، پدرت دست آن پدر را آب ريخت ، تو دست پسر را آب بريز .\r\nامام عسكرى عليه السلام كه اين داستان را نقل مىكند مىفرمايد :\r\nهر كسى در تواضع و فروتنى از على پيروى كند به حق كه شيعه واقعى است « 1 » .\r\n\r\n483 - رسول خدا و تواضع\r\nملا فتح اللّه كاشانى در « تفسير منهج » در ذيل آيه شريفهء :\r\n\r\n\r\n","description":"","footnote":"\r\n( 1 ) - عرفان اسلامى : 10 / 317 .\r\n","page_name":" 485 ","page_number":489},
  {"content":"\r\n\r\n [ وَ إِنَّكَ لَعَلى خُلُقٍ عَظِيمٍ 
  ]  .\r\nو يقيناً تو بر بلنداى سجاياى اخلاقى عظيمى قرار دارى .\r\nنقل مىكند :\r\nپيرزنى چادرنشين كه راهش به مدينهء منوره دور بود علاقه عجيبى به اسلام و پيامبر صلى الله عليه و آله داشت .\r\nچند بار به فرزندانش گفته بود مرا به مدينه ببريد تا به شرف زيارت محبوب خدا ، رسول اسلام صلى الله عليه و آله مشرّف شوم ، ولى فرزندان او موفّق به اين سفر نشده بودند ، پيرزن در آتش فراق رسول خدا صلى الله عليه و آله مىسوخت و در اشتياق ديدار پيامبر صلى الله عليه و آله در حسرت و اندوه و غم و غصه به سر مىبرد .\r\nديدار رسول خدا صلى الله عليه و آله را براى خود بهشت برين مىدانست و زيارت حضرتش را بهترين عبادت به حساب مىآورد .\r\nدلش آرام نداشت ، قلبش مضطرب بود ، آتش عشقش هر لحظه زبانهء بيشتر مىكشيد ، ولى راه بجايى نداشت .\r\nفرزندانش هر روز به صحرا مىرفتند و او در تهيهء وسايل استراحت و فراهم آوردن آب و غذا مىكوشيد و در قلب خود هم با خداى مهربان براى پيدا كردن توفيق زيارت حبيب خدا مناجات مىكرد .\r\nروزى براى آوردن آب همراه با يك مشك به سر چاهى كه در بيابان بود آمد ، از عنايت خدا ، رسول اكرم صلى الله عليه و آله با دو سه نفر از ياران و اصحاب از آن منطقه عبور مىكرد چون به سر چاه رسيد و پير زن را ديد كه بند مشك به دست دارد و براى آب كشيدن از چاه آماده مىشود ، به او فرمود : اين كار براى تو زحمت دارد ، مشك را به من بده تا از چاه به كمك تو آب بيرون بياورم ، پيرزن در پاسخ گفت : اگر اين زحمت را از دوش من بردارى برايت دعا مىكنم .\r\n\r\n","description":"","footnote":"","page_name":" 486 ","page_number":490},
  {"content":"\r\n\r\nپيامبر صلى الله عليه و آله مشك را پر از آب كرد ، سپس به دوش مبارك قرار داد و راهى به سوى خيمه و چادر آن زن شد ، هوا در گرما بيداد مىكرد ، بار سنگين بود ، عرق بر پيشانى رسول خدا صلى الله عليه و آله جارى شده بود ، ياران به آن جناب عرضه داشتند : مشك را به ما بده تا به در خيمه اين پيرزن برسانيم ، در پاسخ آنان با يك دنيا عاطفه و محبت فرمودند : دوست دارم بار امتم را خود به دوش بكشم ! !\r\nبه خيمه رسيدند ، مشك را بر زمين نهادند ، از صاحب خيمه خداحافظى كرده و به سوى مقصد به حركت آمدند ، فرزندان پيرزن از راه رسيدند ، به آنان گفت : آن مردى كه به اين علامت در بين آن چند نفر است به من كمك كرد و آب از چاه كشيد و تا درون خيمه آورد ، برويد و از وى سپاس گزارى كنيد ، بچه‌ها دويدند ، چشمشان به ديدار جمال الهى رسول خدا صلى الله عليه و آله روشن شد ، به آن جناب عرضه داشتند : مادر ما در آتش شوق ديدار شما مىسوزد ، برگرديد تا وجود مباركتان را زيارت كند ، او شما را نشناخته ، حضرت برگشتند ، فرزندان آن زن به سوى وى دويدند و فرياد زدند : مادر ! آن كه براى آب كشيدن از چاه و آوردن به خيمه به تو كمك كرد محبوب تو رسول خدا صلى الله عليه و آله بود ، پيرزن نزديك بود از شوق اين خبر قالب تهى كند ، به محضر رسول خدا صلى الله عليه و آله رسيد و خداى را بر اين نعمت آسمانى و معنوى و ملكوتى شكر كرد ! « 1 »\r\n\r\n484 - رسول خدا و يهودى\r\nامام باقر عليه السلام مىفرمايند : جوانى بود يهودى كه بسيارى از اوقات خدمت رسول خدا مىرسيد ، رسول الهى رفت و آمد زيادش را مشكل نمىگرفت و چه بسا او را دنبال كارى مىفرستاد يا به وسيلهء او نامه‌اى را به جانب قوم يهود مىفرستاد .\r\n\r\n\r\n","description":"","footnote":"\r\n( 1 ) - عرفان اسلامى : 10 / 321 .\r\n","page_name":" 487 ","page_number":491},
  {"content":"\r\n\r\nچند روزى از جوان خبرى نشد ، پيامبر عزيز سراغ او را گرفت ، مردى به حضرت عرضه داشت : امروز او را ديدم در حالى كه از شدّت بيمارى بايد روز آخر عمرش باشد .\r\nپيامبر با عدّه‌اى از يارانش به عيادت جوان آمد ، از بركات وجود نازنين پيامبر اين بود كه با كسى سخن نمىگفت مگر اينكه جواب حضرت را مىداد ، پيامبر جوان را صدا زد ، جوان دو ديده‌اش را گشود و گفت : لبيك يا ابا القاسم ، فرمودند بگو : « اشهد ان لا إله الَّا اللَّه و انى رسول اللَّه » .\r\nجوان نظرى به چهرهء عبوس پدرش انداخت و چيزى نگفت ، پيامبر دوباره او را دعوت به شهادتين كرد ، باز هم به چهرهء پدرش نگريست و سكوت كرد ، رسول خدا براى مرتبهء سوم او را دعوت به توبه از يهوديّت و قبول شهادتين كرد ، جوان باز هم به چهرهء پدرش نظر انداخت ، پيامبر فرمودند : اگر ميل دارى بگو و اگر علاقه ندارى سكوت كن . جوان با كمال ميل و بدون ملاحظه كردن وضع پدر ، شهادتين گفت و از دنيا رفت ! پيامبر به پدر آن جوان فرمودند : او را به ما واگذار . سپس به اصحاب دستور داد او را غسل دهيد و كفن كنيد و نزد من آوريد تا بر او نماز بخوانم ، آنگاه از خانهء يهودى خارج شد در حالى كه مىگفت : خدا را سپاس مىگويم كه امروز انسانى را به وسيلهء من از آتش جهنم نجات داد ! « 1 »\r\n\r\n485 - رسول خدا و كنيز گريان\r\nحبيب خدا پولى در اختيار يكى از اصحاب گذاشت كه براى آن حضرت پيراهنى بخرد ، او به بازار رفت و براى پيامبر صلى الله عليه و آله يك پيراهن به دوازده درهم بخريد ، حضرت فرمودند : پيراهن دوازده درهمى لازم نيست ، بدن را با پارچه ارزان‌تر هم مىتوان پوشاند !\r\n\r\n\r\n","description":"","footnote":"\r\n( 1 ) - عرفان اسلامى : 10 / 323 .\r\n","page_name":" 488 ","page_number":492},
  {"content":"\r\n\r\n0 خود به بازار رفتند و پيراهن را با يك پيراهن چهار درهمى عوض كرده و هشت درهم بقيّه را پس گرفتند ، در مسير راه به نيازمندى رسيدند كه لباس نداشت چهار درهم براى خريد يك پيراهن به او مرحمت فرمودند و گذشتند ، در اثناى حركت به كنيزى برخوردند كه در گوشه‌اى نشسته و گريه مىكند ، سبب اندوه و نالهء او را پرسيدند ، پاسخ داد : خانم خانه چهار درهم در اختيارم گذاشت كه براى خانه خريد كنم گم كرده‌ام ، حضرت جهت خريد چهار درهم باقى مانده را به او عنايت كرد ، عرضه داشت : احسان خود را دربارهء من كامل كنيد ، فرمود : چه كنم ؟ گفت : با من تا درب منزل اربابم بيا و براى من به خاطر دير كردن شفاعت كن ، حضرت در كمالِ فروتنى با او همراه شد تا به درب خانهء ارباب كنيز رسيد ، زن خانه در به روى رسول خدا صلى الله عليه و آله گشود و عرضه داشت : من كجا و شما ، چه شد كه به درب اين خانه قدم رنجه كرديد ، حضرت فرمود : كنيزت دير كرده وى را ببخش ، عرضه داشت : او را به شما بخشيدم ، حضرت رو به كنيز فرمود : من هم تو را در راه خدا آزاد كردم ، سپس در حال برگشتن فرمود : چه پول با بركتى بود ، بدن من و يك مستحق را پوشاند و برده‌اى را در راه خدا آزاد كرد « 1 » .\r\n\r\n486 - فروتنى آيت اللَّه بروجردى\r\nآيت اللّه العظمى بروجردى از بزرگ‌ترين علما و مراجع دينى عصر اخير است .\r\nآن جناب در زمان خود از اعلميت در فقه و اصول و رجال و فلسفه برخوردار بود و آثار با منفعت زيادى از تأليف و چاپ كتب بزرگان و بيمارستان و مسجد و مدرسه از آن حضرت باقى ماند .\r\nدر هر صورت آيت اللّه بروجردى در عين قدرت و سطوت و در عين تكيه داشتن به\r\n\r\n\r\n","description":"","footnote":"\r\n( 1 ) - عرفان اسلامى : 10 / 324 .\r\n","page_name":" 489 ","page_number":493},
  {"content":"\r\n\r\nمقام مرجعيت از حالات اخلاقى برخوردار و در كمال تواضع و فروتنى بود .\r\nروزى در مسير حركت آن‌جناب به سوى درس ، طلبه‌اى از طلّاب به آن حضرت عرضه داشت كه مشكلات اقتصادى مرا در فشار قرار داده و كارد به استخوانم رسيده ، آن جناب فرمودند : پس از درس به من مراجعه كن ، باشد كه گره از كارت به خواست خدا گشوده شود .\r\nآن مرجع دوران وقتى به كرسى درس نشست و درس و مباحثه را شروع كرد ، بر اساس جوّ آزادى كه بر درس شيعه حكم فرماست شاگردان در مقام ردّ و ايراد درس برآمدند و آن‌جناب به هر كدام پاسخ مناسبى عنايت مىفرمود ، آن طلبه‌اى هم كه اظهار حاجت كرده بود ، اشكالى به درس كرد ، از آنجا كه قوه شنوايى آيت اللّه بروجردى ضعيف بود ، به خيال اين كه آن طلبه يادآورى حاجتش را نمود با كمى تلخى فرمود : گفتم بعد از درس ، طلاب تعجب كردند ، يكى از آنان كه جلوى كرسى درس بود عرضه داشت : ايشان اشكال علمى كردند و پاسخ اشكال جايش همين جاست نه بعد از درس ، ايشان متوجه شدند كه برداشتشان صحيح نبوده درس را خاتمه داده و پس از درس به ميان جمعيت طلاب رفتند تا به آن طلبه رسيدند و دست مبارك خود را به عنوان مصافحه به سوى او دراز كردند ، او هم به آن جناب دست داد ، ناگهان طلاب ديدند وجود مبارك آيت اللّه بروجردى خم شد و دست آن طلبه را بوسيد و از وى عذرخواهى كرده و او را همراه خود به خانه برد و به دور از چشم ديگران مشكل او را حل كرد و حاجت وى را روا فرمود ! ! « 1 »\r\n\r\n487 - از دو حالت هراسانم\r\nدر روايت آمده : حارث همدانى كه از محبان و عاشقان اميرمؤمنان است و اكثر اوقات\r\n\r\n\r\n","description":"","footnote":"\r\n( 1 ) - عرفان اسلامى : 10 / 325 .\r\n","page_name":" 490 ","page_number":494},
  {"content":"\r\n\r\nدر ملازمت آن منبع سعادت بود ، به آن جناب عرضه داشت : من از دو حالت ترسان و هراسانم ، يكى حالت نزع و جان دادن ، ديگر حالت گذشتن از صراط .\r\nآن حضرت فرمود : اى حارث ! بشارت باد تو را كه من دوستان خود را در اين دو حالت فرو نگذارم و در اين دو وقت خود را به ايشان رسانم كه من ايشان را مىشناسم و آنان نيز مرا مىشناسند و من شفيع آنان باشم و به آتش دوزخ گويم كه ايشان را بگذار كه از محبان و مخلصان منند و آنان را به مقصدشان كه بهشت است رسانم « 1 » .\r\n\r\n488 - بهشت عاشق چهار زن است\r\nرسول خدا صلى الله عليه و آله فرمود : بهشت الهى عاشق چهار زن است : مريم دختر عمران ، آسيه دختر مزاحم همسر فرعون ، خديجه دختر خويلد همسر رسول خدا در دنيا و آخرت و فاطمه دختر محمّد صلى الله عليه و آله « 2 » .\r\n\r\n489 - ادب از كه آموختى\r\nاز محمد حنفيه پرسيدند : ادب از كه آموختى ؟ گفت : از پروردگارم فرا گرفتم ، به اين صورت كه مولايم به من قوتى در عقل و روح كرامت كرد كه با آن قوت بين حق و باطل و خوب و بد را تميز مىدهم ، به همين خاطر هر چه از صاحبان بينش و بصيرت مىبينم همان را درس عمل براى خود قرار مىدهم و به روش پاك و پسنديدهء آنان اقتدا مىكنم و هر چه از جاهلان و بىخبران مشاهده مىكنم به نظرم ناپسند و قبيح مىآيد به همين خاطر از وضع آنان در عين نفرت دورى مىنمايم و من به لطف حضرت حق از اين راه به\r\n\r\n\r\n","description":"","footnote":"\r\n( 1 ) - عرفان اسلامى : 10 / 331 .\r\n( 2 ) - عرفان اسلامى : 10 / 348 .\r\n","page_name":" 491 ","page_number":495},
  {"content":"\r\n\r\nخزانه‌هاى دانش رسيده‌ام « 1 » .\r\n\r\n490 - از آنان بگذر\r\nمردى از آزار خدمه‌اش به رسول خدا صلى الله عليه و آله شكايت برد ، حضرت فرمود : از آنان گذشت كن كه گذشت باعث اصلاح دل آنان است ، عرض كرد : در بىادبى متفاوتند . فرمود : برو از آنان بگذر « 2 » .\r\n\r\n491 - مالك اشتر و مسألهء عفو\r\nاو انسانى و الا و موجودى الهى و وجودى ملكوتى و مجسّمهء اعتقاد و اخلاق و عمل صالح بود و آنچه اميرالمؤمنين عليه السلام در كرامت و بزرگوارى آن جناب فرموده دربارهء كمتر كسى گفته شده است .\r\nبه هنگامى كه در اوج قدرت واقتدار و عظمت بود و فرماندهى لشگر عراق را به عهده داشت و نام مباركش لرزه به تن مخالفان مىانداخت وارد بازار كوفه شد ، چون هميشه در لباس مساكين و فقرا بود و نشانى براى شناخته شدن نداشت در جمع كسانى كه او را نمىشناختند مورد توجه قرار نمىگرفت .\r\nشخصى براى بازيگرى و خنداندن ديگران آن جناب را مورد اذيت و آزار و توهين قرار داد ، آن مرد با كرامت و صاحب دل بدون اين كه به شوخى كننده توجه كند راهش را ادامه داد . مردى كه ناظر بىتربيتى آن شخص بود جلو آمد و وى را گفت : اين شخص را شناختى ؟ گفت : نه ، گفت : اين انسان بىنظير و گوهر گرانبهاى صدف دين مالك اشتر\r\n\r\n\r\n","description":"","footnote":"\r\n( 1 ) - عرفان اسلامى : 10 / 362 .\r\n( 2 ) - عرفان اسلامى : 10 / 380 .\r\n","page_name":" 492 ","page_number":496},
  {"content":"\r\n\r\nنخعى بود ، آزاركننده از پى مالك روان شد و از هر كس كه امكان داشت خط سير مالك را پرسيد تا آن منبع فيض را در مسجد يافت كه مشغول نماز است ، صبر كرد تا مالك به نمازش خاتمه داد ، به محضرش عرضه داشت : اسائهء ادب مرا ببخش و بر من كرم نموده از من گذشت كن ، مالك در برابر اصرار او فرمود : من از تو نگرانى ندارم چون آن عمل تحقير كننده را انجام دادى و بر تو گناه بود ، من به اين مسجد آمدم و اين دو ركعت نماز را محض جلب رضاى حق و غفران الهى به سوى تو بجا آوردم ! ! « 1 »\r\n\r\n492 - مرا برگردان\r\nعيسى عليه السلام فرمود : سنگى را ديدم كه روى آن نوشته بود : مرا برگردان ، چون برگرداندم در باطن سنگ نوشته بود : هركه برآنچه دانسته عمل نكرد ، طلب آنچه را نمىداند براى او شوم است و دنبال كردن علم براى او سودى ندارد كه زحمت تحصيل علم بىعمل مردود و بدون اجر و مزد است « 2 » .\r\n\r\n493 - عذاب عالم بىعمل\r\nبه داود خطاب شد : آسان‌ترين عذابى كه بر عالم بىعمل روا مىدارم از هفتاد شكل عذاب باطنى سخت‌تر است و آن اين است كه شيرينى ياد خود را از او مىگيرم « 3 » .\r\n\r\n494 - حقّ خدا بر بندگان\r\nزرارة بن اعين از حضرت امام باقر عليه السلام چنين روايت كرده است : از آن حضرت پرسيدم :\r\nحق خداوند متعال بر بندگانش چيست ؟\r\n\r\n\r\n","description":"","footnote":"\r\n( 1 ) - عرفان اسلامى : 10 / 381 .\r\n( 2 ) - عرفان اسلامى : 10 / 409 .\r\n( 3 ) - عرفان اسلامى : 10 / 409 .\r\n","page_name":" 493 ","page_number":497},
  {"content":"\r\n\r\nفرمود : آنچه را كه مىدانند بگويند و بر زبان آرند و راجع به چيزى كه نمىدانند توقف و درنگ نموده و سخنى دربارهء آن به ميان نياورند « 1 » .\r\n\r\n495 - مىخواهد قلبم از هم بشكافد\r\nابى شبرمه فقيه بزرگ اهل سنت مىگويد : هر زمان حديثى را كه از جعفر بن محمد مىشنيدم به ياد مىآورم مىخواهد قلبم از هم بشكافد كه آن حضرت فرمود :\r\nپدرم از جدم و او از رسول خدا صلى الله عليه و آله روايت كرده است - و سوگند به خداوند متعال كه پدرش بر جدش و جدش بر رسول خدا دروغ نبسته است - كه آن حضرت فرمود :\r\nهر كس به قياس و معيارهاى شخصى عمل كند ، خود دچار نابودى گشته و ديگران را به نابودى كشانده و آن كه ندانسته به مردم فتوا دهد و با آن كه احكام ناسخ و منسوخ و محكم و متشابه را شناسايى نكرده ، دست به صدور فتوا زند ، موجبات هلاكت و نابودى خود و ديگران را فراهم مىآورد « 2 » .\r\n\r\n496 - حساسيت فتوا\r\nاز يكى تابعين چنين آورده‌اند كه گفت : من محضر صد و بيست نفر از انصار را درك كردم كه همگى آن‌ها از اصحاب و ياران رسول خدا بودند ، اگر يكى از آنان از ديگرى دربارهء مسأله‌اى پرسش مىكرد اين يكى به آن ديگرى و آن ديگر به شخص ديگر پاسخ اين پرسش را ارجاع مىداد ، تا آن گاه كه اداى پاسخ به همان فرد اول باز مىگشت .\r\nهم او اضافه مىكند : من در همين مسجد صد و بيست نفر از اصحاب رسول خدا را درك نمودم ، هيچ يك از آن‌ها حديثى را بازگو نمىكرد مگر آن كه علاقه‌مند بود برادر\r\n\r\n\r\n","description":"","footnote":"\r\n( 1 ) - عرفان اسلامى : 10 / 433 .\r\n( 2 ) - عرفان اسلامى : 10 / 434 .\r\n","page_name":" 494 ","page_number":498},
  {"content":"\r\n\r\nدينى او بجاى او سخن بگويد و هيچ كسى نيز راجع به فتوايى پرسش نمىكرد مگر آن كه مىخواست برادر ايمانى او پاسخ آن فتوا را بيان كند .\r\nبراء مىگويد :\r\nمن سيصد نفر از ياران پيامبر گرامى اسلام صلى الله عليه و آله را در جنگ بدر ديدم ، همهء آن‌ها به گونه‌اى به سر مىبردند كه مايل بودند يار و رفيقش به جاى آن‌ها فتوا صادر كند « 1 » .\r\n\r\n497 - خويشتن را نجات ده\r\nيكى از بزرگان به يكى از اصحاب فتوا گفت : چنان مىبينم كه به مردم فتوا مىدهى ، آن گاه كه شخصى نزد تو مىآيد و دربارهء مسأله‌اى از تو سؤال مىكند ، اهتمام و كوشش تو نبايد در اين جهت محدود و مصروف گردد كه او را صرفاً از آن حالتى كه دچار آن است رهايى بخشى ، بلكه بايد سعى و همت تو در آن جهت صرف گردد كه خويشتن را نيز از آنچه راجع به آن سؤال شده نجات دهى ! « 2 »\r\n\r\n498 - لرزه بر اندام\r\nعطاء بن سائب تابعى گفته است : من گروهى از بزرگان دين را چنين يافته بودم كه اگر از آن‌ها راجع به موضوعى سؤال مىكردند اندامشان به لرزه مىافتاد « 3 » .\r\n\r\n499 - دروغ بستن بر خدا\r\nاز عبداللّه بن مسعود است كه مىگفت : ممكن است كسى بگويد خداوند چنين دستور\r\n\r\n\r\n","description":"","footnote":"\r\n( 1 ) - عرفان اسلامى : 10 / 434 .\r\n( 2 ) - عرفان اسلامى : 10 / 435 .\r\n( 3 ) - عرفان اسلامى : 10 / 436 .\r\n","page_name":" 495 ","page_number":499},
  {"content":"\r\n\r\nداده است ولى خدا به او بگويد : دروغ مىگويى ! « 1 »\r\n\r\n500 - مرا سالم نگاه دار\r\nاز يحيى بن سعيد نقل شده است كه مىگفت : سعيد بن مسيب هرگز فتوايى صادر نمىكرد مگر آن كه مىگفت : بار خدايا ! مرا سالم نگهدار و حفظ كن ، ديگران را نيز از لغزش و نادرستى رأيم و نظرم حفظ بفرما « 2 » .\r\n\r\n501 - نمىدانم\r\nاز مالك بن انس دربارهء چهل و هشت مسئله سؤال شد در پاسخ آن‌ها گفته بود :\r\nجواب سى و دو مسئله را نمىدانم .\r\nو در روايت ديگرى آمده است كه :\r\nاز او راجع به پنجاه مسئله و موضوع پرسش شد ولى دربارهء هيچ يك از آن‌ها پاسخ نگفت و چنين اظهار كرد : هر كه مىخواهد دربارهء مسأله‌اى پاسخ ايراد كند شايسته است پيش از ايراد جواب ، خويشتن را بر بهشت و دوزخ عرضه كرده و كيفيت رهايى خود را از دوزخ در نظر بگيرد و سپس به آن مسئله پاسخ گويد .\r\nروزى از مالك بن انس دربارهء مسأله‌اى سؤال كردند ؛ او در پاسخ گفت :\r\nنمىدانم . به وى گفتند : مسئله ساده و آسانى است ، چرا پاسخ نمىدهى ؟ انس خشمگين شد و گفت : در محدوده و حوزهء علم و دانش هيچ مسئلهء ساده و آسانى وجود ندارد ، مگر گفتار خداوند به گوش تو نرسيده كه فرمود :\r\n [ إِنَّا سَنُلْقِي عَلَيْكَ قَوْلًا ثَقِيلًا 
  ]  .\r\n\r\n\r\n","description":"","footnote":"\r\n( 1 ) - عرفان اسلامى : 10 / 436 .\r\n( 2 ) - عرفان اسلامى : 10 / 436 .\r\n","page_name":" 496 ","page_number":500},
  {"content":"\r\n\r\nبه يقين ما به زودى گفتارى سنگين [ چون آيات قرآن 
  ] به تو القا خواهيم كرد .\r\nبنابراين علم و دانش و دين اصولًا سنگين و تمام قسمت آن مشكل و دشوار مىباشد « 1 » .\r\n\r\n502 - اگر زبانم را از بيخ و بن بر كنند . . .\r\nاز قاسم بن محمد بن ابىبكر - كه يكى از فقهاى مدينه بوده - دربارهء مطلبى سؤال كردند ، وى گفت :\r\nجواب صحيح اين مسئله را نمىدانم ، سائل گفت : من بدين منظور به سوى تو شتافتم كه غير از تو شخص ديگرى را به شايستگى نمىشناسم .\r\nقاسم گفت : به طول لحيه و بلندى محاسن و كثرت مردم در پيرامون من منگر . به خداوند متعال قسم ! كه من پاسخ پرسش تو را نمىدانم .\r\nدر اين اثنا يكى از بزرگان افراد سالمند قريش به او گفت : برادرزاده در كنار اين شخص بنشين و جواب مسئله را براى او بيان كن ، سوگند به خداوند در هر مجلسى كه تو را در جمع ديگران مشاهده كردم ، كسى را فاضل‌تر و دانشورتر از تو باشد تاكنون نديده‌ام .\r\nقاسم گفت : به خدا قسم ! اگر زبانم را از بيخ و بن بركنند براى من محبوب‌تر از آن است كه دربارهء چيزى سخن بگويم كه بدان علم و آگاهى ندارم « 2 » .\r\n\r\n503 - علم محدود\r\nدربارهء حسن بن محمد بن شرف شاه استرآبادى چنين آورده‌اند كه :\r\nروزى زنى بر او وارد شد و راجع به مسائل مشكل و پيچيده حيض و عادت ماهانه\r\n\r\n\r\n","description":"","footnote":"\r\n( 1 ) - عرفان اسلامى : 10 / 436 .\r\n( 2 ) - عرفان اسلامى : 10 / 437 .\r\n","page_name":" 497 ","page_number":501},
  {"content":"\r\n\r\nسؤالاتى مطرح ساخت ولى او نتوانست پاسخ دهد ، آن زن به حسن گفت : پته‌هاى عمامه تو به كمرت رسيده ، لكن از ايراد پاسخ به سؤال يك زن عاجز هستى ؟ حسن به او گفت :\r\nاى خاله ! اگر من پاسخ هر مسأله‌اى را مىدانستم پته‌هاى عمامهء من قعر زمين را نيز درمىنورديد و به ژرفاى آن راه مىيافت ! ! « 1 »\r\n\r\n504 - مسألهء فتواها\r\nيكى از فقهاى بزرگ را به خواب ديدند و از كيفيت حالش پرسيدند :\r\nجواب داد : دو چيز براى سرعت نجات من كمك كرد و گرنه مسئله فتواها مرا معطّل مىكرد : يكى نوشتن كتابى در دو هزار دليل بر حقانيت ولايت و خلافت بلافصل حضرت مولى الموحّدين و دوم زيارت حضرت سيدالشهدا عليه السلام « 2 » .\r\n\r\n505 - قول و عمل\r\nسفيان بن عُيَيْنَه گفت : از دانش من ديگران چگونه بهره‌مند شوند در حالى كه نفس من از آن منتفع نباشد و به آنچه مىگويم عمل نمىكنم ؟ « 3 »\r\n\r\n506 - خود را هلاك كرده‌اى\r\nاميرالمؤمنين عليه السلام از يك قاضى پرسيد : ناسخ و منسوخ قرآن و حديث را مىشناسى ؟\r\nقاضى گفت : نه ، حضرت هم فرمود : هم خود را هلاك كرده‌اى ، هم آنان را كه به فتوايت\r\n\r\n\r\n","description":"","footnote":"\r\n( 1 ) - عرفان اسلامى : 10 / 438 .\r\n( 2 ) - عرفان اسلامى : 10 / 441 .\r\n( 3 ) - عرفان اسلامى : 10 / 443 .\r\n","page_name":" 498 ","page_number":502},
  {"content":"\r\n\r\nعمل مىكنند « 1 » .\r\n\r\n507 - گذشت از خود\r\nاز بعضى عرفاى بزرگ پرسيدند : راه به سوى خدا كدام است ؟ جواب داد : دو قدم :\r\nقدمى بر سر نفس و قدمى بر سر دنيا . چون اين پاسخ به عارفى با معرفت‌تر و عاشق‌تر رسيد فرمود : آنچه را خدا كوتاه كرده طولانى كردند ، راه رسيدن به خدا يك قدم است و آن هم گذشت از خود كه دنيا به واسطهء نفس حجاب بين عبد و حق مىشود « 2 » .\r\n\r\n508 - ولى مستجاب نمىشود\r\nرسول خدا صلى الله عليه و آله فرمود : حتماً امر به معروف و نهى از منكر كنيد و گرنه بدان و اشرار بر شما مسلّط مىشوند ، در آن وقت خوبان شما دعا مىكنند ولى مستجاب نمىشود « 3 » .\r\n\r\n509 - چاره‌اى نداريم\r\nپيامبر اسلام صلى الله عليه و آله فرمودند : در ميان كوچه و محل رفت و آمد مردم منشينيد ، مگر با رعايت سه خصلت :\r\nغَضُّ الْأَبصار وردُّ السّلام وارْشادُ الضالّ .\r\nچشم فرو انداختن از حرام و سلام كردن به مردم و راهنمايى گمراهان « 4 » .\r\n\r\n\r\n","description":"","footnote":"\r\n( 1 ) - عرفان اسلامى : 10 / 444 .\r\n( 2 ) - عرفان اسلامى : 11 / 17 .\r\n( 3 ) - عرفان اسلامى : 11 / 24 .\r\n( 4 ) - عرفان اسلامى : 11 / 25 .\r\n","page_name":" 499 ","page_number":503},
  {"content":"\r\n\r\n\r\n510 - نه به سودش\r\nو نيز پيغمبر گرامى اسلام صلى الله عليه و آله فرمود : تمام سخنان فرزندان آدم به ضرر اوست نه به سودش مگر امر به معروف و نهى از منكر و ذكر خدا « 1 » .\r\n\r\n511 - براى چه ؟\r\nابن عباس مىگويد : به پيامبر صلى الله عليه و آله گفتند : آيا خداوند محلّى را كه در آن عباد شايسته هستند هلاك و نابود مىكند ؟ فرمود : آرى ، عرضه داشتند : براى چه ؟ فرمود : به خاطر سستى و سكوت ايشان در برابر معاصى « 2 » .\r\n\r\n512 - خوبان چرا ؟\r\nدر پايانِ يك روايت طولانى به نقل « الكافى » از حضرت باقر عليه السلام آمده :\r\nخداوند به شعيب پيغمبر فرمود :\r\nصدهزار نفر از قوم تو را عذاب مىكنم ، چهل هزار نفر اشرار و شصت هزار نفر از اخيار و خوبان ، عرضه داشت : اشرار بجاى خود اما خوبان را چرا ؟ خطاب رسيد : به خاطر اين كه خوبان از بدى بدان نهى نمىكنند و اشرار را نصيحت نمىنمايند و بر آنان چون من خشم نمىگيرند « 3 » .\r\n\r\n513 - به آنچه شما را امر كردم عمل كنيد\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - عرفان اسلامى : 11 / 25 .\r\n( 2 ) - عرفان اسلامى : 11 / 36 .\r\n( 3 ) - عرفان اسلامى : 11 / 26 .\r\n","page_name":" 500 ","page_number":504},
  {"content":"\r\n\r\nخداوند دو ملك را مأمور زير و رو كردن شهرى فرمود ، چون به آخر آن شهر رسيدند مردى را در حال دعا و زارى ديدند ، يكى از آن دو ملك گفت : اين دعاكننده را تماشا كن ، آن ديگرى گفت : من گوشم بدهكار به هيچ مسأله‌اى نيست ، براى من آنچه مهم است امر الهى است ، آن ملك ديگر گفت : من دست به كارى نمىزنم تا از حضرت حق بپرسم ، سپس عرضه داشت : خداوندا ! فلان بنده‌ات را در حال دعا و زارى ديدم ، خطاب رسيد :\r\nبه آنچه شما را امر كردم عمل كنيد ؛ زيرا او مردى است كه هيچ گاه در برابر معصيت‌كاران به خشم و غضب تغيير صورت نداد ! « 1 »\r\n\r\n514 - برترين و بدترين عمل در اسلام\r\nامام صادق عليه السلام مىفرمايد :\r\nمردى از خثعم خدمت رسول خدا صلى الله عليه و آله آمد گفت : برترين برنامهء اسلام چيست ؟\r\nفرمود : ايمان به خدا . عرضه داشت : پس از آن ؟ فرمود : صلهء رحم . عرضه داشت : بعد از آن ؟ فرمود : امر به معروف و نهى از منكر .\r\nآن مرد گفت : چه عملى بدترين عمل است ؟ فرمود : شرك به خدا ، عرضه داشت :\r\nبعد از آن ؟ فرمود : قطع رحم ، عرضه داشت : پس از آن ؟ فرمود : امر به منكر و نهى از معروف « 2 » .\r\n\r\n515 - برخورد با اهل معصيت\r\nاميرالمؤمنين عليه السلام فرمود : پيامبر ما را امر فرمود با اهل معصيت با چهرهء گرفته و عبوس\r\n\r\n\r\n","description":"","footnote":"\r\n( 1 ) - عرفان اسلامى : 11 / 26 .\r\n( 2 ) - عرفان اسلامى : 11 / 27 .\r\n","page_name":" 501 ","page_number":505},
  {"content":"\r\n\r\nروبرو شويم « 1 » .\r\n\r\n516 - دو مخلوق خدا\r\nامام صادق عليه السلام مىفرمايد : امر به معروف و نهى از منكر دو مخلوق خداوندند ، هركس آنان را يارى كند ، خدا او را عزيز مىنمايد و هركس آنان را خوار كند ، خداوند او را خوار مىكند « 2 » .\r\n\r\n517 - تقواى خدا را رعايت كنيد\r\nاز حضرت صادق عليه السلام حكايت مىكنند كه وقتى به جمعى مىگذشت و آنان را در خصومت و دعوا مىديد نمىگذشت تا سه مرتبه فرياد مىزد : تقواى خدا را مراعات كنيد « 3 » .\r\n\r\n518 - مؤمن بىدين\r\nپيامبر صلى الله عليه و آله فرمود : خداوند دشمن مؤمن ضعيف بىدين است ، گفتند : مؤمن بىدين كيست ؟ فرمود : كسى كه نهى از منكر نمىكند « 4 » .\r\n\r\n519 - به حال اول خود برگشت\r\n\r\n\r\n","description":"","footnote":"\r\n( 1 ) - عرفان اسلامى : 11 / 27 .\r\n( 2 ) - عرفان اسلامى : 11 / 28 .\r\n( 3 ) - عرفان اسلامى : 11 / 28 .\r\n( 4 ) - عرفان اسلامى : 11 / 28 .\r\n","page_name":" 502 ","page_number":506},
  {"content":"\r\n\r\nعابدى تارك الصلاتى را به مواعظ و نصايح ترغيب به نماز كرد و آداب نماز به او تعليم داد و گفت : چند روزى در اوقات نماز با من باش و وظايف واجبات سنن با من به جاى آر تا خوب به آداب نماز از جهت علمى و عملى باخبر شوى . آن شخص قبول كرد .\r\nاوّل طلوع فجر كه شد تائب را بيدار كرد كه برخيز نماز كن ، تائب از خواب برخاست و با عابد به نماز ايستاد ، بعد از نماز او را به تعقيب نماز مشغول كرد تا قريب به چاشت شد ، تائب برخاست تا بر سر كارى رود و تحصيل معاشى كند .\r\nهنوز كارى فيصل نداده بود كه پيشين شد ، آواز داد كه اى تائب ! بيا كه وقت نماز است . تائب كار را ناقص گذاشته به خدمت عابد آمد . عابد او را به نماز نافله مشغول كرد و بعد از نافله به واجب و بعد از واجب به سنّت عصر و بعد از آن به واجب و بعد به تعقيب تا قريب پسين شده و همچنين مغرب و نافله‌ها تا قريب به نصف شب .\r\nحاصل آن كه جميع كارهاى تائب منحصر شد به نماز و تعقيب و اوراد و از ساير كارها و تحصيل معاش باز ماند .\r\nدر اين وقت به عابد گفت : نماز كار بيكاران است نه كار من كه من طاقت اين‌گونه عبادت ندارم . اين بگفت و عابد را رها كرد و به حال اول خود كه بىنمازى بود برگشت « 1 » .\r\n\r\n520 - كه آن به شبى مىرود و اين به تبى\r\nحكما گفته‌اند : به مال و جمال خود مبال كه آن به شبى مىرود و اين به تبى و همچنين است امر در ساير شؤون و اعتبارات دنيوى كه گفته‌اند :\r\n به عزّت مبال وز ذلّت منال * كه اين هر دو را زود باشد زوال « 2 » \r\n\r\n\r\n","description":"","footnote":"\r\n( 1 ) - عرفان اسلامى : 11 / 34 .\r\n( 2 ) - عرفان اسلامى : 11 / 45 .\r\n","page_name":" 503 ","page_number":507},
  {"content":"\r\n\r\n\r\n521 - بدبخت‌ترين مردم\r\nعيسى بن مريم فرمود : شقىترين و بدبخت‌ترين مردم كسى است كه در ميان مردم مشهور به علم است ولى از نظر عمل بين خود و خدا سست و تنبل و بىحال است « 1 » .\r\n\r\n522 - اولين كسى كه در قيامت وارد مىشود\r\nامام باقر عليه السلام مىفرمايد : رسول خدا صلى الله عليه و آله فرمود : اولين كسى كه در قيامت بر خدا وارد مىشود من هستم ، سپس كتاب خدا و اهل بيتم آن گاه امّتم ، از امت مىپرسم كه با كتاب خدا و اهل بيتم چه كرديد ؟ ! « 2 »\r\n\r\n523 - از ماست\r\nامام باقر عليه السلام مىفرمايد : قرآن مجيد به زيباترين صورت وارد قيامت مىشود ، چون بر مسلمانان مىگذرد ، گويند : از ماست ، بر انبيا مىگذرد ، گويند : از ماست ، بر ملائكه مقرب مىگذرد ، گويند : از ماست ، تا به پيشگاه حضرت عزّت رسد ، عرضه بدارد : فلان پسر فلان تابستان بسيار گرم را روزه گرفت و شب را به بيدارى در عبادت به سر برد و فلان پسر فلان تابستان را به نافرمانى گذراند ، شب را به خواب به پايان برد ، خطاب مىرسد :\r\nهر مطيعى را در بهشت در جاى مخصوص خودش قرار بده . قرآن در آن وقت حركت مىكند و مردم مؤمن به دنبال او ، سپس به مؤمن مىگويد : مرا بخوان و به منازل و درجات بهشت بالا برو ، پس مؤمن مىخواند و براساس اندازهء معرفت و عملش به قرآن ، درجات بهشت را طى مىكند و خلاصه هركس در جاى معين خودش با كمك قرآن قرار مىگيرد « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 11 / 46 .\r\n( 2 ) - عرفان اسلامى : 11 / 68 .\r\n( 3 ) - عرفان اسلامى : 11 / 71 .\r\n","page_name":" 504 ","page_number":508},
  {"content":"\r\n\r\n\r\n524 - ولى از مفهوم آن بىخبرند\r\nزيد بن ثابت به فرزندش مىگفت : آن چنان كن كه خدايت تو را در ديوان قرّاء ضبط نكند ، قرّايى كه ظاهر قرآن را مىخوانند ولى از باطن و مفهوم قرآن بىخبرند « 1 » .\r\n\r\n525 - ظاهرشان با باطنشان يكى نيست\r\nپيامبر اسلام صلى الله عليه و آله فرمود :\r\nروزگارى بر امتم مىآيد كه اسم كسى را بشنوى بهتر از ديدن اوست و وى را ببينى بهتر از معاشرت با اوست ، چرا كه ظاهر اكثر مردم با باطنشان يكى نيست « 2 » .\r\n\r\n526 - قرآن مىخوانند و عمل نمىكنند\r\nرسول اكرم صلى الله عليه و آله فرمودند : بيشتر منافقان و دوزخيان امت من قاريانند كه آنچه از قرآن مىخوانند عمل نمىكنند و گفتارشان موافق كردارشان نيست ، سعى كن كردارت موافق گفتارت باشد و به مضمون آيه شريفهء :  [ فَاسْتَقِمْ كَما أُمِرْتَ 
  ]  عمل كنى « 3 » .\r\n\r\n527 - راست‌ترين كلام عرب\r\nپيامبر اسلام صلى الله عليه و آله فرمود : راست‌ترين سخنى كه عرب گفته كلام لبيد شاعر است : الا كُلُّ شَىْءٍ ما سِوَى اللّهِ باطِلٌ وَكُلُّ نَعيمٍ لا مَحالَةَ زائِلٌ\r\nبه حقيقت بدانيد كه هر چيز جز خدا باطل و ضايع است و هر چه از نعمت در عرصهء حيات و ميدان زندگى است در معرض زوال است .\r\n\r\n\r\n","description":"","footnote":"\r\n( 1 ) - عرفان اسلامى : 11 / 80 .\r\n( 2 ) - عرفان اسلامى : 11 / 81 .\r\n( 3 ) - عرفان اسلامى : 11 / 81 .\r\n","page_name":" 505 ","page_number":509},
  {"content":"\r\n\r\nپس چرا بايد دل به چيزى ببندى كه از ثبات و بقا عارى و دل بستن به آن موجب دورى از جناب الهى است « 1 » .\r\n\r\n528 - يوسف در آيينهء واقعيات\r\nيوسف چون به چاه شد به نقل حسن بن محبوب ، از حسن بن عماره ، از مِسمَع ابى سيّار از امام صادق عليه السلام در آن تاريكى و خلوت و وحشت چاه با كمال ايمان و اطمينان به الهام حضرت دوست عرضه داشت :\r\nاللّهُمَ انّى اسْئَلُكَ بِانَّ لَكَ الْحَمْدُ لا الهَ الّا انْتَ الحَنّانُ المَنّانُ ، بَديعُ السَّماواتِ وَ الْارْضِ ذُوالْجَلالِ وَالْاكْرامِ انْ تُصَلّىَ عَلى مُحَمَّدٍ وَآلِ مُحَمَّدٍ وَ انْ تَجْعَلَ لى مِنْ امْرى فَرَجاً مَخْرَجاً وَ تَرْزُقَنى مِنْ حَيْثُ احْتَسِبُ وَ مِنْ حَيْثُ لا احْتَسِبُ .\r\nپروردگارا ! تو را مىخوانم به اين كه سپاس و شكر مخصوص توست ، معبودى جز تو ، مهربان و نيكى دهنده وجود ندارد ، به وجود آورنده آسمان‌ها و زمينى ، اى صاحب جلال و اكرام ! بر محمّد و آل محمد درود فرست و در كار من گشايشى آر و مرا از جايى كه گمان دارم و ندارم روزى بخش .\r\nچون كاروان وى را از چاه بيرون كشيدند خود را معرفى نكرد و نگفت كه من يوسف پسر يعقوبم و منزل و مكانم در همين نزديكى است ، بلكه سكوت كرد و خود را تسليم كاروانيان نمود ؛ زيرا با فراست ايمانى و نور قلبى دريافته بود كه اين بلا و مصيبت و اين ابتلا و آزمايش گرچه ظاهرى تلخ دارد ولى عاقبتش شيرين و الهى است و اين آزمايش مقدمه‌اى ملكوتى براى رسيدن به مقامى الهى است كه در آن مقام خير او و ملّت‌هاى تاريخ لحاظ شده است !\r\nروح با عظمت او در عين اين كه كودكى چند ساله بود از قبول تزوير ، تلبيس ، تمويه ،\r\n\r\n\r\n","description":"","footnote":"\r\n( 1 ) - عرفان اسلامى : 11 / 116 .\r\n","page_name":" 506 ","page_number":510},
  {"content":"\r\n\r\nتخيلات ، دروغ ، حيله ، مكر ، كيد ، توهمات و تسويلات نفسانيه با كمال قدرت ابا داشت .\r\nچون در برابر وسوسه‌هاى خطرناك آن زن زيباى مصرى در كاخ عزيز و در خلوت خانهء كاخ قرار گرفت و هجوم و وسوسه‌هاى او به مدّت هفت سال طول كشيد و در آن ايام يوسف به بلوغ رسيده بود ، در برابر او بر اساس قرآن مجيد فقط گفت : معاذ اللّه .\r\nعجيب كلمه‌اى است ، معناى اين كلمه اين است كه خيال نكنى من از ترس آبرويم در دنيا ، يا جريمه شدن به خاطر جرم ، يا به زندان افتادن ، يا به عذاب آخرت دچار شدن به تو نزديك نمىشوم بلكه از اين خواسته تو فقط و فقط به خاطر عزيزم و محبوبم و معشوقم حضرت اللّه سرباز مىزنم و محال است در اين زمينه حتّى فكرى آلوده در قلب پاك من خطور كند .\r\nابن عباس شاگرد اميرالمؤمنين عليه السلام مىگويد :\r\nبزرگان براى ما حكايت كردند كه زليخا هفت سال براى خواستهء خود يوسف را در شديدترين مضيقه قرار داد ولى آن حضرت يك بار به چهرهء او چشم ندوخت ، روزى در كمال زارى به آن حضرت عرضه داشت : يك بار ديده به سويم بردار ، پاسخ داد : اگر تو را ببينم از ديدن حق محروم و كور مىشوم !\r\nگفت : اى يوسف ! چه چشم زيبايى دارى ، جواب داد : اوّل عضوى است كه در خانهء تاريك قبر بر رويم فرو ريزد !\r\nگفت : چه بوى خوشى دارى ، گفت : پس از سه روز از مرگم چون قبرم را باز كنى به شدت از بوى تعفن جنازه فرار مىكنى .\r\nگفت : چرا به من نزديك نمىشوى ، پاسخ داد : نزديكى به تو باعث دورى از خدا است !\r\nگفت : فرشم از حرير خالص است برخيز و حاجتم را بر آور ، جواب داد : اگر به\r\n\r\n","description":"","footnote":"","page_name":" 507 ","page_number":511},
  {"content":"\r\n\r\nخواسته‌ات عمل كنم نصيبم را در بهشت الهى از دست مىدهم .\r\nگفت : تو را به شكنجه‌گران زندان مىسپارم ، جواب داد : در آن وقت است كه خداوند مهربان و مولاى عزيزم مرا مىخرد .\r\nچون به زندان افتاد عرضه داشت :\r\n [ رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ 
  ]  .\r\nيوسف گفت : پروردگارا ! زندان نزد من محبوب‌تر است از عملى كه مرا به آن مىخوانند .\r\nچون پس از نُه سال به عللى كه قرآن ذكر كرده از زندان آزاد شد و سلطان مصر به وى احترام كرد و به او گفت : امروز مقامت نزد ما معلوم شد و تو در اين دستگاه امين و صاحب منزلتى ، مىتوانست بگويد : من فرزند يعقوبم و منزل ما شهر كنعان است ؛ اكنون اسب تيز پايى به من بده تا به ديار خود روم و به ديدار پدر و مادرم خوشحال شوم ، ولى اين معنا را نگفت ؛ زيرا ملت مصر را اسير كاخ نشينان ديد و عباد خدا را دچار مردم ظالم و ستمگر مشاهده كرد ، پيش خود گفت : در اين دستگاه نفوذ كنم ، باشد كه روزى در سايهء به دست آوردن آبروى مردمى و قدرت بتوانم اين جامعهء شيطان زده و گرفتار طاغوت و طاغوتيان را نجات دهم ! !\r\nبه عزيز مصر گفت :\r\n [ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ 
  ]  .\r\nيوسف گفت : مرا سرپرست خزانه‌هاى اين سرزمين قرار ده ؛ زيرا من نگهبان دانايى هستم .\r\nچون مدتى در آن پُست خدمت كرد و امانت و لياقت و كفايت خود را نشان داد به مقام رهبرى مملكت مصر رسيد و به تمام اوضاع و احوال آن مملكت مسلّط شد ، در اين زمينه قرآن مجيد مىفرمايد :\r\n [ وَ كَذلِكَ مَكَّنَّا لِيُوسُفَ فِي الْأَرْضِ يَتَبَوَّأُ مِنْها حَيْثُ يَشاءُ نُصِيبُ بِرَحْمَتِنا مَنْ نَشاءُ وَ لا نُضِيعُ أَجْرَ الْمُحْسِنِينَ 
  ]  :\r\n\r\n","description":"","footnote":"","page_name":" 508 ","page_number":512},
  {"content":"\r\n\r\nاين‌گونه يوسف را در [ آن 
  ] سرزمين مكانت و قدرت داديم كه هر جاى آن بخواهد اقامت نمايد .\r\nرحمت خود را به هر كس كه بخواهيم مىرسانيم و پاداش نيكوكاران را تباه نمىكنيم .\r\nچون برادران در سفر سوّم به حضورش رسيدند براى اين كه از شدت شرم و خجالت آنان بكاهد و بار سنگين روح آنان را از عملى كه كرده بودند كم كند به آنان فرمود :\r\n [ هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ إِذْ أَنْتُمْ جاهِلُونَ 
  ]  .\r\nگفت : آيا زمانى كه نادان بوديد ، دانستيد با يوسف و برادرش چه كرديد ؟\r\nآنان ناگهان به خود آمده و پس از اندكى تأمل گفتند :\r\nآيا تو همان يوسف هستى كه چهل سال قبل دچار خطاى ما شدى ؟\r\nگفت : آرى ، من يوسفم و اين برادر من است ، اين خداوند مهربان است كه بر ما منت گذاشت و به خاطر تقوا و صبر ، ما را به اين مقام و منزلت رساند كه خداوند عزيز اجر و مزد نيكوكاران را ضايع نمىكند .\r\nبرادران گفتند : به خداوند قسم كه حضرت حق تو را بر ما به « مُلك و عزّت و عقل و حسن و كمال » برگزيد و ما در عدم شناخت حق تو ، مقصر و خطاكاريم .\r\nيوسف عزيز با كمال مهربانى در برابر آن همه ظلم و ستم برادران فرمود :\r\n [ لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ 
  ]  .\r\nگفت : امروز هيچ ملامت و سرزنشى بر شما نيست ، خدا شما را مىآمرزد و او مهربان‌ترين مهربانان است .\r\nيوسف عزيز بر اثر پاكى جان و نور قلب ، چون خود را در والاترين مقام در روى زمين ديد به پيشگاه مقدس حضرت حق عرضه داشت :\r\n [ رَبِّ قَدْ آتَيْتَنِي مِنَ الْمُلْكِ وَ عَلَّمْتَنِي مِنْ تَأْوِيلِ الْأَحادِيثِ فاطِرَ السَّماواتِ وَ الْأَرْضِ أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً وَ أَلْحِقْنِي بِالصَّالِحِينَ 
  ]  .\r\nپروردگارا ! تو بخشى از فرمانروايى را به من عطا كردى و برخى از تعبير خواب‌ها را به من\r\n\r\n","description":"","footnote":"","page_name":" 509 ","page_number":513},
  {"content":"\r\n\r\nآموختى . اى پديد آورندهء آسمان‌ها و زمين ! تو در دنيا و آخرت سرپرست و يار منى در حالى كه تسليم [ فرمان‌هاى تو 
  ] باشم جانم را بگير ، و به شايستگان مُلحقم كن « 1 » .\r\n\r\n529 - اهل گورستان\r\nاميرالمؤمنين عليه السلام براى عبرت گرفتن از گذشتگان مىفرمايد :\r\nاهل گورستان همسايگانى هستند كه با هم انس نمىگيرند و دوستانى كه به ديدار يكديگر نمىروند ، نسبت‌هاى آشنايى بينشان كهنه و سبب‌هاى برادرى از آن‌ها بريده شده است ، با اين كه همه در يك جا جمعند تنها و بىكسند و در عين اين كه دوستان هم بودند از هم دورند ، براى شب صبح و براى صبح شب نمىشناسند ، هر يك از شب و روز كه در آن كوچ كرده‌اند برايشان هميشگى است .\r\nسختىهاى آن جهان را سخت‌تر از آنچه مىترسيدند مشاهده كردند و آثار آن جهان را بزرگ‌تر از آنچه تصور مىنمودند ديدند ، اگر بعد از مرگ به زبان مىآمدند ، نمىتوانستند آنچه را به چشم ديده و دريافته‌اند بيان كنند ، اگر چه نشانه‌هاى آنان ناپديد شده و خبرهايشان قطع گرديده ، ولى چشم‌هاى عبرت‌پذير ، آنان را مىنگرد و گوش‌هاى خرد از آن‌ها مىشنود كه از راه غير گويايى يعنى به زبان عبرت مىگويند :\r\nآن چهره‌هاى شكفته و شاداب بسيار گرفته و زشت شد و آن بدن‌هاى نرم و نازك بىجان افتاده ، جامه‌هاى كهنه و پاره و كفن پوسيده در برداريم و تنگى گور ما را سخت به مشقت انداخته ، وحشت و ترس را به ارث برديم و منزل‌هاى خاموش به روى ما خراب شد .\r\nاندام نيكوى ما نابود و صورت‌هاى خوش آب و رنگ ما زشت و اقامت ما در قبور\r\n\r\n\r\n","description":"","footnote":"\r\n( 1 ) - عرفان اسلامى : 11 / 162 .\r\n","page_name":" 510 ","page_number":514},
  {"content":"\r\n\r\nترسناك طولانى شد ، از اندوه ، رهايى و از تنگى ، فراخى نيافتيم !\r\nزمين چه بسيار بدن ارجمند و صاحب رنگ شگفت‌آورى را خورده است كه در دنيا متنعّم به نعمت و پروردهء خوشگذرانى و بزرگوارى بوده ، هنگام اندوه به شادى مىگراييده و به جهت بخل ورزيدن به نيكويى و حرص به كارهاى بيهوده و بازيچه ، چون مصيبت و اندوهى به او وارد مىگشت متوجّه لذت و خوشى شده خود را از اندوه منصرف مىنمود ، پس در حالى كه او به دنيا و دنيا به او مىخنديد ، در سايهء خوشى زندگانى كه همراه با بسيارى غفلت بود ، ناگهان روزگار او را با خار خود لگدكوب كرد و قوايش را درهم شكست و از نزديك ابزار مرگ و علل موت به سويش نگاه مىكرد ، پس او به اندوهى آميخته شد كه با آن آشنا نبود و با رنج پنهانى همراز گشت كه پيش از اين آن را نيافته بود و بر اثر بيمارىها ضعف و سستى بسيار در او به وجود آمد ، در اين حال هم به بهبودى خود انس و اطمينان كامل داشت و هراسان رو آورد به آنچه اطبّا او را به آن عادت داده بودند از قبيل علاج گرمى به سردى و بر طرف شدن سردى به گرمى ، پس داروى سرد ، بيمارى گرمى را خاموش نساخت و بلكه به آن افزود و داروى گرم بيمارى سردى را بهبودى نداده ، جز آن كه آن را به هيجان آورده سخت كرد ، با داروى مناسب كه با طبايع و اخلاط درآميخت مزاج معتدل نگشت مگر آن كه طبايع هر دردى را كمك كرده مىافزود ، تا اين كه طبيب او سست شد و از كار افتاد و پرستارش او را فراموش كرد و زن و فرزند و غمخوارش از بيان درد او خسته شدند و در پاسخ پرسش كنندگان حال او گنگ گشتند و نزد او از خبر اندوه‌آورى كه پنهان مىنمودند با يكديگر گفتگو كردند ، يكى مىگفت : حال او همين است كه هست و ديگرى به خوب شدن او اميدوارشان مىكرد و ديگرى بر مرگ او دلداريشان مىداد ، در حالى كه پيروى از گذشتگانِ پيش از آن بيمار را به يادشان مىآورد كه آنان رفتند ما هم بايد برويم .\r\nپس در اثناى اين كه او با اين حال بر بال مفارقت دنيا و دورى دوستان سوار است ناگاه\r\n\r\n","description":"","footnote":"","page_name":" 511 ","page_number":515},
  {"content":"\r\n\r\nاندوهى از اندوه‌هايش به او هجوم آورد ، پس زيركىها و انديشه‌هاى او سرگردان مانده از كار بيفتد و رطوبت زبانش خشك شود و چه بسيار پاسخ پرسش مهمى را دانسته ولى از بيان آن عاجز و ناتوان است و چه بسيار آواز سخنى كه دل او را دردناك مىكند مىشنود ، ولى خود را كر مىنماياند و آن آواز يا سخن از بزرگى است كه او را احترام مىنموده يا از خردسالى كه به او مهربان بوده است .\r\nبه حقيقت مرگ را سختىهايى است كه دشوارتر است از آن كه همهء آن‌ها بيان شود يا عقول مردم دنيا آن را درك كرده و بپذيرد « 1 » .\r\n\r\n530 - بشارت سليمان نبى به پيامبر اسلام\r\nكعب الاحبار مىگويد : سليمان در مسيرش به يمن به مدينه طيّبه رسيد ، به همراهانش گفت : اينجا شهر هجرت پيامبر آخر زمان است ، خوشا به حال كسى كه به او مؤمن شود و از وى پيروى كرده ، در تمام امور حيات به او اقتدا كند .\r\nوقتى به مكّه گذشت گفت : پيامبر عربى از اين شهر به مدينه مىرود ، خداوند يارى كنندگانش را يارى دهد ، دور و نزديك در پيشگاه حضرت او در مسئله حق مساويند ، در راه حق از ملامت كنندگان باك ندارد .\r\nگفتند : اى پسر داود ! دين او چيست ؟ فرمود : آيين حنيف .\r\nپرسيدند : بين ما و او چه زمانى فاصله است ؟ فرمود : بيش از هزار سال ، من به شما بگويم و بر شما واجب است به ديگران برسانيد كه او آقاى همه انبيا و خاتم رسولان است و نامش در كتب انبيا ثبت است .\r\nچون سليمان از مكه گذشت ، فرياد مكه به جانب حق برخاست ، خطاب رسيد سبب\r\n\r\n\r\n","description":"","footnote":"\r\n( 1 ) - عرفان اسلامى : 11 / 177 .\r\n","page_name":" 512 ","page_number":516},
  {"content":"\r\n\r\nگريه‌ات چيست ؟ عرضه داشت : الهى ! تو بهتر مىدانى كه سليمان يكى از رسولان توست ، بر من گذشت و براى نماز و عبادت پياده نشد و به نزد من ذكر تو نگفت ، من دچار بت‌هاى بت پرستانم ، خداوند وحى فرمود : در آيندهء نزديك تو را از سجده كنندگان پُر كنم ، قرآن را در ابتداى امر در تو نازل كنم ، پيامبرى در كنار تو مبعوث كنم كه محبوب‌ترين پيامبران من است ، قومى را در تو قرار دهم كه مرا عبادت كنند ، واجباتى بر عبادم تكليف كنم كه براى انجامش در نزد تو با سرعت زياد به سويت بشتابند و در كنار تو ناله‌ها و ضجّه‌ها و نوبه‌ها به سويم برخيزد ، همانند نالهء ناقه براى فرزندش و كبوتر براى جوجه‌اش ، دامنت را از بت و بت پرستى پاك كنم و تو را براى تمام جهانيان از بركت پيامبرم قبله سازم « 1 » .\r\n\r\n531 - همچون يك امت\r\nجاحظ ، دانشمند و اديب بسيار مشهور عرب در كتاب « البيان و التبيين » مىگويد :\r\nقُسّ بن ساعدهء ايادى از علما و حكماى بزرگ عصر جاهليّت بود ، در ميان مردم قسم خورد و گفت : در قسمم دروغگو نيستم ، براى خدا دينى است بهتر از دينى كه براى شماست .\r\nاو با آن كه رسول اسلام را درك نكرد ولى ايمان به او را در عصر جاهليت اعلام داشت ، مىگويند عمر درازى بر او گذشت ، نبى اسلام صلى الله عليه و آله را به اسم و نسب مىشناخت ، خبر بعثتش را به مردم بشارت مىداد ، اهل تقوا بود و مردم را به تقوا دعوت مىكرد ، مطالبى مىگفت كه عوام از درك آن مطالب عاجز بودند ، جز خواص از عقلا سخنانش را نمىفهميدند ، پيامبر بعد از ظهور رسالت و بعثتش به وى دعا كرد و فرمود : روز قيامت هم\r\n\r\n\r\n","description":"","footnote":"\r\n( 1 ) - عرفان اسلامى : 11 / 189 .\r\n","page_name":" 513 ","page_number":517},
  {"content":"\r\n\r\nچون يك امت به محشر مىآيد « 1 » .\r\n\r\n532 - كرامتى از آيت اللَّه حائرى\r\nاز يكى از شاگردان مؤمن و با تقواى حضرت آيت اللّه العظمى حايرى مؤسّس حوزهء علميهء قم شنيدم كه در شب ولادت رسول اسلام صلى الله عليه و آله شب هفدهم ربيع الاول مجلس جشنى در يكى از محلات قم برپا بود ، آيت اللّه حايرى در آن مجلس شرف حضور داشت ، آهى از دل پرشوق كشيد و گفت :\r\nدر اين مجلس جاى حاج سيد على اصغر اراكى خالى است كه با آن صداى گرم و دلنوازش اشعار اديب الممالك را در ولادت رسول اسلام صلى الله عليه و آله بخواند و به مجلس حال و نورانيت ببخشد ، ساعتى نگذشت كه حاج سيد على اصغر وارد مجلس شد ، به محضر آيت اللّه حايرى سلام كرد و ولادت خاتم انبيا را تبريك گفت ، آيت اللّه حايرى فرمود : تو كجا و شهر قم و اين مجلس ؟ ! !\r\nعرضه داشت : از اراك قصد تهران داشتم ، چون ماشين به قم رسيد خراب شد ، راننده گفت : احتمالًا تا صبح در قم بمانيم ، من بسيار خوشحال شدم پيش خود گفتم در اين شب ولادت به زيارت بروم سپس مجلس جشن و سرورى را پيدا كرده در آنجا شركت كنم تا از معنويت پيامبر اسلام صلى الله عليه و آله بهره‌مند شوم ، آيت اللّه حايرى فرمود : اين همه از فضل و عنايت خداست برخيز و ميلاديه اديب را در اين مجلس بخوان ! ! « 2 »\r\n\r\n533 - معجزه الهى پيامبر در نوزادى\r\nوقتى حليمهء سعديه پس از ولادت از آمنه وى را براى شير دادن به دامن پاكش گذاشت\r\n\r\n\r\n","description":"","footnote":"\r\n( 1 ) - عرفان اسلامى : 11 / 190 .\r\n( 2 ) - عرفان اسلامى : 11 / 192 .\r\n","page_name":" 514 ","page_number":518},
  {"content":"\r\n\r\nو خواست از طرف چپ سينه‌اش وى را شير بدهد چون طرف راستش ساليان دراز بود خشك شده بود شير نگرفت ، چون شكوه به خانواده‌اش برد ، به او گفتند : از طرف راست شيرش بده ، جواب داد : آن طرف به علّت مرض از بين رفته ، گفتند : همان طرف خشك را در دهانش بگذار ، باشد تا با گرفتن آن به گرفتن طرف ديگر ميل پيدا كند ، چون او را برگرداند دهان مبارك به سينهء خشك شده گذاشت ، ناگهان مانند چشمهء اول بهار شير شيرين جوشيدن گرفت ، با اين معجزهء الهى خواست سه مطلب را به جهانيان اعلام كند :\r\n1 - من نيامده‌ام تا چيزى از كسى بگيرم ، آمده‌ام تا شما تهيدستان جهان را غنى كنم كه من نيازمند به شما نيستم ، ولى شما در تمام زمينه‌ها محتاج من هستيد !\r\n2 - من چپ‌گرا نيستم ، را هم از هم اكنون راه راست و صراط مستقيم است و در اين راه راهبر و راهنمايم !\r\n3 - شما را اى حليمه سعديه ! فرزندى نوزاد است كه بايد از سينه‌ات سير و سيراب شود و با يك جانب سينه فقط يك نوزاد را مىتوان اداره كرد ، من نيامده‌ام حق كسى را گرچه به اندازهء ذرّه‌اى باشد پايمال كنم كه من آمده‌ام تا حقوق به غارت رفتهء همهء انسان‌ها را به صاحبان حق برگردانم ! ! « 1 »\r\n\r\n534 - گوشه‌هايى از اخلاق پيامبر\r\nقسمتى از اخلاق الهى او را سيره‌هاى متعدد و كتب حديث از قول اميرالمؤمنين و فاطمهء زهرا و حسن و حسين عليهم السلام و سلمان و مقداد و ابوذر چنين نقل كرده‌اند :\r\nبردبارترين و شجاع‌ترين و عادل‌ترين و عفيف‌ترين مردم دهر بود ، در تمام مدت عمر شصت و سه ساله‌اش دست مباركش نامحرمى را لمس نكرد .\r\n\r\n\r\n","description":"","footnote":"\r\n( 1 ) - عرفان اسلامى : 11 / 200 .\r\n","page_name":" 515 ","page_number":519},
  {"content":"\r\n\r\nاو سخىترين مردم روزگار بود ، چون به خانه مىآمد درهم و دينارى نزد او نمانده بود ، اگر شب ميرسيد و درهمى نزد او مانده بود ، به خانه نمىرفت تا آن را در جايى كه خدا مىخواست بپردازد .\r\nپارگى كفشش را وصله مىزد ، لباسش را مىدوخت ، در كار و برنامهء خانه به زن و فرزند كمك مىكرد ، كسى در تمام روزگار باحياتر از او نبود ، چشم به صورت كسى نمىدوخت ، دعوت آزاد و بنده را قبول مىكرد ، هديهء مردم را گرچه جرعه‌اى شير بود مىپذيرفت و ميل مىكرد و به نيكوترين صورت تلافى مىفرمود ، از مال صدقه مصرف نمىكرد و از اجابت دعوت مسكين و كنيز تكبّر نداشت .\r\nبراى خدا به خشم مىآمد ولى در تمام عمرش براى يك بار به خاطر خودش خشمگين نشد ، بر حقّ پافشارى داشت اگر چه به ضرر خود و يارانش تمام مىشد ، بسيار اتّفاق افتاد كه در سختىها و تنهايىها از طرف مشركان پيشنهاد يارى و كمك به او شد ولى نپذيرفت ، گاهى از شدّت گرسنگى و نيافتن خوراك سنگ به شكم مبارك مىبست و هرگز خم به ابرو نمىآورد ، اگر چيزى از حلال مىيافت مىخورد و گرنه صبر و حوصله مىكرد ، از حلال خدا بدون علت پرهيز نمىكرد ، خوراكش يا خرماى تنها يا شير ، يا نان جو يا شيرينى يا عسل بود و اگر مدتى هيچ كدام از آن‌ها را نمىيافت فقط خدا را عاشقانه شكر مىكرد ! !\r\nدعوت براى وليمهء ولادت يا عروسى ، يا خانه ، يا سفر را قبول مىكرد ، به تشييع جنازه حاضر مىشد و بدون پاسدار در بين مردم رفت و آمد داشت و در اين زمينه از دشمنانش هراسى به خود راه نمىداد ، متواضع‌تر از او كسى نبود ، بدون كبر با مردم نشست و برخاست داشت ، خوش رفتار بود و از چهرهء پاكش صفا و صميميت و خوبى مىباريد .\r\nچيزى از امور دنيا وى را دستپاچه و مضطرب و هولناك نمىكرد ، از لباس حلال آنچه مىيافت مىپوشيد ، مركب سوارى براى او تفاوت نداشت كه چه باشد ، استر يا اسب يا الاغ ، هر كدام را مىيافت سوار مىشد .\r\n\r\n","description":"","footnote":"","page_name":" 516 ","page_number":520},
  {"content":"\r\n\r\nدر دورترين نقطهء شهر از مريض عيادت مىكرد ، بوى خوش را دوست داشت و از بوى نامناسب در كراهت بود .\r\nعشق عجيبى در نشستن با فقرا داشت و با مساكين هم‌سفره مىشد ، اهل فضل را سخت احترام مىكرد و دل اهل شرف را با نيكى به آنان به دست آورده با آنان رفيق مىشد ، اقوام را ديدن مىكرد و در صلهء رحم امتيازى براى كسى قائل نبود ، بر احدى جفا روانمىداشت و عذر معذرت خواه را با كمال بزرگوارى مىپذيرفت .\r\nخوش گفتار و خوشمزه بود ، ولى از حق تجاوز نمىكرد ، در خنده از قهقهه پرهيز داشت ، آن قدر عزيز و كريم و بزرگوار بود كه با اصحابش در بازى و ورزش شركت مىكرد و با آنان مسابقه مىداد ، چون بر سرش به خاطر عدم معرفت و ادب داد مىكشيدند صبر مىكرد و حوصله مىفرمود .\r\nداراى بز و گوسپند بود ، خود شيرش را مىدوشيد و با اهل خانه در خوردن آن شركت مىجست ، در لباس و خوراك بين خود و كلفت و نوكر فرق نمىگذاشت .\r\nوقت خود را در غير رضاى خدا صرف نمىكرد ، به باغ دوستانش در مدينه مىرفت و قلب آنان را خوشحال مىكرد ، به احدى به خصوص فقرا و مساكين به چشم حقارت نمىنگريست و از صاحب قدرتى يك ذرّه ترس نداشت .\r\nدرس نخوانده بود و چيزى حتى يك كلمه ننوشته بود ، در سرزمين جهل و صحراى فقر و در ميان عده‌اى گوسپند چران نشو و نما كرده بود ، ولى خداوند عزيز وى را به جميع محاسن اخلاقى و طرق حميده و اخبار اولين و آخرين و آنچه مايهء نجات و فوز در آخرت و صلاح و سداد در دنيا است آراسته فرموده بود .\r\nدر سلام به همگان پيشى مىجست ، تا حاجت و نياز كسى را بر طرف نمىساخت از پاى نمىنشست ، چون دست به دست ياران مىداد ، دست مباركش را نمىكشيد تا طرف مقابل دست از دستش بردارد ، در مصافحه و معانقه پيش قدم بود ، نشست و برخاستش\r\n\r\n","description":"","footnote":"","page_name":" 517 ","page_number":521},
  {"content":"\r\n\r\nتوأم با ياد خدا بود ، وقتى كسى به آن جناب وارد مىشد و آن حضرت در حال نماز بود ، نمازش را خفيف كرده و زود تمام مىكرد و به وارد مىفرمود : تو را نياز و حاجتى است ؟\r\nاگر حاجت‌مند بود ، حاجتش را روا مىكرد و دوباره به نماز برمىگشت .\r\nبه هر واردى احترام مىگذاشت تا جايى كه عبا يا ردا يا لباسش را براى نشستن وارد پهن مىكرد ، مجلسش براى همه يكسان بود ، در حدى كه كسى تصور مىكرد از طرف آن جناب بيشترين احترام و اكرام به او شده ، مجلس او مجلس حيا و تواضع و امانت بود ، مردم را با كنيه و لقب صدا مىكرد و هرگز نسبت به كسى بىاحترامى روا نداشت ، از خشم مبرّا و نسبت به مقصر سريع الرضا بود ، رقّت قلبش را نسبت به مردم كسى نداشت ، بهترين و با منفعت‌ترين مردم براى مردم بود ، هرگاه از جاى خود برمىخاست مىگفت :\r\nسُبْحانَكَ اللّهُمَّ وَبِحَمْدِكَ ، اشْهَدُ انْ لاالهَ الّا انْتَ اسْتَغْفِرُكَ وَاتُوبُ الَيْكَ .\r\nمنزهى تو و سزاوار ستايشى اى خدا ، شهادت مىدهم كه غير از تو خدايى نيست ، طلب آمرزش دارم از تو و به سوى تو توبه و بازگشت مىكنم .\r\nمىفرمود : اين دعا را امين وحى به من تعليم داد .\r\nفصيح‌ترين و بليغ‌ترين مردم روزگار بود ، تا جايى كه نوشته‌اند :\r\nاهل بهشت به زبان او سخن مىگويند .\r\nكلامش كوتاه و پر مغز و پر معنى بود و هر چه مىخواست بگويد در همان كلام مختصر مىگنجاند ، بدون نياز سخن نمىگفت و ابتداى به كلام نداشت ، هرگز بد نگفت و در رضا و غضب از حق گويى تجاوز نكرد .\r\nآن حضرت نسبت به پروردگارش با خشيت‌ترين و با تقواترين و داناترين و در طاعت و صبر بر عبادت قوىترين و در عشق به رب عاشق‌ترين و در زهد از غير دوست زاهدترين مردم بود .\r\nدر تمام عمرش به جنگ ابتدا نكرد ، ولى در هر ميدانى كه براى رزم قدم گذاشت سر\r\n\r\n","description":"","footnote":"","page_name":" 518 ","page_number":522},
  {"content":"\r\n\r\nسوزنى از حق روى گردان نشد و يارانش را نيز سفارش مىكرد :\r\nجنگ را براى خدا انجام دهيد و سخت مواظبت كنيد كه ذره‌اى ظلم از شما نسبت به دشمن سر نزند ، آن وجود مبارك جهادى را بالاتر از جهاد با هواى نفس نمىدانست « 1 » .\r\n\r\n535 - شهادت حق\r\nرسول اكرم صلى الله عليه و آله فرمودند : كسى كه براى زنده شدن حق يك مسلمان به شهادت حقّى اقدام كند ، روز قيامت تا جايى كه چشم خلايق كار مىكند نورى از چهره‌اش مىدرخشد كه تمام مردم به وسيلهء آن نور وى را به اسم و نسب مىشناسند « 2 » .\r\n\r\n536 - هجرت\r\nبه رسول الهى صلى الله عليه و آله عرضه داشتند : چه ايمانى افضل است ؟ فرمود : هجرت ، عرضه داشتند : هجرت چيست ؟ فرمود : دست برداشتن از بدى ، گفتند : چه هجرتى افضل است ؟ فرمود : جهاد « 3 » .\r\n\r\n537 - سلمان فارسى\r\nاو انسان با كرامتى است كه از سرزمين ايران به عشق رسيدن به حقيقت به عنايت و هدايت حق به مدينه آمد و در آنجا به محضر منوّر رسول خدا صلى الله عليه و آله مشرّف و قلب الهىاش به نور اسلام منوّر و پس از مدتى اندك مراحل ايمان و منازل عرفان را طى كرد و به حقايق قرآن مجيد آراسته شد .\r\n\r\n\r\n","description":"","footnote":"\r\n( 1 ) - عرفان اسلامى : 11 / 202 .\r\n( 2 ) - عرفان اسلامى : 11 / 211 .\r\n( 3 ) - عرفان اسلامى : 11 / 211 .\r\n","page_name":" 519 ","page_number":523},
  {"content":"\r\n\r\nپيامبر بزرگ صلى الله عليه و آله دربارهء آن مرد الهى فرمود :\r\nسَلْمانُ مَنَّا اهْلَ الْبَيْتِ .\r\nسلمان از ما اهل بيت است .\r\nو نيز در روح او و شخصيت والاى قلبى و فكريش فرمود :\r\nسَلْمانُ بَحْرٌ لا يُنْزَفُ وَكَنْزٌ لا يَنْفَدُ .\r\nسلمان دريايى است كه خشك شدنى نيست و گنجى است كه تمام نمىشود .\r\nاميرالمؤمنين عليه السلام او را لقمان امت و حضرت صادق عليه السلام وى را برتر از لقمان حكيم دانسته است .\r\nاز براى ايمان ده درجه است و سلمان وجود خود را به درجهء دهم رساند و مقامى برتر از مقام اصحاب همهء انبيا به دست آورد .\r\nبراى او علم بلايا و منايا بود و بارها امين وحى به وسيلهء پيامبر اسلام صلى الله عليه و آله سلام حضرت احديّت را به وى ابلاغ كرد .\r\nاو در راه ايمان به انواع شدايد و حوادث و بلاها دچار شد ، ولى خم به ابرو نياورده و در راه دوست با تمام وجود صبر كرد و استقامت ورزيد .\r\nاو وقتى در جمعى نسبت به اصل و نسبش مورد پرسش واقع شد در جواب فرمود :\r\nمن سلمان فرزند بندهء خدايم ، گمراه بودم به بركت محمّد هدايت يافتم ، فقير بودم به بركت محمد غنى شدم ، برده بودم به بركت محمّد آزاد شدم ، اين است حسب و نسب من ! « 1 »\r\n\r\n538 - ابوذر غفارى\r\nآن جناب جزء آن چهار نفرى است كه خداوند عزيز ، پيامبرش را به عشق و محبت آنان\r\n\r\n\r\n","description":"","footnote":"\r\n( 1 ) - عرفان اسلامى : 11 / 214 .\r\n","page_name":" 520 ","page_number":524},
  {"content":"\r\n\r\nامر فرموده است و آن چهار نفر عبارتند از :\r\nاميرالمؤمنين عليه السلام ، سلمان ، ابوذر ، مقداد .\r\nرسول اسلام صلى الله عليه و آله وى را صدّيق امت و در زهد شبيه عيسى بن مريم به حساب آورده است .\r\nملّا محمد باقر مجلسى رحمه الله مىگويد :\r\nپس از معصومين ، در ميان امّت كسى به جلالت قدر سلمان و ابوذر و مقداد نيست .\r\nامام كاظم حضرت موسى بن جعفر عليهما السلام مىفرمايد :\r\nدر روز قيامت منادى از جانب ربّ العزّه ندا كند : كجايند حواريون و مخلصون محمد بن عبداللّه كه بر طريقهء او مستقيم بودند و پيمان وى را نشكستند ؟ پس سلمان و ابوذر و مقداد برخيزند .\r\nپيغمبر گرامى اسلام صلى الله عليه و آله فرمود :\r\nهر كس مىخواهد به زهد عيسى بن مريم نگاه كند . به زهد و تقواى ابوذر نظر كند .\r\nاو چندى در شهر شام و اطراف آن به امر به معروف و نهى از منكر و مبارزهء جانانه با معاويه و معرفى شخصيت اميرالمؤمنين عليه السلام مشغول بود ، تا جائىكه گروهى به دلالت او به شرف تشيع نايل آمدند .\r\nاو بر اثر امر به معروف و نهى از منكر و مبارزه با خلافكارىهاى دستگاه سلطنت عثمان به رَبَذه تبعيد و در آنجا به داغ فرزندش ذَر كه بر اثر گرسنگى و تشنگى مُرد مبتلا و خود او هم از فرط بىآبى و گرسنگى به شرف لقاء اللّه مشرف و به دست پاك مالك اشتر نخعى عاشق اميرالمؤمنين عليه السلام با آب زمزم غسل داده شد و سپس دفن گرديد ، من به زيارت قبر او مشرف و در لحظهء تشرّف نور خدا را از آن قبر به جانب عرش در حركت ديدم ! ! « 1 »\r\n\r\n\r\n","description":"","footnote":"\r\n( 1 ) - عرفان اسلامى : 11 / 216 .\r\n","page_name":" 521 ","page_number":525},
  {"content":"\r\n\r\n\r\n539 - بلال حبشى\r\nاز سابقين در اسلام و در عظمت قدر و جلالت شأن فروزنده‌تر از ستارگان فروزان است .\r\nامام صادق عليه السلام در حق او فرمود :\r\nخدا رحمت كند بلال را كه به ما اهل بيت عشق مىورزيد و او بندهء صالح بود .\r\nچون اذان از جانب حق نازل شد ، پيامبر بزرگ صلى الله عليه و آله اعلامش را به آن جناب واگذار كرد و در طرد آنان كه نمىخواستند صداى او را بشنوند آيهء شريفهء  [ إِنَّ أَكْرَمَكُمْ 
  ]  در حق او نازل شد !\r\nآن جناب پس از وفات رسول خدا صلى الله عليه و آله حاضر به اذان گفتن نشد ؛ زيرا اذان گفتن خود را كمك به ستم ستمگران دوران مىدانست ! تنها يك بار به درخواست دختر گرامى پيامبر اسلام اذان گفت و سپس به شام هجرت كرده و در آنجا درگذشت .\r\nمن قبر آن جناب را در باب صغير واقع در بيرون شهر شام زيارت كرده‌ام و از آن قبر با حقيقت تبرك جستم « 1 » .\r\n\r\n540 - جابر بن عبداللَّه انصارى\r\nآن جناب صحابى جليل القدر و از اصحاب بدر است ، در مدح و ثنايش روايات زيادى وارد شده و هم اوست كه سلام رسول خدا صلى الله عليه و آله را به امام باقر عليه السلام رساند و آن جناب اوّل كسى است كه در روز اربعين به زيارت حضرت سيدالشهدا موفق شد و هم آن بزرگوار است كه لوح آسمانى را كه نص امامت ائمه عليهم السلام در اوست نزد حضرت زهرا عليها السلام زيارت كرد و از آن نسخه برداشت .\r\n\r\n\r\n","description":"","footnote":"\r\n( 1 ) - عرفان اسلامى : 11 / 217 .\r\n","page_name":" 522 ","page_number":526},
  {"content":"\r\n\r\nامام سجاد عليه السلام با فرزندش حضرت باقر عليه السلام كه در آن وقت طفلى خردسال بود به ديدن جابر رفتند ، چون كنار او نشستند ، امام سجاد عليه السلام به حضرت باقر عليه السلام فرمود :\r\nسر عمويت را ببوس ، چون امام سر جابر را بوسيد عرضه داشت : اين كيست ؟\r\nحضرت سجاد عليه السلام فرمود : فرزندم محمد ، پس جابر آن حضرت را به آغوش گرفت و گفت : يا محمد ! محمّد رسول خدا تو را سلام رساند ، آن گاه به حضرت باقر عليه السلام عرضه داشت : ضامن شفاعت من شويد ، حضرت پذيرفتند .\r\nجابر در بسيارى از غزوات رسول خدا صلى الله عليه و آله حاضر بود و در غزوه صفين حضرت مولى الموحدين را همراهى كرد و لحظه‌اى از متابعت امام عارفان درنگ نكرد و پيوسته مردم را به محبت و عشق آن حضرت ترغيب مىنمود و در كوچه و بازار عبور كرده با صداى بلند مىخواند :\r\n« عَلِىٌّ خَيْرُ الْبَشَر فَمَنْ ابى فَقَدْ كَفَر »\r\nعلى عليه السلام بهترين بشر است پس كسى كه از او برگردد كافر است « 1 » .\r\n\r\n541 - فاطمه زهرا عليها السلام\r\nدختر گرامى نبى اسلام در شب بيستم جمادى الثانى به سال پنجم بعثت از مادرى بىنظير چون خديجهء كبرى كه روايات بسيارى در مدحش از پيامبر و ائمه عليهم السلام رسيده متولد شد .\r\nفاطمه عليها السلام براساس آيهء تطهير داراى مقام عصمت و براساس آيات سورهء انسان از نظر ايمان و عمل و اخلاق بر تمام زنان آفرينش يگانه و يكتاست .\r\nدختر رسول اسلام عليها السلام در دانش و بينش سرآمد زنان روزگار و در پيشگاه حضرت حق\r\n\r\n\r\n","description":"","footnote":"\r\n( 1 ) - عرفان اسلامى : 11 / 218 .\r\n","page_name":" 523 ","page_number":527},
  {"content":"\r\n\r\nاز اعتبار و ارزشى ما فوق تمام اعتبارات و ارزش‌ها برخوردار است .\r\nدر مسئلهء ولادت آن جناب در روايات چنين آمده :\r\nپيامبر اسلام صلى الله عليه و آله همراه على عليه السلام و عمّار و حمزه و منذر و عباس و ديگر صحابه در ابطح نشسته بود ، ناگاه جبرييل به صورت اصلى خود در حالى كه بال‌هايش مشرق و مغرب را پُر كرده بود بر حضرت نازل شد و ندا داد : يا محمّد ! علىّ اعلى تو را سلام مىرساند و امر مىكند چهل شبانه روز از خديجه دورى كن .\r\nآن حضرت در آن چهل شبانه روز به امر حضرت ربّ العزّه روزها را روزه مىداشت و شب‌ها را تا صبح به عبادت مشغول بود .\r\nدر آن هنگام به خديجه مرضيه پيام داد كه نيامدن من نزد تو به دستور خداست ، بر خود گمان بد مبر كه خداوند عزيز روزى چند بار به وجود تو بر ملائكه مباهات مىنمايد ! !\r\nچون چهل شبانه روز تمام شد امين وحى نزد آن جناب آمد و عرضه داشت :\r\nخداوندت سلام مىرساند و مىفرمايد : براى تحفه و كرامت من مهيا شو ، پس ميكاييل بر آن حضرت نازل شد و طبقى آورد كه پارچه‌اى از سُندس بهشت روى آن بود و عرضه داشت : پروردگار مىفرمايد : امشب به اين طعام افطار كن ، على عليه السلام مىفرمايد : در آن چهل شب هرگاه وقت افطار مىشد ، پيامبر صلى الله عليه و آله اجازه مىدادند هركس بخواهد آن حضرت را ملاقات نمايد ولى در شب چهلم فرمود : يا على ! كنار در خانه بنشين و از ورود افراد ممانعت كن كه اين طعام بر غير من حرام است ، چون افطار شد طبق را گشود و در ميان آن خوشه‌اى از خرما و انگور و جامى از آب ديد ، به اندازهء لازم ميل فرمود ، آن گاه جبرييل به آب بهشت دستش را شست سپس به آن جناب گفت : امشب وظيفه دارى به منزل خديجه به روى ، از آن طرف خديجه مىگويد : من در آن چهل شب با تنهايى ساختم ، چون شب مىرسيد درها را مىبستم و پرده را مىآويختم و چراغ را خاموش و پس از عبادت مىخوابيدم ، شب چهلم خوابيده بودم كه صداى در بلند شد ، برخاستم و گفتم :\r\n\r\n","description":"","footnote":"","page_name":" 524 ","page_number":528},
  {"content":"\r\n\r\nكيست كه جز محمّد را نيايد درِ اين خانه را بزند كه ناگهان صداى دلنواز رسول اسلام صلى الله عليه و آله را شنيدم كه مىگويد : خديجه منم ! با عجله در را باز كرده و از آن جناب استقبال كردم و همان شب به نور مقدس دخترم زهرا منوّر شده و حامل آن امانت بزرگ الهى شدم !\r\nشيخ صدوق به سند معتبر از مفضل روايت مىكند كه :\r\nچون خديجه با رسول اسلام صلى الله عليه و آله ازدواج كرد ، زنان مكه بر اثر عداوتى كه با پيامبر صلى الله عليه و آله داشتند از خديجه جدا شدند و رفت و آمد با آن حسنهء روزگار را ترك كردند ، خديجهء كبرى از اين جهت در غم و غصه بود تا به زهرا حامله شد ، از آن وقت به بعد شادى عجيبى براى او آمد و با حمل خود به انس نشست و اين معنا را از رسول خدا صلى الله عليه و آله پنهان مىداشت .\r\nروزى رسول خدا صلى الله عليه و آله بر او وارد شد ، شنيد خديجه سخن مىگويد ، پرسيد : با كه سخن مىگفتى ؟ عرضه داشت : با فرزندى كه در شكم دارم ، حضرت فرمود : آرى ، اى خديجه ! اينك جبرييل به من خبر داد كه اين طفلى كه در رحم دارى دختر است و اوست نسل طاهر با ميمنت و بركت كه خداوند نسل مرا از او به وجود مىآورد و از او امامان و پيشوايان دين به هم رسند و حق تعالى پس از انقطاع وحى آنان را خليفه‌هاى خود گرداند .\r\nچون موقع به دنيا آمدن فاطمه رسيد ، خديجه كبرى به سوى زنان قريش فرستاد تا نزد او حاضر شوند ، ايشان در جواب گفتند : ما را با تو كارى نيست ، چون همسر يتيم فقيرى هستى ، خديجه از جواب متكبران دوران سخت اندوهگين شد ، در اين حالت چهار زن را نزد خود ديد ، از ديدن آنان وحشت كرد ، ايشان گفتند : مترس كه ما رسولان پروردگاريم ، منم ساره زوجهء ابراهيم ، دوم آسيه بنت مزاحم كه رفيق تو در بهشت است ، سوم مريم دختر عمران ، چهارم كلثوم خواهر موسى بن عمران . خداوند ، ما را براى كمك به تو فرستاده ، در آن وقت زهرا عليها السلام متولد شد ، در حالى كه تمام هويت او را پاكى و پاكيزگى گرفته بود و نورى از او درخشيدن داشت كه تمام جهان را روشن كرد ، پس آن جناب به\r\n\r\n","description":"","footnote":"","page_name":" 525 ","page_number":529},
  {"content":"\r\n\r\nسخن آمد و گفت :\r\nاشْهَدُ انْ لا الهَ الّا اللّهُ وَانَّ ابى رَسُولُ اللّهِ سَيِّدُ الْانْبِياءِ وَانَّ بَعْلى سَيِّدُ الْاوْصِياءِ وَوُلْدى سادَةُ الْاسْباطِ .\r\nشهادت مىدهم كه خدايى جز خداى يگانه نيست ، مسلماً پدرم رسول خدا سرور همه پيامبران دست و همسرم سرور همهء اوصياست و فرزندانم سرور همهء نسل‌ها هستند .\r\nابن بابويه از حضرت صادق عليه السلام روايت مىكند كه :\r\nفاطمه را نزد حضرت حق نُه نام است :\r\nفاطمه ، صديقه ، مباركه ، طاهره ، زكيّه ، راضيه ، مرضيه ، محدّثه ، زهرا .\r\nامام صادق عليه السلام به يونس بن ظبيان فرمود :\r\nمىدانى تفسير فاطمه چيست ؟ عرضه داشت : مرا خبر دهيد ، فرمود :\r\nفُطِمَتْ مِنَ الشَّرِّ .\r\nبريده شده از تمام آلودگىهاى باطن و ظاهر .\r\nسپس حضرت فرمود :\r\nاگر اميرالمؤمنين عليه السلام او را تزويج نمىكرد برايش در تمام جهان كفو و نظيرى نبود .\r\nعلامهء مجلسى رحمه الله در ترجمهء اسامى آن حضرت فرموده :\r\nصدّيقه : معصومه .\r\nمباركه : دارندهء كمالات و معجزات و اولاد كرام .\r\nطاهره : پاكيزه از نقايص .\r\nزكيّه : نموكننده در كمالات .\r\nراضيه : خشنود به قضاى حق .\r\nمرضيه : اسوه مردان راه حق و پسنديدهء اولياى الهى .\r\nمحدَّثه : كسى كه هم سخن با ملك است .\r\n\r\n","description":"","footnote":"","page_name":" 526 ","page_number":530},
  {"content":"\r\n\r\nزهرا : نورانى به نور صورى و معنوى .\r\nشيخ مفيد و شيخ طوسى از عامّه روايت كرده‌اند كه رسول خدا صلى الله عليه و آله فرمود :\r\nفاطمه پارهء تن من است ، هر كه او را شاد گرداند مرا شاد گردانده و هر كه او را بيازارد مرا آزرده .\r\nو نيز آن حضرت فرمود :\r\nفاطمه عزيزترين مردم نزد من است .\r\nشيخ طوسى از عايشه نقل مىكند :\r\nكسى را در گفتار و سخن شبيه‌تر از زهرا به رسول خدا صلى الله عليه و آله نديدم ، چون فاطمه به نزد پيامبر صلى الله عليه و آله مىآمد او را خوش آمد مىگفت و دست‌هاى زهرا را مىبوسيد و وى را بجاى خود مىنشاند .\r\nابن بابويه از حضرت مجتبى عليه السلام نقل مىكند :\r\nشب جمعه مادرم را در محراب عبادت ديدم ، پيوسته در ركوع و سجود بود تا صبح طالع شد ، دائم براى مؤمنين و مؤمنات به اسم دعا مىكرد ، به مادر گفتم : چرا براى خود دعا نمىكنى فرمود :\r\nيا بُنَىَّ الْجارُ ثُمَّ الدّارُ .\r\nاى فرزندم ! اوّل همسايه سپس خود .\r\nامام صادق عليه السلام مىفرمايد :\r\nروزى رسول خدا صلى الله عليه و آله به خانهء فاطمه آمد ، جامه‌اش را از جُل شتر ديد و دست‌هايش را در حال آسيا كردن و بچه‌اش را در حال شيردادن ، اشك چشم رسول خدا صلى الله عليه و آله جارى شد و فرمود : اى دختر با ارزشم ! تلخىهاى امروز دنيا را براى به دست آوردن حلاوت آخرت بچش .\r\nحضرت زهرا عليها السلام عرضه داشت :\r\n\r\n","description":"","footnote":"","page_name":" 527 ","page_number":531},
  {"content":"\r\n\r\nيا رسول اللّه ! خدا را حمد مىكنم بر نعمت‌هايش و شكر مىكنم بر كرامت هايش ؛\r\nپس خداوند اين آيه را فرستاد :\r\n [ وَ لَسَوْفَ يُعْطِيكَ رَبُّكَ فَتَرْضى 
  ]  « 1 » .\r\nو به زودى پروردگارت بخششى به تو خواهد كرد تا خشنود شوى .\r\nحسن بصرى مىگويد :\r\nفاطمه عليها السلام عابدترين فرد امّت بود ، در عبادت حق آن‌قدر برپاى مىايستاد تا پاى مباركش ورم مىكرد !\r\nوقتى رسول خدا صلى الله عليه و آله به او فرمود : براى زن چه چيزى بهتر است ؟ عرضه داشت : نبيند مردى را و نبيند مردى او را ، حضرت وى را به سينه گرفت و فرمود :\r\n [ ذُرِّيَّةً بَعْضُها مِنْ بَعْضٍ 
  ]  « 2 » .\r\nبرخى از [ آنان از نسل 
  ] برخى ديگرند .\r\nراوندى در « نوادر » از اميرالمؤمنين عليه السلام آورده :\r\nشخص نابينايى از دختر پيامبر اذن خواست وارد خانه شود ، زهرا خود را از او پوشاند ، پيامبر صلى الله عليه و آله فرمود : به چه سبب خود را از او مستور كردى او كه كور بود ؟ عرض كرد : اگر او كور است ولى من بينا هستم ، علاوه اگر در پرده نباشم رايحهء مرا استشمام مىنمايد ، حضرت فرمود : شهادت مىدهم كه تو پارهء تن منى « 3 » .\r\n\r\n542 - قرآن ملاك زندگى\r\nدر روايات بسيار مهم در كتب معتبر آمده كه : مردى از سر كار بازار به خانه رفت ،\r\n\r\n\r\n","description":"","footnote":"\r\n( 1 ) - المناقب : 3 / 342 ؛ بحار الأنوار : 43 / 85 ، باب 4 ، حديث 8 .\r\n( 2 ) - المناقب : 3 / 341 ؛ بحار الأنوار : 43 / 84 ، باب 4 ، حديث 7 .\r\n( 3 ) - عرفان اسلامى : 11 / 219 .\r\n","page_name":" 528 ","page_number":532},
  {"content":"\r\n\r\nهمسرش وى را پريشان حال ديد ، سبب پريشانى وى را كه از چهره‌اش آشكار بود پرسيد ، در پاسخ زن گفت : امروز در ميان مغازه براى مدّتى به فكر عاقبت و قيامت خود افتادم كه در آن روز جاى من كجاست : بهشت يا جهنم ؟ برايم معلوم نشد ، مرا سخت افسرده كرد ، اكنون با اضطراب و وحشت و پريشانى و ناراحتى به خانه آمده‌ام و از تو مىخواهم مرا از اين رنج نجات دهى ، زن به همسرش گفت : از دست من براى تو چه كارى برمىآيد ؟\r\nجواب داد : نزد حضرت زهرا عليها السلام برو كه آن مخدّره عالم به حقايق است و از آن حضرت عاقبت مرا بپرس !\r\nزن به خانهء حضرت زهرا عليها السلام رفت و عين گفتار شوهرش را به آن بانوى عصمت عرضه داشت ، حضرت در پاسخ وى گفت : به همسرت بگو : اگر در امور حيات مادى و معنوى هماهنگ با قرآن زندگى كرده باشى مسلماً اهل بهشت ورنه به عذاب الهى دچار خواهى شد « 1 » .\r\n\r\n543 - اولوا الامر چه كسانى هستند ؟\r\nشيخ سليمان بلخى حنفى در كتاب پر قيمت « ينابيع المودّة » و شيخ صدوق در « اكمال الدّين » و فيض كاشانى در « علم اليقين » با سند متين و محكم از جابر بن عبداللّه انصارى نقل مىكنند كه گفت :\r\nوقتى آيه شريفه :\r\n [ يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ 
  ]  .\r\nاى اهل ايمان ! از خدا اطاعت كنيد و [ نيز 
  ] از پيامبر و صاحبان امر خودتان [ كه امامان از اهل بيت‌اند و چون پيامبر داراى مقام عصمت مىباشند 
  ] اطاعت كنيد .\r\n\r\n\r\n","description":"","footnote":"\r\n( 1 ) - عرفان اسلامى : 11 / 231 .\r\n","page_name":" 529 ","page_number":533},
  {"content":"\r\n\r\nبر پيامبر بزرگ نازل شد ، من به آن حضرت عرضه داشتم : خدا و رسول را شناختيم ، اولىالامرى كه در اين آيه پروردگار عالم طاعتشان را با طاعت از رسول يكى قرار داده كيستند ؟\r\nپيامبر صلى الله عليه و آله فرمود : اينان جانشينان من و رهبران جامعه اسلامى پس از من هستند اوّل آنان :\r\nعلى ابن ابيطالب و حسن و حسين و على بن الحسين و محمد بن على در تورات معروف به باقر كه اى جابر او را مىبينى و چون ديدى سلامم را به او برسان .\r\nسپس صادق جعفر بن محمد و موسى بن جعفر و علىّ بن موسى و محمّد بن على و علىّبن محمد و حسن بن على .\r\nسپس هم نام و هم كنيت من حجت خدا در زمين و بقيّت عباد پسر حسن بن على است .\r\nياد و نام خدا به دست او در مشارق و مغارب طنين انداز مىشود ، او از شيعيان و دوستدارانش غايب است و آن كه خدا دلش را به ايمان امتحان كرده بر امامتش اقرار دارد .\r\nجابر مىگويد : از رسول خدا صلى الله عليه و آله پرسيدم : شيعيانش در زمان غيبت از او سود مىبرند ؟ فرمود : به آن كسى كه مرا به رسالت فرستاده از نورش بهره مىگيرند و از رهبريش سود مىبرند ، چنانچه مردم از آفتاب پشت ابر بهره مىبرند ! « 1 »\r\n\r\n544 - انصاف اهل انصاف !\r\nمن از ميان صدها كتاب علمى و تحقيقى و روايى و تاريخى كه در امر ولايت و امامت\r\n\r\n\r\n","description":"","footnote":"\r\n( 1 ) - عرفان اسلامى : 11 / 239 .\r\n","page_name":" 530 ","page_number":534},
  {"content":"\r\n\r\nو جانشينى پس از پيامبر صلى الله عليه و آله نوشته شده فقط يك سخن از حضرت على بن موسى الرضا عالم آل محمد عليهم السلام نقل مىكنم باشد كه اهل انصاف به انصاف خود تكيه كنند .\r\nعبدالعزيز بن مسلم كه از ياران و ارادتمندان و مخلصان حضرت رضاست مىگويد :\r\nدر ابتداى ورودمان به مرو در خدمت امام رضا عليه السلام در روز جمعه در جامع مرو بوديم ، بين مردم در امر امامت پس از پيامبر صلى الله عليه و آله سخنان زيادى رد و بدل شد و اختلاف زيادى كه بين مردم در مسئلهء امامت بود مورد مذاكره قرار گرفت پس از آن جلسه به خدمت مولايم حضرت رضا عليه السلام رسيدم و داستان مردم را بازگو كردم ، حضرت لبخندى زد و فرمود : اى عبدالعزيز ! اين مردم جاهل و نادانند و در رأى و عقيده خود كلاه سرشان رفته ، به حقيقت خداوند عزّوجلّ جان رسول خدا صلى الله عليه و آله را نگرفت مگر اين كه دين را براى او كامل كرد و قرآنى به او عنايت فرمود كه شرح هر چيز در آن است ، حلال و حرام و حدود و احكام و آنچه مردم بدان نياز دارند همه را در آن بيان كرد و فرمود :\r\n [ ما فَرَّطْنا فِي الْكِتابِ مِنْ شَيْءٍ 
  ]  .\r\nما چيزى را در كتاب [ تكوين از نظر ثبت جريانات هستى و برنامه‌هاى آفرينش 
  ] فروگذار نكرده‌ايم .\r\nدر سفر حجة الوداع كه آخر عمر پيامبر صلى الله عليه و آله بود آيهء سوم سورهء مائده را نازل كرد :\r\n [ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً 
  ]  .\r\nامروز [ با نصبِ على بن ابىطالب به ولايت ، امامت ، حكومت و فرمانروايى بر امت 
  ] دينتان را براى شما كامل ، و نعمتم را بر شما تمام كردم ، و اسلام را برايتان به عنوان دين پسنديدم .\r\nامر امامت از تمام نعمت است ، پيامبر صلى الله عليه و آله از دنيا نرفت تا براى همگان همهء معالم دين را بيان كرد و راه را براى آنان روشن ساخت و آن‌ها را بر جادهء حق واداشت و على عليه السلام را بر آنان رهبر و پيشوا نمود و از چيزى كه مورد نياز امت باشد صرف نظر نكرد مگر اين كه بيان فرمود ، هر كه خيال كند كه خداوند دينش را كامل نكرده ، كتاب خدا را رد نموده و هركس\r\n\r\n","description":"","footnote":"","page_name":" 531 ","page_number":535},
  {"content":"\r\n\r\nكتاب خدا را رد كند به آن كافر است ! !\r\nآيا قدر و موقعيت امامت را در امت مىدانند تا اختيار و انتخاب آنان در آن روا باشد ؟ !\r\nبه راستى ! امامت اندازه‌اى فراتر و مقامى والاتر و موقعى ارزنده‌تر و آستانى منيع‌تر و ژرفايى فروتر از آن دارد كه مردم با عقل خود به آن رسند ، يا با رأى و نظر خود درك كنند يا به انتخاب خود امامى بگمارند .\r\nامامت مقامى است كه حضرت ابراهيم پس از آن كه مقام نبوت و خُلّت را پابرجا كرد بدان رسيد ، اين امامت سومين درجه و فضيلتى بود كه خدايش بدان مشرف كرد و نامش را به وسيلهء آن بلند نمود و فرمود :\r\n [ إِنِّي جاعِلُكَ لِلنَّاسِ إِماماً 
  ]  .\r\nمن تو را براى همهء مردم پيشوا و امام قرار دادم .\r\nخليل از شادمانى به اين نعمت عرضه داشت :\r\nاين مقام در ذرّيه و نژاد من هم هست ؟\r\nخداوند فرمود :\r\n [ لا يَنالُ عَهْدِي الظَّالِمِينَ 
  ]  .\r\nپيمان من [ كه امامت و پيشوايى است 
  ] به ستمكاران نمىرسد .\r\nاين آيه امامت و رهبرى هر ظالمى را تا روز قيامت باطل ساخت و آن را مخصوص برگزيدگان پاك ساخت « 1 » .\r\n\r\n545 - هيچ باكى از مرگ نداشتم !\r\nامام صادق عليه السلام فرمود : روايت شده به سند صحيح از سلمان فارسى رضى الله عنه كه گفت : بر رسول خدا وارد شدم ، به من توجه فرمود و چنين گفت : اى سلمان ! خداوند پيامبرى را\r\n\r\n\r\n","description":"","footnote":"\r\n( 1 ) - عرفان اسلامى : 11 / 242 .\r\n","page_name":" 532 ","page_number":536},
  {"content":"\r\n\r\nنفرستاد مگر اين كه براى او دوازده نقيب بوده است ، عرضه داشتم : اين حقيقت را از پيروان تورات و انجيل شنيده‌ام ، فرمود : اى سلمان ! آيا نقباى دوازده‌گانه مرا كه خداوند متعال آنان را براى مقام امامت و وصايت انتخاب فرموده مىشناسى ؟\r\nگفتم : خدا و رسول او به اين حقيقت آگاه‌ترند .\r\nفرمود : خداوند مرا از نور خالص و صاف خود به وجود آورد و سپس مرا براى اطاعت و بندگى خود دعوت كرد و من اجابت نمودم و از نور من على بن ابيطالب را آفريد و او را به مقام اطاعت و پيروى خود خواند و او قبول كرد و از نور من و على ، دخترم فاطمه را آفريد و او را نيز به اطاعت دستورهاى خود دعوت نمود و او پذيرفت و از نور من و على بن ابيطالب و فاطمه دخترم ، حسن و حسين فرزندانم را آفريد و آن‌ها نيز دعوت حق را به اطاعت اجابت نمودند و از اين جهت ما را با پنج اسم از اسماى خود ناميد .\r\nپس خداوند متعال محمود و من محمد هستم و او على و بلند مقام و اين پسر عمويم على است و خداوند فاطر و شكافنده حق از باطل و نور از ظلمت است و دخترم فاطمه قطع كننده و جدا سازنده است و حضرت او صاحب نيكىها و احسان و فرزندم حسن است و ديگرى حسين !\r\nو خداوند بزرگ از نور فرزندم حسين نُه فرزند آفريد كه پيشوايان دين من هستند و ايشان را براى بندگى و اطاعت اوامر خود دعوت فرمود و آنان قبول كردند و اين برنامه پيش از آفرينش خلق بود و در آن وقت ساختمان آسمان و گسترش زمين و وجود هوا و مَلَك و انسان صورت نگرفته بود ، ما در آن هنگام انوارى بوديم كه پروردگار بزرگ را تسبيح و تقديس كرده و فرمان او را شنيده و پيروى مىنموديم .\r\nسلمان گويد : گفتم : يا رسول اللَّه ، پدر و مادرم به فدايت ، براى كسى كه ايشان را آن طور كه بايد بشناسد چه پاداشى است ؟ فرمودند : اى سلمان ! هر كس آنان را آن طور كه بايد ، بشناسد و از آنان پيروى كند و آنان را دوست بدارد و از دشمنانشان بيزارى جويد ، به\r\n\r\n","description":"","footnote":"","page_name":" 533 ","page_number":537},
  {"content":"\r\n\r\nخدا سوگند از ماست ، هر جا ما وارد شويم وارد مىشود ، هر جا ما ساكن شويم سكونت كند .\r\nفرمود : پس از او على سيدالعابدين است و بعد از او فرزندش محمد كه شكافنده علوم اولين و آخرين از ميان انبيا و مرسلين است ، و سپس فرزندش جعفر است كه لسان صادق پروردگار خواهد شد و بعد از او فرزندش موسى است كه فرد برنده خشم و غضب خويش مىباشد از لحاظ صبر و بردبارى در راه پروردگار و پس از او فرزندش على الرضاست كه در برابر تقدير و حكم‌هاى الهى كه پوشيده است راضى است .\r\nبعد از او فرزندش محمد است كه برگزيده خلق اوست و پس از او فرزندش على است كه هدايت كننده به سوى خداست و سپس فرزند او حسن است كه صامت و نگهدارنده و امين اسرار الهى است و بعد از او فرزندش فلان است كه نام او را ذكر فرمودند و او گوينده به حق و قيام كننده در راه الهى است .\r\nسلمان گفت : من گريه كردم و سپس عرضه داشتم : يا رسول اللَّه ! آيا من تا زمان آنان باقى خواهم بود ؟\r\nفرمودند : بخوان آيه شريفه را : « و حكم كرديم به بنىاسرائيل كه هر آينه فساد و شر برمىانگيزيد در دو مرحله و در روى زمين بزرگى و بلندى مىطلبيد و چون وعدهء مرحله اول فرا رسيد ، مبعوث مىكنيم بندگانى را كه شدت و حدّت دارند ، پس نفوذ مىكنند در خلال محوطه‌ها ، و وعده پروردگار متعال واقع و محقق خواهد شد ، سپس برمىگردانيم قوت و عظمت و بلندبى شما را و مسلط مىكنيم شما را بر ديگران و تأييد مىكنيم شما را به اموال و فرزندان و قرار مىدهيم شما را پرجمعيت‌ترين گروه‌ها .\r\nسلمان گفت : گريه‌ام شديد شد و شوقم به ديدار آن اوليا الهى بيشتر گشت ، عرض كردم : يا رسول اللَّه ! آيا اين جريان و مغلوبيت و مظلوميت با سابقه عهدى خود شما مىباشد ؟\r\n\r\n","description":"","footnote":"","page_name":" 534 ","page_number":538},
  {"content":"\r\n\r\nفرمودند : آرى ، سوگند به خداوند بزرگ اين جريان را با سابقه عهدى من و على بن ابى طالب و دخترم فاطمه و فرزندانم حسن و حسين و نُه فرزند از اولاد فرزندم حسين و آن كسى كه از ماست و هر شخصى كه در راه ما مظلوم مىباشد و هر كسى كه به مرتبهء خلوص ايمان نائل باشد ، صورت گرفته است !\r\nآرى ، سوگند به پروردگار بزرگ اى سلمان ، پس از اين در مرحله دوم حاضر مىشود و روى كار مىآيد . ابليس و پيروان و ياران او و آن كسانى كه عناد و كفر خود را به درجهء كامل رسانيده‌اند ، و در پايان اين مرحله باز خداوند آنان را مىگيرد ، و در مقابل اعمال ناشايست و كفر و الحاد و تجاوز و عصيان ، آنان را مؤاخذه و قصاص و عقاب نمايند و خداوند هرگز به كسى ستم روا نمىدارد .\r\nو ما هستيم مصداق تأويل اين آيه شريفه : « ما مىخواهيم احسان كنيم به آن كسانى كه ضعيف شده‌اند در روى زمين و آنان را پيشوايان مردم قرار داده و پس از هلاك ديگران وارثين آنان گردند ، و ما آنان را در روى زمين نيرومند كرده و برقرار مىكنيم ، و فرعون و هامان و پيروان آنها را نشان مىدهيم آنچه را كه وحشت داشته و از آن پرهيز مىكردند » .\r\nسلمان گفت : من از خدمت حضرت رسول برخاستم ، ولى به اندازه‌اى غرق فكر و انديشه شدم كه هيچ‌گونه باك نداشته و متوجه نبودم كه مرگ در كجا و چه وقت مرا مىرسد ، يا من به چه هنگام به مرگ خواهم رسيد ؟ ! « 1 »\r\n\r\n546 - مقام با عظمت خلافت\r\nدوران با عظمت رسالت و نبوت پيامبر بزرگ اسلام صلى الله عليه و آله در ميان دريايى از مصايب و شدايد و سختىها و بلاها و طوفان‌هاى سهمگين اجتماعى ، همراه با هشتاد و چند\r\n\r\n\r\n","description":"","footnote":"\r\n( 1 ) - عرفان اسلامى : 11 / 251 .\r\n","page_name":" 535 ","page_number":539},
  {"content":"\r\n\r\nجنگ به حجة الوداع رسيد .\r\nدر آن برههء طاقت فرسا كه هماهنگ با بيست و سه سال زمان بود ، رسول بزرگ الهى صلى الله عليه و آله به توفيق حضرت رب الارباب موفّق به ابلاغ تمام واقعيت‌هاى ظاهرى و باطنى اسلام شد .\r\nاكنون از حج برمىگردد ، تا يكى دو ماه باقيماندهء عمر گرانمايه‌اش را سپرى كرده به ملاقات حضرت محبوب نايل گردد .\r\nدر مرحلهء اوّل عقل سليم حكم مىكند كه محصول زحمات طاقت‌فرسايش را كه امتى مسلمان و جوان است و همچنين قرآن مجيد را كه سرمايهء بىنظير عالم ملكوت است بدست كسى بسپارد كه هم چون خود او داراى روحى بلند و قلبى سليم و عقلى فعال و اراده‌اى الهى باشد و در مرحلهء بعد تمام معارف و آثار شرعى و به خصوص آيات كتاب چنين مسئلهء مهمى را اقتضا مىكند ، او اگر دست به چنين برنامهء بسيار مهمى نزند ، امت را پس از خود دچار اختلاف مىكند و اختلاف ، هزاران حادثه و پىآمد را به دنبال خود براى امت خواهد آورد و از اين رهگذر ضربه‌هاى جبران ناپذيرى به مسؤوليت او متوجه قرآن و جامعهء اسلامى خواهد گشت و جامعهء او از انحراف مصون نخواهند ماند !\r\nبه همين خاطر در راه بازگشت از حجة الوداع غرق در اين انديشهء الهى است كه در آيندهء نزديك كه خورشيد جهان‌افروز وجودش در پس ابرهاى تيره و تار مرگ از ديدگان پنهان خواهد شد ، بعد از او چه كسى مىتواند حافظ اين همه قوانين و سنن بوده ، اداره كننده و رهبر تودهء عظيم انسانيت به سوى كمال و رستگارى باشد ؟\r\nآيا آن كس كه بعد از او با پاك‌ترين سابقهء قومى و نژادى و گذشته نيالوده به شرك و گناه ، وظيفهء تهذيب اخلاق را به عهده خواهد گرفت كيست و شخصى كه در ميان مردم به حق و عدالت قضاوت خواهد كرد كدام است ؟\r\nآيا آن فكر بلندى كه از سرچشمهء علم الهى سيراب خواهد شد ، از آنِ چه كسى است\r\n\r\n","description":"","footnote":"","page_name":" 536 ","page_number":540},
  {"content":"\r\n\r\nو آن روح قوى و منطق بليغى كه افكار مردم را به خدا و روز جزا سوق خواهد داد و در نشر تعليمات دين و اعتلاى اسلام حقيقى خواهد كوشيد به كدام انسان واقعى متعلّق است ؟\r\nآيا آن كس كه پس از او خواهد توانست آيينهء تمام‌نماى او در ميان قوم باشد كيست ؟\r\nآيا آن عنصر شايسته‌اى كه در ارحام و اصلاب پاك پرورش يافته ، داراى سرشتى با صفا و روحى تابناك چونان خودش پذيراى حقايق است پيشواى خلق خواهد بود ؟\r\nو سرانجام جانشين و خليفهء او كدام انسان كامل است ؟\r\nهرچند براى وى از روز روشن آشكارتر است كه پس از او سزاوار رهبرى و پيشوايى كيست و خوب مىداند كه جامهء امامت بر چه اندامى برازنده و رساست ، با اين حال منتظر فرمان الهى است و چشم به راه رسول پروردگار است كه به نص صريح خداوند اين موضوع را براى اجتماع مسلمانان آشكار كند .\r\nبراى او به سابقهء قبلى نزول وحى ، مسلم است كه پروردگارش در اين موضوع مهم او را بلاتكليف نخواهد گذاشت و براى پرورش درخت برومند و بارآور دين باغبانى كارآزموده و مجرّب و پرورش‌دهنده‌اى شايسته و كاردان انتخاب خواهد كرد ، چون مىداند منصب عالى خلافت همانند مقام شامخ نبوت موهبتى است الهى و خداوند به اقتضاى حكمت هر كه را شايسته داند براى آن برخواهد گزيد و وظيفهء مسلمانان را پس از وى در مورد امام و رهبر با نزول وحى معين خواهد كرد .\r\nاينك به ناحيه‌اى نزديك شده‌اند كه « غديرخم » نام دارد و اين جايگاهى است كه از آنجا راه اهل مدينه و مصريان و عراقيان از يكديگر جدا مىشود .\r\nپيامبر اكرم صلى الله عليه و آله هم چنان سرگرم انديشه‌هاى خويش است ، دل بر مبدأ وحى گمارده و چشم به سوى ملكوت دوخته و با ديدگان جذاب خود كه دنيايى از عواطف و بشر دوستى و آثار جهان‌بينى در بردارد ، به دامنهء ابهام‌آميز افق خيره مىنگرد و گويى از مشرق انوار وحى منتظر فرمانى بزرگ و امرى خطير است .\r\n\r\n","description":"","footnote":"","page_name":" 537 ","page_number":541},
  {"content":"\r\n\r\nانتظار محمّد چندان نمىپايد ، خداوند خواستهء حبيبش را برآورده آخرين و مهم‌ترين موضوع اساسى اسلام را كه پيامبرش مدّت‌هاست چشم به راه اعلام آن از جانب خداست با فرستادن وحى آشكار مىكند .\r\nدر اين گيرودار اطرافيان پيامبر صلى الله عليه و آله نيك مىبينند كه ناگهان چهرهء گردآلود او برافروخته مىشود ، پلك‌هايش را برهم مىگذارد ، سنگينى مخصوصى بر او چيره مىگردد دانه‌هاى عرق از پيشانى بلندش فرو مىچكد و ناگهان چون كوهى در جاى خود مىايستد و در اين حال كلماتى را زير لب زمزمه مىكند ، اين حالت نزول وحى است كه به محمد دست داده است .\r\nبه اشارهء او شترش را مىخوابانند ، صدايش كم كم بلند مىشود ، اطرافيانش به خوبى مىشنوند كه اين نغمهء آسمانى را جبرييل امين فرشتهء وحى بر او نازل كرده است با لهجهء گيرا و محكم خويش تلاوت مىكند :\r\n [ يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ 
  ]  .\r\nاى پيامبر ! آنچه از سوى پروردگارت [ دربارهء ولايت و رهبرى على بن أبىطالب اميرالمؤمنين عليه السلام 
  ] بر تو نازل شده ابلاغ كن ؛ و اگر انجام ندهى پيام خدا را نرسانده‌اى . و خدا تو را از [ آسيب و گزند 
  ] مردم نگه مىدارد ؛ قطعاً خدا گروه كافران را هدايت نمىكند .\r\nفرشتهء وحى به امر خداوند به پيامبر صلى الله عليه و آله مىگويد كه آنچه دربارهء ولايت و امامت و خلافت بلافصل على بن ابى طالب عليه السلام و واجب بودن پيرويش بر هر فرد مسلمان بر او نازل شده است به همه بگويد و به دستور خداوند بزرگ على را فرد شاخص و پايگاه عالى دين و رهبر مطلق مسلمانان جهان بگرداند .\r\nتوقف محمد همهمه‌اى در ميان كاروانيان برپا ساخته است ، هياهويى كه با شيههء اسبان عربى و زنگ شتران قافله‌ها آميخته است ، سرها از هرسو كشيده و جملاتى بين افراد رد\r\n\r\n","description":"","footnote":"","page_name":" 538 ","page_number":542},
  {"content":"\r\n\r\nو بدل مىشود :\r\nچه اتفاقى افتاده است ؟\r\nاينجا ؟ اينجا كه جاى فرود آمدن نيست !\r\nاين بيابان آتش‌زا كه از تابش آفتاب سراسر آن زبانه مىكشد در اين كوهسار تفتيده ، در اين بيابان بىآب و علف ، در اينجا چه مىخواهند بكنند ، براى چه توقف كرده‌اند ؟\r\nكاش زودتر به راه ادامه دهيم شايد از نسيم دشت‌هايى كه در پيش است برخوردار شويم و به منزلگاه مناسبى برسيم .\r\nآيا چه پيش آمده كه محمد مهربان را وادار كرده است ما را در اين سرزمين ملتهب و ظهر گرمابار امر به توقف دهد ؟\r\nآيا باز چه فرمانى از خداوند بر محمّد نازل گشته است ؟\r\nدر اين هنگام از جمعيّتى كه با پيغمبر اكرم صلى الله عليه و آله همراهند جلودارانشان مسافتى از صحراى جحفه را پيموده‌اند و عقب‌داران هنوز با نقطهء توقف او فاصله دارند ، به فرمان پيامبر صلى الله عليه و آله آنان را كه جلو رفته‌اند بازمىگردانند و آنان را كه از عقب مىرسند نگاه مىدارند و محل اجتماع نزديك بر كه غدير معيّن مىگردد .\r\nنبى اكرم صلى الله عليه و آله نماز ظهر را با افراد كاروان از مرد و زن بجاى مىآورند و پس از فراغ از نماز براى ابلاغ امر مهمّى كه خداوند او را براى آن مأمور به توقف در اين سرزمين كرده است به وسيلهء مناديانى چند مردم را خبر مىدهد كه همگى گرد او جمع شوند .\r\nمحمد بر جهاز به پا خاسته و در برابر ديدگان هزاران تن مسلمان چنين آغاز سخن مىكند :\r\nسپاس و ستايش مخصوص خداوند است و ما از او كمك مىخواهيم و به او ايمان مىآوريم و بر او توكّل مىكنيم .\r\nما از بدىهاى نفس و زشتىهاى كردارمان به پروردگار خود پناه مىبريم ، او خداوندى\r\n\r\n","description":"","footnote":"","page_name":" 539 ","page_number":543},
  {"content":"\r\n\r\nاست كه اگر كسى را گمراه كند آن كس راهنمايى نمىيابد و اگر كسى را هدايت كند آن كس گمراه‌كننده‌اى نخواهد داشت و من گواهى مىدهم كه معبودى نيست جز آفريدگار يكتا كه بخشنده و مهربان است و شهادت مىدهم كه محمد بنده و فرستادهء اوست .\r\nبارى اى مردم ! خداى مهربان آگاه مرا خبر داده است كه عمر هر پيغمبر طبق سنّتى است كه از آن جهت مىدانم نزديك است مرا داعى الهى و پيك اجل در رسد ، من مسؤولم و شما نيز مسؤوليت داريد ، از شما سؤال مىكنم در پيشگاه خداوند ، دربارهء من چه خواهيد گفت ؟ آيا وظيفهء رسالت را ادا كرده‌ام و شما را به راه راست و دين خدا فرا خوانده‌ام ؟\r\nمردم يك آواز جواب دادند : ما گواهى مىدهيم كه تو همانا تبليغ كرده‌اى و اندرز گفتى و فراوان كوشيده‌اى ، خداوند به تو پاداش خير دهد .\r\nبار ديگر براى توضيح و تأييد مىگويد : آيا شما شهادت نمىدهيد كه معبودى جز خداى يكتا و بىهمتا نيست و محمد بنده و رسول اوست و بهشت و دوزخ و مرگ و قيامت حق و مسلم است و بدون شك و ترديد خواهد آمد ؟\r\nباز همگى مىگويند : چرا به اين‌ها گواهى مىدهيم ، پيامبر صلى الله عليه و آله در آن حال مىگويد :\r\nخداوندا ! گواه باش . سپس گفتارش را چنين ادامه مىدهد : همگى سخن مرا مىشنوند ؟\r\n- آرى .\r\nبدانيد : من در رستاخيز پيش از شما كنار حوض كوثر مىرسم ، شما بر من وارد خواهيد شد و آن حوضى است پهناور كه بر لب جام‌هاى بىشمارى است .\r\nاكنون كه داستان چنين است و روز پاداشى در پيش و مىبايست روز قيامت به پيامبر خود ملحق شويد ببينيد ، نگاه كنيد كه در مورد دو شىء گرانقدر و دو جانشينى كه ميان شما مىگذارم چگونه رفتار مىكنيد ؟ !\r\nدر اين هنگام از ميان انبوه جمعيت شخصى فرياد مىكشد : اى محمّد اين دو جانشين\r\n\r\n","description":"","footnote":"","page_name":" 540 ","page_number":544},
  {"content":"\r\n\r\nكه مىگويى چيست ؟ پيامبر صلى الله عليه و آله پاسخ مىدهد :\r\nكتاب خداوند كه رشته‌اى است پيوسته از يك سر به دست اوست و از سر ديگر به دست شما ، پس به كتاب خدا چنگ زنيد و عترت و خانوادهء من .\r\nپروردگار مهربان آگاه مرا خبر داده است كه اين دو شىء گران ارج : قرآن مجيد و عترت من هرگز از يكديگر جدا نخواهند گشت تا در قيامت پهلوى كوثر بر من وارد شوند و من نيز همين را آرزو داشته از خداوند بزرگ درخواست كرده‌ام ، پس به شما سفارش مىكنم كه اين دو امانت گرانمايه و پرارج را پشت سر مگذاريد كه به هلاكت و شقاوت خواهيد رسيد و از آن دو نيز فاصله مگيريد كه سرانجامى بد خواهيد داشت .\r\nدر هر صورت كلام نبى اكرم صلى الله عليه و آله و طنين آهنگ محكم و رساى او در فضاى درهء غدير هم چون نواهاى آسمانى دل‌ها را مىلرزاند و مانند آب زلالى جان‌هاى ملتهب را خنك و شادمان مىساخت .\r\nخطبهء آن حضرت نزديك به چهار ساعت طول كشيد و در فاصلهء اين مدت امور مختلفى را يادآور شد و آيات بسيارى از قرآن را به مناسبت مطالب خود قرائت كرد ، سپس اندكى درنگ نمود و در حالى كه به اطراف خود در ميان تودهء مردم مىنگريست به آواز بلند على را نزد خود فرا خواند و او را ابتدا يك پله پايين‌تر از خويش بر فراز منبر نشاند و خطاب به جمعيت كرده چنين گفت :\r\nاى گروه مسلمانان ! تاكنون سه نوبت جبرييل امين از جانب خداوند به من وحى آورد كه تمام انبياى پيش از تو خلفا و جانشينان خود را معرفى كرده‌اند و چون در اين روز ولايت و امامت على از طرف آفريدگار كاينات بر تمام موجودات عالم عرضه شده است تو نيز بايد ولايت و پيشوايى او را به مردم ابلاغ كنى .\r\nولى چون مىدانم منافق بسيار و مؤمن يكدل كم است در اجراى اين فرمان خداوند سه مرتبه عذر آوردم تا اين آيه :  [ يا أَيُّهَا الرَّسُولُ 
  ]  هم اكنون بر من نازل شد و مرا مجبور كرد تا\r\n\r\n","description":"","footnote":"","page_name":" 541 ","page_number":545},
  {"content":"\r\n\r\nشما را آگاه كنم كه خليفه و مولا و امير بعد از من على است .\r\nسپس پيشواى اسلام با وجود كهولت سن و خستگى سفر كمربند على را گرفت و با نيرويى فوق‌العاده او را بر فراز سر بلند كرد و در حالى كه زانوهاى على محاذى با سينهء پيامبر صلى الله عليه و آله قرار گرفت و سپيدى زير بغل او نمايان شد آن گاه به دنبال سخنان خود چنين فرمود :\r\nاى مردم ! از شما مىپرسم : نسبت به مؤمنان حتى از خودشان سزاوارتر به تصرف در امور و سنجش مصلحت‌ها كيست ؟\r\nمردم يك آواز جواب دادند : خدا و رسول داناترند .\r\nآيا من سزاوارتر به شما از خود شما نيستم ؟ چنين است .\r\nآن گاه منشور آسمانى خلافت را خواند :\r\nمَنْ كُنْتُ مَوْلاهُ فَهذا عَلِىٌّ مَوْلاهُ اللّهُمَّ والِ مَنْ والاهُ وَعادِ مَنْ عاداهُ\r\nوَانْصُرْ مَنْ نَصَرَهُ وَاخْذُلْ مَنْ خَذَلَهُ .\r\nهركس من مولاى اويم ، على مولاى اوست ، پروردگارا ! دوستى كن با آن كس كه على را دوست دارد و پيرو باشد ، دشمن بدار آن را كه على را دشمن بدارد ! يارى كن هركس ياريش كند يارى مكن كسى را كه بىياريش گذارد .\r\nپيامبر عزيز صلى الله عليه و آله نزديك به يك ساعت على را هم چنان بر سر دست داشت و با تمام خصوصيات و مشخصات به مردم معرفى كرد ، پيامبر صلى الله عليه و آله ضمن بياناتش در حدود هفتاد و سه مرتبه مردم را به عنوان معاشر الناس مورد خطاب قرار داد و آنان را از مخالفت با على ترسانيد و پى در پى مخالفان او را به عذاب دردناك ابدى و قهر و خشم خداوندى بيم داد و براى دوستانش سعادت جاودانى و بهشت موعود را ضمانت كرد و همى يادآور شد كه در پيروى على بزرگى و سيادت مسلمانان مصون مىماند و اعتلاى جهانى دين اسلام مسلم است و گرنه جز تباهى و فساد اجتماع و روش‌هاى غلط و دورى از علوم قرآن\r\n\r\n","description":"","footnote":"","page_name":" 542 ","page_number":546},
  {"content":"\r\n\r\nو محروميت از تربيت صحيح چيز ديگر عايدشان نخواهد گشت .\r\nرسول الهى صلى الله عليه و آله طى اين سخنرانى چند ساعته خود حجت را بر امت تمام كرد و موضوع خطير خلافت و امامت را از جانب خداوند به مردم ابلاغ نمود ، تا آنجا كه خطبهء او به پايان نزديك شد و هنوز درياى جمعيت احاطه‌اش كرده بود كه فرشتهء وحى اين آيه را فرود آورد و او را مأمور ساخت كه براى مردم بخواند :\r\n [ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً 
  ]  .\r\nامروز [ با نصبِ على بن ابىطالب به ولايت ، امامت ، حكومت و فرمانروايى بر امت 
  ] دينتان را براى شما كامل ، و نعمتم را بر شما تمام كردم ، و اسلام را برايتان به عنوان دين پسنديدم .\r\nسپس با صدايى كه گويى از اعماق طبيعت بر مىخاست فرياد كشيد « اللّه اكبر » دين كامل گشت ، نعمت خداوند اتمام پذيرفت و پروردگار به رسالت من و امامت على پس از من خشنود شد .\r\nآن گاه در برابر گروهى متجاوز از صد و بيست هزار نفر مسلمان از منبر فرود آمد در حالتى كه به قول يكى از فصحاى عرب كه در آن روز حاضر بود ، محمّد در حال پايين آمدن به قدرى شادمان و فرحناك بود كه گفتى مهم‌ترين وظيفه را انجام داده و بزرگ‌ترين فرمان الهى را ابلاغ كرده است .\r\nبدين ترتيب فصل نوينى در تاريخ اسلام گشوده شد ؛ زيرا با شخصيت‌ترين مرد نامى دنياى اسلام يعنى فاتح جنگ‌هاى خيبر و بدر و خندق ، يار وفادار و شجاع رسول خدا صلى الله عليه و آله و پسر عم و داماد او ، درِ شهر علم نبوى و مجسّمهء تمام‌نماى اخلاق نبى معظم صلى الله عليه و آله ، از امروز تاج امامت را به فرمان پروردگار عالميان به ابلاغ رسولش بر سر مىگذارد و منبر و محراب پيامبر صلى الله عليه و آله به دو تفويض مىگردد .\r\nآرى ، او شايسته‌ترين انسانى است كه سزاوار است بر كرسى جانشين نبى اكرم صلى الله عليه و آله جاى گيرد و بر مسند رهبرى مسلمانان تكيه زند .\r\n\r\n","description":"","footnote":"","page_name":" 543 ","page_number":547},
  {"content":"\r\n\r\nعلى به پيشوايى مسلمانان برگزيده شد ، چه مژده‌اى بزرگ و چه انتخابى شايسته .\r\nدر اين هنگام دسته دسته مردم به حضورش مىرسيدند و دست مردانه او را به عنوان پيشوايى خويش مىفشردند .\r\nرؤساى قبايل ، سران عشاير و طوايف و بزرگان مهاجر و انصار به خدمتش بار مىيافتند و رهبريش را تهنيت مىگفتند .\r\nكسانى هم چون ابوبكر بن ابىقحافه ، طلحه ، زبير و عمر بن خطاب از امامتش اظهار خوشوقتى مىكردند !\r\nمخصوصاً ابوبكر و عمر به وى چنين اظهار مىكردند :\r\nبه به اى پسر ابوطالب ! تهنيت باد تو را كه مولاى ما و مولاى هر مرد و زن مؤمن شدى .\r\nحسّان شاعر معروف پيامبر صلى الله عليه و آله مىگفت :\r\nاى بزرگان قريش ! من پس از بيعت در حضور پيامبر صلى الله عليه و آله گواهى مىدهم كه ولايت و امامت على ثابت شد ، آن گاه به عرض رسول اسلام صلى الله عليه و آله رسانيد كه اجازه دهيد اشعارى دربارهء على بگويم و شما بشنويد ، با كسب اجازه از رسول اسلام صلى الله عليه و آله قصيدهء شيوايى همان هنگام به مباركى آن روز فرخنده سرود و در برابر جمع خواند و در آن قصيده گفت : يُناديهِمْ يَوْمَ الْغَديرِ نَبِيُّهُمْ بِخُمٍّ وَاسْمَعْ بِالرَّسولِ مُنادِيا فَقالَ : فَمَنْ مَوْلاكُمُ وَنَبِيُّكُمُ فَقالوا وَلَمْ يُبْدوا هُناكَ التَّعامِيا الهُكَ مَوْلانا وَانْتَ نَبِيُّنا وَلَمْ تَلْقَ مِنّا فِى الْوِلايَةِ عاصِيا فَقالَ لَهُ قُمْ يا عَلِىُّ فَانَّنى رَضيتُكَ مِنْ بَعْدى اماماً وَهادِيا فَمَنْ كُنْتُ مَوْلاهُ فَهذا وَلِيُّهُ فَكونوا لَهُ اتْباعَ صِدْقٍ مُوالِيا هُناكَ دَعَا اللّهُمَّ والِ وَلِيَّه وَكُنْ لِلَّذى عادى عَلِيًّا مُعادِيا\r\nمضمون اين اشعار به فارسى چنين است :\r\nپيامبر صلى الله عليه و آله روز غدير به آواز رسا آنان را فراخواند و شگفتا ! چگونه گفتارش را به گوش\r\n\r\n","description":"","footnote":"","page_name":" 544 ","page_number":548},
  {"content":"\r\n\r\nهمگان رسانيد .\r\nهمانا فرشتهء وحى به امر خداوند بر او نازل شد كه تو در پناه آفريدگارى از دشمنان مترس و امر ولايت را كه خدا بر تو نازل كرده ابلاغ كن .\r\nاو در كنار بر كه غدير به پا ايستاد و دست على را گرفت و بلند كرد و به آوازى بلند از مردم پرسيد :\r\nسرپرست شما و سزاوار شما كيست ؟ پيشوا و راهنمايتان چه كسى است ؟ در آنجا همه بدون هيچ‌گونه ابهامى گفتند : خداى تو مولاى ماست و تو پيغمبر و رهبر ما هستى و هرگز كسى نسبت به تو عصيان نخواهد ورزيد و از گفتهء تو سر باز نخواهد زد .\r\nآن گاه به على گفت : برخيز و در برابر مردم بايست ، چون همانا دوست دارم و خشنودم كه تو بعد از من امام و رهبر باشى ، پس هر كس من مولاى اويم همانا اين على مولا و ولى اوست و شما اى مسلمانان ! نسبت به على يارانى وفادار و صادق باشيد و از سر صدق و دوستى او را يارى كنيد .\r\nدر آنجا دعا كرد كه خداوندا ! دوست على را دوست بدار و با آن كس كه با على دشمنى كند دشمن باش .\r\nحديث غدير را به عنوان آيينهء منعكس كنندهء خلافت و امامت و رهبرى على عليه السلام از روز غدير راويان و محدثان و مورخان و مفسران و اديبان و حكيمان و شاعران تا به امروز در مهم‌ترين كتب خود نقل كرده و در محور اين حديث كتبى گران و جاويد نوشته‌اند .\r\nشمار اين راويان و بازگوكنندگان و كتب آنان متجاوز از هفتصد نفر است كه در مستدركات و اضافات « الغدير » علامهء امينى آمده است .\r\n\r\n","description":"","footnote":"","page_name":" 545 ","page_number":549},
  {"content":"\r\n\r\nمورخان اهل سنت\r\nنام وفات‌كتاب\r\nحافظ بلاذرى 279 انساب الاشراف\r\nحافظ طبرى 310 الولاية فى طرق حديث الغدير\r\nحافظ ابن زولاق مصرى 387 تاريخ ابن زولاق\r\nحافظ خطيب بغدادى 463 تاريخ بغداد\r\nحافظ ابن عبد البرّ قُرطُبى 463 الاستيعاب\r\nابوالفتح شهرستانى 548 المِلَل والنحل\r\nحافظ ابن عساكر دمشقى 571 التاريخ الكبير\r\nياقوت حموى 626 معجم الادباء\r\nحافظ ابوالحسن ابن اثير 630 اسد الغابة\r\nابن خلّكان 681 وفيات الاعيان\r\nزين الدين شافعى 749 تتمة المختصر\r\nحافظ ابن كثير شامى 774 البداية و النهاية\r\nابن خلدون اشبيلى 808 مقدمة التاريخ\r\nابن حجر عسقلانى 852 الاصابة\r\nنورالدين سمهودى 911 جواهر العقدين\r\nابوالعباس قرمانى 1019 اخبار الدول\r\nنورالدين حلبى 1044 سيرة الحلبيه\r\nابوالعرفان صبان 1026 اسعاف الراغبين\r\nزينى دحلان مكى 1304 فتوحات الاسلاميه\r\nشيخ يوسف نبهانى معاصر شرف المؤبّد\r\n\r\n","description":"","footnote":"","page_name":" 546 ","page_number":550},
  {"content":"\r\n\r\nمحدّثان\r\nنام وفات‌كتاب\r\nمحمد بن مسلم زُهرى 124 اسد الغابة\r\nحافظ ابوهشام 133 مسند احمد\r\nيحيى بن سعيد تَيْمى 145 زين الفتى\r\nحافظ عبدالملك عرزمى 145 مسند احمد\r\nحافظ ابو عروه ازدى 153 البداية و النهاية\r\nحافظ شعبة بن حجاج 160 البداية و النهاية\r\nحافظ ابو يوسف سَبيعى 162 كفاية الطالب\r\nحافظ ابو سلمه بصرى 167 مسند احمد\r\nحافظ ابو عبدالرحمن مصرى 174 البداية و النهاية\r\nحافظ ابو هشام خارفى 199 مسند احمد\r\nحافظ ابو احمد زبيرى 203 مسند احمد\r\nحافظ ابو زكريا قرشى 203 البداية و النهاية\r\nمحمد بن ادريس شافعى 204 نهاية ابن اثير\r\nحافظ ابو عمرو فزارى 206 مسند احمد\r\nحافظ عبدالرزاق صنعانى 211 البداية و النهاية\r\nحافظ ابو محمد انماطى 217 الكشف و البيان\r\nاحمد بن حنبل 241 مسند و مناقب\r\nحافظ بخارى 256 تاريخ بخارى\r\nحافظ ابن ماجه 273 سنن ابن ماجه\r\nحافظ ترمذى 279 صحيح ترمذى\r\n\r\n","description":"","footnote":"","page_name":" 547 ","page_number":551},
  {"content":"\r\n\r\nحافظ نسايى 303 خصايص و سنن\r\nحافظ ابويعلى موصلى 307 مسند الكبير\r\nحافظ ابوالقاسم بَغَوى 317 معجم الحديث\r\nابوبِشر دولابى 320 الكنى و الاسماء\r\nحافظ ابو جعفر طحاوى 321 مشكل الآثار\r\nحافظ ابوالقاسم طبرانى 360 معجم الكبير\r\nحافظ ابن بطّه عُكبرى 387 الابانه\r\nحافظ ابوبكر احمد فارسى 407 ما نزل من القرآن فى اميرالمؤمنين\r\nحافظ ابوبكر بيهقى 458 سنن الكبرى\r\nابن مغازلى 483 المناقب\r\nحافظ ابو سعد سمعانى 562 فضايل الصحابة\r\nحافظ ضياء الدين مقدسى 643 فصول المختاره\r\nحافظ گنجى شافعى 658 كفاية الطالب\r\nحافظ نَوَوى 676 رياض الصالحين\r\nحافظ محب الدين طبرى 696 رياض النضره\r\nشيخ الاسلام حموينى 722 فرائد السمطين\r\nحافظ ابوالحجاج شافعى 742 تحفة الاشراف\r\nحافظ جمال الدين زرندى حدود 750 نظم دُرَر السِّمطين\r\nابن شهاب همدانى 786 مودّة القربى\r\nحافظ ابوالحسن هيثمى 807 مجمع الزوائد\r\nابو عبداللّه وشتانى 827 شرح صحيح مسلم\r\nقاضى بدرالدين عينى 855 عمدة القارى\r\n\r\n","description":"","footnote":"","page_name":" 548 ","page_number":552},
  {"content":"\r\n\r\nابو عبداللّه سَنوسى 895 شرح صحيح مسلم\r\nابو العباس قسطلانى 926 مواهب\r\nمتقى هندى 975 كنز العمّال\r\nجمال الدين شيرازى 1000 الاربعين\r\nقارى هروى 1014 المِرقاة\r\nزين الدين مناوى 1031 فيض القدير\r\nشهاب الدين خفاجى 1069 نسيم الرياض\r\nبرهان الدين مصرى 1106 فتوحات وهبيه\r\nابن حمزه حرّانى 1120 البيان و التعريف\r\nابو عبداللّه زرقانى مصرى 1122 شرح مواهب\r\nشيخ محمد بيرونى شافعى 1276 اسنى المطالب\r\nحافظ ناصر السنة معاصر تشنيف الآذان\r\nمفسران ، عقايد شناسان و ساير دانشمندان\r\nنام وفات‌كتاب\r\nقاضى ابوبكر باقلانى 403 التمهيد\r\nابو اسحاق ثعلبى 427 الكشف و البيان\r\nابوالحسن واحدى 468 اسباب النزول\r\nابن سعدون قرطبى 567 التفسير الكبير\r\nفخر رازى 606 مفاتيح الغيب\r\nقاضى بيضاوى 685 طوالع الأنوار\r\nسعد الدين فرغانى حدود 700 شرح قصيدهء تائيه\r\n\r\n","description":"","footnote":"","page_name":" 549 ","page_number":553},
  {"content":"\r\n\r\nقاضى عبدالرحمن ايجى 756 المواقف\r\nسعد الدين تفتازانى 792 شرح المقاصد\r\nنجم الدين ابن عجلون 876 بديع المعانى\r\nعلاء الدين قوشجى 879 شرح التجريد\r\nشربينى قاهرى 977 السراج المنير\r\nعبدالحق دهلوى 1052 لمعات\r\nحامد عمادى دمشقى 1171 الصلاة الفاخره\r\nعبدالعزيز دهلوى 1176 ازالة الخفا\r\nقاضى محمد شوكانى 1250 فتح القدير\r\nمولوى محمد سالم سده 13 اصول الايمان\r\nشيخ محمد عبده مصرى 1323 المنار\r\nآلوسى بغدادى 1324 نثر اللآلى\r\nدكتر احمد فريد رفاعى معاصر تعليقات معجم الادباء\r\nدكتر احمد زكى مصرى معاصر تعليقات اغانى\r\nاستاد احمد نسيم مصرى معاصر تعليقات ديوان مهيار\r\nاستاد رافعى مصرى معاصر شرح هاشميات كميت\r\nاستاد محمد شاكر نابلسى معاصر شرح هاشميات\r\nاستاد عبدالفتاح مقصود معاصر تقريظ الغدير\r\nدكتر صفا خلوصى معاصر تقريظ الغدير\r\n\r\n","description":"","footnote":"","page_name":" 550 ","page_number":554},
  {"content":"\r\n\r\n\r\nاسناد حديث غدير نزد بزرگان شيعه\r\nو اينك ناقلان حديث غدير و نص پيامبر صلى الله عليه و آله بر رهبرى و امامت مولا على از بزرگان شيعه :\r\nابوعبداللّه محمد بن احمد مفجّع\r\nابوجعفر محمد بن جرير بن رستم\r\nشيخ شيعه ابوجعفر الصدوق\r\nشريف رضى صاحب « نهج البلاغة »\r\nمعلم امت شيخ مفيد\r\nشريف مرتضى علم الهدى\r\nشيخ عبيداللّه بن عبداللّه\r\nشيخ طوسى\r\nابوالفتوح خزاعى رازى\r\nشيخ فتّال نيشابورى\r\nابوعلى فضل بن حسن طبرسى\r\nابن شهرآشوب\r\nابو زكريا يحيى بن حسن حلّى\r\nرضى الدين على بن طاووس\r\nبهاء الدين اربلى\r\nعماد الدين طبرى\r\nشيخ يوسف بن ابى حاتم شامى\r\nقاضى نوراللّه مرعشى\r\nمولانا المحقق ملّا محسن فيض كاشانى\r\n\r\n","description":"","footnote":"","page_name":" 551 ","page_number":555},
  {"content":"\r\n\r\nبحرانى صاحب « الحدائق » .\r\nو صدها نفر ديگر از محدثان و مورخان و مفسران و عقايدشناسان شيعه كه كتب آنان در اين زمينه اگر يك جا جمع شود كتابخانهء عظيمى خواهد شد .\r\nبراى من تعجب‌آور است كه با بودن هزاران راوى در اين خبر عظيم و هزاران كتاب موثق و مطمئن و صحيح در اين داستان و از همه مهم‌تر با بودن آياتى در قرآن در امر رهبرى و امامت و به خصوص شرايط الهى آن ، چرا گروهى كثير از امت اسلام به رهبرى و پيشوايى غير على و فرزندان معصوم او گردن نهاده و از صراط مستقيم حضرت حق منحرف شده‌اند ؟ ! !\r\nاگر پس از درگذشت پيامبر ، حكومت و ولايت و رهبرى امت به دست على عليه السلام قرار مىگرفت ، بدون شك پس از مرگ پيامبر تا به امروز ملّت اسلام اين همه دچار بلا و مصيبت نمىشدند و احزابى چون سقيفه و حزب اموى و عباسى و عالمان دربارى و دولت‌هاى بىدين و بىبند و بار بر سر مردم مسلمان مسلّط نمىگشتند و پديده‌اى كثيف به نام استعمار و استثمار به جان و ناموس و فرهنگ ملّت‌ها حاكم نمىگشت ! !\r\nاگر مىگذاشتند حضرت مولى الموحدين كه اعلم و اشجع و اتقى و اعدل و اعبد و ازهد امت بود همان طورى كه رسول اكرم صلى الله عليه و آله از جانب حق وى را به زمامدارى معرفى كرد زمام امور را به دست مىگرفت به حق حق قسم ! امروز در كرهء زمين ملّتى به جز ملت اسلام و فرهنگى به جز فرهنگ قرآن حاكم نبود ، اما افسوس كه دنياپرستان براى رياست چند روزه با كنار زدن على ، جهان بشريت را تا ظهور مهدى از فيوضات الهيه و خير دنيا و آخرت محروم كردند !\r\n\r\nترجمهء خطبهء شقشقيه\r\nحضرت على عليه السلام كه واجد تمام شرايط رهبرى بود و لياقت آن وجود مقدس را براى امر\r\n\r\n","description":"","footnote":"","page_name":" 552 ","page_number":556},
  {"content":"\r\n\r\nامامت خداى بزرگ امضا كرده بود ، درد جانگداز غارت حكومت و ولايت را به دست آنان كه از اوصاف امامت عارى بودند و عملشان سخت‌ترين ضربه را به پيكر اسلام و وحدت امت تا قيامت زد ، در خطبهء شقشقيه كه علماى اهل سنت و شيعه در معتبرترين كتب خود نقل كرده‌اند بازگو مىكند ، چه نيكوست كه در ترجمهء اين خطبه دقّت شود . تا بدانيد دخالت غير متخصص در امور الهى و انسانى و به خصوص امر حكومت و ولايت چه بلاى غير قابل جبرانى است « 1 » !\r\n\r\n547 - فروغى از شخصيت حضرت مولى الموحدين\r\nبيان شخصيت معنوى اميرالمؤمنين عليه السلام فقط و فقط در قدرت خدا و رسول گرامى اوست .\r\nيا على ! كسى تو را جز خدا و من نشناخت !\r\nاو انسان والايى است كه در خزانهء آفرينش گوهرى يكتا و در صدف خلقت لؤلؤى والاست ، در خرابهء جهان چون او گنجى نيست و در تاريخ حيات هم چون او انسانى يافت نمىشود .\r\nتمام فضايل و حسنات در او جمع است و به قول خليل بن احمد :\r\nبىنيازى او از كلّ و احتياج كلّ به او دليل بر اين است كه او امام كلّ است !\r\nزبان‌ها از تعريفش عاجز و قلم‌ها در ترجمه‌اش شكسته و دفتر هستى از بازگو كردن شخصيتش ناتوان و چشم‌ها از تماشاى نورش بىنور است .\r\nيك شب خوابيدن او در بستر پيامبر مساوى با مرضات اللّه و يك ضربت شمشيرش در راه اسلام افضل از عبادت ثقلين .\r\n\r\n\r\n","description":"","footnote":"\r\n( 1 ) - عرفان اسلامى : 11 / 258 .\r\n","page_name":" 553 ","page_number":557},
  {"content":"\r\n\r\nيقينش به حقايق افضل يقين و زحمتش در راه اسلام ما فوق طاقت و عبادتش در پيشگاه حق ما فوق همهء عبادت‌ها و قلبش مركز همهء اسرار و روحش جامع همهء ارواح است !\r\n من ار به قبله رو كنم به عشق روى او كنم * اقامه صلاة را به گفتگوى او كنم\r\nگر از وطن سفر كنم سفر به سوى او كنم * ز حج بيت بگذرم طواف كوى او كنم \r\nكز احترام مولدش‌حرم شدست محترم\r\n الا كه رحمت آيتى ز رحمت على بود * همه كتاب انبيا حكايت على بود\r\nبهشت و هرچه اندرو عنايت على بود * اجلّ نعمت خدا ولايت على بود \r\nدر اين ولا بگو نَعَم كه هست اعظم نِعَم\r\n بهشت را بهشته‌ام بهشت من على بود * على است آن كه از رخش بهشت منجلىبود\r\nبه غيرْ ديده داشتن نشان احْولى بود * كسى است عاشق ولى كه ناظر ولى بود \r\nبه دست ديگران دهد كليد گلشن ارم\r\nاو گرچه از ازل در علم حق اول مسلمان حقيقى بود ، در ظاهر حيات هم در برگشت رسول الهى از غار حرا به روز اوّل بعثت اول شخص از مردان بود كه به رهبر اسلام تسليم شد و در آن وقت سيزده بهار از عمر گرانمايه او بيشتر نگذشته بود .\r\nايمانش به خدا و رسول و معاد خالص‌ترين ايمان و باورش شديدترين باور و در برابر\r\n\r\n","description":"","footnote":"","page_name":" 554 ","page_number":558},
  {"content":"\r\n\r\nهيبت و عظمت حضرت حق خائف‌ترين انسان و در اعتلاى كلمهء اللّه پرزحمت‌ترين مردم و به پيامبر و معنويت او نزديك‌ترين موجود و در آراستگى به مناقب آراسته‌ترين بشر و در سابقهء خدمت به دين خدا پرسابقه‌ترين مؤمن و در درجات انسانى والاترين بندهء حق و در قدر و منزلت بىنظير و از كرامت نفسى كريم‌ترين مخلوق خدا پس از پيامبر عزيز اسلام صلى الله عليه و آله بود .\r\n بر خاك درگهت به ارادت نشسته‌ايم * در انتظار چشم عنايت نشسته‌ايم\r\nشاهان عالميم و گدايان كوى تو * رندانه بر سرير قناعت نشسته‌ايم\r\nچشم طمع به غير تو از غير بسته‌ايم * تا در قصور عزّ و مناعت نشسته‌ايم\r\nما را به بارگاه سليمان نياز نيست * ما ديو نفس كشته و راحت نشسته‌ايم\r\nما تشنگان چشمهء فيض ولايتيم * با اشتياق جام ولايت نشسته‌ايم\r\nدر آستان مهر و ولاى تو يا على * عمريست مستحق كرامت نشسته‌ايم\r\nدر دادگاه عدل از اعمال زشت خويش * شرمنده‌ايم و بهر شفاعت نشسته‌ايم\r\nما سر سپرده‌ايم به جانان ز جان و دل * در پاش تا قيام قيامت نشسته‌ايم \r\nآن زمان كه همه از كمك به حق مىنشستند او قيام مىكرد و وقتى همه از سخن گفتن در راه خدا باز مىايستادند او فرياد مىزد و هرگاه همه متوقف مىشدند او با كمك نور حق حركت مىكرد ، سخن بى جا نمىگفت ، كلامش محكم‌ترين و پرمنفعت‌ترين كلام بود ، رأيش بهترين رأى و از تمام جهانيان در شجاعت قلب شجاع‌تر و عملش نيكوترين عمل و از تمام انسان‌هاى تاريخ به امور ظاهر و باطن عارف‌تر بود ! !\r\nپادشاه ملك دين بود ، ايستادگيش براى كمك به حق از همه بيشتر بود ، براى مردم مؤمن پدرى مهربان و براى برداشتن بار ضعيفان انسانى دلسوز و چون او كسى حامى و حافظ منافع مردم مستضعف نبود .\r\nبر مردم كافر و معاند عذاب سخت و براى اهل ايمان باران رحمت و بر پويندگان راه\r\n\r\n","description":"","footnote":"","page_name":" 555 ","page_number":559},
  {"content":"\r\n\r\nحجّتى قوى و براى سالكان مسلك عشق بهترين راهنما بود .\r\nاو كوهى بود كه هيچ طوفان و بادى وى را نلرزاند و به فرمودهء رسول خدا صلى الله عليه و آله : از نظر بدن معمولى بود ولى در امر حق بسيار قوى و نيرومند جلوه مىكرد . خود را كوچك مىشمرد ولى در پيشگاه حق بسيار بزرگ بود ، زمين مهمانى عزيزتر و از نظر معنويت بزرگ‌تر از او به ياد نداشت ، در كار حق اهمال نمىكرد و پناه طمع زورمندان و زورگويان نبود ، ضعيف ذليل نزدش قوى و عزيز بود و تا حقش را از ستمگر نمىگرفت از پاى نمىنشست قوى عزيز كه بىجهت قوى بود نزدش ذليل مىنمود و تا حق مظلوم را از وى نمىستاند او را رها نمىكرد ، نزديك و دور نزدش مساوى بودند ، شخصيت آن حضرت حق و صدق و رفق بود ، قولش حكمت و كارش بردبارى و احتياط و رأيش دانش و بينش و براى اسلام بهترين تكيه‌گاه و براى حلّ مشكلات بهترين حلّال و براى خاموش كردن شعله‌هاى سركش كفر و بىدينى قوىترين خاموش كننده و براى ايمان و اسلام و مردم مؤمن پناهگاه و براى دشمنان غيظ و غلظت بود .\r\n هركس تو را شناخت غم از جان و سر نداشت * سر داد و سر زپاى تو يك لحظه برنداشت\r\nعشق رخت به خرمن عشاق بىقرار * افروخت آتشى كه خموشى دگر نداشت\r\nداند خدا كه شعلهء عشق تو گر نبود * كانون پر شرارهء هستى شرر نداشت \r\n اى ماه من زمانه پس از ختم انبيا * بهتر ز ذات پاك تو ديگر پسر نداشت\r\nباشد خدا علىّ و تو را نيز نام اوست * شاخ حيات از تو گلى خوب‌تر نداشت \r\n\r\n","description":"","footnote":"","page_name":" 556 ","page_number":560},
  {"content":"\r\n\r\nرسول خدا صلى الله عليه و آله به او فرمود :\r\nيا على ! آن چنان كه خداوند تو را مزيّن فرموده ، احدى از بندگانش را زينت نداده آن هم زينتى كه از هر زينتى در نزد او محبوب‌تر است .\r\nنسبت به دنيايى كه نردبان آخرت نيست قلبت را به زهد و بىرغبتى آراسته و آن چنان دنيا را مبغوض تو قرار داده ، فقرا و نيازمندان و محتاجان و آنان را كه دستشان از به دست آوردن دنياى زياد كوتاه است محبوب تو قرار داده ، تا جائىكه دل نورانيت به داشتن چنان پيروانى كه دنبال حرام نيستند و هم چون خود تو زاهدند خوشحال و قلب آنان نيز از داشتن چون تو امامى خشنود است .\r\nيا على ! خوشا به حال آنان كه عاشق تواند و با تو برخوردى صادقانه و راستين دارند و واى به حال كسانى كه دشمن تواند و آنان را با تو برخوردى غير صادقانه است ، عاشقانت برادران دينى تواند و در همنشينى با تو در بهشت ، دشمنانت در قيامت در جايگاه دروغگويانند و اهل عذاب « 1 » .\r\n\r\n548 - زهد اميرالمؤمنين عليه السلام\r\nحضرت على عليه السلام با اين كه دستش از مال دنيا تهى نبود و در امر فلاحت و تجارت سرآمد مردم روزگار مىنمود و مدتى كه رهبرى جامعه را به عهده داشت خزانهء مملكتش انباشته از درهم و دينار بود ، در عين حال از نظر پوشاك و خوراك ، روزگارش را در كمال سادگى و بىرغبتى به لذايذ جسمى مىگذراند و آنچه از فضل حضرت دوست نصيبش مىشد پس از قناعت كردن به ضرورى زندگى با دوست معامله مىكرد .\r\nعبداللّه بن ابى هذيل مىگويد :\r\n\r\n\r\n","description":"","footnote":"\r\n( 1 ) - عرفان اسلامى : 11 / 281 .\r\n","page_name":" 557 ","page_number":561},
  {"content":"\r\n\r\nپيراهن بىقدر و قيمت و بىارزشى را بر تن مباركش ديدم ، چون آستينش را مىكشيد به سر انگشتان مىرسيد ، چون رها مىكرد تا نصف بازويش را بيشتر نمىپوشاند !\r\nعمر بن عبدالعزيز كه سعى داشت در ميان مردم نمايانگر زهد باشد ، مىگفت :\r\nپس از پيامبر در اين امت زاهدتر از على نيست .\r\nسُوَيد بن غَفَله مىگويد :\r\nبه محضر انور على رسيدم ، او را نشسته ديدم و در برابرش ظرفى ماست ترشيده كه از شدّت ترشى بويش به مشام مىرسيد ، در دست مباركش نان جوينى بود كه پوست‌هاى جوى آن نان به صورتش پاشيده بود ، با دستش آن نان جوين را تكه مىكرد و چون به جاى محكم نان مىرسيد كه تكه كردنش كار دست نبود با زانويش آن را مىشكست و در آن ماست مىريخت ، به من تعارف كرد كه بيا با من هم غذا شو ، عرضه داشتم روزه‌ام !\r\nفرمود : از رسول خدا صلى الله عليه و آله شنيدم هرگاه روزه كسى را از غذايى كه به آن اشتها دارد باز بدارد ، بر خداست كه وى را از طعام بهشت بخوراند و از آب بهشت سيراب نمايد .\r\nمن از آن غذا آن هم براى رهبرحكومت غرق حيرت شده بودم و از طرف ديگر عصبانى ، بر سر فضه خادمه آن حضرت فرياد زدم : واى بر تو ! آيا نسبت به اين پيرمرد از خدا پروا نمىكنى ؟ چرا آردى را الك نمىكنى تا نان نرمى نصيب آن حضرت شود ؟ اين چه نانى است كه پر از سبوس است ؟ فضه در پاسخ من گفت : حضرت مولا اجازهء الك كردن آرد به ما نمىدهد !\r\nدر آن هنگام حضرت به من فرمود : به فضه چه گفتى ؟ گفتارم را بازگو كردم ، امام فرمود : پدر و مادرم فداى آن انسان با كرامتى كه به عمرش آرد برايش الك نشد و اتفاق نيفتاد كه سه روز متوالى شكم مباركش از نان خالى سير شود ، تا مرغ جانش به سوى معبودش به پرواز آمد !\r\n\r\n","description":"","footnote":"","page_name":" 558 ","page_number":562},
  {"content":"\r\n\r\n چه شود كه اى شه لافتى نظرى به جانب ما كنى * كه به كيمياى نظاره مس قلب تيره طلا كنى\r\nيمن از عقيق تو آيتى چمن از رخ تو روايتى * شكر از لب تو حكايتى اگرش چو غنچه واكنى\r\nبه نماز لب تو تكلّمى به نماز غنچه تو تبسّمى * به تكلّمى و تبسمى همه دردها تو دوا كنى\r\nتو شه سرير ولايتى تو مه منير هدايتى * چه شود گهى به عنايتى نگهى به سوى گدا كنى\r\nتو به شهر علم نبى درى تو ز انبيا همه بهترى * تو غضنفرى و تو صفدرى چه ميان معركه جا كنى\r\nتو زنى به دوش نبى قدم فكنى بتان همه از حرم * حرم از وجود تو محترم تو لواى دين بپراكنى\r\nبنگر وفايى با خطا همه حرف او بود از خدا * كه مباد دست وى از رجا ز عطاى خويش رها كنى \r\nوجود مقدّسش به بازار آمد ، در حالى كه رياست جامعهء اسلامى در كف با كفايت او بود ، پيراهنى را براى پوشيدن به سه درهم و نيم خريد ، در همان بازار پوشيد ، آستينش بلند بود ، به خياط فرمود : اين آستين را همانطور كه به دست من است با قيچى كوتاه كن ، خياط هر دو آستين را با قيچى بريد ، سپس به حضرت عرضه داشت : از تن بيرون كنيد تا سر آستين‌ها را بدوزم ، فرمود : احتياج نيست ، سپس به حركت آمد و در حال حركت دوبار به خود خطاب كرد : يا على همين پيراهن با اين وضع براى تو كافى است ! !\r\nروزى از خانه درآمد ، پيراهن وصله‌دارى به تن داشت ، به آن حضرت ايراد گرفتند ، در پاسخ انتقادكنندگان فرمود : پوششى است كه به قلب خشوع مىدهد و مؤمن را با ديدن\r\n\r\n","description":"","footnote":"","page_name":" 559 ","page_number":563},
  {"content":"\r\n\r\nامامش در پوشيدن چنين لباسى راحت مىنمايد .\r\nروزى به بازار آمد و شمشيرش را در معرض فروش گذاشت و فرياد زد : چه كسى اين شمشير را از من مىخرد ؟ شمشيرى كه در طول اين مدت غم و غصه از چهرهء پيامبر زدود ، اگر نزد من پولى براى خريد يك پيراهن بود ، اين شمشير را نمىفروختم .\r\nهارون بن غنتره مىگويد :\r\nپدرم براى من حكايت كرد ، در قريهء خَوَرْنَق خدمت مولا رسيدم جز قطيفهء كهنه‌اى به بدن نداشت و از شدت سرما مىلرزيد ! !\r\nعرضه داشتم : براى تو و عيالت در اين بيت المال حق وسيعى است چرا اين چنين به خود سخت مىگيرى ؟ فرمود : به خدا قسم دست به بيت المال شما نبرده‌ام ، اين قطيفه را از خانهء خود در مدينه برداشته و از آن استفاده مىكنم و فعلًا جز اين لباسى ندارم ! !\r\nواحدى در تفسيرش مىنويسد :\r\nاز سر شب تا صبح در مقابل مقدارى جو به عنوان اجرت براى آب دادن به نخلستان اجير مردم شد ، چون آن مقدار جو را دريافت كرد يك ثلث آن را آرد كرده و طعام درست كرد ، چون طعام حاضر شد مسكينى به طلب طعام در زد ، آن حضرت همهء طعام را به مسكين بخشيد ، يك سوم ديگر را مبدل به طعام كرد ، يتيمى به در خانه آمد باز غذا را در راه خدا عنايت به يتيم فرمود و يك ثلث باقى مانده را شب سوم به اسير مرحمت كرد و اين تنها غذاى خودش نبود كه به مسكين و يتيم و اسير داد ، بلكه به دنبال او حضرت زهرا و حسن و حسين عليهم السلام هم در راه دوست غذاى خود را ايثار كردند ، آنان اين برنامه را بدون چشمداشت به جزا و تشكر انجام دادند ، خداوند مهربان هم آياتى در اين زمينه در قرآن مجيد به وصف آنان نازل فرمود و ايشان را به احسان خود مخصوص كرد و نام مباركشان را در دفتر هستى جاويد و بلند آوازه فرمود و به عوض آن ، طعام بهشت و حور و ولدان نصيب آن اهل كرامت نمود كه يكى از آن آيات آيهء شريفهء :\r\n\r\n","description":"","footnote":"","page_name":" 560 ","page_number":564},
  {"content":"\r\n\r\n [ وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً 
  ]  .\r\nو غذا را در عين دوست داشتنش ، به مسكين و يتيم و اسير انفاق مىكنند .\r\nدر سورهء مباركه دهر است .\r\n تا صورت پيوند جهان بود على بود * تا نقش زمين بود و زمان بود على بود\r\nشاهى كه ولى بود و وصى بود على بود * سلطان سخا و كرم و جود على بود\r\nمسجود ملائك كه شد آدم ز على بود * آدم چو يكى قبله و مسجود على بود\r\nهم آدم و هم شيث و هم ايوب و هم ادريس * هم يوسف و هم يونس و هم هود على بود\r\nهم موسى و هم عيسى و هم خضر و هم الياس * هم صالح پيغمبر و داوود على بود\r\nآن شير دلاور كه ز بهر طمع نفس * در خوان جهان پنجه نيالود على بود\r\nآن كاشف قرآن كه خدا در همه قرآن * كردش صفت عصمت و بستود على بود\r\nآن عارف سجّاد كه خاك درش از قدر * از كنگرهء عرش برافزود على بود\r\nآن شاه سرافراز كه اندر ره اسلام * تا كار نشد راست نياسود على بود \r\n\r\n","description":"","footnote":"","page_name":" 561 ","page_number":565},
  {"content":"\r\n\r\n آن قلعه گشايى كه در قلعهء خيبر * بركند به يك حمله و بگشود على بود\r\nچندان كه در آفاق نظر كردم و ديدم * از راه يقين در همه موجود على بود \r\n اين كفر نباشد سخن كفر نه اين است * تا هست على باشد و تا بود على بود\r\nسرّ دو جهان جمله ز پيدا و ز پنهان * شمس الحق تبريز كه بنمود على بود \r\nواحدى باز در تفسيرش مىنويسد :\r\nچهار درهم نصيب على عليه السلام شد ، يك درهمش را شب و يك درهمش را روز و يك درهم را در پنهانى و درهم ديگر را آشكار به راه خداوند صدقه داد ، از پى اين واقعيت كه همراه با نّيتى صادقانه و الهى بود اين آيت نازل گشت :\r\n [ الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ 
  ]  .\r\nكسانى كه [ چون على بن أبىطالب عليه السلام 
  ] اموالشان را در شب و روز و پنهان و آشكار انفاق مىكنند ، براى آنان نزد پروردگارشان پاداشى شايسته و مناسب است ؛ و نه بيمى بر آنان است و نه اندوهگين مىشوند .\r\nپيامبر اسلام صلى الله عليه و آله فرمود :\r\nهركس كه مىخواهد آدم را در علمش و نوح را در فهمش و يحيى بن زكريا را در زهدش و موسى را در شجاعت و دليريش بنگرد ، پس بايد به على نظر كند .\r\nامام مجتبى عليه السلام يك روز پس از درگذشت آن حضرت در بين مردم حاضر شد و فرمود :\r\nديروز مردى از ميان شما رفت كه در علم و دانش در سابقين نظير نداشت و در عمل\r\n\r\n","description":"","footnote":"","page_name":" 562 ","page_number":566},
  {"content":"\r\n\r\nو كوشش در آيندگان نمونه نخواهد داشت ، پيامبر او را براى جنگ با دشمنان مىفرستاد ، در حالى كه جبرييل در طرف راستش و ميكاييل در طرف چپ او حركت مىكردند ، او از جبهه برنمىگشت تا پيروزى را نصيب اسلام مىنمود .\r\nآن جناب در دانش و بينش پس از رسول خدا صلى الله عليه و آله ، يگانهء دستگاه با عظمت خلقت بود ، دانشى كه از جانب حق به او عطا شده بود هم چون درياى بىساحل بود ، خطبهء اوّل « نهج البلاغة » در توحيد و جهان‌بينى نشانه‌اى از علم بىنظير او نسبت به حقايق عالم خلقت و صاحب آفرينش است .\r\nصدوق بزرگوار از اصبغ بن نُباته نقل مىكند :\r\nچون امر خلافت بر او مستقر شد عمامهء رسول خدا صلى الله عليه و آله به سر گذاشت و بُرد آن جناب را پوشيد و نعلين آن حضرت را به پا كرد و شمشير آن بزرگ مرد الهى به كمر بست ، سپس به مسجد آمد و بر منبر قرار گرفت و فرمود :\r\nدانش اولين و آخرين نزد من است آنچه مىخواهيد از من بپرسيد ، به خدا قسم اگر بخواهم اهل تورات را از تورات فتوا دهم فتوا مىدهم تا جايى كه تورات بگويد حرف راست در جنب من از على است و اگر بخواهم اهل انجيل را از انجيل فتوا دهم ، مىدهم تا جايى كه انجيل بگويد حق با عليست و اگر بخواهم اهل قرآن را از قرآن حكم دهم ، حكم مىدهم تا حدى كه قرآن فرياد بزند على راستگوست ، شما شب و روز قرآن مىخوانيد ، آيا در ميان شما كسى هست كه ادعا كند قرآن مىفهمد ؟ !\r\nآيه‌اى در كتاب خدا نيست مگر آن كه به وسيلهء آن از ماكان و مايكون و ماهو كائن تا به پا شدن قيامت خبر دارم و آن آيه :\r\n [ يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ 
  ]  .\r\nخدا هر چه را بخواهد محو مىكند و هر چه را بخواهد ثابت و پابرجا مىنمايد ، و \" امّ الكتاب \" نزد اوست .\r\n\r\n","description":"","footnote":"","page_name":" 563 ","page_number":567},
  {"content":"\r\n\r\nاست . قبل از آن كه مرا نيابيد از من بپرسيد به خدايى كه دانه را شكافت و انسان را آفريد اگر از آيه‌اى از آيات قرآن از من سؤال كنيد كه شب نازل شده يا روز ، مكّى است يا مدنى ، در حضر آمده يا در سفر ، ناسخ است يا منسوخ ، محكم است يا متشابه ، تأويلى است يا تنزيلى خبر مىدهم .\r\nصدوق در « معانى الاخبار » آورده ، در خطبه‌اى فرمود :\r\nمن هاديم ، من مهديم ، پدر يتيمان و مساكين و شوهر بيوه زنانم ، تكيه‌گاه هر ضعيف و پناه هر ترسويم ، راهبر مؤمنان به بهشت و ريسمان محكم خدايم ، عروة الوثقى و كلمهء تقوايم ، عين اللّه و لسان اللّه و يد اللّه‌ام ، جنب اللّهى هستم كه در قرآن فرموده :\r\n [ أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ 
  ]  .\r\nتا مبادا آن كه كسى بگويد : دريغ و افسوس بر اهمال‌كارى و تقصيرى كه دربارهء خدا كردم .\r\nمن دستگاه گشادهء رحمت و مغفرت خدا بر بندگانم . من باب حطّه‌ام ، هر كس مرا و حقّم را شناخت خدايش را شناخته ؛ زيرا من وصى پيامبر در روى زمين و حجّت خدا بر خلقم ، مرا انكار نمىكند مگر آن كس كه خدا و رسولش را منكر شود ! !\r\nشما براى شناخت بهتر حضرت مىتوانيد به كتب « احقاق الحق » و « الغدير » و « عبقات » و « بحار الأنوار » و « الامام على » عبدالفتاح و « صوت العدالة » جرج جرداق و « شروح نهج البلاغة » به خصوص مقدمهء ابن ابى الحديد و صدها كتاب معروف و مشهور ديگر مراجعه كنيد ، تا گوشه‌اى از شخصيت امام على عليه السلام براى شما روشن شود و معلوم گردد كه در روز غدير ، پيامبر بزرگ صلى الله عليه و آله بىجهت و بدون دستور وى را براى رهبرى مسلمانان تا قيامت معرفى نكرد ، آرى ، تنها او از همه جهت و از هر حيث لايق جانشينى رسول اعظم صلى الله عليه و آله و امامت و رهبرى بود و معقول و منطقى نبود كه با بودن او ديگرى پس از مرگ پيامبر صلى الله عليه و آله عهده‌دار سرپرستى امت شود ، در حالى كه نه از قرآن مجيد كه قانون اساسى اسلام بود آگاهى داشت و نه از علم عادى بهره‌مند بود !\r\n\r\n","description":"","footnote":"","page_name":" 564 ","page_number":568},
  {"content":"\r\n\r\nآنان كه مىگويند كه پيامبر صلى الله عليه و آله براى بعد از خود جانشين معين نكرد و امر خلافت را به انتخاب ملت گذاشت ، دروغى مىگويند كه گوش آفرينش تاكنون نمونهء اين دروغ را نشنيده است و بعد از اين هم نخواهد شنيد و بدون شك آنچه ظلم و جنايت و خيانت و گناه پس از پيامبر صلى الله عليه و آله در تمام جهان تا قيامت واقع مىشود به گردن آن دروغ زن‌هاى بىنظير است ، من نمىدانم كورى چشم و كرى گوش و سنگينى و تاريكى قلب در اينان چه مقدار است ، آيا اينان اين هزاران كتاب شيعه و سنّى را در اين زمينه نديده‌اند كه اگر بگوييم نديده‌اند ما هم مانند آنان دروغ گفته‌ايم ، ديده‌اند ولى به خدا قسم از شدّت حسد و كينه و نفاق نسبت به حق و حقيقت بدون شك و ترديد عناد مىورزند ! !\r\nآنچه از حسنات و فضايل و كمالات و حقايق در على عليه السلام تجلى دارد در امامان بعد از او كه يازده فرزند اويند تجلّى دارد ، شما براى تماشاى چهرهء نورانى آن بزرگواران مىتوانيد به كتب مربوطه مراجعه كنيد كه اين جزوه ناچيز استعداد بازگو كردن شخصيت والاى آنان را ندارد .\r\n در حقيقت جان ندارد هركسى جانان ندارد * هركسى جانان ندارد در حقيقت جان ندارد\r\nكيست دلبر آن كه بىعشقش دلى تسكين نيابد * كيست جانان آن كه بىمهرش كسى ايمان ندارد\r\nمرتضى شاه ولايت شير يزدان زوج زهرا * كاسمان بيّن چو رويش افسرى تابان ندارد\r\nدرد جسم است آن كه درمانش بود نزد طبيبان * درد روح الّا تولاى على درمان ندارد\r\nزانبيا و اوليا و اوصياى پاك دامن * كيست آن كه مرتضى را دست بر دامان ندارد \r\n\r\n","description":"","footnote":"","page_name":" 565 ","page_number":569},
  {"content":"\r\n\r\n بىعلى فلك بشر غرق است در بحر طبيعت * كى به ساحل مىرسد كشتى كه كشتيبان ندارد\r\nراستى بعد از قضاياى غدير از بهر احمد * هر كه نشناسد على را جانشين وجدان ندارد « 1 » \r\n\r\n549 - حق مؤمن بر مؤمن\r\nابو المأمون حارثى مىگويد :\r\nبه حضرت صادق عليه السلام عرضه داشتم : حق مؤمن بر مؤمن چيست ؟\r\nحضرت فرمود :\r\nبه راستى از حق مؤمن بر مؤمن اين است كه او قلباً دوست دارد و با او در مال همراهى نمايد و به جاى او از خانواده‌اش سرپرستى كند و بر كسى كه بر برادر مؤمنش ستم كرده به خاطر يارى برادرش بتازد تا ستمش دفع شود و اگر غنيمتى در مسلمانان دارد و برادرش حاضر نيست ، بهره او را دريافت كند و چون بميرد قبرش را زيارت نمايد ، به او ستم روا ندارد ، گولش نزند ، به او خيانت نورزد ، وى را در شدايد و غير شدايد وانگذارد ، او را تكذيب نكند ، به وى اف نگويد كه اگر حرف اف بگويد رابطهء معنويش بريده شود ، هرگاه به او بگويد : دشمن منى ، كافر شود و هر زمان وى را متهم سازد ، ايمان در دلش هم چون نمك در آب حل شود و از بين برود ! ! « 2 »\r\n\r\n550 - پس چگونه شيعه هستند ؟\r\nمحمد بن عجلان مىگويد :\r\n\r\n\r\n","description":"","footnote":"\r\n( 1 ) - عرفان اسلامى : 11 / 285 .\r\n( 2 ) - عرفان اسلامى : 11 / 308 .\r\n","page_name":" 566 ","page_number":570},
  {"content":"\r\n\r\nدر خدمت حضرت صادق عليه السلام بودم ، مردى وارد شد و سلام كرد ، آن حضرت از او پرسيد : برادرانى كه دنبال خود گذاردى چگونه‌اند ؟ آن مرد همشهريانش را ستود و به پاكى ياد كرد و از آنان تعريف زيادى نمود ، حضرت فرمود : ثروتمندان آنان از بينوايان چگونه ديدار كنند ؟ گفت : اندك ، فرمود : توانگرشان از نيازمندشان چه اندازه سركشى و بازرسى نمايد ؟ عرضه داشت : كم ، فرمود : پولدارشان از مستمندانشان چقدر دستگيرى كند ؟ جواب داد : شما اخلاقى را يادآورى مىكنيد كه بسيار كم است ، آن هم در مردمى كه ما داريم ، حضرت فرمود : پس تو چگونه معتقدى كه آنان به راستى شيعه هستند ؟ ! ! « 1 »\r\n\r\n551 - مادرت\r\nامام صادق عليه السلام فرمود : مردى به محضر پيامبر صلى الله عليه و آله آمد و عرضه داشت :\r\nيا رسول اللّه ! به چه كسى نيكى كنم ؟ فرمود : مادرت . دوباره پرسيد : به كه نيكى كنم ؟\r\nفرمود : مادرت . باز پرسيد : به كه خوبى كنم ؟ فرمود : مادرت . سپس پرسيد : به چه كسى نيكى نمايم ؟ فرمود : پدرت « 2 » .\r\n\r\n552 - برگرد نزد مادرت\r\nجابر مىگويد : مردى به پيامبر صلى الله عليه و آله گفت : جوان بانشاطى هستم و عاشق جهاد ولى مادرى دارم كه از جهت رفتن من ناراحت است ، فرمود : برگرد نزد مادرت ، به آن خدايى كه مرا به حق مبعوث كرد ، انس يك شب او به تو از جهاد يك سال در راه خدا براى تو بهتر است « 3 » .\r\n\r\n\r\n","description":"","footnote":"\r\n( 1 ) - عرفان اسلامى : 11 / 309 .\r\n( 2 ) - عرفان اسلامى : 11 / 330 .\r\n( 3 ) - عرفان اسلامى : 11 / 331 .\r\n","page_name":" 567 ","page_number":571},
  {"content":"\r\n\r\n\r\n553 - داستان عجيب جُرَيح\r\nپيامبر خدا صلى الله عليه و آله در روايتى به دورنمايى از وضع جريح اشاره مىنمايد كه :\r\nمادرش وى را صدا زد و او در نماز بود و از جواب مادر سرباز زد ، دوباره صدا زد و او پاسخ نداد و به همين خاطر دچار زن بدكاره‌اى شد و آن جريمهء پاسخ ندادن به مادر بود .\r\nفقهاى عظام عقيده دارند اگر انسان به نماز مستحبى ايستاد و در آن هنگام مادر او را صدا زد لازم است پاسخ مادر را بدهد .\r\nاز امام باقر عليه السلام به سند معتبر روايت شده كه :\r\nجريح عابدى بود در جامعهء بنىاسرائيل ، در صومعه‌اش مشغول عبادت بود ، مادرش به نزد وى آمد و او را طلبيد ، او جواب نداد ، مادر دوباره وى را خواست او پاسخ نداد ، بار سوم او را صدا زد و او از جواب خوددارى كرد ، مادر فرياد زد : از خداوند مىخواهم تو را از ياريش محروم كند !\r\nچون روز ديگر شد زن زناكارى به كنار صومعه او آمد و در آنجا وضع حمل كرد و گفت :\r\nاين بچه از جريح است ، مردم گفتند : آه ! كسى كه ما را از زنا منع مىكرد خود آلوده به زنا شد ، امر شد وى را به دار زنند ، در اين وقت مادر آمد در حالى كه طپانچه به صورت خود مىزد ، جريح گفت : اى مادر ! آرام باش كه من از اثر نفرين تو به اين بلا مبتلا شدم ، مردم به او گفتند كه از كجا بدانيم راست مىگويى ؟ گفت : طفل را بياوريد ؟ چون آوردند از خدا خواست طفل را به زبان بياورد ، آن كودك به قدرت الهى به سخن آمد و خود را از جريح نفى كرد ، چون از جريح ردّ افترا شد نجات پيدا كرد و سوگند خورد كه از خدمت به مادر لحظه‌اى درنگ نكند « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 11 / 331 .\r\n","page_name":" 568 ","page_number":572},
  {"content":"\r\n\r\n\r\n554 - خشنودى مادر ، خشنودى حق است\r\nشخصى با فضيلت كه از بندگان خالص حق بود هر روز پاى مادر خود را مىبوسيد ، روزى ديرتر از موقع معين به نزد برادران خود رفت ، گفتند : چه مىكردى كه دير آمدى ؟\r\nجواب داد : در باغ‌هاى بهشت غلطان بودم ؛ زيرا به ما رسيده است كه بهشت زير پاى مادران است كه خداوند به حضرت موسى سه هزار و پانصد كلمه سخن گفت ، آخر كلامش اين بود كه اى موسى ! به مادر نيكى كن و هفت مرتبه اين سفارش تكرار شد ، عرضه داشت : مرا كفايت كرد ، پس از آن فرمود : اى موسى ! خشنودى مادر خشنودى من است و غضب او غضب من است ! ! « 1 »\r\n\r\n555 - سبب قطع پا\r\nاز زمخشرى پرسيدند كه علّت قطع پاى تو چه بود ؟ گفت : به هنگام كودكى گنجشكى را به دست آوردم و پرهايش را كندم و سپس به پايش نخى بستم ، روزى گنجشك فرار كرد و در سوراخى فرو رفت ، از پى او دويدم مقدارى از نخ باقى مانده بود ، آن را گرفتم و آن قدر كشيدم كه يك پاى آن حيوان قطع شد ، مادرم چون اين داستان را بديد برآشفت و گفت : خداوند پايت را قطع كند چنان كه پاى اين زبان بسته بىگناه را قطع كردى !\r\nچون به سن جوانى رسيدم در سفر بخارا از اسب فرو افتادم و پايم شكست ، هرچند معالجه كردم فايده نبخشيد ناگزير به قطع پا شدم « 2 » .\r\n\r\n556 - خدمت به مادر\r\nشيخ كلينى در كتاب شريف « الكافى » در باب احسان به پدر و مادر از زكريا بن ابراهيم\r\n\r\n\r\n","description":"","footnote":"\r\n( 1 ) - عرفان اسلامى : 11 / 334 .\r\n( 2 ) - عرفان اسلامى : 11 / 339 .\r\n","page_name":" 569 ","page_number":573},
  {"content":"\r\n\r\nنقل مىكند كه زكريا گفت :\r\nمن نصرانى بودم مسلمان شدم و به حج رفتم و خدمت امام صادق عليه السلام رسيدم و به آن حضرت گفتم : به حقيقت من به كيش ترسايان بودم و از روى صدق و راستى مسلمان شدم ، فرمود : در اسلام چه خوبى ديدى و چه دليلى را در اسلام مشاهده كردى كه آن را بر آيين ترسا برگزيدى ؟ گفتم : قول خداى عزّوجل را :\r\n [ ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ 
  ]  .\r\nتو [ پيش از اين 
  ] نمىدانستى كتاب و ايمان چيست ؟ ولى آن [ كتاب 
  ] را نورى قرار داديم كه هر كس از بندگانمان را بخواهيم به وسيلهء آن هدايت مىكنيم ؛ بىترديد تو [ مردم را 
  ] به راهى راست هدايت مىنمايى .\r\nامام صادق عليه السلام فرمود :\r\nبه راستى كه خدا تو را هدايت كرده است ، سپس سه بار فرمود : خداوندا ! او را هدايت فرما ؟ آن گاه به دو گفت : اى پسر جانم ! از هرچه خواهى بپرس .\r\nگفتم : پدر و مادرم و فاميلم همه ترسا هستند و مادرم نابينا است ، من با آن‌ها باشم و در ظرف آن‌ها غذا بخورم ؟\r\nفرمود : آن‌ها گوشت خوك مىخورند ؟ گفتم : نه ، بلكه به آن دست نمىزنند . فرمود :\r\nباكى نيست به مادرت توجه كن و به او احسان كن و چون بميرد او را به ديگرى وامگذار و خودت به كارهاى او قيام كن و وسايل وى را فراهم آور و به كسى خبر مده كه مرا ديده‌اى تا در مِنى به نزد من آيى ان شاء اللّه .\r\nزكريا مىگويد : در منى نزد آن حضرت رفتم ، مردم دورش جمع بودند . او هم به مانند يك معلم كودكان با آنان رفتار مىكرد ، اين يك پرسش مىكرد و آن يك چيزى مىپرسيد ، چون به كوفه برگشتم به مادرم مهربانى مىكردم و به دست خودم به او خوراك مىدادم و جامه و سر او را جستجو مىكردم و جانوران را دور مىنمودم و به او خدمت فوق‌العاده\r\n\r\n","description":"","footnote":"","page_name":" 570 ","page_number":574},
  {"content":"\r\n\r\nداشتم ، مادرم به من گفت : پسر جانم ! تو با من چنين رفتار نمىكردى آن زمان كه هم كيش من بودى ، پس اين چه خوشرفتارى است كه از تو مىبينم ، آيا به خاطر هجرت تو و متدين شدنت به آيين اسلام است ؟\r\nگفتم : يكى از فرزندان پيغمبر به ما چنين دستور داده است ! گفت : اين مرد پيغمبر است ؟ گفتم : نه پيامبر زاده است . گفت : پسر جانم ! او پيغمبر است اين‌ها سفارش‌هاى انبياست ، گفتم : مادر جان ! مسئله اين است كه پس از پيغمبر اسلام پيامبرى نيست ، ولى اين پسر آن پيامبر است . گفت : پسر جانم ! دين تو بهترين دين است آن را به من عرضه كن ، من آن را به او عرضه كردم و او هم اسلام آورد . من دستورهاى اسلام را به او آموختم و او نماز ظهر و عصر و مغرب و عشاء را خواند ، سپس در شب براى او عارضه‌اى رخ داد ، به من گفت : پسرم ! آنچه را بر من آموختى برايم اعاده كن . من براى او باز گفتم و او بدان اعتراف كرد و از دنيا رفت . چون صبح شد همان مسلمانان كه او را غسل دادند و همان بودم كه بر او نماز خواندم و دفنش كردم « 1 » .\r\n\r\n557 - ابن سكّيت و فداكاريش در راه اعلاى حق\r\nوجود مبارك ابويوسف يعقوب بن اسحاق دورقى اهوازى از بزرگان طايفهء اماميه و از دانشمندان بنام علوم عربيّت و معروف به ابن سكيّت است .\r\nبزرگان دين وى را مردى موثّق و از اصحاب حضرت امام جواد و امام هادى عليهما السلام مىدانند .\r\nاو پرچمدار علم عربيّت و ادب و شعر و لغت و نحو بود و تأليفات زيادى در آن علوم داشت .\r\nمتوكّل عباسى وى را به جبر و زور وادار به تعليم فرزندانش كرد . روزى از وى پرسيد :\r\n\r\n\r\n","description":"","footnote":"\r\n( 1 ) - عرفان اسلامى : 11 / 339 .\r\n","page_name":" 571 ","page_number":575},
  {"content":"\r\n\r\nدو پسرم نزد تو عزيزترند يا حسن و حسين عليهما السلام ؟\r\nابن سكيّت با توجه به قوّت ايمان و قدرت تقوا و اين كه مجلس جاى اظهار حق و كوبيدن باطل است فرياد زد :\r\nبه خدا قسم ، قنبر خادم على بن ابى طالب بهتر از تو و دو فرزند تو معتز و مؤيّد است ! ! اين جواب جانانه و به موقع همانند پتكى بود كه بر سر متوكّل و دستگاه بنىعباس فرود آمد ، متوكّل پست و متكبّر فرياد زد : بياييد و زبانش را از پس گردنش بيرون بكشيد ، غلامان متوكّل مرتكب آن جنايت عظيم شدند و آن مرد بزرگ در راه اظهار حق به ملكوت اعلا پيوست .\r\nممكن است بعضى گفته باشند ، يا بگويند كه اينجا جاى تقيه بود و لازم بود ابن‌سكّيت براى حفظ جانش از اظهار حق خوددارى كند .\r\nعالم بزرگ ملّا محمّد تقى مجلسى رحمه الله در جواب اينان مىگويد :\r\nاين‌گونه مردان بزرگ ، مسئله تقيه و وجوب آن را خيلى خوب مىدانستند ، ولى در اين‌گونه موارد آن چنان در برابر باطل به غضب مىآمدند كه گويى اختيار از كفشان مىرفت و تحمّل شنيدن اباطيل مردم پست را عليه حق از دست مىدادند و در حالى كه مىدانستند دفاع آنان از حق منجر به شهادت آنان مىشود ، اقدام به بيان حق مىنمودند چنان كه ابن‌سكّيت اقدام كرد .\r\nكتاب گرانقدر « روضات الجنّات » از شهيد ثانى آن فقيه بزرگ نقل مىكند :\r\nخود را در راه خدا به اختيار در معرض كشته شدن قرار دادن ، در حالى كه اين قتل سبب سربلندى و عزّت اسلام باشد از برنامه‌هاى نيكوست .\r\nآنجا كه دين و اصول آن در معرض خطر است ، يا آنجا كه مقاومت انسان سبب تداوم فرهنگ حق و كرامت اسلام است جاى تقيّه نيست ، بلكه جاى امر به معروف و نهى از منكر و ترك صلح و سازش است ، در اين زمينه روايت مهمّى وارد شده به اين مضمون :\r\n\r\n","description":"","footnote":"","page_name":" 572 ","page_number":576},
  {"content":"\r\n\r\nقالَ اميرُالْمُؤْمِنينَ عليه السلام : انَّ اللّهَ تَعالى ذِكْرُهُ لَمْ يَرْضَ مِنْ اوْلِيائِهِ انْ يُعْصى فِى الْارْضِ وَهُمْ سُكُوتٌ مُذْعِنونَ لا يَأْمُرُونَ بِمَعْروفٍ وَلا يَنْهَوْنَ عَنْ مُنْكَرٍ .\r\nاميرالمؤمنين عليه السلام فرموده : خداوند تعالى ، به اوليايش سكوت در برابر گناه و ترك امر به معروف و نهى از منكر را رضايت نداده است « 1 » .\r\n\r\n558 - اثر عجيب موعظه‌هاى محدث قمى در قلوب\r\nيكى از علماى تهران كه ساليان دراز در زمان مرجعيّت حضرت آيت اللّه حاج شيخ عبدالكريم حايرى در قم مشرف بود ، براى اين فقير حكايت كرد :\r\nزمانى كه محدّث قمى صاحب « مفاتيح » و « سفينه » به قم آمد ، مرحوم حاج شيخ براى ده شب از وى جهت سخنرانى براى بعد از نماز مغرب و عشا دعوت كرد و آن مرد شايسته و با تقوا دعوت آن جناب را پذيرفت و شب‌ها در صحن حرم حضرت معصومه جهت مردم و طلّاب به وعظ و موعظه پرداخت .\r\nبه خدمت مرحوم حايرى عرضه داشتند كه نظر شما نسبت به منابر حاج شيخ عباس چيست ؟\r\nبا يك دنيا ادب فرمودند : هر طلبه‌اى را كنار منبر او ببينم و نشستن او را پاى موعظه محدّث مشاهده كنم تا سه روز حاضرم تمام نمازهاى واجب خود را به او اقتدا كنم ؛ زيرا منابر و مواعظ اين مرد در شنونده ايجاد روح عدالت مىكند ؟ ! « 2 »\r\n\r\n559 - حكايتى عجيب از شهيد ثالث دربارهء تأثير يك نالهء پاك\r\nيكى از علما از شهيد ثالث - مدفون در قزوين كه به دست ناپاك حزب ننگين بهائيّت در\r\n\r\n\r\n","description":"","footnote":"\r\n( 1 ) - عرفان اسلامى : 11 / 352 .\r\n( 2 ) - عرفان اسلامى : 11 / 355 .\r\n","page_name":" 573 ","page_number":577},
  {"content":"\r\n\r\nمحراب عبادت به وقت سحر به شرف شهادت رسيد - حكايت مىكنند كه :\r\nوقتى شيخ جعفر كبير - معروف به كاشف الغطا - وارد قزوين شد ، به منزل برادرم حاج ملّا محمد صالح منزل كرد و آن مكان بستان بزرگى بود .\r\nمهمانان هر يك در جايى خوابيدند ، من هم در گوشهء باغ به استراحت پرداختم . چون پاسى از شب گذشت ، حس كردم شيخ مرا آواز مىدهد كه برخيز و نماز شب بجاى آر ، عرضه داشتم كه برمىخيزم ، پس شيخ از من گذشت و من ديگر بار چشمم گرم شد ، ناگاه حس كردم احوالم متغيّر شد و گويى درد دلى عارض من گشت ، از شدّت درد برخاستم ، معلومم شد اين تغيير حال به جهت آوازى است كه مىشنوم ، از پى آن صدا و آواز روانه شدم ، چون به نزديك منبع صدا رسيدم ، ديدم شيخ جعفر كاشف الغطا با نهايت خضوع و خشوع و تضرع به مناجات با قاضى الحاجات مشغول است ، نالهء پاك او آن چنان در قلب من اثر كرد كه مدت بيست و پنج سال است از پى آن ناله ، به نيمه شب برمىخيزم و با حضرت دوست به مناجات مىنشينم ! ! « 1 »\r\n\r\n560 - سرگذشتى عجيب از كودكى بيدار\r\nاز محقّق خراسانى - كه مردى وارسته و دانشمند بود و در سن هشتاد سالگى منبر مىرفت - شنيدم كه :\r\nواتيكان براى تبليغ مسيحيّت مبلّغان فراوانى تربيت كرد و هر يك را به زبان مخصوص منطقه‌اى كه منظور داشت آراسته نمود ، يكى از آن مبلّغان را براى يكى از مرزهاى شمالى ايران فرستاد ، قبل از رسيدن آن مبلّغ مسيحى ، خانه‌اى را در ده مرزى خريدارى كرده و به عنوان كليسا قرار داده بود تا مبلّغ پس از ورودش به محل براى تبليغاتش جا و مكان داشته باشد .\r\n\r\n\r\n","description":"","footnote":"\r\n( 1 ) - عرفان اسلامى : 11 / 357 .\r\n","page_name":" 574 ","page_number":578},
  {"content":"\r\n\r\nمبلّغ مسيحى به حدود ده رسيد . كودكى سيزده ، چهارده ساله با تعدادى گوسپند رهسپار صحرا بود ، كشيش با او برخوردى محبّت‌آميز كرد و آدرس كليسا را در ده از او خواست ، كودك آدرس محل را به او داد ، كشيش گفت : آفرين فرزندم ، چه نوجوان عزيز و با كرامتى هستى ، من از تو دعوت مىكنم به وقت غروب به كليسا بيا تو را زيارت كنم ، نوجوان پرسيد : براى چه ؟ گفت : براى اين كه راه بهشت را به تو نشان دهم ، كودك نظرى به چهرهء كشيش انداخت و گفت : برو بيچارهء بدبخت ، تو كه از پيدا كردن كليسا در گوشهء يك ده عاجز بودى و آدرس آن را از من خواستى چگونه قدرت دارى آدرس بهشت حق را كه در فضايى بىنهايت از معنويت است در اختيار من بگذارى ؟ !\r\nكشيش با قوت فراست دريافت كه عالمى بيدار و ناصحى دلسوز و واعظى بينا بر اين ده اشراف دارد و با بودن او امكان تبليغ مسيحيّت نيست ، از همانجا بازگشت « 1 » .\r\n\r\n561 - تأثير عجيب يك جمله نصيحت و موعظه\r\nعالم ربانى مرحوم حاج شيخ مجتبى قزوينى صاحب كتاب « بيان الفرقان » و مردى كه در مدرّسان خراسان كم‌نظير بود مىفرمودند :\r\nزمانى كه ميرزا مهدى اصفهانى به مشهد مشرف شدند و درس معارف الهى را بر مذاق قرآن و اهل بيت عليهم السلام شروع كردند ، همدرسى خود آقا شيخ هاشم قزوينى را به آن جلسه با بركت و پرفيض دعوت كردم .\r\nبه مجلس درس آمد ، ولى آن مجلس وى را جذب نكرد ، چون جلسه درس ميرزا را آسان و ساده گرفت ، ديگر ميل به آمدن او در آن درس نداشتم ، ولى او پس از مدتى به درس آمد ، در بين درس بيش از اندازه به ميرزا اشكال مىكرد ، ميرزا يك شب وسط درس\r\n\r\n\r\n","description":"","footnote":"\r\n( 1 ) - عرفان اسلامى : 11 / 358 .\r\n","page_name":" 575 ","page_number":579},
  {"content":"\r\n\r\nبه او خطاب كرد : « راقِبِ اللّه » .\r\nشيخ هاشم به كلّى آرام شد ، چون از جلسه بيرون آمديم به او گفتم : آقا ميرزا هاشم ! من از آمدن شما به درس ميرزا مهدى كراهت داشتم ؛ زيرا در خواب ديدم زياد به استاد ايراد مىگرفتى استاد با كاردى به تو حمله كرد و سرت را بريد .\r\nآرى ، كارد مراقبت ، سر هواى نفس را مىبرد و انسان را از حركات غير خدايى باز مىدارد .\r\nشيخ هاشم در اواخر عمر مىفرمود :\r\nجملهء « راقِبِ اللّه » آن شب ميرزا مهدى پنجاه سال است مرا از برنامه‌هاى غير حق بازداشته !\r\nراستى ، نفس پاك عجب تأثيرى بر قلوب مستعده و ارواح آماده دارد كه با يك نهيب الهى ، پنجاه سال يك انسان را در مدار حق حفظ مىكنند « 1 » .\r\n\r\n562 - از حيوان هم پند مىتوان گرفت\r\nآورده‌اند كه :\r\nواعظ عامل حاج شيخ جعفر شوشترى از تهران عازم زيارت حضرت رضا عليه السلام شد و جمعى از علما و طلّاب با اجازهء وى ، او را در آن سفر همراهى كردند .\r\nقافله حركت كرد ، به مسجدى رسيدند كه كار بنايى آن مسجد نيمه تمام بود و كارگران در آنجا مشغول كار بودند ، ناگهان ديدند شيخ جعفر روى زمين نشست و شديداً مشغول گريه شد . از او سبب گريه‌اش را پرسيدند ، فرمود : به اينجا كه رسيدم ، ديدم كارگران بار الاغى را كه سنگ و خاك بود خالى كردند و پالان آن الاغ را از پشت الاغ جهت استراحت\r\n\r\n\r\n","description":"","footnote":"\r\n( 1 ) - عرفان اسلامى : 11 / 360 .\r\n","page_name":" 576 ","page_number":580},
  {"content":"\r\n\r\nآن حيوان برداشتند . الاغ روى زمين دراز كشيد و به خاراندن بدن خود به وسيله حركاتش بر زمين مشغول شد و در اين ميان به من نظر انداخت و فرياد زد : آشيخ ! من بار صاحبم را به منزل و مقصد رساندم ، تو كه بيش از پنجاه سال از عمرت مىگذرد آيا بار امانت صاحبت حضرت حق را به منزل رسانده‌اى يا نه ؟ از اين هشدارى كه اين حيوان به من داد بىطاقت شدم و نتوانستم از گريه خوددارى كنم ! ! « 1 »\r\n\r\n563 - حكايتى غريب از فقيه خراسانى\r\nدر يكى از شهرستان‌ها در ايام ولادت حضرت حسين عليه السلام جهت سخنرانى دعوت داشتم ، در آنجا با عالمى بزرگوار آشنا شده و با وى تا پايان اقامتم همصحبت بودم ، نكات ارزندهء توحيدى و اخلاقى برايم مىگفت و گاهى به مسائلى اشاره مىكرد كه جنبهء پند و موعظه داشت .\r\nمىفرمود : من نام مبارك حاج شيخ غلامرضاى يزدى معروف به فقيه خراسانى را زياد شنيده بودم و اوصاف آن مرد را از زبان اهل دين يافته بودم كه وى مردى بزرگ ، با حال و خدمتگزار به اسلام بود و به خصوص در ايام محرم و صفر و ماه رمضان براى وعظ و تبليغ با اسب و قاطر و يا الاغ به مناطق دوردست يزد و جندق و بيابانك و كرمان و سيرجان و خلاصه مناطقى كه پاى عالم به آنجا نرسيده بود مىرفت و گاهى مخارج سفر و حتى جلسه وعظ و تبليغ را از خود مرحمت مىفرمود ، علت سفرش با مركب حيوانى به اين خاطر بود كه در روزگار وى در آن مناطق ماشين نبود ، يا به قدرى كم بود كه رفع حاجت نمىكرد .\r\nعلاقه داشتم آن بزرگ انسان با فضيلت را زيارت كنم ، ولى توفيق رفيق راه نمىشد ، تا\r\n\r\n\r\n","description":"","footnote":"\r\n( 1 ) - عرفان اسلامى : 11 / 365 .\r\n","page_name":" 577 ","page_number":581},
  {"content":"\r\n\r\nسفرى به مشهد مقدّس مشرف شدم ، يك شب پس از زيارت در شبستان نهاوندى در مسجد گوهرشاد جمعيّتى را ديدم كه با جان و دل به سخنان مردى كه نور خدا از چهره‌اش آشكار بود توجه دارند ، از خادم شبستان پرسيدم : گوينده و واعظ كيست ؟ پاسخ داد :\r\nحاج شيخ غلامرضا يزدى معروف به فقيه خراسانى .\r\nدر آن مجلس پرفيض شركت كردم ، با لهجهء شيرين يزدى در حالى كه گاهى اشك از ديدگان مباركش بر چهرهء نورانيش جارى مىشد مشغول موعظه بود در حال موعظه اين حكايت را نقل كرد :\r\nبا مردى در يزد آشنا بودم كه از هر جهت مورد اعتمادم بود ، يك شب مرا به منزلش جهت صرف شام دعوت كرد ، به من گفت : علّت اين دعوت اين است كه در امر كسب طرفى در كرمان دارم براى رسيدگى به حساب به يزد آمده و در خانهء من مهمان است و شديداً علاقه دارد شما را زيارت كند ، به او گفتم : پس از نماز و منبر خواهم آمد ، چون برنامه مسجد تمام شد ، سوار الاغ شدم و به طرف خانهء آن مرد حركت كردم ، باران مىآمد كوچه‌ها پر از گل و لاى بود ، وارد كوچه معهود شدم ، پاى الاغ به سوراخى كه آب باران در آن مىرفت فرو رفت و من به زمين افتادم و عمامه و عبايم گل شد ، صاحبخانه آمد مرا كمك كرد و به خانه برد . فرستادم از خانه‌ام عمامه و عبا آوردند و مهمانى را طى كردم و نزديك نيمه شب به خانه‌ام بازگشتم ، يكسال از اين ماجرا گذشت دوباره دوستم مرا دعوت كرد و اين بار به عروسى پسرش ، چون مردى مذهبى و فوق العاده باتقوا بود پذيرفتم . پس از نماز مغرب و عشا و وعظ و موعظه با همان الاغ به سوى خانهء آن مرد حركت كردم ، وقتى به سر كوچه رسيدم الاغ از ادامه راه ايستاد ، هرچه كردم داخل كوچه نرفت ناگاه به اين حقيقت پى بردم كه سال گذشته الاغ من در اين كوچه به خاطر درافتادن در سوراخ آب به زمين افتاد و اكنون با ديدن كوچه به ياد خطر سال گذشته افتاده و به همين علّت از رفتن به داخل كوچه خوددارى مىكند .\r\n\r\n","description":"","footnote":"","page_name":" 578 ","page_number":582},
  {"content":"\r\n\r\nچون اين حكايت را گفت با چشم گريان خطاب به مردم كرد و فرمود : حيوانى با توجه به برخورد به يك خطر ، پس از يك سال امتناع از حركت داشت ، شما با ديدن اين همه ضرر گناه و زيان معصيت بازهم دست به گناه مىبريد و دامن به معصيت آلوده مىنماييد ؟ ! ! « 1 »\r\n\r\n564 - آنچه آرزو دارم مالك نيستم\r\nبه عيسى بن مريم گفتند : چگونه‌اى ؟ فرمود : آنچه را آرزو دارم مالك نيستم و بر هرچه مىترسم قدرت دفعش را ندارم ، در عين حال مأمور به وظايف و تكاليفم و دستور دارم از منهيّات حق بپرهيزم ، پس كدام نيازمندى از من نيازمندتر است ؟ ! « 2 »\r\n\r\n565 - چگونه‌اى ؟\r\nاز اويس قرن پرسيدند : چگونه‌اى ؟ فرمود : چگونه است حال كسى كه وارد صبح مىشود نمىداند به شب مىرسد يا نه و چون وارد شب شود نمىداند به صبح مىرسد يا نه ؟ ! « 3 »\r\n\r\n566 - از حق شاكرم و از خود بيزار\r\nابوذر فرمود : صبح مىكنم در حالى كه از جناب حق شاكرم و از خود بيزار و شاكى ، رسول خدا صلى الله عليه و آله فرمود : آن كس كه صبح كند و همت و فكرش غير خدا باشد هر آينه از\r\n\r\n\r\n","description":"","footnote":"\r\n( 1 ) - عرفان اسلامى : 11 / 366 .\r\n( 2 ) - عرفان اسلامى : 12 / 55 .\r\n( 3 ) - عرفان اسلامى : 12 / 55 .\r\n","page_name":" 579 ","page_number":583},
  {"content":"\r\n\r\nخاسران و از دور شدگان از رحمت خداست « 1 » .\r\n\r\n567 - داستانى جالب\r\n [ إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ وَ اللَّهُ غَفُورٌ رَحِيمٌ 
  ]  .\r\nيقيناً كسانى كه ايمان آورده ، و آنان كه هجرت كرده و در راه خدا به جهاد برخاستند ، به رحمت خدا اميد دارند ؛ و خدا بسيار آمرزنده و مهربان است .\r\nدر مورد نزول اين آيهء شريفه گفته‌اند :\r\nقبل از وقوع واقعهء بدر ، پيامبر بزرگ صلى الله عليه و آله عبداللّه بن جَحش را خواست و نامه‌اى به او داد و حدود هشت نفر از مهاجران را همراه وى نمود و به او دستور داد پس از دو روز راه پيمودن نامه را بگشايد و بر اساس آن عمل كند .\r\nعبداللّه پس از دو روز راه‌پيمايى نامه را گشود و چنين يافت : چون نامه را باز كردى تا نخله « زمين بين مكه و طائف » برو و در آنجا اوضاع قريش را زير نظر بگير و تمام جريان را به ما گزارش كن .\r\nعبداللّه جريان را با دوستانش در ميان گذاشت و اضافه كرد : رسول الهى مرا از مجبور ساختن شما در اين مسير منع فرموده ، بنابراين هركس آمادهء شهادت است با من بيايد و ديگران بازگردند ، همه با او حركت كردند ، وقتى كه به نخله رسيدند به قافله‌اى از قريش برخورد كردند كه عمرو بن حضرمى در آن بود . چون روز آخر رجب يكى از ماه‌هاى حرام بود ، در مورد حمله به آن‌ها به مشورت نشستند .\r\n\r\n\r\n","description":"","footnote":"\r\n( 1 ) - عرفان اسلامى : 12 / 55 .\r\n","page_name":" 580 ","page_number":584},
  {"content":"\r\n\r\nعده‌اى گفتند :\r\nاگر امروز دست از آنان برداريم وارد محيط حرم مىشوند ديگر نمىتوان متعرض آن‌ها شد ، سرانجام شجاعانه به آنان حمله بردند و عمرو بن حضرمى را كشته و قافلهء او را با دو اسير به محضر رسول خدا آوردند .\r\nپيامبر الهى به آنان فرمود :\r\nمن به شما دستور نداده بودم كه در ماه‌هاى حرام نبرد نكنيد ؟\r\nآن گاه از دخالت در غنايم خوددارى فرمود ، مجاهدان ناراحت شدند و مؤمنان به سرزنش آنان پرداختند ، مشركان نيز زبان به طعن گشودند كه محمّد صلى الله عليه و آله جنگ و خونريزى و اسارت را در ماه‌هاى حرام حلال شمرده آيه نازل شد كه :\r\nاز تو دربارهء جنگ كردن در ماه حرام مىپرسند ، بگو : جنگ در آن گناه بزرگى است ، ولى جلوگيرى از راه خدا و گرايش مردم به فرهنگ حق و كفر ورزيدن نسبت به اللّه و هتك احترام مسجدالحرام و اخراج ساكنان آن در پيشگاه خدا مهم‌تر از آن است و ايجاد فتنه حتى از قتل بالاتر است . مشركان پيوسته با شما مىجنگند ، تا اگر بتوانند شما را از آيين خود برگردانند ولى كسى كه از دين حق برگردد و در حال كفر بميرد ، تمام اعمال نيك او در دنيا و آخرت بر باد مىرود و آنان اهل جهنّم‌اند و هميشه در آن خواهند بود .\r\nپس از اين كه آيه مفصل بالا نازل شد عبداللّه بن جحش و همراهانش گفتند : ما براى درك ثواب ، در اين راه جهاد كرده‌ايم و از رسول خدا صلى الله عليه و آله پرسيدند : آيا اجر مجاهدان را دارند يا نه ؟ آيهء شريفهء  [ إِنَّ الَّذِينَ آمَنُوا وَ الَّذِينَ هاجَرُوا 
  ]  نازل شد .\r\nراستى سر و كار گنهكاران با چه وجود مبارك و مقدس و غفور و ودود و كريم و رحيمى است ! چه اندازه بىانصافى مىخواهد كه انسان براى جبران گناهانش به درگاه رحمت او بازنگردد ! ! « 1 »\r\n\r\n\r\n","description":"","footnote":"\r\n( 1 ) - عرفان اسلامى : 12 / 65 .\r\n","page_name":" 581 ","page_number":585},
  {"content":"\r\n\r\n\r\n568 - شاهدى ندارد بر گناهش شهادت دهد\r\nمعاويه بن وهب مىگويد : از حضرت صادق عليه السلام شنيدم مىفرمود : به هنگامى كه عبد توبه خالص كند توبه‌اى كه بر آن استقامت ورزد ، محبوب خدا مىشود و در دنيا و آخرت در پوشش حضرت حق قرار مىگيرد ، عرضه داشتم : اين پوشش چگونه است ؟ فرمود :\r\nدو ملك نويسنده ، گناه را از گناه بنده‌اش فراموشى مىدهد و به جوارحش فرمان مىدهد معاصى بنده‌ام را كتمان كنيد و به زمين‌هايى كه در آن‌ها معصيت كرده وحى مىكند :\r\nگناهان بنده‌ام را بپوشان ، پس وارد قيامت مىشود ، در حالى كه شاهدى ندارد بر گناهانش شهادت دهد ! ! « 1 »\r\n\r\n569 - حقيقتى عجيب در باب توبه\r\nامام باقر عليه السلام مىفرمايد :\r\nجوانى بود يهودى كه بسيارى از اوقات به محضر مبارك رسول الهى مشرف مىشود ، به اندازه‌اى كه حضرت او را به كارهاى ساده و آسان مىگماشت و وى را به دنبال بعضى از امور مىفرستاد و چه بسا به وسيلهء او براى قوم يهود جهت هدايت آنان نامه مىفرستاد .\r\nمدتى از آن جوان خبرى نشد ، رسول خدا صلى الله عليه و آله از حالش جويا شد ، مردى به آن جناب عرضه داشت ، تا جايى كه اطلاع دارم بايد بيش از امروز زنده نماند چون به مرض سختى دچار آمده !\r\nحضرت ختمى مرتبت با عده‌اى از اصحاب به ملاقات وى رفتند ، معنويت و كرامت و بركت و واقعيّت آن جناب چنان بود كه با هركس سخن مىگفتند جواب مىداد ، آن جوان را صدا زدند ، ديده گشود و عرضه داشت : « لبيك يا اباالقاسم » حضرت به او فرمود :\r\n\r\n\r\n","description":"","footnote":"\r\n( 1 ) - عرفان اسلامى : 12 / 68 .\r\n","page_name":" 582 ","page_number":586},
  {"content":"\r\n\r\nبگو : « اشْهَدُ انْ لاالهَ الّا اللّهُ وانّى رَسُولُ اللّه » . جوان به چهره پدرش كه يهودى متعصّبى بود نگريست و چيزى نگفت ، حضرت بار دوم او را صدا زد و شهادتين را به او تلقين كرد باز به پدرش نظر كرد و چيزى نگفت ، بار سوّم او را صدا زد باز از ترس پدر لب فرو بست ، حضرت فرمود : اگر ميل دارى بگو ورنه ساكت باش ، جوان كه زمينهء حقيقت خواهى در وى تجلّى داشت شهادتين را گفت و به عبارت ديگر از تمام گذشتهء خويش به حضرت محبوب بازگشت و سپس به كام مرگ افتاد ، حضرت به پدرش فرمود : به اين جوان دست مزن و كارى به او نداشته باش آن گاه به اصحابش فرمود : او را غسل داده و كفن كنيد و سپس نزد من آوريد تا بر وى نماز بگزارم ، آن گاه از منزل يهودى درآمد در حالى كه مىفرمود :\r\nخداى را سپاس گزارم كه به وسيلهء من بنده‌اى از بندگانش را از آتش نجات داد « 1 » .\r\n\r\n570 - قطعه‌اى بسيار آموزنده\r\nعارفى بيدار دل و عاشقى سوخته پياده به سوى بيت اللّه در حركت بود ، شتر سوارى عرب كه دل به دنيا و مال و منال آن داشت به او گفت : كجا ؟ جواب داد بيت اللّه ، گفت :\r\nپياده و بىتوشه ؟ گفت نه ، هرگاه مصيبتى به من رسيد بر مركب صبر مىنشينم و چون نعمتى بر من آيد بر مركب شكر قرار مىگيرم و هرگاه قضاى الهى رسد ، بر مركب رضا برآيم و چون هوا و هوسى در نفس پديد آيد ، مىدانم كه باقى مانده كمتر از گذشته است و دنبال هوا و هوس رفتن صرف ندارد و معاملهء خسارت‌بارى است . شتر سوار گفت : اى بيناى راه و سالك آگاه ! تو سوارى و من پياده ! « 2 »\r\n\r\n\r\n","description":"","footnote":"\r\n( 1 ) - عرفان اسلامى : 12 / 69 .\r\n( 2 ) - عرفان اسلامى : 12 / 87 .\r\n","page_name":" 583 ","page_number":587},
  {"content":"\r\n\r\n\r\n571 - پس تو برترى\r\nشيخ مفيد از كلينى روايت مىكند :\r\nجماعتى از اصحاب رسول خدا صلى الله عليه و آله در جلسه‌اى كه با هم نشسته بودند به حسب و نسب افتخار مىكردند ، سلمان در آن جلسه شركت داشت ، عمر به او گفت : نسب تو چيست و اصل و ريشه‌ات كدام است ؟\r\nگفت : من سلمان پسر بندهء خدايم ، گمراه بودم وجود مقدّس حق به بركت رسول الهى صلى الله عليه و آله مرا هدايت كرد ، فقير بودم به وسيلهء محمّد صلى الله عليه و آله غنى شدم ، برده بودم ، به وسيلهء آن جناب آزاد شدم ، اى عمر ! اين است حسب و نسب من .\r\nسلمان پس از آن جلسه گفتگوى بين خود و عمر را براى رسول اسلام صلى الله عليه و آله نقل كرد ، رسول خدا صلى الله عليه و آله رو به مردم كرد و فرمود : اى جمعيّت قريش ! حسب مرد دين اوست ، اخلاق حسنه مردانگى اوست ، عقل ريشه اوست ، خداوند فرموده : ما شما را از مرد و زن آفريده و براى آشنايى با يكديگر قبيله قبيله قرارتان داده‌ايم ، گرامىترين شما نزد خدا پرهيزكارترين شماست ، سپس رو به سلمان كرد فرمود : هيچ يك از اينان بر تو جز به تقوا برترى ندارند ، اگر از آنان پرهيزكارترى پس تو برترى « 1 » .\r\n\r\n572 - حالت احتضار و مرگ عباد شايسته\r\nدر اين باب به دو آيه از آيات كتاب الهى و چند روايت از مهم‌ترين روايات اين باب كه توضيحى بر آن دو آيه است اشاره مىشود .\r\n    [ يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي 
  ]     .\r\n\r\n\r\n","description":"","footnote":"\r\n( 1 ) - عرفان اسلامى : 12 / 153 .\r\n","page_name":" 584 ","page_number":588},
  {"content":"\r\n\r\nاى جان آرام گرفته و اطمينان يافته ! * به سوى پروردگارت در حالى كه از او خشنودى و او هم از تو خشنود است ، باز گرد . * پس در ميان بندگانم در آى و در بهشتم وارد شو .\r\nسدير صيرفى مىگويد :\r\nبه حضرت صادق عليه السلام عرضه داشتم : آيا مؤمن نسبت به جان دادنش ناراحت است ؟\r\nفرمود : نه واللّه ، زمانى كه ملك الموت براى قبض روحش مىآيد ، به جزع برمىخيزد ، ملك الموت به او مىگويد : اى ولىّ خدا و يار حق ! ناراحت نباش ، به آن خدايى كه محمّد را به رسالت فرستاد ، من به تو از پدر مهربان اگر در كنارت حاضر بود مهربان‌تر و مشفق‌ترم ، ديده باز كن و ببين ، حضرت فرمود : چون ديده بگشايد مىبيند رسول خدا صلى الله عليه و آله و امير مؤمنان و فاطمه زهرا و حسن و حسين و ائمه بعد از حسين عليهم السلام در برابر او قرار دارند ، پس به او گفته مىشود ، اين است رسول خدا صلى الله عليه و آله و اميرالمؤمنين و فاطمه و حسن و حسين و ائمه عليهم السلام كه رفقا و دوستان تو در جهان بعدند ، پس ديده باز مىكند و مىنگرد كه يك منادى از جانب ربّ العزّه فرياد مىكند :\r\n    [ يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي 
  ]     .\r\nاى جان آرام گرفته و اطمينان يافته ! * به سوى پروردگارت در حالى كه از او خشنودى و او هم از تو خشنود است ، باز گرد . * پس در ميان بندگانم در آى و در بهشتم وارد شو .\r\nيعنى در جمع محمد و آل محمد و سپس داخل بهشت شو . در اين هنگام چيزى براى او شيرين‌تر و محبوب‌تر از جان دادن و ملحق شدن به اوليايش و ورود به بهشت نيست « 1 » .\r\n\r\n573 - كيفيت مرگ مؤمن\r\nدر كيفيّت مرگ مؤمن در روايات بسيار عالى و پر اهميّت ائمه معصومين عليهم السلام آمده :\r\n\r\n\r\n","description":"","footnote":"\r\n( 1 ) - عرفان اسلامى : 12 / 178 .\r\n","page_name":" 585 ","page_number":589},
  {"content":"\r\n\r\nخداوند به ملك الموت مىفرمايد : مثل عبدى كه در برابر مولايش حاضر مىشود در برابر بندهء محتضر من حاضر شو و از جانب من به او سلام برسان و بگو : حضرت احديّت در انتظار ملاقات با روح توست ، اگر عبدم به مرگ راضى شد او را قبض روح كن ورنه وى را رها كن تا به وسيلهء ديگر رضايت او را فراهم كنم .\r\nچون ملك الموت به بالين محتضر آيد و سلام محبوب را به وى ابلاغ نمايد و از او اجازهء قبض روح خواهد ، مىگويد : من ميل دارم در دنيا بمانم و به عبادت حضرت دوست مشغول باشم ، ملك الموت خواستهء عبد را به حضرت رب عرضه مىدارد ، خداى مهربان مىفرمايد :\r\nاز جاى وى در بهشت دسته گلى به دستش بده و پرده از نظر او برگير تا جايش را ببيند ، اگر به بوى گل بهشتى و ديدن جايگاهش راضى به آمدن شد وى را قبض روح كن ورنه دست از او بردار تا وسيلهء ديگر برايش فراهم آورم ! !\r\nچون ملك الهى به دستورهاى حضرت دوست عمل كرد و باز مؤمن اجازهء قبض روح نداد و ملك الموت بجاى خويش برگشت ، خطاب مىرسد اين بار به بالين بنده‌ام برو كه در اين نوبت با تمام وجود به مرگ خود راضى است .\r\nچون ملك الموت به بالين محتضر مىآيد مىبيند خاتم انبيا در دست راست و على مرتضى در طرف چپ و حسن و حسين از دو طرف پاى محتضر و فاطمه عليها السلام و ساير ائمه عليهم السلام بلكه اصحاب مانند سلمان و ابوذر و امثال آنان به دور محتضر صف زده‌اند ، ملك الموت مىگويد : خوشا به حال تو اى مؤمن كه رسول خدا صلى الله عليه و آله و اوصياى او به ديدنت آمده‌اند ، اگر اجازه دهى تو را قبض روح كنم كه با آن‌ها در بهشت برين قدم گذارى ، محتضر مىگويد : زود مرا قبض روح نما ؛ زيرا با تشريف فرمايى مواليان عزيزم موت بر من\r\n\r\n","description":"","footnote":"","page_name":" 586 ","page_number":590},
  {"content":"\r\n\r\nگواراست ، پس ملك الموت در كمال سهولت و آسانى وى را قبض روح مىكند ! ! « 1 »\r\n\r\n574 - چه آرزويى داريد ؟\r\nآيات و رواياتْ برزخ مؤمن را برزخى خوش و وضع او را در آن عالم وضعى بسيار عالى توصيف مىكنند ، براى نمونه به چند آيه و روايت اشاره مىشود .\r\n   [ وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ * يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ 
  ]    .\r\nو هرگز گمان مبر آنان كه در راه خدا كشته شدند مرده‌اند ، بلكه زنده‌اند و نزد پروردگارشان روزى داده مىشوند . * در حالى كه خدا به آنچه از بخشش و احسان خود به آنان عطا كرده شادمانند ، و براى كسانى كه از پى ايشانند و هنوز به آنان نپيوسته‌اند [ و سرانجام به شرف شهادت نايل مىشوند 
  ] شادى مىكنند كه نه بيمى بر آنان است و نه اندوهگين مىشوند . * [ شهيدان 
  ] به نعمت و فضلى از سوى خدا و اين كه خدا پاداش مؤمنان را تباه نمىكند ، شادمان و مسرورند .\r\nمضمون و محتواى آيات بالا تعميم دارد و شامل تمام شهداى راه حق است . علّت نزول اين آيات را چنين نوشته‌اند :\r\nابن مسعود از رسول الهى صلى الله عليه و آله نقل مىكند كه خداوند به ارواح شهيدان احد خطاب كرد و از آن‌ها پرسيد : چه آرزويى داريد ؟ آن‌ها گفتند : پروردگارا ! ما بالاتر از اين چه آرزويى مىتوانيم داشته باشيم كه غرق نعمت‌هاى جاويدان توايم و در سايهء عرشت مسكن داريم ، تنها تقاضاى ما اين است كه بار ديگر به جهان برگرديم و مجدداً در راه تو شهيد\r\n\r\n\r\n","description":"","footnote":"\r\n( 1 ) - عرفان اسلامى : 12 / 182 .\r\n","page_name":" 587 ","page_number":591},
  {"content":"\r\n\r\nشويم ، خداوند فرمود : فرمان غيرقابل تغيير من است كه كسى به دنيا برنگردد ، عرض كردند : حالا كه چنين مىباشد تقاضاى ما اين است كه سلام ما را به پيامبر برسانى و به بازماندگانمان حال ما را بگويى و از وضع ما به آن‌ها بشارت دهى كه هيچ‌گونه نگران نباشند ، در اين هنگام آيات فوق نازل شد .\r\nچنين به نظر مىرسد كه جمعى از افراد سست ايمان بعد از حادثهء احد مىنشستند و بر دوستان و بستگان خود كه در احد شهيد شده بودند تأسّف مىخوردند كه چرا آن‌ها مردند و نابود شدند ، مخصوصاً هنگامى كه به نعمتى مىرسيدند و جاى آن‌ها را خالى مىديدند بيشتر ناراحت مىشدند ، با خود مىگفتند : ما اين چنين در ناز و نعمتيم اما برادران و فرزندان ما در قبرها خوابيده‌اند و دستشان از همه جا كوتاه است .\r\nاين گونه افكار و سخنان علاوه بر اين كه نادرست بود و با واقعيّت تطبيق نمىكرد ، در تضعيف روحيه بازماندگان بىاثر نبود .\r\nآيات فوق خط بطلان بر اين گونه افكار كشيده و مقام شامخ و بلند شهيدان را ياد كرده است .\r\nاى پيامبر ! هرگز گمان مبر آن‌ها كه در راه خدا كشته شدند مرده‌اند ، بلكه آن‌ها زنده‌اند و نزد پروردگارشان متنعّمند .\r\nمنظور از حيات و زندگى در اينجا همان حيات و زندگى برزخى است كه ارواح در عالم پس از مرگ دارند ، نه زندگى جسمانى و مادى ، گرچه زندگى برزخى اختصاصى به شهيدان ندارد ، بسيارى ديگر از مردم نيز داراى حيات برزخى هستند ، ولى از آنجا كه حيات شهيدان يك حيات فوق العاده عالى و آميخته با انواع نعمت‌هاى معنوى است و به علاوه چون موضوع سخن در آيه آن‌ها هستند تنها نام از آن‌ها برده شده است ، آن‌ها به قدرى غرق مواهب حيات معنوى هستند كه گويا زندگى ساير برزخيان در مقابل آن‌ها چيزى نيست .\r\nآن‌ها به خاطر نعمت‌هاى فراوانى كه خداوند از فضل خود به آن‌ها بخشيده است\r\n\r\n","description":"","footnote":"","page_name":" 588 ","page_number":592},
  {"content":"\r\n\r\nخوشحالند ، يكى ديگر از خوشحالى آن‌ها به خاطر برادران مجاهد آن‌هاست كه در ميدان جنگ شربت شهادت ننوشيده‌اند و به آن‌ها ملحق نشده‌اند ؛ زيرا مقامات و پاداش‌هاى آن‌ها را در آن جهان به خوبى مىبينند و از اين جهت شاد مىشوند .\r\nشهيدان در عالم برزخ احساس مىكنند كه برادران مجاهد آن‌ها ، پس از مرگ هيچ گونه اندوهى نسبت به آنچه در دنيا گذرانده‌اند ندارند و نه هيچ‌گونه ترسى از روز رستاخيز و حوادث وحشتناك آن .\r\nآن‌ها مىبينند كه خدا پاداش مؤمنان و شهيدان و مجاهدان راستينى را كه شربت شهادت ننوشيدند ضايع نمىكند « 1 » .\r\n\r\n575 - به خاطر فرزندش او را بخشيدم\r\nامام صادق از پدرانش عليهم السلام از رسول خدا صلى الله عليه و آله نقل مىكند كه :\r\nعيسى بن مريم به قبرى گذشت در حالى كه صاحبش معذّب به عذاب برزخى بود ، پس از مدّتى به آن قبر گذشت صاحبش را آزاد از عذاب ديد . عرضه داشت : خدايا ! سال گذشته بر اين قبر گذشتم صاحبش را در عذاب ديدم ، امسال او را راحت مىبينم ، خطاب رسيد : اى روح اللّه ! او را فرزندى شايسته بود كه راهى را براى رفت و آمد مردم ساخت و يتيمى را سرپرستى كرد ، به خاطر عمل فرزندش او را آمرزيدم « 2 » .\r\n\r\n576 - رَوح و ريحان بر او عرضه مىكنند\r\nموسى بن جعفر عليهما السلام از حضرت صادق عليه السلام نقل مىكند كه :\r\nچون مؤمن بميرد هفتاد هزار ملك او را تا قبرش مشايعت مىكنند ، چون در قبر قرار\r\n\r\n\r\n","description":"","footnote":"\r\n( 1 ) - عرفان اسلامى : 12 / 185 .\r\n( 2 ) - عرفان اسلامى : 12 / 188 .\r\n","page_name":" 589 ","page_number":593},
  {"content":"\r\n\r\nگيرد نكير و منكر مىآيند و از وى دربارهء خدا و رسول و دينش سؤال مىكنند او همه را به درستى جواب مىدهد ، پس قبرش را تا چشم كار مىكند وسيع مىنمايند و برايش از بهشت طعام مىآورند و رَوْح و ريحان بر او عرضه مىكنند « 1 » .\r\n\r\n577 - به سوى بنده من برويد\r\nچون مؤمن را در قبر گذاردند و روى او را بپوشانند و تشييع كنندگان برگردند و مؤمن تنها ماند ذات حق به او خطاب كند :\r\nعَبْدى بَقيتَ وَحيداً فَريداً وَتَركوكَ فى ظُلمَةِ القبرِ وَقَد عَصَيْتَنى لِأجلِهِم ارْحَمكَ رحمةً يَتَعَجَّبُ مِنها الخَلائِق وَانا اشْفَقُ عَلَيْكَ مِنَ الوَالِدةٍ بِوَلَدِها .\r\nبندهء من تنهاى تنها شدى و [ دوستانت 
  ] تو را در تاريكى قبر ترك كردند و در حالى كه تو به خاطر ايشان معصيت من مىكردى ، رحم مىكنم به تو رحمى كه مخلوقات حيرت زده شوند و من مهربان‌تر به تو هستم از مادر به فرزند .\r\nسپس خداوند به ملائكه خطاب مىكند به سوى بندهء من برويد و او را تسلّى دهيد و درى از بهشت به سوى قبر او بگشاييد تا اين كه نسيم بهشتى در قبر او وارد شود « 2 » .\r\n\r\n578 - دوستى اهل بيت\r\nبرقى در كتاب با قيمت « المحاسن » از امام صادق عليه السلام به روايت ابوبصير نقل مىكند :\r\nهرگاه ميّت را در قبر بگذارند ، شش صورت همراه وى وارد قبر مىشوند كه يكى از آن‌ها از همه نيكوتر و خوش‌بوتر مىباشد ، يكى از آن صورتها در طرف راست و ديگرى در سمت چپ و يكى جلوى رو و ديگرى پشت سر و يكى بالاى سر و ديگرى پايين پا قرار مىگيرد .\r\n\r\n\r\n","description":"","footnote":"\r\n( 1 ) - عرفان اسلامى : 12 / 188 .\r\n( 2 ) - عرفان اسلامى : 12 / 189 .\r\n","page_name":" 590 ","page_number":594},
  {"content":"\r\n\r\nپس صورت بالاى سر از ساير صورت‌ها مىپرسد شما كيستيد ؟ صورت دست راست مىگويد : نمازم ، دست چپ مىگويد : زكاتم ، صورت جلوى رو مىگويد : روزه‌ام ، صورت پشت سر مىگويد : حجّ و عمره‌ام ، صورت پايين پا مىگويد : نيكى و خوبىام ، پس همه از صورت بالاى سر مىپرسند تو كيستى كه از ما خوشروتر و خوشبوترى ؟\r\nمىگويد : من عشق و محبّت و دوستى و ولايت آل محمّدم « 1 » .\r\n\r\n579 - بقعه‌اى از بهشت عدن\r\nدر « الكافى » از حبّهء عُرنى نقل شده :\r\nبا على عليه السلام از كوفه خارج شدم ناگاه ديدم حضرت شروع كرد با اشخاصى سخن گفتن .\r\nامّا من كسى را نمىديدم ، به اندازه‌اى سرپا ايستادم كه خسته شدم ، از خستگى نشستم ، از نشستن هم خسته شدم ، برخاستم و عباى خود را روى زمين انداختم و عرضه داشتم :\r\nمولاى من ! از طول قيام شما متأثّر شدم . براى رفع خستگى بنشينيد با كه سخن مىگوييد من كه كسى را نمىبينم فرمودند : اى حبّه ! اگر پرده از چشم تو برداشته مىشد مىديدى كه ارواح مؤمنان در اين سرزمين حلقه به حلقه گردهم نشسته‌اند و با هم سخن مىگويند و من با آن‌ها مشغول خوش‌آمد مىباشم ، هيچ مؤمنى نيست كه در شرق و يا غرب زمين بميرد مگر آن كه به روح او گفته شود ملحق شو به وادى السلام زيرا اين زمين بقعه‌اى است از بهشت عدن « 2 » .\r\n\r\n580 - داستانى عجيب از ملا مهدى نراقى در مسألهء برزخ\r\nملا مهدى نراقى - كه از اعاظم علما و فلاسفه و عرفاى شيعه است - مىگويد :\r\n\r\n\r\n","description":"","footnote":"\r\n( 1 ) - عرفان اسلامى : 12 / 189 .\r\n( 2 ) - عرفان اسلامى : 12 / 190 .\r\n","page_name":" 591 ","page_number":595},
  {"content":"\r\n\r\nسالى در نجف اشرف قحطى فوق العاده‌اى پيش آمد كه جمعى از مردم از گرسنگى تلف شدند . من داراى عايله‌اى سنگين بودم و امر معاش بر من خيلى سخت شد ، روزى از براى رفع هم و غم خود در وادى السلام به زيارت قبور مؤمنان رفتم ، در اين اثنا ديدم جنازه‌اى را آوردند و در وادى دفن نمودند و رفتند . من مشغول گردش و زيارت قبور بودم كه ناگاه باغ با عظمتى كه وصف آن به زبان ممكن نيست به نظرم آمد در آن باغ مشغول گردش شدم از هر جهت آن را آراسته ديدم و نهرهاى آب زلال در زير اشجار مثمرهء آن جارى بود .\r\nدر اين هنگام تختى مرصّع به جواهرات ديدم و جوانى در كمال حسن صورت بر روى آن تخت مشاهده كردم ، چون مرا ديد از من استقبال نمود و بسيار احترام كرد ، به من گفت : مرا نمىشناسى ؟ گفتم : نه . فرمود : من صاحب آن جنازه مىباشم كه الآن دفن كردند ! از او گذشتم مشغول گردش بودم ناگاه شنيدم مرا به اسم صدا مىزنند چون نظر كردم ديدم پدر و مادرم با بعضى از اقوام و ارحامم كه از دنيا رفته بودند در كمال خشنودى و مسرت كنار هم نشسته‌اند ، احوال مرا پرسيدند ، گفتم : از فقر و بيچارگى به ما بسيار سخت مىگذرد ، پدرم اشاره به اطاقى كرد و گفت : هرچه مىخواهى از آن برنج‌ها بردار و براى عيالات خود ببر .\r\nچون وارد اطاق شدم در آن برنج‌هاى خوب ديدم ، عباى خود را پهن كردم و از برنج هرچه خواستم برداشتم و از شدّت شوق از باغ بيرون آمدم خود را در وادىالسلام ديدم در حالتى كه عبايم پر برنج بود ، آن را به خانه آوردم و مدت زيادى از آن استفاده مىكرديم و تمام نمىشد ، تا اين كه همسر من اصرار كرد اين برنج را از كجا آوردى كه هرچه مصرف مىكنيم تمام نمىشود ، پس از اصرار زياد قصّه عجيب كشف شدن برزخ را براى خود\r\n\r\n","description":"","footnote":"","page_name":" 592 ","page_number":596},
  {"content":"\r\n\r\nگفتم ولى پس از نقل داستان حبّه‌اى از آن برنج باقى نماند ! ! « 1 »\r\n\r\n581 - مسأله‌اى مهم از عالم برزخ\r\nملا مهدى نراقى - كه از شدّت ورع و پاكى و سلامت و تقوا ، چشم برزخى پيدا كرده بود - مىگويد :\r\nروز عيدى به قبرستان به زيارت اموات رفتم ، بر سر قبر مرده‌اى ايستادم و گفتم : عيدى من كو ؟\r\nشب آن روز چهره‌اى باصفا و نورانى را در عالم خواب مشاهده كردم به من گفت : فردا كنار قبر من بيا تا تو را عيدى دهم .\r\nصبح از پى آن خواب رفتم ، چون به سر آن قبر رسيدم عالم برزخ براى من كشف شد ، در اين هنگام باغى عجيب با دار و درختى كه هرگز چشمم نظيرش را نديده بود مشاهده كردم ، وسط باغ قصرى بسيار با عظمت قرار داشت . مرا به درون قصر دعوت كردند ، چون وارد شدم شخصى با عظمت بر تختى مرصع ديدم ، به دو گفتم : از كدام طايفه‌اى ؟ پاسخ داد : از گروه عبادت‌كنندگان ، گفتم : كيستى ؟ جواب داد : از قصابان منطقهء نراق ، به دو گفتم : از كجا به اين مقام رسيدى ؟ گفت : سلامت در كسب و نماز جماعت اوّل وقت ! ! « 2 »\r\n\r\n582 - مجلسى و حاج ميرزا محمود شيخ الاسلام در برزخ\r\nحاج ميرزا محمود شيخ الاسلام از سادات محترم آذربايجان و از بزرگ‌ترين علماى آن ناحيه در شهر تبريز بود و داراى يازده كتاب علمى .\r\n\r\n\r\n","description":"","footnote":"\r\n( 1 ) - عرفان اسلامى : 12 / 191 .\r\n( 2 ) - عرفان اسلامى : 12 / 192 .\r\n","page_name":" 593 ","page_number":597},
  {"content":"\r\n\r\nدر سنّ هفتاد سالگى به مكّه مشرف شد ، شبى به دوستانش گفت : من اينجا ماندنى هستم ، دوستانش متوجه نشدند چه مىگويد ، تا در آن ديار كه ديار ابراهيم و ميعادگاه عاشقان است از دنيا رفت و در قبرستان ابوطالب دفن شد .\r\nيكى از مشايخ و اهل دل تبريز مىگويد : شبى باغى عجيب در خواب ديدم پرسيدم از كيست ؟ گفتند : مجلسى رحمه الله ، كنار آن باغى ديدم مهّم داراى درى بلورى ، قصرى در ميان آن روضه باصفا بود سؤال كردم اين باغ از كيست ؟ گفتند : حاج ميرزا محمود شيخ الاسلام و آن كسى كه كنار اوست مجلسى رحمه الله است ، گفتم : حاج ميرزا محمود از كجا به اين مقام رسيده ؟ گفتند : مقام رفيع علمى و ديگر صبر بر توهين و تهمت و غيبت‌هاى مردم « 1 » .\r\n\r\n583 - حاج ميرزا خليل تهرانى در برزخ\r\nمرحوم حاج ميرزا حسين نورى كه از بزرگ‌ترين محدّثان جهان تشيّع است در كتاب « دار السلام » نقل مىكند :\r\nحاج ميرزا خليل طهرانى در اوايل طلبگى در شهر قم در مدرسه دارالشفا به تحصيل اشتغال داشت و از حيث فقر و تهيدستى در سختى و مضيقه بود ، به طورى كه بعضى شب‌ها را گرسنه مىخوابيد .\r\nشبى در فصل زمستان از مدرسه بيرون رفت تا قدرى ذغال تهيه كند ، به خانمى برخورد كه با دو بچه كوچك كنار كوچه نشسته و با چشم گريان به آن‌ها مىگويد : من به هركجا رفتم كه منزل گرمى از براى شما تهيه كنم ممكن نشد ، مىترسم امشب در آغوش من از سرما تلف شويد ! !\r\nحاج ميرزا خليل مىگويد : از ديدن وضع آن زن زانوهايم از كار افتاد و به ديوار كوچه تكيه دادم و به فكر شدم كه چگونه جان اين زن و بچه‌هايش را از خطر تلف شدن برهانم ،\r\n\r\n\r\n","description":"","footnote":"\r\n( 1 ) - عرفان اسلامى : 12 / 193 .\r\n","page_name":" 594 ","page_number":598},
  {"content":"\r\n\r\nچون چاره نديدم فوراً به مدرسه بازگشتم و چند جلد كتاب نفيسى كه داشتم به كتاب فروشى بردم و به هر قيمت كه او خواست به او فروختم ، با پول آن چند من ذغال تهيه كردم و به مسافرخانه‌اى كه نزديك مدرسه بود بردم و اطاقى با رختخواب و كرسى گرم در آن مكان تهيه كرده آن زن و بچه‌هايش را به آنجا منتقل كردم ، سپس قدرى غذاى گرم با همان پول خريدارى نموده براى آن بندگان خدا بردم و گفتم كه تا فردا عصر اين اطاق در اختيار شماست ، جايى نرويد تا باز من به سراغ شما بيايم .\r\nآن گاه به حجره بازگشتم و مقدارى از ذغال را كه آورده بودم براى كرسى خود روشن كردم ، در اين حال ديدم دو نفر با چراغ دستى وارد مدرسه شدند و به نزد من آمده گفتند :\r\nمريضى داريم كه به دل درد سخت مبتلاست ، معالجه به او فايده نداده ، اكنون از حياتش نااميد شده به ما گفته يكى از طلّاب را بالاى سرش ببريم شايد از بركت قدم و دعاى او شفا بگيرد ، ما به مدرسه آمديم ديديم تمام حجرات چراغش خاموش است مگر حجرهء شما ، تقاضا داريم زودتر به بالين آن مريض بياييد و در حق او دعا كنيد ، من به اتّفاق آن دو نفر به بالين مريض رفتم و حالش را بسيار سخت ديدم ! اين حديث شريف به نظرم آمد كه حضرت مجتبى عليه السلام در طفوليّت دچار ناراحتى سختى شد ، حضرت زهرا عليها السلام او را به نزد پدر برد و از آن جناب چاره خواست ، حضرت فرمود : قدح آبى بياوريد ، چون آوردند چهل مرتبه سورهء حمد بر آن خواندند و آب آن را به فرزند دلبندش پاشيدند بلافاصله تب قطع شد و آثار بهبودى در وى ظاهر گشت ، من هم قدح آبى طلبيدم و همان برنامه را اجرا كردم و به اطاقك خود در مدرسه بازگشتم !\r\nطولى نكشيد كه باز ديدم آن دو نفر به مدرسه آمدند و وجه قابلى به من دادند و گفتند :\r\nاز بركت دعاى شما مريض ما شفا يافت و اين وجه را او براى شما فرستاده ، من از آن روز در فكر تحصيل علم طب افتادم و پس از گذراندن دوره‌اى از علوم طب ، مطبى در شهر قم باز كردم و از آن راه ثروت قابل ملاحظه‌اى نصيبم شد ، تا اين كه براى زيارت عتبات به\r\n\r\n","description":"","footnote":"","page_name":" 595 ","page_number":599},
  {"content":"\r\n\r\nعراق رفتم ، جاذبه و معنويّت حضرت مولا مرا وادار به اقامت در نجف كرد .\r\nدر آنجا هم به تحصيل علوم دينيه مشغول شدم و هم با بازكردن مطبّى منظم به مداواى بيماران پرداختم .\r\nروزى زنى علويه به مطب آمد و از كسالت خود سخن گفت ، من پس از معاينه وى اعلام كردم علاج بيمارى تو از اختيار من خارج است ، بناگاه به اين حقيقت متوجه شدم كه دانش طب من و ثروت دنيايى و مادّىام نتيجهء رهانيدن يك زن و فرزندان سرمازده‌اش در قم بود ، چرا اين زن علويه را نااميد كنم ، با تكيه بر فضل حق او را معالجه مىكنم ، دنبالش دويدم و وى را به مطب بازگردانده به او گفتم : گرچه علاج بيمارى شما براى من خيلى سخت است ، ولى اميدوارم بتوانم شما را معالجه كنم گرچه مخارج علاج شما از طرف خودم پرداخت شود ، پس از مدتى با خريدن داروهاى گران قيمت از پول خودم او را معالجه كردم چون از بيمارى سختش به بهبودى رسيد به من گفت : من از جبران خدمات تو عاجزم اكنون به حرم جدّم على عليه السلام مشرف مىشوم و از وى تقاضاى عوض دنيا و آخرت براى شما مىكنم .\r\nحاج ميرزا خليل مىگويد : خود من هرگاه به مرض سخت و درد صعب العلاجى دچار مىشدم دنبال آن علويه مىفرستادم و پيغام مىدادم امروز وقت تلافى است ، او به حرم مىرفت و در حق من دعا مىكرد و من شفا مىيافتم .\r\nپس از فوت حاج ميرزا خليل ، آن زن علويه بر سر مزارش مىآمد و پس از دعا و طلب مغفرت عرضه مىداشت خدايا ! مقام حاجى را به من بنمايان !\r\nپس از مدّتى خواب ديد وارد وادى السلام شده و آنجا همانند بهشت عنبر سرشت ، همراه با قصرهاى عالى است ، چشمش به قصرى زيبا افتاد ، پرسيد اين قصر از كيست ؟\r\nگفتند : از حاج ميرزا خليل ، نزديك قصر آمد جوانى را با صورتى بسيار زيبا مشاهده كرد ، از او سراغ حاجى را گرفت ، آن جوان خوش‌سيما گفت : حق دارى مرا نشناسى ، من حاج\r\n\r\n","description":"","footnote":"","page_name":" 596 ","page_number":600},
  {"content":"\r\n\r\nميرزا خليلم كه بر اثر دعاى تو و كارهاى خيرم به اين مقام رسيدم و به تو اعلام مىكنم كه حقّاً خدمت مرا تلافى كردى ! ! « 1 »\r\n\r\n584 - داستان خشنودى باهيه در جهان برزخ\r\nدر كتاب « روض الرّياحين » آمده است كه :\r\nزنى بود به نام باهيه ، چون از دنيا رفت ، فرزندش تمام شب‌هاى جمعه به زيارت قبرش مىرفت و از براى او و اهل قبرستان قرآن مىخواند ، تا شبى مادر را در خواب ديد و حال او را بسيار خوب يافت ، گفت : اى مادر ! از اوضاع مرگ برايم بگو ، مادر گفت : اى پسر ! مرگ را عقباتى سخت است ، اما من بر اثر عبادت راحت گذشتم و اكنون در عالم برزخ در بستانى هستم كه از هر جهت راحتم و محل من به فرش‌هاى ابريشمى مفروش است ، پسرم ! از زيارت قبر من و دعا و قرآن دست برمدار ؛ زيرا من به آمدن تو خوشحال مىشوم « 2 » .\r\n\r\n585 - داستان سيد جزايرى با علامه مجلسى در رابطه با برزخ\r\nحاج ملا هاشم در « منتخب » از عالم بزرگوار سيد نعمت اللّه جزايرى نقل مىكند كه :\r\nدر ايام اقامتم در اصفهان به حضور استاد عزيزم علّامهء مجلسى رحمه الله عرضه داشتم :\r\nجميع افعال و گفتار شما مورد رضاى من است مگر يك صفت و آن مقيّد بودن شما به تشريفات و رياست مىباشد ، شما دستور داده‌ايد قبل از رفتن به مسجد و موقع ورود به بازار شخصى در جلو شما آيهء نور را بخواند و با اين برنامه تمام مردم را متوجه نمايند كه هنگام ورود شما درب مغازه‌هايشان بايستند تا شما عبور كنيد ، من از اين معنى آن هم از\r\n\r\n\r\n","description":"","footnote":"\r\n( 1 ) - عرفان اسلامى : 12 / 193 .\r\n( 2 ) - عرفان اسلامى : 12 / 196 .\r\n","page_name":" 597 ","page_number":601},
  {"content":"\r\n\r\nشخصى چون شما ناراحتم !\r\nعلّامه مجلسى رحمه الله فرمودند : من علاقمند به مقام و رياست نيستم ، منظور من از اين برنامه نشان دادن عظمت مقام علم در بين مردم است ، تا بدين وسيله بتوانم حقى را اجرا و باطلى را از بين ببرم كه بدون قدرت احقاق حق و زدودن باطل كارى محال است .\r\nمن به سخنان استاد قانع نشدم ، با يكديگر قرار گذاشتيم هريك زودتر از دنيا رفت ديگرى را به توسط خواب از اوضاع خود آگاه كند .\r\nاستادم مجلسى رحمه الله زودتر از من از دنيا رفت ، در مدت يكسال غالباً بر سر مزارش رفتم و جهت او قرآن خواندم و از وى تقاضاى ملاقات كردم ، شبى وى را در خواب ديدم و از مسأله‌اى كه بين من و او بود پرسيدم ، جواب داد : حق به جانب من بود ؛ زيرا دنبال رياست رفتن براى اداى حق و از بين بردن باطل از نظر شرع مطهّر بىاشكال است و بلكه ممدوح و پسنديده است ، چون مرا در قبر گذاشتند پس از سؤالات ملائكهء الهى از طرف حق خطاب شد چه آورده‌اى ؟ من تمام تأليفات و صدقات و خيرات خود را بازگو كردم ، سؤال شد ديگر چه آوردى ؟ عرضه داشتم : بنده‌اى از بندگانت در شكنجهء طلبكار بود ، با قدرتى كه داشتم وى را نجات دادم و از طلبكار براى وى مهلت خواستم و سپس آنچه را مديون قدرت بر ادا نداشت من از مال خودم پرداختم ، ديگر از من سؤالى نشد و پس از آن مورد عنايت واقع شدم ، اگر من آن عظمت را نداشتم براى حل مشكلات مردم كارى از دستم برنمىآمد و اكنون اين همه عنايت نصيبم نمىشد ! ! « 1 »\r\n\r\n586 - درد خود را فراموش كردم\r\nشيخ كلينى در كتاب « الكافى » از على بن ابراهيم از پدرش از نوفلى از سَكونى از\r\n\r\n\r\n","description":"","footnote":"\r\n( 1 ) - عرفان اسلامى : 12 / 197 .\r\n","page_name":" 598 ","page_number":602},
  {"content":"\r\n\r\nحضرت صادق عليه السلام روايت مىكند كه :\r\nچشم دردى عارض اميرالمؤمنين عليه السلام شد . رسول خدا صلى الله عليه و آله به عيادت آن جناب آمد و ديد از شدّت درد فرياد مىكشد ، فرمودند : يا على ! جزع و فزع دارى يا شدّت درد و ناراحتى تو را بدين صورت درآورده ؟\r\nعرضه داشت : يا رسول اللّه ! به مدّت عمرم به دردى به اين شدت مبتلا نشده بودم ، پيامبر صلى الله عليه و آله فرمود : يا على ! چون ملك الموت براى قبض روح كافر حاضر شود با او سَفودى از آتش است و با آن سفود روحش را قبض مىكند و اين‌گونه قبض روح براى كافر آن چنان دشوار است كه از شدت آن ، جهنّم به فرياد مىآيد ! !\r\nاميرالمؤمنين عليه السلام از جاى برخاست و نشست و عرض كرد : يا رسول اللّه ! اين حديث را براى من تكرار كن ، اين گفتارت موجب شد كه درد خود را فراموش كردم و سپس عرض كرد : آيا اين گونه قبض روح اختصاص به كافر دارد يا به كسى از امت تو ممكن است برسد ؟\r\nرسول خدا صلى الله عليه و آله فرمود : آرى ، به سه دسته : حاكمى كه بر مردم ستم روا دارد ، كسى كه مال يتيم را به ظلم ببرد و شاهدى كه در محكمهء قاضى به باطل و دروغ گواهى دهد « 1 » .\r\n\r\n587 - كشفى برزخى براى محدث قمى\r\nمرحوم حاج شيخ عبّاس قمى - كه در ورع و تقوا و صداقت و پاكى زبانزد خاص و عام است - به افراد مورد اطمينان فرموده‌اند :\r\nروزى در نجف اشرف براى زيارت اهل قبور و ارواح مؤمنان رفته بودم ، در اين ميان از ناحيه‌اى دور نسبت به جايى كه ايستاده بودم صداى شترى كه گويى مىخواهند او را داغ\r\n\r\n\r\n","description":"","footnote":"\r\n( 1 ) - عرفان اسلامى : 12 / 207 .\r\n","page_name":" 599 ","page_number":603},
  {"content":"\r\n\r\nكنند بلند شد ، به طورى كه انگار تمام زمين وادىالسلام از صداى نعرهء او متزلزل و مرتعش بود ، من براى استخلاص آن شتر به سرعت بدان جهت رفتم ، چون نزديك شدم ديدم شتر نيست ، بلكه جنازه‌اى را براى دفن آورده‌اند و اين نعره از اين جنازه بلند است و آن افرادى كه متصدّى دفن او بودند ابداً اطّلاعى نداشته و با كمال خونسردى و آرامش مشغول كار خود بودند .\r\nبدون شك صاحب جنازه مرد ظالم و ستمگرى بوده كه در اولين وهله از ارتحال به چنين عقوبتى دچار شده است ، يعنى قبل از دفن و عذاب قبر از ديدن صور برزخيّه وحشتناك گرديده و فرياد برآورده است « 1 » .\r\n\r\n588 - كشف مهم برزخى براى آيت اللَّه سيد جمال الدين گلپايگانى\r\nمرحوم آيت‌اللّه آقا سيد جمال‌الدين گلپايگانى از علما و مراجع بزرگ اواسط قرن چهاردهم بود ، در علميّت و عمل و از جهت قدر و كرامت و پاكى نفس و تقوا مورد تصديق همگان بود و در مقامات معنوى وى احدى ترديد نداشت ، آن جناب در امر مراقبت نفس و اجتناب از هوا مقام اوّل را حايز بود ، از صداى مناجات و گريه‌هاى نيمه شبش همسايگان وى حكاياتى دارند ، هميشه با « صحيفهء سجاديه » مأنوس بود ، آهش سوزان ، اشكش روان و سخنش مؤثّر و دلى سوخته داشت .\r\nدر زمان جوانى در اصفهان تحصيل مىنمود و با مرحوم آيت‌اللّه العظمى حاج آقا حسين بروجردى هم‌درس و هم‌مباحثه بود و آيت اللّه بروجردى چه در زمانى كه در بروجرد بودند و چه وقتى كه در قم سكونت داشتند ، نامه‌هايى به ايشان مىنوشتند و دربارهء بعضى از مسائل غامضه و حوادث واقعه استمداد مىنمودند ! !\r\n\r\n\r\n","description":"","footnote":"\r\n( 1 ) - عرفان اسلامى : 12 / 208 .\r\n","page_name":" 600 ","page_number":604},
  {"content":"\r\n\r\nاين مرد بزرگ مىفرمودند :\r\nمن در دوران جوانى كه در اصفهان بودم نزد دو استاد بزرگ مرحوم آخوند كاشى و جهانگيرخان قشقايى درس اخلاق و سير و سلوك مىآموختم و آن‌ها در اين امور مربّى من بودند .\r\nبه من دستور داده بودند كه شب‌هاى پنج‌شنبه و جمعه به بيرون شهر اصفهان به قبرستان تخت‌فولاد بروم و قدرى در عالم مرگ و ارواح تفكّر كرده و مقدارى هم به عبادت بپردازم و صبح برگردم .\r\nعادت من اين بود كه شب پنج شنبه و جمعه مىرفتم و مقدار يكى دو ساعت در بين قبرها و در مقبره‌ها حركت مىكردم و تفكّر مىنمودم و بعد از چند ساعت استراحت كرده ، سپس براى نمازشب و مناجات برمىخاستم آن گاه نماز صبح را خوانده به اصفهان مراجعت مىكردم .\r\nشبى از شب‌هاى زمستان هوا بسيار سرد بود ، برف هم مىآمد ، من براى تفكّر در ارواح و ساكنان وادى آن عالم از اصفهان حركت كرده و به تخت فولاد آمدم و در يكى از حجرات رفتم ، خواستم دستمال خود را باز كرده چند لقمه‌اى غذا بخورم و بعد بخوابم تا در حدود نيمه شب بيدار شده ، مشغول كارهاى خود از عبادت و مناجات شوم .\r\nدر اين حال درب مقبره را زدند ، تا جنازه‌اى را كه از ارحام و بستگان صاحب مقبره بود و از اصفهان آورده بودند آنجا بگذارند و شخص قارى قرآن كه متصدّى مقبره بود مشغول تلاوت قرآن شود و آنان صبح بازگشته و جنازه را دفن كنند .\r\nآن جماعت جنازه را گذاردند و رفتند و قارى قرآن مشغول تلاوت آيات حق شد .\r\nهمين كه من سفرهء خود را باز كردم تا مشغول غذاخوردن شوم ديدم ملائكهء عذاب آمدند و مشغول عذاب كردن آن ميّت شدند .\r\nعين عبارت مرحوم گلپايگانى اين است : چنان گرزهاى آتشين بر سر او مىزدند كه\r\n\r\n","description":"","footnote":"","page_name":" 601 ","page_number":605},
  {"content":"\r\n\r\nآتش به آسمان زبانه مىكشيد و فريادهايى از اين مرده برمىخاست كه گويى تمام اين قبرستان عظيم را متزلزل مىكرد ، نمىدانم اهل چه معصيتى بود ؟ از حاكمان جاير و ظالم بود كه اينطور مستحق عذاب بود ؟ ! و ابداً قارى قرآن اطلاعى نداشت ؛ آرام بر سر جنازه نشسته و به تلاوت قرآن اشتغال داشت .\r\nمن از مشاهدهء اين منظره از حال رفتم ، بدنم لرزيد ، رنگم پريد ، هرچه به صاحب مقبره اشاره مىكنم كه در را باز كن من مىخواهم بروم او نمىفهميد ، هرچه مىخواستم بگويم زبانم بند آمده بود و حركت نمىكرد ، بالاخره به او فهماندم ، چفت در را باز كن من مىخواهم بروم ، گفت : آقا هوا سرد است ، برف روى زمين را پوشانيده ، در راه گرگ هست تو را آسيب مىرساند ، هرچه مىخواستم به او بفهمانم كه من طاقت ماندن ندارم او ادراك نمىكرد .\r\nبه ناچار خود را به در اطاق كشاندم ، قارى قرآن در را باز كرد و من بيرون آمدم ، با آن كه تا اصفهان مسافت زيادى نبود به سختى خود را به شهر رساندم ، در مسير راه چندين مرتبه زمين خوردم ، به حجرهء مدرسه آمدم ، يك هفته مريض بودم مرحوم آخوند و جهانگيرخان به اطاقم مىآمدند و از من پذيرايى كرده براى علاجم به من دوا مىدادند ، جهانگيرخان براى من گوشت مىپخت و به زور به حلق من مىكرد تا كم كم قوّه گرفتم و برايم بهبودى حاصل شد ! !\r\nو نيز آن جناب مىفرمودند : روزى در هواى بسيار گرم براى فاتحهء اهل قبور به وادى السّلام نجف رفتم ، براى فرار از گرما به زير طاقى نشستم ، عمامه را برداشته و عبا را كنار زدم كه قدرى استراحت كرده برگردم ، در اين حال جماعتى از مردگان با لباس‌هاى پاره و مندرس و وضعى بسيار كثيف به سوى من آمدند و از من طلب شفاعت مىكردند كه وضع ما بد است ، از خداوند بخواه ما را عفو كند !\r\nمن به ايشان پرخاش كردم و گفتم : هرچه در دنيا به شما گفتند گوش نكرديد و حالا كه\r\n\r\n","description":"","footnote":"","page_name":" 602 ","page_number":606},
  {"content":"\r\n\r\nكار از كار گذشته طلب عفو مىكنيد ؟ برويد اى مستكبران ، سپس فرمودند : اين مردگان شيوخى از عرب بودند كه در دنيا مستكبرانه زندگى مىكردند و قبورشان در اطراف قبرى بود كه من روى آن نشسته بودم ! ! « 1 »\r\n\r\n589 - فريادشان بلند مىشود\r\nامام صادق عليه السلام مىفرمايد :\r\nهنگامى كه روز قيامت شود ، نامهء اعمال آدمى را به دست او مىدهند ، سپس گفته مىشود بخوان .\r\nراوى خبر مىگويد : از حضرت پرسيدم : آيا آنچه را در نامه است مىشناسد و به خاطر مىآورد ؟\r\nامام فرمود :\r\nهمه را به خاطر مىآورد هر چشم به هم زدنى ، كلمه‌اى ، جابجا كردن قدمى و خلاصه هر كارى انجام داده است و لذا فريادشان بلند مىشود و مىگويند : اى واى بر ما ! اين چه كتابى است كه هيچ كار كوچك و بزرگى نيست مگر آن كه آن را احصا و شماره كرده است « 2 » .\r\n\r\n590 - داستان مؤمن آل فرعون و تفويض امورش به حق\r\nمؤمن آل فرعون مردى بود از فرعونيان كه به نوشتهء كتب مذهبى پسر عمو ، يا پسر خالهء فرعون بود و تعبير به آل فرعون را در قرآن نيز شاهد بر اين معنا گرفته‌اند .\r\nاو در بحرانىترين لحظات به موسى بن عمران پيامبر بر حق خدا ايمان آورد و براى\r\n\r\n\r\n","description":"","footnote":"\r\n( 1 ) - عرفان اسلامى : 12 / 209 .\r\n( 2 ) - عرفان اسلامى : 12 / 223 .\r\n","page_name":" 603 ","page_number":607},
  {"content":"\r\n\r\nحفظ و حراست جان موسى و پيشرفت فرهنگ حضرت حق در عين بودن مشكلات فراوان پيش‌گام و پيش‌قدم بود .\r\nاو مدتى در سنگر الهى تقيه و پنهان‌كارى مذهبى دست به عالىترين برنامه‌ها جهت پيشرفت برنامه‌هاى الهى موسى در ميان فرعونيان و دربار طاغوت زمان زد ولى در آخرين مرحله بنا به فرمودهء قرآن مجيد پرده‌ها را كنار زد و آنچه گفتنى بود به طور صريح گفت و دشمنان هم دربارهء او تصميمات خطرناكى گرفتند .\r\nآن قوم لجوج و مغرور و خودخواه در برابر سخنان اين مرد شجاع و با ايمان سكوت نكردند و متقابلًا در جهت شرك و دعوت او به بت‌پرستى سخن گفتند .\r\nاو با تمام وجود فرياد زد : اى قوم ! چرا من شما را به سوى نجات دعوت مىكنم اما شما مرا به سوى آتش مىخوانيد ، من سعادت شما را مىطلبم و شما بدبختى مرا ، من شما را به هدايت مىخوانم و شما مرا به بىراهه .\r\nشما مرا دعوت مىكنيد كه به خداى يگانه كافر شوم و شريك‌هايى كه به آن علم ندارم براى حضرت حق قرار دهم ، در حالى كه من شما را به سوى خداوند عزيز غفّار دعوت مىكنم .\r\nمؤمن آل فرعون در يك مقايسه روشن به آن‌ها يادآورى كرد كه دعوت شما دعوت به سوى شرك است ، چيزى كه حدّاقل دليلى بر آن وجود ندارد و راهى است تاريك و خطرناك ، اما من شما را به راهى روشن ، راه خداوند عزيز و توانا ، راه خداوند غفار و بخشنده دعوت مىكنم .\r\nبت‌هايى كه مرا به آن دعوت مىكنيد صاحب هيچ دعوتى در دنيا و آخرت نيستند ، اين موجودات بىحسّ و شعور هرگز مبدأ حركتى نبوده‌اند و نخواهند بود ، نه سخنى مىگويند ، نه رسولانى دارند و نه دادگاه و محكمه‌اى ، خلاصه نه گرهى از كار كسى مىگشايند نه مىتوانند گرهى در كار كسى بزنند .\r\n\r\n","description":"","footnote":"","page_name":" 604 ","page_number":608},
  {"content":"\r\n\r\nبه همين دليل بايد بدانيد ، تنها بازگشت ما در قيامت به سوى خداست ، اوست كه رسولان خود را براى هدايت انسانها فرستاده و اوست كه آن‌ها را در برابر اعمالشان پاداش و كيفر مىدهد و نيز بايد بدانيد كه اسرافكاران و متجاوزان اهل دوزخند .\r\nبه اين ترتيب مؤمن آل فرعون سرانجام ايمان خود را آشكار ساخت و خط توحيدى خويش را از خط شرك آلود آن قوم جدا كرد ، دست ردّ به سينهء نامحرمان زد و يك تنه با منطق گويايش در برابر تمام كفر ايستاد .\r\nدر آخرين سخنش با تهديدى پرمعنى گفت : به زودى آنچه را من امروز به شما مىگويم به خاطر خواهيد آورد و هنگامى كه آتش خشم و غضب الهى دامنتان را در اين جهان و آن جهان مىگيرد به صدق گفتار من پى مىبريد .\r\nاما افسوس كه آن زمان دير است ، اگر در آخرت باشد راه بازگشت وجود ندارد و اگر در دنيا باشد به هنگام نزول عذاب تمام درهاى توبه بسته مىشود .\r\nآن گاه افزود : من تمام كارهاى خود را به خداوند يگانهء يكتا واگذار مىكنم كه او نسبت به بندگانش بيناست .\r\n [ وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ 
  ]  .\r\nو من كارم را به خدا وامىگذارم ؛ زيرا خدا به بندگان بيناست .\r\nبه همين دليل نه از تهديدهاى شما مىترسم و نه كثرت و قدرت شما و تنهايى من مرا به وحشت مىافكند ، چرا كه سر تا پا خود را به كسى سپرده‌ام كه قدرتش بىانتهاست و از حال بندگانش به خوبى آگاه است .\r\nاين تعبير ضمناً دعاى مؤدبانه‌اى بود از اين مرد با ايمان كه در چنگال قومى زورمند و بىرحم گرفتار بود ، تقاضايى بود از پيشگاه پروردگار كه در اين شرايط او را در كنف حمايت خويش قرار دهد .\r\nخداوند مهربان هم اين بندهء مؤمن مجاهد را تنها نگذاشت و چنانچه در قرآن مجيد\r\n\r\n","description":"","footnote":"","page_name":" 605 ","page_number":609},
  {"content":"\r\n\r\nمىخوانيم خداوند او را از نقشه‌هاى شوم و سوء آن‌ها حفظ فرمود .\r\n [ فَوَقاهُ اللَّهُ سَيِّئاتِ ما مَكَرُوا وَ حاقَ بِآلِ فِرْعَوْنَ سُوءُ الْعَذابِ 
  ]  .\r\nپس خدا او را از آسيب‌هاى آنچه بر ضد او نيرنگ مىزدند ، نگه داشت و عذاب سختى فرعونيان را احاطه كرد .\r\nتعبير « سَيّئاتِ ما مَكَروا » نشان مىدهد كه اجمالًا توطئه‌هاى مختلف بر ضد او چيدند اما اين توطئه‌ها چه بود ؟ قرآن سربسته بيان كرده است ، طبعاً انواع مجازاتها و شكنجه‌ها و سرانجام قتل و اعدام بوده است ، اما لطف الهى همهء آن‌ها را خنثى كرد .\r\nدر « مجمع البيان » آمده كه :\r\nاو با استفاده از يك فرصت مناسب خود را به حضرت موسى رسانيد و همراه بنى اسرائيل از دريا عبور كرد .\r\nو نيز گفته‌اند :\r\nوقتى تصميم بر قتل او گرفتند به كوهى متوارى شد و از نظرها پنهان گشت « 1 » .\r\n\r\n591 - چه مىخواهى ؟\r\nاز عارفى پرسيدند كه « ما تُريدُ » چه مىخواهى ؟ فرمود : « أُريدُ أَنْ لا أُريدَ » . مىخواهم كه مرا هيچ خواست نباشد و ارادهء من در ارادهء اللّه محو باشد تا مراد من مراد حق باشد « 2 » .\r\n\r\n592 - رحمت بر اباذر\r\nبه حضرت امام حسن عليه السلام عرضه داشتند كه اباذر فرموده :\r\nنزد من درويشى بهتر از توانگرى و بيمارى بهتر از تندرستى است . امام فرمود كه\r\n\r\n\r\n","description":"","footnote":"\r\n( 1 ) - عرفان اسلامى : 12 / 257 .\r\n( 2 ) - عرفان اسلامى : 12 / 292 .\r\n","page_name":" 606 ","page_number":610},
  {"content":"\r\n\r\nرحمت بر اباذر باد ، امّا من مىگويم كه هر كه كار خويش با خدا گذارد ، هرگز تمنّا نكند جز آنچه را كه خدا از براى او اختيار فرموده است « 1 » .\r\n\r\n593 - احسنت يا غلام\r\nآورده‌اند كه :\r\nشاگردى از استاد خود پرسيد كه بنده مىداند كه حضرت حق از وى راضى است يا نمىداند ؟ استاد فرمود كه نمىداند ، چون رضاى حق امر غيبى است ، شاگرد گفت كه بنده رضاى حق در خود مىداند ، استاد گفت : چگونه مىداند ؟ شاگرد گفت : هرگاه كه بنده خود را از حق راضى مىيابد ، بايد بداند كه حق از او راضى است ، استاد فرمود كه احسنت يا غلام « 2 » .\r\n\r\n594 - داستانى عجيب از صبر براى خدا\r\nاز يكى از بزرگان دين نقل شده كه :\r\nاز گورستانى مىگذشتم ، زنى را ديدم ميان چند قبر نشسته و اشعارى مىخواند بدين مضمون :\r\nصبر كردم در حالى كه عاقبت صبر را مىدانم عالى است ، آيا بىتابى بر من سزاوار است كه من بىتابى كنم ؟\r\nصبر كردم بر امرى كه اگر قسمتى از آن به كوه‌هاى شرورى وارد مىشد متزلزل مىگرديد . اشك به چشمانم وارد شد ، سپس آن اشك‌ها را به ديدگان خود بر گرداندم و اكنون در قلب گريانم .\r\n\r\n\r\n","description":"","footnote":"\r\n( 1 ) - عرفان اسلامى : 12 / 292 .\r\n( 2 ) - عرفان اسلامى : 12 / 293 .\r\n","page_name":" 607 ","page_number":611},
  {"content":"\r\n\r\nآن مرد دين مىگويد : از آن زن پرسيدم بر تو چه شده و چه مصيبتى وارد گرديده كه مىگويى صبرى كه كردم در عهدهء همه كس نيست .\r\nدر جواب گفت : روزى شوهرم گوسپندى را براى كودكانم ذبح نمود و پس از آن كارد را به گوشه‌اى پرتاب كرد و از منزل خارج شد ، يكى از دو فرزندم كه بزرگ‌تر بود به تقليد شوهرم دست و پاى برادر كوچك خود را بسته و خوابانيد و به او گفت : مىخواهم به تو نشان دهم كه پدرم اين طور گوسپند ذبح كرد ، در نتيجه برادر بزرگ‌تر سر برادر كوچك‌تر را بريد و من پس از اين كه كار از كار گذشته بود فهميدم ، از دست پسرم سخت خشمگين شدم به او حمله بردم كه وى را بزنم به بيابان فرار كرد ، چون شوهرم به خانه برگشت و از جريان آگاه شد به دنبال پسر رفت و او را در بيابان دچار حمله حيوانات ديد كه مرده است ، جنازهء او را به زحمت به خانه آورد و از شدّت عطش و رنج جان سپرد ، من خود را سراسيمه به جنازهء شوهر و پسرم رساندم ، در اين اثنا كودك خردسالم خود را به ديگ غذا كه در حال جوش بود مىرساند و ديگ به روى او واژگون شده او را مىكشد . خلاصه من در ظرف يك روز تمام اعضاى خانواده‌ام را از دست دادم ، در اين حال فكر كردم كه اگر براى خدا در اين حوادث عظيم صبر كنم مأجور خواهم بود . آن گاه دنبالهء اشعار شعرى را به مضمون زير خواند :\r\nتمام امور از جانب خداست و واگذار به اوست و هيچ امرى واگذار به عبد نيست « 1 » .\r\n\r\n595 - نه دنيا نه عقبى\r\nژنده‌پوشى در مجلس موساى كليم نعره كشيد ، موسى از سر تندى بر وى بانگ زد ، جبرئيل آمد كه اى موسى ! خدا گويد : در مجلس تو صاحب درد و خداوند دل همان يك\r\n\r\n\r\n","description":"","footnote":"\r\n( 1 ) - عرفان اسلامى : 12 / 334 .\r\n","page_name":" 608 ","page_number":612},
  {"content":"\r\n\r\nمرد بود كه براى ما به مجلس تو آمد ، تو بانگ بر وى زدى ، هرچند عزيزى و كليمى امّا سرّى كه ما در زير گليم نهاده‌ايم ديده نمىشود ، آن اشتياق به جمال ماست كه دوستان را به وجد آورد ، تقاضاى جمال ماست كه دل‌هاشان در عالم خوف و رجا و قبض و بسط كشد ، هر ديده كه از دنيا پر شد صفت عقبى در وى نگنجد و هر ديده كه صفت عقبى در وى قرار گرفت از جلال قرب ما و عزّ وصال بىخبر بود ، نه دنيا و نه عقبى بلكه وصال مولا « 1 » .\r\n\r\n\r\n","description":"","footnote":"\r\n( 1 ) - عرفان اسلامى : 12 / 380 .\r\n","page_name":" 609 ","page_number":613},
  {"content":"\r\n . \r\n","description":"","footnote":"","page_name":" 610 ","page_number":614},
  {"content":"\r\n . \r\n","description":"","footnote":"","page_name":" 611 ","page_number":615},
  {"content":"\r\n . \r\n","description":"","footnote":"","page_name":" 612 ","page_number":616},
  {"content":"\r\n . \r\n","description":"","footnote":"","page_name":" 613 ","page_number":617},
  {"content":"\r\n . \r\n","description":"","footnote":"","page_name":" 614 ","page_number":618},
  {"content":"\r\n . \r\n","description":"","footnote":"","page_name":" 615 ","page_number":619},
  {"content":"\r\n . \r\n","description":"","footnote":"","page_name":" 616 ","page_number":620},
  {"content":"\r\n . \r\n","description":"","footnote":"","page_name":" 617 ","page_number":621},
  {"content":"\r\n . \r\n","description":"","footnote":"","page_name":" 618 ","page_number":622},
  {"content":"\r\n . \r\n","description":"","footnote":"","page_name":" 619 ","page_number":623},
  {"content":"\r\n . \r\n","description":"","footnote":"","page_name":" 620 ","page_number":624},
  {"content":"\r\n . \r\n","description":"","footnote":"","page_name":" 621 ","page_number":625},
  {"content":"\r\n . \r\n","description":"","footnote":"","page_name":" 622 ","page_number":626},
  {"content":"\r\n . \r\n","description":"","footnote":"","page_name":" 623 ","page_number":627},
  {"content":"\r\n . \r\n\r\n","description":"","footnote":"","page_name":" 624 ","page_number":628}
  ]