[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاز سرى درسهاى اخلاقى - سياسى هفته ( 5 )\r\nدر ساحل سپيدهء اخلاص\r\nاستاد اخلاق\r\nآية الله حسين مظاهرى\r\nدانشگاه علوم اسلامى رضوى\r\n1377 ه‍ . ش\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمظاهرى ، حسين\r\nدر ساحل سپيدهء اخلاص / حسين مظاهرى . - مشهد : دانشگاه علوم اسلامى رضوى ، 1377 .\r\n180 ص . ( از سرى درسهاى اخلاقى - سياسى هفته \" 5 \" )\r\nكتابنامه به صورت زيرنويس .\r\n1 . اخلاق اسلامى . الف . دانشگاه علوم اسلامى رضوى .\r\nب . عنوان .\r\n61 / 297\r\n8 / 247 bp\r\nد 639 م\r\nفهرست نويسى پيش از انتشار : كتابخانهء دانشگاه علوم اسلامى رضوى\r\nنام كتاب : در ساحل سپيدهء اخلاص\r\nاثر : مجموعه درسهاى اخلاقى از آية الله حسين مظاهرى\r\nناشر : دانشگاه علوم اسلامى رضوى\r\nحروفچينى و ويرايش فنى : نشر و گرافيك مركز كامپيوتر دانشگاه علوم اسلامى رضوى\r\nنمايه سازى و اخراج فنى : غلامحسين مريچگانى\r\nويراستار : محمدربيع ميرزايى\r\nتاريخ نشر : چاپ اول : 1377\r\nتيراژ : 2000 نسخه\r\nچاپ ، صحافى و ليتوگرافى : چاپ دقت 23113\r\n\" كليه حقوق براى ناشر محفوظ است . \"\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه\r\nپس از حمد و ثناى ايزد منان و درود فراون بر رسول اكرم و ائمه اطهار عليهم السلام بايد دانست كه رفع رذايل و كسب فضايل ، متوقف بر شناخت اسباب و اصول هر يك آشنايى با روش نيل به اين غايات و تفاصيل مباحث پيچيده آن است كه از آن به علم « اخلاق » و « حكمت خُلقيّه » تعبير مىشود .\r\nهدف علم اخلاق ، سركوبى غرايز و استعدادهاى انسانى نيست . بيان اصول اخلاقى براى جهت بخشى ، متمركز ، به فعاليت رساندن و سرعت بخشيدن به سير تكاملى آدمى است .\r\nعقل مىتواند با رقه هاى روح را چراغى فراراه خود سازد و اين بدون سير و سلوك امكان پذير نيست . هر گرد و غبارى كه از فضاى درون برخيزد ناچار بر چشم عقل نشيند . تعدد و تنوع راههاى رسيدن به حق و لقاى الهى دليل عظمت هدف است .\r\nبه حكم محكم عقل و نقل ، بر سالكان و طالبان طريق رشاد لازم است كه نخست از آيينه دل ، رنگ رذايل ، زايل ، و سپس به حليه فضايل ، مايل سازند ؛ چه ، بدون تخليه ، تحليه ميسر نشود و انعكاس نقش حبيب در نقش خبيث صورت نبندد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمعرفت كامل واقعيت ها ، بدون آشنايى با اضداد آنها امكان پذير نيست . در اين مجموعه گفتارى به مباحثى درباره غمستان « فسق و فاسق » و آثار شوم و تلألؤ دروغين آن و آوارگان عطشناك كاروان غمبار كوير تبهكارى پرداخته شده است و براى نجات انسان سرگشته و « سير و سلوك » او به سوى « لقا » ى آفريدگار ، « توبه » و « اخلاص » به عنوان داروى شفا بخش و راهكار سعادت آفرين ، فراروى او نهاده شده است تا صفحه دل به زيور تسليم بيارايدو طومار لحظه هاى هجران را با شوق به لقاى حق فرو نهد و با تحقير شوكتهاى پوچ خواهش هاى نفسانى ، برچهره كژروى ها داغ بطلان نهاده ، با دست هشتن از زشتيها با تاكتيك تخليه « لا إله » و استراتژى تحليه « الا الله » تا مقام « قاب قوسين او ادنى » عروج نمايد . اينك كه در پرتو مهر درخشان « حضرت آية الله خامنه اى » فروغ هدايت از چشمه سار خورشيد « امامت » در آفاق جهان مى گسترد ، گاه آن است كه با جوهره عمل صالح و تخلق به اخلاق الله ، قله هاى بلند انسانيت را فتح كنيم و با آهنگ موزون حيات طيبه هم نوا گرديم كه بنياد كاخ بهشتيان بر شالوده اخلاق و حيات طيبه نهاده شده است .\r\nسلسله مباحثى كه در پى مى آيد ، برگرفته از مايه هاى اساسى و بكر انديشه اجتهاد اخلاقى بر اساس كتاب و سنت است كه استاد گرانقدر و عالم ربانى ، آية الله مظاهرى در دانشگاه علوم اسلامى رضوى براى دانشوران حوزه و دانشگاه ايراد كرده اند و با نكته پردازيهاى كم نظير خود به محفل رو حانيان و دانشگاهيان ، نور و نشاطى مقدس بخشيده اند .\r\nاز اين رو ، واحد خدمات رسانى پژوهش دانشگاه علوم اسلامى رضوى با كسب اجازه از محضر استاد ارجمند ، فرمايشات ايشان را با حفظ سبك « القاى اخلاقى » و پس از اخراج فنى ، با عنوان « در ساحل سپيده اخلاق » در اختيار علاقه مندان و شيفتگان سير و سلوك مى گذارد .\r\nپژوهش دانشگاه علوم اسلامى رضوى\r\nچهارم مهر 1377\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nگفتار اول فسق و فاسق\r\nمعناى فسق و فاسق\r\nنقش لوّامه ، محسَّنه و امّاره\r\nآثار شوم فسق از نظر قرآن\r\nالف - اطلاق كفر بر انسان فاسق\r\nهوا و هوس\r\nقرآن ، سراسر تنبّه و توجه است\r\nمعناى هدايت در آيه « هدىً للمتقين »\r\nب - شقاوت و عدم رستگارى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفسق و فاسق\r\nواژه « فسق » و « فاسق » واژگانى شومند و هر چه كلمه « تقوا » و « متقى » نورانيت دارد ، كلمه « فسق » و « فاسق » ظلمانيت دارد ؛ گويا هاله اى از ظلمت سراپاى اين دو كلمه را فرا گرفته است ؛ به گونه اى كه شخص فاسق نيز شومى آن را در مى يابد . قرآن شريف مى فرمايد : « وَ اصحابُ الشِّمالِ ما اصحابَ الشِّمال » « 1 » دست چپى ها ، يعنى فاسق ها چقدر شومند ؛ « فى سَمُومٍ وَ حَميمٍ وَ ظِلٍّ مِن يَحمُومٍ لا بارِدٍ وَ لا كَريمٍ « 2 » » آنان در تاريكى خاصى قبل از رفتن به جهنم هستند . « سموم » علاوه بر شومى و « حميم » علاوه بر دردناكى ، تاريكند . به قول قرآن شريف ، « يحموم » و « ظلّ » آن ، هيچ كرامت و سودى ندارد . چنان كه خود جهنم كه فاسق در آنجاست ، تاريك است .\r\nدست چپى ها چه كسانى اند ؟ مى فرمايد : « انَّهُم كانُوا قَبلَ ذلِكَ مُترَفينَ وَ كانُوا يُصِرُّونَ عَلَى الحِنثِ العَظيمِ » « 3 » كسانى كه فسق سرا پاى آنها را فرا گرفته و گناه مداوم و بزرگ دارند .\r\n\r\n\r\n","description":"","footnote":"\r\n( 1 ) - و ياران چپ ؛ كدامند ياران چپ ؟ ( واقعه / 41 )\r\n( 2 ) - در ( ميان ) باد گرم و آب داغ و سايه اى از دود تار نه خنك و نه خوش . ( واقعه / 42 - 44 )\r\n( 3 ) - اينان بودند كه پيش از اين نازپروردگان بودند و بر گناه بزرگ پافشارى مى كردند . ( واقعه / 45 - 46 )\r\n","page_name":" 15 ","page_number":15},
  {"content":"\r\n\r\nعيب و ننگى كه بالاتر و بدتر از اتصاف به فسخ براى يك مسلمان نيست ؛ چه رسد به يك طلبه .\r\n\r\nمعناى فسق و فاسق\r\nمعناى فسق و فاسق از نظر فقها ، علماى علم منطق و از نظر قرآن چنين است . فقها به كسى فاسق مى گويند كه از گناه اجتناب نداشته باشد . به عبارت ديگر ، به جاى ملكه تقوا ، ملكه فسق بر او حكمفرما باشد . نفس لوامه « 1 » رفته و نفس اماره بر او چيره گشته باشد . نفس محسِّنه او را\r\nبدان جا كشيده باشدكه مرتكب گناه شود و خود را ملامت نكند و از آن غافل باشد . العياذ بالله ، گناه كند و آن را خوب بپندارد ؛ به اين شخص فاسق مى گويند . لذا آن افرادى كه ملكه تقوا داشته باشند ، اما گاهى به يك داعى شيطانى گناه بكنند كه به آن ملكه ضرر نخورد ، مورد بحث ما نيستند . گناه موجب سقوط است ، اما بحث ما درباره آن كسى است كه ملكه فسق بر او حكمفرماست و ملكه تقوا ندارد . نفس اماره بر او حكمفرماست و گناه مداوم دارد و نفس لوامه او مرده است بحث ما راجع به گناه مداوم است .\r\nفقها به كسى فاسق مى گويند كه گناه مداوم داشته باشد و زبان او به دروغ گفتن عادت كرده باشد ؛ به اين مى گوييم فاسق كسى كه به غيبت كردن ، تهمت زدن و چشم چرانى عادت كرده و به طور مداوم با گناه سر و كار داشته باشد و دل او با گناه ، بيشتر سر و كار داشته باشد .\r\n\r\n\r\n","description":"","footnote":"\r\n( 1 ) - علماى اخلاق براى نفس ، سه مرحله قائلندكه در قرآن مجيد به آنها اشاره شده است . 1 . نفس اماره ، كه همان نفس سركش است و اين در مرحله اى است كه عقل و ايمان قدرت نيافته است . 2 . نفس لوامه ، و اين مرحله اى است كه انسان بعد از ارتكاب خلاف و گناه ، پشيمان مى گردد و به ملامت و سرزنش خويش مى پردازد و تصميم بر جبران آن مى گيرد . همان است كه قرآن در سوره قيامت مى فرمايد : « لا اقسم بالنفس اللوامة » 3 . نفسه مطمئنه ، و آن مرحله تصفيه و تهذيب و تربيت كامل است . آن همان مرحله آرامش و سكينه و مقام انبيا و اولياست و قرآن در سوره فجر مى فرمايد : « يا ايتها النفس المطمئنة . . . »\r\n","page_name":" 16 ","page_number":16},
  {"content":"\r\n\r\nعلماى علم اخلاق ، علاوه بر اين ، مى گويند : فاسق آن است كه گناه مداوم داشته باشد يا صفت رذيله اى بر دل او حكمفرما باشد : حسود باشد ، متكبر باشد ، جاه طلب باشد و بالاخره يكى از صفات رذيله در دل او رسوخ كرده باشد ؛ به اين مى گويند قاسق . در مقابل تقواى دل ، به اين مى گويند فسق دل . قرآن علاوه بر تقواى از گناه ، تقواى دل هم از ما مى خواهد . « وَ مَن يُعَظِّم شَعائِرَ اللهِ فَانَّها مِن تَقوَى القُلُوبِ » « 1 » علماى علم اخلاق مى گويند : همانطور كه خدا از ما مى خواهد كه به حسب ظاهر ، فاسق نباشيم ، مى خواهد كه از نظر دل هم فاسق نباشيم يعنى صفت رذيله اى بر دل ما حكمفرما نباشد . و بالاخره از نظر دل و از نظر ظاهر ، بايد نفس لوامه بر ما حكومت داشته باشد و معناى نفس لوامه اين است كه اگر گناهى از او سر زد ، ناراحت شود و واقعاً يك تلاطم درونى براى او ايجاد شود . اگر دروغ گفت ، ديگر شب خوابش نبرد تا جبران كند . اگر يك غيبت شنيد يا غيبت كرد ، از آن غيبت تب كند . نفس لوامه بر او حكومت داشته باشد .\r\nفراموش نمى كنم كه يك روز حضرت امام ( قدس سره ) تشريف آوردند در حالى كه نَفَس ايشان به شماره افتاده بود . فرمودند : نيامدم درس بگويم ، آمدم يك نصيحت كنم . و يك نصيحت داغى به شاگردهايشان كردند . فرمودند : يك طلبه بايد علاوه بر اين كه دين و علم داشته باشد ، عقل هم داشته باشد . بعد خيلى تند فرمودند : اگر علم نداريد ، اگر دين نداريد ، عقل داشته باشيد و نخواهيد حوزه چهل ساله با حرفهاى شما و با كارهاى شما ضربه بخورد . ايشان بعد از اين نصيحت رفتند و دو يا سه روز در خانه ماندند .\r\nگويا شنيده بودند كه يكى از شاگردهاى خاص ايشان غيبت كرده بود . آن غيبت بر نَفس مبارك ايشان اثر گذاشته و نَفَس ايشان به شماره افتاده بود .\r\nآن كسى كه به قول خودش مى گفت : والله تا به حال نترسيده ام و وقتى كه آنها مرا مى بردند ، مى لرزيدند و من به آنها دلدارى مى دادم ، وقتى فسق را ، آن هم از يك طلبه مى بيند نَفَسش به شماره مى افتد ؛ به اين مى گوييم نفس لوامه البته به مراتب بالايش .\r\n\r\n\r\n","description":"","footnote":"\r\n( 1 ) - و هر كس شعاير خدا را بزرگ دارد ، در حقيقت ، آن از پاكى دلهاست . ( حج / 32 )\r\n","page_name":" 17 ","page_number":17},
  {"content":"\r\n\r\n\r\nنفس لوامه ، محسِّنه و اماره\r\nاز نظر قرآن ، روايات ، فقها و علماى علم اخلاق ، مسلم است كه - ولو كمرنگ‌بايد اين نفس لوامه را داشته باشيم . به اين معنى كه اگر نفس اماره بر ما مسلط شد و گناهى از ما سرزد يك تلاطم درونى در ما پيدا بشود . ضربات وجدان و به عبارت ديگر ، ضربات نفس لوّامه ، تازيانه هايش را يكى پس از ديگرى بر گرده روح ما وارد كنند و بالاخره ساكت ننشيند تا اينكه ما آن گناه را جبران كنيم . و واى به آن كسى كه به جاى نفس لوامه ، نفس محسِّنه بر او حكمفرما باشد ؛ يعنى گناه كند و آن گناه را توجيه كند . گناه كند و آن گناه را خوب بپندارد . معلوم است كه اگر اين نفس محسِّنه آمد ، ديگر رستگارى نيست . رستگارى آنجاست كه انسان بتواند گناه را جبران كند ، اما اگر گناه را خوب بپندارد ، ديگر جبران نمى كند ، و وقتى كه جبران نكند ، معلوم است كه به قول قرآن : « خَسِرَ الدُّنيا وَ الآخرَةَ » « 1 » « هَل نُنَبِّئِكُم بِالاخسَرينَ اعمالًا الَّذينَ ضَلَّ سَعيُهُم فِى الحَيوةِ الدُّنيا وَ مُم يَحسَبوُنَ انَّهُم يُحسِنُونَ صُنعاً » « 2 » ؛ يعنى ورشكسته ترين ، شقى ترين و بدبخت ترين افراد ، آن افرادى هستند كه گناه كنند ، اما پندارند كه اين كار ، كار خوبى است . بد كنند و تخيل كنند كه اين كار ، خوب است . در چنين شخصى ، نفس لوامه به نفس محسِّنه تبديل شده است .\r\nخلاصه اينكه عادل و متقى به كسى مى گوييم كه نفس لوامه بر او حكمفرما باشد . اگر گناهى كردولو گناهى كوچك - به تقويت نفس لوامه ، ملامتها و تازيانه هاى وجدان بر او باشد تا جبران كند . به اين مى گوييم متقى ، و فاسق به كسى مى گوييم كه اين نفس لوامه را نداشته باشد . به جاى نفس لوامه ، نفس اماره بر او حكمفرما باشد و به جايى برسد كه چشم ، زبان ، گوش و دل او كليد نداشته باشد .\r\n\r\n\r\n","description":"","footnote":"\r\n( 1 ) - در دنيا و آخرت زيان ديده است . ( حج / 11 )\r\n( 2 ) - آيا شما را از زيانكارترين مردم آگاه گردانم ؟ آنان كسانى اند كه كوشش آنها در زندگى دنيا به هدر رفته و خود مى پندارند كه كار خوب انجام مى دهند . ( كهف / 103 - 104 )\r\n","page_name":" 18 ","page_number":18},
  {"content":"\r\n\r\nبدتر از اين فاسق ، آن كسى است كه توجيه گر كارهاى بدش باشد . گناه موجب سقوط است . سفارش مى كنم كه گناه نداشته باشيد كه اگر خداى نكرده گناه مداوم آمد و اطلاق فسق و فاسق بر كسى شد ، خطرناك است .\r\nاما سفارش مؤكد تر من اين است كه اگرالعياذ بالله‌گناه يا گناه مداوم داريد ، آن را توجيه نكنيد . نفس لوامه شما مبدّل به نفس محسِّنه نشود كه اگر بشود ، قرآن مى گويد ورشكسته ترين ، شقى ترين و بدبخت ترين افراد است .\r\n\r\nآثار شوم فسق از نظر قرآن\r\n\r\nالف‌اطلاق كفر بر انسان فاسق\r\nاولين اثر شومى كه شايد از نظر اهل دل ، بالاترين اثر شوم باشد ، اطلاق كفر است بر فاسق . اين اثر شوم براى فاسق بايد بسيار نگران كننده باشد . قرآن در موارد متعدد بر كسى كه فاسق باشد ، اطلاق كفر كرده است .\r\nدر آغاز سوره بقره ، بعد از آن كه صفات متقى را ذكر مىكند ، اولًامى فرمايد : قرآن براى متقين آمده است : « هُدَىً لِلمُتَّقينَ »\r\nقرآن صفاتى را براى متّقى مى آورد و مى فرمايد : « اولئِكَ عَلى هُدىً مِن رَبِّهِم وَ اولئِكَ هُمُ المُفلِحونَ . » « 1 » پس از آن ، در مقابل متّقى مى فرمايد : « الَّذينَ كَفَروَا » اين كفر ، بايد كفر عملى باشد ؛ يعنى در مقابل متّقى .\r\n« انَّ الَّذينَ كَفَروا سَواءُ عَلَيهِم اانذرتَهُم ام لَم تُنذِرهُم لا يُؤمِنون » « 2 » در مقابل متّقى ، كلمه « كفر » آمده است . البته مى دانيد كه « الَّذينَ كَفَروا » با آوردن صيغه ماضى ، بر كسى\r\n\r\n\r\n","description":"","footnote":"\r\n( 1 ) - آنان برخوردار از هدايتى از سوى پروردگار خويشند و آنان همان رستگارانند . ( بقره / 5 )\r\n( 2 ) - كافران را يكسان است ، بترسانى يا نترسانى ايمان نخواهند آورند . ( بقره / 6 )\r\n","page_name":" 19 ","page_number":19},
  {"content":"\r\n\r\nدلالت مىكند كه گناه مداوم دارد . به عبارت ديگر ، نفس لوامه او رفته است و نفس عماره بر او حكمفرما شده است .\r\nدر قرآن ، افرادى كه زكات ندهند ، به معناى افراد خودخواه ، خودمحور و افرادى كه به فكر فقرا ، ضعفا و آبرومندها نباشند ، آمده است . آن زكات اصطلاحى در قرآن به عنوان « صدقه » آمده است : « خُذ مِن اموالِهِم صَدَقَةً » « 1 » اما زكاتهايى كه در قرآن شريف مرتب تكرار شده در مقابل عبادت بدنى ، عبادت مالى است : « الَّذينَ يُقيمونَ الصَلوةَ وَ يُوتُونَ الزكوةَ » . در آيه « الَّذين يومِنونَ بِالغَيبِ وَ يُقيمُونَ الصَّلوة وَ مِمّا رَزَقناهُم يُنفِقونَ » « 2 » به جاى « اتوا الزكوة » مى فرمايد : « وَ مِمّا رَزَقناهُم يُنفِقونَ » . معناى زكات در قرآن اين است ؛ يعنى آن كسى كه مى توانند كمك كنند و نمى كنند ؛ قرآن ، كفر و شرك را بر اينها اطلاق كرده است . مى فرمايد : « وَيلٌ لِلمُشرِكينَ الَّذينَ لا يُوتونَ الزَكوة وَ هُم بِالآخِرَةِ هُم كافِروُن » « 3 » ؛ يعنى : واى به\r\nمشرك ، آن كسى كه زكات مالش را نمى دهد و آن كسى كه كافر است . در اين آيه بر فاسقى كه از نظر مالى كوتاه مى آيد اطلاق كفر شده است .\r\nدر آغاز سوره ماعون نيز بر چند دسته از كناهكاران اطلاق كفر شده است : « أَرَأَيتَ الّذي يُكَذِّبُ بِالدّينِ » ؛ اى پيغمبر ! آن كه كافر است و آن كه دين را قبول ندارد كيست ؟\r\n1 . آن كسانى كه مى توانند به يتيمها رسيدگى كنند و نمى كنند .\r\n2 . آن كسانى كه مى توانند به فقرا رسيدگى كنند و نمى كنند .\r\n3 . آن كسانى كه نماز مى خوانند ، ولى نماز را سبك مى شمارند و در وقت نماز ، غافل از نمازند .\r\n4 . آن كسانى كه ريا و تظاهر بر كارهايشان حكمفرماست .\r\n5 . آن كسانى كه مى توانند گره از كار مسلمانها بگشايند ، اما نمى گشايند .\r\n\r\n\r\n","description":"","footnote":"\r\n( 1 ) - اى رسول ما ! تو از مومنان صدقات را دريافت دار . ( توبه / 103 )\r\n( 2 ) - آن كسانى كه به جهان غيب ايمان آرند و نماز به پا دارند و از هر چه روزيشان كرديم انفاق كنند . ( بقره / 3 )\r\n( 3 ) - واى بر مشركان ، آنان كه هرگز زكات به فقيران بينوا نمى دهند و به عالم آخرت به كلى كافرند . ( فصلت / 6 - 7 )\r\n","page_name":" 20 ","page_number":20},
  {"content":"\r\n\r\nدر اينجا مى بينيم بر افرادى كه از نظر مالى گناه مى كنند ، افرادى كه بر واجباتى مثل نماز تسامح مى كنند ، آن كسانى كه ريا كارند و بالاخره آن كسانى كه مى توانند به خلق خدمت كنند و نمى كنند ، اطلاق كفر شده است . نظير اين آيات در قرآن زياد است و براى فرد آگاه خيلى سنگين است كه به او بگويند كافر . به همين جهت در روايات فراوانى مى خوانيم كه در روز قيامت به تارك الصلاة ، مى گويند كافر : « مَن تَرَكَ الصَلوةَ مُتُعَم‌َّداً فَقَد كُفر » « 1 » در روايات مى خوانيم كه در روز قيامت به شرابخوار مى گويند كافر . در روايات مى خوانيم به كسانى كه ميتوانستند مكه بروند و نرفتند ، دم مرگ مى گويند : «\r\nمُت يَهودياً او نصرانياً\r\n» « 2 » . به آدمهاى بى نماز كه در زندگى آنها نماز نبوده ، دم مرگ مى گويند\r\n: « مُت يَهودياً او نصرانياً\r\n» . اگر شما به روايات اهل بيت ( عليهم السلام ) مراجعه كنيد ، مى توانيد يك كتاب در اين باره جمع آورى كنيد . در كتاب\r\nبحار الانوار\r\nعلامه مجلسى رضوان الله تعالى عليه مقدارى از اين\r\nروايات جمع شده است . در بيش از 100 آيه نيز بر فاسق ، اطلاق كفرشده است . شايد اطلاق كفر بر اين كفر عملى ، به خاطر اين است كه اگر گناه روى گناه آمد ، دل را سياه مىكند . به قول امام صادق ( ع ) دل را وارونه مىكند . ديگر وقتى چنين شد ، بين او و خدا حجاب مىشود . وقتى چنين شد ، آن حجاب ، مانع رستگارى و توبه او مىشود . به عبارت ديگر ، آن حجاب مانع شنيدن ، گفتن و فهميدن واقعيت و حقيقت مىشود . اين جمله اى كه در سوره بقره آمده است ، اشاره به همين موضوع دارد : « الَّذينَ كَفَروا سَواءُ عَلَيهِم اانذرتَهُم ام لَم تُنذِرهُم لا يُؤمِنون » ؛ اگر گناه روى گناه ، دل را سياه كرد ، به قول امام صادق ( ع ) « فلن يفلح ابداً » ؛ يعنى ، ديگر حرف حق در او تأثير ندارد . نمى شنود تا تأثير كند . به ديده عقل نمى بيند تا تأثير كند . دل ، متأثر نمى شود تا به واسطه آن ، تلاطم درونى پيدا\r\n\r\n\r\n","description":"","footnote":"\r\n( 1 ) - آن چرا در كتابهاى حديثى ما وارد شده اين است : « قال رسول الله ( ص ) : مَن تَرَكَ الصَلوةَ مُتُعَم‌َّداً فَقَد بَرىٌ من ذمّة الله عزّوجل و ذمّة رسوله ( ص ) و نقض العهد و قطيعة الرّحيم . . . » . ( شيخ صدوق ، من لا يحضره الفقيه ، ج 3 ، ص 564 )\r\n( 2 ) - محمد باقر مجلسى ، بحارالانوار ، ج 76 ، ص 364 .\r\n","page_name":" 21 ","page_number":21},
  {"content":"\r\n\r\nبشود و بالاخره حجابى است بين او و بين خدا و حجابى است بين او و بين واقعيات .\r\nآيه « وَ لَقَد ذَرَأنا لِجَهَنَّمَ كَثيراً مِن الجِنِّ وَ الانسِ لَهُم قُلوبٌ لا يَفقَهوُنَ بِها وَ لَهُم اعيُنٌ لا يُبصِروُنَ بِها وَ لَهُم اذانٌ لا يَسمَعونَ بِها اولئِكَ كَالانعامِ بَل هُم اضَلُّ اولئِكَ هُمُ الغافِلُونَ » « 1 » .\r\nبه اين نكته اشاره مىكند كه در اين گونه افراد ، نفس لوّامه نيست . وقتى كه نفس لوّامه نبود غفلت به وجود مى آيد ؛ غفلت از گناه ، غفلت از حجاب و پرده هايى كه روى چشم و گوش و دل او واقع شده است .\r\nنبايد از اين رواياتى كه مرحوم كلينى رضوان الله تعالى عليه در كافى نقل مىكند ، سرسرى بگذريم . شايد من و شما چندين مرتبه شنيده باشى ، چندين مرتبه حتى براى ديگران گفته باشيم ، اما شرط اساسى ، توجه به آن است .\r\nمى فرمايد : اگر كسى گناه بكند ، يك نقطه سياه در دل او پيدا مىشود . اگر جبران كرد ، آن نقطه سياه رفع مىشود و اما اگر جبران نكرد ، گناه دوم آن نقطه سياه را بيشتر مىكند . گناه سوم آن نقطه سياه را زيادتر مىكند تا كم كم سياهى همه دل را مى گيرد . بعد امام صادق ( ع ) مى\r\nفرمايند : وقتى كه به اينجا رسيد ، «\r\nلن يفلح ابداً » . « 2 »\r\nاين يعنى چه ؟ يعنى « سَواءُ عَلَيهِم اانذرتَهُم ام لَم تُنذِرهُم لا يُؤمِنو ن » . گناه مداوم با انسان چنين مىكند . لذا اگر اطلاق كفر شد ، شايد همان معناى لغوى آن است . به خاطر اين كه كفر يعنى سرپوش و سرپوش يعنى پرده بين تو و خدا ، پرده بين او و ديدن واقعيات ، ديدن حقايق و ديدن معنويات .\r\nشرك در قرآن به دو معنى آمده است : يك معناى آن ، بتهاى سنگى و چوبى است كه به دست انسان ساخته مىشود و افرادى كه بى خردند آن را مى پرستند كه متأسفانه الآن\r\n\r\n\r\n","description":"","footnote":"\r\n( 1 ) - و محققاً بسيارى از جن و انس را براى جهنم واگذارديم ؛ چه آن كه آنها را دلهايى است بى ادراك و معرفت و ديده هايى بى نور بصيرت و گوشهايى ناشنواى حقيقت . آنها مانند چهار پايانند ، بلكه بسى گمراهترند . آنها همان مردمى هستند كه غافل شدند . ( اعراف / 179 )\r\n( 2 ) - « قال ابى عبد الله ( ع ) : اذا اذنب الرجل خرج فى قلبه نكتةٌ سوداء قان تاب انمحت و ان زاد زادت حتى تغلب على قلبه فلا يفلح بعدها ابداً » . ( كلينى ، كافى ، ج 2 ، ص 271 ، روايت 13 ؛ شيخ حر عاملى ، وسائل الشيعه ، ج 15 ، ص 302 ) .\r\n","page_name":" 22 ","page_number":22},
  {"content":"\r\n\r\nدر ژاپن و چين هم بت پرستى است . چوب يا سنگى را به شكلى درست كرده ، بر آن سجده مى كنند . اين شيوه آدمهاى بى خرد است كه حتى در تاريخ مى خوانيم كه از خرما خدا مى ساختند و وقتى گرسنه مى شد ، خدايش را مى خورد ؛ دوباره وقتى خرما پيدا مى كرد خدا مى ساخت و بر آن سجده مى كرد .\r\n\r\nهوا و هوس\r\nاما مهمتر از شرك نوع اول ، شركى است كه در آن ، بت انسان ، هوا و هوس او باشد . قرآن روى اين نوع از شرك پا فشارى دارد . « افَرَأَيتَ مَنِ اتَّخَذَ الهَهُ هَواهُ وَ اضلَّهُ اللهُ عَلى عِلمٍ . . . » « 1 » ؛ يعنى اى پيغمبر ! نمى بينى بعضى از اينها كه بت مى پرستند ، بتشان چيست ؟ هوا و هوسشان بت آنهاست .\r\nدر سوره يس مى خوانيد : « الَم اعهَد الَيكُم يا بَنى آدَمَ ان لا تَعبُدوا الشَّيطانَ انَّهُ لَكُم عَدُوٌ مُبينٌ » « 2 » ؛ يعنى اى انسان ! مگر در ازل با هم معاهده نكرديم كه شيطان پرست نباشيد ؟ به گفته قرآن ، متابعت از شيطان ، شرك است . و اين اطلاق شرك و كفر بر يك شيعه چه قدر سنگين است .\r\nممكن است كسى بگويد آيه « الَّذين كَفَروا سَواءُ عَلَيهِم اانذرتَهُم ام لَم تُنذِرهُم لا يُؤمِنون » و با آيه « ارَأَيتَ الَّذى يُكَذِّبُ بِالدّينِ » مربوط به كفار است ؛ براى اين كه آنها هم مكلّف به فروعند ، اما آن دو آيه ديگر را نمى توان توجيه كرد .\r\nقرآن خطاب به انسانها مى فرمايد كه اگر غريزه جنسى بر تو حكمفرما شود و زن بت تو شود ، تو بت پرستى ، تو زن پرستى . خانم ! اگر شهوت بر زندگى تو حكمفرما شود و بخواهيد با ظاهر زننده ات جوانها را آزرده خاطر كنى و آنها را گول بزنى ، تو مرد پرستى . قطعاً چنين شخصى بدتر از آن كسى است كه ديوانه و نفهم است و آلت رجوليت و انوثيت مى پرستد . آن كسى كه با سواد است و در محيط اسلامى و تشيع زندگى مىكند اما\r\n\r\n\r\n","description":"","footnote":"\r\n( 1 ) - پس آيا ديدى كسى را كه هوس خويش را معبود خود قرار داده و خدا او را دانسته گمراه گردانيده است ؟ ( جاسيه / 23 )\r\n( 2 ) - اى فرزندان آدم ! مگر با شما عهد نكرده بودم كه شيطان را مپرستيد ؛ زيرا وى دشمن آشكار شماست ؟ ( يس / 60 )\r\n","page_name":" 23 ","page_number":23},
  {"content":"\r\n\r\nشهوت جنسى بر خانه ، كوچه و خيابان او حكمفرماست ، بد تر از آن ديوانگان است .\r\nدر سوره يس مى فرمايد : چه كسى شيطان پرست است ؟ آن كسى كه گناه مداوم بر او حكمفرما باشد . آن كسى كه شيطان توانسته باشد او را مهار كند . آن كسى كه به قول شيطان كارش به آنجا رسيده باشد كه احتياج به مهار شيطان نداشته باشد و خود از شيطان پيروى كند و حتى از شيطان جلو بزند . ما نبايد دو آيه « افَرَأَيتَ مَنِ اتَّخَذَ الهَهُ هَواهُ وَ اضلَّهُ اللهُ عَلى عِلمٍ » و « الَم اعهَد الَيكُم يا بَنى آدَمَ ان لا تَعبُدوا الشَّيطانَ انَّهُ لَكُم عَدُوٌ مُبينٌ » را سرسرى بگيريم .\r\nاولين مصيبتى كه فاسق دارد ، اطلاق كفر بر اوست . قرآن با خطاب كافر و مشرك با او صحبت مىكند ، اما پاك و آثار اسلام بر او بار مىشود . اين از نظر فقهى ، اما از نظر باطن چه ؟\r\nدر روايات مى خوانيم كه همه و همه وقتى قبض روح مى شوند ، بايد روح آنها در محضر خدا حاضر شود . از آسمان اول تا هفتم ، عرش ، لوح و قلم بگذرد و از محضر خدا برگردد به بهشت يا جهنم برزخى . آن وقت در روايات مى خوانيم كه ديگر وقتى او را صدا مى كنند ، به اسم ظاهرى صدا نمى كنند ، به اسم پرونده اى صدايش مى كنند ؛ يعنى آدم تارك الصلاة وقتى به آسمان اول مى رسد ، مى گويند : كافرآمد . آدم رياكار وقتى به آسمان دوم رسيد ، به او مى گويند ، مشرك ؛ تا برسد به محضر ربوبى و در آنجا خطاب مىشود : اى كافر ! اى مشرك ! بر گرد به جاى خود ؛ آن جا كه خود تهيه كردى ؛ يعنى جهنم برزخى .\r\nمعلوم است كه آن وقت ؛ يعنى دم مرگ ديگر چاره اى نيست . در آسمان اول تا محضر خدا اگر او را با مقراض قطعه قطعه كنند ، قطعاً براى او بهتر است از اين كه خدا به او بگويد : يا كافر .\r\n\r\nقرآن ، سراسر تنبّه و توجه است\r\nخداوند در قرآن كه يكى از الطاف خفيه اوست ، بر فاسق اطلاق كفر كرده است . بر كسى كه گناه مداوم دارد ، اطلاق كفر و شرك كرده است تا شايد متنبّه شود . قرآن ، سراسر تنبّه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاست . شما نمى تولنيد كلمه اى در قرآن پيدا كنيد كه تنبه را نداشته باشد . مى دانيد كه دو ثلث قرآن‌مستقيم و غير مستقيم‌مربوط به اخلاق و يك ثلث ديگرش هم مربوط به معارف اسلامى است . اما به قول حضرت امام ، اگر با يك دقت اخلاقى ، با يك عينك اخلاقى وارد بشويد ، مى بينيد كه آن ثلث هم مربوط به اخلاق است . من مى گويم نمى توانيد در قرآن كلمه اى پيدا كنيد كه رنگ اخلاقى نداشته باشد . يعنى اگر به فاسق مى گويد كافر ؛ همين معلم اخلاق است . اگر به فاسق مى گويد مشرك ، اين هم يك رنگ اخلاقى دارد . مى خواهد به ما بگويد كه اى انسان ! قبل از آن كه دم مرگ به تو بگويند كافر ، قبل از آن كه بعد از مردن ، در آسمان اول ، دوم و حتى در محضر ربوبى به تو خطاب يا كافر و يا مشرك شود به خود بيا و اين ننگ و شوم فسق را از خود بزداى . به جاى آن ، به تقوا و متقى متصف شو تا هدايت تشريعى ، هدايت تشريفى و هدايت عنايى از آن تو باشد .\r\n\r\nمعناى هدايت در آيه « هدىً للمتقين »\r\nگفتيم كه ممكن است اين هدايت ؛ يعنى « هدىً » ، هدايت تشريفاتى باشد . قرآن « هدىً للنّاس » است ، اما مى گويد « هُدىً لِلمُتَّقينَ » ؛ براى اين كه انسان متقى علت غايى دارد . به اين مى گويند هدايت تشريفى ؛ يعنى علت غايى براى نزول قرآن .\r\nممكن است هدايت تشريعى باشد . هدايت تشريعى معنايش اين است كه پيامبرها مى توانند روى آن اثر بگذارند . روحانيت مىتواند روى آن اثر بگذارد . اما اگر صفت رذيله يا گناه\r\nمداوم بر او حكمفرما باشد ؛ يعنى قساوت ، اين ديگر قابليت هدايت ندارد : « سَواءُ عَلَيهِم اانذرتَهُم ام لَم تُنذِرهُم لا يُؤمِنون » . به پيغمبر اكرم ( ص ) مى فرمايد : « انَّكَ لا تُسمِعُ المَوتى و لا تُسمِعُ الصُّمَّ الدُّعاءَ » « 1 » ؛ يعنى اى پيغمبر ! كر وكور و مرده به گناه را كه ديگر نمى توانى زنده كنى .\r\nلذا هدايت تشريعى براى افرادى است كه ذهن و قلب سالمى داشته باشند . هدايت تشريعى براى كسى است كه گناه روى گنا ه ، دل او را سياه نكرده باشد و الا اگر دل از اثر\r\n\r\n\r\n","description":"","footnote":"\r\n( 1 ) - البته تو مردگان را شنوا نمى گردانى و اين ندا را به كران نمى توانى بشنوانى . ( نمل / 80 )\r\n","page_name":" 25 ","page_number":25},
  {"content":"\r\n\r\nگناه سياه شد يا صفت رذيله اى بر دل حكمفرما شد ، قطعاً براى او هدايت تشريعى نيست . لذا ممكن است اين « هُدىً لِلمُتَّقينَ » همان هدايت تشريعى يا هدايت عنايى باشد ؛ يعنى ايصال الى المطلوب ؛ يعنى متقى است كه پروردگار عالم دستش را مى گيرد و به مقصود مى رساند . مقصودش نيز خود خداست . به آنجا مى رسد كه هيچ كس و هيچ چيز در دلش نيست ، جز خدا .\r\nهدايت عنايى ؛ يعنى ايصال الى المطلوب . يعنى رسيدن به گمشده ، و اين مختص متقى است . وقتى « هُدىً لِلمُتَّقينَ » را اين چنين معنى كرديم ، « الّذينَ كَفَروا » هم سه معنى پيدا مىكند :\r\n1 . تشريفى براى او نيست و اصلًا مطرود است .\r\n2 . تشريعى براى او نيست ؛ زيرا گناه از شنيدن ، ديدن و فهميدن او جلوگيرى مىكند .\r\n3 . هدايت عنايى هم براى او نيست ؛ چون مطرود است .\r\nبه همين سبب ، اين ضلالتى كه در قرآن يكى پس از ديگرى آمده و به خداوند نسبت داده شده است : « يُضِلُّ مَن يَشاءُ » معنايش اين نيست كه پروردگار عالم او را به ضلالت مى كشاند ؛ نه ، خدا كسى را به ضلالت نمى كشاند . بلكه معنايش همان است كه مرحوم طبرسى رضوان الله تعالى عليه در مجمع البيانمعنى مىكند . مى فرمايد : وقتى كه تو سنگى را در دامنه كوه نگه مى دارى ، اين سنگ به سمت پايين فشار مى آورد و بالاخره غالب شده ، از دست تو رها\r\nمىشود . ديگر لازم نيست هلش بدهى . تا ته دره مى غلتد و ذره ذره مىشود . ضلالت خدا اين گونه است .\r\nاگر دست عنايت خدا روى سر كسى باشد ، اين هدايت عنايى است و بالاخره به مرور زمان به مقصود مى رسد كه بالاترين مقصود براى اين انسان ، خود خداست ، اما اگر اين لياقت نباشد ؛ يعنى گناه روى گناه و كفر عملى و كفر اعتقادى نگذارد و لياقت پيدا نكند كه خدا دست او را بگيرد خدا فقط رهايش مىكند و دست عنايتش را از روى سر او بر مى دارد . ديگر هلش نمى دهد . اين مىشود ضلالت . ضلالت كسانى كه قرآن درباره آنان\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمى فرمايد\r\n: « انَّ المُنافِقينَ فِى الدَّركِ الأسفَلِ مِن النَّار . . . » « 1 »\r\nو سقوط به جايى كه به جز خدا نداند . همانطور كه در صعود ، رسد آدمى به جايى كه به جز خدا نداند ، در سقوط نيز رسد آدمى به جايى كه به جز خدا نداند .\r\nبراى تقريب به ذهن ، يك مثال مى زنم : مثل نور برق است در يك سالن . كارخانه بايد فيض ( برق ) بدهد تا اين جا روشن باشد ، اما اگر كارخانه فيض نداد ، ديگر لازم نيست در اينجا تاريكى ايجاد كند . ديگر اينجا تاريك تاريك است . همين مقدار كه كارخانه دست عنايتش را از اينجا برداشت ، اين جا تاريك مىشود ؛ معناى « سَواءُ عَلَيهِم اانذرتَهُم ام لَم تُنذِرهُم لا يُؤمِنون » همين است .\r\n\r\nب - شقاوت و عدم رستگارى\r\nاثر شوم دوم اين است كه اگر گناه مداوم آمد ، ديگر رستگارى نيست ، ديگر خيلى مشكل و نادر است كه اين انسان رستگار بشود . اگر تنبّه و توجّه باشد ، رستگار مىشود ؛ افرادى مانند حربن يزيد رياحى ، بشر حافى و فضيل بن عياض رستگار شدند ، اما استثناست . به حسب طبع قضيه ، دل آن كسى كه گناه مداوم دارد ، سياه شد و برگشت آن ، مشكل است . بايد از سبب ترسيد .\r\nخدا نكند در جلسه ما كسى باشد كه ورد زبان او دروغ باشد . اگر اين ملكه براى او پيدا شود اينجا دروغ مى گويد ، دم مرگ دروغ مى گويد ، در قبر دروغ مى گويد ، به ملائكه دروغ مى گويد ، و در روز قيامت هم به خدا دروغ مى گويد ، و برگشت او مشكل است .\r\nاگر خداى نكرده ، چشم كسى آلوده باشد ، حتى به آنجا مى رسد كه‌العياذ بالله‌به عروس و به دخترش هم نگاه آلوده دارد .\r\n\r\n\r\n","description":"","footnote":"\r\n( 1 ) - آرى ، منافقان در فروترين درجات دوزخند . ( نساء / 145 )\r\n","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nگفتار دوم آثار فسق ( قساوت )\r\nاقسام قساوت :\r\nالف‌ناخشنودى از عبادت\r\nب‌سنگينى عبادت\r\nج - بى تفاوتى در برابر گناه\r\nدتكذيب دين خدا\r\nه - غفلت\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nآثار فسق ( قساوت )\r\nبحث ما درباره آثار فسق و فاسق بود كه دو اثر از آثار غير ميمون را گفتيم : 1 . اطلاق كفر بر فاسق . 2 . شقاوت و عدم رستگارى . اگر فسق ، دل را گرفت و براى كسى ملكه فسق پيدا شد ، ديگر گفتن و نگفتن براى او يكسان است . به عبارت ديگر ، براى هدايت قابليت ندارد : « سَواءُ عَلَيهِم اانذرتَهُم ام لَم تُنذِرهُم لا يُؤمِنون » . « 1 » به تجربه هم اثبات شده است كه فسق ملكه او شده ، ديگر نه مورد عنايت خاص الهى است و نه مورد هدايت تشريعى الهى از طرف حق مورد عنايت خاص نيست و از طرف خودش مورد هدايت تشريعى نيست . ديگر كور و كر و گنگ واقعى است : « انَّكَ لا تُسمِعُ المَوتى » « 2 » هدايت تشريعى ديگر براى چنين شخصى فايده اى ندارد .\r\nاثر سوم ، اثر شومى است به نام قساوت . از قرآن و روايات استفاده مى كنيم كه گاهى انسان ، سنگدل مىشود . سنگدل شدن دو معنى دارد :\r\n1 . عاطفه نداشتن . چنين شخصى نسبت به جامعه بى تفاوت است . آدمى\r\n\r\n\r\n","description":"","footnote":"\r\n( 1 ) - براى آنان تفاوت نمى كند كه آنان را بترسانى يا نترسانى ؛ ايمان نخواهند آورد . ( بقره / 6 )\r\n( 2 ) - مسلماً تو نمى توانى سخنت را به گوش مردگان برسانى . ( نمل / 80 )\r\n","page_name":" 31 ","page_number":31},
  {"content":"\r\n\r\nخودگرا است و جز خود و اطرافيان خود را نمى بيند . 2 . يك معناى سنگدلى هم اين است كه ديگر سر و كارى با معنويت ندارد ، بلكه همّ و غم او عالم ماده است . به قول امام صادق ( ع ) قلب او وارونه مىشود . به جاى اينكه قلب او در عالم وحدت منغمر باشد ، در عالم كثرت منغمر است . قرآن مى فرمايد : « أَفَمَن شَرَحَ اللهُ صَدرَهُ لِلإسلامِ فَهُوَ على نُورٍ مِن رَبِّهِ فَوَيلٌ لِلقاسِيَةِ قُلوبُهُم مِن ذِكرِ اللهِ » « 1 » ؛ واى بر سنگدل .\r\n\r\nاقسام قساوت\r\nاز نظر قرآن و روايات ، قساوت اقسامى دارد :\r\n\r\nالف‌نا خوشنودى از عبادت\r\nآدم قسى كسى است كه از عبادت لذت نبرد ؛ حالا عبادت بدنى باشد يا عبادت مالى . كمك كردن به ديگران باشد يا رابطه داشتن با خدا ؛ از اين لذت نبرد . اين ، اول مرتبه سنگدلى و اول مرتبه قساوت است و خيال نكنيد كه كمرنگ است . از نظر واقع آن كسانى كه با اين حرفها سر و كار دارند ، بالاترين مصيبت را دارند . در يك روايت قدسى آمده است كه حضرت موسى ( ع ) به مناجات مى رفتند ، يك آدم سنگدلِ بى حيايى - كه معمولًا آدم هاى قسى ، بى حيا هم هستندبه حضرت موسى ( ع ) رسيد . گفت به اين خدايت بگو چقدر گناه كنم ، اما تو مرا عقوبت نكنى ؟ حضرت موسى ( ع ) رفتند و مناجتشان كه تمام شد ، مى خواستند برگردند ، خطاب شد : چرا پيغام بنده ام را نمى دهى ؟ گفت : خدايا خجالت مى كشم كه نقل كنم . خطاب شد : به او بگو كه بالاترين بلا را به تو دادم ، اما متوجه نيستى . مگر تو از مناجات من ، از رابطه با من لذت مى برى ؟ همين كه شيرينى مناجاتم را از دلت بردم ، اين بالاترين بلاست . اين بالاترين مصيبت است .\r\n\r\n\r\n","description":"","footnote":"\r\n( 1 ) - آيا كسى كه خدا سينه اش را براى اسلام گشاده است و بر فراز مركبى از نور الهى قرار گرفته ، واى بر آنان كه قلبهايى سخت در برابر ذكر خدا دارند . ( زمر / 22 )\r\n","page_name":" 32 ","page_number":32},
  {"content":"\r\n\r\nانصافاً هم بالاترين مصيبت براى يك انسان اين است كه خواب را در نماز شب مقدم بدارد . اين مصيبت است . بالاترين مصيبت اين است كه انسان از نماز لذت نبرد . بالاترين مصيبت اين است كه انسان از ديگر گرايى و از كمك كردن به ديگران لذت نبرد . خرج كردن در راه خدا را خسارت بداند . خمس دادن و زكات دادن را خسارت بدانيد . اين بالاترين مصيبت است . لذا قرآن مى فرمايد : اين افرادى كه سنگدل و قسى القلب نيستند ، اين افرادى كه از مناجات خدا ، از رابطه با خدا و از كمك كردن به ديگران لذت مى برد ، لذتشان قابل درك و وصف نيست . قابل وصف هست ، اما براى خودش و براى آن كسانى كه به آن مقام رسيده باشند : « تَتَجافى جُنُوبُهُم عَنِ المَضاجِعِ يَدعُونَ رَبَّهُم خَوفاً وَ طَمَعاً وَ مِمّا رَزَقناهُم يُنفِقُونَ فَلا تَعلَمُ نَفسٌ ما أُخفِىَ لَهُم مِن قُرَّةِ أَعيُنٍ جَزاءً بِما كانُوا يَعمَلُونَ » « 1 » افرادى هستند كه از خواب بلند مى شوند و پشت پا به رختخواب مى زنند . گاهى صفت جمال خدا و گاهى صفت جلال خدا بر دل آنان حكمفرما مىشود : « يَدعُونَ رَبَّهُم خَوفاً وَ طَمَعاً » گاهى خوف حق بر دل اينها متجلى مىشود ( يعنى صفات جلال خدا ) در آن وقت گريه مىكند ، گريه خوف غش مىكند ، غش خوف ، مدهوش مىشود ، نه بى هوش ، مدهوش شوق : « وَ خَرَّ مُوسى صَعِقاً » . « 2 » امير المومنين ( ع ) چه مدهوشى ها داشت در دل شب . حضرت زهرا ( س ) چه مدهوشى ها داشت . پيغمبر اكرم و ائمه اطهار ( ع ) چه لذتها داشت ، چه مدهوشى ها داشتند . گاهى از خوف و گاهى از رجاء ؛ يعنى گاهى از صفت جلال خدا بر دل اينها متجلى مى شد و گاهى صفت جمال خداوند .\r\n« وَ مِمّا رَزَقناهُم يُنفِقونَ » نه تنها خمس و زكات مى دهند ، بلكه اگر مال دارند ، براى خود مى خواهند و ديگران و اگر علم دارند نيز براى خود مى خواهند و ديگران . اگر آبرو\r\n\r\n\r\n","description":"","footnote":"\r\n( 1 ) - سجده / 16 - 17\r\n( 2 ) - و موسى مدهوش به زمين افتاد . ( اعراف / 143 )\r\n","page_name":" 33 ","page_number":33},
  {"content":"\r\n\r\nدارند ، براى خود مى خواهند و ديگران ، اگر قلم دارند ، اگر قدم دارند ، اگر عقل دارند ، اگر فتانت دارند و اگر شعور دارند براى خود مى خواهند و ديگران . از اين هم لذت مى برند . چه لذتى ! قرآن مى فرمايد : اين لذتها قابل وصف نيست : « فَلا تَعلَمُ نَفسٌ ما أُخفِىَ لَهُم مِن قُرَّةِ أَعيُنٍ » . اين ذيل آيه را فقط به بهشت معنى نكنيد . اصلًا در اين گونه آيات و روايات ، بهشت از اينجا شروع مىشود . بهشت اميرالمومنين كِى بود ؟ دل شب ، بهشت امام حسين كجا بود ؟ گودال قتلگاه . بهشت زينب مظلوم كجا بود ؟ پشت دروازه كوفه ، نشسته و با تيمم نماز شب خواندن . در شام عاشورا با آن همه مصيبتها نماز شب خواندن لذت زينب كجا بود ؟ وقتى كه در مجلس ابن زياد\r\nبلند شود و بگويد : « ثَكَلَتكَ أُمُّكَ يابنَ مَرجانَةِ ما رَأيتُ إلّا جَميلًا » « 1 » اين بهشت ، بهشت عادى نيست .\r\nما يك بهشت عوام داريم كه عموم مردم آن جايند . خيلى ها به اين بهشت مى روند . به قول بابا طاهر :\r\nخداوندا ، به حق هشت و چارت ز ما بگذر شتر ديدى ، نديدى « 2 » بهشت حيوانى ، بهشت عادى و بالاتر از آن ، بهشت عدن است و بهشت رضوان كه براى خواص است ، اما بعضى بهشت عند الله دارند كه از اينها هم بالاتر است . « إنَّ المُتَّقينَ فى جَناتٍ وَ نَهَرٍ فى مَقعَدٍ صِدقٍ عِندَ مَليكٍ مُقتَدِرٍ » « 3 » بهشت معمولى براى اينها كوچك است . سعه وجودى اينها با بهشت معمولى سازگار نيست . با بهشت عدن و رضوان هم نمى خورد . بهشت عدن و رضوان هم براى اينها تنگ است . سعه وجودى اينها بيش از اينهاست . پس جاى اينها كجاست ؟\r\n« يا أيَّتُها النَّفسُ المُطمَئِنَّةُ ارجعى إلى رَبِّكِ » « 4 » ؛ نگوييد فقط دم مرگ نه . الفاظ قرآن\r\n\r\n\r\n","description":"","footnote":"\r\n( 1 ) - مُقدَّم ، مقتل الحسين ( ع ) ، دارالكتاب الاسلامى لبنان ، ص 324\r\n( 2 ) - ديوان باباطاهر ، به تصحيح و مقدمه الهى قمشه اى ، ص 67\r\n( 3 ) - يقيناً پرهيزگاران در باغها و نهرهاى بهشتى جاى دارند ، در جايگاه صدق نزد خداوند مالك مقتدر . ( قمر / 54 - 55 )\r\n( 4 ) - تو اى روح آرام يافته ! به سوى پروردگارت باز گرددرحالى كه هم تو از او خشنودى وهم او از تو خشنود است . ( فجر / 27 - 28 )\r\n","page_name":" 34 ","page_number":34},
  {"content":"\r\n\r\nمعمولًا براى معانى عامه است . بگوييد بهشت اين گونه افرادآن هم نه بهشت معمولى ، بهشت عندالله‌از همين دنيا شروع مىشود . بهشتش در دل شب است : « سُبُّوحٌ قُدُّوسُ رَبُّنا وَ رَبُّ المَلائِكَةِ وَ الرُّوحِ » وقتى كه به دنيا و آنچه در دنياست پشت پا مى زند .\r\nوقتى كه جبرئيل و ميكائيل مى خواستند حضرت ابراهيم ( ع ) ، اين مرد ملكوتى را امتحان كنند ، آمدند و جبرئيل با آن صداى رسا و جذاب خود گفت : « سُبُّوحٌ قُدُّوسُ » و ميكائيل گفت : « رَبُّنا وَ رَبُّ المَلائِكَةِ وَ الرُّوحِ » . حضرت ابراهيم گفت : اى كه اسم محبوبم را بردم ! يك بار\r\nديگر بگو ، همه اموالم را مى دهم . هر چه دارم مى دهم « 1 » ؛ جبرئيل گفت : « سُبُّوحٌ قُدُّوسُ » و ميكائيل گفت : « رَبُّنا وَ رَبُّ المَلائِكَةِ وَ الرُّوحِ » . باز گفت : يك بار ديگر اگر اسم محبوبم را بردى ، خودم را هم مى دهم ؛ خودم هم فداى اسم محبوبم . از امتحان سربلند بيرون آمد . اينها براى حضرت ابراهيم ( ع ) خيلى ساده است . اينها براى امام حسين ( ع ) ، براى حضرت زينب ( عليها السلام ) خيلى ساده است .\r\nهمه اينها براى ما گفته شده است تا ما بفهميم اگر از نماز شب به اندازه خوابمان لذت نمى بريم قساوت داريم . اگر از كمك كردن به ديگران به اندازه كمك به خود لذت نمى بريم قساوت داريم و قرآن مى گويد : « وَ مِمّا رَزَقناهُم يُنفِقُونَ » ؛ نگو ندارم .\r\nاز اين نظر هم ، همه ما لنگيم . « لِيُنفِق ذو سَعَةٍ مِن سَعَتِهِ وَ مَن قُدِرَ عَلَيهِ رِزقُهُ فَليُنفِق مِمّا أتاهُ اللهُ » « 2 » چه كسى مىتواند بگويد من عامل به اين گونه آيات هستم ؟ اين است كه اگر چنين نباشيم بايد متوجه شويم كه لنگيم . بايد متوجه شويم كه به قول عوام ، توى باغ نيستيم . بايد بدانيم كه قساوت داريم و اين مرتبه اول قساوت است .\r\n\r\n\r\n","description":"","footnote":"\r\n( 1 ) - محمد باقر مجلسى ، بحار الانوار ، ج 11 ، ص 186 .\r\n( 2 ) - آنان كه امكانات وسيعى دارند ، بايد از امكانات وسيع خود انفاق كنند و آنها كه تنگدستند ، از آنچه خدا به آنها داده انفاق نمايند . ( طلاق / 7 )\r\n","page_name":" 35 ","page_number":35},
  {"content":"\r\n\r\n\r\nب‌سنگينى عبادت\r\nمرتبه دوم قساوت اين است كه عبادت براى او سنگين باشد اين كه قرآن مى گويد  : « وَ استَعينوا بِالصَّبرِ وَ الصَّلوةِ وَ انَّها لَكَبيرَةٌ الّا عَلَى الخاشعينَ »  « 1 » ؛ يعنى نماز كمك كار است در هر چيزى ؛ يعنى اگر كسى سير و سلوك مى خواهد ، بايد نماز بخواند . اگر گرفتارى دنيا هم دارد ، بايد نماز بخواند . و بعد مى فرمايد : اما اين نمازى كه دواى هر درد بى درمانى است دواى هر درد\r\nجسمى و روحى است ، دواى هر گرفتارى است ، گشاينده هر گره كورى است ، اين نماز براى همه بجز خاشع سنگين است .\r\nخاشع آن كسى است كه دلش براى خدا بتپد . آن كسى كه خود را در محضر خدا ببيند ، نه بداند ؛ به اين مى گوييم خاضع ؛ به اين مى گوييم خاشع . قرآن مى گويد كه نماز براى اين شخص لذت بخش است و براى اين افراد سنگين نيست ، اما براى عموم سنگين است . دليلش هم اين است كه 99 درصد مردم اگر يك امام جماعتى باشد كه نماز را زود بخواند ، بيشتر دوستش مى دارند تا يك امام جماعتى كه نماز را مقدارى طول بدهد . آيا خود ما از طول دادن نماز ، از مؤدّب بودن در مقابل خدا لذت مى بريم ؟ از اذكار مستحبى كه در نماز آمده است لذت مى بريم ؟ از نماز اول وقت لذت مى بريم يا از غذا خوردن ؟ وقتى كه مؤذن مى گويد : « الله اكبر » آيا خوابيدن براى ما گواراتر نيست ؟ اگر نماز براى ما سنگين است ، اگر ديگرگرايى براى ما سنگين است ، اگر خمس و زكات براى آن كسانى كه بايد خمس و زكات بدهند سنگين است ، اگر رفع گرفتارى به واسطه قدم ، به واسطه قلم ، به واسطه خود يا ديگران براى ما سنگين است ، بايد پى ببريم كه قساوت داريم و اين مرتبه دوم قساوت است كه عبادت ، رابطه با خدا و رابطه با خلق خدا برايش سنگين باشد .\r\n\r\nج - بى تفاوتى در برابر گناه\r\nمرتبه سوم قساوت اين است كه ابهت گناه از دل او رفته باشد و اين مرتبه ، مرتبه سرطانى است ؛ يعنى انسان دروغ بگويد ، اما تلاطم درونى پيدا نكند . غيبت كند و غيبت بشنود ، اما\r\n\r\n\r\n","description":"","footnote":"\r\n( 1 ) - بقره / 45\r\n","page_name":" 36 ","page_number":36},
  {"content":"\r\n\r\nناراحت نشود . تهمت بشنود ، اما ناراحت نشود . آهنگهاى شهوت آميز باشد و او بى تفاوت بنشيند و ناراحت نشود . ابهت گناه از دلش رفته باشد . انسان وقتى به بعضى از بزرگان و ائمه طاهرين ( ع ) نگاه مىكند ، مى بيند كه چقدر بين آنها و ما تفاوت است .\r\nمرحوم ثقة الاسلام كلينى نقل مىكند كه امام صادق ( ع ) يك رفيق ملازم داشتند و او هميشه با امام صادق بود . يك روز غلامش عقب ماند . غلامش را صدا زد جواب نداد . دفعه دوم صدا كرد ، جواب نداد . اين شخص كه خيلى مواظب زبانش نبود ، در مقابل امام صادق ( ع ) داد زد و\r\nگفت : « يابن الفاعلة » ، تا اين جمله را گفت ، امام ايستاد و دست به كمرش گذاشت ؛ يعنى كمر مرا شكستى . فرمودند : چه گفتى ؟ مرد تعجب كرد و گفت : يابن رسول الله اين از هندوستان است و اصلًا پدر و مادرش معلوم نيست . فرمود من كارى به او ندارم . با تو كار دارم . مرادم اينجاست كه امام صادق ( ع ) فرمودند : ديگر حق ندارى با من باشى . « 1 » در جلسات گذشته من داستان تب كردن امام راحل و سه روز تعطيل شدن درس ايشان را تعريف كردم و اتفاقاً خود ما هم تجربه كرديم ، مخصوصاً در اين پيروزى انقلاب به بعد ، هر وقت كه در جلسه اى غيبت جلو مى آمد ، مى ديدم كه ايشان ناراحت است ؛ همين كه قرآن مى گويد : « لا يُحِبُّ اللهُ الجَهرَ بالسُّوءِ مِن القوَلِ الّا مَن ظُلِمَ « 2 » » ؛ يعنى مظلوم مىتواند داد بزند ، اما بايد اين را هم بداند كه همان وقت كه غيبت مىكند ، اكل ميته است . گاهى انسان مىتواند ميته بخورد و آن وقتى است كه اگر نخورد ، بميرد . گاهى نيز اگر يك اهمّ و مهمّى جلو بيايد ، به اندازه اى كه بتواند خلاصى پيدا كند ، مىتواند دروغ بگويد . درباره غيبت هم همين است ، اما قرآن مى گويد همين هم سوء است ، يعنى آنكه ميته مى خورد ، آنكه شراب مى خورد ، بالاخره سوء است . شراب است و مست مىكند . اثر وضعى اش را مى گذارد . ما طلبه ها بايد چنين باشيم . يعنى اگر يك قانون اهمّ و مهمّى هم\r\n\r\n\r\n","description":"","footnote":"\r\n( 1 ) - كلينى ، كافى ، ج 2 ، ص 324 ، روايت 5\r\n( 2 ) - خداوند دوست ندارد كسى با سخنان خود ، بيها را اظهار كند ؛ مگر آنكه كسى مورد ستم واقع شده باشد . ( نساء / 148 )\r\n","page_name":" 37 ","page_number":37},
  {"content":"\r\n\r\nجلو آيد و بخواهيم غيبتى بكنيم‌واقعاً اهم و مهم باشد ، نه اينكه خودمان را گول بزنيم‌بايد مثل اكل ميته باشد . « 1 » غزالى در كتاب احياء علوم الدين مى نويسد ؛ دو نفر از مدينه به مكه مى رفتند . منزل كردند . يك نفر رفت براى تهيه غذا و ديگرى مشغول قرآن خواندن شد . در همين حال بود كه يك زنى به او نزديك شد ؛ يك زن جوان با جمال . او خيال كرد گداست . مقدارى پول به او داد . تا ديد كار بالاتر از اين است ، مثل زن بچه مرده بنا كرد به داد زدن و گريه كردن . زن ترسيد و رفت . رفيقش كه آمد ديد بغض كرده ، گفت چه پيش آمده ؟ گفت : خطر عجيبى برايم جلو آمد . بعد\r\nاين رفيق بنا كرد به گريه كردن . تو چه را ؟ گفت براى اين كه مى ترسيدم جاى تو باشم و نتوانم از امتحان بيرون بيايم .\r\nاينها گرچه پيش ما ، براى بعض ما سنگين است ، اما اين را بايد بدانيم كه اگر ابهت گناه از دل ما رفته باشد ، بايد بدانيم كه مرحله سوم از قساوت را داريم . اول بعد دوم هم نيست . خيلى پر رنگ است . شما مى دانيد اين ملكات - چه فضايلش و چه رذايلش - معقول به تشكيك و داراى مراتب است . كمرنگ و پر رنگ دارد . مرتبه سوم را كه خيلى پررنگ است ، كسى دارد كه غيبت مىكند ، دروغ مى گويد ، نگاه آلوده مىكند ، اما متأثر نمى شود مثل اين است كه كارى نكرده باشد . خطرش هم خيلى بالاست . براى اين كه انسان اگر گناه بكند و تلاطم درونى پيدا كند ، جبران مىكند ، توبه مىكند . اما اگر اين طور نباشد ، گاهى به آنجا مى رسد كه گناه مىكند و گناهش را توجيه هم مىكند . واى بر كسى كه گناه كند و گناهش را توجيه كند .\r\n\r\nد - تكذيب دين خدا\r\nمرتبه چهارم از قساوت ، آنجاست كه دل را گناه و فسق گرفته باشد . ديگر قرآن مى فرمايد : « ثُمَّ كانَ عاقِبَةَ الّذينَ اساؤُا السُّوأى أن كَذَّبوا بِآياتِ اللهِ » . « 2 »\r\n\r\n\r\n","description":"","footnote":"\r\n( 1 ) - قرآن كريم در اين زمينه مى فرمايد : « أَيُحِبُّ احَدُكُم ان يأكُلَ لَحمَ أخيهِ مَيتاً فَكَرِهتُموهُ » ( حجرات / 12 )\r\n( 2 ) - سپس سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند . ( روم / 10 )\r\n","page_name":" 38 ","page_number":38},
  {"content":"\r\n\r\nاين تكذيب دين خدا به صورت عادى منظور نيست . به صورت عادى ممكن است طلبه باشد ، ممكن است معلم باشد ، ممكن است استاد دانشگاه شيعه باشد ، ممكن است اهل علم باشد . به حسب عادى نماز بخواند ، روزه بگيرد و يك آدم متشرّعى باشد ، اما وقتى امتحان جلو بيايد ، آن وقت است كه بايد ببينيم كه آيا دينش را مىدهد يا نه ؟ و آن وقت است كه معلوم مىشود قساوت با انسان چه مىكند .\r\nاين « ثُمَّ كانَ عاقِبَةَ الّذينَ اساؤُا السُّوأى أن كَذَّبوا بِآياتِ اللهِ » معنايش اين نيست كه اگر دل را گناه گرفت ، بى دين مىشود . معنايش اين است كه زمينه براى بى دينى و زمينه براى دين فروشى پيدا مىشود .\r\nيك طلبه بايد چنين باشد كه اگر بگويند تمام دنيا را به تو مى دهيم و تو دينت را بده طلبگى ات را بده ، نبايد بدهد . اگر چنين است كه خوب ، وگر نه چنانچه به واسطه تمام دنيا ، به واسطه رياست خيلى كم يا به واسطه يك پول مختصر ، همه چيزش را مىدهد ، چنين آدمى گرفتار است .\r\nمى گويند كه يكى از علماى بزرگ روى منبر به طلبه ها مى گفت : من به يك ميليون عادلم . يك ميليون ، خيلى بود . نمى فهميدند يعنى چه . بعد تفسير مى كرد . مى فرمود : تا اين اندازه اطمينان به خودم دارم كه اگر يك ميليون بدهند ، دينم را نمى فروشم .\r\nما بايد به واسطه رابطه با خدا ، به واسطه رابطه با ائمه طاهرين ( ع ) و شما عزيزان به واسطه رابطه با امام رضا ( ع ) و طلبه ها به واسطه توسل به حضرت رضا و امام زمان ( ع ) براى خودمان زمينه درست كنيمكه اگر دنيا را به ما بدهند بتوانيم عقب بزنيم و دين را بهتر از دنيا و آنچه در دنياست بدانيم . لذا مرتبه چهارم از قساوت اين است كه اگر براى انسان زمينه اى پيش آيد ، نتواند خود را حفظ كند . حالا گاهى در دنيا پروردگار عالم به انسان لطف مىكند و اين گونه امتحانها برايش پيش نمى آيد . اما دم مرگ ، ديگر مشكل است بتواند شيعه گرى را حفظ بكند . اگر واقعاً ولايت و نور ولايت در دل او كار نكند ، اگر گناه روى گناه دل او را گرفته باشد ، اگر گناه روى گناه همه دل را سياه كرده باشد و به عبارت ديگر ، اگر فاسق واقعى بر او صادق باشد ، معلوم نيست دم مرگ بتواند از امتحان بيرون\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبيايد .\r\nحضرت آية الله العظمى گلپايگانى و حضرت آية الله العظمى آقاى اراكى هم براى من نقل مى كردند كه رفتم سر بالين يك اهل علمى . چشمهايش را در چشم من دوخت و گفت : تو و من عمرى مثل هم بوديم ، من قال الباقر و قال الصادق گفتم ، و تو هم قال الباقر و قال الصادق گفتى ، چرا بايد من خانه نشين بشوم و تو اين رياست را داشته باشى ، خدا خيلى ظالم است . اين فرد به جاى\r\n« لا إله الا الله\r\n» مى گويد خدا خيلى ظالم است . ديگر نمى شود . ديگر نمى تواند ؛ چرا كه نور نيست . وقتى كه نور نيست ، به قول قرآن شريف : « وَ مَن لَم يَجعَلِ اللهُ لَهُ نوراً فَما لَهُ مِن نورٍ » « 1 » ديگر آنجا اراده كار نمى كند ، الا اراده اى كه وابسته به اراده حق باشد . الا كسى كه رابطه اش با خدا و با ولايت محكم باشد .\r\nمى گويند ، به كسى كه در حالت عادى نبود ، مى گفتند بگو « لا إله الا الله » ، مى گفت نمى گويم . حال عادى كه پيدا كرد ، به او گفتند آقا اين چه وضعى بود ؟ به شما مى گفتم بگو « لا إله الا الله » ، مى گفتى نمى گويم . گفت بله ، آن وقت كه شما مى گفتيد ، شيطان هم مى گفت بگو « لا إله الا الله » و به شيطان مى گفتم چون تو مى گويى بگو « لا إله الا الله » ، نمى گويم .\r\nكسى كه الآن بتواند توى دهان شيطان بزند ، آنجا هم مىتواند . و الا شيطان اول مى گويد بگو « لا إله الا الله » و بعد هم به او مى گويد كه سجده كن بر من تا آبت بدهم همانطور كه در روايات هم داريم‌سجده كن بر من تا از دست عزرائيل نجاتت بدهم . او آدم را گول زد ، من و شما را نمى تواند گول بزند ؟ مى گويد اگر مى خواهى از دست عزرائيل نجاتت بدهم ، سجده كن بر من . اشاره كن به من ، دينت را بده به من و آن بيچاره هم بى دين مى ميرد ؛ « ان كَذَّبوا بِاياتِ اللهِ » . استاد بزرگوار ما حضرت امام رضوان الله تعالى عليه در درسهاى اخلاقشان جمله اى داشتند كه خيلى تكان دهنده بود . مى فرمودند : همه ما مى دانيم كه دم مرگ ، امير المومنين ( ع ) مى آيد و همه و همه اميرالمومنين ( ع ) را مى بينند . « يا حار همدان مَن\r\n\r\n\r\n","description":"","footnote":"\r\n( 1 ) - و كسى كه خدا نورى براى او قرار نداده ، نورى براى او نيست . ( نور / 40 )\r\n","page_name":" 40 ","page_number":40},
  {"content":"\r\n\r\n يمُت يَرَنى من مؤمنٍ أو مُنافِقٍ قُبُلا »  « 1 » . فرمودند كه عزرائيل يا اعوانش بايد با اجازه اميرالمومنين ( ع ) قبض روح كنند ؛ بدون اجازه نمى شود . اگر انسان ، وابسته به اين دنيا باشد و به قول قرآن شريف ، اگر ميخ كوب در اين دنيا باشد ، نمى خواهد برود و اميرالمومنين ( ع ) اجازه مىدهد كه به زور به جانش را بگيرند . در روايات داريم كه به زور جانش را مى گيرند ، معنايش اين است كه مثل بيرون كشيدن رگها از بدن است ؛ يعنى جان كندنش سخت است . ميخها را مى خواهند در آورند . مى خواهند او را از اين\r\nدنيا ببرند كه همّ و غمش است . آيا تنها با بغض ملك مقرب خدا عزرائيل - مى رود ؟ اى كاش همين مقدار بود . با بغض اميرالمومنين ( ع ) مى رود ؛ براى اينكه او گفته ببريدش . وقتى نخواهد برود ، چنين است : « ثُمَّ كانَ عاقِبَةَ الّذينَ اساؤُا السُّوأى أن كَذَّبوا بِآياتِ اللهِ » .\r\nگناه بد است . فسق ، شوم است . به قول قرآن شريف كه مى فرمايد : « فَاصحابُ المَيمَنَةِ ما اصحابُ المَيمَنَةِ وَ اصحابُ المَشئَمَةِ ما اصحابُ المَشئَمَةِ و السّابِقُونَ السابِقُونَ اولئِكَ المُقَرَّبونَ » « 2 » افرادى كه مقرب خدايند ، آنهايى هستند كه سبقت گرفتند ، آنهايى كه رسيدند به مقام عند الله . يك دسته هم « اصحاب الميمنه » هستند ؛ يعنى دست راستى ها و به قول قرآن ، چقدر ميمون ، چقدر مبارك ! بعد مى فرمايد : « وَ اصحابُ المَشئَمَةِ ما اصحابُ المَشئَمَةِ » دست چپى ها چقدر شومند .\r\nگناه زندگى انسان را از بين مى برد . گناه ، دل انسان را وارونه مىكند . گناه ، انسان را به آنجا مى كشاند كه در امتحانها خدا دست او را نمى گيرد و اگر خدا دست كسى را نگرفت ، قطعاً مردود است . مگر مىشود انسان در امتحان ، بدون عنايت خاص خدا نمره بياورد ؟ نمى شود . چيزى كه بايد به آن توجه داشته باشيم ، اين است كه فقط گناه قساوت نمى آورد . گر چه بيشتر از هر چيز ديگرى گناه براى انسان قساوت مى آورد ، چه درجه اول\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 6 ، ص 179 ، روايت 7\r\n( 2 ) - سعادتمندان و خجستگان ، چه سعادتمندان و خجستگانى ! شقاوتمندان و شومانند چه شقاوتمندان و شومانى ! و پيشگامان پيشگامند ، آنها مقربانند . ( واقعه / 8 - 11 )\r\n","page_name":" 41 ","page_number":41},
  {"content":"\r\n\r\n، چه دوم ، چه سوم و چه چهارم ، اما از قرآن و روايات استفاده مى كنيم كه بعضى چيزهاى ديگر هم قساوت مى آورد .\r\nروايتى از امام صادق ( ع ) است كه مى فرمايد : « ثَلاثَةُ يميتُ القَلبَ ، الذَّنبُ عَلَى الذَّنبِ وَ مُحادَثَةُ النِّساءِ وَ مُجالَسَةُ المُوتى » « 1 » ؛ يعنى سه چيز قساوت مى آورد : 1 . گناه روى گناه ( همين\r\nبحث ما ) . 2 . نشست و برخاست با زن نا محرم ( زن با مرد نامحرم ، گفتگوى مرد نامحرم با زن نامحرم ، زن نامحرم با مرد نامحرم ) اينها مُحادَثَةُ النِّساءِ است . بعد هم فرمود : « مُجالَسَةُ المُوتى » و سوال كردند : مُجالَسَةُ المُوتى يعنى چه ؟ فرمودند : « مُجالَسَةُ المترفينَ » ؛ همنشينى با افرادى كه هميشه غرق ماديتند ، افراد عيّاش ، افراد شهوتران ، افراد رياست طلب و دنيا طلب ، با اينها مصاحبت كردن ؛ يعنى اين مجالسى كه معمولًا ما داريم . از اول مجلس تا آخر مجلس يك ساعت يا دو ساعت طول مى كشد ، اما چيزى كه آنجا نيست ، ياد خداست . اگر غيبت نباشد ، اگر تهمت و شايعه نباشد ، حرفهايى است كه به قول عوام ، هزار من آن به يك شاهى ارزش ندارد .\r\n\r\nه‌غفلت\r\nحرف آخر اينكه از چيزهايى كه قساوت مى آورد ، غفلت است . غفلت چيز بدى است ديگر درباره غفلت صحبت نمى كنيم و تنها به خواندن اين آيه شريفه اكتفا مى كنيم  : « وَ لَقَد ذَرَأنا لِجَهَنَّمَ كَثيراً مِن الجِنِّ وَ الانسِ لَهُم قُلوبٌ لا يَفقَهونَ بِها وَ لَهُم اعُنٌ لا يُبصِرونَ بِها وَ لَهُم اذانٌ لا يَسمَعونَ بِها اولئِكَ كالانعامِ بَل هُم اضلُّ اولئِكَ هُمُ الغافِلونَ » .  « 2 » غفلت از خدا ، غفلت از آخرت ، غفلت يك طلبه از كارش ، غفلت از معنويتش و غفلت از ولايتش به گفته قرآن ، او را كور مىكند . انسان را كر و گنگ و نفهم مىكند و مقام انسان را تا سر حد حيوانيت تنزّل مىدهد ؛ « بَل هُم اضلُّ » و از حيوانيت هم پايين تر .\r\n\r\n\r\n","description":"","footnote":"\r\n( 1 ) - محمد باقر مجلسى ، بحار الانوار ، ج 74 ، ص 194 ، روايت 22 . متن روايت چنين است : « اربعٌ يُمِتنَ القَلبَ الذَّنبُ عَلَى الذَّنبِ وَ كَثرَةُ مُناقَشَةِ النِّساءِ يَعنى : مُحادَثَتِهِنَّ وَ مُحاداتُ الأحمَقِ ، تَقوُلُ وَ يَقُولُ و لا يَرجِعُ إلى خَيرٍ وَ مُجالَسَةُ الموتى فَقيلَ لَهُ يا رَسوُل الله ( ص ) وَ ما الموتى ؟ قالَ : كُلُّ غَنىٍّ مُترِفٍ » و در هيچ كتاب حديثى نيافتيم كه « ثلاثة » نيز نقل شده باشد .\r\n( 2 ) - اعراف / 179\r\n","page_name":" 42 ","page_number":42},
  {"content":"\r\n\r\nدنياى استكبار ، دنياى اروپاى فعلى كه قضيه بوسنى و هرزگوين ها در آن پيدا مىشود ، از اثر اين غفلت است . و الا يك انسان‌ولو دين نداشته باشدنبايد اين چنين مصيبت بزرگى كه ما الآن مى شنويم را تحمل كند و از آن بگذرد .\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nگفتار سوم تنزل انسان\r\nآفرينش دوگانه آدمى\r\nالف - بعد ملكوتى\r\nب - بعد حيوانى\r\nديوانگى حاكم بر جهان امروز\r\nفساد دل ، يكى از مهمترين آثار گناه\r\nگناه روى گناه و برداشته شدن عنايت خدا\r\nگناهكار و خصلتهاى چهارگانه\r\nافسردگى چيره بر دنياى غرب\r\nنمازگزار و عدم احساس پوچى\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nتنزّل انسان\r\nبحث درباره آثار فسق بود . آثار فسق و فاسق در دنيا و آخرت . بعضى از آثار آن را ذكر كرده ايم ؛ يكى اطلاق كفر بود بر فاسق و پيش اهل دل ، اين اثر ، خيلى اثر بزرگى است .\r\nاثر دوم اين بود كه فاسق مورد عنايت خاص خدا نيست و عنايات خاص خدا كه از جمله « ايصال الى المطلوب » است ، مختص به متقى است : « هدُىً لِلمُتَّقينَ » ؛ « قَد جاءَكُم مِنَ اللهِ نُورٌ وَ كِتابٌ مُبينٌ يَهدى بِهِ اللهُ مَنِ اتَّبَعَ رِضوانَهُ سُبُلَ لا يُومِنُونَ » . « 1 » اثر سوم كه در جلسه قبل از آن صحبت كردم ، قساوت بود و مرتبه ضعيفش از نظر پروردگار عالم ، بلاى بزرگى است . آن بلاى بزرگ اين است كه انسان از رابطه با خدا و از رابطه با ولايت لذت نبرد . و مرتبه آخرش هم از نظر قرآن تكذيب خدا ، پيغمبر و ولايت\r\n\r\n\r\n","description":"","footnote":"\r\n( 1 ) - قطعاً براى شما از جانب خدا روشنايى و كتابى روشنگر آمده است . خداوند هر كسى را كه از خشنودى او پيروى كند به وسيله آن [ كتاب 
  ] به راههاى سلامت رهنمون مىشود . ( مائده / 15 - 16 )\r\n","page_name":" 47 ","page_number":47},
  {"content":"\r\n\r\nبود : « ثُمَّ كانَ عاقِبَةَ الَّذينَ أَساؤُا السُّوأى أن كَذَّبُوا بِآياتِ اللهِ » . « 1 » اثر چهارم اين است كه آن جنبه « يَلى الرّبّ » از فاسق گرفته مىشود و آن جنبه « يَلى الخلق » باقى مى ماند . به عبارت ديگر ، از نظر قرآن ، گناه انسانيت را نابود مىكند و حيوانيّت به جاى آن باقى مى ماند ؛ بلكه همان انسانيت به حيوانيت مبدل مىشود .\r\n\r\nآفرينش دوگانه آدمى\r\n\r\nالف‌بعد ملكوتى\r\nمى دانيد كه اين انسان ، دوبعدى است . يك بعد ملكوتى دارد به نام روح كه از اين نظر برتر از ملائكه است . به گفته قرآن ، از اين نظر « خَليفَةُ الله » است و از اين نظر مظهر همه اسماء و\r\nصفات حق است : « وَ عَلَّمَ ادَمَ الاسماءَ كُلَّها ثُمَّ عَرَضَهُم عَلَى المَلائِكَةِ » « 2 » از اين نظر است كه انسان ، مسجود همه ملائكه است ؛ حتى جبرئيل ، ميكائيل ، عزرائيل ، اسرافيل و حَمَله عرش . و بالاخره از اين نظر قيمت يك انسانبه اندازه جهان است : « مَن قَتَلَ نَفساً بِغَيرِ نَفسٍ او فَسادٍ فى الارضِ فَكأَنَّما قَتَلَ النّاسَ جَميعاً وَ مَن احياها فَكأنَّما احيَى النّاسَ جَميعاً » « 3 » و خلاصه از اين جنبه « يَلى الرّبّ » انسان روح الله است .\r\nقرآن چه اطلاق عجيبى بر اين انسان كرده است : « فَاذا سَوَّيتُهُ وَ نَفَختُ فيهِ مِن رُوحى فَقَعُوا لَهُ ساجِدينَ » « 4 » لذا از جنبه « يَلى الرّبّ » ، از جنبه انسانيت و به عبارت ديگر ، از جنبه آن بُعد ملكوتى ، مقام انسان خيلى بالاست . اشرف از همه مخلوقات ، حتى ملائكه است ، بلكه هدف از خلقت عالم وجود ، اين انسان است . اما چيزى كه مهمتر از همه\r\n\r\n\r\n","description":"","footnote":"\r\n( 1 ) - آن گاه فرجام كسانى كه بدى كردند [ بسى 
  ] بدتر بود ، [ چرا 
  ] كه آيات خدا را تكذيب كردند . ( روم / 10 )\r\n( 2 ) - و [ خدا 
  ] همه نامها را به آدم آموخت ؛ سپس آنها را بر فرشتگان عرضه نمود . ( بقره / 31 )\r\n( 3 ) - هر كس را جز به قصاص قتل يا [ به كيفر 
  ] فسادى در زمين بكشد ، چنان است كه گويى همه مردم را كشته باشد و هر كس كسى را زنده بدارد ، چنان است كه گويى تمام مردم را زنده داشته است . ( مائده / 32 )\r\n( 4 ) - پس وقتى آن را درست كردم و از روح خود در آن دميدم ، پيش او به سجده در افتيد . ( حجر / 29 )\r\n","page_name":" 48 ","page_number":48},
  {"content":"\r\n\r\nاينهاست ، اين كه هدف از خلقت عالم هستى ، اين انسان است و خود خداوند مى فرمايد : «  وَ اصطَنعتُكَ لِنَفسى »  « 1 » و اگر ما براى انسان و شرافت اين انسان ، چيزى جز اين آيه كوچك نداشتيم ، بس بود براى اينكه اين انسان به خود افتخار كند و به عالم وجود و حتى به جبرئيل و ميكائيل و اسرافيل و عزرائيل و حَمله عرش و ساير ملائكه مقرب خدا ببالد .\r\n\r\nب - بُعد حيوانى\r\nاما از نظر بُد ناسوتى كه به آن ، جسم و جنس مى گوييم ، قرآن انسان را عجول ، خود سر ، سبك سر و سفيه مىداند . از اين نظر ، انسان را كفور ، ظلوم و جهول مىداند و بالاخره در سوره « والعصر » همه اينها را خلاصه كرده ، انسان را مثل كسى كه در وسط آب باشد و آب\r\nسراپاى او را گرفته باشد ، مىداند و مى فرمايد : « وَ العَصر انَّ الانسانَ لَفى خُسرٍ » . « 2 » انسان به اين دنيا آمده است براى اينكه با فعاليت و رياضتش ، آن بعد ناسوتى را براقى كند و عروج نمايد تا به مقام « عند الله » برسد . اگر رياضت كشيد ، اگر واقعاً متقى شد ، خداوند هم وعده داده است كه دستش را بگيرد : « وَ كانَ حَقّاً عَلَينا نَصرُ المُؤمنينَ » « 3 » انسان با رياضتهاى دينى اش و با توسل به ولايتش مىتواند اين بعد ناسوتى كه يك حيوان است را براى عروج بُراق كند ، چنان كه مىتواند با بى تفاوتى هايش ، با متابعت شيطان درون و شيطان برون و بالاخره با فسق و گناهش آن بعد ملكوتى را بكشد و نابود كند : « انَّكَ لا تُسمِعُ المَوتى » ؛ « اولئكَ كَالانعامِ بَل هُم اضَلُّ » . اگر در قرآن براى فاسق چيزى نبود جز اين خطاب « يَاكُلون كَما تَاكُلُ الانعامُ » « 4 » بس بود كه آن دق كند و بميرد و آيه : « فَذَرهُم يَخوضوا وَ يَلعَبوا حتى يُلاقوا يَومَهُمُ الّذى يُوعَدونَ » « 5 » كه بارها در قرآن تكرار شده است ، مى فرمايد : پيغمبر ! بگذار بچرخند . بگذار مثل\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 13 ، ص 107\r\n( 2 ) سوگند به عصر ، كه واقعاً انسان دست خوش زيان است . ( عصر / 1 - 2 )\r\n( 3 ) - يارى كردن مومنان بر ما فرض است . ( روم / 47 )\r\n( 4 ) - همان گونه كه چهارپايان مى خورند ، مى خورند . ( محمد / 12 )\r\n( 5 ) - پس آنها را رها كن تا در ياوه گويى خود فرو روند و بازى كنند تا آن روزى را كه به آن وعده داده مىشود ، بيدار كنند . ( زخرف / 83 )\r\n","page_name":" 49 ","page_number":49},
  {"content":"\r\n\r\nكرم ابريشم در خود بتنند .\r\nاين اطلاقها انصافاً براى انسان سنگين است ، مقام انسان بالاتر از اينهاست . اما اگر بى تفاوت شد ، يعنى رياضتهاى دينى مبدّل شد به گناه ، نماز اول وقت و نماز شبش مبدل شد به مجالس لهب و اعب و شنيدن موسيقى هاى شهوت انگيز ، خدمت به خلق خدايش مبدّل شد به غيبت و تهمت و ظلم به ديگران ، نه فقط رنگ عوض مىكند بلكه به گفته قرآن ، به جاى اينكه بعد ناسوتى را براى عروج براق كند ، آن بعد ناسوتى ، جنبه ملكوتى را براى نزول براق مىكند . البته ديگر در اينجا كاربرد براق غلط است ، بلكه بايد بگوييم حمار : « مَثَلُ الّذينَ حُمَّلُواالتُورةَ ثُّمَ لَم يَحملُوها كَمَثَلِ الحِمارِ يَحمِلُ اسفاراً » « 1 » ل ذا آن بُعد ملكوتى كه روح الله است ، آن بُعد ملكوتى كه عالم خلقت براى اوست و او براى خدا ، به اندازه اى تنزّل مىكند كه الاغ مىشود . نفس و فكر او براى مشتهيات‌به قول اميرالمومنين ( ع ) - نُكره ، عقل او مىشود شيطنت و روح او مىشود حيوان .\r\nاميرالمومنين ( ع ) :\r\n« العَقلُ بِهِ الرَّحمنُ وَ اكتُسِبت بهِ الجَنان\r\n» « 2 » از او سوال مى كنند كه اگر چنين است ، پس معاويه ، عمر وعاص و كسانى كه سياستمدارند و توانسته اند تو را خانه نشين كنندچه ؟ اميرالمومنين ( ع ) فرمود : معاويه عقل ندارد ، معاويه فكر ندارد . معاويه آنچه دارد نُكره است آنچه دارد ، شيطنت است . نگوييد عاقل ؛ بگوييد شيطان . نگوييد فكور ؛ بگوييد نكراء ، بگويى مكّار .\r\nقرآن مى گويد كه مردم براى اين منكر معادند كه مى خواهند بى قيد و بند باشند والله معاد چيزى نيست كه كسى منكرش بشود ؛ يك امر ضرورى است . يك فطرى است . اگر مى بينيد كه منكر معادند براى اين است كه دوست دارند يله و رها باشند .\r\nاگر غريزه پول پرستى آن عقل را استخدام كند ، به آنجا مى رسد كه حاضر است دو ثلث دنيا را بكشد براى اينكه منافع مادى او در مخاطره نباشد . علم را براى پول\r\n\r\n\r\n","description":"","footnote":"\r\n( 1 ) - مثل كسانى كه تورات بر آنان بار شد و آن را به كار نبستند ، همچون مثل خرى است كه كتابهايى را بر پشت مى كشد ( جمعه / 5 )\r\n( 2 ) - محمد باقر مجلسى ، بحارالانوار ، ج 1 ، ص 116 .\r\n","page_name":" 50 ","page_number":50},
  {"content":"\r\n\r\nمى خواهد ، انسانيت را در پول مى بيند و اصلًا سعادت را در پول مى بينند .\r\nاگر غريزه حب جاه ، آن را استخدام كند ، حاضر است حتى ناموسش را بدهد براى اينكه به رياست برسد يا رياستش از دست نرود خدا نكند يكى ار غرايز به واسطه فسق و يا به واسطه گناه مداوم ، بتواند اين بعد ملكوتى را استخدام كند .\r\n\r\nديوانگى حاكم بر جهان امروز\r\nچنان كه همه شما عزيزان مى دانيد و مى بينيد ، دنياى امروز ، يك حيوان است ، اما يك حيوان عالم . الآن قضيه چچن را ، قضيه بوسنى و هرزگوين را ، قضيه فلسطين را ، قضيه الجزاير را ، قضيه خليج فارس ديروز را ، قضيه ايران امروز را ببينيد . چرا با ايران چنين مى كنند ؟ مگر ايران\r\nچه كرده ؟ چرا ديروز با خليج فارس آنچنان كردند ؟ چرا امروز با چچن و ديروز و امروز با بوسنى و هرزگوين چنين مى كنند ؟ چرا ؟ انسانند ، علم دارند ، عقل دارند ، اما همه و همه از اينجا سرچشمه مى گيرد . از بى ادب بايد ادب بياموزيم . از امريكاى جنايتكار ، از انگليس سياستمدار ، از دنياى غرب ، از دنياى شرق ، از اين حيوانهاى عالم بايد ادب بياموزيم . بايد بگوييم كه من طلبه اگر فاسق شدم‌العياذ بالله‌اگر گناه روى گناه شد و عقل من مُرد ، آن جنبه « يلى الرّبّ » ضربه مى خورد ؛ نمى ميرد ، اما به جاهاى بدى مى رسد . من طلبه اگر گناه مداوم انجام دادم ، آن بعد ملكوتى را ضعيف مى كنم و بعد ناسوتى را قوى . آن بعد ناسوتى ، بعد ملكوتى را استخدام مىكند ، مىشود معاويه و به قول قرآن ، مىشود الاغى كه يك بار كتاب ، بار اوست . اين مثل براى افراد عادى است ، اما قرآن براى يك طلبه مى گويد : « فَمَثَلُهُ كَمَثَلِ الكَلب ان تَحمِل عَلَيهِ يَلهَث أو تَترُكُهُ يَلهَث » « 1 » ؛ براى جامعه مانند يك سگ هار است ، يك سگ هار براى اسلام .\r\n\r\n\r\n","description":"","footnote":"\r\n( 1 ) - داستانش چون داستان سگ است كه اگر بر آن حمله ور شوى ، زبان از كام برآورد و اگر آن را رها كنى [ باز هم 
  ] زبان از كام بر آورد . ( اعراف / 176 )\r\n","page_name":" 51 ","page_number":51},
  {"content":"\r\n\r\nسخنرانى مىكند ، عليه اسلام ، عليه نظام ؛ كتاب مى نويسد ، عليه اسلام . كسى با او كار ندارد ، او با جامعه كا دارد . او با انسانيت كار دارد . اگر هم با او كار داشته باشند و سر به سرش بگذارند ، لج مىكند و سگ هار اگر لج كند ، مثل يك گرگ مىشود در گله . پيغمبر اكرم ( ص ) مى فرمايند : اى عالم فاسق در جامعه باشد ، مانند گرگى است كه در گله افتاده باشد .\r\nبارها و بارها استاد بزرگوار ماحضرت امام ( ره ) - به ما سفارش مى كردند و به ما مى گفتند كه اين دعا را بخوانيد دعا از امام سجاد ( ع ) در صحيفه سجاديه است . مى  فرمايد « اللّهُمَّ ان كانَ عُمرى مَرتَعاً لِلش‌َّيطانِ فَاقبِضنى الَيكَ سَريعاً »  « 1 » ؛ يعنى خدايا ! اگر بناست كه عمر من چراگاه شيطان باشد ، من را زودتر بميران ! حضرت امام مى فرمودند : دعا كنيد و بگوييد كه خدايا ! اگر قرار است رياست من چراگاه شيطان باشد ، من را به اين رياست نرسان . گوشه هجره\r\nبميرم ، بهتر است . اگر بنا باشد كه مال ، علم و عمر انسان چراگاه شياطين باشد ، وقتى در فقر ، انزوا و يا در جوانى بميرد ، اين از الطاف خفيه خداست .\r\nدر همان قضيه حضرت موسى و حضرت خضر هم اشاره اى به اين نكته شده است . اگر واقعاً يك جوانى بنا باشد كه نه فقط پدر و مادرش را ، بلكه جامعه را فاسق كند ، اگر بميرد ، خيلى بهتر است .\r\nحضرت خضر فرمود : بميرد خيلى بهتر است . حضرت خضر فرمود از الطاف خفيه خدا اين كه بچه را من از پدر و مادر گرفتم ، براى اينكه اگر بزرگ مى شد ، فاسق مى شد .\r\nحضرت امام ( ره ) مى فرمودند : اين چند آيه اى كه مربوط است به حضرت خضر و موسى ، يك دنيا علم است . مسأله جبر و تفويض و مسأله قضا و قدر به آن مشكلى را به خوبى حل كرده است نكته هاى دقيقى در اين چند آيه نهفته است . از الطاف خفيه خدا اين است كه كسى كه بناست بزرگ بشود و فاسق بشود ، در همان كودكى و در همان جوانى بميرد . اين از الطاف خفيه خداست ، هم براى خودش ، هم براى پدر و مادرش ، هم براى اجتماع . از الطاف خفيه خدا اين است كه اگر بنا شد طلبه اى بزرگ\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 73 ، ص 61\r\n","page_name":" 52 ","page_number":52},
  {"content":"\r\n\r\nبشود و فاسق بشود ، از اول ، طلبه نشود يا از طلبگى بيرون برود و يا به قول روايت ، جوان مرگ بشود .\r\n\r\nفساد دل ، يكى از مهمترين آثار گناه\r\nمرحوم كلينى رضوان الله تعالى عليه در باب ذنوب كتاب اصول كافينقل مىكند كه امام باقر ( ع ) فرمود\r\n: « ما مِن شَىءِ افسَد لِلقَلبِ مِن خَطيئَةٍ انَّ القَلبَ لَيُواقِعُ الخيطيئَةَ فَما تَزالُ بِه حَتّى تَغلِبَ عَلَيِه فَيُصَيِّرُ اعلاهُ اسفَلَهُ » « 1 »\r\nچه جمله بلندى است :\r\n« فَيُسَيِرُ اعلاهُ اسفَلَهَ\r\n» ؛ يعنى فساد هيچ چيزى براى دل بالاتر از گناه نيست . گناه براى دل ، براى آن جنبه ( يلى الرّبّ ) و براى آن بعد ملكوتى خيلى ضرر دارد . بعد مى فرمايد : اگر گناه روى گناه شد ، غلبه پيدا مىكند . وقتى كه غلبه كرد ، اين انسان و اين دل\r\nوارونه مىشود . يعنى گاهى به آنجا مى رسد كه به واسطه گناه ، دلش مى ميرد . قرآن به دفعات بر چنين انسانى اطلاق مُردگى كرده است . اطلاق نفهمى ، كرى ، كورى و گنگى كرده است : « صُمُّ بُكمٌ عُمىٌ فَهُم لا يَرجِعونَ » . « 2 » اين مرتبه اولش بود . گاهى نه ، يك حيوان مىشود .\r\nاى كاش فقط همان مُردن بود ، اما يك دفعه مى فرمايد : « يَأكُلُونَ كَما تأكُلُ الانعامُ » ؛ يعنى مانند حيوان درنده اى است در اجتماع ؛ همچون امريكاى جنايتكار و حزب صهيونيسم براى دنيا .\r\nاما بالاتر از مُردن ، بالاتر از اين كه يك حيوان بشود ، مرتبه شديدش اين است كه رنگ بُعد ناسوتى پيدا كند . آن بُعد ناسوتى بتواند بُعد ملكوتى را استخدام كند . اين جا ديگر مصيبت است . اگر اين كار را بكند ، مىشود يك معاويه ، يك عمروعاص ، يك جنايتكار اسرائيلى ، يك جنايتكار آمريكايى ، يك جنايتكار سياستمدار انگليسى كه\r\n\r\n\r\n","description":"","footnote":"\r\n( 1 ) - همان ، ج 70 ، ص 54 .\r\n( 2 ) - كرند ، لالند ، كورند ؛ بنابر اين به راه نمى آيند . ( بقره / 18 )\r\n","page_name":" 53 ","page_number":53},
  {"content":"\r\n\r\nنظيرش هم در ميان مسلمانها و در ميان اين قارونهايى كه الآن ضد بشريت شده اند ، ديده مىشود . وبالاخره جنايتكارى مىشود كه از هر حيوانى پست تر است .\r\nعزيزانم ! از اين اطلاقهاى قرآن به سادگى نگذريد . از اين جمله : « إنَّ شَرَّ الدَّوابِّ عِندَاللهِ الصُّمُّ البُكمُ الَّذينَ لايَعقِلُون » « 1 » به سادگى نگذريد . آن كسى كه كارش به آن جا رسيده كه بُعد ملكوتى ، خادم بُعد نا سوتى شده ؛ يعنى يكى از مشتهيات نفس توانست آن بُعد ملكوتى را استرى براى خود قرار ده ، اگر اين گونه شد ، دنيا تبديل مىشود به دنياى امروز . انصافاً اسرائيل‌اين غده سرطانىالآن بدتراز ميكروب سرطان نيست ؟ اين آمريكاى جنايتكار كه الآن اين آتشها را برافروخته ، بدتر از ميكروب خوره نيست ؟\r\n\r\nگناه روى گناه و برداشته شدن عنايت خدا\r\nاين حالت ، تبعات زيادى دارد ؛ يعنى انسان دل مُرده خيلى تبعات دارد . علامه مجلسى رضوان الله تعالى عليه در بحارالانوار ، مرحوم محقق نراقى در جامع السعادات و مرحوم ملكى در مراقبات روايتى را نقل كرده اند كه نظير اين روايات اما فشرده‌در كافى شريف فراوان است .\r\nامام صادق ( ع ) مى فرمايد كه انسان دل مرده اين است : « مَن اصبَحَ وَ كانَ هَمُّهُ الدُّنيا فَلَيسَ مِنَ اللهِ فى شىءٍ » ؛ كسى كه دل نداشته باشد ، فقط مشتهيات نفس داشته باشد ، « وَ كانَ هَمُّهُ الدُّنيا » ؛ كسى كه بعد ملكوتى در او نيست يا العياذ بالله‌استخدام هم شده و آنچه در او هست ، بعد ناسوتى اوستو مشتهياتش ، اولين مصيبت چنين شخصى اين است : « فَلَيسَ مِنَ اللهِ فى شىءٍ » ؛ دست عنايت خدا از روى\r\n\r\n\r\n","description":"","footnote":"\r\n( 1 ) - قطعاً بدترين جنبندگان نزد خداوند ، كران و لالانى اند كه نمى انديشند . ( انفال / 22 )\r\n","page_name":" 54 ","page_number":54},
  {"content":"\r\n\r\nسر او برداشته مىشود . وقتى كه مرحوم ملكى به اين جا مى رسد ، مى فرمايد : اگر هيچ چيز نداشتيم جز اين ، بس بود . ما بايد مواظب باشيم كه يك دفعه « هَمُّهُ الدُّنيا » نباشيم . خدا نكند دست عنايت خدا از روى سر كسى برداشته بشود . به شما سفارش كردم ، گفتم بخوانيد ، هميشه بخوانيد ، مثل پيغمبر اكرم ( ص ) در مواقع حساس بخوانيد :  « اللّهُمَّ لا تَكِلنا الى انفُسِنا طَرفَةَ عَينٍ ابَداً »  « 1 » ؛ يعنى خدايا يك آن مرا به خود وامگذار كه اگر پروردگار عالم كسى را به خودش واگذارد ، گرفتار خواهد شد .\r\nاين جمله « فَلَيسَ مِنَ اللهِ فى شىءٍ » يك جا در قرآن آمده و آن براى افرادى است كه مرابطه سياسى و فرهنگى با كفر دارند . براى آن ملتى است كه تهاجم فرهنگى توانسته است در آن نفوذ كند . به آنها مى گويد : « فَلَيسَ مِنَ اللهِ فى شىءٍ » و در جاى ديگر قرآم نيست . فقط در اينجاست ؛ يعنى اى اجتماع اسلام ! اى ايران عزيز ! اى انقلابى ها ! همه و همه مواظب باشيد كه\r\nتهاجم فرهنگى بر شما نفوذ نكند . تهاجم امريكايى ، اسرائيلى نفوذ نكند كه اگر كرد ، « فَلَيسَ مِنَ اللهِ فى شىءٍ » .\r\n\r\nگناهكار و خصلتهاى چهارگانه\r\nامام در ادامه مى گويد :\r\n« وَ الزَمَ اللهُ قَلبَهُ اربَعَ خِصالٍ »\r\nخدا چهار درد بى درمان ، چهار خصلت روى دل او مى گذارد :\r\nنخست آنكه «\r\nامَلًا لا يَبلُغُ مُنتَهاهُ ابَداً\r\n» يك آدمى مىشود كه سراپايش آمال و آرزوست . آمال و آرزوهاى بى جا . به قول عوام مردم ، ايده آلى . يك آدم ايده آليست مىشود . اين مثال عوامانه را فراموش نكنيد كه مى گويند : يك آقايى فقير بود ، بى چاره بود ، زن نداشت ، يك كوزه روغن داشت كه بالاى سرش بود . گفت : ظرف روغن را مى فروشم و گوسفندى مى خرم ، يك مى شوددو ، دو مىشود چهار و كم كم ، گله درست مى كنم . از شير و پشم گله استفاده مى كنم و قصرى مى سازم . كلفتى مى آورم ، نوكرى مى آورم و ارباب مىشود . با مردم قُلدرى مى كنم و اگر كسى مخالفت كند ، با اين چوب بر سر او مى زنم . و در\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 14 ، ص 384\r\n","page_name":" 55 ","page_number":55},
  {"content":"\r\n\r\nعالم تخيل چوبى را كه در دست داشت ، بالا برد و وقتى كه چوب بالا رفت به ظرف روغن خورد ، ظرف روغن شكست و روغنها روى زمين ريخت . آدم آمالى يعنى اين .\r\nواقعاً اگر آمال و آرزو انسان را بگيرد ، به جاهاى بدى مى رساندش . به اين روايت كه هم از نبوت است و هم از ولايت ، دقت كنيد . اين روايت ، هم از پيغمبر اكرم و هم از اميرالمومنين و امام صادق ( ع ) نقل شده است :\r\n« انَّ اخوَفَ ما اخافُ عَلَيكُمُ اثنانِ اتِّباعُ الهَوى وَ طُولُ الامَلِ فَامَّا اتِّباعُ الهَوى فَيَصُدُّ عَنِ الحَقِّ وَ امّا طُول الامَلِ فَيُنسى الاخِرَةِ » « 1 » .\r\nپيغمبر و ائمه طاهرين ( ع ) مى فرمايند : من براى اين مسلمانها از دو چيز خيلى مى ترسم ، يكى متابعت هوى و هوس است . مى ترسم از اينكه هوى و هوس ، دل را استخدام\r\nكند . يكى هم از آمال و آرزوها ؛ براى اينكه اگر يك حيوانى شد كه بعد ملكوتى را استخدام كرده باشد ،\r\n« فَيَصُدُّ عَنِ الحَقِّ\r\n» ديگر سراپا باطل است . ديگر چيزى كه نمى بيند ، حق است . چيزى كه نمى شنود ، حق است . چيزى كه نمى فهمد ، حق است . اگر هم آمال و آرزو آمد ، ديگر چيزى كه نمى بيند ، قبر و قيامت است . ديگر چيزى كه نمى بيند ، خدا و بهشت و جهنم و روز قيامت است . خصلت دوم اينكه «\r\nوَ شُغلًا لا يَفرُقُ عِنهُ ابداً »\r\nدلش مشغول مىشود . مشغول چه چيزى ؟ - العياذ بالله‌يك دفعه يك عشق مجازىاين درد بى درمان كه سوغات غرب است‌يك نگاه دختر به پسر ، پسر به دختر ، يك تبسم دختر به پسر ، پسر به دختر ، يك نشست دختر با پسر ، زن با مرد ، آن اشعه هايى كه نبايد از چشم به چشم بيايد ، مى آيد و عاشق مىشود . وقتى كه عاشق شد ، بايد بسوزد تا بميرد و به جهنم برود :\r\n« وَ شُغلًا لا يَفرُقُ عِنهُ ابداً\r\n» . حتماً لازم نيست كه عاشق يك دختر بشود يا زن عاشق يك مرد بشود ، عاشق پول شود . وقتى كه عاشق پول شد ، حاضر است از فقير بينوا ربا بگيرد ؛ به جاى اينكه به او كمك كند ، از او ربا بگيرد . عاشق رياست شود . براى اين كه به رياستش ضرر نخورد ، حاضر است دنيا را بكُشد ، حمام خون جارى كند .\r\nخدا نكند اين دل به امورى كه مثال زديم مشغول بشود . بله ، گاهى هم به خدا مشغول مىشود ؛ يعنى وقتى كه همه اغيار از خانه بيرون رفتند ، صاحب خانه مى آيد .\r\n\r\n\r\n","description":"","footnote":"\r\n( 1 ) - همان ، ج 2 ، ص 106\r\n","page_name":" 56 ","page_number":56},
  {"content":"\r\n\r\nخوشا به حال اينها كه دلشان عاشق خداست . مشغول خداست . خود را در محضر خدا مى يابد . دل شب بالاترين لذت براى اوست . اسم خدا بالاترين لذت براى اوست . ولى اگر صاحب خانه در خانه نباشد ، هر كه به اين خانه بيايد ، آن را خراب مىكند .\r\nاما سومين خصلت اين است كه «\r\nوَ فَقراً لا يَبلُغُ غِناهُ ابداً\r\n» يك احتياجى در دل او پيدا مىشود كه هيچ وقت به غناى آن نمى رسد . آمريكا متموّل است يا نه ؟ بله ، اما فقيرترين ملت دنيا ، آمريكاست . اين آدمهاى پول دوست ، اينها پول دارند يا نه ؟ بله ، اما فقير ترين افراد ، اين متموِلانند . معناى فقر اين نيست كه يك كسى پولدار باشد ، نه ، اگر يك كسى پول داشته باشد و خسيس باشد ، فقيرترين افراد است . چه بسيار افرادى را سراغ داريم كه خيلى پول دارند ، اما بچه هايشان ، دختر و پسرشان و خانمشان به يك فقر عجيبى مبتلا هستند . چه بسيار افرادى را ما\r\nسراغ داريم كه از نظر تمّكن مالى خيلى بالاست ، اما چكهايش مرتب برگشت مى خورد و آبرويش مى رود . چه بسيار افرادى را سراغ داريم كه پول دارند ، اما شام شبش را هم گذاشته . به قول پيغمبر اكرم ( ص ) : آخر الزمان كه بيايد ، زمين مال مردم را مى خورد . خانه مى سازد ، هتل مى سازد . براى كه ؟ براى چه ؟ خودش در فقر و بيچارگى ، اما هى مى سازد . هى زمين پول او را مى خورد . خدا نكند كه آدم ، فقير واقعى بشود .\r\nچهارمين مورد كه بدتر از همه اينهاست اينكه\r\n« وَ همَّاً لا يَفرُقُ عِنهُ ابداً\r\n» يك غم و غصه اى روى دلش مى آيد كه اين غم و غصه هيچ وقت بر طرف شدنى نيست تا بميرد .\r\nشما اگر توانسته ايد در ميان اين زنهاى بى حجاب و بد حجاب ، يك زن با نشاط پيدا كنى ممكن است در مقابل نامحرم بگويد بخندد ، اما وقتى كه وارد زندگى اش شويم ، مى بينيم كه بيرونش مردم را كشته و درونش خودش را . شما اگر توانستيد براى كسى كه نماز نمى خواند ، يك زندگى راحت پيدا كنيد . بله ، ممكن است از نظر شما زندگى راحتى داشته باشد ، اما قرآن مى گويد : « كَسَرابٍ بِقيعَةٍ يَحسَبُهُ الظّمآنُ ماءً » « 1 » مگر مىشود آدم بى نماز خوش باشد ؟\r\n\r\n\r\n","description":"","footnote":"\r\n( 1 ) - و كسانى كه كفر ورزيدند ، كارهايشان چون سرابى در زمينى هموار است كه تشنه ، آن را آبى مى پندارد . ( نور / 39 )\r\n","page_name":" 57 ","page_number":57},
  {"content":"\r\n\r\n\r\nافسردگى چيره بر دنياى غرب\r\nالآن دنياى آمريكا احساس پوچى مىكند . دنياى غرب نيز . قطعاً در بين ما افرادى هستند كه از اين قضايا مطلعند و مى دانند كه غم و غصه ، دلهره و اضطراب خاطر ، نگرانى ، پوچى و افسردگى با دنياى غرب چه مىكند . با دنياى شرق چه مىكند ؛ يعنى با عالم تمدن چه مىكند .\r\nسوغات تمكن توأم با گناه ، غم و غصه ، دلهره و اضطراب خاطر ، نگرانى ، پوچى و افسردگى است . چه چيزى نشاط مى آورد ؟ نماز اول وقت . چه چيزى به انسان نشاط مىدهد ؟ كمك به خلق خدا .\r\nچه كسى احساس معنويت و پُرى مىكند ؟ آنكه خدا در دل او باشد . و الا هر چه در دل انسان باشد ، احساس سبكى مىكند .\r\n« انَّ الانسانَ خُلِقَ هَلُوعاً » ؛ اين « هلوع » يعنى سبك سر ؛ يعنى احساس پوچى ، احساس سبكى ، دل پر از غم و غصه و دلهره و اضطراب : « انَّ الانسانَ خُلِقَ هَلُوعاً اذا مَسَّهُ الشَّرُّ جَزُوعاً وَ اذا مَسَّهُ الخَيرُ مَنوعاً » « 1 » ؛ اگر امريكا بشود ، آن طور سركش مىشود و اگر شوروى بشود ، با اين فقرش به جزع و بدبختى مى افتد . حتى قضيه چچن و امثال اينها در اين آسيا برايش پيش مى آيد .\r\n\r\nنمازگزار و عدم احساس پوچى\r\n« الَّا المُصَلّين\r\n» ؛ نمازگزار است كه احساس پوچى نمى كند . آدمى كه خدا در دل اوست احساس سنگينى مىكند . سنگين است ؛ به اندازه اى كه خدا سنگين است . قطره وصلِ به دريا به اندازه درياست . و الا اگر قطره باشد ، هر بادى او را مى برد . به قول امام صادق ( ع )\r\n\r\n\r\n","description":"","footnote":"\r\n( 1 ) - به راستى كه انسان ، سخت آزمند خلق شده است . چون صدمه اى به او برسد ، عجز و لابه كند و چون خيرى به او رسد بخل ورزد . ( معارج / 19 - 21 )\r\n","page_name":" 58 ","page_number":58},
  {"content":"\r\n\r\nهيچ است . اگر بخواهيم سنگين باشيم و احساس پوچى نكنيم ، بايد با خدا رابطه داشته باشيم . فسق ، پوچى است . دل منهاى خدا ، به قول قرآن ، « هلوع » است .\r\nهمه و همه ، مخصوصاً ما طلبه ها بايد « هلوع » نباشيم ، بايد كبير باشيم ، بايد با عظمت باشيم ، بايد با ابهت باشيم . در روايات آمده است : آن كسى كه خدا در دل اوست ، نور دارد ، عظمت دارد ، ابهت دارد .\r\nجُناده مى گويد : خدمت امام دوم بودم ، امام دوم دم مرگ بودند ، چشمشان را باز كردند . جناده در اين حساسترين مواقع از امام دوم يك چيز خواستند . يك كسى مثل امام دوم با آن فصاحت و بلاغتش بايد بالاترين چيز را گفته باشد . جناده گفت : يابن رسول الله نصيحتم\r\nكن . فرمود :  « مَن ارادَ عِزّاً بِلاعَشيرَةٍ وَ هَيبَةٍ بِلا سَلطَنَةٍ فَليَخرُج مِن ذُلِّ مَعصِيَةِ اللهِ الى عِزِّ طاعَته » .  « 1 »\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 71 ، ص 178\r\n","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nگفتار چهارم تجسم عينى عمل\r\nگونه هاى عمل\r\n1 . تجسم عينى عمل ، سازگار و هماهنگ با گناه\r\n2 . تجسم عمل به صورت دوست و دشمن\r\n3 . كيفر عمل\r\nتأثير گناه بر خويش و خويشان\r\nاحساس پوچى در زندگانى مجلّل\r\nزندگانى پاك و با صفا\r\nحكايت محمود غزنوى و اياز\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\nتجسم عينى عمل گونه هاى عمل\r\nبحث ما راجع به تجسم عمل در اثر كناه است و آنچه در اين جلسه بحث خواهيم كرد ، يعضى از مصاديق ديگرآن است . از نظر قرآن و روايات ، گناه سه نوع تجسم دارد :\r\n\r\n1 . تجسم عينى عمل ، سازگار و هماهنگ با گناه\r\nيك تجسم اين است كه گناه روى دل و روح اثر مى گذارد و كم كم انسان را به صورت متناسب آن گناه در مى آورد . گاهى به صورت يك درنده ، گاهى به صورت يك حيوان غير درنده و گاهى هم به صورت يك حيوان ديگر . و در روز قيامت كه به قول قرآن چشمها همه تيز بين مىشود « 1 » ، آن هويت ظاهر مىشود : « هُنالِكَ تَبلُوكُلُّ نَفسٍ ما اسلَفت » « 2 » .\r\n\r\n\r\n","description":"","footnote":"\r\n( 1 ) - « فَكَشَفنا عَنكَ غِطاءَكَ فَبَصَرُكَ اليومَ حَديدٌ » ( ق / 22 )\r\n( 2 ) - در آنجا هر كس عملى را كه قبلًا انجام داده است ، مى آزمايد . ( يونس / 30 )\r\n","page_name":" 63 ","page_number":63},
  {"content":"\r\n\r\nدر روز قيامت هويتها و واقعيتها ظاهر مىشود و اين كه روز قيامت را « يَومَ تُبلَى السَّرائِرُ » « 1 » هم مى گويند ، به همين معنى است . حجابها عقب مى رود . باطنها هويدا مىشود و انسان فاسق ، انسان گنهكار ، اگر فسق ملكه او شده باشد ، به صورت يك حيوان وارد صف محشر مىشود . الآن هم فاسق چنين است . اگر چشم بصيرت بين باشد ، مىتواند همين الآن او را به همان صورت واقعى ببيند . راجع به اين تجسّم عمل قبلًا صحبت شده است .\r\n\r\n2 . تجسّم عمل به صورت دوست و دشمن\r\nتجسم عمل به معناى دوم ؛ يعنى اعمال ما ، گفتار ما و كردار ما به تناسب ، يك صورت خارجى پيدا مىكند . اگر خوب باشد ، به صورت نورانى ، يك رفيق خوب دم مرگ ، در قبر ، در برزخ و قيامتظاهر مىشود و اگر اعمال ما بد باشد ، به صورت يك رفيق بد ، يك مونس بد در قبر ، در برزخ و در قيامت ظاهر مىشود . ما درباره اين تجسم عمل هم صحبت كرديم و قرآن شريف هم روى آن خيلى پافشارى دارد : « يَومَ تَجِدُ كُلُّ نَفسٍ ما عَمِلَت مِن خَيرٍمُحضَراً وَ ما عَمِلَت مِن سُوءٍ تَوَدُّ لَو انَّ بَينَها وَ بَينَهُ امَداً بَعيداً أوَ يُحضَّرُكُمُ اللهُ نَفسَهُ رَؤوفٌ بِالعِبادِ » « 2 » خدا رأفت دارد ، زنگ خطر مى زند و زنگ خطرش اين است كه اعمال شما همه و همه در روز قيامت در مقابل شما و اطراف شما حاضرند . اگر خوب است ، سر افرازيد . به مردم با زبان حال ، با زبان قال مى گويد : « هؤُمُ اقرَؤُوا كِتابِيَه » . « 3 » و اگر اعمال بد است ، به صورت حيوانهاى درنده و غير درنده و يك رسوايى كامل در مى آيد . اين آيه مى فرمايد به اندازه اى رسوايى دارد كه مى گويد اى كاش بين من و اعمال من فاصله زيادى بود .\r\n\r\n\r\n","description":"","footnote":"\r\n( 1 ) - در آن روز كه اسرار نهان آشكار مىشود . ( طارق / 9 )\r\n( 2 ) - ال عمران / 30\r\n( 3 ) - نامه اعمال را بگيريد و بخوانيد . ( الحاقه / 19 )\r\n","page_name":" 64 ","page_number":64},
  {"content":"\r\n\r\n\r\n3 . كيفر عمل\r\nآنچه الآن مورد بحث است ، تجسم عمل به معناى مكافات عمل و اثر گذاشتن روى زندگى انسان در اين دنياست . ما از قرآن استفاده مى كنيم كه اعمال بد در زندگى انسان تأثير بسزايى دارد ؛ يعنى در همين دنيا يك زندگى ناخوشى براى انسان درست مىشود . يك زندگى توأم با غم و غصه ، يك زندگى توأم با نگرانى ، يك زندگى تنگ و نا خوش . شايد اگر آياتى كه مربوط به مكافات عمل است ، جمع شود ؛ بيش از صد آيه باشد . يعنى اگر شما وقت داشته باشيد در اين باره يك بررسى كامل بكنيد ، مى توانيد يك جلد كتاب راجع به تأثير سوء اعمال بد در اين دنيا بنويسيد و من در اين جلسه بطور اشاره از نظر قرآن در اين باره صحبت مى كنم .\r\n\r\nتأثير گناه بر خويش و خويشان\r\nقرآن مى فرمايد : زندگى توأم با گناه ، كوبندگى دارد ؛ يعنى گره روى گره ، مشكل بر روى مشكل را كه رفع كند ، مشكل دوم و سوم جلو مى آيد : « وَ لا يَزالُ الَّذينَ كَفَرُوا تُصيبُهُم بِما صَنَعوا قارِعَةٌ او تَحُلُّ قَريباًمِن دارِهِم » . « 1 » اين كفر در اينجا كفر عملى است ، نه آن كفر اعتقادى ؛ يعنى فاسق و گناهكار ، دائماًكوبندگى دارد . گناهانش باعث مى شودكه براى او يك مشكلى پيدا شود . آن مشكل را رفع مىكند ، مشكل ديگر و آن گره را رفع مىكند ، گره ديگر . آن غم تمام مىشود ، غم ديگر ، هميشه غم و كوبندگى دارد .\r\nچيزى كه اين آيه و آيات ديگر بر آن دلالت دارد ، اين است كه كوبندگى فقط\r\n\r\n\r\n","description":"","footnote":"\r\n( 1 ) - پيوسته بلاهاى كوبنده اى بر كافران به خاطر اعمالشان وارد مىشود و يا به نزديكى خانه آنها وارد مىشود تا وعده خدا فرا رسد ( رعد / 31 )\r\n","page_name":" 65 ","page_number":65},
  {"content":"\r\n\r\nبراى خودش نيست . گناه ، بر اولاد و بر ذريه و اطرافيان انسان تأثير سوء دارد . اين آيه مى فرمايد : « او تَحُلُّ قَريباً مِن دارِهِم » اين كوبندگى فقط براى خودش نيست . براى ديگران از اطرافيان او هم هست . در آيه ديگر هم راجع به خصوص اولاد و ذريّه مى فرمايد : « وَ ليَخشَ الَّذين لَو تَرَكوا مِن خَلفِهِم ذُرِّيَّةً ضِعافاً خافُوا عَلَيهِم فَليَتَّقُوا اللهُ وَ ليَقُولُوا قَولًا سَديداً » « 1 » ؛ يعنى آن كسانى كه تأمين آتيه اولادشان را مى خواهند ، آن كسانى كه مى خواهند اولادشان و اولاد اولادشان در اين دنيا يك زندگى رفاهى داشته باشند ، بايد زبانشان كليد داشته باشد ؛ يعنى بايد در زندگى آنها گناه نباشد ، اگر گناه آمد ، چنان كه در زندگى خودش تأثير سوء دارد ، در زندگى اولاد و در زندگى اولاد اولادش نيز تأثير سوء دارد . آتشى كه بر مى افروزد ، خودش را مى سوزاند و خواه ناخواه اثر وضعى آتش اين است كه اولادش را هم مى سوزاند و گناه آن صدمه ها و مشقتهايى كه اولادش در اين دنيا مى برندگر چه آنها پاداش دارند - در قبر براى اوست . يعنى اگر كسى باعث\r\nشود يك زندگى بدى براى اولادش فراهم آيد ، در روز قيامت بر اين اولاد ظلم كرده است . علاوه بر آن جهنمى كه راجع به گناهش بايد برود ، راجع به ظلم اولادش ، راجع به ظلم اولاد اولادش هم بايد بازخواست بشود . پروردگار عالم راجع به آن زندگى بدى كه براى اولاد بدون تقصير فراهم شده ، به آنها پاداش مىدهد ، اما در هر صورت ، آتشى است كه برافروخته . اگر كسى آتشى در يك اتاقى برافروزد ، خود مى سوزد ، اثاثيه اتاق مى سوزد ، افراد اتاق مى سوزند و حتى بچه در گهواره هم مى سوزد . معلوم است كه سوختن بچه در گهواره تقصير آن كسى است كه آتش را برافروخته است .\r\nاين دو آيه اى را كه خواندم ، مى فرمايد گناهكار علاوه بر اين كه براى خود آتش فراهم مىكند و زندگى خوش خود را از بين مى برد ، زندگى اولاد و اطرافيانش را هم مى سوزاند و يك زندگى نكبت بارى براى خود و ديگران فراهم مىكند .\r\nقرآن مى فرمايد : « وَ مَن يُشرِك بِاللهِ فَكأَنَّما خشرَّ مِنَ السَّماءِ فَتَخطَفُهُ الطَّيرُ او تَهوى بِهِ\r\n\r\n\r\n","description":"","footnote":"\r\n( 1 ) - كسانى كه اگر فرزندان ناتوانى از خود به يادگار بگذارند ، از آينده آنان مى ترسند ، بايد بترسند ، از خدا بپرهيزند و سخنى استوار بگويند . ( نساء / 9 )\r\n","page_name":" 66 ","page_number":66},
  {"content":"\r\n\r\nالريحُ فى مَكانٍ سَحيقٍ » « 1 » اين آيه شريفه ، تشبيه معقول به محسوس است . اگر كسى از آسمان به زمين بيفتد ، چه مىشود ؟ مخصوصاً اگر زنده بماند و اطرافش را لاشخورها بگيرند ، چقدر وحشتناك است . اگر باد او را به جايى ببرد كه كسى نباشد و از آن بالا به زيربيفتد ، چقدر وحشتناك است . قرآن مى فرمايد كه زندگى توأم با گناه ، چنين است .\r\nاين آيه هم به ما مى گويد كه گناه ، مكافات دارد . غيبت ، تهمت ، دروغ ، ظلم به ديگران و بالاخره هر گناهى يك اثر وضعى دارد . ما طلبه ها به اين مكافات ، اثر وضعى مى گوييم . يعنى علاوه بر اينكه اثر تكليفى اش جهنم و تجسّم عمل به معناى اول و دوم است ، يك اثر وضعى نيز در اين دنيا دارد . مكافات دارد . تجسّم گناه در اين دنيا يك زندگى ناخوش و يك زندگى خردكننده روح است . حالتى است كه يك وحشت . خوفى بر دل حكومت مىكند . مى دانيد كه دنيا امروز چنين است و هر كجا تمدنش بيشتر ، اين له شدن روح و اين خوف و وحشت ، بر دل\r\nبيشتر حكمفرماست . در افراد هم هر كدام تمكّن مالى دارند ، اين وحشت و نگرانى و تسلط وحشت و نگرانى بر دل و بر روح را دارد .\r\nقرآن مى فرمايد كه اين وحشت از اثر گناه است . گناه معمولًا زندگى را يك كلاف سردرگم مىكند . ديده ايد كه گاهى اوقات وضع زندگى انسان طورى است كه نمى تواند زندگى اش را جمع كند . هر جايش را بگيرد يك جاى ديگرش باقى است . به قول امام صادق ( ع ) در زندگى تشتّت دارد .\r\nامام صادق ( ع ) مى فرمايد :\r\n« مَن اصبَحَ وَ كانَ هَمُّهَ الدُّنيا شَتَّتَ اللهُ امرَهُ\r\n» ؛ هر كسى كه همّ وغمش اين دنيا باشد ، در زندگى ، پراكندگى پيدا مىكند . قرآن نيز مى فرمايد : « مَثَّلُ الَّذينَ كَفَرُوا بِربِّهِم اعمالُهُم كَرَمادٍ اشتَدَّت بِهِ الرّيحُ فى يَومٍ عاصِفٍ لا يَقدِرونَ مِمّا كَسَبُوا عَلى شَىءٍ » « 2 » ؛ آن افرادى كه كفر عملى دارند - كه باز در اين آيه\r\n\r\n\r\n","description":"","footnote":"\r\n( 1 ) - هر كس همتايى براى خدا قرار دهد ، گويى از آسمان سقوط كرده و پرندگان او را مى ربايند و يا تندباد او را به جاى دوردستى پرتاب مىكند . ( حج / 31 )\r\n( 2 ) - اعمال كسانى كه به پروردگارشان كافر شدند ، همچون خاكسترى است در برابر تند باد در يك روز طوفانى ! آنها توانايى ندارند كمترين چيزى از آنچه را انجام داده اند به دست آورند . ( ابراهيم / 18 )\r\n","page_name":" 67 ","page_number":67},
  {"content":"\r\n\r\nشريفه اين كفر يعنى كفر عملى ، يعنى گناه‌نظير كسى است كه خاكسترى دارد و باد تندى مى آيد و خاكستر را مى پراكند . معلوم است كه اين خاكستر را نمى تواند حفظ و جمع كند . هر چه اين طرف را بگيرد آن طرف را باد مى برد . هر چه آن طرفش را حفظ كند ، اين طرف را باد مى برد . يعنى زندگى توأم با گناه ، پراكندگى دارد و انسان نمى تواند زندگى اش را جمع و جور كند ، نمى تواند زندگى راحت و آسوده داشته باشد . نظير كسى است كه در وسط بيابان ، يك تبه خاكستر داشته باشد ؛ نمى تواند در وسط بيابان كه باد تند مى آيد ، آن خاكسترها را جمع كند . زندگى توأم با گناه ، چنين است .\r\nدر آيه ديگر ، تشبيهى بهتر از آن دارد و مى فرمايد : بعضى از زندگيها چنين است كه درونش خودش را كشته است و برونش ديگران را ؛ يعنى ديگران وقتى به زندگى او نگاه مى كنند ، حسادت مى ورزند . زرق و برقى دارد ، خانه مجلّل ، اثاثيه خانه مجلّل ، و بالاخره امكانات عالى . اين از نظر ظاهر ، اما وقتى وارد زندگى او شويم ، مى بينيم كه همان خانه مجلّل ، براى او زندان است ، سلول است . همان ماشين سوارى كذايى براى او آتش است . همان امكانات براى او\r\nدردسر است . همان شام و نهار كذايى براى او زهرمار است . قرآن مى فرمايد : زندگى توأم با گناه چنين است :  « الَّذين كَفَرُوا اعمالُهُم كَسَرابٍ بَقيعَةٍ يَحسَبُهُ الظَّمآنُ ماءاً »  « 1 » ؛ يعنى آن افرادى كه زندگى توأم با گناه دارند ، زندگى واقعى ندارند . زندگى آنها سراب است ؛ آب نماست .\r\n\r\nاحساس پوچى در زندگانى مجلل\r\nوقتى زندگى بعضى افراد را مطالعه مى كنيم ، مى بينيم كه عده اى زندگى را پوچ مى دانند ؛ لااقل براى آنها پوچ است و متأسفانه در ميان بعضى از جوانها نيز اين زندگى پوچ پيدا\r\n\r\n\r\n","description":"","footnote":"\r\n( 1 ) - نور / 39\r\n","page_name":" 68 ","page_number":68},
  {"content":"\r\n\r\nشده است . بعضى اوقات انسان در زندگى افسرده است ، غم و غصه و نگرانى دارد . اما بدتر از اينها اين است كه انسان زندگى را پوچ بداند ؛ اصلًا دنيا را پوچ حساب كند . به آنجا برسد كه بگويد : براى چه آمدم ؟ براى چه مى روم ؟ و بالاخره اين زندگى به درد مى خورد ؟ آيه شريفه مى فرمايد : گناه است كه به انسان حالت پوچى مىدهد . گناه است كه همان زندگى مجللى را كه در آن مى تند ، براى او پوچ مىكند . آن خانه اى كه در آن قمار باشد ، آن خانه اى كه در آن آهنگها و صداهاى شهوت آميز باشد ، آن خانه اى كه در آن تهمت ، غيبت ، شايعه و خلاف عفت باشد ، اين خانه پوچ است . زندگى در اين خانه هم زندگى پوچى است . يعنى آن كه در اين خانه زندگى مىكند ، هيچ مزه رفاهى را نمى تواند بچشد و به غير از پوچى ، چيزى در اين زندگى ندارد : « وَ الَّذين كَفَرُوا اعمالُهُم كَسَرابٍ بَقيعَةٍ يَحسَبُهُ الظَّمآنُ ماءاً » . قرآن در آخر همين آيه مى فرمايد : اگر از حلال هم تهيه كرده باشد ، در روز قيامت بايدحساب و كتابش را دقيقاً پس بدهد ؛ چه رسد به اين كه از حرام باشد . حساب و كتاب در قبرش ، حساب و كتاب در قيامتش هست ، اما لذتش اصلًا و ابداً در اين دنيا نيست و اين مكافات عمل است .\r\nدر آيه ديگر هم كه راجع به نماز است ، مى فرمايد : « مَن اعرَضَ عَن ذِكرى فَانَّ لَهُ مَعيشَةً ضَنكاً وَ نَحشُرُهُ يَومَ القِيامَةِ اعمى » ؛ يعنى آن افرادى كه از ياد خدا اعراض كنند و چيزى\r\nكه در زندگى آنها نيست ، خدا باشد ، خداوند در دل آنها و در زندگى آنها نيست ، خداوند در خانه آنها نيست اعراض از خدا و اعراض از ياد خدا در اين دنيا يك زندگى ناخوش به انسان مىدهد و معلوم است كه در آخرت ، نا خوش تر . نا خوش تر اين است كه قرآن مى گويد : كور وارد صف محشر مىشود . به پروردگار عالم مى گويد : خدايا من كه چشم داشتم ، چرا اينجا كورم ؟ خطاب مىشود : « كَذلكَ اتَتكَ اياتُنا فَنَسيتَها وَ كَذلِكَ اليَومَ تُنسى » « 1 » ؛ در دنيا ما را فراموش كردى ، در زندگى تو ما نبوديم ؛ هوا و هوس بود ، شيطان بود . آن جا تو ما را فراموش كردى ، اين جا اثر وضعيش اين است كه ما تو را\r\n\r\n\r\n","description":"","footnote":"\r\n( 1 ) - آن گونه كه آيات من براى تو آمد و توآنها را فراموش كردى ؛ امروز نيز تو فراموش خواهى شد . ( طه / 126 )\r\n","page_name":" 69 ","page_number":69},
  {"content":"\r\n\r\nفراموش كنيم .\r\nاگر خداوند در دنيا و آخرت يك آن ما را به خودمان وابگذارد ، سقوط مى كنيم ؛ چه سقوطى ! بارها گفته ام ، تقاضا دارم از همه شما و مخصوصاً از فضلاى جلسه كه اين دعاى پيغمبر اكرم ( ص ) را هميشه و مخصوصاً در وضع و زمانهاى حساس بخوانيد : « اللّهُمَّ لا تَكِلنى الى نَفسى طَرفَةَ عَينِ ابَداً » « 1 » ؛ « اللّهُمَّ لا تَكِلنا الى نَفسنا طَرفَةَ عَينِ ابَداً » . اگر خدا يك آن كسى را به خودش وابگذارد ، در دنيا باشد سقوط است و در آخرت هم باشد ، سقوطى سخت تر . اين آيه مى فرمايدآن كسانى كه به جاى خدا ، گناه در زندگى آنها حكمفرما باشد ، در قيامت دست عنايت خدا روى سرشان نيست و در دنيا هم معلوم است كه نيست براى اينكه اگر دست عنايت خدا روى سر كسى باشد ، سقوط نمى كند ، گناه در زندگيش نيست . اگر گناه مى كنيم ، براى اين است كه دست عنايت خدا روى سر ما نيست . اگر زبان كليد ندارد ، اگر چشم ما ، گوش ما ، اعضا و جوارح ما كليد ندارد ، حتى اگر دل ما كليد ندارد ، براى اين است كه مورد عنايت خاص خدا نيستيم . الحمد الله كه غالب ما كورد عنايت و هدايت عام خدا هستيم ، اما هدايت عناييه ، آن لطف خاص و لطف خفىّ خدا كه مختص خواص است را نداريم ، لذا زبان ما كليد ندارد . دل ما كليد ندارد ، اعضا و جوارح ما كليد ندارد .\r\nنظير اين آيه در قرآن زياد است و بالاخره قرآن مى فرمايد : بايد پايه زندگى بر تقوا باشد . اگر ما زندگيمان را روى تقوا بنا كنيم ، پايه آن محكم است و خراب شدنى هم نيست . زندگى اى كه روى تقوا بنا شود ، مسلماً خراب شدنى نيست . ممكن است دير و زود شود ، ممكن است يك زحمات ، مشقات و مشكلاتى جلو بيايد ، اما بالاخره به مو مى رسد ، ولى پاره نمى شود ؛ محكم است . اگر امروز نتيجه ندهد ، فردا نتيجه مىدهد .\r\nوقتى كه برادرهاى يوسف در مقابل او حاضر شدند و حضرت يوسف را شناختند ، قرآن از حضرت يوسف يك جمله عالى نقل مىكند ، مى گويد : اگر شما به اين ذلت رسيديد و من به اين عزت ، براى اين است كه پايه كار من تقوا و پايه كار شما فسق و فجور\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 14 ، ص 384 ، روايت 2\r\n","page_name":" 70 ","page_number":70},
  {"content":"\r\n\r\nبود : « مَن يَتَّقِ وَ يَبصِر فَانَّ اللهَ لايُضيعُ اجرَ المُحسِنينَ » . « 1 » معنى ندارد كه كسى زندگى را روى تقوا بنا كند و آن زندگى خراب شود . بالاخره مى رسد به حضرت يوسف و يك زندگى آنچنانى كه افتخار است براى انسانيت . اگر هم زندگيش روى گناه باشد ، مى رسد به برادرهاى يوسف . ممكن است اول پيروزى باشد . ممكن است دوم و سوم يك زرق و برقى داشته باشد ، اما بالاخره تاريخ ، تجربه ، قرآن و روايات به ما مى گويد كه اين زندگى نابود است . اين زندگى حرام است : « افَمَن اسَّسَ بُنيانَهُ عَلى تَقوى مِنَ اللهِ وَ رِضوانٍ خَيرٌ ام مَن اسَّسَ بُنيانَهُ عَلى شَفا جُرُفٍ هارٍ فَانهارَ بَه فى نارِ جَهَّنَمَ وَ اللهَ لا يَهدى القومَ الفاسِقينَ » . « 2 » اگر ما در قرآن آيه اى جز اين نداشتيم ، بس بود كه بفهميم زندگى ما ، علم ما ، رياست ما ، عمر ما و اولاد ما بايد بر پايه تقوا باشد . خانه ما و اجتماع ما بايد بر پايه تقوا باشد . مى فرمايد اگر پايه تقوا باشد ، معلوم است اين زندگى محكم است و اما اگر پايه فسق شد ، نظير كسى است كه كه لب درهّ سيل زده ، يك ساختمانى بنا كرده باشد معلوم است كه بناى لب درّه سيل زده ، به\r\nكجا خواهد رسيد . اگر در دنيا باشد ، با يك باد مختصرى يا يك طوفان ، آن را به ته دره مى برد و اما به قول قرآن شريف اگر زندگى ما باشد ، ته جهنم مى رود : « عَلى شَفا جُرُفٍ هارٍ فَانهارَ بَه فى نارِ جَهَّنَمَ وَ اللهَ لا يَهدى القومَ الفاسِقينَ » . براى اينكه دست عنايت خدا روى سر فاسق نيست . وقتى كه دست عنايت خدا روى سر فاسق نباشد ، زندگى او بالاخره نابود مىشود . سقوط او نظير سقوط يك بنا نيست كه ته دره باشد ؛ زندگى او سقوط مىكند ، خودش سقوط مىكند و يك دفعه چشمها را كه باز مىكند . مى بيند وسط جهنم است .\r\n\r\n\r\n","description":"","footnote":"\r\n( 1 ) - هر كس تقوا پيشه كند و شكيبايى و استقامت نمايد . چرا كه خداوند پاداش نيكوكاران را ضايع نمى كند . ( يوسف / 90 )\r\n( 2 ) - آيا كسى كه شالوده آن را بر تقواى الهى و خشنودى او بنا كرده بهتر است يا كسى كه اساس آن را بر كنار پرتگاه سستى بنا نموده كه ناگهان در آتش دوزخ فرو مى ريزد ؟ ( توبه / 109 )\r\n","page_name":" 71 ","page_number":71},
  {"content":"\r\n\r\n\r\nزندگانى پاك و با صفا\r\nآيا مىشود كه در اين دنيا با اين همه جزر و مّش ، با اين همه موجهاى يكى پس از ديگريش ، در اين دنيايى كه هر نوشش نيشها دارد ، انسان يك زندگى طيّب داشته باشد ؟ قرآن مى گويد : مىشود در همين دنيا زندگى طيّب داشت و در آخرت هم زندگى طيّب تر : « مَن عَمِلَ صالِحاً مِن ذَكَرٍ او انثى وَهُوَ مُؤمِنٌ فَلَنُحييَنَّهُ حَيوةً طَيِّبَةً وَ لَنَجزِيَنَّهُم اجرَهُم بِاحسَنِ ما كانُوا يَعمَلُون » « 1 » ؛ يعنى اگر زندگى كسى توأم با اعمال شايسته باشد ( يعنى مؤمن باشد ) زندگى او در اين دنيا يك زندگى طيّب است .\r\nاگر فقط همين يك آيه را داشتيم ، بس بود كه بدانيم مال ، رفاه نمى آورد . رياست رفاه نمى آورد . خانه مجلل رفاه نمى آورد . اولاد خوب رفاه نمى آورد و بالاخره قرآن مى گويد اين چيزهايى كه در ميان مردم براى اينكه انسان در رفاه باشندمشهور است ، اينها رفاه نمى آورد و آنچه رفاه مى آورد ، ايمان است . ايمان يعنى اعتقاد توأم با عمل . به قول قرآن : « مَن عَمِلَ صالِحاً مِن ذَكَرٍ او انثى وَ هُوَ مُؤمِنٌ » . در حالى كه مؤمن است ، كار شايسته دارد . به عبارت ديگر ، ملكه تقوا دارد . ملكه ايمان دارد . زندگى توأم با نماز اول وقت است زندگى توأم با نماز شب است . زندگى توأم با خدمت به خلق خداست زندگى توآم با اهميت به واجبات است . زندگى توأم با با اجتناب از كناه\r\nاست . زندگى توأم با اهميت دادن به مستحبات است و به عبارت رساتر ، زندگى توأم با رضايت خداست . وقتى زندگى توأم با رضايت خدا شد ، خيلى ساده است ، كوخى بيش نيست ، فرش او حصيرى بيش نيست ، اما زندگى به اندازه اى شيرين است كه همان كسانى كه آن قصر مجلل و رفاه مصنوعى را دارند ، تصورش را نمى توانند بكنند ؛ چه رسد كه به او برسند . ديده ايم افرادى را كه يك اتاق بيشتر ندارند ، اما در اين اتاق ، نماز شب خوانده مىشود ، در اين اتاق نماز اول وقت خوانده مىشود ، در اين اتاق به فكر خلق خداست . اگر هم هيچ نداشته باشد ، لااقل اول\r\n\r\n\r\n","description":"","footnote":"\r\n( 1 ) - هر كس كار شايسته اى انجام دهد ، خواه مرد باشد يا زن ، در حالى كه مؤمن است ، او را به حياتى پاك زنده مى داريم و پاداش آنها را به بهترين اعمالى كه انجام مى دادند ، خواهيم داد . ( نحل / 97 )\r\n","page_name":" 72 ","page_number":72},
  {"content":"\r\n\r\nبراى غير دعا مى كندو بعد براى خودش . اين زندگى ، ولو خيلى ساده است ، اما شيرين است .\r\n\r\nحكايت محمود غزنوى و اياز\r\nمى گويند محمود غزنوى با اياز مى گذشت . رسيد به يك تون ( كارگر حمام ، كارگرى كه آتش حمام را نگه مى دارد . ) اين تون حمام ، يك آدم بدى بود . مقدارى شراب در مقابلش بود و يك زن سياه زشتِ لنگى هم در مقابلش گاهى برايش مى رخصيد و اين جمله را بعضى اوقات مى گفت : آيا زندگى اى خوشتر ؟ آيا زندگى اى بهتر ؟ آيا خداوند زنى با جمال تر آفريده است ؟\r\nمحمود غزنوى يك خنده مسخره آميزى به دستگاه اينها كرد . اياز گفت : آقا آيا مى دانى يك افرادى هستند كه به دستگاه تو و آنچه در دستگاه توست ، مى خندند ؟ آن افرادى كه در دل شب بلند مى شوند و يخ را مى شكنند تا براى رضاى خدا وضو بگيرند . وقتى كه مى گويد : الله اكبر ، وقتى كه مى گويد :\r\n« سبوحّ قدوسّ ربُّنا وَ رَبُّ المَلائِكَةِ وَ الرُّوح »\r\nپشت پا مى زنند به دنيا و آنچه در دنياست ؛ چه رسد به قصر تو و آنچه در قصر تو مى گذرد .\r\nاين حرف به تجربه اثبات شده است . اين حرف را شنيده ايم\r\nكه « اينَ المُلوُكُ وَ ابناءُ المُلُوك » « 1 »\r\nدر حجره طلبه ها زياد ديده شده است . در مدرسه طلبه ها زياد ديده شده است . براى خاطر اينكه خدا در آن حجره حكمفرماست . خدا بر دل او حكمفرماست و وعده خداست كه\r\n« فَلَنُحيِيَنَّهُ حَيوةً طَيِّبَةً وَ لَنَجزِيَنَّهُم اجرَهُم بِاحسَنِ ما كانُوا يَعمَلُون » ؛ « فَأَىُّ الفَريقَينِ احَقُّ بِالامنِ ان كُنتُم تَعلَمُونَ » « 2 » چه كسى استحقاق دارد كه يك زندگى بدون غم و غصه داشته باشد ؟ چه كسى\r\n\r\n\r\n","description":"","footnote":"\r\n( 1 ) - ظاهراً از فرمايشات مرحوم شيخ طوسى است كه در نيمه هاى شب بعد از مطالعه فراوان و لذتى كه در اثر تهجد و شب زنده دارى به او عارض مى شد ، اين جمله را بر زبان جارى مى كردند .\r\n( 2 ) - كدام يك از اين دو دسته شايسته تر به ايمنى هستند اگر مى دانيد ؟ ( انعام / 81 )\r\n","page_name":" 73 ","page_number":73},
  {"content":"\r\n\r\nاستحقاق دارد يك زندگى امنيت دار داشته باشد ؛ يعنى يك دل كه در آن دل امنيت ، سكونت ، وقار ، طمأنينه ، روشنايى و نور خدا باشد ؟ « الَّذينَ امَنُوا وَ لَم يَلبَسُوا ايمانَهُم بِظُلمٍ » ؛ مومنان ، « اولئِكَ لَهُمُ الامنُ » حتماً امنيت دارد ، « وَ هُم مُهتَدونَ » « 1 » چون دست خدا روى آنهاست . چون نور خدا در دل آنها تابيده است . معلوم است كه وقتى نور بيايد ، ديگر تاريكى نيست : « اللّهُم ولىُّ الَّذينَ امَنوا يُخرِجُهُم مِنَ الظُّلُماتِ الى النُّور » . « 2 » اين ظلمات ، ظلمت غم و غصه ، ظلمت هوا و هوس ، ظلمت نا امنى ، ظلمت تخيلها ، وسوسه ها ، آمال و آرزوها ، ظلمت نفس امّاره ، ظلمت شيطان درون و شيطان برون ، شيطان انسى و شيطان جنى است . از اين ظلمت ها به نور مطلق كشيده مىشود . « ظلمات » جمع است و « نور » مفرد : « يُخرِجُهُم مِنَ الظُّلُماتِ الى النُّور » نور خدا . وقتى نور خدا در دل جلوه گر بشود ، معلوم است كه ديگر در اين دل غم و غصه نيست ، نگرانى نيست و حتى صفات رذيله نيست . اين آيه شريفه به ما مى گويد : اگر واقعاً نور خدا در دل جلوه گر بشود ، ظلمت صفات رذيله هم از دل مى رود .\r\nمن از شما تقاضا دارم كه اگر وقت داريد ، آيات اين بحث را در يك كتاب جمع كنيد . نديدم كسى نوشته باشد . مى توانيد درباره « مكافات عمل » يا « تجسّم عمل در اين دنيا » - عمل خوب يا عمل بدكتابى جمع آورى كنيد . خلاصه اين كتاب اين مىشود كه اگر انسان در اين دنيا يك زندگى مرفه بخواهد ، يك زندگى صد در صد خوشى مىتواند پيدا كند . در حالى كه اين دنيا جزر\r\nو مد دارد ونيش روى نيش و مشكل روى مشكل است ، اما او مىتواند در همان طوفان هاى يك زندگى به تمام معنى و يك زندگى رفاهى داشته باشد . نظير كسى كه در وسط دريا يك قايق مطمئنى داشته باشد كه از جزر و مدها هم لذت مى برد . از آن موجها هم لذت مى برد ؛ اگر قايق نور خدا بر دل كسى حكمفرما باشد ، در\r\n\r\n\r\n","description":"","footnote":"\r\n( 1 ) - آنها كه ايمان آوردند و ايمان خود را با شرك و ستم نيالودند ، ايمنى تنها از آن آنهاست و آنها هدايت يافتگانند . ( انعام / 82 )\r\n( 2 ) - خداوند ولى و سرپرست كسانى است كه ايمان آورده اند ، آنها را از تاريكى ها به سوى نور بيرون مى برد . ( بقره / 257 )\r\n","page_name":" 74 ","page_number":74},
  {"content":"\r\n\r\nهمين دنيا با همه جزر و مدش ، با همه نيشهايش و با همه مشكلاتش ، يك زندگى طيّب دارد : « فَلَنُحيِيَنَّهُ حَيوةً طَيِّبَةً » .\r\nاما اگر نور خدا نباشد ، ظلمات است ؛ يك ظلمت نيست ، ظلمت است . ظلمت غم و غصه مى آيد . ظلمت صفات رذيله مى آيد . ظلمت هوا و هوس مى آيد . ظلمت ترس ، نگرانى و دلهره مى آيد . ظلمت شيطان درون و شيطان برون مى آيد . شيطان انسى و شيطان جنى مى آيد . جرقه ها يكى پس از ديگرى ازطرف شيطان انسى وجنى مى آيد . ظلمت روى ظلمت مى آيد و او غرق در ظلمتها مىشود .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nگفتار پنجم سير و سلوك\r\nتوبه ، اولين ابزار سير الى الله\r\nگناه ، مانع سير و سلوك\r\nاركان توبه\r\nتوبه موجب لعان است يا محو گناه ؟\r\nتوجه ، دومين ابزار سير الى الله\r\nقانون مراقبه\r\nتخليه ، مقدمه توبه\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nسير و سلوك\r\nما از قرآن چنين استنباط مى كنيم كه انسان ، حركتى به سوى خداوند دارد : « يا ايُّها الانسانُ انَّكَ كادِحُ الى رَبِّك كدحاً فَمُلاقيهِ » « 1 » ؛ يعنى اى انسان ! تو در حركتى ، حركتى پر رنج و پرمشقت ومنتهاى سير تو ، منتهاى حركت تو الله و مقام قرب خداست . در آيه ديگر مى فرمايد : « وَ انَّ الى رَبِّكَ المُنتَهى » . « 2 » در آيه ديگر مى فرمايد : « انَّ الى ربِّكَ الرُّجعى » « 3 » ؛ يعنى اى انسان ! سير تو خداست . برگشت تو بالاخره به سوى خداست : « انَّا للهَ وَ انَّا الَيهِ راجِعُونَ » « 4 » در اين سير و حركت كه به گفته قرآن شريف ، پررنج و پر مشقت است ، اگر بخواهيم به مقصد برسيم ؛ يعنى به مقام قرب خدا ، به مقام حكومت خدا بر دل و به جايى كه بر دل ما هيچ چيز و هيچ كس جز خدا حكومت نكند ، اگر بخواهيم به چنين مقامى برسيم و در راه مستقيمى كه قرآن شريف دارد ، قرار گيريم و از راه منحرف نشويم ، چند چيز لازم است .\r\n\r\n\r\n","description":"","footnote":"\r\n( 1 ) - اى انسان ! تو با تلاش و رنج به سوى پروردگارت مى روى و او را ملاقات خواهى كرد . ( انشقاق / 6 )\r\n( 2 ) - همه امور به پروردگارت منتهى مى گردد . ( نجم / 42 )\r\n( 3 ) - به يقين ، باز گشت ( همه ) به سوى پروردگار توست . ( علق / 8 )\r\n( 4 ) - ما از آنِ خداييم و به سوى او باز مى گرديم . ( بقره / 156 )\r\n","page_name":" 79 ","page_number":79},
  {"content":"\r\n\r\nابزار اين راه و اين سير و سلوك ، چند چيز است كه اگر يكى از اين چند چيز نباشد ، يا وا مى مانيم يا در جا مى زنيم يا العياذ بالله‌از راه منحرف مى شويم .\r\nقرآن سفارش مىكند كه مواظب باشيد از راه مستقيم ، از راه قرآن و از راه اسلام منحرف نشويد : « اِهدِنَا الصِّراطَ المُستَقِيمَ » و ما حداقل روزى ده مرتبه از خدا همين را مى خواهيم . يعنى خدايا كارى كن من لياقت داشته باشم كه دست عنايت تو روى سرم باشد و از اين راه مستقيمى كه در آن هستم ، منحرف نشوم . اين راه را طى كنم تا به مطلوب ، به گمشده و به مقصود برسم .\r\n\r\nتوبه ، اولين ابزار سير الى الله\r\nاولين چيزى كه قبل از افتادن در راه لازم است ، توبه است . لذا توبه و يقظه را در كلمات سير و سلوكى ها بسيار شنيده ايد . آنها مى گويند توبه منزل نيست . منزل اول ، تخليه است . يعنى اگر توبه و يقظه باشد ، مقدمه اى براى افتادن در اين راه پيدا مىشود و اگر توبه و يقظه نباشد ، اصلًا لياقت سير الى الله پيدا نمى كند .\r\nتوبه يعنى بازگشت از نفس اماره ، از هوا و هوس و شيطان جنى و انسى به سوى خدا . توبه يك حالت است ، نه يك گفتار ؛ لذا قرآن شريف در همه آياتى كه مربوط به توبه است ، اصلاح را به كار برده است . توبه يعنى خجالت زده از گذشته . يعنى بازگشت از نفس اماره و علاوه بر بازگشت و پشيمانى ، افتادن در راه و اصلاح\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nخود ؛ يعنى تقوا :  « الّا مَن تابَ وَ امِنَ وَ عَمِلَ عَمَلًا صالِحاً فَاولئك يُبَدِّلُ اللهُ سَيِّئاتِهِم حَسَناتٍ »  « 1 » ؛ يعنى هر چه گناه ، بزرگ و فراوان باشد ، اگر توبه كند ، پرونده سياه او نابود مىشود و پرونده درخشان جلو مى آيد . پرونده سياه يعنى گناهان گذشته و پرونده درخشان يعنى افتادن در راه و اصلاح خود . يعنى مراجعه از آن راه به اين راه و بر طبق اين راه عمل كردن : « وَ انَّ هَذا صِراطِى مُستَقيماً فَاتَّبِعوهُ وَ لا تتَّبِعوا السُّبُلَ فَتَفَرَّقَ بِكُم ان سَبيلِهِ » . « 2 » در آيه ديگر مى فرمايد : يا رسول الله ! وقتى گناهكار مى آيد ، او را بپذير ؛ پذيرش عالى . سلام مرا هم به او برسان ، اما معناى توبه را هم برايش بگو : « وَ اذا جاءَكَ الَّذينَ يُومنونَ بِاياتِنا فَقُل سَلامٌ عَليكُم كَتَبَ رَبُّكُم عَلى نَفسِهِ الرَّحمةَ انَّهُ مَن عَمِلَ سُوءَاً بِجَهالَةٍ ثُمَ تابَ مِن بَعدِهِ وَ اصلَحَ فَانَّهُ غَفوُرٌ رَحيمٌ » « 3 » ؛ يعنى به او بگو توبه فقط پشيمانى از گذشته نيست . بگو توبه يك\r\nحالت است . بگو توبه مركب از دو چيز است : پشيمانى از گذشته و اصلاح مافات . اهميت دادن به واجبات ، اجتناب از گناه و انجام مستحبات به اندازه اى كه به كارش ضرر نخورد .\r\nو بالاخره در توبه علاوه بر اينكه انسان بايد از خداوند خجالت زده باشد ، بايد خود را مقصر بداند و به اندازه اى كه مىتواند ، به اندازه اى كه فراخور حالش باشد ، گذشته خود را اصلاح كند ؛ به اين مى گوييم توبه .\r\n\r\nگناه ، مانع سير و سلوك\r\nاگر گناه در زندگى انسان باشد ، مانع سير و سلوك و حركت به سوى الله است و يا او را از راه منحرف مىكند ؛ لااقل باعث در جا زدن او مىشود ؛ مثل كرم ابريشم در خود مى تند تا بميرد . يعنى اگر توبه يكى از ابزار ها باشد ، اگر به واسطه توبه بايد جلو رفت ، معنايش اين است كه گناه ، مانع است و در آيات فراوانى اين را تأييد مىكند : « اذا تُتلى عَلَيهِ آياتُنا قالَ اساطيرُ الاوَّلينَ » « 4 » ؛ « كَلَّا بَل رانَ عَلى قُلُوبِهِم ما كانُوا يَكسِبونَ كَلّا انَّهُم عَن رَبِّهِم يُومَئِذٍ\r\n\r\n\r\n","description":"","footnote":"\r\n( 1 ) - مگر كسانى كه توبه كنند و ايمان آورند و عمل صالح انجام دهند كه خداوند گناهان آنها را به حسنات مبدل مىكند . ( فرقان / 70 )\r\n( 2 ) - اين راه مستقيم من است . از آن پيروى كنيد و از راههاى پراكنده پيروى نكنيد كه شما را از طريق خود دور مى سازد . ( انعام / 153 )\r\n( 3 ) - هر گاه كسانى كه به آيات ما ايمان دارند ، نزد تو آيند ، به آنها بگو : سلام بر شما ! پروردگارتان رحمت را بر خود فرض كرده ؛ هر كس از شما كار بدى از روى نادانى كند ، سپس توبه و اصلاح نمايد ، او آمرزنده مهربان است . ( انعام / 54 )\r\n( 4 ) - هنگامى كه آيات ما بر او خوانده مىشود ، مى گويد اينها افسانه هاى خرافى پيشينيان است . ( قلم / 15 )\r\n","page_name":" 81 ","page_number":81},
  {"content":"\r\n\r\nلَمَحجوبُونَ » « 1 » اين آيه براى اهل دل تكان دهنده است . اين آيه براى افرادى كه يك توجه‌ولو خيلى كم رنگ‌داشته باشند ، كمرشكن است . مى فرمايد : وقتى قرآن برايشان مى خواندند ، مى گويد افسانه است . همه مى دانند كه قرآن افسانه نيست ، اما تو كه مى گويى افسانه است ، براى اين است كه مانع دارى ، دل ندارى . گناه روى گناه ، دلت را سياه كرده ، گناه روى گناه ، دلت را مكدّر كرده و چون دل مكدر است ، نظير آينه اى است كه روى آن حجاب باشد ؛ معلوم است كه چنين آينه اى نمى تواند نمايشگر باشد .\r\nقرآن مى فرمايد گناه است كه دل را مكدر مىكند و دل را به آنجا مى رساند كه مى گويد قرآن افسانه است . مى گويد سنت افسانه است ، روحانيت افسانه است ، منبر و محراب افسانه است . بعد قرآن مى فرمايد اين حجاب است كه بين تو و خدا فاصله مى اندازد . ديگر خدا را هم\r\nنمى توانى ببينى ؛ يعنى به مقام لقاء ، به آن مقام فنا و به آن مقامى كه حكومت خدا بر دل باشد كه مقام قرب الهى است ، نمى توانى برسى : « كَلّا انَّهُم عَن رَبِّهِم يُومَئِذٍ لَمَحجوبُونَ » . اگر براى گناه ، هيچ مفسده اى نداشتيم جز اينكه گناه دل را وارونه مىكند ، اگر هيچ مفسده اى نداشتيم جز زنگ خطرى كه قرآن در سوره عنكبوت مى زند ، بس بود ما را تا در كارهاى خود دقيق شويم : « ثُمَّ كانَ عاقِبَةَ الَّذِينَ أساؤُوا السُّوأى أن كَذَّبُوا بَاياتِ اللهِ » . « 2 » گناه روى گناه ، انسان را به جايى مى رساند كه نه تنها از راه منحرف مىشود و در جا مى زند ، بلكه همه چيز را تكذيب مىكند . اين آيه و امثال اين آيه مى گويد توبه از واجب واجبات است . اگر كسى سير و سلوك بخواهد ، تنها راهش توبه است . اگر كسى حتى بخواهد به مقام تخليه برسد ، به مقام تخليه برسد و تجاوز هم نكند ، باز مقدمه اش اجتناب از گناه است و مقدمه اجتناب از گناه ، توبه است ؛ حالت پشيمانى ، حالتى كه هر\r\n\r\n\r\n","description":"","footnote":"\r\n( 1 ) - چنين نيست كه مى پندارند ، بلكه آنها در آن روز از پروردگارشان محجوبند . ( مطففين / 15 )\r\n( 2 ) - سپس سرانجام كسانى كه اعمال بد مرتكب شدند ، به جايى رسيد كه آيات خدا را تكذيب كردند و آن را به مسخره گرفتند . ( روم / 10 )\r\n","page_name":" 82 ","page_number":82},
  {"content":"\r\n\r\nوقت انسان به خدا توجه كند ، از گناه خود خجالت زده شود .\r\nروش اهل بيت عليهم السلام چنين بود . چرا امام سجاد با آن همه عبادتش ، اين همه از خدا خجالت زده است ؟ چرا امير المومنين ( ع ) با يك عمر خدمت به اسلام ، اين قدر از خدا خجالت زده است ؟ چون حالت توبه در او زنده است . اگر تقصير نيست ، قصور هست . اگر تقصير نيست ، اين را مىداند كه آن طور كه بايد در مقابل خدا باشد ، نيست ؛ قاصر است . آن ميم امكانى برايش قصور آورده است و اين حالت ، حال ارزنده اى است . بايد در همه ، مخصوصاً ما طلبه ها اين حالت قصور و تقصير زنده باشد .\r\n\r\nاركان توبه\r\nتوبه دو ركن دارد . حال يا بطور لازم و ملزومند يا اينكه هر دو ركنند :\r\n1 . پشيمانى از قصور و تقصير .\r\n2 . اصلاح اين قصور به اندازه قدرت ، اصلاح اين تقصير و اصلاح گذشته ها .\r\nآن وقت است كه يك آن اين حالت برابر مىشود با پنجاه سال عبادت يا بالاتر . اين حالت است كه « فضيل بن عياض » را تحويل جامعه مىدهد ؛ « بُشر حافى » را تحويل جامعه مىدهد . اين حالت است كه « حرّ بن زيد رياحى » را تحويل جامعه مىدهد . حرّبن زيد رياحى با آن گناه بزرگى كه مرتكب شد ، با يك ساعت جبران ، يك ساعت اصلاح ، به آنجا رسيد كه همه مى دانيم به دست آوردنش چقدر مشكل است . به دست آوردن بقيه ابزارها بسيار مشكل است ، اما به دست آوردن حالت توبه و حالت اصلاح ، خيلى مشكل نيست . همين كه خيلى مشكل نيست ، همين كه مقدم بر همه ابزارهاست ، اگر نباشد ، مانع بزرگى است كه نمى شود راه را طى كرد . علاوه بر اينها ثواب فوق العاده اى بر توبه بار است و نمى توانيم عبادتى پيدا كنيم كه واجب‌تر و ثوابش هم بالاتر از توبه باشد .\r\nآيه ذكر شده كه مربوط به مومنين است مى فرمايد : مؤمن آن است كه در زندگى او شرك نباشد . مؤمن آن است كه آدم كش نباشد . مؤمن آن است كه زنا نكند . بعد هم كيفر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاين گناهان را نقل مىكند و بالاخره مى فرمايد كه عامل اين گناهان به جهنم مى رود : « وَ يَخلُدُ فيهِ مُهاناً » « 1 » و بعد از نقل اين گناهان بزرگ ، مى فرمايد :  « الّا مَن تابَ وَ امَنَ وَ عَمِلَ عَمَلًا صالِحَاً فَاولئِكَ يُبَّدِلُ اللهُ سَيِّئاتِهِم حَسَناتٍ »  « 2 » ؛ مگر اينكه توبه كنند . يعنى ولو از شرك ، ولو از آدم كشى ، ولو از زنا دادن و زنا كردن و اگر توبه كند و خود را اصلاح كند ، پرونده سياه به وسيله آب توبه نابود مىشود . و به وسيله توبه آتش دل ، خاموش مىشود در همين جا اختلافى است بين بزرگان كه آيا اعمال بدى كه به جا آورده و مجسم شده ، نابود مىشود يا لعان مىشود ؟\r\n\r\nتوبه موجب لعان است يا محو گناه ؟\r\nمرحوم آية الله العظمى كمپانى ، اين عارف كامل ، اين معلم اخلاق ، اين مردى كه همه قبولش دارند ، مى فرمايد كه لعان كى شود ؛ يعنى فاصله مىشود بين اين گناهى كه مجسم شده است و ديگر او گناهان و آن تجسم و آن مجسمه ها را تا خدا خدايى مىكند ، نمى بيند . اما\r\nاستاد بزرگوار ما حضرت امام ( قدس سره ) از همين آيه استفاده مى كردند و مى گفتند لعان نيست ، نابودى است :\r\n« الّا مَن تابَ وَ امَنَ وَ عَمِلَ عَمَلًا صالِحَاً فَاولئِكَ يُبَّدِلُ اللهُ سَيِّئاتِهِم حَسَناتٍ »\r\n؛ تبديل است ؛ يعنى نابودى گناه ، نابودى آن اعمال مجسم شده ، نابودى پرونده سياه و به جاى آن جلو آمدن پرونده درخشان . اين پرونده درخشان ، ثواب توبه است و خوشا به حال آن كسى كه در روز قيامت هر صفحه از پرونده اش را كه باز كنند ، ببيند كه اول صفحه نوشته است : توبه ، توبه ، توبه . يقين داشته باشيد كه اين پرونده نه فقط زندگى او را درخشان مىكند ، صف محشر و روز قيامت را هم روشن مىكند ؛ مانند خورشيد كه كره زمين را روشن مىكند .\r\nدر هر صورت ، اولين چيزى كه در اين سير و سلوك لازم است ، توبه است . همه ما\r\n\r\n\r\n","description":"","footnote":"\r\n( 1 ) - « يُضاعَفُ لَهُ العَذابُ يَومَ القِيامَةِ وَ يَخلُدُ فيهِ مُهاناً » ( فرقان / 69 )\r\n( 2 ) - فرقان / 70\r\n","page_name":" 84 ","page_number":84},
  {"content":"\r\n\r\nبايد توجه داشته باشيم كه گناهكاريم . همه ما بايد توجه داشته باشيم كه در مقابل خدا ، در مقابل نعمتهاى پروردگار ، در مقابل آن رأفتها و عنايتها از طرف خدا ما پوچيم ، هيچيم . ما بايد توجه داشته باشيم كه حتى انبياء بايد به فضل خدا و كرم او به بهشت بروند . همه ما بايد توجه داشته باشيم كه اگر نعمت در اين دنياست ، فضل خداست نه عدل خدا . اگر هم بهشت است ، فضل خداست نه عدل خدا . اگر هم رسيدن به مقام لقاست ، فضل خداست نه عدل خدا . اگر بخواهند با عدالت رفتار كنند ، هيچ كس استحقاق بهشت را نخواهد داشت : « وَلو لا فَضلُ اللهِ وَ رَحمَتُهُ ما زَكى مِنكُم مِن احَدٍ ابَداً وَلكنَّ اللهَ يُزَكِّى مَن يَشاءُ » « 1 » توبه گاهى توبه حيثى است . خوب است اما فايده ى زيادى ندارد . نظير تقواى حيثى است ؛ مثلًا كسى مقّيد به نماز اول وقت است ، مقّيد به روزه است ، مقيّد به فروع دين است ، اما چشم چران است دروغگوست ، غيبت مىكند . به اين مى گوييم تقواى حيثى ؛ يعنى از نظر فروع دين ، از نظر نماز و روزه و خمس و زكات و حج ، تقوا دارد . اين خوب است ، اما كاربرد ندارد . آن كه انسان را به قول قرآن ، ولى خدا مىداند ، تقواى مطلق است . آن كه انسان را ولى خدا مىكند ، تقواى\r\nاستمرارى است ، تقواى مداوم و مطلق انسان را به اينجا مى رساند : « الا انَّ اولياءَ اللهِ لا خَوفٌ عَلَيهِم وَ لا هُم يَحزَنُونَ . » « 2 » توبه اى كه بحث ماست توبه مطلق است ، نه توبه حيثى ، نه توبه موقت . گاهى ؛ در وقت گرفتاريها ، شب نوزدهم ، شب بيست و يكم يا شب بيست و سوم ماه مبارك رمضان توبه اى مىكند ؛ به اين مى گوييم توبه موقت . اين گونه توبه تأثير ندارد يا تأثيرش كم است و اصلًا بحث ما هم نيست . اين طور توبه نمى تواند مقدمه براى سير و سلوك بشود . نمى تواند مقدمه براى رفتن به سوى خدا بشود ، اما خوب است . شايد هم به واسطه همان توبه بتواند حوائج خودش را بگيرد . گاهى هم آدم تارك الصلاة ، آدم\r\n\r\n\r\n","description":"","footnote":"\r\n( 1 ) - و اگر فضل و رحمت الهى بر شما نبود ، هرگز احدى از شما پاك نمى شد ؛ ولى خداوند هر كه را بخواهد تزكيه مىكند و خدا شنوا و داناست . ( نور / 21 )\r\n( 2 ) - آگاه باشيد كه اولياى خدا نه ترسى دارند و نه غمگين مى شوند . ( يونس / 62 )\r\n","page_name":" 85 ","page_number":85},
  {"content":"\r\n\r\nضايع الصلاة توبه مىكند و ديگر نمازهايش را اول وقت مى خواند . ديگر نمازهايش را در مسجد با جماعت مى خواند ، اما وقتى هم غيبت جلو مى آيد ، غيبت مىكند يا اينكه مثلًا خانم نماز مى خواند ، اما بد حجاب هم هست يا با حجاب است ، اما در خيابان ، در مدرسه ، در دبيرستان ، در دانشگاه و در ميان خويشان نامحرمش اين گونه نيست ؛ اين توبه نيست . توبه حيثى است . توبه حيثى خوب است ، اما كمرنگ است . نمى توانيم بگوييم بُرد دارد يا مقدمه براى سير و سلوك است . توبه اى كه مقدمه سير و سلوك است . توبه اى كه الآن مورد بحث ماست ، توبه مطلق و مداوم است .\r\nهمه بايد به اين جمله پيغمبر اكرم ( ص ) توجه كنيد . پيغمبر اكرم ( ص ) مى فرمايد\r\n: « انَّهُ لَيُغانُ عَلى قَلبِى فَاقُولُ أَستَغفِرُ اللهَ سَبعِينَ مَرَّة » « 1 »\r\n؛ يعنى چون دلم مكدّر مىشود ، روزى هفتاد مرتبه استغفار مى كنم . اين چه استغفارى است از معصوم ؟ اين چه كدورت دلى است از معصوم ؟ اين دل مال خداست ؛ هر چه غير خدا در اين دل بيايد ، مكدرش مىكند ؛ ولو « كَلِّمينى يا حُمَيرا » پيغمبر اكرم ( ص ) باشد ، چه رسد به اينكه گناه باشد . به قول امام صادق ( ع ) همان مقدار كه كارد تند براى گوشت ضرر دارد و آن را پاره پاره مىكند گناه براى دل همين مقدار ضرر دارد . بايد اين حالتى\r\nكه پيغمبر اكرم ( ص ) داشته است در ما زنده باشد . بايد اين حالتى كه همه ائمه طاهرين ( ع ) داشتند ، در ما زنده شود .\r\nفكر نكنيد اشكال دارد كه هر روز ، اول و وسط و آخر پرونده ما نوشته شده باشد : توبه ، توبه ، توبه . اگر در پرونده كسى ، در همه صفحاتش : اولش ، وسطش و آخرش ثواب توبه نوشته نشده باشد ، بايد بداند كه خيلى تقصير دارد . بايد بداند كه واجبى ( واجب عقلى و واجب شرعى ) آن هم از واجب واجبات را ترك كرده است . بايد اين حالت قصور و تقصير ، اين حالت برگشت از شرك به توحيد ، از گناه به ثواب و از غير خدا به خدا هميشه در ما زنده باشد . اين اولين ابزار راه است . از همين جا استفاده مى كنيم كه گناه ، مانع است و تا رفع مانع نشود ، هيچ كسى نمى تواند سير و سلوك كند . هيچ كس نمى تواند به منزل تخليه برسد .\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 63 ، ص 183\r\n","page_name":" 86 ","page_number":86},
  {"content":"\r\n\r\nآيا مى شودحسد ، تكبر ، عجب ، منيّت و فرعونيت را از دل ريشه كن كرد ؟ بله ، اما مشكل است . مقدمه اش توبه و يقظه است . اگر توبه نباشد ، محال است كسى بتواند خودسازى مند ؛ توبه به اين معنا كه گفتم ، اين حالت قصور و تقصير ، اين حالت برگشت از غير خدا به خدا اگر نباشد ، محال است كسى بتواند ريشه حسادت ، ريشه تكبر ، ريشه منيت ، ريشه عجب و ريشه غرور را بخشكاند .\r\n\r\nتوجه ، دومين ابزار سير الى الله\r\nدومين ابزار لازم براى اين راه ، توجه است ؛ يعنى انسان غافل نباشد . شما فرض كنيد كه راننده اى اتومبيلى بدون عيب در اختيار دارد ، راه هم بسيار عالى ، رانندگى اين آقا هم عالى ، اما هواس پرتى داشته باشد . اين راننده نمى تواند راه را بپيمايد ؛ يا تصادف مىكند يا از جاده منحرف مىشود و بالاخره خودش و سرنشينان خودش را بدبخت مىكند . كلمه آخر استاد بزرگوار ما علامه طباطبايى قدس سره هنگام از دنيا رفتنش همين كلمه « توجه » بود .\r\nمعلوم مى شودكه براى اين افرادى كه مجسمه « لااله الاالله » اند و در محضر رسول الله هستند ، يك چيز مهمترى هست و آن « توجه » است ؛ هم براى خودش هم براى ديگران . لذا كسى\r\nكه بالاى سر اين مرد بزرگ بود ، گفت كه در آخر كار ، من يك ساعت قبل رفتم بالاى سر ايشان . بيهوش بودند . چشمهاى مبارك ايشان بسته بود . آن خانم گفت : وقت مردن چشم باز شد ، به يك گوشه اى خيره شد . مرتب مى گفت : توجه ، توجه ، توجه تا از دنيا رفت .\r\nاين توجه چيز خوبى است . قرآن مى فرمايد : گاهى اين توجه در روز قيامت پيدا مىشود . در سوره فجر آيه اى هست كه براى همه ما خيلى تكان دهنده است : « وَ جِيىءَ يَومَئذٍ بِجَهَنَّمَ يَومَئذٍ يَتَذَكَّرُ الانسانُ وَ أَنى لَهُ الذِّكرى » ؛ « 1 » جهنم را كه مى آورند ، انسان نگاه\r\n\r\n\r\n","description":"","footnote":"\r\n( 1 ) - در آن روز ، جهنم را آماده مى كنند ؛ در آن روز ، انسان متذكر مىشود ؛ اما اين تذكر چه سودى براى او دارد . ( فجر / 23 )\r\n","page_name":" 87 ","page_number":87},
  {"content":"\r\n\r\nبه جهنم مىكند و متذكر مىشود . قرآن مى گويد : اين توجه چه فايده اى دارد ؟ آن وقت كه بايست توجه مى كرد ، نكرد . ديگر الآن هم توجه غير از حسرت و ندامت چيزى نيست . آن هم چه حسرت و ندامتى : « يَوَدُّ المُجرِمُ لَو يَفتَدى مِن عذابِ يَومئِذٍ بِبَنِيهِ وَ صاحِبَتَهُ وَ أَخيهِ وَ فَصِيلَتِهِ الَّتى تُؤوِيه وَ مَن فِى الارضِ جَميعا ثُمَّ يُنحيه كَلا أنَهُ لَظى » « 1 » يعنى جهنمى ، حاضر است پسرش را بدهد ، حاضر است زن و بچه اش را ، رفيقش را ، و همه دنيا را بدهد ، اما از آتش نجات پيدا كند . قرآن مى گويد : « كلّا » ؛ ديگر نمى شود . آن وقتى كه مى شد و زمان توبه بود ، نكردى . آن وقتى كه مى شد در شبانه روز ، يك مرتبه ، دومرتبه ، ده مرتبه توجه داشته باشى ، نداشتى ، ديگر حالا اين توجه چه فايده اى دارد ؟\r\nدر بحثهاى قبل ، آيه اى را خواندم كه به ما مى گفت : اگر توجه نباشد ، انسان اصلًا هويت انسانيش را از دست مىدهد . ديگر مىشود يك الاغ ، يك گاو و يك سگ درنده . اگر ما براى غفلت جز اين آيه شريفه اى كه نظيرش زياد است ، چيز ديگرى نداشته باشيم ، بس است تا ما يك حال توجهى پيدا بكنيم . توجهى كه الآن در موردش بحث مى كنيم ، نظير توبه است . اين طور نيست كه فقط آيه اى مربوط به قيامت بخوانيمو يك حال توجهى هم پيدا بشود . نه ، قرآن مى گويد : اگر اين حال توجه نباشد ، اين انسا ن از نظر حقيقت به يك حيوان تبديل مىشود .\r\n« وَ لَقَد ذَرَأنا لِجَهَنَّمَ كَثيراً مِنَ الجِنِّ وَ الانسِ » ؛ « 2 » پناه بر خدا ، مثل اينكه معلوم مى شودغالب انسانها غافلند . لذا غالب انسانها هم به طرف جهنم جلو مى روند . به جاى اينكه در راه سير و سلوك بيفتند ، به جاى اينكه در راه مستقيم بيفتد و منهاى سير او خدا باشد ، منحرف شده است : « لَهُم قُلُوبٌ لايَفقَهُونَ بِها وَ لَهُم أعيُنٌ لايُبصِرونَ بِها وَ لَهُم\r\n\r\n\r\n","description":"","footnote":"\r\n( 1 ) - چنين است كه گنهكار دوست مى دارد فرزندان خود را در برابر عذاب آن روز فدا كند و همسر و برادرش را و قبيله اش را كه هميشه از او حمايت مى كرد و همه مردم روى زمين را تا نجاتش گردند ؛ اما هرگز چنين نيست ( معارج / 1 - 15 )\r\n( 2 ) - به يقين ، گروه زيادى از انس و جن را براى دوزخ آفريديم ؛ آنها دلهايى دارند كه با آن نمى فهمند و چشمانى كه با آن نمى بينند و گوشهايى كه با آن نمى شنوند . آنها همچون چهارپايانند ؛ بلكه گمراه تر ! اينان همان غافلانند . ( اعراف / 179 )\r\n","page_name":" 88 ","page_number":88},
  {"content":"\r\n\r\nاذانٌ لايَسمَعونَ بِها اولئِكَ كَالانعام بَل هُم أضَلُّ اولئِكَ هُمُ الغافِلونَ » « 1 » او دل دارد ؛ يعنى داشته است ، اما نمى فهمد . او چشم دارد ؛ يعنى داشته است ، اما نمى بينداو گوش دارد ؛ يعنى داشته است ، اما نمى شنود . او يك حيوان است . از حيوان هم پست تر\r\nمرحوم صدرالمتألهين در كتاب اسفار مى گويد كه امام صادق ( ع ) مى فرمايد در روز قيامت مى آيند صف محشر : « أَقبَحُ مِن كُلِّ قِرِدَةٍ وَ خَنازيرَ » از هر بوزينه اى ، از هر ميمونى و از هر خوكى زشت ترند : « اولئِكَ كَالانعام بَل هُم أضَلُّ » اينها كيانند ؟ « اولئِكَ هُمُ الغافِلونَ » ؛ آنان كسانى هستند كه حال توجه در آنها نيست . به فضلا مى گفتم كه من خيال نمى كنم اين آيه ، تشبيه باشد . من خيال نمى كنم اين آيه بخواهد فحش بدهد ؛ فحش دادن كار قرآن نيست . بيان يك واقعيت است . همه مفسران بزرگ مى گويند تشبيه است . من خيال نمى كنم تشبيه باشد ؛ خيال مى كنم كه بيان يك واقعيت است . يعنى غفلت انسان را كور مىكند . انسان را كر مىكند ؛ دل انسان را كور و كر مىكند ؛ يعنى دل را از انسان مى گيرد ، آن بُعد ملكوتى را مى گيرد . معلوم است كه وقتى بُعد ملكوتى گرفته شود ، فقط بُعد جسمانى مى ماند و بُعد جسمانى يعنى حيوان . حيوان بعد ملكوتى ندارد ، اما انسان دارد . انسان مركب از روح و جسم است و حيوان مركب از روح و جسم نيست . حيوان فقط جسم و غرايز دارد . وقتى كه چشم ، گوش ، زبان و دل از انسان گرفته شد ، ديگر چه چيزى باقى مى ماند ؟\r\n\r\nقانون مراقبه\r\nهمه علماى علم اخلاق در همان روزهاى اول تدريس ، اين قانون مراقبه را به شاگردهايشان سفارش مى كنند . من معلم اخلاقى را نمى شناسم كه به شاگردهايش قبل از قانون مراقبه چيزى گفته باشد . موسى بن جعفر ( ع ) در يك روايت صحيح مى فرمايد :\r\n\r\n\r\n","description":"","footnote":"\r\n( 1 ) - همان\r\n","page_name":" 89 ","page_number":89},
  {"content":"\r\n\r\n« لَيسَ مِنّا مَن لايُحاسِبُ نَفسَهُ فى كُلِّ يَومٍ » ؛ « 1 » يعنى شيعه نيست آن كه قانون مراقبه نداشته باشد ، آن كه حساب خود را هر روز رسيدگى نكند .\r\nدرباره قانون مراقبه هر كسى چيزى گفته است . مشهور در ميان علماى علم اخلاق اين است كه بعد از نماز صبحش ( معلوم است كه براى كسانى كه مى خواهند قانون مراقبه داشته باشند ، بايد بگوييم بعد از نماز شبش ، بعد از نماز صبح اول وقتش ) مقدارى با اين بُد جسمانى حرف مى زند كه به اين مى گوييم مشارطه و با آن شرط مىكند . به قول عوام ، خودمانى با نفس اماره صحبت مىكند . مى گويد : اى نفس اماره ! اگر تو حرف مرا نشنوى ، من جهنمى مى شوم ، من مى سوزم ، و تو هم مى سوزى . اگر از آنچه مى خواهم مواظبت نكنى ، اگر مركبى براى آن بُعد روحانى نشوى ، در دنيا بدبخت مى شويو در آخرت هم بدبخت تر مى شوى . اين كه من مى گويم ، از باب نمونه است . هر كسى در صحبت كردن ذوقى دارد ، مخصوصاً در حرفهايى كه دو تا رفيق با هم مى زنند . اگر يك رفيق بداند كه رفيق ديگرش لاابالى است ، بداند رفيق ديگرش نا جنس و خيانتكار است ، تلاش خودش را براى اصلاح مىكند . ولو اين كه بداند اصلاح نمى شود ، ولى تلاش خودش را مىكند .\r\nما مركب از روح و جسميم . از نظر روحى مى رسيم به جايى كه به جز خدا نداند . از نظر جسمى مى رسيم به « انَّ المُنافِقينَ فِى الدَّركِ الاسفَلِ مِنَ النّار » « 2 » روح و جسم ما در حقيقت ، دو رفيقند . تركيبشان را هم جز خدا احدى نمى داند . كسانى كه علمشان از خدا سرچشمه مى گيرد ، مى دانند ، اما به غير از خدا و كسانى كه علمشان از خدا\r\nسرچشمه گرفته است ، هيچ كس نمى داند نحوه تركيب چيست . فلاسفه در باره اين نحوه تركيب بسيار صحبت كرده اند ، اما در آخر كار مى گويند نمى دانيم . مقدارى در تركيب اتحادى بحث كردند و مقدارى در تركيب امتزاجى ، اما در نحوه تركيبى اين دو ضد ، هيچ كس چيزى نمى داند . در هر صورت ، اين واقعيت هست كه بالاخره انسان\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 1 ، ص 152 ، روايت 30\r\n( 2 ) منافقين در پايين ترين دركات دوزخ قرار دارند و هرگز ياورى براى آنها نخواهى يافت . ( نساء / 145 )\r\n","page_name":" 90 ","page_number":90},
  {"content":"\r\n\r\nروحى ، از عالم ملكوت و جسمى از عالم ناسوت دارد . او از نظر بُعد ملكوتى ، بالاتر از ملائكه است و از نظر بُعد ناسوتى ، يك حيوان ، و به قول قرآن ، پست تر از حيوان است : « انَّ شَرَّ الدَّوابَّ عِند اللهِ الصُّمُّ البُكمُ الَّذينَ لايَعقِلُون » . « 1 » بعد از نماز صبح ، قبل از آفتاب و اگر بشود بعد از نماز شب يا بعد از نماز اول وقت مقدارى با آن صحبت كند ، با آن مشارطه كند و بگويد اگر امروز با من آمدى ، به تو جايزه مى دهم . واقعاً هم جايزه بدهد . بيا و امروز با من باش .\r\nبعد از مشارطه ، مراقبه كند و هر چه مى خواهد انجام دهد ، توجه داشته باشد كه مرضّى امام زمان ( عج ) است يا نه . يك مشهدى با توجه به اينكه زير پرچم حضرت رضاست و حضرت رضا ( ع ) صد در صد بر گفتار و كردار او ناظر است ؛ چه در خلوت ، چه در جلوت و احاطه قيومى حضرت رضا ( ع ) بر همه افعال و كردار و گفتار اوست ، اين فرد مراقبه داشته باشد ؛ يعنى هر چه مى خواهد بگويد ، با توجه بگويد . هر كارى مى خواهد بكند ، با توجه باشد تا شب شود . موقع خواب و به قول مرحوم آقاى بهارى ، موقع رفتن توى قبر ( يعنى توجه كند كه حالا وقتى مى خواهد برود توى رختخواب ، اگر نَفَس بالا آمد ولى ديگر بر نگشت و يك ايست قلبى به وجود آمد ، چه مىشود ؟ ) ايشان مى گويند وقتى كه مى خواهد برود توى رختخواب ، مثل كسى كه مى خواهد توى قبر ، حساب خودش را بكند . اين روايت موسى بن جعفر ( ع ) مربوط به اينجاست :\r\n« لَيسَ مِنّا مَن لايُحاسِبُ نَفسَهُ فى كُلِّ يَومٍ\r\n» به اين مى گويند محاسبه . حساب بكند كه امروز چه كرد ؟ امروز چه شد ؟ به ازاى آن عمرى كه داد ، چه چيزى گرفت ؟ چقدر حرف عوامانه اى است كه مى گويند عمر طلاست . يك ساعت عمر ما بالاتر است از دنيا و آنچه در دنياست ؛ براى اين كه انسان به يك ساعت مىتواند حرّ بن يزيد رياحى بشود . مىتواند به آن جا برسد كه ابى عبد الله\r\nالحسين ( ع ) اين گونه به او توجه كند ؛ توجه خاصى كه امام به حر كرد ، به احدى نكرد . دستمال مبارك ابى عبدالله به پيشانى اش بسته شد كه مى گويند همين اواخر يك نفر از پادشاه ايران به\r\n\r\n\r\n","description":"","footnote":"\r\n( 1 ) بدترين جنبندگان نزد خدا ، افراد كر و لالى هستند كه انديشه نمى كنند . ( انفال / 22 )\r\n","page_name":" 91 ","page_number":91},
  {"content":"\r\n\r\nامام علاقه داشت ، قبر حر را نبش كرد ، بدن تر و تازه بود و آن دستمال به پيشانى او بود . طمع دستمال كرد ، دستمال را برداشت ، خون جارى شد . هر چه دستمال بستند ، ديدند خون بند نمى آيد . آن عالمى كه همراه او بود ، گفت : آقا مگر مىشود عاشق را از معشوق جدا كنيد ؟ مگر مىشود حر را از دستمال امام حسين ( ع ) جدا كنيد ؟ دستمال را ببنديد خواست يك ذره اش را بردارد ، گفت : غصب است . گناه بزرگى است . معشوقش را بده تا آرام شود .\r\nاگر انسان به عمر توجه داشته باشد ، مىتواند به نيم ساعت حرّبن يزيد رياحى بشود . چه بسيار كه شدند . لذا در وقتى كه مى خواهد برود توى رختخواب ، فكر كند در برابر عمرى كه داده چه چيزى به دست آورده است ؟ معلوم است كه هر چه باشى و هر كه باشى ، در آن وقت پشيمان مى شوى . در آن وقت ، گريان مى شوى . مى گويى : اين عمر رفت اما به اندازه اى كه بايد از آن نتيجه ببرم ، نبردم . اگر نتيجه خوبى برده شده ، علماى علم اخلاق مى گويند كه سجده كند و خوشحال بشود . بگويد : « الحمدالله رب العالمين » كه توانستم يك شبانه روز آن طور كه خدا مى خواهد باشم . توانستم يك شبانه روز آن طور كه امام زمان مى خواهد باشم و سجده كند ، اما اگر عمر را داده و بدبختى خريده ، اگر عمر را در راه گناه ، غيبت ، تهمت ، شايعه ، - العياذ بالله‌در راه ضد نظام ، ضد اسلام و گناهان علنى داده است ، گريه كند . جبران كند . قابل جبران است . نمى شود در رأفت خدا ، در كرم خدا چيزى جبران ناپذير نباشد . نمى شود انسان جبران كند و او بگويد نه .\r\nبه قول علامه طباطبايى كه در آيات توبه مى فرمايد : هر توبه اى كه از بنده گنهكار است ، دو توبه از خداست :\r\n1 . پروردگار عالم به اين دو بنده گنهكار مراجعه و توفيق داده است كه توبه كند .\r\n2 . بعد از آن كه او توبه كرد ، خدا مى پذيرد .\r\nيك توبه از بنده گنهكار ، دو توبه از خداى رحيم ، از خداى رحمان . لذا جبران كند و با توبه به رختخواب برود ؛ به اين مى گوييم توجه . اگر اين توجه نباشد ، انسان بدبخت است . حتماً بدبخت است . اگر اين توجه نباشد ، شيطان درون و شيطان برون نمى گذارد\r\nكه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nانسان به جايى برسد .\r\nاين ، توبه و يقظه بود . به قول حضرت امام ، اين قبل از وارد شدن در منزل يا به قول مرحوم كمپانى و علماى علم اخلاق ، اين منزل اول است . از اين منزل بايد بگذرد . يا از اين مقدماتى كه فراهم كرده بايد وارد منزل شود و آن منزل ، منزل تخليه است . اين جا ديگر مشكل است . اين جا ، آن جايى است كه به قول بعضى از بزرگان ، به قول مؤسس حوزه علميه قم : ملا شدن چه مشكل ، آدم شدن محال است ؛ يعنى خيلى مشكل است . چه كسى مىتواند روح فرعونيت را ريشه كن كند ؟ چه كسى مىتواند روح حسادت را ريشه كن كند ؟ چه كسى مىتواند روح غرور را ريشه كن كند كه با يك مدرك خودش را نبازد ؟ كسى مىتواند كه زير پرچم خداوند باشد :  « فَلولا فَضلُ اللهِ وَرَحمَتُهُ ما زَكى مِنكُم مِن أَحَدٍ أبَداً وَ لكِنَّ اللهَ يُزَكِّى مَن يَشاءُ »  « 1 » مراد از اين آيه ، همين حرف مرحوم است كه آدم شدن محال است . « ما زَكى مِنكُم مِن أَحَدٍ أبَداً » ؛ پس اگر آدم شدن محال است ، صد و بيست و چهار هزار پيغمبر براى چه آمدند ؟ « وَ لكِنَّ اللهَ يُزَكِّى مَن يَشاء » ؛ زير پرچم حق باش تا او معلم اخلاقت بشود . وقتى او معلم اخلاقت شد ، تو را تزكيه مىكند . برو به تصفيه خانه خدا كه اگر آب خيلى شور و خيلى تلخ باشى ، گوارايت مىكند .\r\nتزكيه مشكل است و به قول قرآن ، به قول مؤسس حوزه علميه قم ، محال است ، اما اگر واقعاً زير پرچم حق باشيم ، با توبه و يقظه مى توانيم از اين منزل هم بگذريم . و اين منزل اول يا منزل سوم ( اگر توبه و يقظه را دو مقدمه گرفتيم ، مىشود منزل اول و اگر دو منزل گرفتيم ، اين مىشود منزل سوم ) براى سير و سلوك از همه چيز ، مشكلتر و لازمتر است و اگر انسان بتواند از اين منزل بگذرد ، به قول قرآن شريف ، رسيدن به مقام تحليه ، تجليه و لقاء خيلى آسان مىشود .\r\n\r\n\r\n","description":"","footnote":"\r\n( 1 ) - نور / 21\r\n","page_name":" 93 ","page_number":93},
  {"content":"\r\n\r\n\r\nتخليه ، مقدمه توبه\r\nدر آغاز سوره يس مى فرمايد كه اگر تخليه نباشد ، نمى شود راه را طى كرد . بعد يك تشبيه معقول به محسوس مى آورد : اگر كسى غل و زنجير به دست و پايش باشد ، معلوم است كه نمى تواند راه برود . حال اگر زنجيرى روى گردن او باشد و دست و پاى او نيز با زنجير بسته شده باشد ، نمى تواند حركت بكند و سرش را هم نمى تواند بلند كند . قرآن مى فرمايد : اگر صفت رذيله اى بر دل حكمفرما بشود ، نظير غل و زنجير است : « انَّا جَعَلنا فى أعناقِهِم أغلالًا فَهِىَ الَى الاذقانِ فَهُم مُقمَحونَ » . « 1 » تشبيه دوم نيز تشبيه معقول به محسوس است . در تشبيه دوم مى فرمايد كه اگر صدى در جلو و صدى در عقب او باشد ، نمى تواند حركت كند و اگر صدى نباشد ، اما چشمهايش بسته باشد ، معلوم است كه نمى تواند راه برود .\r\nقرآن مى فرمايد : اگر صفت رذيله باشد ، چنين است ، نمى تواند راه برود و نمى تواند سير و سلوك كند : « وَ جَعَلنا مِن بَينِ ايديهِم سدَّاً وَ مِن خَلفِهِم سَدَّاً فَاغشَيناهُم فَهُم لا يُبصِرونَ » . « 2 » اگر صفت رذيله اى باشد ، سد است ؛ هم جلو و هم عقب . و نمى شود حركت كرد . بستن چشم است و نمى تواند حركت كند . اگر بخواهد حركت كند ، بايد اول غل و زنجير را بردارد و سپس بايد سد را بشكند و پس از اين دو كار ، بايد چشم را باز كند .\r\n\r\n\r\n","description":"","footnote":"\r\n( 1 ) - ما در گردنهاى آنها غل هايى قرار داديم كه تا چانه ها ادامه دارد و سرهاى آنان را به بالا نگاه داشته است . ( يس / 8 )\r\n( 2 ) - در پيش روى آنان سدى قرار داديم و در پشت سرشان سدى و چشمانشان را پوشانده ايم ، لذا نمى بينند . ( يس / 9 )\r\n","page_name":" 94 ","page_number":94},
  {"content":"\r\n\r\n\r\nگفتار ششم توبه\r\nشرايط توبه :\r\nالف‌رفع مانع\r\nب‌توجه\r\nج‌رفع صفات رذيله\r\nدراهنما\r\nه‌توسل\r\nوزاد و توشه\r\nاهتمام به مستحبات\r\nخدمات شيخ طوسى\r\nزتمسك به قرآن\r\nح‌بُراق\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nتوبه\r\nانسان براى رسيدن به مطلوب و مقصود خلق شده است و اگر بتواند به مطلوب برسد ، نه تنها در آخرت پيش خداست ، كه در همين دنيا پيش اوست . حكومت خدا بر دل ، لذتى دارد كه بهشتى هاى معمولى نمى توانند و لياقت ندارند كه آن را درك كنند و در اين دنيا همچنين است . انسان در همين دنيا مىتواند با آن حركت استكمالى به جايى برسد كه همه لذتها براى او پوچ باشد . به قول امام صادق ( ع ) به جايى برسد كه لذت بردن از دنيا را اصلًا و ابداً در نظر داشته باشد . از نظر لذت به مقامى برسد كه به قول قرآن شريف ، هيچ كس نتواند آن لذت را درك بكند مگر اينكه به آن مقام برسد : « فَلا تَعلَمُ نَفسٌ ما اخفىَ لَهُم مِن قرَّةِ اعيُنٍ جَزاءً بِما كانُوا يَعمَلُونَ » « 1 » به مقامى كه ديگر غم ، غصه ، دلهره ، اضطراب خاطر و نگرانى براى او مفهوم نداشته باشد : « الا انَّ اولِياء اللهِ لا خُوفُ عَلَيهِم وَ لا هُم يَحزَنونَ » . « 2 » اگر انسان گمشده اش را پيدا كند ، همه چيز پيدا كرده است . به قول امام حسين ( ع )\r\n\r\n\r\n","description":"","footnote":"\r\n( 1 ) - هيچ كس نمى داند كه به پاداش نيكوكاريش چه نعمت و لذتهاى بى نهايتى كه روشنى بخش ديده است ، در عالم غيب بر او ذخيره شده است . ( سجده / 17 )\r\n( 2 ) - آگاه باشيد كه دوستان خدا هرگز هيچ ترس و اندوهى در دل آنها نيست . ( يونس / 62 )\r\n","page_name":" 97 ","page_number":97},
  {"content":"\r\n\r\nكه در اواسط دعاى عرفه « 1 » مى گويد : خدايا كسى كه تو را پيدا كرد ، چه پيدا نكرده است ؟ و كسى كه تو را گم كرد چه پيدا كرده است ؟ « 2 » يعنى خدايا اگر بنده اى تو را نداشته باشدولو عالم را داشته باشدهيچ ندارد ، پوچ است . اما اگر تو را داشته باشد ، اگر تو را پيدا كندولو از نظر دنيا هيچ نداشته باشدهمه چيز دارد . و خوشا به حال آن افرادى كه خدا را پيدا كردند و همه چيز دارند . خوشا به حال آن افرادى كه خدا را پيدا كردند و ديگر غم و غصه ، دلهره ، اضطراب خاطر و نگرانى ندارند .\r\n\r\nشرايط توبه\r\n\r\nالف‌رفع مانع\r\nمعلوم است تا مانع در كار باشد ، نمى شود حركت كرد . در اين باره راجع به توبه و رفع مانع بحث كرديم و گفتيم كه گناه مانع اين راه است . گناه‌ولو كوچك‌براى اين راه سد بزرگى است . لذا شرط اول توبه بود .\r\n\r\nب‌توجه\r\nشرط دوم ، يقظه ، بود ؛ يعنى تنبه و آگاهى . انسان اگر تنبه و آگاهى نداشته باشد كه براى چه آمده و كجا مى خواهد برود ، معلوم است كه اين حال غفلت ، او را بيچاره مىكند . تنبه مى خواهد . بيدارى مى خواهد . اين به منزله اقتضاء است و تا اين اقتضاء نباشدولو اينكه\r\n\r\n\r\n","description":"","footnote":"\r\n( 1 ) - روز عرفه ، روز نهم ذى الحجة است . مرحوم شيخ عباس قمى در كتاب شريف مفاتيح الجنانمى فرمايند : روز عرفه از اعياد عظيمه است . اگر چه به اسم عيد ناميده نشده است و احاديث در كثرت فضيلت زيارت امام حسين ( ع ) در اين روز متواتر است . اين دعا را امام حسين ( ع ) در واپسين روز عرفه در عرفات خوانده است .\r\n( 2 ) - مادا و جد من فقدك و ما الّذى فقد من وجدك . ( شيخ عباس قمى ، مفاتيح الجنان ، اواخر دعاى عرفه ) .\r\n","page_name":" 98 ","page_number":98},
  {"content":"\r\n\r\nشرطهاى ديگر هم يكى پس از ديگرى باشد فايده اى ندارد . مقتضى بايد موجود باشد . درباره اين مقتضى هم فى الجمله بحث كرديم .\r\n\r\nج‌رفع صفات رذيله\r\nصفت رذيله مانع بزرگى است اگر يك صفت رذيله اى بر دل حكمفرما باشد ، به قول قرن شريف ، دانسته از راه منحرف مىشود : « افَرَأيتَ مَنِ اتَّخَذَ الهَهُ هَواهُ وَ اضَلَّهُ اللهُ عَلى عِلمٍ » « 1 » ؛ دانسته و با علم پا روى حق مى گذارد . دانسته و فهميده صراط مستقيم را گم مىكند . تمام اين گمراهيهايى كه در زمان پيغمبر اكرم ( ص ) پيدا شد ، بلكه تمام گمراهيهايى كه از زمان حضرت آدم تا به الآن پيدا شده ، مرهون همين صفات رذيله است .\r\nقرآن شريف ، مردم را دو دسته مىكند . مى فرمايد : يك دسته از مردم آنهايى هستند كه موانع ندارند ؛ يعنى سلامت نفس دارند . وقتى راه را پيدا مىكند ، به انداره اى خوشحال مى شوند كه گريه شوق مى كنند . ولو هنوز مسلمان نشده اند . ولو در شرف اسلامند ، اما همين كه مى بينند\r\nصراط مستقيم پيدا شد ، رفتن به سوى خدا پيدا شد ، حق پيدا شد ، گريه شوق مى كنند : « وَاذا سَمِعُوا ما انزِلَ الى الرَّسولِ تَرى اعيُنَهُم تَفيضُ مِن الدَّمع مِمَّا عَرَفُوا مِن الحَقِّ » . « 2 » بعد هم با زبان قالشان ، با زبان حالشان مى گويند كه چرا حق را نپذيريم ؟ چرا در راه مستقيم نيفتيم ؟ ما دنبال اين بوديم . ما مى گشتيم براى اينكه صراط مستقيم و حق را پيدا كنيم . اينها افرادى هستند كه سلامت نفس دارند . افرادى كه تكبّر ، خودخواهى ، عجب ، غرور ، رياست طلبى و دنيا طلبى بر دلشان حكمفرما نيست . وقتى سلامت نفس\r\n\r\n\r\n","description":"","footnote":"\r\n( 1 ) - اى رسول ما ! مى نگرى آن را كه هواى نفسش را خداى خود قرار داده و خداوند او را دانسته گمراه ساخته . ( جاثيه / 23 )\r\n( 2 ) - و چون آياتى را كه به رسول فرستاده شده استماع كنند ، اشك از ديده آنها جارى مىشود ؛ زيرا حقانيت آن را شناخته اند . ( مائده / 83 )\r\n","page_name":" 99 ","page_number":99},
  {"content":"\r\n\r\nباشد ، حق را كه پيدا كرد ، فطرتش مى گويد : گريه شوق كن . خوشحال باش .\r\nاما قرآن شريف مى فرمايد : يك دسته ديگر هم فراوانند . آنها كه يك صفت يا چند صفت رذيله اى بر دلشان حكمفرماست . حسد ، تكبر ، غرور ، عجب ، يكى از اين صفات رذيله بر دلشان حكمفرماست . كار اين مردم هم به آنجا رسيده است كه اگر حق را ببينند و اگر راه مستقيم را پيدا كنند ، به جاى اينكه گريه شوق كنند ، به اندازه اى ناراحت مى شوند كه با زبان حالشان ، با زبان قالشان مى گويند : اى كاش مرده بودم ، اى كاش آتشى مرا سوزانده بود . اى كاش سنگى از آسمان به سرم خورده بود و مرده بودم و چنين حقى را و چنين حالتى را پيدا نكرده بودم : « وَ اذ قالُوا اللهُمَّ انَ كانَ هذا هُوَ الحَقّش مِن عِندِكَ فَامطِر عَلَينا حِجارَةً مِنَ السَّماءِ اوِ ائتِنا بِعَذابٍ اليمٍ » . « 1 » در سوره « يس » براى اين انسانى كه بايد خدا بر دلش حكومت كند و خدا حسرتش را مى خورد ، مى فرمايد : « يا حَسرَةً عَلَى العِبادِ ما يَأتيهِم مِن رَسوُلٍ الّا كانوا بِهِ يَستَهزِؤُونَ » « 2 » ؛ يعنى اى واى به اين انسانى كه صفت رذيله اش به آنجا مى رسد كه هر وقت يك حقى از طرف خدا بيايد ، آن را استهزا مىكند . آن حق را مسخره مىكند .\r\nدر آيه ديگر مى فرمايد : « وَ ما ارسَلنا فى قَريَةٍ مِن نَذيرٍ الّا قالَ مُترَفوها انّا بِما ارسِلتُم بِه كافِروِنَ » « 3 » ؛ يعنى ما اين صد و بيست و چهار هزار پيغمبر را نفرستاديم جز اين كه افراد مترف ، عياشگر ، تجمل گرا و دنيا پرست به اين رسول گفتند كه ما تو را قبول نداريم .\r\nآيه هايى كه از اين نوع ، شايد يك زنگ خطرى براى همه ما باشد ؛ به همه ما مى گويد : اگر يك صفت رذيله اى بر دل شما حكمفرما باشد ، نمى توانى حق جو و حق ياب باشى . نمى شود در صراط مستقيم بمانى . نمى توانى خدا را پيدا كنى . نمى توانى اين راه پر رنج را\r\n\r\n\r\n","description":"","footnote":"\r\n( 1 ) - و چون گفتند خدايا اگر اين قرآن به راستى بر حق و از جانب توست ، پس يا بر سرمان سنگى از آسمان ببار يا ما را به عذابى دردناك گرفتار ساز . ( انفال / 32 )\r\n( 2 ) - واى بر حال اين بندگان كه هيچ رسولى براى هدايت آنها نيامد جز آن كه او را به تمسخر و استهزا گرفتند . ( يس / 30 )\r\n( 3 ) - و ما هيچ رسولى در ديارى نفرستاديم جز آنكه ثروتمندان عياش آن ديار به رسولان گفتند ما به رسالت شما كافريم . ( سباء / 34 )\r\n","page_name":" 100 ","page_number":100},
  {"content":"\r\n\r\nبپيمايى . صفت رذيله خيلى بد است مى دانيد كه زايل كردنش هم كار مشكلى است . معلم اخلاق ، فقط خداست . ما بايد راز و نياز كنيم . ما بايد كوشش كنيم . ما بايد مقدمات فراهم كنيم . ما بايد شاگرد خدا بشويم تا پروردگار عالم ما را مهذّب كند : « وَ لَو لا فضلُ اللهِ عَليكُم و رَحمَتُهُ ما زَكى مِنكم مِن احَدٍ ابداً وَ لكنَّ اللهَ يُزكِّى مِن يَشاءُ » . « 1 » انسان ، به خودى خود نمى تواند صفت رذيله را رفع كند . از يك طرف اگر صفت رذيله اى باشد ، وامصيبتا و از يك طرف ، كار مشكل است و بايد سلامت نفس پيدا كرد .\r\nدر هر صورت ، اين سوره و الشمس را فراموش نكنيد . منحصر به فرد است . پس از يازده قسم و چند تأكيدمى فرمايد : « قَد افلَحَ مَن زَكِّيها وَ قَد خابَ مَن دسَّها » « 2 » ؛ سعادت ، فقط و فقط براى آن كسى است كه مهذب باشد . بيچاره و بدبخت و محروم و شقى آن كسى است كه يك صفت رذيله اى بر دل او حكمفرما باشد . اگر بخواهى به مقام لقاء ؛ يعنى حكومت خدا بر دل برسيد ، بايد كوشا شويد ؛ يعنى به آنجا برسيد كه بگوييد خدايا من ديگر بيشتر از اين نمى توانم ، تو بايد مرا مهذب كنى . با سرو كار داشتن با اين گونه مجالس ، با كتابهاى اخلاقى ، با معلم هاى اخلاق و فعاليت كردن ، مبارزه با صفات رذيله و مخصوصاًباآن يقظه اى كه در جلسه قبل درباره\r\nاش صحبت كرديم ، به آنجا برسد كه بگوييد : خدايا من كوشش كردم ، اما ديگر بيش از اين نمى توانم . تو كه معلم اخلاقى بايد اين صفت رذيله را رفع كنى و قطعاً رفع مىكند . اگر واقعاً رفتيم ، به قول امام صادق ( ع ) يك وجب ما ، ده وجب او . اگر ما واقعاً خدا را از دل صدا كنيم ، قطعاً به فرياد ما مى رسد . « 3 »\r\n\r\n\r\n","description":"","footnote":"\r\n( 1 ) - و اگر فضل و رحمت الهى بر شما نبود ، هرگز احدى از شما پاك نمى شد ؛ ولى خداوند هر كه را بخواهد ، تزكيه مىكند . ( نور / 21 )\r\n( 2 ) - هر كس نفس خود را پاك و تزكيه كرده ، رستگار شده و آن كس كه نفس خويش را با معصيت و گناه آلوده ساخته ، نوميد و محروم گشته است . ( شمس / 9 - 10 )\r\n( 3 ) - حسين نورى ، مستدرك وسائل ، ج 5 ، ص 297 - 298 . در حديث قدسى نيز آمده است : « من تقرّب الىَّ شبراً تقرّبت اليه ذرعاًو من تقرّب اليه باعاً . » ( محمد باقر مجلسى ، بحار الانوار ، ج 87 ، ص 190 )\r\n","page_name":" 101 ","page_number":101},
  {"content":"\r\n\r\n\r\nدراهنما\r\nچهارمين چيزى كه در اين راه شرط اساسى است ، راهنماست . مسلم است كه انسان براى پيمودن راهى كه تا به حال نرفته است ، راهنما مى خواهد . طى اين مرحله بى همرهى خضر نمى شود . ظلمات است ، بايد از گمراهى ترسيد . قطعاً اين راه ، راهنما مى خواهد . راهنماى اين راه دو گونه است :\r\n1 . راهنماى ظاهرى ؛ افرادى كه آشنا هستند ، معلم اين راه هستند . بايد دنبال اين ها باشيم ؛ يعنى علما ، يعنى روحانيت . آن كسانى كه از زمان امام صادق ( ع ) تا الآن اين دين را به مردم رسانده اند .\r\nپيغمبر اكرم ( ص ) وقتى كه در مدينه تشكيل حكومت دادند ، طلبه تربيت كردند . مبلّغ آماده كردند هم مبلّغ در مدينه ، هم مبلّغ خارج از مدينه : « الَّذينَ يُبَلِّغونَ رِسالاتِ اللهِ وَ يَخشَونَهُ وَ لا يَخشَونَ احَداً الَّا اللهَ » « 1 »\r\n\r\n\r\n","description":"","footnote":"\r\n( 1 ) - كسانى كه تبليغ رسالتهاى الهى مى كنند ، از خدا مى ترسند و از هيچ كس جز او بيم ندارند . ( احزاب / 39 )\r\n","page_name":" 102 ","page_number":102},
  {"content":"\r\n\r\n2 . اما راهنماى مهمتر از اين راهنماى ظاهرى ، راهنماى باطنى است . يعنى انسان كسى را مى خواهد كه علاوه بر ارائه طريق ، ايصال الى المطلوب كند . معلم اخلاق ، معلم دينى يا معلم در علوم طبيعى ، فقط مىتواند ارائه طريق كند ، راه را نشان بدهد ؛ اين كم است . ما علاوه بر ارائه طريق ، كسى را هم مى خواهيم كه دست ما را بگيرد ، ما را در راه مستقيم برساند ؛ يعنى در اين راه هميشه دنبال ما باشد تا اينكه ما به مقصود برسيم ، نه تا اينكه ما را به مقصود برساند . آن راهنماى باطنى ، الآن قطب عالم امكان ، محور عالم وجود ، واسطه غيب و شهود ، حضرت ولى\r\nعصر ( عج ) است . آن كه واسطه بين خلق و خداست ، آنكه « بوجوده ثبتت الارض و السّماء » ، آنكه « بِيُمنِهِ رُزِقَ الوَرى » اين رزق در اينجا فقط خوردن و خوابيدن نيست . نه ، مهمتر از اينها روزى افرادى است كه مى خواهند به خدا برسند . از شما عزيزان مى خواهم كه هر روز و اگر نمى توانى حداقل هفته اى يك روز به حرم قطب عالم امكان حضرت رضا ( ع ) برويد و اين زيارت را بخوانيد : « بِكُم فَتَحَ اللهُ وَ بِكُم يَختِمُ وَ بِكُم يُنزِّلُ الغَيثَ وَ بِكُم يُمسِكُ السَّماءَ تَقَعَ عَلَى الارضِ وَ بِكُم يُنَفِّسُ الهَمَّ و يَكشِفُ الضُّرَّ » . « 1 » اگر آسمان پا برجاست ، شماييد . اگر غم و غصه از كسى رفع شود ، واسطه فيض شماييد . اگر روزى به كسى مى رسد و اگر نعمتى از طرف خدا به عالم وجود مى رسد ، واسطه فيض شماييد . لذا توسل به ائمه ( عليهم السلام ) شرط اساسى اين راه است .\r\nشما نمى دانيد چه نعمت بزرگى داريد . زير پرچم حضرت رضا ( ع ) بودن ، نعمت خيلى بزرگى است . دست حضرت رضا روى سر كسى بودن ، با آن كَرَم و فضل و عنايتش نعمت خيلى بزرگ است . توجه داشته باشيد كه ماهى در آب هستيد ، زير پرچم ولايتيد ، مى توانيد به واسطه حرم حضرت رضا ( ع ) و به واسطه زيارت جامعه آنچه را مى خواهيد بگيريد ؛ اين نعمت را فراموش نكنيد .\r\nسراغ داريم افرادى را كه زير پرچم يكى از ائمه طاهرين ( عليهم السلام ) هستند و يا زير پرچم\r\n\r\n\r\n","description":"","footnote":"\r\n( 1 ) - شيخ عباس قمى ، مفاتيح الجنان ، زيارت جامعه .\r\n","page_name":" 103 ","page_number":103},
  {"content":"\r\n\r\nيكى از اولياى خدا نظير حضرت معصومه در قم هستند . اما اينها ماه به ماه هم حرم نمى روند . اين خذلان است . و مواظب باشيد كه خداى نكرده اين خذلان براى شما جلو نيايد . هر روز مشرف شدن حرم به درس ضرر نمى زند ، به كار ضرر نمى زند . نعمتى كه شما داريد ، خيلى ارزشمند است و بايد مواظبت كنيد كه اين نعمت را از دست ندهيد .\r\n\r\nتوسّل\r\nو بالاخره پنجمين چيزى كه در اين راه بايد باشد تا انسان به مطلوب برسد ، توسل به اهل بيت ( عليهم السلام ) است . بدون توسل به اهل بيت ( عليهم السلام ) قطعاً كسى نمى تواند به جايى\r\nبرسد . ارائه طريق در اين راه فايده اى ندارد . آنچه قرآن شريف روى آن پا فشارى دارد ، هدايت عناييه استئ نه ارائه طريق .\r\nدر اوايل قرآن مى فرمايد : « الم ذلكَ الكتابُ لا رَيبَ فيهِ هُدىً لِلمُتَّقين » ؛ يعنى قرآن براى آدم با تقوا هدايت است . اين هدايت ، ارائه طريق نيست ؛ براى اينكه در همين سوره مى فرمايد : « انَّا هَدَيناهُ السَّبيلَ اما شاكِراً و اما كَفوراً » « 1 » در همين سوره بقره مى فرمايد : « هُدىً لِلنّاس وَ بَيِّناتٍ مِنَ الهُدى وَ الفُرقانِ » « 2 » معلوم مىشود كه دونحوه هدايت در قرآن است : ارائه طريق و ايصال الى المطلوب . آنكه مهم است و انسان را به جايى مى رساند ، هدايت دوم است . ما در نماز مى خوانيم : « اهدنا الصِراطَ المُستَقيمَ » ؛ ما كه همه در راه مستقيميم . ما همه مسلمانيم . ما همه شيعه هستيم . شيعه گرى در گوشت و پوست و استخوان ما رسوخ كرده است . اگر گوشت و پوست و استخوان ما را با عينك ولايت ببينند ، مى بينند كه در گوشت و پوست و استخوان ما ولايت رسوخ كرده . اين كه هست . پس معلوم مىشود كه چيز ديگرى مى خواهيم و آن ، اين است كه دست عنايت امام زمان ( عج ) روى سرمان باشد .\r\n\r\n\r\n","description":"","footnote":"\r\n( 1 ) - ما راه را به او نشان داديم ، خواه شاكر باشد يا نا سپاس . ( انسان / 3 )\r\n( 2 ) - قرآن نازل شد براى راهنمايى مردم و نشانه هاى هدايت و فرق ميان حق و باطل . ( بقره / 185 )\r\n","page_name":" 104 ","page_number":104},
  {"content":"\r\n\r\n\r\nوزاد و توشه\r\nششمين چيزى كه اين راه مى خواهد ، زاد و توشه است . هر كسى كه بخواهد يك مسافرت بكندولو يك مسافرت نزديك تفريحىزاد و توشه مى خواهد . و ال اگر كسى مثلًا روز جمعه به باغ برود ، اما ناهار همراه خودش نبرد ، گرسنه مى ماند . بدون زاد و توشه نمى شود . به قول شريف ، اين راه پر رنج و به قول اميرالمومنين ( ع ) ، اين راه دور و دراز ، زاد و توشه مى خواهد . زاد و توشه اين راه چيست ؟\r\nقرآن مى فرمايد ، تقوا : « تَزَوَّدُوا فَانَّ خَيرَ الزّادِ التَّقوى » « 1 » اول امر مىكند كه زاد و توشه تهيه كنيد . اين زاد و توشه فقط معنايش اين نيست كه براى قبرتان ، براى برزختان ، براى قيامتتان ، براى آن سفر كه منتهايش بهشت است زاد و توشه تهيه كنيد . نه ، مهم تر از اين است . يعنى يك مصداق مهمتر از اين دارد : « يا ايُها الانسانُ انَّكَ كادِحٌ الى رَبِّكَ كَدحاً فَمُلاقيهِ » ؛ يعنى اى انسان ! در حركتى ، حركتى پر رنج ، دور و دراز و منتهاى سير ، خداست : « انَّ الى رَبِّكَ الرُّجعى » « 2 » ؛ « وَ انَّ الى رَبِّكَ المُنتَهى » . « 3 » مصداق كامل « تزوّدوا » در قرآن اين جاست . به قول امام عسكرى ( ع ) كه در آن روايت مشهور مى فرمايد : معقول نيست كه كسى بدون نماز شب بتواند سير و سلوك كند . در اين راه بايد به همه واجبات اهميت داد ، مخصوصاً نماز براى همه . مخصوصاً حجاب براى خانم ، مخصوصاً خوردن حلال به اندازه اى كه ممكن باشد . حداقل از مشتبهات پرهيز كنيم ، از حرام بَيِّن پرهيز كنيد . مواظب باشيد كه يك لقمه غذاى حرام بَيِّن تا چهل روز انسان را بى حال مىكند . يك لقمه غذاى حرام ديگر نمى گذارد به جايى برسد .\r\nيكى از بزرگان گفته بود يك بار وقتى كه خرما خريدم ، ديدم يك دانه خرما خراب است ؛ بدون اجازه صاحب مغازه ، خرماى بد را گذاشتم و يك خرماى خوب برداشتم . مى گويد : مدتها حال قبض داشتند . حتى ديگر فردايش كه روزه مستحبى مى گرفتم ،\r\n\r\n\r\n","description":"","footnote":"\r\n( 1 ) - زاد و توشه تهيه كنيد كه بهترين زاد و توشه ، پرهيزگارى است . ( بقره / 197 )\r\n( 2 ) - به يقين باز گشت به سوى پروردگار توست . ( علق / 8 )\r\n( 3 ) - و به يقين پايان كار به سوى پروردگار توست . ( نجم / 42 )\r\n","page_name":" 105 ","page_number":105},
  {"content":"\r\n\r\nنتوانستم . حتى رسيد به آنجا كه نماز شبم هم از بين رفت .\r\nمرحوم استاد آيةالله شهيد مطهرى رضوان الله تعالى عليه خيلى عاشق مرحوم حاج ميرزا على آقاى شيرازى بود . او هم ملاى عارف كاملى بود و به جاهايى رسيده بود . مرحوم آية الله شهيد مطهرى مى فرمودند : روزى در مدرسه حجتيه تعدادى به ديدن ايشان آمدند . ايشان پايين\r\nبودند و من طبقه بالا . جلسه طول كشيد ، مرحوم شهيد مطهرى مى فرمودند كه جلسه ، جلسه شعر شد . مرحوم حاج ميرزا على آقا يك اديب كاملى بودند . اشعار عربى گاهى از مغنى ، گاهى از مطول ، و . . . خلاصه مجلس اين طور گذشت . ايشان خوابيدند . از نماز شبشان افتادند . اول اذان صبح بلند شد و مرا بيدار كرد . گريه مى كرد ، مثل اينكه بچه اش مُرده باشد و مى گفت : ديشب كار خودش را كرد . آن اشعار ادبى مى ترسم « ما لا يُعنى » باشد . كار خودش را كرد .\r\nيكى از بزرگان حوزه به من مى گفت كه من همان روز رفتم ديدن ايشان . ديدم گريه مىكند . آقا چه شده است ؟ مرحوم شهيد مطهرى گفتند : ديشب نماز شبشان از بين رفته ، حالا ناراحتند . آن آقا مى گفت كه من براى اين كه قدرى مرحوم حاج ميرزا على آقا را تسلّا بدهم ، شوخى كردم و گفتم : آقا ما هيچ وقت نمى خوانيم ، شما هم يك شب نخوان . ايشان خيلى ناراحت شد . گفت : آخر مگر مىشود طلبه نماز شب نخواند . من از شانزده سالگى شروع كردم و تعطيلى نداشتم .\r\nامام عسكرى ( ع ) مى فرمايد بدون نماز شب نمى شود . بدون نماز اول وقت ، بدون ادب در نماز ، بدون تواضع در نماز نمى شود . حالا اگر نمى توانيد حضور قلب داشته باشيد و در نماز مؤدب باشيد ، اگر در آيه « قَد افلَحَ المؤمِنونَ الَّذينَ هُم فى صَلوتِهِم خاشِعونَ » « 1 » اين خشوع را به معناى حضور قلب معنى نمى كنيد ، لااقل اين طور معنى كنيد كه انسان بايد در نماز مؤدب باشد . به قول امام صادق ( ع ) اگر خدا را نمى بينى ، حداقل بدان كه خدا تو را مى بيند . « 2 »\r\n\r\n\r\n","description":"","footnote":"\r\n( 1 ) - مومنان رستگار شدند ؛ آنها كه در نمازشان خشوع دارند . ( مومنون / 1 - 2 )\r\n( 2 ) - قالَ ابو عَبداللهِ ( ع ) : يا اسحاقُ خَفِ اللهَ كَانَّكَ تَراهُ وَ ان كُنتَ لا تَراهُ فَانَّهُ يَراكَ وَان كُنتَ تَرى انَّهُ لا يَراكَ فَقَد كَفَرتَ وَ ان كُنتَ تَعلَمُ انَهُ يَراكَ ثُمَّ بَرَزَت لَهُ بالمَعصيَةِ فَقَد جَعَلتَهُ مِن اهوَنِ الناظِرينَ عَلَيكَ . ( محمد باقر مجلسى ، بحارالانوار ، ج 70 ، ص 355 ، روايت دوم )\r\n","page_name":" 106 ","page_number":106},
  {"content":"\r\n\r\n\r\nاهتمام به مستحبات\r\nبه قول خود پروردگار عالم ، آنچه انسان راخيلى به خدا نزديك مىكند ، اهميت دادن به مستحباتى نظير خواندن نماز شب ، راز و نياز با خدا ، خواندن قرآن ، خدمت به خلق خدا ، مؤالفت با مردم ، دعا در حق ديگران و همه را برادر و خواهر خود دانستن است .\r\nهمه ما ، مخصوصاً دانشجوها ، طلبه ها و معلم ها بايد به اين نكته توجه كنيم كه به كارمان ضرر نخورد . براى اينكه كار ما هم اگر واجب نباشد ، يكى از مستحبات مهم است . اما خداى نكرده نبايد براى نفس اماره بهانه اى شود ، قطعاً نماز شب خواندن به درس ضرر نمى زند . به كار ضرر نمى زند . نماز اول وقت خواندن ، مؤوب بودن در نماز ، در شبانه روز يك جز قرآن خواندن در شبانه روز چند مرتبه به ياد قبر و قيامت بودن ، در شبانه روز چندين مرتبه راز و نياز با خدا كردن ، در شبانه روز چندين مرتبه دل مردم را به دست آوردن و امثال اينها اگرانسان وقتش منظم باشد ، به كار ضرر نمى زند .\r\n\r\nخدمات شيخ طوسى\r\nمى دانيد كه مرحوم شيخ طوسى هنوز هشتاد سال عمر نكرده بود كه دويست جلد كتاب نوشت . آن هم چه كتابهايى ! تهذيب و استبصار كه دو تا از كتب اربعه است ، از متابهاى شيخ طوسى است . آقاى بروجردى يك علاق خاصى به ايشان داشتند ؛ لذا تا مى شد كلام شيخ طوسى را توجيه كنند ، رد نمى كردند . آقاى بروجردى با آن علم و مقامش ، واقعاً در مقابل كلمات شيخ طوسى متواضع بودند . وقتى ديگر نمى شد و بايد بحث طلبگى و ايراد طلبگى جلو بيايد ، اين جمله را مى فرمودند : « شيخ طوسى علاوه بر اين كه عالم بود ، عابد بود و اگر وقتش را خواسته باشيم تقسيم كنيم ، راجع به اين مسأله يك دقيقه بيشتر نمى رسد و در يك دقيقه فكر كردن درباره اين موضوع ، ممكن است خوب حلاجى نشده\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nباشد » . و ايشان مى فرمودند كه اين مصباح المتهجدى كه مرحوم شيخ طوسى نوشتند ، مادر كتابهاى دعاست . همين طور كه ما در علم رجال كتابهاى مرجع و اصلى داريم ، در دعا هم ما چند كتاب اصلى داريم .\r\nمرحوم محدث قمى رضوان الله تعالى عليه خيلى خدمت كرده است . اين مفاتيح خيلى خوب است ، اما اصل آن مصباح المتهجد است . شيخ طوسى اول يك دوره به آن عمل كرد . سپس زن و بچه اش را واداشت تا يك دوره به آن عمل كنند . بعد از آن كه زن و بچه عمل كردند ، اجازه چاپ دادند . به اين مى گويند مرد عمل ، به اين مى گويند مرد خدا . در حالى كه عالم\r\nبود ، عابد هم بود . در حالى كه درس مى گفت و درس مى خواند و رياست را هم اداره مى كرد ، با كتاب دعا سر و كار داشت . با قرآن سر و كار داشت .\r\n\r\nزتمسك به قرآن\r\nاين راه ، نور مى خواهد . بدون نور ، تاريك است . شما رانندگى تان هر چه عالى باشد اتومبيلتان هر چه پيشرفته و راهنمايتان هم هر چه بَلَد باشد اما اگر شب چراغ نداشته باشيد ، مى مانيد . اين راه چراغ مى خواهد و چراغ اين راه ، قرآن است . تمسك به قرآن همانطور كه تمسك به امام زمان ( ع ) و تمسك به ولايت لازم است ، تمسك به قرآن نيز دوش به دوش آن لازم استسر و كار داشتن با قرآن بطورى كه قرآن در دل رسوخ كند قرآن نور است . اگر ما اين را بپيماييم . هنوز نرسيده به مقام لقاء ، نور قرآن را مى بينيم . « قَد جاءَكُم مِنَ الله نُورٌ وَ كتابٌ مُبينٌ يَهدى بِهِ اللهُ مَنِ اتَّبَعَ رِضوانَهُ سُبُلَ السَّلامِ وَ يُخرِجُهُم مِنَ الظُلُماتِ الَى النُّورِ بِاذنِهِ وَ يَهديهِم الى صِراطٍ مُستَقيمٍ » . « 1 » چه بسيار افرادى را سراغ داريم كه نور اين قرآن را مى ديدند . مرحوم حضرت آيةالله\r\n\r\n\r\n","description":"","footnote":"\r\n( 1 ) - از طرف خدا ، نور و كتاب آشكارى به سوى شما آمد . خداوند به بركت آن ، كسانى را كه از خشنودى او پيروى كنند به راههاى سلامت هدايت مىكند و به فرمان خود ، از تاريكيها به سوى روشنايى مى برد و آنها را به راه راست رهبرى مى نمايد . ( مائده / 15 - 16 )\r\n","page_name":" 108 ","page_number":108},
  {"content":"\r\n\r\nالعظمى خويى مى فرمودند كه من در قوچان درس مى خواندم . يك كسى آمد و يكى دو شب در اتاقى از مدرسه ماند . طلبه ها كه نماز شب بلند مى شدند ، مى ديدند كه اين دارد در تاريكى قرآن مى خواند . مرحوم آقاى خويى فرموده بودند كه ما بالاخره رفتيم و ديديم كه اين آقا نور قرآن را مى بيند و با نور قرآن ، قرآن مى خواند .\r\nمرحوم كربلايى كاظم در زمان خود ما ، در زمان مرحوم آيت الله العظمى بروجردى آمده بود و سواد الفبا نداشت ، اما با خدا رابطه داشت ، با ولايت رابطه داشت و نور قرآن را مى ديد . مثلًا كتاب جواهر را به او مى دادند ، نمى توانست خطهاى جواهر را بخواند . اما اگر يك آيه در آن بود ، دست مى گذاشت ، مى گفت : اين قرآن است و نور قرآن را مى ديد .\r\nطلبه عزيز ! تو بايد به آنجا برسى كه نور قرآن را ببينى . همان مقام تجليه اى كه مى گويند ؛ يعنى ديدن نور خدا ، ديدن نور امام زمان ( عج ) ، ديدن نور قرآن . بايد با قرآن سر و كار داشته باشيم . علاوه بر روخوانى ، تسلط بر قرآن . علاوه بر تسلط به قرآن ، آشنايى با مُحسّنات تجويدى . علاوه بر اينها ، معناى قرآن ، تفسير قرآن ، علاوه بر اينها انسان به جايى برسد كه خود از قرآن برداشت داشته باشد . حداقل بتوانيم به اندازه وُسعمان قطره اى از درياى قرآن برداشت داشته باشيم . در همه موارد حساس ، ثقلينى كه پيغمبر اكرم ( ص ) فرموده است ، لازم است        : « انِّى تاركُ فيكُمُ الثِّقلَينِ كِتابَ اللهِ وَ عِترَتى لَن يَفتَرقا حَتّى يَردا عَلَىَّ الحَوضَ ما ان تَمَسَّكتُم بِهِما فَلَن تَضِلُّو ابداً »        « 1 » والّا اگر قرآن منهاى ولايت باشد ، معلوم است كه ضلالت است . ولايت منهاى قرآن هم نمى شود . قرآن ولايت و ولايت قرآن . ولايت براى راهنمايى ، براى ايصال الى المطلوب . و خود قرآن ، نور اين راه .\r\n\r\nح‌بُراق\r\nآخرين چيزى كه اين راه مى خواهد ، « بُراق » است . آن بُراقى كه پيامبر اكرم ( ص ) سوار شد و رسى به جايى كه به جز خدا و پيغمبر ديگر هيچ كسى نمى تواند درك كند . رسيد به\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 2 ، ص 226 ، روايت 3\r\n","page_name":" 109 ","page_number":109},
  {"content":"\r\n\r\nآن جا كه جبرئيل گفت : « لَو دَنَوتُ انمُلَةً لا حتَرَقتُ » « 1 » اما پيغمبر اكرم ( ص ) بدون بُراق هم مى توانست برود ؛ اصلًا بُراق اگر حركت داشت ، واسطه فيضش پيغمبر ( ص ) بود . اما همين معراج به ما مى گويدكه اين راه ، جبرئيل مى خواهد ، راهنما مى خواهد . اين راه بُراق مى خواهد . مَركب مى خواهد . بدون مَركب نمى شود و مَركب اين راه ، جسم من و شماستاين جسم ، اين بُعد ناسوتى .\r\nملائكه استكمال ندارند . به قول قرآن ، يك مقام معلومى دارند . جبرئيل چند ميليون سال قبل تا الآن ، چندين ميليارد قبل تا الآن و تا چندين ميليارد سال بعد ، همين است « مَقامٌ مَعلُومٌ » ؛ حيوانها هم استكمال ندارند اين استكمال ، اين حركت پر رنج كه منهايش خداست ، فقط براى اين انسان است كه 124 هزار پيغمبر هم برايش آمده است ؛ براى اين كه دو بُعدى است . آن بعد ملكوتى سوار اين بُراق مىشود و مى رود به جايى كه به جز خدا نداند . به جز خدا نبيند ، لذا نفس كشى در اسلام حرام است . اما حرامتر اين كه اين جسم ما تنبل باشد ، اين جسم ما پرخور باشد . اين جسم ما پر خواب باشد . اين تنبلى ، پر خوابى و پر خورى ، جسم را ناسالم مىكند . اين تنبليهها ، اين پرخوريها ، پر خوابيها ، عياشگريها ، اينها نشاط را هم از بين مى برد يعنى خيال نكنيد خواب نشاط مى آورد . خوابِ به اندازه نشاط مى آورد . يعنى انسان بايد كم خواب نباشد . كمبود خواب نداشته باشد . انسان بايد كمبود خوراك نداشته باشدانسان بايد كمبود استراحت نداشته باشد ؛ براى اينكه آنها نشاط مى آورد . اما اگر اينها از حد بگذرد نشاط را از بين مى برد . خواب زيادى نشاط را از بين مى برد و آدم را كسل مىكند . آدم را تنبل مىكند خود اين تنبلى نشاط را از بين مى برد .\r\nنشاط بايد باشد . آدمى كه غم و غصه داشته باشد ، آدمى كه نگرانى ، دلهره ، اضطراب خاطر و ضعف عصب بر او مستولى باشد ، معلوم است كه جسمش نمى تواند او را به جايى برساند . آن جسم مىتواند انسان را به جايى برساند كه خوره غم و غصه در دل او نباشد . نشاط داشته باشد . به قول قرآن ، اولياى خدا آنهايى هستند كه غم و غصه ندارند : « الا انَّ\r\n\r\n\r\n","description":"","footnote":"\r\n( 1 ) - همان ، ج 18 ، ص 382 ، روايت 86\r\n","page_name":" 110 ","page_number":110},
  {"content":"\r\n\r\n اولِياءَ اللهِ لا خوفٌ عَلَيهِم وَ لا هُم يَحزَنوُن » .  « 1 » غصه خورى ؛ اين كه انسان از اوضاع نگران باشد ، از استكبار جهانى نگران باشد ، براى فقرا و بيچارگان نگران باشد ، براى ابتلاءات و مصايبى كه دارد نگران باشد ، فرق مىكند . يك صورت ديگر غصه خورى اين است كه غصه مستولى بر دل بشود . نظير يك كرم بر درخت كه درخت را مى پوساند . كرمِ دل ، كرم غم و غصه است . ما نبايد غصه خور باشيم . ما بايد اينجا كه مى رسيم ، ديگر به مقدرات خدا راضى باشيم . ديگر نگذاريم غم و غصه و اضطراب خاطر و نگرانى\r\nمسلط بر دل ما بشود . در پايان ، اين روايت از موسى بن جعفر ( ع ) را به همه شما هديه مى كنم : « ايّاكَ وَ الكَسَلَ وَ الفَشَلَ فَانَّهُما يَمنَعانِكَ مِن خَيرِ الدُّنيا وَ الآخِرَةِ » « 2 »\r\n\r\n\r\n","description":"","footnote":"\r\n( 1 ) - يونس / 62\r\n( 2 ) - كلينى ، اصول كافى ، ج 5 ، ص 85 ، روايت 2 ، حديث مذكور از امام هفتم‌موسى كاظم ( ع ) - وارد شده است و متن آن چنين است : « ايّاكَ وَ الكَسَلَ وَ الضَّجرَ فَانَّهُما يَمنَعانِكَ مِن حَظِّكِ الدُّنيا وَ الآخِرَةِ » با جستجويى كه در بعضى كتب حديثى انجام شد ، واژه « الضَّجرَ » به جاى « الفشل » آمده و در هيچكدام از روايتها ، واژه « الفشل » نيامده است و اين كلمه با « الكسل » مترادف و در لغت به يك معنى است .\r\n","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nگفتار هفتم اخلاص در كارها\r\nاخلاص در توصّليات\r\nوعده خداوند درباره مخلص\r\nرسيدن به مقام مخلص دشوار است\r\nتقوا ميسر نيست مگر به خلوص\r\nاقسام خلوص\r\nاقسام توحيد\r\nاثر خلوص در زندگى دنيايى\r\nمقام مخلص\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nاخلاص در كارها خلوص\r\nبحث ما درباره خلوص است . كلمه اى كه مقدس تر از آن در اسلام نداريم . كلمه اى كه همه خوبيها وابسته به آن است و اگر اين رنگ به خوبى ها نخورد ، هيچ ارزشى ندارد . ضد آن ، دو چهرگى ، تظاهر و رياست . شما نمى توانيد عملى پيدا كنيد كه وابسته به خلوص نباشد ، اما رنگ حسن داشته باشد . درباره عبادات نيز مى دانيد كه هر عبادتى وابسته به خلوص است . وابسته به تقرب است . جز ذاتى آن عبادت اين است كه آن عمل فقط براى خدا باشد . « 1 »\r\n\r\n\r\n","description":"","footnote":"\r\n( 1 ) - قصد قربت در عبادات ، واجب است و علما آن را از مقومات عبادت قرار داده اند كه اگر خللى در آن وارد شود ؛ يعنى عبادت را بدون قصد امتثال و قرب انجام دهد ، باطل خواهد بود و اما خلوص در عبادت اين است كه عبادت را محض براى خدا انجام دهد ؛ به نحوى كه ترس از عذاب و رغبت به ثواب هيچ دخالتى در انگيزه او نداشته باشد . لذا اميرالمومنين ( ع ) مى فرمايد : « ما عَبَدتُكَ خَوفاً مِن ناركَ وَ لا طَمَعاً وَ رَغبَةً فى ثَوابِكَ بَل وَجَدتُكَ اهلًا لِلعِبادَةِ فَعَبَدتُكَ . » ( علامه جواد كاظمى ، مسالك الافهام ، ج 1 - 2 ، ص 235 . )\r\nامام صادق ( ع ) مى فرمايد : « ادنى حَدَّ الاخلاصِبَذلُ العَبدِ طاقَتَهُ ثُمَّ لا يَجعَل لِعَمَلِهِ عِندَاللهِقَدراً . » ( محمد باقر مجلسى ، بحارالانوار ، ج 70 ، ص 245 . )\r\n","page_name":" 115 ","page_number":115},
  {"content":"\r\n\r\n\r\nاخلاص در توصليات\r\nدر توصليات « 1 » گر چه اين جور نيست ، اما اگر عملى حُسن فاعلى نداشته باشد ، اگر عملى رنگ خلوص نداشته باشد ، اصلًا ارزش ندارد ؛ گر چه از نظر ظاهر ، خيلى باشد ، ارزش ندارد . لذا مىشود گفتكه همه عبادات ، همه خوبيها ، همه افعال ما ، همه اقوال و حتى افكار ما وابسته به اين كلمه مقدس است و به دست آوردن آن هم كارى است بسيار مشكل . جمله اى در ميان اهل دل معروف است و نمى دانم كه روايت باشد يا نه ، فى الجمله در مصباح الشريعه آمده است ، اما از متن اين جمله فهميده مىشود كه گرفته شده از ائمه طاهرين ( ع ) است . مى فرمايد\r\n: « النّاسُ كُلُّهُم\r\nهالِكُونَ الّا العالمونَ وَ العالمونَ كُلُّهُم هالِكُونَ الّا العاملونَ وَ العاملونَ كُلُّهُم هالِكُونَ الّا المخلِصونَ والمُخلِصونَ فى خَطَرٍ عَظيمٍ » . « 2 »\r\n\r\nوعده خداوند درباره مخلَص\r\nاگر انسان به مقام خلوص برسد ، مراتبش را طى كند و به مقام مخلَص برسد ، ديگر در خطر\r\n\r\n\r\n","description":"","footnote":"\r\n( 1 ) - واجب دو قسم است : توصّلى و تعبّدى . واجى توصّلى اين است كه خداوند از مكلف ، نفس عمل را مى خواهد و قصد قربت و امتثال در آن لازم نيست . گرچه ثواب مترتب بر آن است ؛ مانند دفن و كفن ميت . و لكن واجب تعبدى تحقق پيدا نمى كند مگر به قصد قربت و امتثال ؛ مانند نماز و روزه و . . .\r\n( 2 ) - قال الصادقُ ( ع ) : هَلَكَ العاملونَ الّا العابِدوُنَ و هَلَكَ العابدونَ الا العاملونَ و هَلَكَ العاملونَ الّا الصادقونَ و هَلَكَ الصادقون الا المخلِصوُنَ و هَلَكَ المخلصُونَ الا المُتَّقُونَ و هَلَكَ المُتَّقونَ الّا موقنين لعلى خطر عظيم‌و ادنى حد الاخلاص بذل العبد طقته ثم لا يجعل لعلمه عند الله قدرا . ( محمد باقر مجلسى ، بحارالانوار ، ج 7 ، ص 245 ، روايت 18 . )\r\n","page_name":" 116 ","page_number":116},
  {"content":"\r\n\r\nنيست . « 1 » و قرآن شريف مكرراً وعده شيرينى داده است . شايد بيش از ده آيه در قرآن وعده موكد داده است كه مخلَص زير پرچم خداست . ديگر شيطان كارى با او ندارد : « انَّهُ لَيسَ لَهُ سُلطانٌ على الَّذينَ امَنوا و عَلى رَبِّهِم يَتَوَكَّلُونَ انما سُلطانُهُ عَلى الذَّينَ يَتَوَلَّونَهُ و الذينَ هُم به مُشركونَ » « 2 » مى دانيد كه شيطان وقتى كه رانده درگاه خدا شد ، چندين مرتبه به خدا نهيب زد . پناه بر خدا وقتى كه عالِم ، دين نداشته باشد . پناه بر خدا وقتى كه عالِم ، بى دين شود ، مى رسد به آنجا كه تَشَر مى زند به خدا و در مقابل خدا وقتى قد علم مىكند . قرآن چندين مرتبه نقل مىكند از شيطان كه تشر زد : « قالَ فَبِعِزَّ تِكَ لَاغوِيَنَّهُم اجمَعينَ الا عِبادَكَ مِنهُم المُخلَصينَ » « 3 » ؛ يعنى قسم\r\nبه عزتت ، يعنى مى دانم عزيزى ، مى دانم خدايى ، مى دانم همه چيز به دست توست ، اما چون به خاطر بنى آدم رانده درگاه تو شدم ، همه آنان را اغوا مى كنمبه غير از مخلَص .\r\nمعنايش اين نيست كه من دوست مخلَصم . معلوم است كه نيست ، دشمن سر سخت مخلِص است ، چه رسد به مخلَص . معنايش اين است كه ديگر به مجلَص دسترسى ندارم . چون دسترسى ندارم ، او كنا ؛ اما با همه و همه وحتى مخلِص كار دارم .\r\n\r\n\r\n","description":"","footnote":"\r\n( 1 ) - مرحوم علامه طباطبايى مى فرمايند : « المُخلَصوُنَ هُمُ الذّينَ اخلَصَهُمُ اللهُ لِنَففسه فلا نَصيبَ فيهِم لِابليسَ و لا لِغَيره » ( الميزان ، ج 17 - 18 ، ص 227 . ) و شيخ طوسى در مخلَص مى فرمايد : مخلَصين ( به فتح « لام » ) كسانى هستند كه خداوند آنها را به خاطر لطفى كه در حق آنها كرده ، خالص نموده و به خاطر اين لطف از قبايح در نزد خداوند مبرا هستند و مخلصين ( به كسر « لام » ) آنهايى هستند كه عبادت خود را خالص كرده اند براى خدا و كسى را شريك او قرار ندادهاند . ( تبيان ، ج 8 ، ص 585 )\r\nاين حدس و گمان ابليس درست از آب درآمد ، و هر كسى به نحوى در دام او گرفتار شد ، جز مخلَصين ؛ همان گونه كه قرآن قرآن در سوره سبأ ، آيه 20 مى فرمايد : « وَ لَقَد صَدَّقَ عَلَيهِم ابليسُ ظَنَّهُ فَاتَّبَعُوهُ الّا فَريقاً مِنَ المُؤمنينَ » و مراد از « فَريقاً مِنَ المُؤمنينَ » همان « مخلُصين » است\r\n( 2 ) - و همانا شيطان تسلطى ندارد بر كسانى كه ايمان دارند و بر پروردگارشان توكل مى كنند . تسلط او تنها بر كسانى است كه او را به سرپرستى سرپرستى خود برگزيده اند . ( نحل / 99 - 100 )\r\n( 3 ) - گفت : به عزتت سوگند ، همه آنها را گمراه خواهم كرد ، مگر بندگان خالص تو ، از ميان آنها . ( ص / 82 - 83 )\r\n","page_name":" 117 ","page_number":117},
  {"content":"\r\n\r\n\r\nرسيدن به مقام مخلَص دشوار است\r\nحرف در اينجاست كه رسيدن به مقام مخلِص هم كارى است مشكل . انسان بتواند عالِم شود ، بتواند عامل و متقى شود ؛ اين خيلى مشكل است . ملّا شدن مشكل و اما آدم شدن محال است . نه اينكه چهار ركعت نماز براى خدا بخواند ، به خاطر اينكه اگر به خاطر خدا نخواند ، نمازش باطل است . نه اينكه خمس و زكات را براى خدا بدهد ؛ چون مىداند اگر براى خدا ندهد ، عملش باطل است . اين خيلى مشكل نيست . درس بخواند براى خدا چون مىداند كه اگر براى خدا درس نخواند ، بى بركت و بى بهره است . نه دنيا دارد و نه آخرت . نه ، اين هم آسان است . ملكه خلوص پيدا كند . برسد به آنجا كه بطور نا خودآگاه ، بطور خودكار ، نگويد جز براى خدا ، نكند جز براى خدا . فكرى نداشته باشد ، جز خدا و جز براى خدا ؛ اين مشكل است و « فى خَطَرٍ عَظيمٍ » هم هست ؛ كه اگر برسد به مقام مخلص ، كم كم كار كند با دعا ، با توسل به اهل بيت ( ع ) ، مخصوصاً شما عزيزانى كه در پناه ثامن الائمه حضرت رضا ( ع ) هستيد ، با توسل به حضرت رضا ( ع ) كه همه چيز مىدهد ، مقام مخلَص را هم مى توانيد بگيريد . آن وقت ديگر شيطان هم با شما كار ندارد . حتى نفس اماره هم ديگر نمى تواند با شما كار داشته باشد ، صفات رذيله ديگر سركوب شده و به آنجا رسيده است كه ديگر دست عنايت خدا صد در صد و هميشه روى سر شماست .\r\nآنچه الآن به شما عزيزان مى گويم ، اين است كه پيدا شدن اين كلمه مقدس بطور ملكه مشكل است ، اما لازم و واجب است . به خاطر اينكه اگر خلوص به طور ملكه نباشد ، خيلى از اوقات انسان را مى برد . بعضى اوقات بايد قصد قربت را بر خود تحميل كند تا اخلاص از يادش نرود . ناگهان مى بيند عمل براى غير خداست . عملى كه گناهش در حد كفر است ؛ لذا ملكه مى خواهد ، والّا اگر ملكه نباشد ، شيطان مهياست ، نفس اماره و مخصوصاً صفات رذيله رذيله مهياست كه كار براى غير خدا باشد و شبهه اى ولو كم رنگ از غير خدا در آن باشد . آن وقت است كه قرآن مى گويد عملش باطل و گناهش هم در حدّ كفر\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاست : « وَ لا تُبطِلوا صَدَقاتِكُم بِالمَنِّ وَ الاذى كَالّذى يُنفِقُ ما لَهُ رِئاءَ النّاسِ وَ لايُؤمِنُ بِاللهِ وَ اليَومِ الاخِرِ » « 1 » يعنى اگر كار خوبى و خدمت به كسى كردى ، منت بر سرش نگذار ؛ چون عمل باطل مىشود و اگر هم كار خوبى كردى ، فقط و فقط براى خدا باشد . براى اينكه اگر براى خدا نباشد ، عمل باطل مىشود . بعد قرآن مى فرمايد فقط بطلان عمل نيست ، گناهى در حدّ كفر است . « وَ لا يُؤمِن بِاللهِ وَ اليَومِ الآخِرِ » .\r\n\r\nتقوا ميسر نيست مگر به خلوص\r\nبحث تقوا بحث خوبى است . اما تقوا متوقف است بر خلوص . همين آيه اى كه خواندم ، نمى گويد كه تعبّديات ، هر كار خوبى ولو توصّلى ، ولو درس گفتن در دانشگاه ، و درس خواندن در دبيرستان ، خدمت كردن شوهر به زن و زن به شوهر در خانه ، كه توصّلى هم هستند ، اينها هم متوقف است بر اين كلمه خلوص كه اگر نباشد ، كار بيهوده است : « مَن كادَ لِعَيالِه كالمُجاهِدِ فى سَبيلِ اللهِ » « 2 » يا « جَهادُ المَرأَةِ حُسنُ التَّبَعُّلِ » « 3 » ثوابهاى مردى كه زحمت مى كشد تا زن و بچه اش در رفاه باشند يا آن زنى كه در خانه زحمت مى كشد تا شوهر و بچه هايش در آسايش باشند و آبروى خودش و شوهر و بچه هايش محفوظ باشد ، ثواب خط مقدم جبهه كه براى آنها ذكر شده است ، خيال مى كنم كه اين ثوابها متوقف بر خلوص است ؛ يعنى اگر مرد و زن براى خدا همسردارى كنند و زحمت مرد و زن در خانه رنگ خدايى داشته باشد ، آن وقت است كه ثواب خط مقدم جبهه دارد و اما اگر اين خلوص نباشد ، قطعاً اين ثواب را ندارد . اگر اين رنگ نباشد ،\r\n\r\n\r\n","description":"","footnote":"\r\n( 1 ) - بخششهاى خود را با منت و آزار باطل نسازيد ، همانند كسى كه مال خود را براى نشان دادن به مردم انفاق مىكند و به خدا و روز رستاخيز ايمان نمى آورند . ( بقره / 264 )\r\n( 2 ) - اصل روايت چنين است : « قال نبى ( ص ) الكادُ عَلى عَياله كاامُجاهِدِ فى سبيل اللهِ . . . » و در بعضى روايات « مِن حَلال » نيز دارد ( محمد باقر مجلسى ، بحارالانوار ، ج 96 ، ص 324 ) .\r\n( 3 ) - قال اميرالمومنين ( ع ) : جهادُ المرأةِ حُسنَ التَبَعُّل . در حديثى كه از پيامبر نيز نقل شده است ، « لِزَوجِها » در آخر حديث آمده است . ( همان ، ج 3 ، ص 245 و 247 )\r\n","page_name":" 119 ","page_number":119},
  {"content":"\r\n\r\nحالا اگر هم كسى بتواند بگويد گناه ندارد ، لا اقل مى گوييم بيهوده است . همين مقدار است كه دل خانمش را يا دل شوهرش را به دست\r\nبياورد . بچه هايش را راضى كند . اما آن كه قطعاً پسنديده است ، آن كه هر خوبى را در بر دارد ، اين است كه انسان به واسطه گفتنش ، به واسطه عمل نمودنش و به واسطه فكرش ، خدا را راضى كند . وقتى كه خدا از دست كسى راضى شود ، همه از دست او راضى مى شوند غير از دشمن خدا . وقتى كه خدا را راضى كند ، محبوب دل همه مىشود غير از دشمنان خدا : « انَّ الَّذينَ امَنوا وَ عَمِلوُا الصالِحاتِ سَيَجعَلُ لَهُمُ الرَّحمنُ وُدّاً » « 1 » ؛ يعنى آنها كه خدا از دست آنها راضى باشد ، محبتشان در دل همه ريخته مىشود . همه جز دشمنان خدا او را دوست دارند .\r\n« مَن ارادَ عِزّاً بِلا عَشيرَةٍ و هَيبَةً بِلا سَلطَنَةٍ فَليَخرُج مِن ذُلِّ مَعصيَةِ اللهِ الى عِزِّ طاعَتِه » « 2 » ؛\r\nاگر مى خواهى حتى پيش دشمن لبهت داشته باشى ؛ مثل ابهت حضرت امام پيش دشمن ( شوروى آن روز و آمريكاى امروز ) ، اگر ابهت مى خواهى ، اگر در مقابل دوست و دشمن عزت مى خواهى ، كارى كن كه خدا از تو راضى باشد . لباس ذلت معصيت را بِكَن ، لباس ذلت رياكارى و تظاهر را بكن و لباس عزت تقوا ، لباس عزت خلوص بپوش و ببين كه چطور در مقابل دشمن و دوست ، عزت و ابهت پيدا مى كنى .\r\nاين خلوص ، يك كلمه خيلى نورانى است . اگر همه شما عزيزان الآن كلمه خلوص را تصور كنيد ، يك نشاطى براى شما پيدا مىشود . گويا نور از سر و پاى اين كلمه مى ريزد ، كلمه مقدسى است ؛ لذا قرآن مى گويد كه موعظه من فقط همين كلمه است ، در حالى كه شما مى دانيد سراپاى قرآن موعظه و اخلاق است . اما اين آيه مى گويد تنها موعظه من خلوص است : « قُل انَّما اعِظُكُم بِواحِدَةٍ ان تَقومُوا اللهِ مثنى وَ فرادى » « 3 » ؛ يعنى پيغمبر ! بگو مبعوث شدم به رسالت . قرآن آوردم كه به شما بگويم : براى خدا قيام كنيد . چه در خلوت ،\r\n\r\n\r\n","description":"","footnote":"\r\n( 1 ) - مسلماً كسانى كه ايمان آورده اند و كارهاى شايسته انجام داده اند ، خداوند رحمان محبت براى آنان در دلها قرار مىدهد . ( مريم / 96 )\r\n( 2 ) - عن سفيان ثورى قال : قال صادق ( ع ) يا سُفيانُ مَن ارادَ عِزّاً بِلا عَشيرَةٍ و غنى بِلا مالٍ و هيبة بلا سُلطانِ فَليَنتَقل مِن ذِلِّ معصية الله الى عِزِّ طاعته . ( محمد باقر مجلسى ، بحارالانوار ، ج 71 ، ص 178 ) .\r\n( 3 ) بگو تنها شما را به يك چيز اندرز مى دهم و آن اينكه دو نفر دونفر با هم يا به تنهايى براى خدا قيام كنيد . ( سبأ / 46 )\r\n","page_name":" 120 ","page_number":120},
  {"content":"\r\n\r\nچه در جلوت ، چه كار شخصى ، چه كار اجتماعى ، چه كار عبادى ، چه كار توصلى ، و بالاخره چه فكر ، چه عمل ، چه\r\nگفتار ، همه براى خدا باشد . اين تنها موعظه قرآن است . مى دانيد كه اين حصر به ما مى گويد كه مهمتر از همه موعظه هاى قرآن ، اين موعظه است .\r\n\r\nاقسام خلوص\r\nخلوص ، سه قسم دارد : يكى خلوص از نظر گفتار و كردار است . كه تا اين جا درباره آن صحبت كرديم كه گفتار انسان ، كردارش و حتى افكارش فقط براى خدا باشد . هيچ چيزى ، هيچ كسى در نظر او نباشد جز خدا . به اين مى گويند خلوص در عمل .\r\nدومين خلوص ، خلوص در اعتقاد است و پيدا كردن اين خلوص در اعتقاد ، مشكلتر از خلوص در عمل است . اين خلوص در اعتقاد ، همان جمله اى است كه به ما دستور داده اند حداقل روزى ده مرتبه در نمازمان بخوانيم : « ايّاكَ نَعبُدُ وَ ايّاكَ نَستَعينُ » ؛ يعنى خدايا فقط تو را عبادت مى كنم ، كرنشم براى توست ، گفتارم ، كردارم و افكارم براى توست . خدايا چشم داشتى به احدى ندارم جز تو . پناهى ندارم جز تو . مى دانم موثرى در اين جهان جز تو نيست . به اين مى گوييم توحيد عبادى و توحيد افعالى .\r\n\r\nاقسام توحيد\r\nمى دانيد كه توحيد را به چهار قسم تقسيم كرده اند : 1 . توحيد ذاتى 2 . توحيد صفاتى 3 . توحيد عبادى 4 . توحيد افعالى .\r\nبه دست آوردن توحيد ذاتى خيلى مشكل نيست ؛ براى اينكه همه شما عزيزان وقتى كه تصور بكنيد واجب الوجود يعنى يك وجود غير محدود و اين كه به غير از يك ذات در اين جهان ، ذاتِ واجب الوجود ديگرى نيست ، خيلى آسان است . كار آسانى است كه انسان توحيد ذاتى پيدا كند . از همين جهت هم وقتى كه همه و همه در بن بست واقع\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nشدند ، فطرت فقط مى گويد ، خدا : « فَاذا رَكِبُوا فى الفُلكِ دَعَوُا اللهَ مُخلِصينَ لَهُ الدّين » . اين « مُخلِصينَ لَهُ الدّين » در اينجا ، يعنى توحيد ذاتى . يعنى فقط مى گويد : خدا . اين فطرت است . هر كس : مسلمان ، غير مسلمان ، باسواد ، بى سواد ، زن ، مرد ، پير و جوان اگر در بن بست واقع\r\nشوند ، ناگهان فطرت بيدار مىشود . خدا ، خدا شروع مىشود و تا به حال پيش نيامده كه فطرتى در اين حال متوسل به دو خدا شود . به خاطر اينكه فطرت مى گويد اگر خدا واجب الوجود است ، غير محدود است . اگر خداى ديگرى با او باشد ، هر دو از واجب الوجودى مى افتند . هر دو محدود ، ممكن و غير خدا مى شوند . لذا به دست آوردن توحيد ذاتى خيلى كار آسانى است .\r\nبه دست آوردن توحيد صفاتى هم آسان است . حالا چرا سنّى نمى گويد ، نمى دانم . اما معلوم است كه صفات بارى تعالى نظير علم ما نيست . نظير قدرت ما نيست ؛ زيرا ، اگر نظير قدرت و علم ما بود ، همانطور كه به علممان و به قدرتمان احتياج داريم ، او هم به علم و قدرتش احتياج پيدا مى كرد و واجب الوجود ، ممكن مى شد و از خدايى مى افتاد . لذا صفات بارى تعالى عين ذات اوست .\r\nالله يعنى عالِم ، عالم يعنى قادر ، قادر يعنى رؤوف ، يعنى رحمان ، يعنى رحيم ؛ همه يعنى الله . ذات مستجمع جميع صفات كماليه كه تمام صفات ، عين ذات اوست ؛ به دست آوردن اين هم آسان است . آن كه مشكل است ، آن كه در حدّ محال است و تا كار نكنيم ، به به آن نمى رسيم ، دو قسم بعدى توحيد است كه « ايّاكَ نَعبُدُ وَ ايّاكَ نَستَعينُ » ، توحيد در عبادت و توحيد در افعال .\r\nقرآن مى گويد افرادى كه اين توحيد را دارا باشند انگشت شمارند : « وَ ما يُؤمِنُ اكثَرُهُم بِاللهِ الّا وَ هُم مُشرِكُونَ » « 1 » ؛ غالب افرادى كه مؤمنند ، مشركند ؛ يعنى توحيد افعالى عبادى ايشان لنگ است . آن كسى كه بتى نظيرنفس امّاره صفات رذيله ، شيطان انسى و جنى در گردنش باشد ، اين نمى تواند بگويد من توحيد عبادى دارم : « افَرَأيتَ مَنِ اتَّخَذَ\r\n\r\n\r\n","description":"","footnote":"\r\n( 1 ) - و بيشتر آنان كه مدعى ايمان به خدا هستند ، مشركند ! ( يوسف / 106 )\r\n","page_name":" 122 ","page_number":122},
  {"content":"\r\n\r\nالههُ هَواهُ وَ اضلَّهُ اللهُ على عِلمٍ » . « 1 » « الَم اعهَد الَيكُم يا بَنى آدَمَ ان لا تَبُدُو الشَّيطانَ انَّهُ لَكُم عَدُدٌ مُبينٌ » « 2 » اى انسان ! مگر در ازل با تو معاهده نكردم كه شيطان پرست نباشى ، چرا شدى ؟ يعنى آن كه از شيطان انسى و جنى\r\nمتابعت مىكند ، اين بت در مقابل اوست و به اين بت سجده متابعتى مىكند . اين نمى تواند بگويد « ايّاكَ نَعبُدُ » لذا خوبش اين است كه همه ما « ايّاكَ نَعبُدُ وَ ايّاكَ نَستَعينُ » را به قصد خواندن قرآن بگوييم و اين مطابق با فتواى فقها نيز هست . دعاى كميل و دعاى عرفه هم همين است ما بقى دعاها طورى است كه ما واقعاً نمى توانيم بگوييم چنين است . اما اگر به قصد حكايت باشد ، خوب است .\r\nقرآن را بخوان به قصد حكايت ، دعاى كميل را بخوان به قصد اين كه از اميرالمومنين ( ع ) صادر شده . دعاى عرفه را بخوان به عنوان اينكه از امام حسين ( ع ) صادر شده ، ان شاءالله علاوه بر اين كه ثواب دارد ، با امام حسين و اميرالمومنين ( ع ) هم محشور بشويد .\r\nجمله اى كه اميرالمومنين ( ع ) در نهج البلاغه مى فرمايد : « انِ استَطَعتَ ان لا يَكُونَ بَينَكَ وَ بَينَ الله احَدٌ الّا الله فَافعَل » « 3 » ؛ يعنى اگر بتوانى بين خودت و خدا در حاجات روزمره ات به كسى و به چيزى جز خدا متوسل نشوى ، اين كار را بكن . توسل به اهل بيت ( ع ) هم همان است . يعنى از خدا خواستن است . ولى مُرادم اين جمله است كه هيچ چيزى و هيچ كسى در زندگى انسان مؤثر نباشد ، جز خدا . به اين مى گوييم توحيد افعالى كه معناى كلمه « لا إله الّا الله » است ؛ البته يكى از معنى هاى آن . براى اينكه كلمه « لا إله الّا الله » مىتواند هم بر توحيد ذاتى صفاتى ، عبادى و افعالى تطبيق شود . يك معنايش همين است : « لا إله الّا الله » ؛ يعنى « لا مُؤثِّرَ فِى الوُجودِ الّا اللهُ » . انسان عقيده پيدا كند كه در\r\n\r\n\r\n","description":"","footnote":"\r\n( 1 ) آيا ديدى كسى را كه معبود خود را هواى نفس خويش قرارداده و خداوند او را با آگاهى گمراه ساخت . ( جاثيه / 23 )\r\n( 2 ) - اى فرزندان آدم ! آيا با شما عهد نكردم شيطان را نپرستيد كه براى شما دشمن آشكارى است . ( يس / 60 )\r\n( 3 ) - شيخ رضى ، نهج البلاغه ، كلام 31 .\r\n","page_name":" 123 ","page_number":123},
  {"content":"\r\n\r\nاين جهان مؤثرى ، جز خدا نيست . حتى خودش ، اراده اش ، عقلش ، قدرتش و سياستش اثرى از خود ندارد . اتكا به خود ، اعتماد به نفس ، علم ، قدرت ، فقط و فقط يك واسطه ، يك رابطه ، يك تدّلى و يك سرابى بيشتر نباشد . آنچه در دلش جايگزين مىشود ، خدا باشد .\r\nمى دانيد كه آغاز سوره علق در غار حرا نازل شد و پيغمبر به رسالت مبعوث شدند . آن سه‌چهر آيه اول : « اقرَء بِاسمِ رَبِّكَ الّذى خَلَق ، خَلَقَ الانسانَ مِن عَلَقٍ ، اقرَء وَ رَبُّكَ الاكرَمُ ، الَّذى عَلَّمَ بِالقَلَمِ ، ع‌َّمش الانسانَ ما لَم يَعلَم » « 1 » به منزله برائت و استهلال براى قرآن است ؛ يعنى پيغمبر ! براى برنامه 23 ساله تو « پرورش و آموزش ، آموزش و پرورش » اين آيات ، مهمترين تمام قرآن است ؛ چون خلاصه تمام قرآن است . آيه اول اين است : « اقرَء بِاسمِ رَبِّكَ الّذى خَلَق » پيغمبر ! با نام خدا شروع كن . فقط خدا . نام كس ديگر و نام چيز ديگرى در نظر تو نباشد . خودت ، قدرتت و علمت در نظر نباشد . فقط خدا .\r\nما فكر نمى كنيم و الّا همين هشت سال دفاع مقدس ، به خوبى توحيد افعالى و عبادى را به ما مىدهد . يك مشت بسيجى بدون اسلحه ، يك مشت افراد در مقابل دنيا با با ان موشكهاشان ، با آن هواپيماهايشان ، با آن اسلحه هايشان ايستادند . بسيجى چيزى داشت كه آنها نداشتند : « اقرَء بِاسمِ رَبِّكَ الّذى خَلَق » با نام خدا ، با نام محبوب خدا ( زهرا ) ، با نام محبوب خدا كه همان نام خداست جلو مى رفت . الله اكبرش لشكر را به تلاطم در مى آورد و فرارى مى داد و بالاخره همين ها آمريكا را به لرزه در آوردند و شوروى را متواضع كردند . دنيا را به التماس واداشتند كه بياييد صلح كنيد . چطور مىشود اين را تفسير كرد ؟ فقط و فقط خلوص . اين خلوص هم هر چه كم شود ، ما مغلوبيم و هر چه خلوص پررنگ شد ، ولو چند نفر باشيم ، غالبيم .\r\n\r\n\r\n","description":"","footnote":"\r\n( 1 ) - بخوان به نام پروردگارت كه ( جهان را ) آفريد ، همان كس كه انسان را از خون بسته اى خلق كرد . بخوان كه پروردگارت بزرگوارتر است . همان كسى كه بوسيله قلم تعليم نمود و به انسان آن چرا نمى دانست ، ياد داد . ( علق / 1 - 5 )\r\n","page_name":" 124 ","page_number":124},
  {"content":"\r\n\r\n\r\nاثر خلوص در زندگى دنيوى\r\nخلوص علاوه بر اين كه عمل ما را پر ارزش مىكند ، علاوه بر اينكه اگر واقعاً به سر حدّ عالى برسد ، مقام عند الله به ما مىدهد ، براى دنياى ما هم خيلى مفيد است . يعنى اگر كسى خلوص داشته باشد ديگر ترس ندارد ، ديگر اضطراب ندارد ، ديگر دلهره و اضطراب خاطر و نگرانى ندارد ، ديگر از رفيقش ، از خانه اش و از ديگران توقع ندارد ، ديگر يك زندگى سالم به تمام معنى\r\nدارد ؛ يعنى زندگى سالم ما مرهون خلوص ماست . وقتى كه زن در خانه خلوص نداشت . از شوهرش توقع دارد ، وقتى شوهرش به او آفرين نگفت ، همان روز يك دنيا غم و غصه برايش جلو مى آيد . ديگر بايد با اين غم و غصه بسوزد و بسازد تا فردا . اين آقايى كه مثلًا ساعت چهار پنج بعد از ظهر به خانه مى ايد ، خسته و كوبيده است و دلش مى خواهد خانمش مهياى شوهردارى باشد و به او خسته نباشيد بگويد و وقتى كه نمى گويد . همان جا ناراحت مىشود و خانه برايش سلول مىشود . اما اگر اين زن شوهردارى كند نه براى شوهر ، بلكه براى خدا و آفرين را از خدا بخواهد ، نه از شوهر و اگر كار اين مرد براى آسايش خانواده اش رنگ خدايى داشته باشدو براى خدا باشد ، ديگر نمى خواهد خانم و بچه هايش از او تشكر كنند . ديگر اين توقع را ندارد و وقتى اين توقع را نداشت ، ديگر دلهره ، اضطراب خاطر ، ترس غم و غصه ندارد . بقيه را هم ديگر خودتان حل بكنيد كه اين كلمه خلوص علاوه بر اينكه براى آخرت ما مفيد است ، علاوه بر اينكه براى اعمال ، گفتار ، كردار و افكار ما مفيد است ، براى زندگى سالم ما هم خيلى مفيد است .\r\nعزيزان من ! اگر براى خدا درس بخوانيد ، اگر از كسى توقع نداشته باشيد ، از چيزى به جز خدا توقع نداشته باشيد ، همه كارها درست مىشود .\r\nقسم سوم خلوص ، خلوص دل است . اين دل مال خداست . معلوم است پروردگار عالم جايى ندارد ، ولى جاى او ، در دل عبد مومن است : « لا يَسعُنى ارضى وَ لا سَمائى وَ لكن يَسَعُنى قَلبُ عَبدى المُومنِ » « 1 » ؛ « قَلبُ المؤمنِ عرشُ الرَّحمنِ » « 2 » من خيال مى كنم مصداق\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 58 ، ص 39 ، روايت 61\r\n( 2 ) - همان ، ص 39\r\n","page_name":" 125 ","page_number":125},
  {"content":"\r\n\r\nكامل آيه امانت هم همين دل مؤمن است : « انَّا عَرَضنا الامانَةَ عَلى السَّماواتِ وَ الارضِ وَ الجبالِ فَابَينَ ان يَحمِلنَها وَ اشفَقنَ مِنها وَ حَمَلَها الانسانُ انَّهُ كانَ ظَلُوماً جًهُولًا » « 1 » بعضى مثل استاد بزرگوار ما علامه طباطبايى مى فرمايند : اراده . مرحوم فيضكاشانى مى فرمايند : ولايت . بعضى هم فرموده اند : توحيد به مراتبش « 2 » . اما يك معناى ديگر هم در ميان اين معانى شايد بهتر از همه معانى باشد و آن ، دل مؤمن است . اين دل ، امانت است از طرف خدا پيش ما . اين دل را بايد حفظ كنيم ؛ يعنى غير از خدا ، در اين دل چيزى نباشد . محبت غير خدا در اين دل نباشد و اگر هست ، محبتى باشد كه خدا به آن محبت راضى است . محبت اهل بيت ( ع ) ، محبت زن و بچه ، محبت رفيق خوب ، محبت مسلمانها و . . . اينها هم برمى گردد به محبت خدا . لذا در روايان ما به نحو تواتر ، اين طور محبتها آمده است : « الحُبُّ فى اللهِ وَ البُغض فى الله » و اما اگر غير از اين محبت در دل وارد شد ، مىشود مشرك . اين توحيد افعالى نيست و ديگر از نظر فكر ، عمل و رفتار ، مخلص نيست . از نظر اعتقاد ، توحيد ذاتى ندارد . آن سه قسم ديگر هم در او نيست .\r\n\r\nمقام مخلَص\r\nاگر توحيد عبادى و افعالى پررنگ باشد ، همان مقام مخلَص است . مخلَص يعنى آن كسى كه دلش براى خداست و وقتى دلش براى خدا باشد ، خدا هم او را مى پسندد و قبول دارد . قرآن به اين مى گويد « نفس مطمئنه » : « يا ايَّتُها النَّفسُ المُطمَئنَّةُ ارجِعى الى رَبِّكِ راضيةً\r\n\r\n\r\n","description":"","footnote":"\r\n( 1 ) - ما امانت را بر آسمانها و زمين و كوهها عرضه داشتيم ، آنها از حمل آن سر بر تافتند و از آن هراسيدند ! اما انسان آن را به دوش كشيد ؛ او بسيار ظالم و جاهل بود . ( احزاب / 72 )\r\n( 2 ) - در مورد امانت ، نظريه هاى گوناگونى ذكر شده است ؛ از جمله : ولايت الهيه ، اختيار و آزادى اراده ، عقل ، اعضاى پيكر انسان ، امانتهايى كه مردم از يكديگر مى گيرند ، معرفت الله ، واجبات و تكاليف الهى . در سخنان استاد آمده است كه مرحوم علامه مى فرمايند : مراد از امانت ، اراده است ، در حالى كه ايشان ، امانت را ، « ولايت الهيه » مى دانند . ( تفسير الميزان ، ج 15 - 16 ، ص 348 و 349 . )\r\n","page_name":" 126 ","page_number":126},
  {"content":"\r\n\r\nمَرضيَّةً فَادخُلى فى عِبادى وَ ادخُلى جنَّتى » « 1 » ؛ يعنى كسانى كه مخلَصند ؛ مثل امام حسين و زينبش ، نظير پيغمبر اكرم و يار عزيزش امير المؤمنين عليهما السلام .\r\nجنّة خدا ممكن است براى بنده اى در همين دنيا باشد . آن كسى كه بتواند همه بتها را بشكند ، همه اغيار را از دل بيرون كند ، صاحب خانه را صد در صد در خانه جايگزين كند ، اين ديگر بهشتش همين جاست . ديگر خيلى احتياج ندارد به اين كه بميرد تا او را به بهشت ببرند . نه ، آن بهشت هم براى او كوچك است . بهشت عدن و رضوانش هم براى او كوچك است در دل\r\nشب\r\n« سُبُّحٌ قُدُّوسٌ رَبُّنا و رَبُّنا الملائكَةِ و الرُّوحِ\r\n» « 2 » مى گويد و پشت پا مى زند به دنيا و آنچه در دنياست . نه براى اينكه دنيا را دوست ندارد ، او مىداند كه غريزه دارد و بايد آنها را ارضاء كند ، اما او قانون اهمّ و مهم را هم مىداند ، مىداند كه وقتى خدا باشد ، همه چيز هست ، به قول امام حسين ( ع ) در دعاى عرفه كه مى فرمايد : خدايا كسى كه تو را يافت ، چه ندارد ؟ چه گم كرده است ؟ و كسى كه تو را نيافت ، چه دارد ؟ « 3 » ولو اين كه دنيا مال اوست . واقعاً چنين است . خوشا به حال آن كسانى كه مخلَص باشند . خوشا به حال آن كسانى كه مخلَص باشند و به آنجا برسند كه اين دنيا ، بهشت و بالاتر از بهشت براى آنها بى ارزش باشد و در دلشان جز الف قامت دوست ، چيزى نباشد . چنين كسى به همه چيز پشت پا مى زند حتى به بهشت . به اين مى گوييم : خلوص قلبى ، خلوص اعتقادى ، خلوص عملى و مهمتر از همه اينها ، خلوص قلبى است . البته توسل مى خواهد مخصوصاً براى شما توسل به حضرت رضا ( ع ) . تقوا ، دعا و خلوص در عمل مى خواهد تا ان شاء الله پروردگار عالم جرقه اى بزند و ما بتوانيم از نظر دل خلوص پيدا كنيم .\r\n\r\n\r\n","description":"","footnote":"\r\n( 1 ) - فجر / 27 - 30\r\n( 2 ) - محمد باقر مجلسى ، بحارالانوار ، ج 11 ، ص 186 ، روايت 38 .\r\n( 3 ) - متن عربى دعا چنين است : ماذا وَجَدَ مَن فَقَدَكَ وَ ماذا فَقَدَ مَن وَجَدَكَ . ( شيخ عباس قمى ، مفاتيح الجنان ، اواخر دعاى عرفه )\r\n","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nگفتار هشتم نيّت در كارها\r\nانگيزه هاى انسان در انجام كارها\r\nمنازل هفتگانه :\r\nمنزل اول : دنيا\r\nهدف از آفرينش انسان\r\nمنزل دوم و سوم : خوف و رجاء\r\nنظريه شهيد اول و سيد بن طاووس\r\nمنزل چهارم : استحيا ( حيا كردن از خداوند )\r\nهبوط حضرت آدم ( ع )\r\nمنزل پنجم : شكر\r\nترك گناه ، راهى براى شكر\r\nمنزل ششم : محبت\r\nمنزل هفتم : خدا\r\nمنازل در كارهاى بزرگان و معصومان\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nنيّت در كارها\r\nبحث ما درباره كلمه خلوص بود . كلمه اى كه تمام عبادات متوقف بر آن است و همه چيزهايى كه اگر بخواهيم مقبول درگاه خدا باشد متوقف بر اين كلمه است .\r\nدر جلسه قبل گفتيم كه تنها موعظه قرآن « قُل انَّما اعِظُكُم بِواحِدَةٍ انتَقوموا للهِ مَثنى وَ فرادى » « 1 » و تنها امر قرآن « وَ ما امِروا الا لِيَعبُدوا اللهَ مُخلِصينَ لَهُ الدّين » « 2 » است . تنها چيزى كه مىتواند انسان را به سعادت برساند ، همين كلمه ايت . محال است كه كسى بدون خلوص از نظر معنويت به جايى برسد .\r\nگر چه بحثهاى گذشته بحثهاى مفيدى بود ، اما همان بحثها هم متوقف بر كلمه خلوص است . اگر شما عزيزان عمر پر بركتى بخواهيدكه مى خواهيداگر مى خواهيد خدا توفيق به شما عنايت كند كه گره اى از كارها بگشاييد و افتخارى براى اسلام باشيد ، بايد تا مى توانيد براى به دست آوردن اين خلوص تلاش كنيد .\r\nدر جلسه قبل گفتيم كه خلوص به عبارتى سه قسم است : 1 . خلوص در اعتقاد\r\n\r\n\r\n","description":"","footnote":"\r\n( 1 ) - بگو شما را تنها به يك چيز اندرز مى دهم و آن اينكه دو نفر دونفر يا يك نفر يك نفر براى خدا قيام كنيد . ( سبأ / 46 )\r\n( 2 ) - و به آنها دستورى داده نشده بود جز اين كه خدا را بپرستند در حالى كه دين خود را براى او خالص كنند . ( بينه / 5 )\r\n","page_name":" 131 ","page_number":131},
  {"content":"\r\n\r\n2 . خلوص در عمل 3 . خلوص در دل . و فى الجمله در اين باره صحبت كرديم .\r\n\r\nانگيزه هاى انسان در انجام كارها\r\nبحث اين جلسه ، بحث عمده خلوص است ؛ يعنى داعيه هايى كه براى عمل پيدا مىشود . مى دانيم كه شما عزيزان خلوص داريد ؛ نه فقط در عبادت ، بلكه در كارهايتان نيز خلوص هست . براى اينكه اگرالعياذ بالله‌در تحصيل علممان ، در كارمان ، در گفتارمان يا در كردارمان خلوص نباشدو به جاى آن ، ريا ، تظاهر و نفاق باشد ، گذشته از اين كه گناهش در حد كفر\r\nاست ، مى دانيد كه چنين كسى مشرك است : « لا تُبطِلوا قَدَقاتِكُم بِالمَن وَ الاذى كَالّذى يُنفِقُ مالَهُ رئاء النّاسِ وَ لا يُعمِنُ باللهِ وَ اليُومِ الآخِرِ » . « 1 » كلمه « وَيل » در قرآن كم استعمال شده است . اين كلمه براى رياكاران ، براى متظاهر ، براى آن افرادى كه نفاق دارند استعمال شده است : « فَويلُ لِلمُصَلّينَ الّذينَ هُم عَن صَلاتِهِم ساهونَ الذينَهُم يُراعونَ وَ يَمنعونَ الماعون » « 2 » ؛ يعنى واى بر كسى كه در وقت نماز ، غافل از نماز است . واى بر كسى كه در كارهايش ، در گفتارش ، در كردارش ريا دارد واى به كسى كه مىتواند گره از كار مردم بگشايد ، اما نمى گشايد .\r\nآنچه بايد همه و همه مخصوصاً طلبه به آن توجه داشته باشد ، انگيزه و محرّك عمل است . اگر انسان بخواهد كه در آن انگيزه و محرك هم ريا نباشد ، كارى مشكل و در حد محال است ؛ يعنى داعيه انسان در افكار ، در گفتار و در كردار ، فقط خدا باشد . اين جمله همان جمله اى است كه امير المومنين يا امام سجاد ( ع ) مىتواند ادعا بكنند . از اين دو بزرگوار نقل شده است : « ما عَبَدتُكَ خَوفاً مِن نارِكَ وَ لا طَمَعاً فى جَنَّتِكَ بَل وَجَدتُكَ اهلً\r\n\r\n\r\n","description":"","footnote":"\r\n( 1 ) - بخششهاى خود را با منت و آزا باطل نسازيد ! همانند كسى كه مال خود را براى نشان دادن به مردم انفاق مىكند و به خدا و روز رستاخيز ايمان نمى آورد . ( بقره / 264 )\r\n( 2 ) پس واى بر نمازگزارانى كه در نماز خود سهل انگارى مى كنند ، همان كسانى كه ريا مى كنندو ديگران را از وسائل ضرورى زندگى منع مى نمايند . ( ماعون / 4 - 7 )\r\n","page_name":" 132 ","page_number":132},
  {"content":"\r\n\r\nلِلعبادَةِ فَعَبدتُكَ » « 1 » ؛ يعنى تو را عبادت نمى كنم براى اينكه جهنم نروم . محرك من ( خوف ) نيست . عبادت نمى كنم براى اينكه بهشت بروم . محرك من ( رجاء ) نيست محرك من فقط تويى .\r\nرسيدن به مقامى كه هيچ چيز انسان را حركت ندهد جز خدا ، هيچ انگيزه اى در مغز او ، در اراده تو نفوذ نداشته باشد جز خدا ، مختص به اهل بيت ( ع ) است يا افرادى كه واقعاً به مقام مخلص رسيده باشند . مخلص هم معلوم نيست بتواند چنين ادعايى بكند .\r\nاگر كسى در جلسه ما باشد كه در جهل مركب نباشد و بتواند بگويد : « ما عَبَدتُكَ خَوفاً مِن نارِكَ وَ لا طَمَعاً فى جَنَّتِكَ بَل وَجَدتُكَ اهلً لِلعبادَةِ فَعَبدتُكَ » بايد بداند كه راه را خيلى پيموده است . بداند به مقام والايى رسيده است .\r\n\r\nمنازل هفتگانه\r\nدر هر صورت داعيه و محرك يكى از هفت چيز است كه علماى علم اخلاق اسم آن را « هفت منزل » گذاشته اند . اين همان چيزى است كه درباره عطار مى گويند و فكر مى كنم كه غلّو كرده اند :\r\nهفت شهر عشق را عطار گشت ما هنوز اندر خم يك كوچه ايم\r\n\r\nمنزل اول : دنيا\r\nانگيزه اول براى عمل ، دنياست . دنياى به معناى عام . مثلًا كسى نماز اول وقت بخواند براى اينكه در دنيا وجاهت پيدا كند . چون در روايات مى خوانيم كه اگر كسى نماز بخواند ، نماز اول وقت بخواند و به نماز اهميت بدهد ، نماز او را دعا مىكند و محبت او در دلها\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 41 ، ص 14\r\n","page_name":" 133 ","page_number":133},
  {"content":"\r\n\r\nريخته مىشود و با خدمت كردن به خلق خدا ، محبتش در دلها ريخته مىشود و در ميان مردم وجيهه مىشود يا براى اينكه براى دنيايش از نظر دنيايش در مضيقه نباشد ، از نظر دنيايش در سعه نباشد ، به زيارت حضرت رضا مى رود و زيارت مى خواند . و بعد از زيارت هم براى دنيايش دعا مىكند . عمل اين فرد صحيح است اما محرك او دنيا بوده است ، زيارت رفته و در زيارتش آلودگى نبوده است . فقط براى اظهار ارادت به مقام ولايت ، فقط براى خدا و افرادى كه وابسته به خدا هستند بوده و در آن جا اشكالاتى نبوده است ، اما زيارت رفته براى اينكه در سعه واقع بشود . دنياى آبادى پيدا بكند . زبان گويايى پيدا بكند . اين قسم عبادات ، پست ترين عبادات است . يعنى همين مقدار كه محرك پست است ، عبادت هم به همان اندازه پست مىشود . به همان اندازه كه پروردگار عالم مى فرمايد اين دنياى به معناى عام به اندازه بال مگسى پيش من ارزش ندارد ، عبادت هم همان رنگ را مى گيرد . اين عبادت صحيح است و ممكن است پروردگار عالم همان دنيا را هم به او عنايت كند . پروردگار عالم به آن عبادت ثواب هم مىدهد . ممكن\r\nاست همان عبادت موجب بهشتش هم بشود ، اما چون محرك دنياى به معناى عامّ بوده است ، ارزش اين عبادت به اندازه همان دنياست . به مقدار آن دنيايى است كه امير المومنين ( ع ) در نهج البلاغه مى فرمايد : « اين دنيا ى شما پيش من مثل يك استخوان پوك دست يك آدم خوره اى است ، مگر اين كه اين دنيا سبب بشود براى خدا حقى را اثبات كنم يا باطلى را از بين ببرم . » « 1 » حضرا امام ( ره ) در كتاب اسرار الصلاة وقتى كه در اين گونه حرفها منغمر مى شوند ، مى فرمايند : « اف باد بر آن كسى كه توفيق نماز شب پيدا كند ، بلند شود براى نماز و در آن وقت پروردگار عالم را قسم بدهد « اسماء الحسنى » يعنى توسل به اهل بيت كند ، اما داعى او ، محرك او دنيا باشد ؛ اف بر اين » .\r\nاين حرفها براى ما سنگين است اين طور چيزها ، اين طور گفتارها ، اين طور افكار\r\n\r\n\r\n","description":"","footnote":"\r\n( 1 ) - قال ( ع ) : وَ اللهِ لَدُنياكُك هذه اهوَنُ فى عينى من عِراقِ خِنزيرٍ ؛ يعنى به خدا قسم دنياى شما ، اين دنيايى كه در آن زيست مى كنيد در چشم من از رگ درون شكم خوك كه در دست فردى مبتلا به جزام باشد ، خوارتر و پست تر است . ( نهج البلاغه ، حكمت 236 )\r\n","page_name":" 134 ","page_number":134},
  {"content":"\r\n\r\nبراى ما سنگين است . اما آنكه به شما عزيزان مى گويم ، اين است كه بدانيد يك افرادى را داريم كه نظر به اين گونه چيزها ندارند ، محركشان اين گونه چيزها نيست ، بلكه واقعاً در دل شب وقتى نماز شب مى خوانند ، اگر دنيا به ذهنش آمد ، همان را خذلان براى شبش مىداند . اين جمله اى كه راجع به آسيه‌زن فرعون‌در قرآن نقل شده است را فراموش نكنيم . قرآن شريف درباره آسيه مى فرمايد كه زير شكنجه چنين مى گفت : « رَبِّ ابنِ لى عِندَكَ بَيتاً فى الجنَّةِ و نَجِّنى مِن فِرعونَ و عَمَلهِ وَ نَجنى من القومِ الظالمينَ » « 1 » ؛ يعنى خدايا دنيا نمى خواهم ، بهشت منهاى تو هم نمى خواهم ، اين را مى خواهم كه پيش تو باشم . اگر در دنيايم ، پيش تو باشم و اگر هم در بهشتم ، پيش تو باشم .\r\nاين مقدم كردن « عندك » بر « فى الجَنَّةِ » مقدم كردن « فى الجَنَّةِ » بر « بَيتاً » ، همه اينها معنى دارد . « 2 » معنايش اين است كه آسيه در آن وقتى كه شكنجه مى شد و اين ، بالاترين جهاد براى اين زن است ، مى گويد كه من به دنيا پشت پا زدم براى خدا . دنياى من خيلى آباد بود ، پشت سرم گذاشتم ، فقط براى خدا . من آنم كه بهشت را با آن همه مقامش هم در نظر ندارم ، چه رسد به دنيا . اگر « عِندَكَ » باشد ، مى خواهم ، اما بهشت منهاى « عِنَدَك » را هم نمى خواهم .\r\n\r\nهدف از آفرينش انسان\r\nاين جملات در قرآن شريف ، در كلمات اهل بيت ( ع ) و در كلمات بزرگان زياد آمده است . براى ما سنگين است ، اما همين مقدار بايد بدانيم كه راه دور و درازى در پيش داريم . همين مقدار بدانيم كه اين انسان براى اين دنيا خلق نشده ، اين انسان براى بهشت خلق نشده ، اين انسان حتى براى بهشت عدن و رضوان الله هم خلق نشده است ، بلكه\r\n« وَاصطَنَعتُكَ لِنَفسى » « 3 » ؛\r\nموسى ! تو را خلق كردم براى خودم نه براى بهشت .\r\n\r\n\r\n","description":"","footnote":"\r\n( 1 ) - پروردگارا خانه اى براى من در نزد خودت در بهشت بساز و مرا از فرعون و كار او نجات ده و مرا از گروه ستمكاران رهايى بخش . ( تحريم / 11 )\r\n( 2 ) - خداوند متعال كلمه ( عندك ) را كه ظرف است ، به سبب اهميت و عظمت آن ، بر كلمه « بَيتاً » و « جنَّتى » مقدم ساخت .\r\n( 3 ) - محمد باقر مجلسى ، بحارالانوار ، ج 13 ، ص 70\r\n","page_name":" 135 ","page_number":135},
  {"content":"\r\n\r\nهمتِ بلند داشته باش ، همت توسعه ، وجاهت و تمكن اين دنيا نباشد . همت تو بهشت نباشد ، همت تو اين باشد كه در همين دنيا به تو خطاب مىشود : « يا ايتُّها النَّفسُ المُطمَئنَّةُ ارجِعى الى رَبِّكِ راضيةً مَرضيَةً فَادخُلى فى عِبادى وَ ادخُلى جنَّتى » « 1 » ، اين « جنَّتى » « عِبادى » يعنى چه ؟ « 2 » يعنى تو بايد برسى به آنجا كه پيش امام حسين ( ع ) باشى ؛ يعنى عند الله : « انَّ المُتَّقينَ فى جنَّاتٍ و نَهَرٍ فى مقعدِ صِدقٍ عِندَ مَليكٍ مُقتَدِرٍ » « 3 » ؛ « وَ مَن يُطِعِ اللهَ وَ الرَّسولَ فَاولئكَ مَعَ الّذينَ انعَمَ اللهُ عَلَيهِم مِنَ النَّبيّينَ وَ الصّدّيقينَ وَ الشُّهَداءِ وَ الصّالِحينَ و حَسُنَ اولئكَ رَفيقاً » . « 4 » اينها چيزى نيست كه علماى علم اخلاق يا اهل دل گفته باشند ، اينها چيزى نيست كه در كتابهاى عرفانى آمده باشد . حداقل روزى ده مرتبه به ما مى گويند بگو : « اهدنا الصِّراطَ المُستَقيمَ صِراطَ الّذينَ انعَمتَ عَلَيهِم » ؛ يعنى خدا من در راهى باشم كه پايانش پيغمبر باشد و براى گفتارم ، كردارم ، اعمالم و افكارم انگيزه اى جز تو نباشد . اگر انسان در همين كلمات به اصطلاح معمولى توجه كند ، معانى عميقى مى فهمد . همين جمله « اهدنا الصِّراطَ المُستَقيمَ » به همه ما مى گويد كه يك مسلمان نبايد محركش دنيا باشد ؛ لذا خيال نكنيد كه اين جمله حضرت امام اغراق است واقعاً آن كسى كه با خدا سر و كار داشته باشد ، مىتواند بگويد : اف باد بر آن كسى كه در دل شب به فكر دنيا باشد .\r\nما در مفاتيح محدث قمىاين كارخانه آدم سازىنمازهاى حاجت زياد داريم . دعا ، عبادت و روايات زيادى براى افراد گرفتار داريم . اگر كسى گرفتار باشد ، چه ذكرى بگويد .\r\n\r\n\r\n","description":"","footnote":"\r\n( 1 ) - تو اى روح آرام يافته ! به سوى پروردگارت باز گرد در حالى كه هم تو از او خشنودى و هم او از تو خشنود است . پس در سلك بندگانم درآى و در بهشتم وارد شد . ( فجر / 27 - 30 )\r\n( 2 ) - اضافه كلمه « جنَّت » و « عِبادى » به « ياء » متكلم ، اضافه تشريفيه است . علامه طباطبايى مى نويسد : منظور از اين كه كلمه « جنَّت » را به ضمير تكلم اضافه كرد و فرمود : داخل در بهشت من شو ، اين بوده كه او را به تشريف خاصى مشرف كند و در كلام خداى تعالى هيچ جا غير از اين آيه ، « جنَّت » را به خود نسبت نداده است .\r\n( 3 ) - يقيناً پرهيزگاران در باغها و نهرهاى بهشتى جاى دارند ، در جايگاه صدق ، نزد خداوند مالك مقتدر . ( قمر / 54 - 55 )\r\n( 4 ) - و كسى كه خدا و پيامبر را اطاعت كند آن همنشين كسانى خواهد بود كه خدا نعمت خود را بر آنان تمام كرده ؛ از پيامبران و صديقان و شهدا و صالحان ؛ و آنها رفيقهاى خوبى هستند . ( نساء / 69 )\r\n","page_name":" 136 ","page_number":136},
  {"content":"\r\n\r\nاگر كسى حاجت مهمى داشته باشد ، چه نمازى بخواند . اگر كسى گرفتار باشد ، چه جور توسل كند . مفاتيح محدث قمى پر از اين چيزهاست . به تواتر معنوى ثابت شده كه نماز خواندن براى حاجت ، صحيح است . ثواب هم دارد ، اما اين نماز صحيح كه ثواب هم دارد ، اين نماز صحيح كه ممكن است انسان را بهشتى هم بكند ، نمى تواند براى انسان بُراق بشود ؛ نظير نماز استيجارى است . نماز استيجارى صحيح است . نماز استيجارى ثواب دارد . در روايات مى خوانيم كه در نماز استيجارى ، نه ثواب براى آن كسى است كه نماز مى خواند . در روزه استيجارى ، نه ثواب براى آن كسى است كه روزه گرفته و يكى براى كسى است كه برايش نماز مى خواند . او برىء الذمه مىشود ، علاوه بر اين\r\nكه برىء الذمه مىشود ، ثواب هم مى برد . عمل صحيح است ، اما اين نماز استيجارى نمى تواند براى انسان بُراق بشود ؛ مثل نماز شب .\r\nاگر بخواهيم كه گفتار ما ، كردار ما و افكار ما بُراق ما شود و همانطور كه پيغمبر اكرم عروج كردند و به جايى رفتند كه به جز خدا نداند ، ما هم با نمازمان كه  « الصّلوةُ مِعراجٌ المؤمِنِ »  « 1 » عروج كنيم و به جايى برسيم كه به جز خدا نداند . اگر اين را مى خواهيم ، با داعى دنيا نمى شود .\r\n\r\nمنزل دوم و سوم : خوف و رجاء\r\nمرتبه دوم يا شهر دوم ، شهر خوف و رجاء است . يعنى گاهى انسان از عذاب خدا مى ترسد و نماز مى خواند . مىشود گفت 99 در صد مردم چنين‌اند . اگر پروردگار عالم جهنم نداشت ، مردم نماز نمى خواندند ، روزه نمى گرفتند ، عموم مردم خمس نمى دادند ، زكات نمى دادند و گناه مى كردند . اين خوف است كه جلوى انسان را مى گيرد . لذا مى بينيد كه\r\nقرآن شريف به خوف بيشتر اهميت مىدهد ؛ چون كاربردش بيشتر است و براى اين كه ، حالت يأس براى انسان نياورد ، به ما گفتند كه بين خوف و رجاء باشيد . لذا مى بينيد آن آياتى كه\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 82 ، ص 303 .\r\n","page_name":" 137 ","page_number":137},
  {"content":"\r\n\r\nزيربناى اسلام است و در مكه هم نازل شده ، معمولًا راجع به قيامت و جهنم و عذابهاى آن است . خوف ، محرك است و عموم مردم هم با همين محرك جلو مى روند . چنان كه بسيارى از مردم‌مخصوصاً افرادى كه بين خوف و رجاء هستندنماز مى خوانند و مخصوصاً مستحبات را انجام مى دهند ، براى اين كه به بهشت بروند . گاهى در اين منزل است ، گاهى در آن منزل . گاهى در اين شهر است ، گاهى در آن شهر . يعنى واجباتش را به جا مى آورد براى اينكه جهنم نرود ، نماز شبش را مى خواند براى اينكه بهشت برود و به آن مقامهايى كه در بهشت است ، برسد . خمس و زكاتش را مىدهد براى اينكه جهنم نرود ، اعانت به فقرا و ضعفا ، كمك به ديگران ، گره باز كردن از كار ديگران براى اين كه به بهشت برود . روزه واجبى را مى گيرد براى اين كه جهنم نرود . در ماه رجب و شعبان هم بارها روزه\r\nمى گيرد براى اينكه شنيده است ، مقام دارد . قرآن مى گويد : « كُلُوا وَاشرَبُوا هَنيئاً بِما اسلَفتُم فى الايّامِ الخالِيَةِ » « 1 » معلوم است كه انگيزه خوف و رجاء بهتر از دنياست . اين انسان براى اين دنيا ساخته نشده ، براى رسيدن به آخرت ساخته شده است ؛ پس اين انگيزه به خدا نزديكتر است .\r\n\r\nنظريه شهيد اول و سيد بن طاووس\r\nمرحوم شهيد اول رضوان الله تعالى عليه در بيان و مرحوم سيد بن طاووس در كتاب دعا مدعى هستند كه اگر كسى براى اين كه به بهشت برود ، نماز بخواند ، نماز او باطل است . اينها به كجا رسيده بودند ؟ اينها از نظر معنى ، از نظر تقرّب و از نظر پيمودن راه به كجا رسيدند كه حتى روى فقهشان اثر گذاشته و مى گويند كه نمى شود انگيزه انسان ، دنيا باشد ، نمى شود انگيزه او آخرت باشد ، نمى شود انگيزه اين باشد كه انسان جهنم نرود يا بهشت برود ! نمى دانم چه مى گويند ، ولى مى دانم كه از نظر همه فقها اين عمل ، صحيح است . آن قسم اول هم صحيح است ، چه رسد به قسم دوم و سوم . قرآن شريف هم مى فرمايد صحيح\r\n\r\n\r\n","description":"","footnote":"\r\n( 1 ) - بخوريد و بياشاميد ، گوارا در برابر اعمالى كه در ايام گذشته انجام داده ايد . ( الحاقه / 24 )\r\n","page_name":" 138 ","page_number":138},
  {"content":"\r\n\r\nاست : « فَلِمِثلِ هَذا فَليَعمَلِ العامِلونَ » « 1 » قرآن مى گويد : مردم براى بهشت و مقامهاى آن است كه نماز مى خوانند ، نماز شب مى خوانند ، به خلق خدا خدمت مى كنند ، خمس مى دهند ، زكات مى دهند ، جبهه مى روند : « فَلِمِثلِ هَذا فَليَعمَلِ العامِلونَ » و عمل ، صحيح است . شهيد اول و سيد بن طاووس‌اين دو معلم اخلاق كه از نظر علم و عمل مقام بالايى دارندزنده نيستند كه از آنها بپرسيد و از آنها ياد بگيريم كه چه فرمودند ، ولى آنچه به شما عزيزان مى خواهم بگويم ، اين است كه مثل شهيد پيدا مىشود ، مثل سيد بن طاووس هستند افرادى كه مى گويند اگر نماز بخوانى و براى اين باشد كه به جهنم نروى ، اگر نماز بخوانى و براى اين باشد كه به بهشت به روى ، اين نماز اشكال دارد .\r\nمى خواهم به شما بگويم كه امير المومنين ( ع ) امام سجاد ( ع ) و ساير ائمه عليهم السلام مى فرمايند :\r\n« ما عَبَدتُكَ خوفاً مِن نارِكَ وَ لا طَمَعاً فى جَنُّتِكَ بَل وَجَدتُكَ اهلًا لِلعِبادَةِ فَعبَدتُكَ » ؛\r\nخدايا ! بهشتت ، جهنمت ، آن خوفى كه از جهنمت دارم و آن رجائى كه به بهشتت دارم ، اينها محرك من نيست ، اينها داعيه من نيست . محرك من در نماز ، در خدمت به خلق خدا ، در افكار ، در گفتار و در كردارم فقط تويى .\r\nنيست بر لوح دلم جز الف قامت يار چه كنم چيز دگر ياد نداد استادم\r\nاين حرفهاى من و شعر خواندن آسان است واقعاً اين شعر به اين مقام رسيده باشد يا نه ، نمى دانم ، اما مى دانم كه اميرالمومنين درست گفته . مى دانم كه اميرالمومنين به آن مقام رسيده است و به من و شما سرمشق داده است كه اين انسان براى اين چيزها خلق شده است .\r\nاميرالمومنين ( ع ) مى گويد : بهشت هم عالم كثرت است . شهيد اول و مرحوم سيد بن طاووس هم مى گويند كه بهشت هم عالم كثرت است . برو به جايى برس كه فقط خدا باشد ، منغمر شو در عالم وحدت . هيچ چيز و هيچ كس نتواند تو را ببرد جز خدا .\r\n\r\n\r\n","description":"","footnote":"\r\n( 1 ) - آرى ، براى مثل اين ، بايد عمل كنندگان عمل كنند . ( صافات / 61 )\r\n","page_name":" 139 ","page_number":139},
  {"content":"\r\n\r\n\r\nمنزل چهارم : استحيا ( حيا كردن از خداوند )\r\nمنزل چهارم ، منزل استحياست . انسان از خداوند حيا كند و گناه نكند . محرك او حيا باشد ، نه اين كه بخواهد جهنم نرود . اگر گناه نمى كند ، براى اين باشد كه مى بيند در محضر خداست . همه جا محضر خداست . خلوت و جلوت محضر خداست . وقتى مى بيند خلوت و جلوت محضر خداست ، اين آيه شريفه به يادش مى آيد كه :  « قُل انَّما اعِظُكُم بِواحِدَةٍ ان تَقوموا لِلهِ مَثنى و فرادى »  « 1 » وقتى چنين باشد كه خود را در محضر خدا ببيند و خود را در محضر خدا بيابد ، معلوم است كه حيا مىكند و گناه نمى كند .\r\nوقتى كه انسان مانند تشنه اى كه تشنگى را مى يابد ، بيابد كه در محضر خداست ، آن حالت حيا براى او ايجاد مىشود . چنين شخصى وقتى كه قرآن مى خواند ، خدا با زبان او حرف مى زند . وقتى هم « سُبحانَ رَبّى العَظيمِ وَ بِحَمدِهِ » مى گويد ، او با خدا حرف مى زند و نماز او مىشود يك مكالمه و وقتى يك مكالمه شد ، معلوم است كه نماز شب مى خواند . معلوم است كه نماز اول وقت مى خواند . معلوم است كه عاشق نماز مىشود وقتى به اين جا برسد ، ديگر حيا مىكند كه در مقابل خدا بخوابد و نماز شب نخواند . اين كه مشهور است نماز شب براى پيامبر واجب است ، شايد از باب مثال باشد . اصلًا مستحبات به اندازه مقدور براى اهل دل ؛ يعنى براى ائمه طاهرين ( ع ) و براى كسانى كه شيعه هستند ، لازم است ، واجب است ، امر خداست .\r\n\r\nهبوط حضرت آدم ( ع )\r\nچرا خطاب به حضرت آدم ( ع ) گفته شد : « و عصى آدَمُ رَبّهُ فَغوى » « 2 » ؟ چه عصيان كرد ؟ زير پا گذاشتن يك امر مستحبى در نظر اينها نظير پا گذاشتن روى امر واجب است . هر دو امر\r\n\r\n\r\n","description":"","footnote":"\r\n( 1 ) - سبأ / 46\r\n( 2 ) - آدم پروردگارش را نافرمانى كرد و از پاداش او محروم شد . ( طه / 121 )\r\n","page_name":" 140 ","page_number":140},
  {"content":"\r\n\r\nاست و تفاوتى با هم ندارد . براى ما يكى واجب است و ديگرى مستحب ، اما براى كسانى كه به فكر استحقاق مثوبت پيدا كردند ، اين طور نيست .\r\nهمين طور كه خداوند گفته است نماز پنجگانه بخوان ، گفته است نماز شب بخوان با همان امر : « اقِمِ الصَّلوةَ لِدُلُوكِ الشَّمسِ الى غَسَقِ اللَّيلِ وَ قُرآنَ الفَجرِ انَّ قُرآنَ الفَجرِ كانَ مَشهُوداً وَ مِنَ اللَّيلِ فَتَهَجَّد بِه نافِلَةً لَكَ عَسى ان يَبعَثَكَ رَبُّكَ مَقاماً مَحمُوداً » « 1 » آن « اقِم » است ، اين هم « فَتَهَجَّد » . در نظر ما يكى واجب است و ديگرى مستحب ، اما در نظر حضرت آدم ( ع ) كه اين حرفها نيست . اگر روى آن امر مستحبى و آن نهى مكروهى پا\r\nگذاشت ، درجه انحطاطش به اندازه اى است كه « وعصى آدَمُ رَبّهُ فَغوى » و « اهبِطُوا » نازل مىشود .\r\nاين جمله « اهبِطُوا » ، آدم و شيطان و حوا را پهلوى هم مى گذارد و آدم در آن قرب الهى ناگهان نگاه مىكند و مى بيند روى كوه مروه است . حوا نگاه مىكند و مى بيند روى كوه صفاست . ناگهان يك بى توجهى باعث مىشود كه بهشت حضرت آدم و حضرت حوا نابود شود و آنچه باقى مى ماند ، خود حضرت آدم و خود حضرت حواست . اين نابود شدن بهشتشان ، نظير وجود ذهنى من وشماست ؛ به وجود ذهنى توجه داريم ، موجود است و وقتى غفلت كنيم ، آن هم معدوم مىشود . پروردگار عالم هم به اين « ماسِوى الله » تا بظر داشته باشد ، موجود است و به محض اين كه نظر و عنايتش را برداشت ، معدوم است .\r\nمرادم اين جاست كه چرا بهشت آدم معدوم شد ؟ يك نهى ، اما نهى كراهتى . در آن جا ديگر نمى شود گفت كه يكى واجب است ، يكى مستحب . يكى مكروه است و يكى هم حرام . آنجا ديگر اين چيزها نيست . آنجا امر داريم و نهى . اگر امر اجرا نشود ، « وعصى آدَمُ رَبّهُ فَغوى » مى آيد و اگر نهيى زير پا گذاشته شود ، « اهبِطُوا » مى آيد .\r\n\r\n\r\n","description":"","footnote":"\r\n( 1 ) - نماز را از زوال خورشيد تا نهايت تاريكى شب به پا دار ؛ و همچنين قرآن فجر را ؛ چرا كه قرآن فجر ، مشهود است و پاسى از شب را قرآن بخوان ، اين يك وظيفه است . اميد است پروردگارت تو را به مقامى در خور ستايش بر انگيزد . ( اسراء / 78 - 79 )\r\n","page_name":" 141 ","page_number":141},
  {"content":"\r\n\r\nخلاصه حرف اين است كه اين مقام ، اين منزل چهارم ، منزل بالايى است . واقعاً هم انسان به جايى مى رسد كه ديگر نماز شب براى او امر عادى مىشود . خدمت به خلق خدا واجب مىشود و بالاخره به اندازه قدرتش ، مستحبات براى او يك نحو وجوبى پيدا مىكند ؛ خوب است ، اما همين مقام چهارم ، باز منيت دارد و نفس دخيل است ؛ يعنى باز هم آن عروجى كه متوقع است ، نمى شود ؛ براى اينكه بُراق هست اما نه بُراقى كه انسان را به خدا برساند . در هر صورت ، اين منزل را به همه نمى دهند ؛ خوشا به حال آن كسانى كه به آن برسند .\r\n\r\nمنزل پنجم : شكر\r\nمنزل پنجم ، منزل شكر است . در روايات هم آمده است كه به پيغمبر اكرم ( ص ) اعتراض مىكردند كه يا رسول‌الله چرا اينقدر عبادت ؟ مى فرمود : «\r\nالَم اكُن عَبداً شَكوراً » « 1 »\r\nآيا من عبد شكورى نباشم ؟ انسان عبادت كند براى اينكه مى بيند نَفَسى كه بيرون مى آيد ، نعمت است و نفسى كه فرو مى رود نيز نعمت . در هر نفسى دو نعمت است . « 2 » انسان مى بيند\r\n« و ان تعُدّوا نعمةَ اللهِ لا تُحصوها » « 3 »\r\n، انسان ببيند دو تا چشم دارد كه به دنيا مى ارزد . دست دارد ، پا دارد . اگر تمام دنيا را داشته باشد و به او بگويند تمام دنيا را بده تا دستت را نگيريم ، مىدهد .\r\nاگر به شما بگويند كه تمام اين جهان مال تو ، اقاليم سبعه مال تو ، اما عقل تو را\r\n\r\n\r\n","description":"","footnote":"\r\n( 1 ) - حينَما نَزَلَت آيَةُ « طه ما انزلنا عليكَ القُرآنَ لِتَشقى » ( طه / 1 - 2 ) قال : بَل لِتَسعَدَ بِهِ و لَقد كانَ يَبكى حتى يَغشىَ عَليه فَقيلَ لَهُ يا رَسول اللهِ اليس اللهُ عزوجل قدَ غَفَرَ لَكَ ما تَقَّدمَ مِن ذَنبِكَ و ما تأخَرَ قال بلى افلا اكونَ عَبداً شَكوراً . . . . ( محمد باقر مجلسى ، بحارالانوار ، ج 10 ، ص 39 )\r\n( 2 ) - منت خداى را عزوجل كه طاعتش موجب قربت است و به شكر اندرش مزيد نعمت . هر نفسى كه فرو مى رود ، مدد حيات است و چون بر مى آيد مفرح ذات . پس در هر نفسى دو نعمت موجود است و بر هر نعمتى ، شكرى واجب .\r\nاز دست و زبان كه بر آيد كز عهده شكرش بدر آيد\r\n( گلستان سعدى ، ص 28 )\r\n( 3 ) - اگر نعمت هاى خدا را بشماريد ، هرگز آنها را شماره نتوانيد كرد . ( ابراهيم / 34 )\r\n","page_name":" 142 ","page_number":142},
  {"content":"\r\n\r\nمى گيريم ، فهمت را مى گيريم ، شعورت را مى گيريم ، معلوم است كه هيچ كس پيدا نمى شود كه قبول كند . اينها نعمتهاى ظاهرى است : «\r\nوَ اسبَغَ عَلَيكُم نِعمَهُ ظاهرةً و باطنةً » « 1 » .\r\nاگر مقدارى عميق تر نگاه كنيم ، نعمت شيعه گرى را مى بينيم . اگر على را از شما بگيرند ، امام رضا را از شما بگيرند ، و تمام اين جهان را به تو بدهند ، آيا قبول مى كنيد ؟ چه كسى حاضر است تمام جهان را بگيرد اما مسلمان نباشد ؟ شيعه نباشد ؟ امام زمان نداشته باشد ؟\r\nدر قدسيات علامه مجلسى آمده است ، فردى كه در گناه فرو رفته بود ، به حضرت موسى ( ع ) گفت : به خدا بگو من چقدر گناه تو را بكنم ، اما عقوبت نكنى ؟ حضرت موسى رفتند مناجات ، مناجات كه تمام شد ، مى خواستند برگردند . خطاب شد كه چرا پيغام بنده ام را نمى دهى ؟ گفت : خدايا حيا مى كنم . خود مى دانى كه چه گفت . خطاب شد : به او بگو من بالاترين عذاب\r\nرا به تو دادم ، اما متوجه نيستى . آيا لذت مناجاتم را از تو نگرفتم ؟ همين مقدار كه از نماز شب لذت نمى برى ، همين مقدار كه نماز برايت سنگين است ، همين مقدار كه مناجات برايت سنگبن است ، اين بالاترين بلاست .\r\nاگر كسى كه مشغول درس است ، يك طلبه اى كه سرباز امام زمان است ، از تحصيلش دست بردارد ، اين يك پس گردنى است . اين بالاترين خذلان است . ما مثل ماهىِ درآب ، نعمت داريم . اينها شكر مى خواهد . كفران نعمت ، هم عذاب دنيادارد ، هم عذاب آخرت : « ضَرَبَ اللهُ مثَلًا قريَةً كانت امِنَةً مُطمَئِنَّةً يأتيها رِزقُها رَغداً مِن كُلِّ مَكانٍ فَكَفَرَت بانعُم اللهِ فَاذاقَها اللهُ لِباسَ الجوعِ و الخوفِ بِما كانوا يَصنَعونَ » « 2 » ؛ در اين دنيايى كه مثل باران بر ايشان نعمت مى باريد ، كفران مى كردند و آن كفران موجب شد عذابها يكى پس از ديگرى\r\n\r\n\r\n","description":"","footnote":"\r\n( 1 ) - قال رجلٌ عِندَ ابى جعفرٍ ( ع ) : و اسبَغَ عَلَيكُم نِعمَهُ ظاهرةً و باطنةً قال : اما النعمة الظاهِرَةٌ فَهُوَ النَبِىُّ ( ص ) . ما جاءَ بِهى مِن مَعرِفَةِ اللهِ عزوّجل و توحيده و اما النعمةُ الباطنَةُ ولايَتُنا اهلُ البَيتِ وَ عَقدُ مَودتنا . . . . ( محمد باقر مجلسى ، بحارالانوار ، ج 24 ، ص 52 )\r\n( 2 ) - خداوند مثلى زده است . منطقه آبادى كه امن و ارام و مطمئن بود و همواره روزيش از هر جا مى رسد ؛ اما به نعمتهاى خدا ناسپاسى كردند و خداوند به خاطر اعمالى كه انجام مى دادند ، لباس گرسنگى و ترس را بر اندامشان پوشانيد . ( نحل / 112 )\r\n","page_name":" 143 ","page_number":143},
  {"content":"\r\n\r\nبر ايشان نازل شود .\r\n« لَئِن شَكَرتُم لَازيدَنَّكُم وَ لئن كَفَرتُم و انَّ عذابى لَشديدٌ » « 1 » معلوم است كه ما نمى توانيم شكر نعمتها را به جا آوريم . به قول حضرت موسى ( ع ) : خدايا ! من اگر بخواهم شكرت را بكنم ، توفيق همين را هم بايد تو عنايت كنى . خداوند فرمود : حالا كه عاجز از شكر من شدى و واقعاً يافتى كه چنين هستى ، حالا شكر كردى .\r\n\r\nترك گناه ، راهى براى شكر\r\nيكى از راههاى خوب براى شكر خدا اين است كه انسان گناه نكند . از گناه اجتناب كند و بگويد خدايا گناه نمى كنم براى اينكه شيعه كردى . گناه نمى كنم براى اينكه مرا طلبه كردى . گناه نمى كنم براى اينكه شعور دارم ، عقل دارم ، سلامتى دارم ، چشم دارم ، دست دارم ، پا دارم . اين شكر بالايى است . انسان نماز شب بخواند براى اين كه شيعه اميرالمومنين ( ع ) است . نماز شب بخواند براى اينكه نعمتهاى ظاهرى دارد . نعمتهاى باطنى دارد . اين شكر هم خوب است كه به اين مى گويند شكر عملى و خيلى بهتر از شكر قلبى است . شكر عملى يعنى آنچه خدا داده\r\nاست ، به جا مصرف شود . اول اجتناب از گناه ، بعد ، اهميت دادن به واجبات و به اندازه اى كه به كارش ضرر نخورد ، اهميت دادن به مستحبات .\r\nاين مقام از آن مقامِ استحيا هم بالاتر است ؛ براى اينكه معمولًا اين منازلى كه انسان بپيمايد ، منازل جمع الجمعى است . نظير نور است . اين منازل ، منازل تشكيكى است ؛ انسان هر چه بالاتر برود ، آن منازل قبلى را پشت سر گذاشته است . به قول صدرالمتألهين ، خلع بعد از لبث نيست كه بو على سينا مى گويد ، لبث بعد از لبث است . جمع الجمعى است . وقتى كه انسان به مقام شكر برسد ، معلوم است كه به مقام استحيا رسيده است . معلوم است كه به مقام رجاء و خوف هم رسيده . معلوم است كه به مقام عبادت براى دنيا رسيده است . وجاهتش را هم از خدا از راه عبادت خواسته است ، ولى\r\n\r\n\r\n","description":"","footnote":"\r\n( 1 ) - اگر شكر گزارى كنيد ، بر شما خواهم افزود و اگر ناسپاسى كنيد ، مجازاتم شديد است . ( ابراهيم / 7 )\r\n","page_name":" 144 ","page_number":144},
  {"content":"\r\n\r\nهمين مقام شكر كه مقام بالايى است ، نقص دارد ، آلودگى دارد ، نفسيت دارد و اگر انسان بتواند ، بايد اين را هم پشت سر بگذارد .\r\n\r\nمنزل ششم : محبت\r\nمرتبه ششم ، مرتبه محبت است كه انسان عبادت كند براى اينكه عاشق خداست . همه مى دانيد كه محبت ، همه چيز را در بر دارد . اگر واقعاً انسان به كسى محبت داشت ، حاضر است همه چيز را فداى او كند ؛ حتى خودش را البته برگشت اين محبتهاى مجازى به نوعى ماديت است . اين محبتها ى مجازى كه اسمش را عشق مى گذارند ، يك مرضى است كه به غريزه جنسى بر مى گردد و الآن درباره آن نمى خواهم بحث كنم ؛ اما محبت خدا و عشق به او مقام رفيعى است .\r\nاگر كسى واقعاً به خدا محبت داشته باشد ، ديگر معلوم است كه نه فقط عبادتش ، گفتارش و كردارش از آن محبت سرچشمه مى گيرد ، بلكه حاضر است هستى اش را ، خودش را و زن و بچه اش را فداى خدا بكند . امام صادق ( ع ) مى فرمايد : عبادت مى كنم « حُبّاً لله » . ولى همين مرتبه ششم نيز نفسيت دارد .\r\n\r\nمنزل هفتم : خدا\r\n« ما عَبَدتُكَ خوفاً مِن نارِكَ وَ لا طَمَعاً فى جَنُّتِكَ و لا استِحياءً ولا شُكراً و لا مُحَبّةً لَكَ بَل وَجَدتُكَ اهلًا لِلعِبادَةِ فَعبَدتُكَ » .\r\n\r\nمنازل در كارهاى بزرگان و معصومان\r\nبزرگان و مخصوصاً اهل بيت ( ع ) همه كارهايشان مراتب دارد . يعنى پيغمبر اكرم ( ص )\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nگاهى نماز حاجت مى خواند ، در جنگ مى فرمايد : « امَّتى ، امتىَ الصلوةَ » « 1 » ، پايين مى آمدندو براى غلبه بر دشمن نماز مى خواندند . گاهى هم براى غذايشان نماز مى خواندند . گاهى دعاى كميل امير المومنين ( ع ) « خَوفاً مِن نارٍ » پروردگار عالم است و گاهى « طَمَعاً فى جَنَّتِه » است . گاهى هم « استحياءً » ، گاهى « شكراً » و گاهى براى « محبت » ، اما غالباً آنجا كه بايد عبادت شود ( عبادت واجبى ) فقط براى خداست . لذا اگر در روايات مى خوانيم كه روش ائمه طاهرين هر هفت شهر بود ، براى اين است كه به ما سرمشق بدهند . همان هم دليل بر اين است كه اين هفت منزل را انسان بپيمايد ، هر راهش را بپيمايد ، نماز صحيح است ، قرب هم دارد ، مثوبت هم دارد ، اما اگر بخواهد يك بُراقى پيدا كند كه آن بُراق برساندش به آنجا كه « ثُمَّ دَنى فَتَدَلِّى فَكانَ قابَ قَوسَينِ او ادنى » « 2 » بايد داعى و عمل يك چيز باشد ؛ داعى ، خدا و عبادت هم براى خدا . اتحاد داعى و عمل مشكل است ، اما اين را گفته اند تا انسان به آن برسد .\r\nرسيدن به اين مقامها كار مشكلى است . اگر انسان بخواهد بگويد مى رسم يا رسيدم ، جهل مركب است . انسان به اين سادگى به اين مقامها نمى رسد ، اما اين گونه مقامهايى وجود دارد و آنچه الآن سفارش مى كنم ، اين است كه افكار شمت ، گفتار شما و كردار شما مشوب نباشد يعنى مثلًا اگر يك طلبه اى براى تبليغ رفت ، ولو اين كه دنيا هم محرك اوست ، اما وقتى كه روى منبر نشست ، ديگر در آن وقت فقط با خدا باشد . براى اينكه منبرش بگيرد و مردم بگويند آفرين و اين عمل تأثير كند يا نكند و . . . نباشد . آن وقت ، فقط خدا باشد . همين طور كه نماز مى خوانيم و مى\r\nگوييم « قُربَةً الَى الله » و انشاء الله هم از اول نماز تا آخر نماز « قُربَةً الَى الله » است و هيچ آلودگى ندارد ، در همه گفتار و كردارتان چنين باشد .\r\nتقاضا دارم كه درس خواندنتان چنين باشد ، ولو محرك چيز ديگرى باشد ؛ روى محرك حساب نكنيد وقتى كه كتابتان را باز مى كنيد ، فقط براى خدا باشد : « تَقوموا لِلهِ\r\n\r\n\r\n","description":"","footnote":"\r\n( 1 ) - چنين روايتى پيدا نشد ، ولى در بعضى روايات آمده است : عليكم بالصلاة عليكم بالصلاة فانها عمود دينكم . . ( محمد باقر مجلسى ، بحارالانوار ، ج 82 ، ص 222 )\r\n( 2 ) - پس نزديكتر و نزديكتر شد تا آن كه فاصله او تا اندازه فاصله دو كمان يا كمتر بود . ( نجم / 8 - 9 )\r\n","page_name":" 146 ","page_number":146},
  {"content":"\r\n\r\nمَثنى و فُرادى » در خلوت يا جلوت و كارهاى اجتماعى يا كارهاى فردى ، همه براى او باشد تا ان شاء الله به آنجا برسد كه نه فقط عبادتتان نه فقط مستحباتتان ، بلكه اجتناب از گناهتان ، اجتناب از مكروهاتتان و اجتناب از شبهاتتان هم براى خدا باشد . به آنجا برسد كه كارهاى مباحتان ، خوردن ، آشاميدن ، استراحت و . . . براى خدا باشد . ثواب هم دارد . روايات فراوانى داريم كه اگر يك زن و مردى كه از راه حلال برايشان غسل واجب شده ، غسل بكنند ، با هر قطره آبى ، مَلَك تا روز قيامت براى آنها استغفار مىكند ؛ در صورتى كه اين اطفاء غريزه جنسى براى خدا باشد . رسيدن به اين حد ، هم آسان است و شدنى . ان شاء الله از همين راه ( راه عمل ) مرتب رو به تزايد برويم و به مقام مُخلَص برسيم .\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\nگفتار نهم خلوص\r\nسرّ درخشندگى بعضى آثار\r\nقصه اصحاب كهف و رقيم\r\nحكايتى آموزنده\r\nلوص در گفته هاى علامه طباطبايى\r\nطان در كمين مخلصين\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nخلوص\r\nچيزى كه بايد مقدارى درباره اش صحبت كنى ، اين كه به دست آوردن خلوص ، بسيار كار مشكلى است ؛ مخصوصاً آن مراتب بالايش . اما اگر كسى عمر و علم پر بركتى بخواهد ، بايد تلاش كند . اگر عمر و علم و كار ما رنگ خلوص نخورد ، پربركت نمى شود . اگر اصلًا رنگ نداشته باشد كه يك عمرى با شرك‌البته شرك خفىو با يك دنياى پر از تلاطم زندگى مىكند تا بميرد و آخرتش هم معلوم نيست به كجا منتهى مىشود و اگر اين رنگ به گفتار ، كردار و افكار ما بخورد ، عمر پر بركت مىشود . در بعضى روزها انسان كارهايى مىكند كه گفتارش پر بركت مىشود . يك جمله اش ممكن است يك تلاطم درونى در افراد ايجاد كند . افكارش هم مبارك مىشود و ممكن است يك فكر او علاوه بر اين كه ثواب عبادت هفتاد سال و بيشتر دارد ، براى دنيا و آخرتش هم سرنوشت ستز شود .\r\n\r\nسرّ درخشندگى بعضى آثار\r\nشما مقدارى درباره روحانيت فكر كنيد . چرا اين كتب اربعه : كافى ، تهذيب ، استبصار و من لا يحضر اين قدر پربركت است ؟ چطور شده است كه اين كتب اربعه در ميان روايات اهل\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبيت ( ع ) اين قدر درخشندگى دارد ؟ چرا جواهر مرحوم صاحب جواهر « 1 » اين قدر پربركت شده است ؟ چرا اين كتابهاى درسى نظير فرائد « 2 » و مكاسب شيخ انصارى اين قدر پر اهميت شده است ؟ و چه شده است كه مثلًا اين فرائد شيخ انصارى هر روز حداقل ده هزار نفر براى دين از آن استفاده مى كنند ؟ چه شده است كه فقه اهل بيت روى فروع كافى ، من لا يحضر ، تهذيب و استبصار مى گردد ؟ چرا اين وسائل الشيعه مرحوم شيخ حرّ عاملى\r\nمعيارى براى طلبه ها و مراجع تقليد شده است ؟ چرا رنگ دارد . به غير از اين تفسير ، تفسير ديگرى هم ندارد . اگر از نظر طلبگى و علمى بخواهيد تفسير ديگرى براى آن بكنيد ، خيال نمى كنم بشود . آن كه من مى فهمم و شما حتماً مى فهميد ، اين است كه خلوص مرحوم كلينى كار كرده است خلوص صدوق در من لا يحضربيشتر از خلوصش در كتابهاى ديگر كار كرده است . خلوص شيخ طوسى در تهذيب و استبصاربيشتر از مبسوطو كتابهاى ديگرش كار كرده است . وبالاخره هر چه رنگ بيشتر ، آن كتاب ، آن كار ، آن گفته نيز پربركت تر ، عالى تر و درخشنده تر خواهد بود .\r\nاگر شما عزيزان ، صبح به صبح بعد از « بسم الله الرحمن الرحيم » و به قول قرآن بعد از آن كه با اسم خدا شروع كرديد و اين آيه پرمحتوا را خوانديد : « صِبغًةَ اللهِ وَ مَن احسَنُ مِنَ اللهِ صِبغَةً » « 3 » رنگ خدايى مى گيرد ؛ چه رنگ خوبى . اگر اين رنگ خدا به گفتار ما ، كردار ما و افكار ما بخورد ، كم كم و به مرور زمان خود انسان رنگ خدايى پيدا مىكند و سراپايش در مقابل حق تسليم مىشود و در عمق جانش نوشته مىشود : « بسم الله الرحمن الرحيم » ؛ « لااله‌الاالله » . كسانى كه مستجاب الدعوه هستند ، كسانى كه طى الارض دارند ،\r\n\r\n\r\n","description":"","footnote":"\r\n( 1 ) - شيخ محمد حسن نجفى مشهور به صاحب جواهر ، از فقهاى بزرگ اماميه و معاصرين شيخ انصارى است كه مرحوم شيخ انصارى در آثار خودش از او به عنوان بعض المعاصرين ياد مىكند و كتاب جواهر الكلام در فقه ، تأليف اوست . ايشان به سال 1200 يا 1202 متولد و در سال 1266 هجرى قمرى وفات يافت . مرحوم امام خمينى ( ره ) از فقه ايشان به نام فقه سنتى و جواهرى ياد مى فرمودند .\r\n( 2 ) - شيخ مرتضى انصارى ( ره ) از فقها و دانشمندان بزرگ شيعى است و از لحظه اى كه زعامت و رهبرى حوزه را به دست گرفت ، تحول عميق و ژرفى در حوزه و اصول و فقه پديد آورد و كتاب فرائد الاصول يا رسائل و همين طور مكاسب كه يكى در اصول و ديگرى در فقه نگاشته شده ، بهترين گواه بر اين مطلب است .\r\n( 3 ) - رنگ خدايى و چه رنگى از رنگ خدايى بهتر است . ( بقره / 138 )\r\n","page_name":" 152 ","page_number":152},
  {"content":"\r\n\r\nكسانى كه خرق العاده دارند ، وقتى كه ريشه يا بى كنيد ، مى بينيد كه خودشان رنگ دارند . اتصال پيدا كرده اند ؛ گفتارشان ، كردارشان ، افكارشان رنگ دارد مانعى ندارد كه كسى به آن مراتب بالاى خلوص نرسيده باشد ، اما گاهى آن مرتبه بالاى خلوص براى او جلو بيايد . گفتيم كه عبادات ائمه طاهرين ( ع ) ، پيغمبر اكرم ( ص ) و حضرت زهرا عليها السلام يك نحوه جمع الجمعى دارد ؛ يعنى پيغمبر اكرم ( ص ) گاهى عبادت را براى خدا به جا مى آورند اما محرك دنيا بود ، يك حاجتى داشتند ، براى آن حاجت دنيايشان نماز مى خواندند . گاهى عبادات و مدهوشى هاى اميرالمومنين ( ع ) در دل شب ، از خوف و گاهى از رجاء بود . عبادات امام صادق ( ع ) گاهى استحيايى بود ، گاهى شكربود ، گاهى محبت بود . اما معلوم است كه آنها به انتهاى انسانيت رسيده بودند و از\r\nاين جهت همه عباداتشان ، خودشان ، افكارشان ، گفتارشان وكردارشان بى نظير بود . اما ما كه مقام جمع الجمعى نداريم ، گاهى مىشود عبادت ما فقط و فقط آن مرتبه آخر را پيدا كند ؛ يعنى عبادت براى خدا و محرك و هدف هم خود خدا باشد . اگر اين حالت براى كسى پيدا شد كه زياد هم پيدا مىشود ، قطعاً يك دعاى مستجاب دارد . در روايات مى خوانيم كه اگر كسى دو ركعت نماز بخواند بهشت برايش واجب مىشود و يك دعاى مستجاب دارد . در روايات آمده است كه روزه ماه مبارك رمضان يا روزه مستحبى عندالافطار ، يك حاجت مستجاب دارد و همچنين ما بقى عبادات ؛ يعنى اگر دو ركعت نماز براى خدا و محرك هم فقط خدا باشد ، ديگر در آن حال چيزى و كسى در نظرش نباشد جز خدا ، حتماً در اين حالت ، دعا مستجاب است . حتماً در آن حال ، مستجاب الدعوه است .\r\n\r\nقصه اصحاب كهف و رقيم\r\nدر قرآن درباره اصحاب كهف و رقيم آمده است :  « ام حَسِبتَ انَّ اصحابَ الكَهفِ وَ الرَّقيمِ كانُوا مِن آياتِنا عَجَباً »  « 1 » . بعضى از مفسران گفته اند كه كهف و رقيم ، عطف تفسيرى است\r\n\r\n\r\n","description":"","footnote":"\r\n( 1 ) - آيا گمان كردى اصحاب كهف و رقيم از آيات عجيب ما بودند . ( كهف / 9 )\r\n","page_name":" 153 ","page_number":153},
  {"content":"\r\n\r\nكه خيلى بعيد است . بعضى هم گفته اند كه اصحاب كهف غير از اصحاب رقيم است . « 1 » و من خيال مى كنم كه مسلّم چنين باشد .\r\nاما اصحاب كهف كيانند ؟ اصحاب رقيم كيانند ؟ اين شايد از متشابهات قرآن باشد . نمى گويم كه معناى آيه چنين است و اصحاب رقيم اين اشخاصند ، اما از نظر روايات ما ، اگر كسى كارى انجام بدهد و محرك هم خدا باشد ، حتماً دعاى مستجاب دارد .\r\nدر ذيل اين آيه شريفه نقل مىكند كه سه نفر در غارى به نام غار رقيم بودند كه سنگى آمد و آنهاگرفتار شدند ؛ يعنى يك سنگى در اثر سيل درِآن غار رابست و اينها گرفتار شدند . يكى از اينها گفت : هر كدان از ما يكى از كارهايى را كه فقط و فقط براى خدا بوده است را در نظر بگيريم و خدا را بخوانيم ، دعاى ما حتماًمستجاب مىشود .\r\nيكى از آنها گفت : خدايا تو مى دانى من روزى گرفتار شدم ، مبتلا شدم به يك زنى ، اما به خاطر تو ، فقط براى تو روى شهوت پا گذاشتم و عمل منافى با عفت را انجام ندادم . خدايا مى دانى چنين است و من را از اين گرفتارى نجات بده . ديگرى گفت : خدايا تو مى دانى تجارت سودمندى كرده بودم ، اما آن تجارت را از بين بردم و به هم زدم براى اين كه پدر ومادرم در اتاق ، خواب بودند ؛ و اگر براى تو بود ، خدايا من را از اين گرفتارى نجات بده ، و سومى گفت : خدايا مى دانى كه پول فراوانى از يك كسى پيش من بود و آن پول را به او رد كردم ، فقط و فقط به براى تو . و پروردگار عالم آن سه نفر را از آن غار بجات داد ؛ به اين\r\n\r\n\r\n","description":"","footnote":"\r\n( 1 ) - شيخ طوسى ( ره ) در تفسير تبيانمى فرمايد : كهف ، همان كوهى است كه خداوند اين قوم را در آن جاى داد . اما درباره « رقيم » اختلاف است :\r\nابن عباس : رقيم اسم قريه اى است و در روايتى كه از او نقل شده ، وادى بين « غضبان واليه » است .\r\nعطيه : رقيم اسم يك وادى است .\r\nقتاده : اسم واديى است كه اصحاب كهف در آنجا بودند .\r\nمجاهد : رقيم نام كتاب هدايت آنهاست .\r\nو اقوام ديگرى نيز ذكر شده است . ( تفسير تبيان ، ج 7 ، ص 11 ) .\r\nعلامه طباطبايى نيز اقوالى را ذكر كرده است مى فرمايد كه بعضى اصحاب رقيم و كهف را يكى مى دانند و بعضى ديگر آنها را دو گروه مى پندارند . ( محمد حسين طباطبايى ، الميزان ، ج 12 - 13 ، ص 246 ) .\r\n","page_name":" 154 ","page_number":154},
  {"content":"\r\n\r\nمعنى كه اين سنگ عقب رفت و آنها نجات پيدا كردند . « 1 » روايت تا چه اندازه درست باشد ، نمى دانم . اما آنكه مى دانم اين است كه مضمون اين روايت در ما ، در علم ما ، در عرفان ما ، در اين كلمه خلوص آمده است . به اين معنى كه اگر كسى يك كارى براى خدا انجام بدهد و هدف ومحرك هم خدا باشد ؛ يعنى آن قسم هفتم و به قول اينها ، آن كوچه هفتم ، قطعاًدرآن موقع و در آن اتصال ، خيلى كارها مىتواند بكند و در آن حال ، حتماًيك دعاى مستجاب دارد . و اين را هم همه بايد بدانيم كه ولو آدم عادى باشد ، ولو مراتب خلوص را نپيموده باشد ، اما بعضى اوقات آن مرتبه هفتم براى انسان پيدا مىشود . چنان كه گاهى مرتبه ششم ، گاهى مرتبه پنجم و گاهى مرتبه چهارم براى انسان پيدا مىشود . و آن مرتبه اول و دوم و سوم هم كه براى انسانها زياد پيدا مىشود .\r\nاز همين جا بايد پى ببريم كه هر چند كه بدست آوردن مراتب خلوص مشكل است ، اما انسان براى همين خلق شده كه اين مراتب را بپيمايد . همين كه به ما نشان مى دهند بعضى اوقات مى توانيم به مرتبه هفتم برسيم ، با يك تلاطم ، با يك حالت به مرتبه هفتم برسيم ، مى\r\nتوانيم تلاش كنيم و به مرور زمان و با حوصله از آن درجه به درجه ديگر و از آن درجه به درجه بالاتر برسيم تا آنجا كه مرتبه هفتم براى ما ملكه شود . مرتبه ششم ( محبت خدا ) در دل ريخته شود و محرك براى اعمال ما ، محبت خدا باشد .\r\nگاهى انسان به آنجا مى رسد كه شكر از معبود و مُنعِمش و حيا در مقابل پروردگارش موجب مىشود كه گناه نكند يا عملى را به جا بياورد . خلاصه اين حرف اين است كه پيدا شدن اين مراتب ، كار مشكلى است ، اما اگر براى كسى به نحو ملكه پيدا بشود ، فوق العاده مفيد است . و هر چه پررنگتر باشد ، تأثيرش بيشتر است . هر چه پررنگتر باشد ، ارزش آن عمل هم بيشتر است . اين جمله :\r\n« نِيَّةُ\r\n\r\n\r\n","description":"","footnote":"\r\n( 1 ) - رك : الميزان ، ج 12 - 13 ، ص 278 - 288 .\r\n","page_name":" 155 ","page_number":155},
  {"content":"\r\n\r\nالمُؤمِنِ خَيرٌ مِن عَمَلِه\r\n» را هر كسى طورى معنى كرده اند . گويا علامه مجلسى رضوان الله تعالى عليه هفده معنى براى اين\r\n« نِيَّةُ المُؤمِنِ خَيرٌ مِن عَمَلِه\r\n» « 1 » گفته است . در مثنوى به صورت شعر ، معناى خوبى از آن كرده است . مى گويد يك نفر وارد مسجد شد ، اما وقتى وارد مسجد شد كه نماز جماعت تمام شده بود . محروم شده بود از اين ثواب بزرگ . حالتى برايش پيدا شد ، حالت حسرت . چرا به نماز جماعت نرسيدم ؟ يك كسى كه نماز جماعت خوانده بود ، گفت مبهوتت مى بينم . حالت حسرت برايت پيدا شده ؟ گفت راستش اين است كه به نماز جماعت نرسيدم . او گفت كه من به نماز جماعت رسيده ام ، از اول تا آخر بوده ام وتعقيب هم خوانده ام ، حاضرم كه ثواب آن نماز جماعت را به تو بدهم و تو ثواب اين حالت رابه من بدهى .\r\n« نِيَّةُ المُؤمِنِ خَيرٌ مِن عَمَلِه\r\n» ؛ يعنى بعضى اوقات ، انسان يك حالتى پيدا مىكند ، حالت خلوص . فرد عادى است وحتى بعضى اوقات يك فرد گنهكار است ، اما در آن لحظه آن حالت هفتم و آن درجه هفتم برايش پيدا مىشود . در آن حالى كه مى خواهد عمل را انجام بدهد ، اگر فكر بكند ، آن درجه آخر برايش پيدا مىشود . همان وقت است كه ديگر همه اعمال يك طرف ، همه اعمال عمرش يك طرف و آن لحظه هم يك طرف .\r\nنقل مى كنند كه كسى مجاور بود در كربلا . هر روز مشرف مى شد . بسيار آن جا مى نشست و زيارت مى خواند . يك روزى كه جنب بود ، وقتى كه آمد برود حمام ، خيلى با حالت\r\nحسرت با خود مى گفت چرا نتوانستم اول صبح به حرم مشرف بشوم ؟ مقابل حرم يك سلامى به ابى عبدالله ( ع ) داد و رفت . مى گويند بعد در خولب يا بيدارى يا در جاى ديگرى به او فهماندند كه اين سلام ، ارزش داشت به تمام آن اعمالى كه در مجاورتت به جا آوردى . براى اينكه آن يك سلام ، يك خلوصى داشت كه آن عبادات ديگر آن نحو خلوص را نداشت .\r\nبعضى اوقات ، خود ما روى منبر با يك حالتى حرف مى زنيم كه تأثير به سزايى دارد و آن وقتى است كه همه چيزى جز خدا در نظر نباشد ، محركى جز خدا نباشد . آن وقت است كه از نظر ثواب ، همه اعمال يك طرف و آن عمل هم يك طرف . آن وقت است كه مستجاب الدعوه است . دعاى او مستجاب است . آن وقت است كه سير وسلوكى باشد ،\r\n\r\n\r\n","description":"","footnote":"\r\n( 1 ) - محمد باقر مجلسى ، بحارالانوار ، ج 7 ، ص 322 وج 70 ، ص 189 - 200 ؛ كلينى ، كافى ، ج 2 ، ص 89 .\r\n","page_name":" 156 ","page_number":156},
  {"content":"\r\n\r\nاگر بخواهد به جايى برسد ، مىتواند راه را بپيمايد .\r\n\r\nحكايتى آموزنده\r\nشخصى به نام آقا سيد سعيدى تهرانى ، از شاگردان مرحوم محقق آخوندملاحسين همدانى رضوان الله تعالى عليه بوده . مى دانيد كه اين مرد ، مردِ بزرگى بوده است . اين مرد به مقامات عالى رسيده بود . مرحوم محقق همدانى با شاگردانشان از نجف به كربلا مشرف شده بودند ، ايام زيارتى بوده ، اين آقا عقب مانده است . مرحوم آقا سيد سعيد گفته بود كه من با بَلَم از كوفه آمدم كربلا براى اينكه زودتر برسم . در وسط راه چند نفر از اعراب نيز سوار شدند . يكى از آنها پهلوى من نشست . تنومند بود ، عرقش هم خيلى بو مى داد ، تا نشست پهلوى من ، خوابش برد . سرش را گذاشت روى شانه من و خوابش رفت . من در اذيت بودم ، هم از تنه او ، هم از بوى گَند او . مى خواستم بيدارش كنم ، گفتم زوّار حسين است ، نه . مى خواستم بيدارش كنم ، گفتم خدمت به يك مسلمان ارزش دارد . بگذار من صدمه بكشم ، اما اين را از خواب بيدار نكنم .\r\nبلاخره تا صبح اذيت شدم ؛ اذيت جسمى و اذيت روحى ، اما من براى خاطر خدا بيدارش نكردم ، اين حالتى كه براى اين آقا پيدا شدهبود ، هيچ تفسيرى ندارد جز اينكه عمل را براى خدا انجام داده ، محرك هم فقط خدا بوده است . يعنى در آن حال ديگر دنيا و وجاهتش ، ديگر اتش با آن عذابش ، ديگر بهشت با آن نعمتهايش ، استحيا و شكر و محبت خدا ، ديگر انها نبوده است . آن درجه هفتم بوده است . محرك و هدف ، اوبوده است .\r\nشاگردهاى مرحوم محقق همدانى نقل مى كنند كه در وسط جلسه مرحوم محقق همدانى مكرر مى گفت : آقا سيد سعيد ، بارك الله راه را پيمودى ، آقا سيد سعيد ، بارك الله . شاگردها گفته بودند كه ما نفهميديم ، نمى فهميديم آقا چه مى گويد . يك صبح مرحوم آخوند مثل اينكه منتظر بود كه آقا سيد سعيد در زد . خود آخوند پاى برهنه آمد\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nدم در ، در باز كرد ، آقا سيد سعيد سلام كرد . جواب داد . گفت : آقا سيد سعيد ، بارك الله ، مبارك باشد . ديشب راه راپيمودى .\r\nبعضى اوقات ميبينيد كه در آيات شريفه آمده و به تجربه هم اثبات شده است كه يك حالت تلاطم درونى از گناه ايجاد مىشود . در اين حالت است كه : « التّائِبُ مِنَ الذَّنبِ كَمَن لا ذَنبَ لَهُ » « 1 » ا گر « بُشر حافى » ها ، « فضيل بن عياض » ها و « حُرّ بن يزيد رياحى » ها « 2 » ناگهان صد و هشتاد درجه تغيير كردند و در يك آن راه را پيمودند و به جايى رسيدند كه به جز خدا نداند ، فقط و فقط براى اين بود كه يك آن تلاطم درونى ، عمل براى خدا و هدف هم خدا بود . در آن حال ديگر نه فقط « التّائِبُ مِنَ الذَّنبِ كَمَن لا ذَنبَ لَهُ » نه فقط « فَاولئِكَ يُبَدِّلُ اللهُ سَيِّئاتِهِم حَسَناتٍ » « 3 » بلكه بالاتر از اينهاست .\r\nاگر واقعاً توبه كند و توبه واقعى باشد ، علاوه بر اين كه « يُبَدِّلُ اللهُ سَيِّئاتِهِم حَسَناتٍ » پرونده سياه نابود مىشود ، پرونده درخشانى كه ثواب توبه باشد ، جلو مى آيد و حربن يزيدرياحى را در زمره شهدا قرار مىدهد . حر بن يزيد رياحى را به آن جا مى رساند كه ديگر ما فوق او براى غير از اوصيا ممكن نيست . اگر يك آن براى خدا باشد و يك آن هدف خدا باشد ، قطعاً هر كه باشد و هر چه باشد ، به هر جا كه بخواهد ، مىتواند برسد .\r\nكارى بكند كه لااقل گاهى فكر شما اين رنگ را پيدا كند . كارى بكنيد كه گاهى گفتار شما ، كردار شما اين حالت را ، اين رنگ را پيدا بكند . در آن وقت مواظب باشيد كه چه مى گوييد و چه مى خواهيد .\r\nبعضى اوقات ، انسان از نظر همّت خيلى عالى نيست . گاهى يك حالتى پيدا مىكند ،\r\n\r\n\r\n","description":"","footnote":"\r\n( 1 ) - كلينى ، كافى ، ج 2 ، ص 435 ؛ محمد باقر مجلسى ، بحار الانوار ، ج 6 ، ص 21 .\r\n( 2 ) - حر بن رياحى اولين كسى بود كه راه را بر امام حسين ( ع ) بست واولين كسى بود كه بعد از توبه كردن در ركاب امام حسين ( ع ) به شهادت رسيد . آنجا كه مى گويد : به خدا قسم خود رابين بهشت و جهنم مى بينم ، به خدا قسم اختيار نمى كنم چيزى را بر بهشت ولو قطه قطه شوم . هنگامى كه حر به امام حسين ( ع ) عرض كرد آيا توبه من پذيرفته است ؟ امام در جواب فرمود : « نَعَم يَتُوبُ اللهُ عَلَيكَ ، وَ يَغفِرُ لَكَ ، مَا اسمُكَ » ؟ گفت من حربن يزيد هستم ، فرمود : « انتَ الحُرُّ كَما سَمَّتكَ امُّكَ ، انتَ الحُرُّ ان شاءَ اللهُ فِى الدُّنيا وَ الآخِرَةِ » . ( موسوعة كلمات الامام الحسين ، ص 438 - 439 ) ، ، ، ، ، ،\r\n( 3 ) - پس خداوند گناهان آنان را به حسنات مبدل مىكند . ( فرقان / 70 )\r\n","page_name":" 158 ","page_number":158},
  {"content":"\r\n\r\nاما در آن حالت ، دنيا مى خواهد يا اگر همت خيلى بالا باشد ، وجاهت علمى در دين مى خواهد . اما بالاتر از اينها هم وجاهت هست . بالاتر از اين هم مقام هست و آن وقتى است كه انسان در آن حالتها از خدا بخواهد كه خدايى شود . در آن حالت از خدا بخواهد : خدايا ! من به جايى برسم كه اين حالت فعلى من كه موقتى است ، دائمى شود . خدايا به جايى برسم كه فقط و فقط براى تو كار كنم ؛ عمل براى تو ، محرك و هدف هم تو . قطعاً دعاى آن وقت مستجاب است . اگر هم نرسد ، با رياضتش و با حوصله اش به مرور زمان مى تواندبه جايى برسد كه در آن حالت ، آن كوچه هفتم و آن منزل هفتم براى او ملكه شود . آن وقت است كه يك كلمه يا الله اش چه كارها كه نمى كند . آن وقت است كه يك آن فكرش « خَيرٌ مِن عِبادِةِ سَبعينَ سَنَةً « 1 » ، مِن عِبادِةِ سِتّينَ سَنَةً ، مِن عِبادِةِ سَبعينَ سَنَةً » مىشود . اينها از باب مثال است . ممكن است انسان به جايى برسد كه يك آنش « ضَربَةُ عَلِىٍّ يَومَ الخَندَقِ افضَلُ مِن عِبادَةِ الثَّقَلَينِ » شود . به آنجا برسد كه يك شمشير زدنش ، ثواب عبادت جن و انس داشته باشد ؛ همه ، عباداتشان يك طرف ، اين عبادت هم يك طرف و حتى اين عبادت مى چربد بر آن عبادات . و خيال نكنيد كه اين  « ضَربَةُ عَلِىٍّ يَومَ الخَندَقِ افضَلُ مِن عِبادَةِ الثَّقَلَينِ »  « 2 » مختص امير المؤمنين باشد .\r\nاگر پيغمبر اكرم ( ص ) مى فرمايد : « ضَربَةُ عَلِىٍّ يَومَ الخَندَقِ افضَلُ مِن عِبادَةِ الثَّقَلَينِ » به خاطر اين است كه به ما سر مشق بدهند . يعنى به ما بگويد كه اين انسان مىتواند به جايى برسد كه يك آن فكرش ، يك آن گفته اش ، يك آن عملش افضل از همه عمرش باشد ؛ ولو تمام\r\nعمرش در عبادت باشد . مىتواند افضل از عبادت جن و انس باشد و اين دايرمدار خلوص است . هر چه رنگ بيشتر ، عمل بهتر .\r\n\r\n\r\n","description":"","footnote":"\r\n( 1 ) - قال رسول الله ( ص ) : تَفَكُّرُ ساعَةٍ خَيرٌ مِن قِيامِ لَيلَةٍ . . . ( شيخ حر عاملى ، وسائل الشيعه ، ج 15 ، ص 197 ) ؛ و قال ابو عبدالله ( ع ) : تَفَكُّرُ ساعَةٍ خَيرٌ مِن عِبادِةِ سَنَةً ( شيخ حسين نورى ، مستدرك ، ج 1 ، ص 183 . ) ؛ تَفَكُّرُ ساعَةٍ خَيرٌ مِن عِبادِةِ سِتّينَ سَنَةً . ( محمد باقرمجلسى ، بحارالانوار ، ج 69 ، ص 293 )\r\n( 2 ) - محمد باقر مجلسى ، بحارالانوار ، ج 39 ، ص 2\r\n","page_name":" 159 ","page_number":159},
  {"content":"\r\n\r\n\r\nخلوص درگفته هاى علامه طباطبايى\r\nعلامه طباطبايى رضوان الله تعالى عليه مى فرمودند كه من نمى دانم اكسير درست است يا نه ؛ يعنى چيزى را به مس بزنند و طلا بشود . مى گفتند كه ممكن است از نظر علمى چنين باشد ، اما اين را نمى دانم كه اگر اكسير خلوص به چيزى بخوردولو آن چيز خيلى كم ارزش باشداما مى رساندش به جايى كه خدا ارزشش را نداند . بعد مثال مى زدند به اين آيه ولايت : « انَّما ولِيُكُم اللهُ وَ رَسولُهُ و الَّذينَ امنوا الَّذينَ يُقيمونَ الصلوةَ و يوتونَ الزكوةَ وَ هُم راكِعوُنَ » . « 1 » اين آيه براى شيعه افتخار است . در ميان آن سيصد آيه يا بيشتر كه يا درباره اميرالمومنين ( ع ) است ، اين آيه بالاترين آيات است . چرا اين آيه نازل شد ؟ چرا اين افتخار بزرگ براى شيعه ، بلكه براى اميرالمومنين ( ع ) پيدا شد ؟ چون خلوص اميرالمومنين ( ع ) ، - اين اكسير با ارزش‌به انگشتر معمولى خورد و اين انگشتر كم ارزش از نظر ظاهر ، به اندازه اى ارزش پيدا كرد كه ديگر قيمتى براى آن نمى شود گذاشت . قيمت آن ، دنيا نيست ، بهشت نيست ؛ بالاتر از اينهاست : « الصَّومُ لى و انا اجزى بِه » « 2 » ديگر قيمتش خداست . ديگر قيمتش اين است كه آيه ولايت درباره اميرالمومنين ( ع ) نازل بشود .\r\nعلامه طباطبايى مى فرمودند : عكسش را هم برايت بگويم ، اگر اين رنگ نخوردولو آن چيز ، فوق العاده ارزش داشته باشددر نزد خدا به پر كاهى نمى ارزد و حتى اوقات ، انسان را هم جهنمى مىكند .\r\nدر روايات مى خوانيم كه كسى را مى آورند صف محشر و به او مى گويند : چه كاره بودى ؟ مى گويد : اهل علم بودم « قال الباقر و قال الصادق » مى گفتم ، يك عمر ترويج دين مى كردم . مى گويند درست بوده ، اما رنگ نداشته . براى خدا نبوده ، براى دنيا بوده ، براى « انا رَجُلٌ » بوده است . خطاب مىشود كه اين را به رو در آتش جهنم بيندازيد .\r\n\r\n\r\n","description":"","footnote":"\r\n( 1 ) - سرپرست و ولى شما تنها خداست و پيامبر او و آنها كه ايمان آورده اند همانها كه نماز را بر پا مى دارند و در حال ركوع ، زكات مى دهند . ( مائده / 55 )\r\n( 2 ) - شيخ طوسى ، تهذيب ، ج 4 ، ص 152\r\n","page_name":" 160 ","page_number":160},
  {"content":"\r\n\r\nاينكه ارزش نداشته باشد ، اما اين كه اين را به رو در آتش جهنم بيندازيد ، اين را ديگر نمى دانم يعنى چه . بالاخره ريا كه نبوده . مگر اين طور معنى كنيم كه براى ريا خوانده است ، براى ريا گفته ، براى ريا تدريس كرده و معلوم است كه گناهش در حدّ كفر است . اما ظاهر روايت اين است كه محرك او خدا نبوده ، محرك او دنيا بوده است ، ولى بالاخره در روايت دارد كه او را به رو در آتش جهنم مى اندازند .\r\nكس ديگرى را مى آورند و مى گويند : چه كاره بودى ؟ مى گويد يك عمر به خلق خدا خدمت كردم . هميشه در صدد اين بودم كه گره از كار مردم باز كنم . يك گره از كار مردم گشودن ، ثواب بيست حج و بيست عمره مقبول دارد . ثواب دو ماه اعتكاف در خانه خدا خطاب مىشود كه براى خدا نبوده است . براى اين كه شهرتى پيدا كنى ، براى اينكه مردم بگويند آفرين ، بوده است خطاب مى شودكه اين را به رو به آتش جهنم بيندازيد . جبهه رفته را مى آورند . چه كاره بودى ؟ رفتم جبهه ، مقاتله كردم ، كشتم و كشته شدم در راه خدا . ديگر آن جا معلوم است « تُبلى السَّرائِرُ » « 1 » است . خودش هم مى بيند كه رنگ ندارد . عملى كه خلوص نداشته باشد ، ظلمت دارد . مى بيند كه عمل ، ظلمانى است . لذا مى گويد چون براى خدا نبوده است . به رو در آتش جهنم بيندازيد .\r\nعلامه طباطبايى مى فرمودند : بالاترين چيزها از نظر يك انسان ، جان اوست . انسان همه چيزش را براى جانش مى خواهد . همه چيز بر مى گردد به همين حبّ نفس ، حتى آن رياستها ، آن تموّلها ، آن شهوترانى ها كه شب و روز يك انسان دنيايى برايش مى دود ، بر مى گردد به حبّ\r\nنفس . او جان را داده است در راه خدا . هفتاد سال محروميت در روحانيت . روحانيت يعنى محروميت از نظر دنيا . هفتاد سال چنين ، اما پاداش ، هيچ . يك عمر خدمت به خلق خدا ، رفتن به جبهه و كشته شدن ، هفتاد سال در علم ، علمى كه « تَفَكُّرُ ساعَةٍ خَيرٌ مِن عِبادَةِ سِتّينَ سَنَةً ، سَبعينَ سَنَةً » « 2 » ا مّا چون رنگ نداشته ، پرِ كاهى ارزش ندارد .\r\n\r\n\r\n","description":"","footnote":"\r\n( 1 ) - در آن روز كه اسرار نهان آشكار مىشود . ( طارق / 9 ) محمد باقرمجلسى ، بحارالانوار ، ج 69 ، ص 193\r\n( 2 ) - محمد باقر مجلسى ، بحارالانوار ، ج 69 ، ص 193\r\n","page_name":" 161 ","page_number":161},
  {"content":"\r\n\r\nولى در اين روايتهايى كه مرحوم شهيد رضوان الله تعالى عليه در منية المريداين كتاب اخلاقى براى ما طلبه هاآورده است ، چنين كارهايى علاوه بر اينكه ارزش ندارد ، انسان را جهنمى هم كرده است . خدا نكند به اينجا برسد كه انسان يك عمر خيال كند كارش خدايى است و بعد بفهمد كه ارزش نداشته است ، بلكه همان عمل ، انسان را جهنمى كرده است و اينجا ديگر حسرت بالاست . مرادم اين جاست كه به قول علامه طباطبايى بايد اكسير خلوص به افكار به گفتار و كردار ما بخورد ، و الّا كردار ما ، گفتار ما و افكار ما هر چند كه از نظر ظاهر عالى باشد ، اما در عالم ملكوت ، هيچ ارزشى ندارد .\r\nنمى خواهم چيزهايى بگويم كه‌العياذ بالله - كسى مأيوس شود . امّا همين مقدار بدانيد كه در روايات ما ، در روايات عامه و در دعاى كميل هم آمده است كه بعضى اوقات ، انسان عملى را انجام مىدهد و خيال مىكند خلوص دارد ، و ملائكه و رقيب و عتيد متوجه نمى شوند . آسمان اوّل و دوم و سوم را پشت سر مى گذارد تا مى رسد به محضر ربوبى ، امّا از آنجا بر مى گردد و به سر صاحبش مى خورد ، براى اينكه آن خلوصى كه خدا مى خواهد ، نداشته است .\r\nاين روايتها براى معمول مردم نيست . اين روايتها براى عموم مردم نيست . امّا بايد اهل علم بدانند كه اين روايتها مربوط به آنهاست . توقعى كه از منِ طلبه هست ، از مردم كوچه و بازار نيست . توقعى كه از خواص است ، از عموم مردم نيست . توقعى كه از انبيا هست ، از اهل بيت نيست .\r\nما اهل علم بايد بدانيم كه لازم است با اين رنگ جلو رفت . اگر دنيا مى خواهيم ، بايد با اين رنگ جلو رفت . اگر آخرت بخواهيم ، بايد با اين رنگ جلو رفت . اگر بخواهيم عملمان ارزش داشته باشد ، با اين رنگ بايد جلو رفت . اگر هم بخواهيم در جامعه وجاهت داشته باشيم ، بايد با اين رنگ\r\nجلو رفت . مى دانيد كه بعضى از مردم يك وجاهت خواصى در جامعه دارند دارند . در روايت داريم كه محبتشان در آب ريخته شده و مردم اين آب راخورده اند ، پس همه و همه به او محبّت دارند . من خيال مى كنم اگر خيالات او را ريشه يا بى كنيد ، مى بينيد كه اين وجاهت بخاطر خلوص اوست . حالا يا خلوص دائمى يا\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nخلوص موقت . همان لحظه اى كه هدف و كار ، خود عمل يك نحوه اتحادى پيدا كرده است ، همان وقت كارش را كرده و اين وجاهت را پيدا كرده است .\r\n\r\nشيطان در كمين مخلصين\r\nما طلبه ها ، همه و همه ، هر كه الان حرف من را مى شنود ، بايد همه كوشا باشيم و تلاش بكنيم كه اين خلوص را هر چه پر رنگ تر به گفتارمان ، به كردارمان و به افكارمان بزنيم . متأسفانه ، شيطان روى همين كلمه خلوص فوق العاده كار مىكند ؛ بخاطر اينكه دزد وقتى بيايد ، معمولًاچيزهاى كم ارزش نمى برد . دزد وقتى به خانه اى مى زند ، دنبال طلا ، دنبال مرواريد و دنبال درّهاست . اين دزدِ روح ما ؛ يعنى شيطان نيز معمولًا دنبال اين است كه خضوع را از ما ببرد . كم پيدا مىشود مه انسان از اول نماز تا آخر نماز به خدا و در محضر خدا باشد . اگر تصميم هم بگيرد ، آن وقت ، موقع كار كردن شيطان است . اين حال خضوع در نماز و تسليم در مقابل حق ، كار مشكلى است و شيطان هميشه در صدد اين است كه اين مقام رضا و تسليم پيدا نشود و اگر پيدا بشود ، از انسان بگيرد . فرصت نماز شب هم معمولًا براى افراد پيدا نمى شود . اگر پيدا بشود ، بجاى اينكه نماز شب ، اين برّاق ، انسان را به مقام قرب ببرد ، شيطان در وسط نماز شب ، انسان را به دنيا مى برد و تلاش خود را مىكند تا لااقل يك شب نماز شب را بگيرد . تا كم‌كم بتواند نماز شب دائمى را بگيرد .\r\nاين گونه درُها براى انسان زياد است ، امّا آنچه مهمتر از نماز شب است و شيطان با آن كار دارد ، آنچه مهمتر از حالت خضوع است و شيطان با بيشتر كار دارد ، آنچه مهمتر از مقام تسليم و زضاست و شيطان با آن خيلى كار دارد ، اين بحث ماست ؛ اين كلمه ، شيطان با آن خيلى كار دارد ؛ مخصوصاً با خُلُّصين ، با كُمَّلين ، با افراد با تقوى ، با آن افرادى كه رفتند زير پرچم خدا و ديگر\r\nشيطان به اينها دسترسى ندارد ؛ « انَّهُ لَيسَ لَهُ سُلطانٌ عَلَى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nالَّذينَ امَنُوا وَعَلَى رَبِّهِم يَتَوَكَّلُونَ انَّما سُلطانُهُ عَلَى الَّذينَ يَتَوَلَّونَهُ » . « 1 » اين آيه شريفه مى فرمايد : آنهايى كه زير پرچم خدا باشند ، آنها كه واقعاً رنگ تقوا به خود گرفته باشند ، ديگر شيطان كارى به اينها ندارد ؛ چنان كه به مُخلَصين كارى ندارد : « قالَ فَبِعِزَّتِكَ لَاغوِيَنَّهُم اجمَعينَ الّا عِبادَكَ مِنهُمُ المُخلَصينَ » . « 2 » امّا شيطان با اين مخلصين راجع به اين خلوص كار دارد . دست بردار نيست . اگر بتواندو لو يك جا يا يك آن‌شرك خفىّ را براى انسان جلو مى آورد .\r\nپيدا شدن خلوص بطور ملكه خيلى مشكل است . امّا براى همه ، مخصوصاً براى ما طلبه ها خيلى لازم است . پيدا شدن اين خلوص در افكار ما ، مخصوصاً در اعتقاد ما خيلى مشكل است . چه كسى مىتواند در جلسه مقدس ما ، در جلسه نخبگان بگويد كه من توحيد افعالى دارم ؟ من توحيد عبادى دارم ؟ ممكن است شماها توحيد عبادى داشته باشيد ، شما متقى هستيد ، اما توحيد افعالى چه ؟ اگر توحيد افعالى نباشد ، يعنى خلوص در اعتقاد نيست . چه كسى مىتواند بگويد كه من تمام گفتارم ، تمام كردارم و تمام افكارم رنگ خلوص دارد . آن هم نه فقط خلوص در عمل ، خلوص از نظر محرك و از نظر هدف . اين مشكل است و اگر همچنين كسى داشته باشيم ، همان مرتبه اول و دوم و سوم است . شايد هم افرادى به مراتب استحيا و شكر يا بالاتر رسيده باشند ، اما در هر صورت ، زمانى شرك در دل رسوخ نمى كندكه به مقام\r\n« وَجَدتُكَ اهلًا لِلعِبادَةِ فَعَبَدتُكَ » برسيم .\r\nاما گفتيم كه گاهى اين حالت براى ما پيدا مىشود وقتى كه براى شما پيدا شد ، تقاضا دارم كه به آن اهميت بدهيد ، آن وقت دعا كنيد ، اما مواظب باشيد كه دعا ، دعايى باشد كه به آن مقام و به آن حالت بخورد . متأسفانه شيطان همين جا كار دارد ؛ يعنى در دعا كردن ، ما را به دنيا\r\nمى كشاند . لااقل اگر خيلى مرد باشيم ، دعا مى كنيم كه جهنم نرويم\r\n\r\n\r\n","description":"","footnote":"\r\n( 1 ) - چرا كه بر كسانى كه ايمان دارند و بر پروردگارشان توكل مى كنند ، تسلطى ندارد . تسلط او بر كسانى است كه او را به سرپرستى خود برگزيده اند . ( نحل / 99 - 100 )\r\n( 2 ) - گفت پروردگارا ! به عزتت سوگند كه همه آنان را گمراه خواهم كرد ، مگر بندگان خالص تو از ميان آنها . ( ص / 82 - 83 )\r\n","page_name":" 164 ","page_number":164},
  {"content":"\r\n\r\nيا به بهشت برويم : «\r\nلِمِثلِ فَليَعمَلِ العامِلونَ\r\n» « 1 » ، اما براى يك انسان ، اينها كم است . براى يك طلبه ، اينها كم است . بايد كار كنيم ، خود اين كار ، جبهه است . ثواب اين كار ، از هر عبادتى بيشتر است . از خدا بخواهيم و به اهل بيت ( ع ) مخصوصاً حضرت رضا ( ع ) توسل كنيم كه بتوانيم آن مقام مرحله هفتم را به دست آوريم .\r\n\r\n\r\n","description":"","footnote":"\r\n( 1 ) - آرى ، براى مثل اين ، بايد عمل كنندگان عمل كنند . ( صافات / 61 )\r\n","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nگفتار دهم منازل خلوص\r\nبه دست آوردن منازل هفتگانه خلوص\r\nمنزل اول : دنيا\r\nمنزل دوم و سوم : خوف و رجاء\r\nمنزل چهارم : استحيا\r\nمقدمات حضور قلب\r\nمنزل پنجم : شكر\r\nمنزل ششم : محبت\r\nآثار شوم گله مندى\r\nمنزل هفتم : خدا\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nمنازل خلوص\r\nبحث ما درباره خلوص بود . اين كلمه مقدسى كه همه عبادات و روابط متوقف بر آن است . اين كلمه مقدسى كه در ميان فضايل ، مقدستر و نورانى تر از اين كلمه نداريم . اين كلمه مقدسى كه از اسرار خداوند تبارك و تعالى است و نظير حضور قلب ، نظير خضوع در مقابل اهل بيت ( ع ) نظير نماز شب كه به همه نمى دهند ، از عنايات خاصه خداست و بالاخره اين كلمه مقدسى كه اگر كسى داشته باشد ، بايد شكر كند و بايد بداند كه مورد عنايت خاص پروردگار عالم است و به دست آوردنش هم كار بسيار مشكلى است .\r\nدر بحثهاى گذشته گفتيم كه خلوص سه قسم است :\r\n1 . خلوص در اعتقادات\r\n2 . خلوص در عمل\r\n3 . خلوص در قلب .\r\nبحث ديگرى راجع به اقسام آن به اعتبار متعلَّق و دَواعى و انگيزه ها داشتيم و اسم آن ، هفت منزل يا هفت شهر عشق بود كه مراتب و منازلش را اجمالًا ذكر كرديم .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nبه دست آوردن منازل هفتگانه خلوص\r\nبه دست آوردن خلوصكه به اعمال ما رنگ بدهد ، كار خيلى مشكل نيست . اگر كسى متوجه شود كه ريا در حد كفر است ، اگر كسى متوجه شود كه ريا عمل را باطل مىكند ، خواه يا نا خواه مجبور مىشود كه به عمل خود رنگ خلوص بدهد . اگر يك مقلّد در رساله بخواند كه شرط نماز اين است كه براى خدا باشدو غير خدا در نماز دخالت نداشته باشد و يا كسى كه با قرآن سروكار دارد ، بخواند : « وَ لا تُبطِلُوا صَدَقاتِكُم بِالمَنِّ وَ الاذى كَالَّذى يُنفِقُ مالَهُ رِئاءَ النّاسِ وَ لا يُؤمِنُ بِاللهِ وَ اليَومِ الآخِرِ » « 1 » ؛ اگر به كسى خدمت كردى ، منت نگذارد كه عملت باطل مىشود . اگر عملى انجام دادى ، ريا و تظاهردر آن عمل نباشد كه آن عمل باطل مىشود و علاوه بر بطلان ، گناهى در سر حدّ كفر است : « وَ لا يُؤمِنُ بِاللهِ وَ اليَومِ الآخِر » . توجه به اين گونه مطالب ، خواه ناخواه به عامل و عملش رنگ مىدهد . لذا اصل عمل را قربة الى الله آوردن ، اصل عمل را رنگ خلوص دادن‌ولو مرتبه ضعيف - مشكل نيست . آنچه كه مشكل است ، پيمودن هفت منزل است . مشكل ، داعى و انگيزه است .\r\n\r\nمنزل اول : دنيا\r\nگفتيم كه گاهى داعى ، دنياست . دنياى به معناى عام . قرآن درباره آن مى فرمايد : « رَبَّنا اتِنا فِى الدُّنيا حَسَنَةً و فِى الآخِرَةِ حَسَنةً وَ قِنا عَذابَ النّارِ » « 2 » ؛ « رَبَّنا هَب لَنا مِن ازواجِنا وَ ذُرِّيّاتِنا قُرَّةَ اعيُنٍ » « 3 » ؛ همه اينها دنياى بلاغ است . انسان در دنيا مورد عنايت خاص خدا باشد و از نظر زندگى دررفاه باشد ، پروردگار عالم عنايت كندو اولادش خانمش ، شوهرش قره عين دنيا و آخرت باشد ، پروردگار عالم مال حلالى دهد كه ايثار و گذشت و فداكارى از\r\n\r\n\r\n","description":"","footnote":"\r\n( 1 ) - بخشهاى خود را با منت و آزار باطل نسازيد ، همانند كسى كه مال خود را براى نشان دادن به مردم انفاق مى كنند و به خدا و روز رستاخيز ايمان نمى آورد . ( بقره / 246 )\r\n( 2 ) - پروردگار به ما در دنيا و در آخرت نيكى عطا كن و ما را از عذاب آتش نگاه دار . ( بقره / 201 )\r\n( 3 ) - پروردگار از همسران و فرزنانمان مايه روشنى چشم ما قرار ده . ( فرقان / 74 )\r\n","page_name":" 170 ","page_number":170},
  {"content":"\r\n\r\nآن مال داشته باشد ، اينها همه از الطاف جليّه خداست و قرآن هم امر مىكند كه از خدا بخواهيم . در قنوت بخواهيم كه : « ربَّنا اتِنا فِى الدُّنيا حَسَنَهً وَ فِى الآخِرَهِ حَسَنَهً » ؛ در نماز شبمان بخوانيم « رَبَّنا هَب لَنا مِن ازواجِنا وَ ذُرِّيّاتِنا قُرَّهَ اعيُنٍ » ؛ لذا داعى اگر اين دنيا باشد ، خوب است . امّا مرتبه اول است ، منزل اول است .\r\n\r\nمنزل دوم و سوم : خوف و رجاء\r\nيك مقدار بالاتر ، منزل دوم و سوم ، منزل خوف و رجاء است . انسان بخاطر اينكه مورد غضب خدا واقع نشود ، انسان براى اينكه در جهنمى كه تجلّى قهر خداست ، نباشد و رابطه با خدا داشته باشد ، ازگناه اجتناب بكند . قرآن اين را م مى خواهد . لذا مى بينيد كه صفحه اى در قرآن نيست مگر اين كه در آن تخويف شده است . مگر اينكه اين خوف را در دلها زنده مىكند .\r\nانسان عبادت كند براى اينكه در دنيا و آخرت مورد لطف خدا باشد و خدا از او راضى باشد . به قول قرآن : « وَ لِمِثلِ هذا فَليَعمَلِ العامِلُونَ » « 1 » ؛ نماز شب مى خواند براى اينكه وارد بهشت برود و در آنجا مورد لطف خدا باشد و به او خطاب « سَلامٌ قَولًا مِن رَبٍّ رَحيمٍ » « 2 » بشود . خدا به او سلام بكند . خدا براى او نامه بنويسد « مِنَ الحَىِّ الَّذى لا يَموتُ الَى الحَىِّ الَّذى لا يَمُوتُ » . اين مرتبه ى دوم و سوم هم خوب است . پيمودن اين سه راه خيلى مشكل نيست ؛ براى اين كه عموم مردم ، انگيزه ى عبادات ، روابط و توسلهايشان يا قسم اوّل است يا دوم يا سوم يا هر سه . كسى كه بخواهد به جايى برسد و اهل دل او را قبول داشته باشند ، بايد لااقل در مرتبه ى چهارم انگيزه باشد . روش خواص ، روش اهل دل ، روش پيامبر ها براى خواص ، غير از اينهاست .\r\n\r\n\r\n","description":"","footnote":"\r\n( 1 ) - آرى ، براى مثل اين ، بايد عمل كنندگان عمل كنند . ( صافات / 61 )\r\n( 2 ) - براى آنها سلام است ؛ اين سخنى است از سوى پروردگار مهربان . ( يس / 58 )\r\n","page_name":" 171 ","page_number":171},
  {"content":"\r\n\r\n\r\nمنزل چهارم : استحيا\r\nآن منزل چهارم ، منزل استحياست . اين كه انسان خود را در محضر خدا ببيند . همه جا محضر خداست . چه در خلوت ، چه در جلوت . پروردگار عالم از ما به ما نزديكتر است :  « انَّ اللهَ يَحُولُ بَينَ المَرءِ وَ قَلبِهِ »  « 1 » انسان به اين توجه داشته باشد كه در محضر خدا بايد از گناه اجتناب كرد . در محضر خدا بودن بايد براى همه ما يك امر عادى باشد . لذت از عبادت در محضر خدا\r\nبايد يك لذت فوق لذتها باشد . اين ، مرتبه ى چهارم است . اگر انسان به مرتبه ى چهارم برسد و همه جا را محضر خدا بداند ، كم كم عبادت در مقابل خدا و در محضر او برايش بالاترين لذت است .\r\nقرآن شريف روى اين مرتبه ى چهارم خيلى اصرار دارد : « يا ايُّهَا الَّذينَ امَنُوا اذكُرُوا اللهَ ذِكراً وَ سَبِّحُوهُ بُكرَهً وَ اصيلًا » « 2 » امام صادق ( ع ) مى فرمايد : مراد از آيه ى شريفه تذكر اين نكته است كه انسان در محضر خداست . « عِندَما احَلَّ وَ حَرَّمَ » وقتى كه نماز جلو بيايد ، بايد توجه كرد كه در محضر خدا بايد كُرنش كرد . وقتى گناه جلو بيايد ، بايد توجه كرد كه در محضر ربوبى بايد حيا كرد . « 3 »\r\nبعد امام صادق مى فرمايد : پروردگار عالم هر چيز را محدود خواسته است ؛ نماز واجب هفده ركعت . واجب و مستحبش 51 ركعت . روزه ، ماه مبارك رمضان . حج ، در عمر يك مرتبه . خمس ، زكات و جهاد ، محدود ، امّا خداوند يك يك چيز را نامحدود خواسته است و آن ، توجه به حضور در محضر خداست ؛ ذكر ، تذكر و توجه . بعد امام صادق ( ع ) اين آيه را مى خواند : « يا ايُّهَا الَّذينَ امَنُوا اذكُرُوا اللهَ ذِكراً كَثيراً وَ سَبَّحُوهُ بُكرَهً وَ اصيلًا » ؛ تو بايد دائم الذكر باشى . « وَ سَبَّحُوهُ بُكرَهً وَ اصيلًا » يعنى تو بايد دائم الذكر باشى . دائم الذكر از نظر زبان ، دائم الذكراز نظر دل ، دائم الذكر از نظر عمل ، تو بايد به آن جا برسى كه هر كجا\r\n\r\n\r\n","description":"","footnote":"\r\n( 1 ) - خداوند ميان انسان و قلب او حايل مىشود . ( انفال / 24 )\r\n( 2 ) - اى كسانى كه ايمان آورده ايد ! خدا را بسيار ياد كنيد و صبح و شام او را تسبيح گوييد . ( احزاب / 41 - 42 )\r\n( 3 ) - عن هشام بن سالم عن ابى عبيده عن ابى عبدالله ( ع ) قال : . . . ذِكرُ اللهِ عِندَما احَلَّ وَ حَرَّمَ فَان كانَ طاعَهً عَمِلَ بِها وَ ان كانَ مَعصِيَهً تَرَكَها . ( محمد باقر مجلسى ، بحارالانوار ، ج 71 ، ص 204 . )\r\n","page_name":" 172 ","page_number":172},
  {"content":"\r\n\r\nهستى ، خود را در محضر خدا بدانى . به قول علامه طباطبايى ، دم مرگ هم ، توجه ، توجه ، توجه . « فَاذكُرُونى اذكُركُم » « 1 » اگر مى خواهيد دست عنايت خدا هميشه روى سرتان باشد ، ياد خدا باشيد و بدانيد كه همه جا محضر خداست . رسيدن به اين مقام ، مبارزه مى خواهد و بهترين راهها همان راه مشارطه ، مراقبه و محاسبه است كه اين هم مى دانيد اقسامى دارد ؛ بهترين اقسامش اين است كه حداقل در شبانه\r\nروز ده مرتبه ، در ده لحظه توجه داشته باشيم كه در محضر خداييم . تلقين كنيم كه در محضر خداييم . بتوانيم در موقع نماز فكرمان جايى نباشد جز خدا و اين كه در محضر خداييم . وقتى كه مى گوييم : « اللهُ اكبَرُ » ، قلبمان بگويد : « انَّ اللهَ يَحُولُ بَينَ المَرءِ وَ قَلبِه » نه فقط من جودم در محضر خدايم ، كه دلم هم در محضر خداست ؛ يار نزديكتر از من به من است . « 2 » اين تلقينها ، اين توجه ها كم كم حضور قلب مىدهد .\r\n\r\nمقدمات حضور قلب\r\nبعضى از جوانان سؤال مى كنند كه ما چه كنيم تا حضور قلب پيدا كنيم ؟ يك راهش همين است ؛ توجه ، توجه ، توجه . مخصوصاً در نماز . وقتى كه مى گويد « الله‌ُاكبَرُ » ، خود را در محضر خدا ببيند ، بلكه ان شاءالله برسد به آن جا كه خود را در محضر خدا بيابد و تا آخر نماز ، ولو با تحميل ، ولو با تلقين توجه كند تا كم كم ملكه شود .\r\nچيز ديگرى كه بايد به آن توجه كنيم ، اين است كه اگر چه اين مقدمات دست ماست ، امّا اين از اسرار حق است و به همه كس نمى دهند . آن كسى كه مطرود خدا باشد ، آن كسى كه زير پرچم شيطان باشد نه زير پرچم خدا ، معلوم است كه اين عنايات خاص به او عطا نخواهد شد . بنابراين اگر كسى بخواهد به مقام چهارم برسد ، شرط اوّلش اجتناب از گناه است . چشمش ، گوشش و مخصوصاً زبانش كليد داشته باشد . تمام اعضا و جوارحش كنترل شده باشد . قطعاً پروردگار عالم پاداش مىدهد . ما خيال مى كنيم پاداش خدا اين\r\n\r\n\r\n","description":"","footnote":"\r\n( 1 ) - پس به ياد من باشيد تا به ياد شما باشم . ( بقره / 152 )\r\n( 2 ) - وَ نَحنُ اقرَبُ الَيهِ مِن حَبلِ الوَريد . ( ق / 16 )\r\n","page_name":" 173 ","page_number":173},
  {"content":"\r\n\r\nاست كه بهشت بدهد ؛ نه ، بالاتر از بهشت ، بهتر از بهشت و آن اين كه انسان در نماز حضور قلب داشته باشد . بهتر از حضور قلب در نماز اين كه انسان دائماً خود را در محضر خدا ببيند ، خود را در محضر خدا بيابد . بهشت در مقابل اين ، پوچ است . ديگر در دلش جز الف قامت يار نيست . ديگر پشت پا مى زند به همه چيز ؛ حتى به بهشت معمولى . اين يك مقامى است كه از هر بهشتى براى انسان لذت و قيمتش بيشتر است .\r\nاين فضيلت خلوص كه يك فضيلت خاصى است ، بدون دعا و بدون توسل به اهل بيت ( ع ) به دست نمى آيد ؛ دعا مى خواهد ، دعاى مخصوص . خدايا كارى كن كه من بتوانم لااقل در نماز وقتى مى گويم « الله‌ُاكبَرُ » عملًا بگويم « الله‌ُاكبَرُ » و به دنيا و آنچه در دنياست ، پشت پا بزنم جز تو : « فَلَو لا فَضلُ اللهِ عَلَيكُم وَ رَحمَتُهُ ما زَكى مِنكُم مِن احَدٍ ابداً وَ لكِنَّ اللهَ يُزَكّى مَن يَشاءُ » . « 1 » بنابراين ، سه مقدمه شد كه اگر ما به اين سه مقدمه عمل كنيم ، طولى نمى كشد كه به منزل چهارم از خلوص خواهيم رسيد :\r\n1 . تلقين : مرتب خود را در محضر خدا ديدن ، از نماز شروع كردن ، در وقت گناه خود را در محضر خدا ديدن و پا روى نفس امّاره و شيطان درون و برون گذاشتن .\r\n2 . اجتناب از گناه : ولو گناهان كوچك و به قول امام صادق ( ع ) ، نگاه نكن به گناه كه كوچك است ، كبيره نيست . نگاه كن به اين كه همين گناه كوچك ، مخالف با خداوند بزرگ است . كسانى كه صد در صد خود را در محضر خدا مى يابند ، اگر يك گناه كوچك - گناه از نظر آنها نه از نظر ما - به قول اهل علم ، يك ترك اولى مرتكب شوند ، خطاب « فَاهبِطُوا » ، خطاب « وَ عَصى ادَمُ رَبَّهُ فَغَوى » « 2 » بر آنان نازل مىشود . مهم اين است كه ببينيم در محضر چه كسى هستيم .\r\n3 . دعا ، توسل و راز و نياز با خدا : مخصوصاً شما كه در محضر مبارك امام\r\n\r\n\r\n","description":"","footnote":"\r\n( 1 ) - و اگر فضل و رحمت الهى بر شما نبود ، هرگز احدى از شما پاك نمى شد ، ولى خداوند هر كه را بخواهد ، تزكيه مىكند . ( نور / 21 )\r\n( 2 ) - و آدم پروردگارش را نافرمانى كرد و از پاداش او محروم شد . ( طه / 121 )\r\n","page_name":" 174 ","page_number":174},
  {"content":"\r\n\r\nرضا ( ع ) هستيد ، اين چيزها را زود مى توانيد بگيريد . با يك توسل به حضرت رضا ( ع ) ، با يك خجالت زدگى در مقابل حضرت رضا ( ع ) ، با يك خواستن و قسم دادن او به حضرت زهرا ( س ) مى توانيد بگيريد و اگر نگيريد و به منزل چهارم نرسيد ، مىشود گفت كه به جايى نرسيده ايد .\r\n\r\nمنزل پنجم : شكر\r\nمنزل پنجم ، شكر بود كه اين منزل از منزل استحيا بالاتر است . به دست آوردن آن هم مشكل است و علتش اين است كه معمولًا انسان قدر شناس نيست . معمولًا انسان بى وفاست . اذا قرآن شريف در اين باره مى فرمايد : « قُتِلَ الانسانُ ما اكفَرَهُ » « 1 » مرگ بر اين انسان كه بى وفاست . مرگ بر اين انسان كه شكر نمى كند و قدر و منزلت خدا را نمى داند . در آيه ديگر مى فرمايد : « وَ ما قَدَرُوا اللهَ حَقَّ قَدرِه » « 2 » معمولًا انسانها قدر خدا را نمى دانند .\r\nيك مثال عوامانه براى اين آيات شريف بزنم تا مطلب كاملًا فهميده شود : كسى به شما يك سال ، سه سال ، ده سال خوبى مىكند ، امّا يك روز عصبانى مىشود و در ميان مردم يك توهين حسابى به شما مىكند . شما تمام آن خوبيها را فراموش مى كنيد و يك دشمن سر سختى براى آن آقا مىشويد ؛ به خاطر اين كه يك توهين به شما كرد .\r\nدرباره ى يك زن و شوهر ، مرد يك عمر به خانمش خدمت كرده ، امّا حالا چند روزى به او بديهايى مىكند . آن بديها جلو مى آيد و خوبيها فراموش مىشود . همچنين عكسش ، يك خانم ، يك عمر در خانه زحمت كشيره ، يك عمر خانه دارى ، بچه دارى ، شوهر دارى كرده ، حال يك تندى مىكند و تمام آن خوبيها فراموش مىشود . معمولًا انسان اين طور است كه اصلًا ولو بدى هم نباشد ، خوبيها را فراموش مىكند . اين راجع به انسانها . امّا راجع به خدا .\r\n\r\n\r\n","description":"","footnote":"\r\n( 1 ) - مرگ بر اين انسان ، چقدر ناسپاس است ! ( عبس / 17 )\r\n( 2 ) - آنها خدا را درست نشناختند . ( انعام / 91 ، حج / 74 ، الزمر / 67 )\r\n","page_name":" 175 ","page_number":175},
  {"content":"\r\n\r\nكدام يك از شما تا به حال راجع به اعضا و جوارحتان شكر كرده ايد ؟ هر كدام از اين اعضا و جوارح ما با ميليونها نيرو براى ما كار مى كنند . حالا قطع نظر از اين گلبولهاى سرخ و گلبولهاى سفيد كه در بدن ما به منزله‌ى گاردهاى ميلياردى پخش ارزاق و نگهبان كار مى كنند ، از اين كه بگذريم ، اين چشم شما كه بيش از يك ميليون سلول دارد تا شما ببينيد ، اين گوش شما و اين دو كليه اى كه مى گويند هر كدام يك ميليون و دويست واحد دارد ؛ يعنى با دو ميليون و چهار صد واحد براى ما كار مىكند و اگر يك ساعت نباشد ، انسان مى ميرد ؛ چون سموم بدن را مى گيرد . روده ها ، روده اثنى عشر ، زبان ، معده ، غده ها ، به قول سعدى : هر نفس\r\nكه فرو مى رود ، ممدّ حيات است و چون برآيد ، مفرّح ذات . « 1 » هيچ كدام شما تا به حال گفته ايد : « الحمد لله رب العالمين » كه نفس مى كشم ؟\r\nبه پيغمبر اكرم ( ص ) اعتراض مى شد كه چرا اين قدر عبادت مى كنيد تا پاها ورم كند ؟ مى فرمودند : «\r\nالَستُ عَبداً شَكُوراً » « 2 » ؛\r\nمن در مقابل نعمتها بايد به اندازه‌ى وسعم كرنش كنم . يك كسى يك عمر به شما خدمت كند و شما بى وفايى كنيد ؟ نمك خوردن و نمكدان شكستن روا نيست .\r\nما بايد از مقام استحيا به اين مقام شكر صعود كنيم و انگيزه‌ى ما در عبادتى كه رنگ خلوص دارد ، شكر نعمتهاى خدا باشد . پروردگار عالم به ما عقل داده ، به ما شعوور داده ، شكر دارد . اگر عقل نداشتنم و تمام دنيا را داشتيم و تمام جهان را داشتيم ، هيچ نداشتيم .\r\n« الَم تَرَوا انَّ اللهَ سَخَّرَ لَكُم ما فى السَّماوات وَ ما فى الارض وَ اسبَغَ عَلَيكُم نِعَمَهُ ظاهِرَةً وَ باطِنَةً » « 3 » جهان مسخر توست و همه چيز براى تو خلق\r\n\r\n\r\n","description":"","footnote":"\r\n( 1 ) - گلستان سعدى ، ص 28\r\n( 2 ) - محمد باقر مجلسى ، بحارالانوار ، ج 10 ، ص 39 .\r\n( 3 ) - آيا نديديد خداوند آنچه را در آسمانها و زمين است ، مسخر شما كرده و نعمتهاى آشكار و پنهان خود را فراوان بر شما ارزانى داشته است ؟ ( لقمان / 20 )\r\nامام صادق ( ع ) در هنگامى كه مردى اين آيه را در نزد او تلاوت كرد ، فرمود : « امّا النِعمَةُ الظاهِرَةُ فَهُوَ النَّبىُّ ( ص ) وَ ما جاءَ بِهى مِن معرِفَةِ اللهِ عَزَّوَجلَّ وَ تَوحيدِهِ وَ اما النِّعمَةُ الباطِنَةُ وِلايَتُنا اهلُ البيتِ وَ عَقدُ مَوَدَتِنا . . . » ( محمد باقر مجلسى ، بحارالانوار ، ج 24 ، ص 52 )\r\n","page_name":" 176 ","page_number":176},
  {"content":"\r\n\r\nشده ، تو براى چه خلق شده اى ؟ « وَ اصطَنَعتُكَ لِنَفسى » « 1 » ؛ تو را خلق كردم براى خودم ، عالم هم براى تو ، ما سوى الله براى تو . اينها شكر دارد .\r\nشما اگر در دنيا از نظر تمول بالاترين پول حلال را داشتيد ، از نظر سلامتى بدن ، سالم بوديد ، از نظر عقل و شعور ، نابغه بوديد و بالاخره از نظر ظاهر هم كامل بودى ، اما ولايت نداشتى ، آيا راضى بودى ؟ آيا تا به حال به خاطر شيعه بودنت شكر كرده اى ؟ تا به حال گفته اى\r\n« الحمدلله رّب العالمين » كه امام هشتم دارم و در محضر او هستم ؟ همه مان شكر نمى كنيم . همه مان اين طور فكر نمى كنيم .\r\nاگر كسى بخواهد به مقام منزل پنجم برسد ، بايد چنين باشد . حداقل روزى ده مرتبه در ده لحظه به اين توجه كند كه « اسبَغَ عَلَيكُم نِعَمَهُ ظاهِرَةً وَ باطِنَةً » . به نعمتهاى ظاهرى خيلى اهميت ندهيد . آن تجلى پروردگار عالم با « كُن » رحمانى اهميت دارد ، اما خيلى اهميت ندارد . آنچه اهميت دارد ، تجلى خدا براى شما با « كُن » رحيمى است . عنايت خاص خدا به شما كه ولايت داريد . عنايت خاص خدا به شما كه عقل داريد ، اسلام داريد . عنايت خاص خدا به شما كه يك روشى داريد به نام صراط مستقيم .\r\nمگر مىشود براى اين مراتب ، قيمت گذاشت ؟ مگر مىشود يك كسى درخت رذالت را از دل كنده باشد و درخت فضيلت به جاى آن غرس كرده باشد ، آن وقت به او پاداش بهشت ، پاداش دنيا ، پاداش دنيا و آخرت بدهند ، نه ، پاداش اينها خود خداست : « يا أيَتُّهَا النَّفسُ المُطمَئِنَّةُ ارجِعى الى رَّبِكِ » « 2 » اگر واقعاً كسى نفس مطمئنه پيدا بكند و بتواند درخت رذالت را بركند و درخت فضيلت به جاى آن غرس كند ، ميوه دارش كند ، مقام فرقان پيدا كند و به مقام فنا برسد ، براى اينها كه نمى شود قيمت گذاشت ، اما قرآن برايش قيمت گذاشته است : « يا أيَتُّهَا النَّفسُ المُطمَئِنَّةُ ارجِعى الى رَّبِكِ » ؛ « و مَن يُطِعِ اللهَ وَ الرَّسولَ فَاولئكَ مَعَ الَّذينَ انعَمَ اللهُ عَلَيهِم مِنَ النَّبيّينَ وَ الصِّدّيقينَ وَ الشُهداءِ وَ الصّالِحينَ\r\n\r\n\r\n","description":"","footnote":"\r\n( 1 ) - اى موسى ! تو را خلق كردم براى خودم . ( محمد باقر مجلسى ، بحارالانوار ، ج 13 ، ص 70 )\r\n( 2 ) - تو از روح آرام يافته به سوى پروردگارت باز گرد . ( فجر / 27 - 28 )\r\n","page_name":" 177 ","page_number":177},
  {"content":"\r\n\r\nوَ حَسُنَ اولئكَ رَفيقاً » « 1 »\r\n\r\nمنزل ششم : محبت\r\nمرتبه ششم ، مرتبه محبت بود . خوشا به حال آن كسى كه زره اى از اين مرتبه داشته باشد . خدا را دوست داشته باشد و چون خدا را دوست دارد ، در مقابل خدا كرنش كند . خيلى عالى\r\nاست . اين ديگر پيش اهل ذوق مثل مراتب و منازل پايين تر نيست ؛ يك چيز ديگر است . به اين زودى هم به كسى نمى دهند . اگر عشق به خدا و محبت به خدا در كسى پيدا شود ، ديگر خواه نا خواه انگيزه او در عبادات و انگيزه او در اجتناب در گناه مىشود محبت خدا و ديگر حاضر نيست پروردگار عالم در باره او غضب كند .\r\nانسان براى به دست آوردن محبت خدا بايد مقدارى درباره صفات خدانه ذات خدافكر كند . اين خدا رحيم است . اين خدا جواد است . اين خدا علم مطلق دارد . اين خدا قدرت مطلق دارد . اين خدا نظام اتم را آفريد كه نظامى بهتر از اين متصور نيست ؛ براى اينكه اگر نظامى بهتر از اين معقول بود ، يا بايد خدا قدرت نداشته باشد ، يا بايد خدا علم نداشته باشد ، يا بايد خدا تدبير نداشته باشد ، يا بايد خدا جواد نباشد .\r\nخدا كه جواد است جواد مطلق . همه جودها از آنجا سرچشمه مى گيرد . خدا كه قدرت دارد ، قدرت مطلق . همه قدرتها از آنجا سرچشمه مى گيرد . خدا كه عالم است ، علم مطلق . از ما به ما نزديكتر و همه علوم از آنجا سرچشمه مى گيرد . خدا كه حكيم و مدبر است و همه تدبيرها شبنمى از درياى آن تدبير است . پس نظامى بهتر از اين معقول نيست . يك قدرى روى اين فكر كنيد . تلقين كنيد . كم كم منفى بافى ها كم مىشود . كم كم تمام مىشود . كم كم محبت خدا مى آيد .\r\n\r\n\r\n","description":"","footnote":"\r\n( 1 ) - و كسى كه خدا و پيامبر را اطاعت كند ، ( در روز رستاخيز ) همنشين كسانى خواهد بود كه نعمت خود را بر آنان تمام كرده ؛ از پيامبراين و صديقان و شهدا و صالحان ؛ و آنها رفيقهاى خوبى هستند . ( نساء / 69 )\r\n","page_name":" 178 ","page_number":178},
  {"content":"\r\n\r\n\r\nآثار شوم گله مندى\r\nعزيزان من ! مى دانم كه مشكل داريد ، همه دارند ، هميشه بوده است ، مگر مىشود انسان در دنيا مشكل نداشته باشد ؟ دنيا يعنى دريا و دريا جزر و مد دارد . دريا موجها دارد . موجها گاهى بزرگ است ، گاهى كوچك است . «\r\nالدُّنيا بَحرٌ عَميقٌ » « 1 »\r\nاينها هست . انسان به خاطر مشكلات نبايد محبت خدا را از دست بدهد اگر گله روى گله جمع شود ؛ حتى اگر در دل گلهمند باشد و جرأت نكند به زبان بياورد ، اولين مفسده اش اين است كه كدورت مى آورد . يعنى محبت خدا را از دل مى برد و مفسده دومش اين است كه محبت غير خدا در دل ريخته مىشود . لااقل محبت دنياى به معناى\r\nعام . باز هم تقاضا دارم از شما كه در شبانه روز چندين مرتبه ، چندين لحظه درباره صفات خدا و يك مقدار درباره نعم خدا فكر كنيد ، اين آخر سوره حشر را به ما سفارش كرده اند كه بخوانيد ؛ چه مردان خدايى در اين سوره حشر آمده است ، چه ايثارها ، چه گذشتها و چه فداكاريها .\r\n\r\nمنزل هفتم : خدا\r\nديگر همه در مقابل منزل هفتم پوچ است ؛ حتى محبت خدا ؛ چون در اين منزل است كه خود خدا در دل جا مى گيرد : « قلبُ المُؤمِنِ حَرَمُ اللهِ » ؛ حرم خدا ، قلب مومن است . عرش خدا ، دل شماست : « قلبُ المؤمِنِ عرشُ الرَّحمان » « 2 » ؛ « لايَسعُنى ارضى و لا سمائى و لكن يسعنى قلبُ عَبدىَ المؤمنِ » « 3 » اگر انسان بتواند صاحب خانه را به خانه آورد و دل از خدا پر شود ، به جايى مى رسد كه همچون تشنه اى كه تشنگى را دريافته است ، خدا را مى يابد و بتها يكى پس از ديگرى شكسته مىشود . دل از همه كدورتها پاك مىشود . خود به خود نور خدا در دل جا مى گيرد . وقتى خدا بر دل ما حكومت كند و در دل ما چيزى و كسى جز\r\n\r\n\r\n","description":"","footnote":"\r\n( 1 ) - . . . ان الدُّنيا بَحرٌ عَميقٌ قَد غَرِقَ فيها كَثيرٌ فَلتَكُن سَفينَتُكَ فيها تقوى اللهِ ، و حشوُها الايمانُ وَ شِراعُها التوكُّلُ ، وَ قَيُّمُها العقلُ ، وَ دَليلُها العِلمُ ، و سُكانُها الصَبرُ . ( محمدى رى شهرى ، ميزان الحكمه ، ج 3 ، ص 341 ؛ به نقل از كافى ، ج 1 ، ص 16 )\r\n( 2 ) - محمد باقر مجلسى ، بحارالانوار ، ج 58 ، ص 39\r\n( 3 ) - همان\r\n","page_name":" 179 ","page_number":179},
  {"content":"\r\n\r\nخدا نباشد ، ديگر معلوم است كه هر چه به جا مى آوريم ، اوست ؛ براى اوست : « ما عَبَدتُكَ خَوفاً مِن نارِكَ » ؛ « و لا طمعاً من جنتكَ بَل وَجدتُكَ اهلًا لِلعبادَةِ فَعَبَدتُكَ » « 1 » ديگر به آنجا مى رسد كه دل پر از خدا مىشود . تمام گفتارش براى خدا . تمام كردارش براى خدا . ديگر معنى ندارد كه چيزى از او براى غير خدا سر بزند . رسيدن به اين مقام مشكل است . خون جگر مى خواهد . بررسى مى خواهد . فكر مى خواهد ، مطالعه اين گونه مطالب مى خواهد . مباحثه اين گونه مطالب مى خواهد . اجتناب از گناه مى خواهد و مهمتر از اينها ، دعا ، راز و نياز با خدا و توسل به اهل بيت ( ع ) مى خواهد . توسل پيدا كنيد به آن كسى كه در دلش هيچ چيزى جز خدا نبود . لذا حاضر بود همه چيز بدهد در راه خدا . مخصوصاً چون مظهر تامِّ جلىّ ، همه شان مظهر تامّ هستند . خدا را به امام حسين ( ع ) قسم بدهيد . زيارت عاشورا را بخوانيد . حتماً به امام\r\nحسين توسل داشته باشيد . در 24 ساعت ، حتماً يك زيارتى راجع به امام حسين ( ع ) ، مخصوصاً زيارت عاشورا بخوانيد . از حضرت رضا بخواهيد و بالاخره از پروردگار عالم بخواهيد كه اين حالت را به شما عنايت كند .\r\nخوشا آنان كه الله يارشان بى به حمد و قل هو الله كارشان بى\r\nخوشا آنان كه دائم در نمازند بهشت جاودان بازارشان بى « 2 » اگر ما طلبه ها بخواهيم به جايى برسيم ، بايد اين منازل را بپيماييم ؛ حداقل بايد در راه باشيم . حالا اگر نرسيم ، معذوريم ؛ اما در راه باشيم . پيمودن اين راهها از اوجب واجبات است . عقلًا از اوجب واجبات است و اگر كسى نتواند اين را درك كند كه رفع صفات رذيله از اوجب واجبات است ، خيلى سفيه است . عقل ما مستقلًا حكم مىكند ، فطرت ما مستقلًا حكم مىكند كه از اوجب واجبات اين است كه ما دائماً در حال مبارزه باشيم . دائماً در اين جنگ درون در خط مقدم جبهه باشيم . حالا اگر با عنايت خدا به جايى رسيديم كه رسيديم و اگر نرسيديم ، لااقل در خط مقدم جبهه معذور باشيم .\r\n\r\n\r\n\r\n","description":"","footnote":"\r\n( 1 ) - همان ، ج 70 ، ص 197\r\n( 2 ) - ديوان باباطاهر ، اولين اشعار اين ديوان .\r\n","page_name":" 180 ","page_number":180}
  ]