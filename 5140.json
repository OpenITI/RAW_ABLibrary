[
  {"content":"\r\nمجموعه تاريخ ايران\r\n21\r\nدنباله تاريخ طبرى\r\nاز\r\nعريب بن سعد قرطبى\r\nترجمهء\r\nابوالقاسم پاينده\r\nانتشارات اساطير\r\n42\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nدنبالهء تاريخ طبرى\r\nنوشتهء عريب بن سعد قرطبى\r\nترجمهء ابوالقاسم پاينده\r\nچاپ اول : 1354 ه‍ ش . بنياد فرهنگ ايران ( مؤسسهء مطالعات و تحقيقات فرهنگى )\r\nچاپ سوم : بهار 1369 ه‍ ش .\r\nچاپ و صحافى : صنوبر\r\nتيراژ : 3000 نسخه\r\nحق چاپ محفوظ است\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nچنان كه ديديم ، طبرى در متن تاريخ ، حادثات دوران عباسيان را تا به سال سيصد و دوم رسانيد و وعده داد كه اگر فرصتى بود ، حادثات ساليان بعد را نيز بر آن بيفزايد . اما چنان مىنمايد كه در آستانهء هشتاد سالگى محتملاً از كارشكنى حنبليان متعصب كه به خانه نشينى طبرى منجر شد ، اشتر رهوار طبع اين مرد پركار چنان خفته كه هرگز هواى استمرار تلاش نكرده و تا به سال سيصد و دهم كه زنده بود ، چيزى بر متن نيفزوده .\r\nبر تاريخ طبرى كه به حق عنوان « تاريخ الكبير » گرفته ، دنباله هاى مكرر افزوده‌اند كه به سال سيصد و بيستم و كشته شدن مقتدر و خلافت القاهر رسانيده و فارغ از ملاحظات فقيهانهء طبرى ، از واقعات آنزمان نكته ها آورده كه بر چهرهء زشت و احياناً سياه روزگار را خوب نمودار مىكند .\r\nمتأسفانه در متون اعلام متداول ، يادى از اين نويسندهء نكته ياب نيافتيم و چون ديگر نوسيندگان و گويندگانى كه او لطف گزارشگران زندگى رجال ، محروم مانده‌اند وى را از خلال نوشته‌اش بايد شناخت .\r\nابوالقاسم پاينده\r\nاسفند ماه 1354\r\n","description":"","footnote":"","page_name":" مقدمة 1 ","page_number":3},
  {"content":"\r\n\r\nبه نام خداى بخشندهء مهربان\r\n\r\nآنگاه سال دويست و نود و پنجم در آمد [ 1 
  ] .\r\n\r\nسخن از آنچه در اين سال رخ داد ، از اخبار بنى عباس\r\n. . .\r\n\r\nسخن از بيمارى المكتفى - بالله و كار وى تا به وقت وفات\r\nمكتفى ، على بن احمد ، از بيمارىاى در اندرون خويش و تباهىاى كه در احشاى وى بود مىناليد . در شعبان اين سال بيمارى وى سخت شد و اسهالى سخت گرفت كه وى را بدحال كرد و عقلش را ببرد ، چندان كه صافى حرمى انگشتر وى را از دستش برگرفت و بنزد وزيرش ، عباس بن حسن فرستاد و مكتفى چيزى از اين درك\r\n\r\n","description":"","footnote":"\r\n[ 1 
  ] مؤلف دنبالهء تاريخ را از سال 291 آغاز كرده ، يعنى سالهايى كه طبرى نيز حوادث آن را آورده و تا آغاز سال دويست و نود و پنجم عينا مطالب طبرى را نقل كرده كه براى پرهيز از تكرار حذف شد . در سالهاى بعد نيز تا سال سيصد و دوم كه در متن طبرى آمده . پاره اى مطالب طبرى را تكرار كرده كه حذف شد و به نشان آن چند نقطه در متن افزوده شد .\r\n","page_name":" 6799 ","page_number":4},
  {"content":"\r\nنمى كرد .\r\nو چنان بود كه عباس خوش نداشت كه كار به عبد الله بن معتز برسد و از او سخت بيمناك بود ، بدين جهت براى آنكه خلافت به ابو عبد الله محمد بن معتمد رسد بكوشيد ، شبانه وى را به خانهء خويش احضار كرد و تنها محمد بن يوسف قاضى را احضار كرد و در حضور وى با محمد سخن كرد و به دو گفت : « اگر اين كار را سوى تو كشانيدم به نزد تو چه دارم ؟ » محمد بن معتمد به دو گفت : « به نزد من همان پاداش و امتياز و قرب منزلت دارى كه سزاوار تو است . » عباس به دو گفت : « مىخواهم براى من سوگند ياد كنى كه يكى از دو صورت را از من دريغ نكنى ، اگر خدمت مرا مىخواهى ، نيكخواهى كنم و در كار اطاعت تو و فراهم آوردن مال براى تو نهايت كوشش بكنم ، چنان كه براى غير تو كرده‌ام ، اگر ديگرى را مرجح داشتى ، حرمت مرا بدارى و حفظم كنى و دست كسى را بر جان و مال من يا بر ديگرى به سبب من گشاده نگذارى . » محمد بن معتمد كه مردى خردمند و نيكرفتار بود به دو گفت : « اگر تو اين كار را سوى من نكشانى ، از تو چشم پوشيدن نتوانم ، به سبب كفايت و لياقتى كه دارى ، چه رسد به اينكه سبب و وسيله آن تو باشى . » عباس به دو گفت : « مىخواهم در اين باب براى من قسم ياد كنى . » گفت : « اگر بى قسم با تو وفا نكنم ، با قسم نيز وفا نكنم . » محمد بن يوسف قاضى به عباس گفت : « به همين از وى خشنود باش كه از قسم ياد - كردن شايسته تر است . » عباس گفت : « قانع شدم و رضايت آوردم . » آنگاه عباس به دو گفت : « دست خويش را دراز كن تا با تو بيعت كنم . » محمد به دو گفت : « مكتفى چه شد ؟ »\r\n","description":"","footnote":"","page_name":" 6800 ","page_number":5},
  {"content":"\r\nگفت : « او در پايان كار خويش است ، پندارم كه تلف شده . » محمد گفت : « خدا نكند كه تا وقتى جان مكتفى در پيكر اوست ، دست به بيعتى دراز كنم ، اگر بميرد ، چنين مىكنم . » محمد بن يوسف گفت : « درست همين است كه وى گفت . » و بر اين حال برفتند .\r\n( 27 پس از آن مكتفى سبك شد و به خود آمد ، صافى حرمى به دو گفت : « اگر امير مؤمنان چنان بيند كه كس سوى عبد الله بن معتز و محمد بن معتمد فرستد و در خانهء خويش كس بر آنها گمارد و آنها را بدارد ، كه كسان دربارهء اين كار از آنها ياد كرده‌اند و دربارهء آنها شايعه گويى كرده‌اند . » مكتفى به دو گفت : « خبر دارى كه هيچكدامشان بيعتى بر ضد ما پديد آورده ؟ » صافى به دو گفت : « نه . » مكتفى گفت : « در شايعه گويى مردم ، گناهى بر آنها نمىبينم . معترض آنها مشو . » اما اين سخن در مكتفى اثر كرد و بيم كرد كه كار از فرزندان پدر وى بگردد و چون در اين باره چيزى به دو گفته مىشد سخن را مىكشيد و معنى را دنبال مىكرد و سخت بدان مىپرداخت .\r\nمحمد بن معتمد ، در ماه رمضان در محبس عباس بن حسن وزير دچار فلجى شد ، از خشمى كه در مناظره با ابن عمرويه سالار نگهبانان به دو رسيده بود ، عباس بگفت تا او را در يكى از قبه ها كه داشت بر بهترين استرش ببرند كه بدين صورت او را به خانه اش بردند و به جلب تمايل ديگرى پرداخت .\r\nپس از آن در آغاز ذى قعده ، بيمارى مكتفى سخت شد ، دربارهء برادر خويش ابو الفضل جعفر پرسش كرد و بنزد وى به درستى پيوست كه او بالغ است . پس قاضيان را احضار كرد و آنها را شاهد گرفت كه كار را از پى خويش براى وى مىنهد .\r\n","description":"","footnote":"","page_name":" 6801 ","page_number":6},
  {"content":"\r\n\r\nسخن از در گذشت مكتفى\r\nالمكتفى بالله ، على بن احمد به شب شنبه ، ده روز رفته از ذى قعده سال دويست - و نود و پنجم بمرد و روز دوشنبه به گور شد ، در خانهء محمد بن عبد الله طاهرى .\r\nخلافتش شش سال و نوزده روز بود . روزى كه بمرد سى و دو ساله بود كه به سال دويست و شصت و چهارم زاده بود . كنيه اش ابو محمد بود ، مادرش يك كنيز ترك بود ، نكوروى بود و رنگپريده با موى نكو و ريش انبوه . فرزندانش ، ابو القاسم عبد الله مستكفى بود ، و محمد ، ابو احمد ، و عباس و عبد الملك و عيسى و عبد الصمد و فضل و جعفر و موسى و ام محمد و ام الفضل و ام سلمه و ام العباس و امة العزيز و اسما و ساره و امة الواحد .\r\nراوى گويد : جعفر بن معتضد در خانهء ابن طاهر بود كه جايگاه فرزندان خلفا مىبوده بود . صافى حرمى دو ساعت مانده از شب يكشنبه به آهنگ وى برفت و او را به قصر برد . عباس\r\n( 28 بن حسن بر اين قرار از صافى جدا شده بود كه مقتدر را به خانهء وى ببرد كه در آن ساكن بود و بر كنار دجله بود و او را با عباس به قصر ببرد ، اما صافى راه او را از خانهء عباس كج كرد و اين از دورانديشى و خردمندى صافى به شمار آمد .\r\n\r\nسخن از خلافت مقتدر\r\nدر اين سال با مقتدر ، جعفر بن احمد بيعت كردند ، به روز يكشنبه سيزده روز رفته از ذى قعده سال دويست و نود و پنجم . در آن وقت وى سيزده سال و بيست و يك روز داشت ، كه تولدش به روز جمعه بوده بود ، هشت روز مانده از ماه رمضان سال\r\n","description":"","footnote":"","page_name":" 6802 ","page_number":7},
  {"content":"\r\nدويست و هشتاد و دوم . كنيه اش ابو الفضل بود و مادرش كنيزى بود به نام شغب .\r\nبيعت مقتدر در قصر معروف به حسنى بود ، وقتى بدان در آمد و تخت را نهاده ديد . بگفت تا حصير نمازى بيارند كه براى وى گسترده شد ، چهار ركعت نماز كرد و پيوسته صداى خويش را بلند مىكرد و از خدا خير مىجست . پس از آن بر تخت نشست و مردم با وى بيعت كردند . كار بيعت به دست صافى حرمى و فاتك معتضدى بود ، عباس بن حسن وزير و پسرش احمد نيز حضور داشتند ، تا بيعت به سر رفت .\r\nپس از آن مكتفى را غسل دادند و در محلى از خانه محمد بن عبد الله طاهرى به گور شد .\r\nطبرى گويد : به روزى كه با مقتدر بيعت كردند موجودى بيت المال پانزده هزار - هزار دينار بود ، صولى اين را ياد كرده و حكايت كرده كه موجودى بيت المال عامه ششصد هزار دينار بود .\r\nمقتدر به روز دوشنبه ، دوم بيعت خويش ، وزير ابو احمد عباس بن حسن را خلعتهاى نكو داد و دبيرى خويش را به دو سپرد و بگفت تا او را به كنيه ياد كنند و كارها بدست وى روان شود ، كار عرضه كردن بر خويشتن را به پسرش احمد سپرد ، با دبيرى بانو مادر خويش و دبيرى هارون و محمد دو برادر خويش .\r\nعباس مكتوبى بخشنامه وار [ 1 
  ] دربارهء بيعت به ولايتها و نواحى نوشت ، سپاهيان را مقررى بيعت داد ، سواران را سه ماه و پيادگان را شش ماه ، و ديوانداران را بر آنچه بودند باقى نهاد .\r\nمقتدر ، سوسن وابستهء مكتفى را كه حاجب وى بوده بود خلعت داد و او را بر حاجبى باقى نهاد . فاتك معتضدى و موسى خازن و يمن ، غلام مكتفى ، و ابن عمرويه ، سالار نگهبانى بغداد را نيز خلعت داد ، احمد بن كيغلغ را نيز خلعت داد ، وى به روز\r\n\r\n","description":"","footnote":"\r\n[ 1 
  ] تعبير متن : على نسخه واحده .\r\n","page_name":" 6803 ","page_number":8},
  {"content":"\r\nبيعت مقتدر گروهى را آورده بود كه مىخواسته بودند زندان دمشق را بشكافند و در آنجا فتنه اى به پا كنند ، كه آنها را بر شتران نشانيدند و بگردانيدند . بسيارى از خدمه را نيز خلعت داد هر كس از آنها كارى داشت خلعت براى باقى نهادن و بر كارش بودى و هر كه كارى نداشت خلعت براى حرمت كردن وى بود .\r\nمقتدر رسوم خلافت را به ترتيبى كه بوده بود از گشادگى در غذا و نوشيدنى و روان داشتن مقرريها باز برد ، ميان بنى هاشم پانزده هزار دينار پخش كرد ، و مقرريشان را بيفزود ، رسم پخش قربان را بر سرداران و عاملان و ديوانداران و قاضيان و نديمان باز آورد و به روز ترويه و روز عرفه سى هزار گاو و گوسفند و هزار شتر بر آنها پخش كرد . دستور داد تا هر كه را به زندان است و مدعى ندارد و حقى از خداى عز و جل بر او نيست رها كنند ، از آن پس كه محمد بن يوسف قاضى كارشان را رسيدگى كرده باشد . به دو خبر دادند كه دكانها و مستغلها كه مكتفى در عرصهء باب الطاق بنا كرده بود ناتوانگران را زيان زده كه بى اجرت براى تجارت خويش در آنجا مىنشسته بودند .\r\nكه عرصه هايى گشاده بود ، از درآمد آن پرسيد ، گفتند : « هر ماه هزار دينار درآمد دارد . » گفت : « اين مقدار در قبال صلاح مسلمانان و جلب دعاى خيرشان چه اهميت دارد . » و دستور داد كه آن را ويران كنند و به ترتيبى كه بوده بود باز برند .\r\nاز بنى عباس هيچكس به خلافت نرسيد كه كمسالتر از مقتدر باشد ، كارها را به دست گرفت و آن را به راه برد و كار خاص و عام را به صلاح برد و محبوب آنها شد . اگر بسيارى كارها را به او تحميل نمىكردند مردم با خلافت وى در معاشى مرفه بودند ، اما مادرش و ديگر اطرافيانش بسيارى كارهاى وى را تباه مىكردند . . .\r\nآنگاه سال دويست و نود و ششم در آمد .\r\n. . .\r\n","description":"","footnote":"","page_name":" 6804 ","page_number":9},
  {"content":"\r\n\r\nسخن از رخدادهاى سال دويست و نود و ششم از اخبار بنى عباس\r\n. . . مقتدر كارها را چنان روان كرد كه در ايام مكتفى بوده بود ، همه كارها را به عباس سپرد و منزلت و حرمت وى را بيفزود و كار امر و نهى را به دو واگذاشت .\r\nعباس نسبت به سرداران ، ديگر شد و آنها را سبك گرفت ، گردنفزاى وى نسبت به مردم سخت شد و روى از آنها نهان كرد و همه دسته هاى مردم را سبك گرفت ، در صورتى كه پيش از آن با همه سرداران و خادمان نيت درست داشت و در كار پذيرفتنشان و ديدارشان انصاف مىكرد ، اما با آنها لجبازى كرد . و چنان بود كه پيش روى او به قدم مىرفتند و دستور سوارشدنشان نمىداد . توقف براى متظلمان و گوش فرا - دادن به آنها را ترك كرد ، از اين رو خاص و عام او را تحمل ناپذير شمردند و طعنه به او و تعرض به كارش و بدگويى وى بسيار شد و يكى از شاعران بغداد دربارهء وى گفت :\r\n« اى ابو احمد از امام خويش « خوش گمان مباش « و از روزگار بپرهيز « كه بسيار شاهان را هلاك كرده « و فنا كرده .\r\n« اى بسا وزير كه ديده‌ايم « كه در گور خفته .\r\n( 31 « آنها كه مىديديشان كجا شدند ؟\r\n« نسل به نسل برفتند « از مركوب گردنفرازى بپرهيز\r\n","description":"","footnote":"","page_name":" 6805 ","page_number":10},
  {"content":"\r\n« و با مردم نكو گوى .\r\n« باشد كه آنكه صبحگاهان « تهنيت مىشنود « شبانگاه معزول باشد .\r\n« آنكه فرمانش مطاع است « زشت باشد كه نرمى نكند « مردم را چنان كن كه « آرزوى روزگار ترا داشته باشند . » از جمله شناعتها كه حسين بن حمدان از عباس مىگفت اين بود كه روزى به نزد وى نوشيده بود و چون حسين مست شد عباس انگشتر وى را از انگشتش در آورد و همراه يكى از غلامان خويش به نزد كنيزش فرستاد و به دو گفت : « مولايت مىگويد كه وزير راغب شنيدن آواز تو است ، هم اكنون حاضر شو و تأخير مكن ، اينك انگشتر من كه به نزد تو نشانه است . » حسين گويد : و چنان بودم كه بيم داشتم چيزى از اين باب از وى سر زند كه از وى پيامها رسيده بود كه دانسته بودم و نامه هايى به خط وى به عنوان كنيزم ديده بودم و كنيز را محفوظ داشته بودم و بر حذرش داشته بودم كه به گفتهء آن غلام گوش نداده بود و از او نپذيرفته بود .\r\nو چنان بود كه حسين قسم مؤكد ياد مىكرد كه شنيده بود كه عباس كفر مىگفت و در حق پيمبر ، صلى الله عليه و سلم ، سبك مىگفت ، از جمله اينكه ضمن سختى گفته بود :\r\n« مزدور خديجه بود ، سپس آنچه ديدى از وى سر زد . » گويد : از آن وقت به كشتن وى اعتقاد يافتم و ديگر سرداران نيز دربارهء وى چنين اعتقادى داشتند و دلها بر دشمنى وى اتفاق كرد . در اين هنگام قوم بر او جستند و او را بكشتند ، كسى كه كشتن وى را عهده كرد بدر عجمى بود و حسين بن حمدان و\r\n","description":"","footnote":"","page_name":" 6806 ","page_number":11},
  {"content":"\r\nوصيف پسر سوار تكين ، و اين به روز شنبه بود يازده روز مانده از سال مذكور .\r\n\r\nسخن از بيعت ابن معتز\r\nفرداى آن روز مقتدر خلع شد ، سرداران و دبيران و قاضيان بغداد او را خلع كردند و كس از پى عبد الله بن معتز فرستادند و وى را به خانهء ابراهيم بن احمد ماذرايى بردند كه بر كنار دجله و فرات بود ، سپس وى را از آنجا بر كشتى مخرم به خانهء مكتفى بردند و قاضيان احضار شدند و با عبد الله بن معتز بيعت كردند و او را المنتصف بالله ناميدند ، اين لقبى بود كه براى خويش برگزيده بود ، محمد بن داود جراحى را به وزارت گرفت و او را به سوگند دادن سپاهيان گماشت . و چنان بود كه مردم را در حضور قاضيان سوگند مىدادند . كسى كه از مردم و از سرداران بيعت مىگرفت و عهده دار قسم دادنشان بود و نامشان را مىخواند محمد بن سعيد ازرق دبير سپاه بود . عبد الله ابن على شواربى قاضى را احضار كردند و از او خواستند كه با ابن معتز بيعت كند كه من و من كرد و گفت : « جعفر مقتدر چه شد ؟ » كه به سينه اش زدند . ابو المثنى را كه از بيعت خوددارى كرده بود كشتند .\r\nمردم ترديد نداشتند كه كار وى سر مىگيرد كه اهل دولت بر وى اتفاق كرده بودند ، مهمتر كسى كه از وى بازماند ، سوسن حاجب بود كه در خانهء مقتدر به تأييد كار وى و حمايت از او بماند .\r\nدر اين روز ميان ، حسين بن حمدان و غلامان خانه اى كه مقتدر آنجا بود ، نبردى سخت بود ، از صبحگاه تا نيمروز . سوسن حاجب ثبات كرد و از مقتدر حمايت كرد و غلامان را احضار كرد و وعدهء افزايششان داد ، صافى و مونس خادم و مونس خازن را دل داد كه همگان از مقتدر حمايت كردند و از او دفاع كردند .\r\n. . . ابن معتز گرفته شد و كشته شد ، جمعى نيز با وى كشته شدند كه احمد بن يعقوب\r\n","description":"","footnote":"","page_name":" 6807 ","page_number":12},
  {"content":"\r\nقاضى از آن جمله بود كه سرش را بريدند . به دو گفتند : « با مقتدر بيعت كن . » كه گفت :\r\n« او كودك است و بيعت با وى روا نيست . » طبرى گويد : كسان از كار ابن معتز و مقتدر شگفتتر نديدند كه خاصه و عامه بر رضايت از ابن معتز و تقدم وى و خلع مقتدر اتفاق كرده بودند ، اما فرمان خداى مقدر و انجام شدنى بود . حقا مردم از كار دولت مقتدر و درازى مدت آن با وجود اساس سست و ضعف بنيان آن به حيرت بودند و كسان همانند رفتار و روزگار و طول خلافت وى نه ديده بودند و نه شنيده بودند [ 1 
  ] .\r\nمحمد بن يحيى صولى گويد : به روز دوشنبه هفت روز مانده از ربيع الاول ، مقتدر على بن محمد بن فرات را خلعت وزارت داد و مردم با وى بر نشستند و به خانه اش رفتند كه در بازار عطش بود . ابن فرات دربارهء رها كردن گروهى از آنها كه با ابن - معتز بيعت كرده بودند سخن كرد كه مقتدر به او اجازه داد\r\n( 33 و طاهر بن على و نزار بن محمد و ابراهيم بن احمد ماذرايى و حسين بن عبد الله جوهرى معروف به ابن جصاص را آزاد كرد . غلامان و دوستانى را كه با وى باقى مانده بودند عطيه داد ، جايزهء دومين ، به سواران سه ماه و به پيادگان شش ماه . مونس خادم را بر نگهبانى دو سوى بغداد و توابع آن گماشت و به دو دستور داد كه دربارهء محمد بن داود و يمن و محمد رقاص بانگ زند و به هر كه محمد بن داود را بيارد ده هزار دينار بدهد . عبد الله بن على شواربى را خلعت قضاى دو سمت بغداد داد . على بن محمد بن وزير برادر خويش جعفر را بر ديوان مشرق و مغرب گماشت و شايع كرد كه جعفر بر آن ديوانها جانشين اوست ، نزار را بر كوفه و بخشهاى آن گماشت و مسمعى را از آن برداشت . سپس نزار را عزل كرد و نحج طولونى را بر كوفه گماشت و ابو الاغر خليفة بن مبارك سلمى را ، خلعت غزاى تابستانى داد .\r\n\r\n","description":"","footnote":"\r\n[ 1 
  ] چنان مينمايد كه اين عبارات از گفته شفاهى طبرى نقل شده زيرا در متن طبرى بدان نميخوريم .\r\n","page_name":" 6808 ","page_number":13},
  {"content":"\r\nكار سوسن حاجب بالا گرفت و جبارى كرد و طغيان كرد ، چنان كه مقتدر از او بدگمان شد و از وى ايمن نبود ، دربارهء وى با ابن فرات مشورت كرد . آنگاه مقتدر به دو گفت : « از مردان هر كه را خواهى بر گير و از مال و سلاح هر چه خواهى بگير و هر كارى را كه خوش دارى عهده كن و خانه خلافت را رها كن كه آن را به هر كه خواهم سپارم . » اما سوسن نپذيرفت و گفت : « كارى است كه به شمشير گرفته‌ام و آن را جز به شمشير رها نمىكنم . » مقتدر ، با ابن فرات دربارهء كشتن سوسن مشورت كرد ، يكى از روزها كه با وى به ميدان درآمد صافى حرمى بيمارى نمود و در يكى از راههاى ميدان نشست كه بيمارم ، سوسن پياده شد كه از وى عيادت كند ، گروهى كه تكين خاصه و سرداران ديگر از آن جمله بودند به دو تاختند و شمشيرش را بگرفتند و او را به خانه اى در آوردند و چون كسانى از غلامانش و يارانش كه همراه وى بودند اين را بشنيدند پراكنده شدند و سوسن از پس چند روز در حبس بمرد و حاجبى به نصر حاجب ، معروف به قشورى ، داده شد كه به خرد و فضل شهره بود .\r\nو چنان بود كه در آخر ايام عباس بن حسن كار نصرانيان بالا گرفته بود و دبيران نصرانى بر كارها تسلط يافته بودند ، دربارهء كارشان به مقتدر خبر دادند و در مورد آنها چنان دستور داد كه متوكل دستور داده بود كه ردشان كنند و فرو برند و آنها را از خدمت بيندازند اما اين كار دربارهء آنها دوام نيافت . 33 . . .\r\n34 در نيمهء شعبان ، مونس خادم خلعت گرفت و دستور يافت براى غزاى روميان سوى طرسوس شود كه با سپاهى انبوه و گروهى از سرداران برون شد . چنان بود كه صافى حرمى حضور موسى را خوش نداشت و مىخواست در بغداد نباشد ، با وزير ابن فرات در كار دور كردن وى بكوشيد و او را به غزاى تابستانى فرستاد و ابو الاغر ، خليفة بن مبارك ، را همراه وى كرد ، اما مونس به دو رضايت نداد و به مقتدر نوشت و از\r\n","description":"","footnote":"","page_name":" 6809 ","page_number":14},
  {"content":"\r\nأبو الأغر نكوهش كرد ، مقتدر به دو نوشت كه بازگردد كه بازگشت و بداشته شد ، اما كسان همسخن بودند ، بىخلاف ، كه به روزگار ابو الاغر ، سوار مردى از عرب و عجم ، دليرتر و گشاده دستتر و بيباكتر از وى نبود .\r\n\r\nآنگاه سال دويست و نود و هفتم در آمد . سخن از رخدادها كه در اين سال بود از اخبار بنى عباس\r\nدر محرم اين سال ، براى مقتدر پسرى تولد يافت و دستور داد نام وى را بر علمها و سپرها و دينارها و درمها و نشانها بنويسند ، اما اين مولود نزيست .\r\nدر همين سال ، شش روز رفته از محرم ، نامهء مونس خادم به سلطان رسيد كه در غزاى خويش با روميان كه ياد آن در سال نود و ششم رفت ، بر آنها غلبه يافته و هزيمتشان كرده و از روميان كشتارى بزرگ كرده و كافران بسيار از آنها به اسيرى گرفته ، نامهء وى در اين باب در بغداد براى عامه خوانده شد پس از آن مونس بازگشت .\r\nدر اين سال ، طاهر بن محمد صفارى مالى را كه از اموال فارس بر عهده داشت نداد و دفع الوقت كرد ، سبكرى غلام عمرو بن ليث نوشت و فرستادن و پرداخت مال را ضمانت كرد و اجازه خواست كه طاهر را با دو برادرش ، به اسارت ، به در سلطان فرستد كه اين از او پذيرفته شد . پس سبكرى و يارانش بر ضد آنها فراهم آمدند و نبردى سخت ميانشان رفت و عاقبت سبكرى بر فارس و كرمان تسلط يافت و طاهر و دو برادرش را سوى سلطان فرستاد كه در عماريهاى سرباز واردشان كردند و فرستاده سبكرى خلعت گرفت .\r\nوقتى ليث بن على بن ليث از آنچه سبكرى با طاهر و يعقوب پسران محمد كرده بود خبر يافت خشمگين شد و به آهنگ فارس روان شد ، سبكرى به مقابلهء وى رفت\r\n","description":"","footnote":"","page_name":" 6810 ","page_number":15},
  {"content":"\r\nو نبردى سخت كردند كه سبكرى هزيمت شد و به نزد سلطان آمد و از او كمك خواست ، مونس خادم به فارس فرستاده شد و نزديك پنج هزار از ياران و غلامان به او پيوسته شد . به عاملان كمك اصفهان و اهواز و جبل نوشته شد كه مونس را در كار نبرد ليث بن على كمك كنند . ابن فرات وزير ، محمد بن جعفر عبرتاى را با وى فرستاد و املاك و خراج فارس را به دو سپرد ، سپاهيان به مقرريهاى خويش نيازمند شدند كه محمد بن جعفر بدانها وعده داد ، اما از وعدهء وى رضايت نياوردند و بر او تاختند و اردوگاهش را غارت كردند و ضربتى به دو رسيد . يكى از ياران مونس گويد : يكصد - هزار دينار از او گرفته شد .\r\n( 36 به شب چهار شنبه پنج روز رفته از ربيع الاخر سال نود و هفتم ، ابو العباس محمد - الراضى براى مقتدر زاده شد ، در دير حنينا ، پيش از طلوع فجر .\r\nدر ذىحجهء همين سال ، ميان مونس خادم و ليث بن على نبردى بود ، در ناحيهء نوبندجان كه ليث و يارانش هزيمت شدند و مونس ليث را با برادرش اسماعيل و على بن حسين بن درهم و فضل بن عنبر اسير گرفت كه به چنگ وى افتادند و آنها را پيش روى خود به بغداد برد ، ليث را بر فيلى در آوردند و همراهان وى را بر شتران كه انگشتنما بودند و كلاههاى دراز بسر داشتند ، سپس بداشته شدند .\r\n. . .\r\nدر همين سال ، كار مردم راه مكه را به ورقاء بن محمد شيبانى سپردند كه زحمت از مردم برداشت و زحمت بدويان را كه در راه كشتار مىكردند و غارت مىكردند از ميان برداشت و اثر ورقاء در آنجا نكو شد و همچنان در آن ناحيه بود تا حجگزاران ، درودگوى و سپاسگزار ، از آنچه وى كرده بود بازگشتند .\r\nدر جمادى الاول اين سال ، خبر آمد كه چهار ركن كعبه را آب گرفته ، بسبب سيلهايى كه در مكه آمده بود ، طوافگاه را نيز آب گرفته و آب زمزم بر آمده و سيلى بوده كه به روزگار ديرين و نوين همانند آن ديده نشده بود .\r\nدر شوال همين سال ، محمد بن طاهر طاهرى معروف به صناديقى درگذشت و\r\n","description":"","footnote":"","page_name":" 6811 ","page_number":16},
  {"content":"\r\nدر گورستان قريش به گور شد و قاضى احمد بن اسحاق بهلولى بر او نماز كرد .\r\nدر ماه رمضان همين سال ، يوسف بن يعقوب قاضى درگذشت و نيز محمد بن داود اصبهانى فقيه .\r\nو هم در اين ماه ، خبر آمد كه عيسى نوشرى عامل مصر درگذشته و سلطان ، تكين ، خاصه را به جاى وى گماشت كه از بغداد سوى مصر روان شد .\r\nدر شوال همين سال ، جعفر بن محمد فراتى ، برادر وزير درگذشت وى عهده دار ديوان مشرق و مغرب بود ، وزير پسرش محسن را بر ديوان مغرب گماشت و پسر ديگرش فصل را بر ديوان مشرق .\r\nو هم در اين سال قاسم بن زرزور نغمه گر درگذشت . وى از جمله ماهران خوش آواز بود ، كهنسال بود و به نود سالگى رسيده بود\r\n\r\nآنگاه سال دويست و نود و هشتم در آمد . سخن از رخدادهاى اين سال از اخبار بنى عباس\r\nدر اين سال ، قاسم بن سيما از غزاى تابستانى روم باز آمد . گروهى بسيار اسير با وى بود با پنجاه كافر كه بر شتران بودند و انگشتنما شدند . جمعى از آنها علمهاى روم را به دست داشتند كه صليبهاى طلا و نقره بر آن بود ، و اين به روز چهارشنبه بود چهارده روز مانده از ماه ربيع الاول .\r\nو هم در اين سال ، سبكرى مخالفت آورد و بر قلمرو خويش تسلط يافت . وصيف كامه ، غلام موفق ، براى نبرد وى روان شد ، سران سرداران نيز با وى برون شدند .\r\nاز جمله حسين بن حمدان و بدر ، غلام نوشرى ، و بدر كبير معروف به حمامى . به در شيراز با سبكرى نبرد كردند و هزيمتش كردند و قتال يا روى را اسير كردند .\r\nيكى از سردارانش از وى بگريخت و سپاه وى با مال و بنه به ناحيهء كرمان رفت .\r\n","description":"","footnote":"","page_name":" 6812 ","page_number":17},
  {"content":"\r\nخبر آمد كه سبكرى اسير شده ، كسى كه وى را اسير كرده بود سيمجور ، غلام احمد بن اسماعيل بود ، پس از آن وصيف كامه با قتال يار سبكرى بيامد ، او را بر فيلى وارد كردند ، كلاهى دراز به سر داشت ، سيزده اسير پيش روى وى بودند بر شتران كه جبه ها و كلاههاى دراز داشتند ، از حرير . وصيف را خلعت دادند و بازوبند و طوقى از طلاى جواهر نشان . پس از آن سبكرى را بياوردند . به روز دوشنبه يازده روز مانده از شوال ابن فرات وزير هنگام ورود وى حضور داشت با ديگر سرداران ، وى را بر فيلى نشانده بودند و انگشتنما كرده بودند با كلاهى دراز . مهره بازان و سنجزنان پيشاپيش وى ميرفتند ليث بن على پشت سر وى بود بر فيلى ديگر ، ابن فرات خلعت گرفت با اسب و روزى سخت باشكوه بود .\r\nمحمد بن يحيى صولى گويد : كه آن روز حضور داشته بود .\r\nگويد : آن روز حديثى را كه صافى حرمى به روز بيعت المقتدر بالله به ما گفته بود به ياد آوردم ، صافى مىگفت : « خليفه المقتدر بالله را ديدم به وقتى كه كودك بودم و در دامن معتضد بود ، معتضد در دفترى مىنگريست كه بسيارى اوقات در آن مىنگريسته بود ، در آن حال به شانهء مقتدر مىزد و مىگفت : « گويى مىبينم كه شاهان پارس را بر فيلان و شتران بنزد تو مىآرند كه كلاههاى دراز دارند . » گويد : و چنان بود كه صافى به روز بيعت مقتدر اين حديث مىگفت و از خدا مىخواست كه اين گفته را محقق كند .\r\n( 38 در همين سال هديه ها به نزد مقتدر آمد ، از خراسان ، كه احمد بن اسماعيل آن را فرستاده بود . از جمله ، غلامانى كه بر مركبان و اسبان بودند و جامه ها با مشك بسيار و بارها و سمورها و تحفه ها كه همانند آن در هديه هاى پيشين ديده نشده بود .\r\nدر همين سال ، ابن فرات وزير براى دبيران پرداخت بنشست و به حسابشان كشيد و از خيانت آنها در حدود يكصد هزار دينار اطلاع يافت و اندكى از آن را وا -\r\n","description":"","footnote":"","page_name":" 6813 ","page_number":18},
  {"content":"\r\nنمود ، كه دبيران وى از آن جمله بودند و مالى را كه يافت بامدار او كتمان بگرفت .\r\nدر جمادى الاخر اين سال ، عبد الله بن على شواربى قاضى ، فلج شد . مقتدر پسر وى محمد را دستور داد كه به جانشينى پدر كار مردم را عهده كند تا حال وى و وضع بيماريش معلوم شود و او نظر كرد ، چنان كه پدرش نظر مىكرده بود و كارها را همانند وى روان داشت .\r\n( 39 آنگاه سال دويست و نود و نهم در آمد .\r\n\r\nسخن از رخدادها كه به سال دويست - و نود و نهم بود از اخبار بنى عباس\r\n. . .\r\nدر ماه ذى حجه ، چهار روز رفته از آن ماه ، مقتدر بر وزير خويش على بن محمد ابن فرات خشم آورد كه بداشته شد و كس بر خانه هايش گماشتند و آنچه از آن وى و كسانش يافت شد گرفته شد و خانه هايش به زشتترين وضعى غارت شد و نگهبانان با زنانش و زنان كسانش كار بد كردند ، مىگفتند كه وى به بدويان نوشته بود كه به بغداد هجوم آرند ، ضمن خبرى دراز . محمد بن عبيد الله خاقانى به وزارت گرفته شد . وزارت ابن فرات سه سال بود و هشتماه و دوازده روز . اموال ابن فرات و ذخاير وى را بجستند كه به گفتهء صولى كه شاهد و مطلع اخبارشان بوده بود با سپرده ها كه داشت هفت هزار هزار دينار فراهم آمد .\r\n( 40 گويد : هرگز نشنيده‌ايم كسى بوزارت برسد و مالك چندان طلا و نقره و ملك و اثاث باشد كه بهاى آن به ده هزار برسند : بجز ابن فرات .\r\nصولى گويد : وى را كارهاى جليل و فضايل بسيار بود كه آن را در كتاب الوزرا ياد كرده‌ام .\r\nگويد : هيچ وزيرى ديده نشده بود كه چندان مال به مردم معتبر سپرده باشد كه ابن فرات پيش از وزارت خويش سپرده بود ، در آمد وى به يك هزار هزار\r\n","description":"","footnote":"","page_name":" 6814 ","page_number":19},
  {"content":"\r\nدينار مىرسيد ، مردم بغداد با وجود آثار نكوى ابن فرات از عيبگويى و بدگويى وى باز نماندند .\r\nهمان وقت كه ابن فرات را گرفتند محمد بن عبيد الله خاقانى به خانه مقتدر احضار شد ، وزارت به دو داده شد و در كشتىاى به خانهء خويش رفت كه به در شما سيه بود .\r\nروز پنجشنبهء بعد بر نشست و خلعت گرفت و اسب و شمشير .\r\nگويند : سبب وزارتش توجهى بود كه كنيز فرزنددار معتضد به كار وى داشت كه صد هزار دينار براى وى تعهد كرد و كار وى به نزد آن كنيز به سبب تظاهرى كه مىكرد نيرو گرفته بود ، خدمهء خانهء خلافت نامه براى وى مىبردند اما با آنها سخن نمىكرد ، مگر از آن پس كه يكصد ركعت نماز مىكرد كه با وصف وى و آنچه از او ديده بودند باز مىگشتند . پسرش عبد الله به جانشينى پدر خلعت گرفت ، عاملان را تغيير داد و هر كه را به على بن فرات و خاندان وى تمايل داشت عزل كرد .\r\nدر اين سال وصيف موشكير درگذشت ، به روز پنجشنبه چهارده روز مانده از ماه رمضان .\r\nو هم در اين سال خرقى محدث درگذشت . . .\r\nآنگاه سال سيصدم درآمد .\r\n\r\nسخن از رخدادها كه به سال سيصدم بود از اخبار بنى عباس\r\nدر اين سال مقتدر دستور داد كه از مطالبهء مواريث از مردم دست بدارند و در كار ميراث متعرض كسى نشوند ، مگر در مورد كسى كه معلوم شود وارث نيست .\r\nپيش از آن مردم از عاملان و مالگيران در بليه و زحمت پياپى بودند .\r\nو هم در اين سال ، محمد بن اسحاق كند اجيقى گروهى از ياران خويش را براى\r\n","description":"","footnote":"","page_name":" 6815 ","page_number":20},
  {"content":"\r\nنبرد جمعى از قرمطيان فرستاد كه به بازار بصره آمده بودند و در آنجا تباهى كرده بودند و دستها و شمشيرهاى خويش را بر مردم گشوده بودند . وقتى ياران ابن كند اجيق به آنها رسيدند ، قرمطيان صدمه اى سختشان زدند ، چندان كه هزيمتشان كردند و گروهى از ياران ابن كند اجيق كشته شدند . و چنان بود كه محمد بن اسحاق به كمك آنها برون شده بود و چون كار قرمطيان و نيرومنديشان را بدانست سوى شهر بازگشت .\r\nسلطان ، محمد بن عبد الله فارقى را با مردان بسيار به كمك و يارى ابن كند اجيق فرستاد كه در بصره بماندند و به نبردى دست نزدند .\r\nدر شعبان همين سال ، ابراهيم بن احمد ماذرايى و على بن احمد ، برادرزاده اش ، را گرفتند . ابو الهيثم بن ثوابه پانصد هزار از آنها مطالبه كرد كه پنجاه هزار از آن را به بيت المال فرستادند ، با وزير . ابن خاقان و پسرش و ابن ثوابه بر مالى گزاف ساخت و پاخت كردند . ابن ثوابه ، مالى گزاف از گروهى مطالبه كرد كه ابن جصاص بيست - هزار از آن را فرستاد و بقيه بر جمعى تقسيم شد ، از جمله ابن ابى الشوارب قاضى و ديگران .\r\nدر اين سال ، سستى كار محمد بن عبيد الله خاقانى وزير نمودار شد و اينكه پسرش عبد الله بر او تسلط داشت و شخصا و بىمشورت وى به كارها مىپرداخت .\r\nآشفتگى راى محمد و همه كارهايش نمودار شد . در يك هفته چند كس را به يك كار مىگماشت . ساخت و پاخت باب شد . چندان كه در يازده ماه ، عمل با دو ريا را به يازده كس داد . چنان بود كه يكى كه روزگارى دراز وى را مىشناخته بود وارد مىشد و به او سلام مىگفت اما نمىشناختش تا بگويد من فلانم پسر فلان . و پس از ساعتى كه باز او را مىديد نمىشناختش .\r\n( 42 در همين سال ، خبر آمد كه در دينور كوهى به نام تل فرو رفته و آب بسيار از زير آن در آمده كه چند دهكده زير آب رفته . و نيز خبر آمد كه پاره بزرگى از جبل لبنان فرو رفته و به دريا افتاده و اين رخدادى بود كه همانند آن ديده نشده\r\n","description":"","footnote":"","page_name":" 6816 ","page_number":21},
  {"content":"\r\nبود .\r\nو هم در اين سال نامهء متصدى بريد دينور آمد كه مىگفت در آنجا استرى كره آورده . نسخهء مكتوب وى چنين بود :\r\n« به نام خداى رحمان رحيم ، ستايش خدا را كه به عبرتهاى خويش دلهاى غافلان را بيدار مىكند و به آيتهاى خويش عقل عارفان را هدايت مىكند . هر چه را بخواهد بى نمونه خلق مىكند ، پروردگار خالق كه در رحمها هر چه بخواهد نقشبندى مىكند .\r\nگماشتهء خبر و مراقبت قرماسين خبر داد و گفت كه استرى از آن مردى به نام ابى برده ، از ياران احمد بن على مرى ، كره اى زاده و اجتماع مردم و شگفتيشان را از ديدن آن وصف كرده بود . كس فرستادم كه استر و كره را بنزد من آورد . استر تيره - رنگ بود و خلوقى ، كره خلقت كامل و اعضاى تمام داشت با دم آويخته .\r\nمنزه است ملك قدوس كه حكمش باز خواهى ندارد و حسابخواهى وى سريع است . » و چنان شد كه وقتى مقتدر ناتوانى محمد بن عبيد الله وزير و كند فهمى وى را بديد ، احمد بن عباس برادر ، ام موسى هاشمى را به اهواز فرستاد كه احمد بن محمد معروف به ابن ابى البغل را بيارد كه وزارت را به دو سپارد . احمد سوى وى رفت و او را بياورد تا به واسط رسيد ، وقتى نزديك خانهء سلطان رسيد ، احمد بن عباس بن احمد بن - محمد سلام وزارت گفت و سه هزار دينار براى وى فرستاد . محمد بن عبيد الله وزير به وسيلهء اطرافيان و خبرگيران خويش خبر يافت و بر نشست و سوى خانهء خلافت رفت و با گروهى از خدمه و اهل حرم ساخت و پاخت كرد ، و براى كنيز فرزنددار معتضد كه در آغاز كار به گماشته شدن وى توجه كرده بود ، پنجاه هزار دينار تعهد كرد كه كار ابن البغل را خراب كرد و او را به ولايتدارى فارس فرستادند .\r\nدر شوال اين سال ، عبيد الله بن عبد الله طاهرى كه به ادب و جلالت و فهم و جوانمردى از همه سر بود درگذشت ، در سن هشتاد و يك سالگى ، احمد بن عبد الصمد -\r\n","description":"","footnote":"","page_name":" 6817 ","page_number":22},
  {"content":"\r\nهاشمى بر او نماز كرد و در گورستان قريش به گور شد .\r\nو هم در اين سال ، ابو الفضل ، عبد الواحد بن فضل درگذشت به روز شنبه هفت روز مانده از ذى حجه . . .\r\nآنگاه سال سيصد و يكم در آمد .\r\n\r\nسخن از رخدادهايى كه به سال سيصد و يكم بود از اخبار بنى عباس\r\nدر اين سال على بن عيسى جراحى ، هنگام بازگشت از مكه ، به بغداد رسيد ، و اين به روز دوشنبه بود ده روز رفته از محرم ، كه بى تأخير او را به خانهء مقتدر بردند كه وزارت به او سپرده شد و خلعت و شمشير گرفت . محمد بن عبد الله و دو پسرش عبد الله و عبد الواحد را گرفتند و بداشتند . چنان بود كه آن روز بر نشسته بودند و به خانهء خلافت رفته بودند كه وعده شان داده بودند كه خلعتشان دهند و على بن عيسى را به آنها تسليم كنند ، اما آنها را به على تسليم كردند و كار به خلاف آن شد كه گمان داشته بودند .\r\nعلى بن عيسى ، براى محمد بن عبيد الله بن مجلس نشست و با وى مناظره كرد و به دو گفت : « ملك را ويران كردى و اموال را به هدر دادى و كارها را به سفارش دادى و بر ولايتداريها به رشوه ساخت و پاخت كردى و سالانه بيش از هزار هزار دينار بر مخارج سلطان افزودى . » گفت : « جز آنچه صواب مىديدم ، نكردم . » محمد بن عبيد الله به گفتهء كسى كه با وى مأنوس بوده بود ، به دست ابو الهيثم ابن ثوابه رشوه مىگرفت و به تعهد همه كسانى كه به رشوه با آنها ساخت و پاخت مىكرد ، عمل نمىكرد و چندان كه دربارهء وى اشعار بسيار گفتند كه از جمله اين است :\r\n","description":"","footnote":"","page_name":" 6818 ","page_number":23},
  {"content":"\r\n« وزيرى كه از حماقت رهايى ندارد « كه مىگمارد و پس از ساعتى معزول مىكند .\r\n« وقتى اهل رشوه به نزد وى شوند « هر كه بضاعتش بيشتر باشد « به نزد وى مقربتر است .\r\n« و اين كار از او نامنتظر نيست « كه پير ، از قحطى جان برده است . » چنان كه مطلعان و دوستداران محمد بن عبيد الله گفته‌اند ، وى از آن پيش كه كارش ديگر شود مردى زيرك و خردمند بود ، پسرش عبد الله نيز دبيرى بليغ و نيكو سخن و شيرين كلام و خوش خط بود و بخشنده كه عطيه هاى سنگين مىداد و كمكهاى معتبر مىكرد . در مدت اشتغال از مال خويش نود هزار دينار به عبد الله بن - حمدون بخشيد ، بجز بخششها كه به غير او كرد و به بسيار كس از اميدواران خويش داد .\r\nدر اين سال ، از محمد بن يوسف قاضى رضايت آوردند و قضاى سمت شرقى و عسكر مهدى را به او سپردند ، جبه اى و عبايى با يك عمامهء سياه خلعت گرفت ، از خانهء خليفه برنشست و سوى مسجد رصافه رفت و دو ركعت نماز كرد ، آنگاه فرمان گماشته شدنش بر او خوانده شد .\r\n( 44 در همين سال ، خبر آمد كه ابو الهيجاء ، عبد الله بن حمدان ، در موصل به پا خاسته ، گروهى از كردان نيز با اويند ، كردان داييان ابو الهيجاء ، بودند كه مادرش كرد بود .\r\nسپاهيان به يارى مردم موصل رفتند و ميانشان كشتارى بزرگ شد . ابو الهيجاء سوى كردان رفت و بر آنها سالارى كرد ، برون از اطاعت سلطان .\r\nو هم در اين سال ، مردم بصره از عامل خويش ، محمد بن اسحاق كند اجيقى ، تظلم آوردند و از وى به على بن عيسى وزير شكوه كردند كه وى را از آنها معزول\r\n","description":"","footnote":"","page_name":" 6819 ","page_number":24},
  {"content":"\r\nكرد ، از پى مشورت با مقتدر ، كه نمىخواست خودسرانه كارى كرده باشد ، نحج طولونى را بر بصره گماشت ، پس از آن محمد بن اسحاق كند اجيقى را به دينور گماشت و سليمان بن مخلد را به ديوان خانهء خلافت گماشت و دبيرى غريب ، دايى مقتدر .\r\nو نيز على بن عيسى ، ابراهيم برادر خويش را به ديوان سپاه گماشت و سعيد بن عثمان و حسين بن على را جانشين وى كرد .\r\nدر ماه ربيع الاخر اين سال ، مونس خادم ، به مدينة السلام در آمد ، ابو الهيجاء نيز با وى بود كه وى را امان داده بود به مونس و ابو الهيجاء خلعت داده شد . نصر قشورى بعلاوهء حاجبى كه به عهده داشته بود به ولايتدارى شوش و جندىشاپور و مناذر كبرى و مناذر صغرى گماشته شد و يمن هلالى خادم را بر همه اينجاها جانشين كرد .\r\nدر همين سال ، تركان در خراسان بر مسلمانان هجوم آوردند و نزديك بيست - هزار كس از آنها را اسير كردند ، بجز اموالى كه بردند و كسانى كه كشتند . احمد بن - اسماعيل كه ولايتدار خراسان بود با سپاهى انبوه سوى آنها رفت و تعقيبشان كرد و مردم بسيار از ايشان بكشت و بعضى اسيران را نجات داد و مردى سالخورده را به نام حمادى بنزد سلطان فرستاد كه از كار وى دربارهء تركان ستايش كند و نگهبانى مدينة السلام و ولايت فارس و كرمان را بخواهد كه تنها كرمان پذيرفته شد و فرمان آن براى وى نوشته شد .\r\nدر جمادى الاخر همين سال ، محمد بن عبيد الله كه وزير بوده بود با پسرش عبد الله آزاد شدند و دستور يافتند در خانه هاى خويش بمانند .\r\nدر همين سال ، قاسم بن حر خلعت گرفت . ولايتدار سيراف ، على بن خالد كرد نيز خلعت گرفت و ولايتدار حلوان شد .\r\nدر همين سال ، ابو العباس محمد بن مقتدر از قصر معروف به حسنى بر نشست .\r\nپيش روى وى پرچمى بود كه پدرش مقتدر براى وى بسته بود به ولايتدارى مغرب .\r\n","description":"","footnote":"","page_name":" 6820 ","page_number":25},
  {"content":"\r\nهمه سرداران با وى بودند و غلامان اطاقى و جمع خادمان به دور وى بودند . على ابن عيسى طرف راست وى بود و مونس خادم طرف چپش بود و نصر حاجب پيش رويش . از خيابان بزرگ برفت و از راه آب بازگشت . مردم نيز با وى بودند .\r\n( 45 در چهار گوش حرشى يكى پيش آمد و درمهاى ساده بر او نثار كرد و گفت : « به حق امير مؤمنان اجازه بده اسب را مشك آگين كنم . » ابو العباس توقف كرد و مرد ، چهرهء اسب را مشكاندود كردن آغاز كرد كه برميد ، به دو گفتند : « چهرهء اسب را بگذار و بقيهء پيكرش را اندود كن . » بنا كرد يال و دست و پاهاى آن را مشك آگين مىكرد . محمد بن مقتدر به اطرافيان خويش گفت : « اين مرد را براى ما شناسايى كنيد . » در اين سال ، ابو بكر ، محمد بن على ماذرايى ، بر ولايت مصر و نظارت ولايتهاى شام و تدبير سپاهها گماشته شد و خلعت گرفت و اين به روز پنجشنبه بود ، نيمهء ماه رمضان . در همين روز ، قاسم بن سيما نيز خلعت گرفت و بر اسكندريه و ولايت برقه گماشته شد .\r\nدر همين سال ، در جمادى الاخر ، خبر آمد كه على بن احمد راسبى درگذشته .\r\nوى ولايتدار جنديشاپور و شوش و ماذرايا بود تا آخر حدود آن و هر ساله هزار هزار - دينار و چهار صد هزار دينار از آن وصول مىكرد . هيچكس از ياران سلطان با وى نبود كه در اين كارها با وى شركت كند و عهده دار جنگ و خراج و املاك و عسس و ديگر كارهاى ولايت خويش بود . چنان كه خبر آمده بود هزار هزار دينار طلا به جاى نهاده بود و معادل يكصد هزار دينار ظرف طلا و نقره و يك هزار اسب و استر و شتر و بيشتر از هزار جامهء حرير نفيس طاقى . بجز اين همه املاك وسيع داشت و درآمد بسيار ، هشتاد كارگاه داشت كه در آن براى وى جامه هاى حرير و غير حرير مىبافتند .\r\n","description":"","footnote":"","page_name":" 6821 ","page_number":26},
  {"content":"\r\nوقتى خبر درگذشت راسبى رسيد ، مقتدر عبد الواحد بن فضل را با گروهى از سواران و پيادگان براى حفاظت مال وى فرستاد تا كسى را بفرستد كه در آن بنگرد ، آنگاه مونس خادم را فرستاد كه در آن بنگرد ، گويند كه از وى مالى گزاف به مونس رسيد . ابراهيم بن عبد الله مسمعى خلعت گرفت و كار نظر در خانه هاى راسبى را عهده كرد .\r\nمونس خادم ، به روز شنبه هشت روز مانده از ماه رمضان درگذشت ، هيچكس از سران از جنازهء وى باز نماند . محمد بن يوسف قاضى بر او نماز كرد و در ناحيهء رصافه به گور شد . مونس بنزد سلطان منزلت و الا داشت و چون بمرد پسرش حسن به كار نظارت سپاهها كه به عهدهء وى بوده بود گماشته شد كه بنشست و نظر كرد و عقوبت كرد و آزادى داد . ديگر كارهاى مونس بر گروهى\r\n( 46 از سرداران كه پيوسته به دو بودند پخش شد و ياران وى به ملازمت ابو العباس پسر مقتدر گماشته شدند . حسن بن مونس را به عهده دارى مقام پدر خلعت ندادند و بدانست كه كارش دوام نمىيابد و پس از دو ماه معزول شد . محمد بن عبيد الله طاهرى كه نايب مونس بر سمت شرقى بوده بود معزول شد و بدر شرابى به جاى وى گماشته شد . خزرى پسر موسى ، نايب مونس بر سمت غربى ، نيز معزول شد و اسحاق اشروسنى به جايش گماشته شد . شفيع لؤلؤى به كار بريد گماشته شد و شفيع اكبر نام گرفت .\r\nدر ماه شعبان ، خبر آمد كه احمد بن اسماعيل فرمانرواى خراسان را غلامانش كشته‌اند ، بر بسترش به غافلگيرى . و چنان شده بود كه بعضى از آنها را هراسان كرده بود كه بر كشتن وى همسخن شده بودند ، پس از آن ديگر غلامانش فراهم شدند و كار را مضبوط داشتند و با پسرش نصر بن احمد بيعت كردند . نامهء نصر به مقتدر رسيد كه خواسته بود فرمان براى وى تجديد شود ، نامه هاى عموها و پسر عموهاى وى رسيد كه هر كدامشان يكى از نواحى خراسان را مىخواستند ، اما خليفه تنها پسر احمد را ولايتدار كرد و كار به دو ختم شد .\r\n","description":"","footnote":"","page_name":" 6822 ","page_number":27},
  {"content":"\r\nصولى گويد : در اين سال پيش روى محمد بن عبيد الله وزير شاهد مناظره اى بودم كه ميان ابن جصاص و ابراهيم بن احمد ماذرايى بود . ابراهيم بن احمد - ماذرايى ضمن سخن خويش به ابن جصاص گفت : « صد هزار دينار از مالم صدقه باشد ، اگر در آنچه گفتى به باطل نرفته باشى و دروغ نگفته باشى . » ابن جصاص به دو گفت : « يك پيمانه دينار از مالم صدقه باشد . اگر من راست نگفته باشم و تو باطل نگفته باشى . » ابن ماذرايى به دو گفت : « از جهالت تو است كه نمىدانى يكصد هزار دينار بيش از يك پيمانه دينار است و مردم از سخن آنها شگفتى كردند . » صولى گويد : به نزد ابو بكر بن حامد شدم و خبر را با وى بگفتم گفت : « اين را به آزمايش معلوم كنيم . » پيمانهء كوچكى خواست و آن را از دينار پر كرد . سپس وزن كرد كه در آن چهار هزار دينار بود ، و چون نگريستم در پيمانه بزرگ نود و شش - هزار دينار بود ، چنان كه ماذرايى گفته بود .\r\nدر اين سال ابو بكر ، جعفر بن محمد محدث ، معروف به فاريابى ، درگذشت چهار روز مانده از محرم ، پسرش بر او نماز كرد و در گورستان شونيزيان به گور شد .\r\nدر همين سال ، عبد الله بن محمد ناجيه محدث درگذشت . مولدش به سال دويست و دهم بوده بود .\r\nدر همين سال ، حسن بن حسن رجايى بمرد ، وى عهده دار كار خراج و املاك حلب بود . مرگش ناگهانى بود . تابوتش را به مدينة السلام آوردند ، كه به روز شنبه ، پنج روز مانده\r\n( 47 از ماه ربيع الاول رسيد .\r\nدر همين سال ، محمد بن عبد الله شواربى قاضى ، معروف به احنف ، درگذشت .\r\nوى بر قضاى عسكر مهدى و سمت شرقى و نهروانها و زابها و تل و قصر ابن - هبيره و بصره و ولايت دجله و واسط و اهواز جانشين پدر خويش بود .\r\n","description":"","footnote":"","page_name":" 6823 ","page_number":28},
  {"content":"\r\nو در كنار وى در مقام باب الشام به گور شد ، بروز يكشنبه نه روز رفته از جمادى الاول .\r\nدر آن وقت هشتاد و سه ساله بود .\r\nدر اين سال ، از پى كشته شدن احمد بن اسماعيل ، خبر آمد كه يكى طالبى و حسنى ، معروف به اطروش ، در طبرستان قيام كرده و بخويشتن مىخواند .\r\nدر آخر همين سال احمد بن عبد الصمد هاشمى درگذشت . وى نقيب بنى - هاشميان عباسى و طالبى بود و آنچه را وى عهده دار بود به برادر ام موسى سپردند كه هاشميان از اين بناليدند و خواستند آنچه را ابن عبد الصمد به عهده داشته بود به پسرش محمد دهند كه پذيرفته شد . احمد بن عبد الصمد به روز مرگ هشتاد و دو سال داشت . . .\r\nآنگاه سال سيصد و دوم درآمد .\r\n\r\nسخن از رخدادهايى كه به سال سيصد و دوم بود از اخبار بنى عباس\r\nدر اين سال شفيع خادم ، معروف به مقتدرى ، با گروهى از سپاهيان و سواران و پيادگان بر نشست و سوى خانه حسين بن احمد معروف به ابن جصاص رفت ، بدر شرابى سالار نگهبانان نيز به دو پيوست ، شفيع كس به درها گماشت و هر چه را در خانهء ابن جصاص بود از مال و جواهر و فرش و اثاث و برده و اسب بر گرفت .\r\nدر همان وقت صندوقهاى مهرزده بردند كه مىگفتند در آن جواهر است و ظرفهاى طلا . در خانهء ابن جصاص يك فرش سلطانى يافتند كه ارزش آن معلوم نبود ، و هم در خانهء وى از جامه هاى گرانقدر مصر پانصد صندوق بدست آمد . خانهء ابن جصاص را بكندند و در بستان آن مالهاى گزاف از آن وى يافتند كه در كوزه هاى سبز مدفون شده بود و قمقمه ها كه سر آن را با سرب اندوده بودند و به همان صورت كه بود به خانهء مقتدر بردند . ابن جصاص را گرفتند و بند پنجاه رطلى آهنين بر او نهادند\r\n","description":"","footnote":"","page_name":" 6824 ","page_number":29},
  {"content":"\r\nبا يك غل . مردم از سرگذشت وى سخن كردند ، از پى اين همه يكصد هزار دينار از او گرفتند و رهايش كردند كه به خانهء خويش رفت .\r\nابو الحسن بن عبد الحميد ، دبير بانو ، گويد : به گفتهء درست آنچه از ما آل ابن - جصاص جواهرى گرفته شد ، از طلا و نقره و ظرف و خانه و فرش و اسب و خدمه ، بىحساب كردن بهاى ملك و بهاى بستان ، معادل ششهزار هزار دينار بود .\r\nدر اين سال ، در رجب نامهء محمد بن على ماذرايى به قصر سلطان رسيد كه مىگفت ميان ياران سلطان و سپاه فرمانرواى قيروان نبردى بود و از ياران شيعى هفتهزار كس كشته شد ، همانند آن نيز اسير گرفته شد و باقيمانده شان هزيمت شدند و سر خويش گرفتند و بيشترشان پيش از آنكه به برقه برسند بمردند . اما نامه بازرگانان رسيد كه شيعيان وارد برقه شده‌اند و در آن ناحيه حوادث بزرگ پديد آورده‌اند و غلبه از آنها بوده است .\r\n( 49 صولى گويد : در اين سال على بن عيسى به رسيدگى مظالم نشست در هر روز سه شنبه ، يك روز به نزد وى حضور داشتم ، يكى را آوردند كه مىگفت پيمبر است . با وى مناظره كرد ، گفت : « من احمد پيمبرم و نشانه‌ام اين است كه انگشتر نبوت بر پشت من است . » پشت وى را برهنه كردند ، برجستگى خردى بر آن بود .\r\nگفت : « اين برجستگى حماقت است ، انگشتر نبوت نيست . » آنگاه بگفت تا چهرهء او را بزنند و به بندش كنند و وى را در مطبق بدارند .\r\nدر ماه رمضان اين سال ، يكى از سرداران فرمانرواى قيروان به در شماسيه رسيد به نام ابو جده كه دويست كس از ياران خويش را همراه داشت كه آهنگ خليفه داشتند . سردار را به خانهء سلطان بردند و خلعت دادند و وى و يارانش را سوى بصره فرستادند كه با محمد بن اسحاق كند اجيقى باشند .\r\nدر همين سال ، مقتدر ، صفارى معروف به قتال را از زندان خويش رها كرد و خلعت به دو داد و خانه اى تيول او كرد كه در آنجا منزل گيرد . براى وى مقررى معين\r\n","description":"","footnote":"","page_name":" 6825 ","page_number":30},
  {"content":"\r\nكرد و بگفت تا در روزهاى موكب با دوستان در خانهء خلافت حضور يابد . محمد بن - ليث كرد را نيز رها كرد و خلعت به دو داد ، وى از جمله كسانى بود كه با ليث واردشان كرده بودند و بر شتر گردانيده بودند .\r\nدر همين سال ، يكى خوشپوش و خوشبوى به در غريب ، دايى مقتدر آمد ، جبه و پاپوش قرمز داشت و شمشير نو با حمايل ، بر اسبى بود ، غلامى نيز به همراه داشت . اجازهء ورود خواست . دربان مانع وى شد كه دربان را ملامت كرد و با وى خشونت كرد و وارد شد ، آنگاه پهلوى دايى نشست و وى را سلام گفت بى عنوان امارت .\r\nغريب كه كار وى را زشت ديد . به دو گفت : « خدايت عزيز بدارد چه مىگويى ؟ » گفت : « من يكى از فرزندان على بن ابىطالبم ، و به نزد من اندرزى براى خليفه هست كه نمىتوانم جز با وى بگويم و چنان مهم است كه اگر وصول من به دو تأخير شود كارى بزرگ رخ مىدهد . » دايى به نزد مقتدر در آمد و به نزد بانو ، و كار وى را با آنها بگفت كه از پى على بن عيسى وزير فرستادند . دايى ، مرد را احضار كرد ، وزير و نصر حاجب و دايى كوشيدند كه اندرز را با آنها بگويد كه چيست ، اما خوددارى كرد ، عاقبت او را به نزد خليفه بردند ، شمشيرش را گرفتند و او را نزديك خليفه كردند و غلامان و خادمان دور شدند ، چيزى به مقتدر گفت كه كس از آن واقف نشد . سپس دستورش داد به خانه اى رود كه براى وى مهيا شده بود ، خلعتى به دو داد كه به تن كند و خادمانى بر او گماشت كه خدمتش كنند . آنگاه مقتدر بگفت تا ابن طومار نقيب طالبيان و پيران خاندان ابو طالب را حاضر كنند كه از او بشنوند و كارش را بدانند ، به نزد وى در آمدند بر يك پالان طبرى بلند نشسته بود\r\n( 50 و براى هيچكس از آنها برنخاست . ابن طومار از نسب وى پرسيد . گفت كه وى\r\n","description":"","footnote":"","page_name":" 6826 ","page_number":31},
  {"content":"\r\nمحمد بن حسن بن على بن موسى بن جعفر رضا است و از باديه آمده .\r\nابن طومار به دو گفت : « حسن دنباله نداشت . » و چنان بود كه گروهى مىگفتند :\r\n« دنباله داشت . » و گروهى مىگفتند : « دنباله نداشت . » و كسان در كار وى متحير ماندند . عاقبت ابن طومار گفت : « اين مىگويد كه از باديه آمده ، اما شمشير وى نو ساخته است ، شمشير را به دار الطاق بفرستيد و دربارهء سازنده و تيغهء آن پرس و جو كنيد . » شمشير را به نزد شمشيرسازان باب الطاق فرستادند كه آن را شناختند و يكى را احضار كردند كه آن را به پرداختگرى كه آنجا بود فروخته بود . به دو گفتند : « اين شمشير را به كى فروختى ؟ » گفت : « به يكى كه نام ابن ضبعى دارد و پدرش از ياران ابن فرات بود و كار مظالم حلب را از جانب وى عهده كرد . » ضبعى پير را احضار كردند و وى را با اين مدعى نسب طالبيان فراهم آوردند كه اقرار كرد كه فرزند اوست . مدعى مضطرب شد و در سخن فروماند . پير پيش روى وزير بگريست چندان كه بر او رقت آورد و به دو وعده داد كه از عقوبت آن مرد بخشش بخواهد كه يا بداشته شود يا تبعيد .\r\nاما بنى هاشميان بناليدند و گفتند : « بايد اين را ميان مردم انگشت نما كرد و عقوبت سخت كرد . » پس از آن مدعى را بداشتند و پس از مدتى بر شترى نشاندند و به روز ترويه و روز عرفه بر دو سمت بغداد انگشت نما كردند ، سپس او را در سمت غربى در زندان مصريان بداشتند .\r\nدر اين سال كار خراسان آشفته شد كه احمد بن اسماعيل كشته شده بود و پسرش نصر به نبرد عمويش اشتغال داشت و ميان وى و عمويش اختلافها رفت .\r\nاحمد بن على ، معروف به صعلوك ، كه در ايام زندگى احمد بن اسماعيل از جانب وى ولايتدارى بوده بود به مقتدر نوشت و فرستاده اى سوى وى گسيل داشت و كار رى و\r\n","description":"","footnote":"","page_name":" 6827 ","page_number":32},
  {"content":"\r\nقزوين و گرگان و طبرستان و توابع اين ولايتها را خواستار شد و مالى گزاف در قبال آن تعهد كرد . نصر حاجب به دو توجه كرد ، چندان كه نامه ها سوى وى فرستاد به ولايتدارى . مقتدر از مالى كه تعهد شده بود صد هزار درم به نصر جايزه داد و دستور داد در هر ماه از ماه‌هاى هلالى خوانى براى وى به پا دارند به پنجهزار درم و از املاك سلطان در رى تيولها به دو داد كه هر سال صد هزار درم درآمد داشت .\r\nدر اين سال ، مقتدر به آهنگ ميدان بر نشست ، على بن عيس وزير برنشست كه به دو ملحق شود ، اسبش رم كرد و بيفتاد ، افتادنى المانگيز . خليفه دستور داد همراهان موكب ، وى را به پا دارند\r\n( 51 و بر اسبش بنشانند كه وى را برداشتند و ببردند . دربارهء وى اشعارى گفته شد كه از جمله اين است :\r\n« اى على ، سقوط تو از تيرگى دل است « و زبونى عاجل و سستى كار .\r\n« غمين نشديم بلكه خوشدل شديم « كه براى اميدهاى ما فالى نكو بود .\r\n« مال را در شرق و غرب به هدر دادى « و امام را فراهم آوردن مال ميسر نشد . » راوى گويد : على بن عيسى بخيل بود ، از اين رو مردم او را دشمن داشتند .\r\nخبر آمد كه فرمانرواى افريقيه وارد اسكندريه شده و بر برقه و جز آن تسلط يافته ، تكين خاصه ولايتدار مصر نوشت و كمك خواست و به سلطان استغاثه كرد و اين به مقتدر و مردان وى گران آمد كه از پيش ، كار عبيد الله شيعى و ابو عبد الله را كه به دعوت وى قيام كرده بود سبك مىگرفته بودند كه دربارهء نسب و مقام و باطن كار وى كنجكاوى كرده بودند .\r\nمحمد بن يحيى صولى به نقل از ابو الحسن ، على بن سراج مصرى ، كه حافظ اخبار شيعه بود گويد : اين عبيد الله كه به كار افريقيه قيام كرده بود عبيد الله بن عبد الله\r\n","description":"","footnote":"","page_name":" 6828 ","page_number":33},
  {"content":"\r\nابن سالم بود از مردم عسكر مكرم ، پسر سندان باهلى ، كه سالار نگهبانان زياد بوده بود و از وابستگان وى . سالم ، جد عبيد الله ، را مهدى به سبب زندقه كشته بود .\r\nگويد : راوى ديگر بجز ابن سراج به من گفت كه جد وى در بصره با طايفهء بنى سهم باهله منزل داشت و دعوى داشت كه جاى امام قائم را مىداند و دعوتگران در اطراف دارد كه به سبب امام براى او مال فراهم مىكنند . پس يكى را به ناحيهء مغرب فرستاد به نام ابو عبد الله صوفى محتسب كه به مردم زاهدى نمود و نهانى آنها را به اطاعت امام دعوت كرد و قيروان را بر زيادة الله اغلب تباه كرد . اين عبيد الله مدتى در سلميه اقامت داشته بود آنگاه به مصر رفت كه در آنجا وى را مىجستند ، محمد بن سليمان به دو دست يافت و مالى از او گرفت و رهايش كرد ، پس از آن محتسب بر ابن اغلب بشوريد و او را از قيروان برون راند . آنگاه عبيد الله به نزد وى رفت و محتسب به مردم گفت : « سوى اين دعوت مىكردم . » و چنان بود كه عبيد الله در آغاز ورود به قيروان به نام ابن بصرى شهره بود . وقتى عبيد الله به ميگسارى و سماع پرداخت محتسب گفت : « براى اين قيام نكرده‌ايم . » و به كار وى اعتراض كرد . عبيد الله يكى از مغربيان را به نام ابن خنزيز نهانى سوى محتسب فرستاد كه او را بكشت بر ولايت مسلط شد و طرابلس را محاصره كرد تا آنجا را گشود و مالهاى بسيار گرفت ، پس از آن بر برقه استيلا يافت و سپاه وى به آهنگ مصر بيامد .\r\n( 52 پسر عبيد الله به اسكندريه آمد و در آنجا خطبه هاى بسيار خواند كه به جا مانده و اگر به كفر آميخته نبود شمه اى از آن را نقل مىكردم .\r\nوقتى خبر آمد كه فرمانرواى قيروان به سمت مصر دست اندازى كرده مقتدر ، مونس خادم را روانه كرد و سپاهيان با وى فرستاد . به عاملان ولايتهاى شام نوشت كه سوى مصر شوند ، به دو پسر كيغلغ و ذكاء يك چشم و ابو قابوس خراسانى نوشت كه براى نبرد عبيد الله به تكين پيوسته شوند . به ماه ربيع الاول سال سيصد و دوم مونس را خلعت داد كه سوى مصر روان شد . على بن عيسى وزير دستور داد از مصر تا بغداد جمازگان نهند كه هر روز اخبار به او برسد . خبر آمد كه سپاه عبيد الله كه\r\n","description":"","footnote":"","page_name":" 6829 ","page_number":34},
  {"content":"\r\nبا پسر وى و سردارش حباسه آمده بود هزيمت شده‌اند . على بن عيسى مژده را به مقتدر رسانيد كه همان روز يكصد هزار درم صدقه داد و مالى كلان به على بن عيسى جايزه داد كه نپذيرفت . وقتى على بازگشت ، پسر ما شاء الله ملكى از آن وى را به چهار هزار دينار فروخت كه همه را به سپاسگزارى خداى عز و جل پراكنده كرد .\r\nمونس خادم با سپاهيان ، در ماه جمادى الاول ، وارد مصر شد . در آن وقت بسيارى از مردم مغرب از اسكندريه و اطراف آن رفته بودند ، پسر عبيد الله نيز به قيروان بازگشته بود . محمد بن على ماذرايى از بدى وضع مصر و كثرت سپاهيان آنجا نوشت و مالها كه براى سپاهيان بدان نياز بود . مقتدر دويست كيسه درم بر دويست جمازه به همراه جابر بن اسلم سالار نگهبانان سمت شرقى بغداد براى وى فرستاد .\r\nدر ذى قعده ، از مصر خبر آمد كه دربارهء مرگ عبيد الله شيعى خبرهاى مكرر به آنها رسيده و مونس به آهنگ بغداد بازگشت . مقتدر تكين را از مصر برداشت و او را بر دمشق گماشت و ذكاء يك چشم را از حلب به مصر فرستاد .\r\nدر همين سال ، ابو ابراهيم بن بشر ، ابو بكر كريزى را از كارهاى قصر ابن هبيره و اطراف آن برداشت و به معرض مطالبه برد و تازيانه زد ، چندان كه جان داد و او را در تابوتى به مدينة السلام رسانيدند .\r\nدر همين سال ، قاسم بن حسن كه كنيهء ابو محمد داشت درگذشت . وى حديث مىگفته بود و مردم از او روايت كرده بودند . درگذشت وى دو روز مانده از جمادى الاولى بود و هيچ قاضى و فقيه و عادلى از جنازهء او باز نماند .\r\nدر همين سال ، شش روز رفته از ذى حجه ، بدعه كنيز عريب ، وابستهء مأمون درگذشت .\r\n( 53 ابو بكر پسر مهتدى بر او نماز كرد . از وى مال بسيار بجا ماند با جواهر و املاك و كالا . المقتدر بالله دستور داد كه همه را بگيرند ، بدعه به وقت مرگ شصت -\r\n","description":"","footnote":"","page_name":" 6830 ","page_number":35},
  {"content":"\r\nسال داشت و هيچ مردى به دو دست نزده بود .\r\nدر اين سال در راه مكه راه حاتم خراسانى و جمع بسيارى را كه با وى بودند ، بريدند ، يكى از حسينيان با بنى صالح بن مدرك طائى بر آنها تاختند و اموال را بگرفتند و حرمتها را روا داشتند و هر كه به سلامت ماند از تشنگى جان داد . همه كاروانهاى ديگر ، بجز كاروان حاتم به سلامت ماند .\r\n( 54 آنگاه سال سيصد و سوم در آمد .\r\n\r\nسخن از رخدادها كه به سال سيصد و سوم بود از اخبار بنى عباس\r\nدر اين سال خبر آمد كه يكى از طالبيان در ناحيهء واسط بشوريده و گروهى از بدويان و روستانشينان به دو پيوسته‌اند . بدويان سالارى داشتند به نام محرز پسر رباح .\r\nسبب آن بود كه خبر يافته بودند كه فرمانرواى فارس و اهواز و بصره از مالى كه به نزد وى فراهم شده بود ، سيصد هزار دينار به حضرت سلطان فرستاده بود كه در سه كشتى حمل مىشده بود كه در غارت كردن و گرفتن مال طمع بستند و در راه براى فرستادگان كمين نهادند . مردم كشتىها خبر يافتند ، يكى از كشتىها گريخت و پيش رفت و دو كشتى ديگر به بصره بازگشت و شورشيان كه به چيزى دست نيافتند سوى عقر واسط رفتند و به مردم آنجا تاختند و مسجد آن را بسوختند و حرمتها را روا داشتند .\r\nحامد بن عباس از كار آنها خبر يافت - وى عهده دار خراج و املاك كسكر و ولايت دجله و توابع بود - و محمد بن يوسف معروف به خزرى را كه از جانب وى كار كمكهاى واسط را به عهده داشت فرستاد و غلامان خويش را با گروهى كه به مزدورى گرفته بود به دو پيوست ، خبر را براى سلطان نوشت كه لؤلؤ طولونى را به كمك وى فرستاد ، اما لؤلؤ به دو نرسيد تا وقتى كه طالبى و محرز بن رباح و بيشتر\r\n","description":"","footnote":"","page_name":" 6831 ","page_number":36},
  {"content":"\r\nبدويانى كه با آنها قيام كرده بودند كشته شدند و نزديك به يكصد بدوى از آنها اسير شد .\r\nحامد ، فتح را براى مقتدر نوشت و اسيران را فرستاد كه در ماه جمادى الاول وارد مدينة السلام شدند ، كلاههاى دراز به سر داشتند ، بر شتران سوار بودند كه بناليدند و بانگ بر آوردند و جمعى از آنها گفتند كه بىگناهند ، مقتدر دستور دارد آنها را به نزد حامد پس فرستند كه بىگناه را آزاد كند و تبهكار را بكشد كه همه را بر پل واسط بكشت و بياويخت .\r\nدر همين سال ، در جمادى الاول ، خبر آمد كه روميان فراهمى گرفته‌اند و بر - ضد مسلمانان برون شده‌اند و بر گروهى از غزاكنان مردم طرسوس ظفر يافته‌اند .\r\nجمعى از آنها نيز بر گروهى بسيار از مردم مرعش و شمشاط ظفر يافته‌اند و نزديك پنجاه هزار كس از مسلمانان را اسير گرفته‌اند . كار در اين باره بزرگ شد و عاقبت سلطان مال و مرد به آن مرز فرستاد كه پس از آن نبردهاى بسيار به ضرر روميان رخ داد .\r\n( 55 در همين سال هارون پسر غريب ، دايى مقتدر ، در حال مستى در مدينه السلام جنايتى كرد ، بر يكى از خزران به نام جوامرد ، كه شبانگاه به وى برخورد و سرش را با تبرزينى بكوفت و بىسببى او را بكشت ، رفقاى جوامرد بشوريدند و هارون را مىجستند كه او را بكشند ، وى را از آنها كه صد كس بودند محفوظ داشتند ، رفت و آمد كردند و خواستند كه حق از وى گرفته شود اما در كارشان نظر نكردند . وقتى از اين نوميد شدند همگيشان برون شدند و سوى اردوگاه ابن ابى الساج رفتند كه بر ضد سلطان جنبش كرده بود . مقتدر رشيق حرمى داماد نصر حاجب را به نزد ابن - ابى الساج فرستاده بود كه وى را از روشى كه داشت باز دارد ، اما ابن ابى الساج او را به نزد خويش بداشته بود و نگذاشته بود به مقتدر نامه نويسد ، پس از آن وى را رها كرد و هديه ها فرستاد و مالى ، كه مقتدر از او رضايت آورد .\r\n","description":"","footnote":"","page_name":" 6832 ","page_number":37},
  {"content":"\r\nدر اين سال كار حسين بن حمدان در نواحى موصل بالا گرفت و سلطان ، ابو مسلم ، رايق كبير ، را سوى او فرستاد كه از همه غلامان معتضدى كهنسالتر بود و و الا - مقامتر ، و عفت و دين و خرد داشت . وى برفت ، سران سرداران و غلامان نيز با وى بودند ، با حسين بن حمدان نبرد كرد ، وى با پانزده هزار كس بود ، رايق جمعى از سرداران ابن حمدان را بكشت از آن جمله حسن بن محمد ترك كه يكه سوارى دلير و جنگ آور بود و ابو شيخ داماد پسر ابو مشعر ارمنى .\r\nحسين بن حمدان جمعى را به نزد رايق فرستاد و خواست كه براى وى امان بگيرد ، مىخواست با اين كار وى را از نبرد خويش باز دارد . آنگاه حسين راه بالا گرفت ، كردان و بدويان نيز با وى بودند باده عمارى كه حرمتهاى وى در آن بودند .\r\nو چنان بود كه مونس خادم از غزا باز آمده بود و به آمد رفته بود كه سرداران و غلامان را از پى حسين فرستاد كه به دو رسيدند به وقتى كه ياران و بنه هاى خويش را از رودى عبور داده بود و بخويشتن با پنجاه سوار ايستاده بود و آهنگ عبور داشت ، عماريها نيز با وى بود ، با آنها در آويخت كه عاقبت اسيرش كردند و عيالش تسليم شدند ، پسرش ابو الصقر نيز اسير شد . وقتى كردان اين را بديدند به اردوگاه تاختند و آن را غارت كردند . پسر حمدان ، حمزه و برادرزاده اش ابو الغطريف گريختند ، مالى همراه داشتند ، عامل آمد اين را دريافت . عامل سيما غلام نصر حاجب بود و مالى را كه همراهشان بود بگرفت و آنها را بداشت ، پس از آن گفته شد كه ابو الغطريف در محبس بمرد و سرش را برگرفتند .\r\nدستگيرى حسين بن حمدان به روز پنجشنبه نيمهء شعبان بود . پس از آن مونس به آهنگ بغداد حركت كرد . حسين بن حمدان و برادرانش كه همانند وى بودند با بيشتر كسانش همراه مونس بودند . حسين را بر شترى نهادند ، به حالت آويخته\r\n( 56 بردارى كه زير آن كرسىاى بود ، يكى دار را مىچرخانيد و حسين از جاى خويش به راست و چپ مىگشت يك روپوش ديباى گشاد بر او بود كه مردى را كه دار را\r\n","description":"","footnote":"","page_name":" 6833 ","page_number":38},
  {"content":"\r\nمىگردانيد پوشانيده بود كه كس او را نمىديد . ابو الصقر ، پسر حسين كه از مدينة السلام فرار كرده بود پيش روى وى بر شترى بود و قباى ديبايى به تن داشت . و چنان بود كه ابو الصقر از نهادن كلاه دراز بر سر خويش ابا ورزيده بود اما حسين به دو گفته بود :\r\n« پسركم آن را به سر نه كه پدرت به سر بيشتر اين كسان كه مىبينيشان كلاه دراز نهاده . » و به قتال و گروهى از صفاريان اشاره كرده بود .\r\nدر باب الطاق قبه ها نصب كرده بودند . ابو العباس ، محمد پسر المقتدر بالله برنشست ، نصر حاجب پيش روى وى بود كه نيم نيزه را همراه داشت ، پشت سر وى مونس بود و على بن عيسى و برادرش حسين از پى گروهى انبوه سياه پوش ، در جمع سپاه . وقتى حسين به بازار يحيى رسيد يكى از هاشميان به دو گفت : « ستايش خداى را كه ترا مغلوب كرد . » حسين به دو گفت : « به خدا صندوقهايم را از خلعتها و پرچمها پر كردم و دشمنان اين دولت را نابود كردم ، بيم جانم مرا به اين حال انداخت ، آنچه به من رسيده از آنچه از فقدان يارانى چون من به سلطان مىرسد كمتر است . » حسين را به خانهء خلافت رسانيدند و او را پيش روى مقتدر جاى دادند ، پس از آن وى را به نذير حرمى دادند كه او را در يكى از اطاقهاى خانهء خلافت بداشت .\r\nدر اين سال غلامان و پيادگان آشوب كردند و اضافه مىخواستند ، آنها را از ورود به نزد مونس يا يكى از سرداران باز داشتند ، سوى خانهء على بن حسين وزير رفتند و در آن را بسوزانيدند و اسبان وى را در اصطبل سر بريدند و در نمازگاه اردو زدند ، آنگاه ميانشان در اين باب رفت و آمد شد كه وارد شدند و به خطاى خويش معترف شدند . غلامان هفتصد كس بودند و پيادگان جمعى بسيار بودند ، مونس به آنها وعدهء اضافه داد و چيزى اندك افزوده شد كه راضى شدند .\r\nدر آخر ماه رمضان ، پنج روز مانده از آن ماه ، پنج اسير از ياران حسين را\r\n","description":"","footnote":"","page_name":" 6834 ","page_number":39},
  {"content":"\r\nبياوردند كه از آن جمله حمزه پسرش بود و يكى به نام على پسر ناجى ، پس از آن عبيد الله و ابراهيم پسران حمدان را گرفتند و در خانهء غريب دايى بداشتند پس از آن رهاشان كردند .\r\nدر همين سال ، در ماه صفر ، و رقاء بن محمد شيبانى بر كمكهاى كوفه و راه مكه گماشته شد و اسحاق بن عمران از كوفه معزول شد . فرمان وى بر راه مكه بود و شهر كوفه و چهار تا از بخشهاى آن : بخش سليحين و بخش فرات با دقلا و بخش بابل و خطرنيه و خرب و بخش سورا . به دو خلعت دادند و برايش پرچمى بسته شد .\r\n( 57 در اين سال على بن عيسى با احمد بن عباس برادر ام موسى خشونت كرد و به دو گفت :\r\n« مال سلطان را نابود كرده اى ، هر ماه از ماه‌هاى هلالى هفت هزار دينار مقررى مىبرى ، » و نامه اى به تفصيل آن نوشت . ام موسى همچنان با على بن عيسى نرمى كرد تا دست از وى بداشت .\r\nدر همين سال على بن عيسى بخويشتن در كار قرمطيان نگريست و از آنها بر حج - گزاران و ديگران بيمناك شد ، آنها را با مكاتبه و پيام و دعوت به اطاعت مشغول داشت و به آنها هديه داد و خريد از سيراف را براىشان آزاد كرد ، بدينسان دفعشان كرد و بازشان داشت اما مردم او را به خطا منسوب داشتند . پس از آن وقتى با قرمطيان سختى شد و ديدند كه آنها چه كردند بدانستند كه آنچه على كرده بود همه صواب بود . بدين سبب ، بر على بن عيسى عيب گرفته بودند كه وى قرمطى است . حسودانش وسيله يافتند كه در اين باب از او توضيح بخواهند اما مرد ، خردمندتر و نيكو رفتارتر از آن بود كه قرمطى شده باشد .\r\nدر اين سال ابو الهيثم پسر ثوابهء اكبر درگذشت به كوفه و در زندان ، از آن پس كه اسحاق بن عمران ، مالى گزاف از او براى سلطان و براى خويشتن گرفته بود . گفته\r\n","description":"","footnote":"","page_name":" 6835 ","page_number":40},
  {"content":"\r\nشد كه ابو اسحاق براى كشتن ابو الهيثم تدبير كرد مبادا آنچه را از وى براى خويشتن گرفته بود آشكار كند .\r\nدر اين سال فضل بن يحيى بن فرخانشاه ديرانى نصرانى از مردم دير قبا در - گذشت و سلطان همه املاك وى را بگرفت ، صد و پنجاه هزار دينار از آن وى به نزديكى بود كه از او گرفته شد . شفيع مقتدرى همراه چند غلام و خادم به قبا فرستاده شد كه تركه و املاك وى را شمار كردند .\r\nدر همين سال عادل ، ادريس بن ادريس درگذشت ، به قادسيه در آن اثنا كه به زيارت مكه مىرفت ، كار وى در بازرگانى و منزلت به نزد سلطان بالا - گرفته بود ، هر ساله حج مىكرد و مالى همراه مىبرد كه آن را بر محتاجان خرج مىكرد .\r\nمحمد بن يحيى صولى گويد : روزى از وى شنيدم كه مىگفت : « هر سال - براى حج مخارجى لازم دارم ، بجز آنچه در كار خير خرج مىكنم كه پنجهزار دينار است . » در اين سال ابو الاغر سلمى درگذشت ، به ناگهانى ، هفت روز رفته از ذى حجه ، هنگام نيمروز از آن پس كه چاشت كرده بود بخفت ، پس از آن وى را براى نماز بجنبانيدند و او را مرده يافتند .\r\nدر اين سال سالار حج فضل بن عبد الملك هاشمى بود .\r\n( 58 آنگاه سال سيصد و چهارم در آمد .\r\n\r\nسخن از رخدادها كه به سال سيصد و چهارم بود از اخبار بنى عباس\r\nدر محرم اين سال نامهء متصدى بريد كرمان رسيد كه مىگفت كه خالد بن محمد شعرانى معروف به ابو يزيد كه على بن على وزير وى را به خراج كرمان و سيستان گماشته\r\n","description":"","footnote":"","page_name":" 6836 ","page_number":41},
  {"content":"\r\nبود ، مخالف سلطان شده و عنوان امارت گرفته و كسان را بر خويشتن فراهم آورده و براىشان مالها تعهد كرده ، تا با وى به نبرد بدر حمامى فرمانرواى فارس قيام كنند .\r\nبراى سردارانى كه با وى بودند مالى گزاف تعهد كرده و قسمتى از آن را به نقد داده كه ده هزار سوار و پياده بر او فراهم آمده‌اند . شعرانى مردى سست راى و كج - سليقه بود .\r\nمقتدر به بدر حمامى نوشت كه سپاهى سوى شعرانى فرستد و در كار او شتاب كند . بدر يكى از سرداران خويش را به نام درك سوى شعرانى فرستاد و از سپاهيان خويش و مردان فارس ، سپاهى انبوه به دو پيوست . بدر پيش از فرستادن سپاه به ابو يزيد شعرانى نوشت و او را به اطاعت ترغيب كرد و تعهد كرد كه به سلامت ماند و منزلت وى بالا گيرد و از عواقب نافرمانى بيمش داد . ابو يزيد به دو پاسخ داد كه به - خدا من از تو بيم ندارم كه مصحف را گشودم و اين گفتهء خداى عز و جل بر من نمودار شد كه * ( لا تَخافُ دَرَكاً وَلا تَخْشى 20 : 77 ) * [ 1 
  ] يعنى : « و از گرفتن ( دشمنان ) نه بيم كن و نه بترس » بعلاوه در طالع من يك ستاره بيبانى ( ؟ ) هست كه مىبايد مرا به نهايت آرزو برساند » .\r\nپس ، بدر سپاه را سوى او فرستاد كه محاصره شد تا وقتى كه او را به اسيرى گرفتند .\r\nاشعارى دربارهء شعرانى گفته شد كه از جمله اينست :\r\n« اى ابو يزيد بهتان گوى « به ستاره بيبانى مغرور مباش .\r\n« بدان كه سرانجام جهالت پيشه اى كه « هدايت را به سركشى و بهتان فروخته باشد ، « كشته شدن است .\r\n\r\n","description":"","footnote":"\r\n[ 1 
  ] سورهء طه ( 20 ) آيهء 77\r\n","page_name":" 6837 ","page_number":42},
  {"content":"\r\n« از سلطان منزلت و الا داشتى « كى بود كه ترا نسبت به سلطان « مغرور كرد ؟ » پس از آن خبر آمد كه اين ابو يزيد در راه مرده ، سرش را به مدينة السلام - رسانيدند و بر ديوار زندان نو نصب كردند .\r\nدر اين سال يمن طولونى از امارت بصره معزول شد و حسن بن خليل ، بر آن گماشته شد ، به دست شفيع مقتدرى كه امارت بصره از آن وى بود .\r\n\r\nسخن از دستگيرى على بن عيسى وزير و وزارت على بن فرات براى بار دوم\r\nدر اين سال به روز دو شنبه ، هشت روز رفته از ذى حجه ، على بن عيسى وزير را گرفتند و منزلهاى برادران وى و منزلهاى اطرافيان و كسانش غارت شد ، وى را در خانهء مقتدر بداشتند . در همين روز على بن محمد فرات به وزارت رسيد و هفت خلعت گرفت ، و اسبى به دو داده شد با زين و لگام ، پس در خانهء خويش در مخّرم بنشست كه به نام خانهء سليمان بن وهب شهره بود و بيشتر املاك وى را كه به هنگام خشم آوردن بر او گرفته شده بود ، پس دادند و كسانى از پروردگانش و وابستگانش كه به سبب وى نهان شده بودند ، آشكار شدند .\r\nدربارهء وى گفته‌اند كه صبحگاهى كه ابن فرات به وزارت رسيد و خلعت گرفت بهاى شمع هر يك من يك قيراط طلا افزوده شد ، از بس كه شمع به كار مىبرد و به سبب وى به كار مىرفت . و نيز بهاى كاغذ افزوده شد از بس كه كاغذ به كار مىبرد ، و مردم اين را از فضائل وى به شمار آوردند . روزى كه خلعت گرفت روزى سخت گرم بود ، ابن فضل به من گفت كه در آن روز و آن شب در خانهء وى چهل هزار رطل برف مصرف شد .\r\n","description":"","footnote":"","page_name":" 6838 ","page_number":43},
  {"content":"\r\nعلى بن محمد بر نشست و به مسجد جامع رفت ، موسى بن خلف يارش نيز با وى بود ، هاشميان بر او بانگ زدند كه ما را رها كرده‌اند و دربارهء مقرريهاى خويش بناليدند . ابن فرات به همراهان خويش دستور داد كه با آنها دربارهء چيزى سخن نكنند هاشميان در سخن ، زياده روى كردند كه مقتدر اين را نپسنديد و دستور داد - مرتبتدارانشان را از خانهء خلافت بدارند ، پيران هاشمى به نزد ابن فرات شدند و پوزش خواستند و به دو گفتند : اين كار جاهلان ما بوده ، وى با خليفه دربارهء ايشان سخن كرد تا از آنها رضايت آورد جمعى از غلامان اطاقى را به ابن فرات پيوست كه با وى برنشينند و هر كجا بود با وى باشند .\r\nدر اين سال از خراسان نامه آمد كه در آن آمده بود كه در قندهار در برجهاى حصار آن ، برجى يافته‌اند كه پنجهزار سر در آن بوده ، در سبدهاى علفى ، از جمله بيست و نه سر بوده كه در گوش هر كدام رقعه اى بوده ، بسته شده با نخ ابريشم ، به نام صاحب سر\r\n( 60 و نامها چنين بوده : شريح بن حسان ، جناب بن زبير ، خليل بن موسى تميمى ، حارث بن عبد الله ، طلق بن معاذ سلمى ، هاتم بن حسنه ، هانى بن عروه ، عمر بن علان ، جرير بن عباد مدنى ، جابر بن خبيب بن زبير ، فرقد بن زبير سعدى ، عبد الله بن سليمان عماره ، سليمان بن عماره ، مالك بن طرخان پرچمدار عقيل بن سهيل بن عمرو ، عمرو بن حيان ، سعيد بن عتاب كندى ، حبيب بن انس ، هارون بن عروه ، غيلان بن علاء ، جبريل عباده ، عبد الله بجلى ، مطرف بن صبح داماد عثمان بن عفان رضى - الله عنه .\r\nسرها را به حال خويش يافته بودند جز اينكه پوست آن خشكيده بود ، موى آن به حال خويش بود و تغيير نيافته بود و رقعه ها از سال هفتادم هجرت بود .\r\nدر اين سال يمن طولونى از نگهبانى بغداد معزول شد و نزار بن محمد ضبى بر آن گماشته شد .\r\n","description":"","footnote":"","page_name":" 6839 ","page_number":44},
  {"content":"\r\nدر محرم اين سال عبد العزيز بن طاهر طاهرى برادر محمد بن طاهر درگذشت .\r\nوى مردى بود پارسا و نيكرفتار و نكوكار ، در گورستان قريش به گور شد و مطهر بن طاهر بر او نماز كرد .\r\nدر همين سال محدثى كه عنوان عادل نيز داشت به نام ابو نصر خراسانى در - گذشت ، به ماه جمادى الاولى .\r\nو هم در اين سال به ماه شعبان ، ابو الحسن ، احمد بن عباس وزير ، درگذشت ، وى مردى ادب دوست بود و خويشتن را نامزد وزارت كرده بود و كسان وى - اهل وزارت بودند .\r\nو هم در اين سال لؤلؤ غلام ابن طولون درگذشت .\r\nو هم در اين سال ابو سليمان ، داود بن عيسى ، درگذشت ، دو ماه پيش از آنكه برادرش على بن عيسى گرفته شود و هيچكس از بزرگان از جنازهء وى باز - نماند .\r\nدر اين سال طرخان بن محمد بن اسحاق از دينور به آهنگ حج بيامد ، در ماه رمضان . به روز دو شنبه يازده روز مانده از ماه شوال برنشست و به نزد على بن عيسى وزير رفت ، بىخبر بود و وزير مرگ پدر را به دو تعزيت گفت كه سخت بناليد ، سه روز بعد ، به روز پنجشنبه ، خلعت گرفت و براى وى بر كارهاى پدرش پرچم بستند ،\r\n( 61 به برادرش نوشت و او را نايب خويش كرد . در بارهء كارها كه با پدرش بوده بود با وى گفتگو شد ، كار را با وى بريدند به شصت هزار دينار كه حمد دبيرش از جانب وى فرستاد . تابوت محمد بن اسحاق را چهار روز مانده از شوال بياوردند و در خانهء وى در سمت غربى به خاك سپردند .\r\nدر اين سال فضل بن عبد الملك هاشمى سالار حج بود .\r\nآنگاه سال سيصد و پنجم در آمد .\r\n","description":"","footnote":"","page_name":" 6840 ","page_number":45},
  {"content":"\r\n\r\nسخن از رخدادها كه به سال سيصد و پنجم بود از اخبار بنى عباس\r\nدر اين سال فرستادگان شاه روم وارد مدينة السلام شدند ، دو سالار داشتند يك پير و يك جوان كه بيست و چهار كافر همراهشان بود ، در خانه اى كه از آن صاعد - بوده بود منزلشان دادند و جيره و خرج بسيارشان دادند . پس از چند روز آنها را به خانهء خليفه بردند در باب العامه . از خيابان بزرگ ببردندشان ، از در مخرم تا خانهء خلافت براى آنها صف بسته بودند ، به نزد باب العامه دو سالار را از اسبشان پياده كردند و وارد خانهء خلافت كردند اطاقها را به اقسام فرش زينت كرده بودند ، آنها را در حدود يكصد ذراع از خليفه دور نگهداشتند . در آن وقت على بن محمد وزير پيش روى وى ايستاده بود ، ترجمان نيز ايستاده بود كه با وزير سخن مىكرد ، وزير نيز با خليفه سخن مىكرد . از ابزار طلا و نقره و جواهر و فرش چندان آماده شده بود كه نظير آن ديده نشده بود . آنها را بگردانيدند ، سپس بر كنار دجله بردند .\r\nبر دو ساحل ، فيلها و زرافه ها و درنده ها و يوزپلنگها آماده بود ، به آنها خلعت دادند ، خلعتها عباهاى ديباى مزين به طلا بود . دستور داده شد به هر يك از دو سالار بيست هزار درم بدهند كه در كشتى حمل شد ، با كسانى كه همراهشان آمده بودند . آنها را به سمت غربى بردند ، بر ديگر كناره هاى دجله صفها بسته شده بود ، آنها را از زير پل عبور دادند و به خانهء صاعد بردند و اين به روز پنجشنبه بود ، شش روز مانده از محرم .\r\nدر اين سال ابراهيم بن احمد ماذرايى از مكه بيامد و ابن فرات وى را گرفت و با او خشونت كرد و مالى از او مطالبه كرد كه قسمتى را به نقد داد و بقيه را بر او تقسيط كرد .\r\nدر اين سال ابن فرات به على بن احمد بن بسطام عهده دار كارهاى شام نوشت كه سوى\r\n","description":"","footnote":"","page_name":" 6841 ","page_number":46},
  {"content":"\r\nمصر شود و حسين بن احمد ، معروف به ابو زنبور را بگيرد ، با برادرش ابو بكر ، محمد بن على ، دو برادر را به مطالبه بكشد و به اقرارشان وادارد آنگاه بر جمازه ها كه از بغداد بنزد وى فرستاده بود ، به مدينة السلامشان فرستد ، مال گرفته شده را نيز به مدينة السلام فرستد .\r\nو چنان بود كه پيش از آن ، دو برادر به ابن بسطام دست يافته بودند و با وى نيكويى كرده بودند ، ابن بسطام به تلافى با آنها نرمى كرد و در كارشان نكويى كرد . يكى از اطرافيان سلطان در بغداد نيز به كارشان توجه كرد . به خليفه گفته شد كه وزير براى كشتن آنها كس فرستاده\r\n( 63 و خادمى از معتمدان خدمهء خويش را بر جمازه ها از راه صحرا به دمشق فرستاد و از آنجا به مصر و به ابن بسطام دستور داد كه بىحضور خادمى كه به نزد وى فرستاده شده با دو برادر گفتگو نكند و با آنها خشونت نكند . ابن بسطام اين را خوش داشت زيرا با آنها به نهايت بدى كرده بود و مالى گزاف از آنها گرفته بود كه مىگفتند براى خويشتن برداشته بود . كار گفتگو با ابن بسطام را برادرش ابو الطيب عهده كرد ، اين نيز به منظور نرمى با وى بود كه با او دربارهء كارش سختى نكردند و او را به تكين فرمانرواى مصر دادند كه گفتگو با حضور وى انجام شود . ابو الطيب را در اين كار به سستى منسوب داشتند و يكى از شاعران مصر دربارهء وى شعرى گفت كه آن را ياد مىكنيم كه روش زشت شكنجه كردن قوم و اقرار گرفتن در آن آمده است :\r\n« اى ابو الطيب كه خداوند به وسيلهء وى « عدالت را نمودار كرد « ظفر از تو نمىآيد .\r\n« تأمل كردى و منتظر ماندى « مگر از پس تأمل كردنت « توقف و انتظارى هست ! « در كار خيانتگر بخيل بكوش\r\n","description":"","footnote":"","page_name":" 6842 ","page_number":47},
  {"content":"\r\n« و از وى اقرار بگير « كه اقرار گرفتن مايه ويرانى اوست .\r\n« زدن چماقهاى ارژنى چه شد ؟\r\n« هراس دادن و درشت گويى چه شد ؟\r\n« پس گردنى زدن و سختى كردن چه شد ؟\r\n« و دهانه آويختن چه شد ؟\r\n« بندهاى تنگ و بد زبانيها كو ؟\r\n« به پا داشتن و ضربتزدنها « گوش ماليدنها و سر كوفتنها « و خايه فشردنها و لب به قيد نهادنها « چه شد ؟\r\n« ريش كندنها و گلو فشردنها « و بداشتنها و نگهداشتنها .\r\n« كه سلطان جز با اين چيزها « از تو خشنود نمىشود .\r\n« پس سختى كن كه نرمى تو مايه عار است « و بدين وسيله مال تو به تو مىرسد .\r\n« گوش گير كه برگزيدن و اختيار با تو است . » در اين سال خواهرزادهء ابراهيم بن احمد ماذرايى را گرفتند ، به بغداد . وى ابو الحسن محمد بن احمد بود ، براى بدر حمامى دبيرى مىكرده بود و نايب ابو زنبور و ابو بكر محمد بن على بوده بود ، ابن فرات مالهايى از او مطالبه ميكرد كه وى را به غرامت كشيد و هر چه را كه در خانهء وى بود گرفت .\r\nدر اين سال خبر آمد كه حسن بن خليل ، كه از جانب شفيع مقتدرى امير بصره\r\n","description":"","footnote":"","page_name":" 6843 ","page_number":48},
  {"content":"\r\nبود در بصره رفتار بد پيش گرفته و دست به كارهاى زشت زده و بر بازارها پرداختها نهاده كه بر ضد وى شوريده‌اند و او بر نشسته و بازار اطراف جامع را سوخته و سواران وى به مسجد تاخته‌اند و گروهى از عامه را كه در مسجد بوده‌اند كشته‌اند كه در آن روز نماز جمعه نكرده‌اند ، پس از آن مردم بصره فزونى گرفته‌اند و او را در خانه اش محاصره كرده‌اند در محل معروف به بنى نمير . ياران ابن خليل بر او فراهم آمده بودند تا وقتى كه بودند مقتدر به شفيع مقتدرى دستور داد او را معزول كند كه معزولش كرد و يكى از ياران خويش را ولايتدار كرد به نام ابو دلف خزاعى\r\n( 64 كه روان شد و مردم بصره به وقت رفتن وى ابن خليل را رها كردند . و چنان بود كه مردم بصره زندانيان را رها كرده بودند و يك ماه تمام از نماز جمعه جلوگيرى كرده - بودند .\r\nدر اين سال يكى از سپاه ابن ابى الساج به نام كلب صحرا بيامد ، به امانخواهى ، مىگفت علوى است و ابن ابى الساج او را به بند كرده بود كه از وى گريخته بود .\r\nسيصد دينار براى وى معين شد ، جزو پناهندگان ، و اين را به ابن ابى الساج نوشتند كه نهانى كس فرستاد تا با وى دربارهء نسبش گفتگو كند .\r\nچنان بود كه وى با زن ابن ابى ناظره كه دختر حسن بن محمد بن ابى عون بود ازدواج كرده بود . ابن طومار نقيب احضار شد و با وى گفتگو كرد ، نسب وى ساختگى بود ، پس او را به نزار بن محمد ، سالار نگهبانان بغداد ، تسليم كردند كه وى را به زندان كرد .\r\nدر شوال همين سال ، مونس خادم به رى در آمد براى نبرد ابن ابى الساج ، پس از آن كه ابن ابى الساج ، خاقان مفلحى را هزيمت كرده بود و نگذاشت هيچكس از ياران خاقان تبعهء وى شود يا چيزى از ياران خاقان بگيرد . ابن فرات به نزد المقتدر بالله رفت و به دو خبر داد كه على بن عيسى به ابن ابى الساج نوشته و دستورش داده كه سوى رى شود به مكارى بر ضد خليفه ، و تدبير به مخالفت وى . المقتدر بالله اين\r\n","description":"","footnote":"","page_name":" 6844 ","page_number":49},
  {"content":"\r\nسخن را از ابن فرات گوش گرفت ، و چون او برون شد ، از على بن عيسى دربارهء آن پرسيد - على به نزد مقتدر در خانهء خلافت بداشته بود - گفت : « ناحيه اى كه ابن ابى الساج را سوى آن كشانيده‌ام از آن برادر صعلوك است به دو نوشتم كه با وى نبرد كند و اهميت نميدادم كه كدامشان كشته شود . براى اين كار از امير مؤمنان اجازه گرفتم كه دربارهء آن اجازه داد ، از وى خواستم كه دستخط كند كه بكرد و اكنون دستخط او به نزد من است » ، دستخط را حاضر كرد و اين در مقتدر اثر نكو نهاد كه بر على بن عيسى در بداشتنگاهش گشايش آورد و با وى سختى نكرد .\r\nدر اين سال خبر كشته شدن عثمان عنزى سردار و عامل راه خراسان رسيد ، وى را در تابوتى به بغداد آوردند پس از آن نيز قاتل وى دستگير شد كه يك مرد كرد بود از غلامان علان كرد ، وى را تازيانه زدند و بند سنگين آهنين نهادند تا جان داد .\r\nدر همين سال ، هديه هاى احمد بن هلال ، فرمانرواى عمان ، به نزد المقتدر بالله رسيد كه اقسام بوى خوش بود و تعدادى نيزه با تحفه هايى از تحفه هاى دريا ، از جمله يك پرندهء چينى سياه كه روانتر از طوطى سخن مىكرد ، به هندى و فارسى ، و هم از آن جمله چند آهوى سياه بود .\r\nو هم در اين سال قاسم بن سيما فرغانى از مصر بيامد ، از آن پس كه در نبرد حباسه سردار شيعه سخت كوشيده بود و اثر نكو داشته بود . و چنان بود كه مردم مصر هزيمت شده بودند و شمشير مغربيان\r\n( 65 در آنها به كار افتاده بود ، تا وقتى كه قاسم بدانها پيوست و همه را رهايى داد و حباسه و يارانش هزيمت شدند و شبانه برفتند . نامه هاى مردم مصر و متصدى بريد آنجا رسيد كه كار معتبر قاسم و حسن عمل وى را ياد كرده بودند و او ترديد نداشت كه سلطان وى را عطيهء فراوان مىدهد و تيولهاى معتبر ، و به كارهاى مهم مىگمارد ، اما چون به در شماسيه رسيد وى را در آنجا نگهداشتند و از ورود باز داشتند ، چندان كه افسرده شد و ملالت آورد . از آن پس اجازه اش دادند\r\n","description":"","footnote":"","page_name":" 6845 ","page_number":50},
  {"content":"\r\nكه درآيد و اين را براى وى نعمتى پنداشتند . قاسم مردى دلير بود با فتوح بسيار و نيت درست ، از آن وقت كه به بغداد در آمد غمين و بيمار بود تا در آخر اين سال درگذشت ، به روز جمعه هفت روز مانده از ذى حجه .\r\nو هم در اين سال دخترى از آن مقتدر بمرد كه در رصافه به گور شد و خاندان سلطان و طبقات [ 1 
  ] مردم بر جنازهء وى حاضر شدند .\r\nو هم در اين سال قاسم بن زكريا طرازگر [ 2 
  ] محدث درگذشت ، به ماه صفر .\r\nدر ماه ربيع الاخر قاسم پسر غريب دايى بمرد و هيچكس از سرداران و بزرگان از جنازهء وى باز نماند شبانگاه روزى كه صبحگاه آن پسر را به گور كردند ابن فرات برنشست و به تعزيت به نزد غريب رفت .\r\nدر اين ماه خبر درگذشت عباس بن عمرو غنوى رسيد ، وى عامل ديار مضر بود و در رقه اقامت داشت ، آنچه مال و اثاث و سلاح و اسب به جاى نهاده بود به نزد مقتدر فرستاده شد . پس از درگذشت وى كار ديار مضر آشفته شد و وصيف بكمترى آن را عهده كرد و از او كارى كه مورد رضايت باشد در آنجا نمودار نشد كه معزول شد و جنى صفوانى بر ديار مضر گماشته شد كه آنجا را مضبوط داشت .\r\nدر اين سال ، به روز شنبه ، نه روز مانده از ماه ربيع الاخر ، عبد الله بن ابراهيم مسمعى درگذشت و در خانهء خويش كه ، به تيول گرفته بود به در خراسان ، به گور شد . عبد الله مسمعى خردمند بود و دانشور ، كتابهاى حديث نوشته بود و از رياشى حديث بسيار شنيده بود و حافظهء خوب داشت ، پسرش نيز دانشور بود اما كمتر از پدر بود .\r\nدر همين سال سبكرى غلام عمرو بن ليث صفار ، به بغداد درگذشت .\r\nو هم در اين سال به روز چهار شنبه هشت روز مانده از جمادى الاخر غريب دايى\r\n\r\n","description":"","footnote":"\r\n[ 1 
  ] كلمهء متن .\r\n[ 2 
  ] كلمهء متن : مطرز .\r\n","page_name":" 6846 ","page_number":51},
  {"content":"\r\nمقتدر درگذشت . احمد بن عباس هاشمى برادر ام موسى بر او نماز كرد و در قصر عيسى به گور شد ، على بن محمد وزير با همه اطرافيان خويش و سرداران و قاضيان بر جنازهء وى حضور يافت .\r\nو چنان بود كه نصر حاجب دانسته بود كه مقتدر با ابن فرات وزير نظر خوش ندارد و بقاى وى را ناخوش دارد و براى سرنگون كردن وى كار مىكند ،\r\n( 66 پس نصر كس بنزد مقتدر فرستاد و خبر داد كه ابن فرات با همه كسان و اطرافيان خويش بر جنازه حضور يافته و به دو گفت : « اگر عزم دارى فرمان خويش را دربارهء آنها روان كنى اكنون ممكن است كه بدين گونه بر جمعشان تسلط نخواهى يافت . » مقتدر پيام داد : « اين را به تأخير انداز كه اكنون وقت آن نيست . » يك جمعه پس از آن روز ، به هارون پسر غريب خلعت دادند و او را بر همه كارها كه پدرش به عهده داشته بود ، گماشتند ، پس از آن نيز براى وى پرچمى بستند .\r\nدر همين سال به روز يكشنبه سلخ شعبان ، مصعب بن اسحاق درگذشت ، وى به سن خيلى بالا رسيده بود ، فضل بن عبد الملك امام جماعت مكه بر او نماز كرد ، وى آخرين كس از باقيماندهء فرزندان اسحاق بن ابراهيم بود كه وصايت اسحاق به دو مىرسيد ، زبانش كند بود ، در سخن خطا بسيار مىكرد ، ريش دراز و ابله بود ، اما پارسا بود ، حديث نوشته بود و روايت كرده بود . خبرها و نامه هاى مغلوط دارد ، از جمله نامه اى است كه هنگامى كه به حج مىرفته از قادسيه به كسان خويش نوشته . اين نامه به خط وى يافت شد و من آن را چنان كه بود نقل مىكنم : « به نام خداى رحمان رحيم ، اين نامه را از قادسيه به شما مىنويسم كار قبران ( به جاى قربان ) [ 1 
  ] ها را از ياد برده بودم به پس ( به جاى پسر ) ابو الورود ( نمايندهء وى بوده ) بگود ( بجاى بگويد )\r\n\r\n","description":"","footnote":"\r\n[ 1 
  ] كلمهء متن : احاضى به جاى اضاحى .\r\n","page_name":" 6847 ","page_number":52},
  {"content":"\r\nسه گاو بخرد و قبران [ 1 
  ] كند ، براى بيست و يك ، دوازده كنيز ، با پدر و مادرم بيست و من خودم بيست و يكمى ( به جاى يكمى ) [ 2 
  ] در اين باب عجله كنيد ، انشاء الله . » يكى از همسايگانش دربارهء وى شعرى گفته بود به اين مضمون :\r\n« اى بنى صدقه « وصى اسحاق به زودى صدقه مىگيرد « كه در مهارت به خلاف اسحاق است « و بى آنكه سخن كند حماقت وى نمودار است « اگر سخنى گويد آن را عوضى گويد « به جاى حلقه گويد لحقه . » در همين سال از فارس خبر آمد به درگذشت اسحاق اشروسنى . وى سالار نگهبانى سمت شرقى بغداد بوده بود .\r\nدر اين سال پسر فضل بن عبد الملك سالار حج بود ، پدرش نيز با وى حضور داشت .\r\nآنگاه سال سيصد و ششم درآمد .\r\n\r\nسخن از رخدادها كه به سال سيصد و ششم بود از اخبار بنى عباس\r\nدر اين سال خبر آمد از نبردى كه ميان مونس خادم و يوسف بن ابى الساج بوده بود ، به روز چهارشنبه پنج روز مانده از صفر ، كه مونس و ياران وى هزيمت شده بودند . نصر سبكى در حال هزيمت به مونس رسيده بود كه مالى پيش روى وى بود ، مىخواسته بود او را اسير كند و مالى را كه بدست وى بود بگيرد ، اما يوسف به دو پيام داده بود كه متعرض وى و آنچه همراه دارد مشو . در اين نبرد گروهى از سرداران\r\n\r\n","description":"","footnote":"\r\n[ 1 
  ] كلمهء متن : يحضى به جاى يضحى .\r\n[ 2 
  ] كلمهء متن : حاود به جاى حادى .\r\n","page_name":" 6848 ","page_number":53},
  {"content":"\r\nاسير شدند كه يوسف حرمتشان كرد و خلعتشان داد و اسبشان داد ، سپس آزادشان كرد و كسانى كه در سپاه مونس بودند خوش داشتند كه اسير شده بودند .\r\nدر اين سال بانو ، مادر مقتدر ، كنيز پيشكار خويش را كه ثمل نام داشت بگفت كه هر روز جمعه در رصافه به رسيدگى مظالم نشيند و در نامه هاى مردم نظر كند . مردم اين را نپسنديدند و عيب بسيار از آن گفتند و خرده گرفتند . نخستين روز بنشست و كارى نساخت . روز ديگر بنشست و قاضى ابو الحسن را احضار كرد كه كار وى را نكو كرد و آن را بسامان برد و دستخطها ، بدرستى درآمد كه ستمديدگان از آن سود بردند و مردم كه از نشستن و نظر كردن وى نفرت زده بودند ، بدان دلخوش شدند .\r\nو هم در اين سال ، مقتدر به يمن طولونى ، كه سالار نگهبانى بغداد بود ، دستور داد كه در هر يك از چهار ناحيه فقيهى را بنشاند كه تظلم مردم را بشنود و دربارهء مسايلشان فتوى دهد تا بر كسى مظلمه نرود . دستورش داد بهاى كاغذى [ 1 
  ] را كه واقعه ها در آن نوشته مىشد بر مردم بار نكند و آن را عهده كند و مأمورانى كه با مردم مىروند بيش از دو دانگ دستمزد نگيرند .\r\nدر اين سال مقتدر ، زبيديه را خوش يافت و مدتى در آن مقيم شد ، و بعضى حرمتها را بدانجا برد ، سرداران را در خيمه هاشان ، در اطراف زبيديه ، مرتب كرد و به روز شنبه براى غذا دادنشان نشست و جمعى از آنها را چيز داد ، با حرمتها بنوشيد و مال بسيار بر آنها بخش كرد .\r\nمحمد بن يحيى صولى گويد : در آن روز به آهنگ نصر حاجب رفته بودم كه به او سلام گويم ، به من دستور داد شعرى بسازم و در آن نكويى روز را وصف كنم و به مقتدر برسانم كه چنان كردم\r\n( 68 ، از پيش وى نرفته بودم كه خادمى از آن ام موسى آمد كه پنجهزار درم همراه داشت و گفت : « اين از آن صولى است . » امير مؤمنان شعر را پسنديده بود ، آغاز شعر چنين بود :\r\n\r\n","description":"","footnote":"\r\n[ 1 
  ] كلمهء متن .\r\n","page_name":" 6849 ","page_number":54},
  {"content":"\r\n« هر روز وى را عتابى ديگر است « گناهى بر من بار مىكند « اما گناهى ندارم . » تا آنجا كه گفته‌ام :\r\n« ستارگان سعد نور افروز مقابل اوست « كه نه شخص او را نهان مىكند « و نه نورش را خاموش مىكند .\r\n« خورشيد خلافتى از افق غرب نمودار شد ، « گمانم نبود كه خورشيد از غرب برآيد .\r\n« افق از جعفر خليفه نكويى گرفت « و از روشنى آن نزديك و دور روشنى يافت ، « از مقتدر بالله كه از هوس مبراست « و از پيمبر خداى نسب آشكار دارد . » وقتى ابن ابى الساج ، مونس خادم را هزيمت كرد ، مردم دربارهء ابن فرات وزير ، شايعه گويى كردند و بد وى بسيار گفتند و همه رخداد را به بيهوده گرى او منسوب داشتند ، دشمنانش و حسودانش به دو پرداختند و خليفه را بر ضد وى برانگيختند ، عاقبت رقعه اى نوشته شد و از خانه سلطان به نزد على بن عيسى بردند كه بداشته بود ، در رقعه گروهى را نام برده بودند كه به دانستهء خويش دربارهء آنها سخن كند تا هر كس از آنها را كه به دو اشاره كرد به وزارت برگيرند ، از جمله نامها ابراهيم بن عيسى بود كه زير آن نوشت : شروى اصلاح نپذيرد ، زير نام ابن بسطام نوشت : خونريز ، زير نام ابن ابى البغل نوشت : ستمگر بى دين ، زير نام حامد بن عباس نوشت : عاملى توانگر و عفيف و كهنسال ، زير نام حسين بن احمد ماذرايى نوشت : نمىشناسمش ناحيهء خويش را با كفايت راه برد ، زير نام احمد بن عبيد الله خاقانى نوشت : احمقى\r\n","description":"","footnote":"","page_name":" 6850 ","page_number":55},
  {"content":"\r\nبىباك ، زير نام سليمان بن حسن مخلدى نوشت : دبيرى نوكار ، زير نام ابن ابى الحوارى نوشت : لا إله الا الله .\r\nپس راى مقتدر و مشاورانش بر اين شد كه وزارت را به حامد بن عباس دهند .\r\nنصر حاجب نيز در اين باب كمك كرد و آن را صواب شمرد . مقتدر حاجب خويش را به نام ابن بويح فرستاد كه حامد را بيارد . به روز پنجشنبه ، بعد از پسينگاه ، سه روز مانده از ماه ربيع الاخر ، محمد بن فرات را گرفتند ، با هر كس از خاندان و اطرافيان وى كه بر او دست يافتند . مدت وزارتش يك سال و پنج ماه و نوزده روز بود . پسرش محسن از ديوان مغرب كه عهده دار آن بود گريخت و به منزل حسين بن ابو العلاء درآمد ، اما كارش نهان نماند وى را گرفتند و به خانهء سلطان بردند .\r\nحامد بن عباس به روز دوشنبه ، دو روز رفته از جمادى الاولى ، شبانگاه وارد بغداد شد و در خانهء نصر حاجب كه در خانهء سلطان بود شب را بسر كرد ،\r\n( 69 به روز سه شنبه صبحگاه بنزد مقتدر رسيد و خلعت گرفت ، مردم از نهر سابس تا بغداد از او پيشواز كرده بودند و هيچكس از وى باز نماند . سلطان و اطرافيانش ضعف حامد و كهنسالى وى را بديدند و ندانستند كه ناچار مىبايد كمكى داشته باشد . على بن عيسى را از بداشتنگاه درآوردند و بنزد حامد وزير فرستادند . نامه اى از خليفه همراه داشت كه به حامد خبر مىداد كه على را به سبب خيانت يا چيزى ناپسند از وزارت بر كنار نكرده بلكه وى پياپى معافيت خواست كه معاف شد . گفته بود : « وى را به نزد تو فرستادم كه ديوانها را عهده كند و او را نايب خويش كنى و از او كمك گيرى كه اين براى فراهم آمدن كارهايت مناسبتر است و با نيت پاكت سازگارتر . » شفيع مقتدرى نامه را به وزير داد كه وقتى على بن عيسى بنزد وى درآمد او را حرمت كرد و پهلوى خويش نشانيد . اما او نپذيرفت و به يكسو نشست ، رقعه را خواند و به پاسخ آن سپاس نوشت و قبول .\r\nپس از آن حامد وزير و على بن عيسى براى نماز جمعه برنشستند و مردم آنها را\r\n","description":"","footnote":"","page_name":" 6851 ","page_number":56},
  {"content":"\r\nدعاى بسيار گفتند .\r\nابن حماد موصلى عهده دار گفتگو با ابن فرات شد با حضور شفيع لؤلؤى .\r\nحامد بن عباس ، محسن بن على فراتى و موسى بن خلف را احضار كرد و مال از آنها خواست ، در كار سيلى زدن و تازيانه زدن و دشنامدادنشان افراط كرد ، موسى بن خلف به دو گفت : « خداى وزير را عزيز بدارد . اين را بر فرزندان وزراء رسم مكن . تو نيز فرزندان دارى . » كه اين ، حامد را به خشم آورد و عقوبت وى را بيفزود ، وى را از پيش روى وزير ببردند و تلف شد با محسن نيز سختى كرد ، المقتدر بالله دستور داد وى را رها كنند كه رها شد .\r\nوقتى خبر به ابن فرات رسيد چنان وانمود كه برادر خويش را به خواب ديده كه گويى به دو مىگفته : « مال خود را به آنها مده كه به سلامت مىمانى . » پس ابن فرات خواست كه خليفه از او گوش گيرد ، وى را احضار كرد ، بنزد خليفه اقرار كرد كه هفتصد هزار دينار از آن وى به نزد يوسف پسر بنخاس و هارون بن عمران هردوان صراف و يهودى ، هست ، حامد احضارشان كرد و به بودن مال اقرار كردند كه از آنها گرفت ، به يكصد - هزار دينار نيز اقرار كرد كه به نزد يكى از كسانش بود كه گرفته شد پيش از آن نيز در حدود دويست هزار دينار از وى گرفته بودند ، مجموع آنچه از وى و كسانش گرفته بودند هزار هزار دينار شد .\r\nو چنان بود كه سلطان جمازه ها سوى حسين بن احمد ماذرايى فرستاده بود ، و دستور داده بود بيايد . مردم شايعه گويى كردند كه اين وزارت است و نيز گفتند : « براى حساب كشيدن از كارهاى اوست . » به ماه رمضان سال شش به بغداد رسيد و هديه هاى گرانقدر به خليفه و بانو داد ، مالى نيز فرستاد ، مالى نيز با هديه ها به على بن عيسى پيشكش كرد كه پس داد و دستور داد كه آن را بنزد سلطان فرستد .\r\nابن فرات را بياوردند و گروه براى گفتگو با وى فراهم آمدند . حسين بن - احمد مقر شد كه وقتى ابن فرات براى بار دوم\r\n( 70 به وزارت رسيده بود سيصد هزار دينار براى\r\n","description":"","footnote":"","page_name":" 6852 ","page_number":57},
  {"content":"\r\nوى فرستاده بود ، ابن فرات وصول مال را اقرار كرد و مواردى را براى خرج آن ياد كرد كه بعضى از آن پذيرفته شد و باقى را بر او نهادند . حسين بن احمد به كارهاى مصر باز فرستاده شد - برادرش نيز به شام فرستاده شد - كه شش روز مانده از ذى - قعده سوى آن رفت . دستخط خليفه درآمد كه همه آنچه از حسين بن احمد و - برادرزاده اش محمد بن على بن احمد مطالبه كرده بودند الغا شده بود و مىبايد همه را به دويست هزار درم بس كنند .\r\nبه روز ترويهء سال سيصد و ششم ، خبر آمد كه احمد بن قدام خواهرزادهء سبكرى كه يكى از سرداران كثير بن احمد امير سيستان بود ، بر او تاخته و او را كشته و بر ولايت مسلط شده و به سلطان نامه نوشته كه ولايت را به دو دهد ، به مقاطعه . ابو يزيد - خالد بن محمد كه پيش از اين از كشته شدن وى ياد كرديم اين كثير را به حاجبى داشته بود .\r\nدر اين سال ، گروهى از هاشميان كه مقرريهايشان تأخير شده بود به على بن عيسى تاختند به وقتى كه از نزد حامد بن عباس درآمده بود ، به دو دشنام گفتند و او را به زنا منسوب داشتند و روپوشش را دريدند و پياده اش كردند . سرداران ، على را از دست هاشميان رها كردند كه با آنها نيز به نبرد پرداختند و سرداران آنها را به سختى زدند .\r\nخبر به مقتدر رسيد كه دستورهاى سخت دربارهء هاشميان داد و اينكه به بصره تبعيد شوند ، دربند . بعضى از آنها را تازيانه زدند . سپس در يك كشتى سرپوشيده ببردند .\r\nدستور داد كه آنها را در زندان بدارند . وقتى به بصره رسيدند ، سبك طولونى امير بصره آنها را در بند بر خران نشانيد و وارد خانه اى كرد كه پهلوى زندان بود با آنها سخنان خوش گفت و وعدهء خوب داد و مالهايى بر آنها بخش كرد ، اما اين را نهان داشت . پس از آن نامه آمد كه رهاشان كند ، سبك طولونى با آنها نكويى كرد و احضارشان كرد و بيشتر حرمتشان كرد و غذايى براىشان ساخت . آنگاه چيزشان داد و زورقهايى براى آنها كرايه شد . اقامتشان در بصره ده روز بود . حامد و ام موسى و\r\n","description":"","footnote":"","page_name":" 6853 ","page_number":58},
  {"content":"\r\nبرادرش و على بن عيسى به آنها چيز دادند .\r\nدر اين سال ، از محمد بن يوسف قاضى صد هزار دينار گرفته شد كه از ابن فرات به نزد وى وديعه بود .\r\nو هم در اين سال ، دختر قاسم بن عبيد الله به عروسى به خانهء ابو احمد پسر مكتفى رفت و وليمه اى براى آنها ترتيب داده شد كه مالى گزاف بر آن خرج شد ، بيشتر از بيست هزار دينار .\r\nو هم در اين سال ، نزار بن محمد از نگهبانى بغداد معزول شد و محمد بن - عبد الصمد ، داماد تكين بر آن گماشته شد . تكين از جمله سرداران نصر حاجب بود .\r\nدر اين سال ، اسحاق بن عمران درگذشت ، به روز چهارشنبه هفت روز رفته از صفر .\r\nو هم در اين سال ، محمد بن خلف درگذشت . قضاى اهواز به عهدهء وى بوده بود كه ابن بهلول ، قاضى سمت شرقى ، به جايش نشست .\r\n( 71 و هم در اين سال ، در آغاز جمادى الاول ، خبر آمد كه عج به حاج ، امير حجاز در گذشته و سلطان به برادرش نوشت كه جاى وى را بگيرد .\r\nدر همين سال ، احمد بن عمر سريجى قاضى درگذشت . وى از همه عالمان باقيماندهء مذهب شافعى عالمتر بود و بهتر از همه به آن مذهب مىپرداخت . به روز سه شنبه ، پنج روز مانده از ربيع الاخر به گور شد .\r\nدر اين سال ، حسين بن حمدان در زندان بمرد ، به قولى كشته شد . و چنان بود كه على بن محمد بن فرات پيش از آنكه حسين را بگيرند تعهد كرده بود كه مالى گزاف از بابت وى به سلطان دهد و دربارهء آن كفيلان سپارد ، اما در اين باره گفتگو انداختند ، گفته شد كه مىخواهد با خليفه حيله كند كه دست بداشت .\r\nدر اين سال سالار حج ابو بكر ، احمد بن عباس ، برادر ام موسى بود .\r\n","description":"","footnote":"","page_name":" 6854 ","page_number":59},
  {"content":"\r\nآنگاه سال سيصد و هفتم درآمد .\r\n\r\nسخن از رخدادها كه به سال سيصد و هفتم بود از اخبار بنى عباس\r\nدر اين سال ، عبد الله بن حمدان سوى مونس خادم فرستاده شد كه در كار نبرد يوسف بن ابى الساج با وى كمك كند كه در اردبيل با وى نبرد كرد و ابن ابى الساج هزيمت شد و اسير شد و وى را انگشتنما وارد بغداد كردند . روپوش ديبايى كه عمرو بن ليث صفار پوشيده بود به تن وى بود ، كلاهى دراز به سر داشت كه زنگوله ها بر آن بود . بر بختىاى سوار بود و از در خراسان واردش كردند . مردم رفتارى را كه با وى شده بود ناخوش داشتند كه با كسانى كه اسير كرده بود يا به آنها دست يافته بود كار نكوهيده اى نكرده بود .\r\nمونس اسب گرفت و جامه پوشيد ، سران اصحابش نيز خلعت گرفتند . مقتدر بر ابن ابى الساج كس گماشت و او را در خانهء خلافت بداشت و دستور داد در خوردن و نوشيدن وى گشايش آرند .\r\nسبك غلام ابن ابى الساج به وقت نبرد گريخته بود . وى همه كاره و مدبر سپاه اين بن ابى الساج بوده بود ، بيشتر مردان ابن ابى الساج نيز با وى گريخته بودند . مونس به يوسف گفت به سبك بنويس كه بنزد تو آيد كه اين ، خليفه را نسبت به تو نرم مىكند . ابن ابى الساج چنان كرد و به سبك نوشت ، پاسخ داد كه چنين نمىكنم تا بدانم با تو چه مىكنند و احسانشان دربارهء تو چگونه است ، آن وقت به اطاعت خواهم آمد .\r\nابن ابى الساج در آن وقت كه به زندان بود اشعارى گفت كه از جمله اينست :\r\n« چون ابن حجر خردمند « كه مردى كارآزموده بود « مىگويم :\r\n","description":"","footnote":"","page_name":" 6855 ","page_number":60},
  {"content":"\r\n« اگر مرگ بيايد از آن باك ندارم « و در قيد تأسف و حسرت نمىمانم .\r\n« اميدوارم كه به وقت بازگشت درود شنوم « چنان كه روزى رحمان ، يونس را « درود گفت .\r\n« و پيش روى مردمان « پاداشى در خور لطف وى بيابم « و سپاسگزار وى باشم . » در اين سال ام موسى پيشكار برنشست با هديه اى كه مقتدر گفته بود فراهم كنند و از جانب دختران غريب دايى به شوهرانشان ، پسران بدر حمامى دهند ، با موكبى بزرگ ،\r\n( 73 كه گروهى سوار و پياده در آن بود ، دوازده اسب با زين و لگام پيش روى او مىكشيدند ، شش اسب زيور طلا داشت ، شش اسب زيور نقره ، با هر اسبى خادمى بود كه كمر بند طلا داشت ، با شمشيرى كه حمايل طلا داشت ، با چهل تخته جامهء گرانقدر و صد هزار دينار مسكوك بى نقش ، اين همه هديهء آن زنان به شوهرانشان بود .\r\nدر اين سال ، ابو القاسم پسر بسطام از مصر به بغداد آمد ، كه به دو نوشته بودند بيايد كه على بن عيسى براى وى مخمصه اى فراهم آورده بود و مىخواست او را به مطالبه بكشد ، وقتى بيامد هديه اى گرانقدر با مالهاى گزاف به خليفه و بانو داد كه مطالبهء على بن عيسى را از او برداشتند ، با حامد وزير خلوت كرد كه به دو توجه كرد و اين سبب شكرآب ميان حامد وزير و على بن عيسى شد و ميانشان مشاجره اى رفت كه به زشتگويى و دشنام كشيد و اين ، حامد وزير را برانگيخت كه در مورد كارها كه به عهدهء على و احمد ، پسران عيسى بود براى خليفه مالهاى سنگين تعهد كند كه اين از وى پذيرفته شد و حامد ، عبيد الله بن حسن را بر آن گماشت ، پس از آن خبر خيانتى از عبيد الله به دو رسيد كه وى را آشفته كرد . پس از آن\r\n","description":"","footnote":"","page_name":" 6856 ","page_number":61},
  {"content":"\r\nاز خليفه اجازه گرفت و از بغداد به واسط رفت و روزى چند آنجا بماند ، سپس از آنجا به اهواز سرازير شد و آنچه را مىخواست سامان داد و اموالى را كه عهده كرده بود به قسط ماهانه ادا كرد ، بجز آنچه بخشيد و خرج كرد ، گفته‌اند كه صد - هزار دينار بخشيد و صد هزار دينار خرج كرد . در غرهء ذى قعده به بغداد آمد كه خلعت گرفت و اسب گرفت .\r\nصولى گويد : روزى او را ديدم كه شفيع مقتدرى از نابودى جوهاى خويش به دو شكوه كرد ، دوات را به طرف خود كشيد و صد خروار جو براى او نوشت ، براى ام موسى نيز صد خروار نوشت ، براى مونس خادم نيز صد خروار نوشت .\r\nدر اين سال ، از مصر خبرهاى مكرر آمد كه فرمانرواى مغرب آنجا آمده و به اسكندريه رسيده . آنگاه در جمادى الاخر خبر آمد كه در جمادى الاول ميان ياران سلطان و آنها نبردى رخ داده بود كه از بربران نزديك چهار هزار كس كشته شده بود و از ياران سلطان همانند آن . پس مقتدر ، مونس خادم را معين كرد كه بار دوم سوى مصر رود و او به ماه رمضان سال هفت برون شد ، ابو العباس محمد بن امير مؤمنان مقتدر ، با سران قوم وى را تا خيمه گاهش بدرقه كرد ، آخر رمضان روان شد و باقى سال هفت را در راه بود .\r\n( 74 در اين سال ، چند روز رفته از صفر ، ابو احمد پسر عبيد الله خاقانى درگذشت .\r\nدر آخر صفر ، شش روز مانده از آن ، محمد بن عبد الحميد دبير بانو درگذشت .\r\nوى از جمله كسانى بود كه وزارت بر او عرضه شد اما نپذيرفت . مردى توانگر بود و ممسك ، از مشايخ دبيران بود كه در كارها و امور ديوانها بر آنها تكيه مىشد كرد .\r\nبانو مادر المقتدر بالله ، از باقيماندگان او يكصد هزار دينار طلا گرفت . بانو احمد بن - عبيد الله خصيبى را به دبيرى گرفت ، وى دبير ثمل پيشكار بانو بوده بود . احمد كار را به دقت مضبوط داشت و تأثير وى در آن پسنديده بود .\r\n","description":"","footnote":"","page_name":" 6857 ","page_number":62},
  {"content":"\r\nدر اين سال احمد بن عباس هاشمى سالار حج بود .\r\nآنگاه سال سيصد و هشتم درآمد .\r\n\r\nسخن از رخدادها كه به سال سيصد - و هشتم بود از اخبار بنى عباس\r\nدر اين سال ، به روز پنجشنبه چهار روز رفته از محرم ، مونس خادم از مصر بيامد مقتدر او را به مصر فرستاده بود كه در آنجا با شيعه نبرد كند ، چنان كه در سال پيش ياد آن رفت . مونس ، ابو القاسم شيعى را در فيوم به حال آشفتگى يافته بود . قاضيان و سرداران و سران مردم مصر سوى مونس رفته بودند و او بيرون شهر فرود آمده بود .\r\nابو القاسم خراج فيوم و املاك مصر را گرفته بود ، مونس مقررى سپاه را از اموال مردم مصر داده بود و بعضى املاك آن را براى پرداخت سپاه فروخته بود ، مونس سپاهيان را به خويشتن پيوست كه دلهاى مردم مصر بدان نيرو گرفت . ميان ابو القاسم شيعى و مردم مصر مكاتبه ها و شعرها رفته بود كه مونس آن را بنزد خليفه فرستاد كه در آن توبيخ و تعرض بود و دشنام بسيار كه به همين سبب از ياد آن چشم پوشيديم ، برخى آن را كه چندان زشت نبود آورديم ، دربارهء پاسخ نيز چنين كرديم . نخستين شعر شيعى چنين بود :\r\n« اى مردم مشرق خداى ، عقلهاتان برفته « يا از كمى فهم و ادب ، به فريب افتاده « با كى نماز مىكنيد ؟ با كى حج مىكنيد ؟\r\n« براى كى غزا مىكنيد ؟\r\n« بىدروغ پاسخ گوييد .\r\n« و اى شما ، نماز و حج و غزايتان « با ميگساران مشغول به نارواييهاست\r\n","description":"","footnote":"","page_name":" 6858 ","page_number":63},
  {"content":"\r\n« بدانيد كه دم شمشير بيمار را شفا مىدهد « و وقتى حق به معرض طلب باشد « شايستهء وصول بدانست .\r\n« مگر مرا نمىبينيد كه آسايش را « به سير شبانگاه فروختم « و به كار خداى پرداختم .\r\n« به شايستگى چنان كه واجب مىنمود .\r\n« و صبورى كردم كه صبر مايهء توفيق است .\r\n« بسا باشد كه مرد صاحب رأى « شتاب كند كه خطا كند و از صواب بگردد .\r\n« تا وقتى كه خداى « اراده كرد كه دين خويش را نيرو دهد « كه چونان محتسبى « به فرمان خداى قيام كردم « و مردم مغرب را ندا دادم ، « نداى كسى كه به پروردگار كريم « اعتماد دارد ، « و هر كه با وى دوستى كند « نوميد نشود .\r\n« كه شتابان سوى شاه بزرگوارى شدند « و از جمله عربان به اطاعت وى درآمدند « پس با سپاه خداى سوى سرزمين شما شدم ، « به وقتى كه چهرهء مرگ از خلال حجابها\r\n","description":"","footnote":"","page_name":" 6859 ","page_number":64},
  {"content":"\r\n« نمودار شده بود .\r\n« همراه آن اسبان اصيل آوردم « كه مردانى همانند شيران آن را يدك مىكشيدند .\r\n( 76 « شعارشان « جدم » بود « و دعوتشان « پدرم » « و گفتارشان با دور و نزديك « گفتار من بود .\r\n« و خداى را ستايش چنان شد « كه دانسته‌ايد « و ظفر و نصرت و غلبه از آن من شد ، « و تا بباشم رسم من با شما چنين است .\r\n« اينك شما و نبردى كه « همانند آتش فروزان است . » صولى گويد كه دستور جواب گفتن يافته بود و قصيده اى دراز گفت كه بيتهايى از آن را ثبت كرديم و چون قصيدهء پيشين بسيارى از آن را حذف كرديم گويد :\r\n« در شگفتم و روزگار « از شگفت خالى نباشد ، « از خطاگويى كه دروغ به نزد ما آورد « و شعرى مغلوط و پست .\r\n« در آنچه گفت خطا كرد ، « و از صواب به دور افتاد .\r\n« راه وى از طريق صواب\r\n","description":"","footnote":"","page_name":" 6860 ","page_number":65},
  {"content":"\r\n« دورى گرفت ، « و عربان توضيح اعراب [ 1 
  ] آن را ندانستند .\r\n« اگر خردمند بود و راى درست داشت « از گفتن قصيده ها و قصه ها ، « باز مىماند .\r\n« اى پيش آرندهء سفاهت و دروغ « به من بگوى تو كيستى ؟\r\n« كه در چهرهء تو منكوب بودن نمودار است .\r\n« اگر از خاندان احمد بودى « نسبى كه بدان اوج مىگيرى « از مردمان نهان نمىماند .\r\n« اگر از آنها بودى حرمتها را ، « كه با نيزه هايى چون شهاب « از آن دفاع مىكنند ، « روا نمىداشتى ، « و در هر شهر كودكان را نمىكشتى ، « و با مادرانشان مرتكب زشتى نمىشدى .\r\n« ناموس زنان مصون را « روا داشتى ، « و كسانى را كه از قلمرو اسلام گرفتى « چون اسيران فروختى .\r\n« چه بسيار قرآنها كه بسوختى\r\n\r\n","description":"","footnote":"\r\n[ 1 
  ] به كسر الف .\r\n","page_name":" 6861 ","page_number":66},
  {"content":"\r\n« كه خاكستر آن به معرض باد است .\r\n« كافر مضمون قرآن شدى ، « و آيات آن را تغيير دادى ، « و از سر كفر ، طناب دين را بريدى « اما بريده نشد .\r\n« شمشيرهاى ما از خونهايتان « سيراب شد « و از آن جز به فرار نجات نيافتيد .\r\n« شمشير به دست ما روشن است « و در شما تاريك مىشود .\r\n« به دست ما آتش است و شما « هيزم آن بوده‌ايد .\r\nبه من بگو شما چه كسانيد ؟\r\n« و چرا از بزرگان و الا سخن مىكنيد ؟\r\n« آنها قومى هستند كه شاهى بر آنها « خيمه زده و طنابهاى آن كشيده شده .\r\n« غزا و حج ما كه پرسيدى ، با آنهاست .\r\n« از اين سخن كه شنيدى گريبان چاك كن « و ناله سر كن .\r\n« اى مردم مغرب خداى « كارتان براىتان تاريك شد « كه در نكبت و جنگ افتاده‌ايد « اگر دنيا براى سوار ، مركبى باشد « با آنچه بدست آورده ايد\r\n","description":"","footnote":"","page_name":" 6862 ","page_number":67},
  {"content":"\r\n« دم آن از آن شماست . » محمد بن يحيى صولى گويد : وقتى به دستور خليفه اين شعر را ساختم ، مرا به نزد خويشتن راه داد كه همه شعر را براى وى خواندم و چون از خواندن آن فراغت يافتم على بن عيسى به خليفه گفت : « سرور من ! اين بندهء تو صولى است ، جد وى محمد صولى نقيب يازدهم بود\r\n( 77 و همو بود كه با ابو حميد براى سفاح بيعت گرفت . » گويد : به من نگريست كه گفتى اجازهء سخن مىداد ، كه سخن كردم و دعا گفتم .\r\nگويد : آنگاه دستور داد كه ده هزار درم به من دهند .\r\nابو القاسم به مردم مكه نوشت و دعوتشان كرد كه به اطاعت وى درآيند و وعده شان مىداد كه با آنها رفتار نكو داشته باشد . به دو پاسخ دادند كه اين خانه را پروردگارى هست كه از آن دفاع مىكند ، و ما كسى را بر سلطان خويش نمىگزينيم .\r\nابو القاسم شيعى همچنان در فيوم بماند و مونس در مصر ، هر كدامشان از روبرو شدن با ديگرى دريغ داشتند و وضع كسانى كه در ميانشان بودند بد شد .\r\nدر اين سال در بغداد نرخها گران شد و مردم پنداشتند كه اين ، از كار حامد بن - عباس است به سبب تعهدى كه براى مقتدر كرده بود و اوست كه آوردن آذوقه را به بغداد ممنوع داشته كه بر ضد وى بشوريدند و دشنامش گفتند و زندانها را بگشودند و به خانهء سالار نگهبانان ، محمد بن عبد الصمد ، حمله بردند . وى در سمت شرقى در آن خانهء مشهور منزل داشت كه از آن على بن جهشيار بود ، بعضى از اسبان و لوازم وى را به غارت بردند . ابن عبد الصمد به در خراسان در سمت غربى انتقال يافت كه در آنجا نيز به دو حمله بردند . عاقبت محمد بن عبد الصمد با سپاهى انبوه و مسلح سوى\r\n","description":"","footnote":"","page_name":" 6863 ","page_number":68},
  {"content":"\r\nآنها رفت كه پس رفتند و گروهى از عامه در باب الطاق كشته شدند . سلطان براى آرد - فروشان نرخ معين كرد كه اين براى مردم سختتر بود و بدتر . نصر حاجب گفت مردم را واگذارند و نرخ براىشان تعيين نكنند ، كه اين صواب بود و كار نرخ سامان گرفت .\r\nدر اين سال احمد بن عباس ، برادر ام موسى سالار حج بود .\r\nآنگاه سال سيصد و نهم درآمد .\r\n\r\nسخن از رخدادها كه به سال سيصد و نهم بود از اخبار بنى عباس\r\nدر اين سال به سبب گرانى نرخها آشوب مردم بغداد بر ضد حامد بن عباس وزير فزونى گرفت ، چندان كه به حد عصيان رسيدند و سلطان در باب الطاق با آنها نبرد كرد .\r\nعامه ، زندانها را گشودند و به ابن درهم نايب متصدى كمكها تاختند ، مىخواستند او را بكشند اما بعضى از آنها از او حمايت كردند ، از اين رو هارون بن غريب دايى و نازوك و ياقوت و ديگران برنشستند . وقتى حامد بن عباس چنين ديد به نزد مقتدر رفت و گفت : « بندهء ترا نيازها هست كه اگر رأى تو به انجام آن باشد نعمت خويش را بر او كامل كرده اى . » گفت : « انجام مىدهم ، چيست ؟ » گفت : « نخستين نيازم اينست كه تعهد مرا فسخ كنى كه عامه چنان كرده‌اند كه مىبينى و پنداشته‌اند كه اين گرانى از جانب من است . » مقتدر اين را پذيرفت .\r\nحامد از او خواست كه سوى واسط رود كه عاملان خويش را با آذوقه اى كه آنجا هست به بغداد فرستد . مقتدر اين را نپذيرفت .\r\nاز او خواست كه از وزارت معافش بدارد كه اين را نپذيرفت .\r\n","description":"","footnote":"","page_name":" 6864 ","page_number":69},
  {"content":"\r\nحامد به واسط رفت و از كوشش در كار حمل آذوقه باز نماند تا كار نرخها سامان گرفت ، سپس در غرهء ماه ربيع الاخر باز آمد كه مردم از وى پيشواز كردند و كارش را سپاس داشتند .\r\nو چنان بود كه مقتدر وزارت را به على بن عيسى عرضه كرده بود كه نپذيرفته بود و مقتدر به دو خلعت داده بود و چيزش داده بود ، با يك جامهء سياه كه با آن به نزد خليفه شود چنان كه رسم وزير بود ، اما خواست كه از اين معاف شود و جبه را رها نكرد .\r\nدر اين سال ، ثمل غلام به اسكندريه هجوم برد و سردار شيعه و مردان كتامه را از آنجا برون كرد و سلاح بسيار و اثاث و كالا و آذوقه از آنها بدست آورد كه همه را تصرف كرد و همه كسانى را كه در زندانشان بودند رها كرد ، آنگاه به كمك مونس خادم رفت كه در فسطاط مصر فراهم شدند و براى مقابله و نبرد ابو القاسم شيعى سوى فيوم رفتند ، جنى صفوانى و ديگر سرداران نيز با آنها بودند ، مونس منزلها را كوتاه مىكرد كه در اين باره او را سرزنش كردند . گفت : « در راه مرگ مىرويد ، شايد خدا آنها را از ما منصرف كند و كارشان را كفايت كند چنان كه از پيش كرده است . » جنى صفوانى با يكى از سرداران ابو القاسم روبرو شد و او را هزيمت كرد و بسيارى از همراهان وى را بكشت ، باقيمانده به فرار سوى ابو القاسم رفتند كه بيمناك شد و از فيوم سوى افريقيه بازگشت ، يك روز مانده از صفر ،\r\n( 79 كالاى سبك خويش را ببرد و باقيمانده را به آتش بسوخت ، راهى كم آب پيش گرفت كه بسيارى از مردانش از تشنگى جان دادند .\r\n","description":"","footnote":"","page_name":" 6865 ","page_number":70},
  {"content":"\r\n\r\nسخن از خبر حسين ابن منصور حلاج\r\nدر اين سال ، خبر حسين بن منصور حلاج را با مقتدر بگفتند كه دستور داد هزار تازيانه به او بزنند و دو دست و دو پايش را ببرند ، سپس او را بكشند و به آتش بسوزند .\r\nاين حلاج مردى بود\r\n( 80 گمراه و خبيث ، در شهرها مىرفت و جاهلان را فريب مىداد و به كسانى چنان وامىنمود كه سوى شخص مورد رضايت\r\n( 81 از خاندان محمد دعوت مىكند ، به اهل سنت چنان وامىنمود كه سنى است ، با كسانى كه مذهب شيعه داشتند شيعه بود ) و با كسانى كه مذهب اعتزال داشتند معتزلى بود ، بعلاوه تردست و شعبده باز بود ، به طب پرداخته بود ،\r\n( 83 كيمياگرى را آزموده بود و همچنان حقه به كار مىبرد تا به وسيلهء آن مردم نادان را فريفت ،\r\n( 84 آنگاه دعوى خدايى كرد و از حلول سخن آورد و بر خدا عز و جل و پيمبران وى دروغهاى بزرگ بست .\r\n( 85 كتابهايى از او يافت شد كه در آن حماقتها بود و سخنان واژگونه و كفر عظيم . در يكى از كتابهاى او آمده بود كه غرق كنندهء قوم نوح و هلاك كنندهء عاد و ثمود منم . و چنان بود كه به ياران خويش مىگفت : « تو نوحى ، تو موسايى ،\r\n( 86 تو محمدى ، من ارواح آنها را به پيكرهاى شما باز آورده‌ام . » بعضى جاهلان پيرو او پنداشته‌اند كه از نزد آنها غايب مىشد و ناگهان از هوا بر آنها نازل مىشد . دست خويش را براى گروهى تكان داد و درمها از آن فرو ريخت ،\r\n( 870 ابو سهل بن نوبخت در جمع بود ، گفت : « اين را بگذار و يك درم به من ده كه نام تو و نام پدرت بر آن باشد تا من به تو ايمان بياورم و گروهى بسيار با من ايمان بيارند . » گفت : « چگونه ، در صورتى كه چنين چيزى ساخته نشده ؟ »\r\n( 88 گفت : « هر كه چيزى را كه حاضر نيست ، حاضر كند ، نساخته را بسازد . » محمد بن يحيى صولى گويد : من اين مرد را مكرر ديدم و با او سخن كردم ، وى\r\n","description":"","footnote":"","page_name":" 6866 ","page_number":71},
  {"content":"\r\nرا جاهلى ديدم كه عاقلنمايى مىكرد و كند گفتارى\r\n( 89 كه فصاحت مىنمود و فاجرى كه زاهدى مىنمود و پشمينه مىپوشيد . نخستين كسى كه به دو دست يافت على بن احمد - راسبى بود كه از اين حالت وى خبر يافت و او را به بند كرد و به بغداد برد بر شترى ، و او را انگشتنما كرد\r\n( 90 و حكايت وى را با آنچه دربارهء وى بدانسته بود نوشت . على ابن عيسى در ايام وزارت خويش به سال سيصد و يكم او را احضار كرد ، فقيهان را نيز احضار كرد كه با وى گفتگو كردند كه در سخن فرو ماند . از قرآن و فقه و حديث چيزى نمىدانست ،\r\n( 91 از شعر و لغت و اخبار كسان نيز ، كه وى را بكوفت و سيلى زد ، آنگاه دستور داد تا وى را زنده در سمت شرقى ، سپس در سمت غربى آويختند\r\n( 92 كه مردم او را ببينند ، پس از آن در خانهء خليفه بداشته شد . بنا كرد به وسيلهء سنت به كسان تقرب مىجست ، پنداشتند آنچه مىگويد درست است ، پس از آن آزاد شد .\r\nو چنان بود كه ابن فرات در نخستين وزارت خويش حلاج را تعقيب كرده بود و موسى بن خلف به جستجوى وى بر آمده بود كه او با غلامى از آن خويش گريخته بود ، پس از آن در همين سال به دو دست يافتند و او را به حامد وزير تسليم كردند\r\n( 93 كه به نزد وى بود . حلاج را به نزد حاضران مجلس خويش مىبرد كه سيلى مىخورد و ريشش را مىكندند . روزى يكى از دوستان حلاج را به نام سمرى احضار كرد و گفت : « مگر نگفتى كه اين ، ناگهانى از هوا بر شما نازل مىشد ؟ » گفت : « چرا » به دو گفت : « من او را در خانه‌ام رها كرده‌ام ، تنها و بىبند ، پس چرا هر كجا بخواهد نمىرود ؟ » آنگاه حامد وزير ،\r\n( 94 قاضى و فقيهان را احضار كرد و از آنها دربارهء حلاج فتوى خواست ، شهادتهايى بر ضد وى دربارهء آنچه از او شنيده شده بود فراهم آمد كه كشتن وى را واجب مىنمود . مقتدر آنچه را بر وى ثابت شده بود و فتوايى را كه فقيهان\r\n","description":"","footnote":"","page_name":" 6867 ","page_number":72},
  {"content":"\r\nداده بودند بدانست و به سالار نگهبانان خويش ، محمد بن عبد الصمد ، نوشت كه وى را به عرصهء پل ببرد و هزار تازيانه اش بزند و دو دست و دو پايش را ببرد كه چنين كرد .\r\nسپس او را به آتش بسوخت و اين در آخر سال سيصد و نهم بود .\r\nدر اين سال سالار حج احمد بن عباس بود .\r\n","description":"","footnote":"","page_name":" 6868 ","page_number":73},
  {"content":"\r\n\r\nدر اين سال كار حلاج كه نامش حسين بن منصور بود شهره شد و عاقبت كشته و سوخته شد\r\n. [ 1 
  ]\r\n\r\nسخن از خبر حسين بن منصور حلاج و سرانجام كار وى كه كشته شدن و اعضاء بريدن بود\r\n[ 2 
  ] به حامد بن عباس ، در ايام وزارت وى ، خبر رسيد كه حلاج جمعى از اطرافيان و پرده داران و غلامان نصر حاجب و ياران وى را فريب داده ، و اينكه وى مرده زنده مىكند و جنيان خدمت او مىكنند و آنچه بخواهد به نزد وى حاضر مىكنند و از معجزات پيمبران هر چه بخواهد به عمل مىآورد . جمعى ادعا كردند كه نصر به دو متمايل شده ، گروهى از سمرى و يكى از دبيران و يكى از هاشميان سعايت كردند كه وى پيمبر حلاج است و حلاج خدا است ، عز الله و تعالى عما يقول الظالمون . آنها را\r\n\r\n","description":"","footnote":"\r\n[ 1 
  ] دخويه متصدى چاپ اروپا بمناسبت مطالبى كه در متن « دنباله » دربارهء حلاج آمده ، ديگر اخبار وى را از منابع مختلف فراهم كرده و در ذيل صفحات جا داده كه ترجمه آن را از اينجا تا صفحه 6892 بهم پيوستيم . ( م )\r\n[ 2 
  ] تجارب الامم : ابن مسكويه .\r\n","page_name":" 6869 ","page_number":74},
  {"content":"\r\nبگرفتند و حامد با آنها گفتگو كرد ، مقرر شدند كه سوى حلاج دعوت مىكنند و به نزد آنها به درستى پيوسته كه وى خدايى است كه مرده زنده مىكند .\r\nاين را با حلاج بگفتند كه منكر آن شد و تكذيبشان كرد و گفت : « خدا نكند كه من دعوى خدايى يا پيمبرى كنم ، من يكى هستم كه خدا را عبادت مىكنم ( عز و جل ) و نماز و روزه بسيار مىكنم و كار نيك مىكنم ، نه جز آن . » حامد بن عباس ، ابو عمر و ابو جعفر بن بهلول ، هر دو ان قاضى ، و جمعى از سران فقها و شاهدان را احضار كرد و در كار حلاج از آنها فتوى خواست . گفتند كه دربارهء كشتن وى فتوى نمىدهند ، تا چيزى كه موجب كشتن وى باشد به نزد آنها معلوم شود و گفتهء مدعيانى را كه بر ضد وى چيزى گفته‌اند و گر چه روياروى گويند نمىتوان پذيرفت مگر با دليل يا اقرار .\r\nنخستين كسى كه كار حلاج را عيان كرد يكى از مردم بصره بود كه دربارهء وى سخن آورد و گفت كه ياران وى را مىشناسد كه در شهرها پراكنده‌اند و سوى وى دعوت مىكنند ،\r\n( 80 و او از جمله كسانى بوده كه وى را باور داشته بود ، سپس حقه بازى وى معلوم شد كه از وى جدا شد و از جمع وى برون شد و با آشكار كردن كار وى به خدا عز و جل تقرب مىجويد . ابو على ، هارون بن عبد العزيز اوارجى دبير انبارى ، نيز بر اين گفته با وى متفق شد وى كتابى فراهم كرده بود كه حقه هاى حلاج و حيله هاى وى را در آن آورده بود كه در دست گروهى يافت مىشد . در آن وقت حلاج در خانهء سلطان مقيم بود و در گشايش بود و هر كه مىخواست به نزد وى شود اجازه مىيافت .\r\nوى به نزد نصر حاجب بود ، حلاج دو نام داشت : يكى حسين بن منصور و ديگرى محمد بن احمد پارسى . وى نصر را فريب داده بود و فريبش بر او مؤثر افتاده بود و دربارهء او ميان اطرافيان بسيار سخن مىرفت .\r\nمقتدر حلاج را به نزد على بن عيسى فرستاد كه با وى سخن كند ، او را در مجلس على حاضر كردند ، با وى سخنى درشت گفت . گويند : حلاج سوى على پيش\r\n","description":"","footnote":"","page_name":" 6870 ","page_number":75},
  {"content":"\r\nرفت و آهسته به دو گفت : « به همين حد بس كن و چيزى ميفزاى و گر نه زمين را بر تو وارونه مىكنم . » و سخنانى از اين باب . پس على بن عيسى از گفتگو با وى هراسان شد و از كار وى كناره گرفت . در اين وقت او را به نزد حامد بن عباس بردند .\r\nو چنان بود كه دختر سمرى يار حلاج را به نزد حلاج برده بودند ، در خانهء سلطان ، و چندى به نزد وى مقيم بوده بود ، آنگاه وى را به نزد حامد بن عباس بردند كه از او دربارهء اخبارى كه از حلاج مىدانست و مشاهداتى كه از احوال وى داشته بود پرسش كند .\r\nابو القاسم بن زنگى گويد كه به وقت ورود اين زن به نزد حامد بن عباس حضور داشته بود ، ابو على احمد بن نصر بازيار نيز از جانب ابو القاسم بن حوارى حضور داشته بود تا آنچه را نقل مىكند بشنود ، حامد از او پرسيد كه دربارهء حلاج چه مىداند ؟\r\nگفت كه پدرش سمرى او را به نزد حلاج برد و چون بنزد وى درآمد چيزهاى بسيار به دو بخشيد كه اقسام آن را ياد كرد .\r\nابو القاسم گويد : اين زن ، نيكو كلمات و شيرين گفتار بود و نيك صورت . از جمله چيزها كه دربارهء حلاج گفت اين بود كه به دو گفته بود : « ترا به سليمان پسرم به زنى دادم كه به نزد من از همه فرزندانم عزيزتر است . وى مقيم نيشابور است ، بناچار ميان زن و شوهر سخنى مىرود يا چيزى از وضع او را نمىپسندى آن روز را روزه بدار و آخر روز بر بام برو و بر خاكستر و نمك درشت بايست و بر آن نظر كن و رو سوى من بدار و آنچه را از او نمىپسندى به من بگوى كه مىشنوم و مىبينم . »\r\n( 81 مىگفت : « يك روز صبحگاه كه از بام به خانه فرو مىشدم دختر حلاج نيز با من بود و خود او پايين رفته بود ، وقتى روى پله شديم چنان بود كه ما را مىديد و او را مىديديم ، دخترش گفت : « وى را سجده كن . » گفتم : « مگر كسى جز بر خداى سجده مىكند ؟ »\r\n","description":"","footnote":"","page_name":" 6871 ","page_number":76},
  {"content":"\r\nمىگفت : « حلاج سخن مرا كه به دخترش مىگفتم شنيد و گفت : آرى ، خدايى در آسمان و خدايى در زمين ، لا إله الا الله وحده . » مىگفت : « يك روز مرا به نزد خويش خواند و دست خويش را در آستين كرد و درآورد كه پر از مشك بود و به من داد و چند بار چنين كرد . آنگاه به من گفت :\r\nاين را جزو بوى خوش خود بنه كه زن وقتى به نزد مرد مىشود به بوى خوش نيازمند باشد . » مىگفت : « سپس مرا بخواند به وقتى كه در اطاقى بر حصيرى بود گفت : گوشهء حصير را از آنجا بلند كن و از آنچه زير حصير هست هر چه مىخواهى بردار . و به گوشه اطاق اشاره كرد ، حصير را بلند كردم ، زير آن دينار در همهء كف اطاق پهن شده بود و آنچه ديدم مرا خيره كرد . » گويد : زن را نگه داشتند و در خانهء حامد ببود تا حلاج كشته شد .\r\nحامد در جستجوى ياران حلاج بكوشيد و خبرگيران بر آنها گماشت از جمله آنها حيده و سمرى و محمد بن على قنايى معروف به ابن مغيب هاشمى به دست وى افتادند . ابن حماد نهان شد ، خانهء وى را كاويدند و دفترهاى بسيار از آن گرفتند و نيز از منزل قنايى كه بر كاغذ چينى نوشته شده بود بعضى را به آب طلا نوشته بودند و در حرير ديبا پيچيده بودند و جلد چرم نكو داشت . جزو نام ياران وى ابن بشر و شاكر را يافتند ، حامد از ياران حلاج كه به دست وى افتاده بودند دربارهء آنها پرسش كرد ، گفتند كه آنها دعوتگران ويند در خراسان .\r\nابو القاسم بن زنگى گويد : بيشتر از بيست نامه نوشتيم كه آنها را به حضرت بفرستند اما جواب بيشتر نامه ها نيامد و ضمن جوابها كه رسيد ، گفته شده بود كه آنها را مىجويند و همين كه بدست آمدند فرستاده مىشوند اما تاكنون فرستاده نشده‌اند .\r\nگويد : در كتابهاى موجود از نامه هاى ياران وى كه به اطراف رفته بودند\r\n","description":"","footnote":"","page_name":" 6872 ","page_number":77},
  {"content":"\r\nو سفارشها كه دربارهء دعوت كسان به آنها كرده بود شگفتيها بود ،\r\n( 82 دستورشان داده بود كه كسان را از حالى به حالى برند و از مرتبه اى به مرتبه اى تا به نهايت مقصد برسند ، و اينكه با هر قومى باقتضاى عقلشان و فهمشان سخن كنند و به قدر پذيرفتن و اطاعت - كردنشان ، و جوابها كه به نامه هاى كسان داده بودند به كلمات رمز كه جز نويسندگان و گيرندگان آن را نمىدانستند .\r\nابو القاسم بن زنگى گويد : روزى من و پدرم پيش روى حامد بوديم كه از مجلس خويش برخاست . سوى دار العامه رفتيم و در ايوان آن نشستيم ، هارون بن عمران - صراف پيش روى پدرم حاضر شد و همچنان با وى سخن مىكرد در اين حال بود كه غلام حامد كه بر حلاج گماشته بود بيامد و به هارون اشاره كرد كه با وى برود كه او با شتاب برخاست و ما نمىدانستيم سبب چيست . اندكى از نزد ما غايب بود ، آنگاه بازگشت و رنگش سخت پريده بود . پدرم از وضع وى حيرت كرد و از خبر وى پرسش كرد .\r\nگفت : « وقتى غلام گماشته به حلاج ، مرا خواند و سوى وى رفتم ، به من گفت كه به نزد حلاج در آمده و طبقى را كه هر روزه مىبايد براى او ببرد ، همراه داشته . حلاج را ديده كه اطاق را با پيكر خويش از سقف تا زمين و اطراف آن پر كرده چنان كه در آن ، جايى نبوده ، از آنچه ديده هراسان شده و طبق را از دست بينداخته و با شتاب بازگشته . غلام مىلرزيد و تب كرده بود . » گويد : در آن اثنا كه از گفتهء وى به شگفتى بوديم فرستادهء حامد بيامد و اجازهء ورود به نزد وى داد كه وارد شديم و از غلام سخن رفت ، وى را پيش خواند و از قضيهء او پرسش كرد كه تب داشت و حكايت خويش را براى او نقل كرد كه تكذيبش كرد و دشنامش داد و گفت : « از نيرنگ [ 1 
  ] حلاج هراس كرده اى ( و سخنانى از اين باب ) خدايت لعنت كند ، گمشو . »\r\n\r\n","description":"","footnote":"\r\n[ 1 
  ] كلمهء متن : نيرنج ، معرب نيرنگ .\r\n","page_name":" 6873 ","page_number":78},
  {"content":"\r\nگويد : غلام برفت و همچنان مدتى دراز تبدار بود .\r\n( [ 1 
  ] - حكايت كرده‌اند كه مقتدر خادمى را به نزد حلاج فرستاد كه پرندهء مرده اى همراه داشت و گفت : « اين طوطى از آن پسرم ابو العباس است كه وى را دوست مىداشت و اينك بمرد ، اگر آنچه دعوى مىكنى درست است اين طوطى را زنده كن . » راوى گويد : حلاج به كنار اطاقى كه در آن بود رفت و پيشاب كرد و گفت :\r\n« هر كه را حال چنين باشد مرده زنده نمىكند ، به نزد خليفه بازگرد و آنچه را ديدى با آنچه از من شنيدى با وى بگوى . » پس از آن گفت : « بله ، من كسى را دارم كه اگر كمترين اشاره اى به او بكنم ، پرنده را به حال نخستين باز مىبرد . » خادم بازگشت و آنچه را ديده بود و شنيده بود با مقتدر بگفت كه به خادم گفت : « برو و به دو بگوى : « مقصود اينست كه اين پرنده به زندگى باز گردد ، به هر كه مىخواهى اشاره كن . » حلاج گفت : « پرنده را به نزد من آر » ، پرنده را كه مرده بود به نزد وى حاضر كردند ، آن را بر زانوهاى خويش نهاد و با آستين خويش بپوشانيد و كلماتى بر زبان راند ، آنگاه آستين خود را برداشت ،\r\n( 83 پرنده زنده شده بود كه خادم آن را به نزد مقتدر باز برد و آنچه را ديده بود با وى بگفت ، مقتدر كس از پى حامد بن عباس فرستاد و گفت : « حلاج . چنان و چنان كرده . » حامد گفت : « اى امير مؤمنان ، كشتن وى صواب مىنمايد و گر نه مردم مفتون وى مىشوند » ، اما مقتدر در كشتن وى ترديد كرد .\r\nيكى از ياران حلاج گويد : سالى همراه وى به مكه رفتم . گويد : از آن پس كه حج گزاران به مكه بازگشتند در مكه بماند و گفت : « اگر مىخواهى بازگردى باز گرد كه من سر آن دارم كه از اينجا به ولايت هند روم . »\r\n\r\n","description":"","footnote":"\r\n[ 1 
  ] از اينجا تا قسمتى از صفحه بعد كه با سه ستاره جدا شده در « تجارب الامم » نيست ، در متن « دنباله » نيز ميان پرانتز آمده ( م )\r\n","page_name":" 6874 ","page_number":79},
  {"content":"\r\nگويد : حلاج سياحت بسيار مىكرد و بسيار به سفر مىرفت .\r\nگويد : پس از آن بر دريا نشست كه آهنگ هند داشت .\r\nگويد : با حلاج تا ديار هند برفتم ، وقتى آنجا رسيديم ، سراغ زنى را گرفت و سوى وى رفت و با وى سخن كرد ، زن با وى به روز بعد وعده نهاد ، پس از آن ، زن با وى به كنار دريا شد ، زن كلافى پيچيده همراه داشت كه گره ها در آن بود ، همانند نردبان گويد : پس از آن ، زن كلماتى گفت و بر آن نخ بالا رفت . و چنان بود كه پاى خويش را در آن نخ مىنهاد و بالا مىرفت ، چندان كه از نظرها نهان شد . حلاج بازگشت و به من گفت : « به خاطر اين زن آهنگ هند داشتم . » گويد : پس از آن حامد يكى از كتابهاى حلاج را يافت كه در آن چنين بود كه اگر انسان قصد حج كند اما ميسرش نشود ، در خانهء خويش بناى چهارگوشى بسازد كه چيزى از نجاستها بدان نرسد و كسى بدان درنيايد . وقتى ايام حج رسيد اطراف آن طواف كند و مناسكى را كه در مكه انجام مىشود ، انجام دهد ، آنگاه سى يتيم را فراهم آرد و غذايى كه ميسرش باشد براى آنها فراهم كند و در آن خانه حاضرشان كند و آن غذا را به ايشان دهد و خدمتشان را به خويشتن عهده كند ، آنگاه دستهايشان را بشويد و به هر كدامشان پيراهنى بپوشاند و هر يك را هفت درم يا سه درم ( ترديد از ابو القاسم زنگى است ) بدهد و اين به جاى حج باشد .\r\nگويد : پدرم اين كتاب را مىخواند ، وقتى اين فصل را به سر برد ابو عمر قاضى به حلاج نگريست و گفت : « اين را از كجا آورده اى ؟ » گفت : « از كتاب الاخلاص حسن بصرى . » ابو عمر به دو گفت : « اى مهدور الدم دروغ آوردى ، كتاب الاخلاص حسن بصرى را در مكه استماع كرده‌ايم ، چيزى از آنچه گفتى در آن نيست . » گويد : همين كه ابو عمر گفت : « اى مهدور الدم . » حامد به دو گفت : « آنچه را گفتى\r\n","description":"","footnote":"","page_name":" 6875 ","page_number":80},
  {"content":"\r\nبنويس . » مقصودش مهدور الدم بود ، اما ابو عمر خويشتن را به گفتگو با حلاج ، مشغول داشت ، حامد او را نگذاشت كه مشغول نمايى كند و با وى اصرار كرد چندان كه مخالفت ميسرش نبود و روا بودن خون وى را نوشت .\r\n( 84 پس از او حاضران مجلس نيز نوشتند . وقتى حلاج صورت حال را بدانست گفت : « پشت من مصون است و خونم حرام ، روانيست كه بر ضد من تأويلى كنيد كه آن را مباح كند ، اعتقاد من اسلام است و مذهبم سنت ، دربارهء سنت كتابها از من به نزد وراقان هست ، خدا را ، خدا را ، دربارهء خون من رعايت كنيد . » و پيوسته اين گفتار را تكرار مىكرد و آن گروه خطهاى خويش را مىنوشتند تا مكتوب به خط عالمان حاضر ، كامل شد و حامد آن را به نزد المقتدر - بالله فرستاد .\r\nجواب آمد كه اگر فتواى قاضيان دربارهء وى چنان است كه عرضه داشته اى وى را در جايگاه نگهبانان حاضر كن و هزار تازيانه اش بزن ، اگر نمرد دستور بده دو دست و دو پايش را ببرند ، پس از آن گردنش را بزن و سرش را نصب كن و پيكرش را بسوزان .\r\nحامد سالار نگهبانان را حاضر كرد و دستخط را به دو داد كه بخواند و دستورش داد كه حلاج را بگيرد و فرمان را دربارهء وى اجرا كند . اما از اين ابا كرد و گفت كه بيم - دارد كه حلاج را از وى بگيرند . » همسخن شدند كه پس از تاريك شدن شب بيايد و گروهى از غلامانش همراه وى باشند ، گروهى نيز بر استران ، همانند استربانان كه حلاج را بر يكى از استران نهند و در انبوه قوم درآرند ، به دو سفارش كرد كه گوش به حلاج ندهد ، به دو گفت : « اگر به تو گفت كه در دجله و فرات براى تو طلا و نقره روان مىكنم ، تازيانه را از او بر مگير ، تا چنان كه فرمان يافته اى وى را بكشى . » محمد بن عبد الصمد ، سالار نگهبانان ، چنان كرد و همان شب او را به ترتيبى كه ياد شد ببرد . غلامان حامد با وى برنشستند تا او را به پل رسانيدند . محمد بن -\r\n","description":"","footnote":"","page_name":" 6876 ","page_number":81},
  {"content":"\r\nعبد الصمد و مردان وى ، شب را به دور جايگاه به سر كردند ، و چون صبحگاه سه شنبه شد ، شش روز مانده از ذى قعده ، حلاج را به عرصهء جايگاه بردند ، جمعى انبوه از عامه فراهم آمدند كه به شمار نبودند ، به جلاد دستور داد كه هزار تازيانه به او بزند كه زده شد اما آخ نگفت و بخشش نخواست .\r\nگويد : وقتى به سيصد تازيانه رسيد به محمد بن عبد الصمد گفت : « مرا به نزد خويش بخوان كه براى تو اندرزى دارم كه به نزد خليفه همانند فتح قسطنطنيه است . » گفت : « به من گفته‌اند كه چنين مىگويى و بيشتر از اين ، اما براى برگرفتن تازيانه از تو راهى نيست . » حلاج خاموش ماند تا هزار تازيانه به دو زدند ، پس از آن دستش بريده شد ، سپس پايش ، پس از آن گردنش زده شد و پيكرش سوخته شد ، سپس سر او را به خراسان بردند .\r\nياران حلاج ادعا كردند كه آنكه تازيانه خورد يكى از دشمنان حلاج بود كه همانند حلاج شده بود . بعضى از آنها دعوى كردند كه حلاج را ديده بودند و با وى سخن كرده بودند ، در اين باب مهملاتى گفتند كه در خور نوشتن نيست .\r\nوراقان را احضار كردند و قسمشان دادند كه از كتابهاى حلاج چيزى نفروشند و نخرند ،\r\n( 85 مدت حلاج از آن وقت كه دستگير شد تا وقتى كه كشته شد هشت سال و هفت ماه و هشت روز بود .\r\n[ 1 
  ] حامد حكايت مىكرد كه حلاج را در خانه هاى راسبى گرفته بود .\r\nيك بار دعوى پارسايى مىكرد ، بار ديگر مىگفت كه وى مهدى است ، پس از آن به دو گفت : « چگونه از پى اين خدا شدى ؟ »\r\n\r\n","description":"","footnote":"\r\n[ 1 
  ] همدانى .\r\n","page_name":" 6877 ","page_number":82},
  {"content":"\r\nراوى گويد : سمرى جزو گرفته شدگان بود . حامد به دو گفت : « چه چيز ترا به تصديق وى وادار كرد ؟ » گفت : « در زمستان با وى به استخر رفتم ، به دو گفتم كه خيار را دوست دارم دست خويش را به پاى كوهى زد و از ميان برف خيارى سبز درآورد و به من داد . » حامد به دو گفت : « آن را خوردى ؟ » گفت : « آرى . » گفت : « دروغ گفتى اى پسر هزار زناكار ، و صد هزار زناكار ، فكش را به درد - آوريد . » پس غلامان او را بزدند و او بانگ مىزد كه از اين بيم داشتيم .\r\nگويد : حامد حكايت كرد كه از يك مدعى نيرنگ ديده بود كه ميوه در مىآورد اما چون به دست انسان مىرسيد پشكل مىشد .\r\nاز جمله كسانى كه گرفته بود يكى بود هاشمى كه كنيهء ابو بكر داشته بود و حلاج او را كنيهء ابو مغيث داده بود ، كه ياران وى را پرستارى مىكرده بود و مراقبتشان مىكرده بود .\r\nمحمد بن على بن قناتى ( كذا ) را نيز گرفتند و از خانهء وى جعبه اى سر به مهر گرفتند كه در آن شيشه ها بود پر از پيشاب حلاج و مدفوع وى كه آن را گرفته بود كه از آن شفا جويد .\r\nو چنان بود كه وقتى حلاج حضور مىيافت پيش از اين نمىگفت كه :\r\n« لا إله الا انت ، بد كردم و با خويشتن ستم كردم ، مرا بيامرز كه گناهان را جز تو نمىآمرزد . » و چنان شد كه دجله فزونى گرفت و ياران حلاج دعوى كردند كه به سبب خاكستر پيكر وى بود كه در دجله افكنده بودند . جمعى از ياران وى دعوى كردند كه وى را در راه مزوان ديده بودند بر خرى و به آنها گفته بود : « من اسبى\r\n","description":"","footnote":"","page_name":" 6878 ","page_number":83},
  {"content":"\r\nرا به صورت خودم كردم ، چنان كه اين گاوان پنداشته‌اند آن كشته شده من نبودم .\r\nنصر حاجب مىگفته بود او را به ستم كشتند .\r\nاز جمله شعر حلاج اينست :\r\n« قلب خويش را هرگز آسوده نديدم « و چگونه تواند بود كه مرا « براى تيرگى مهيا كرده‌اند .\r\n( 86 « به راه غرور رفتم و اى شگفتا « از كسى كه در راه خطرناك « نجات مىجويد .\r\n« گويى من ميان موجها هستم « كه مرا وارونه مىكند « و بالا و پايين مىبرد .\r\n« غم به دل دارم و آتش در جگر ، « گريه شاهد من است « از ديده‌ام شهادت بخواهيد . » و هم از شعر اوست :\r\n« جام ، شكايت از غم شما را « براى من آسان كرد « باده نوشان را از جام گله نيست « گيرم به دعوى گويم كه بيمار و نزارم « پس چرا خوابگاه من همه خار است .\r\n« هجرانى است غمانگيز و وصالى كه\r\n","description":"","footnote":"","page_name":" 6879 ","page_number":84},
  {"content":"\r\n« از آن خرسند نمىشوم .\r\n« چرا فلك به نامرادى من همى گردد « و هر چه اشكم بيشتر شود « آشفتگيم را فزونتر كند « گويى شمعى هستم كه « مىگريد و فرو مىريزد . » و هم از شعر اوست :\r\n« جان به چيز ممنوع ، حريص است « و ريشهء حادثات گونه گون است .\r\n« جان را به چيز دور افتاده كشش هست « و جان ، چيز نزديك را تباه مىكند ، « همه كس در پى تدبيرى است « كه اميد دارد كه با آن « زيان را براند و سود را بكشاند . » و هم او راست :\r\n« هر چه بليه بر من هست « از منست « اى كاش مرا از من مىگرفتند « مىخواستى كه راز مرا بيازمايى « در صورتى كه از مقصود من « خبر داشتى .\r\n« مرا از غير تو بهره اى نيست « به هر گونه كه خواهى مرا بيازماى\r\n","description":"","footnote":"","page_name":" 6880 ","page_number":85},
  {"content":"\r\nبعضى از صوفيان دعوى كرده‌اند كه حلاج به مقام كشف رسيد و راز را بدانست و راز راز را نيز بدانست و اين را ضمن اين گفتار براى خويشتن دعوى كرد :\r\n« شورهاى اهل حق « مؤيد شور من است « و رازهاى اهل راز « به نزد من آشكار است . » و هم از اوست :\r\n« خدا داند كه عضوى از اعضايم نيست « مگر كه ياد تو نهايت مراد اوست « وقتى دم زنم تو در دم منى ، « و بسبب تو است كه جانم « در مجارى خويش روانست « اگر ديده‌ام از پس جدايى تو « بجز تويى نگريسته « از بينايى محروم باد\r\n( 87 « يا اگر جانم از پس دورى « با مخلوقى ديگر الفت گرفته « هرگز به مراد نرسد . » حكايت كنند كه گفته بود : « خدايا تو با آنكه بيازاردت محبت كنى ، چگونه با آنكه در راه تو آزار بيند محبت نكنى . » و چنين خواند :\r\n« ديده‌ام مايهء بيمارى منست\r\n","description":"","footnote":"","page_name":" 6881 ","page_number":86},
  {"content":"\r\n« واى از دلم و دستاورد دلم .\r\n« اى كه بيمارى را بر من انداخته اى « مرا در قبال بيمارى يارى كن . » و چنان بود كه ابن نصر قشورى بيمار شده بود ، طبيب براى وى سيب تجويز كرد كه يافت نشد ، حلاج به دست خويش به هوا اشاره كرد و سيبى به آنها داد كه از اين شگفتى كردند و گفتند : « اين را از كجا آوردى ؟ » گفت : « از بهشت . » يكى از حاضران به دو گفت : « ميوهء بهشت تغييرپذير نيست ، اما در اين سيب كرمى هست . » گفت : « از آن رو كه از خانهء بقا به خانهء فنا آمده و چيزى از بلا بر آن افتاده . » كه پاسخ وى را از كارش نكوتر شمردند .\r\nحكايت كنند كه شبلى به زندان به نزد حلاج درآمد ، ديدش كه نشسته بود و بر خاك خط مىكشيد . پيش روى وى بنشست چندان كه ملول شد آنگاه حلاج چشم به آسمان برداشت و گفت : « خدايا هر حقى را حقيقتى هست و هر خلقى را طريقتى و هر پيمانى را وثيقتى . » سپس گفت : « اى شبلى ، چگونه مىبينى كسى را كه مولايش او را از خويشتن گرفته و به بساط انس خويش رسانيده . » شبلى گفت : « اين چگونه باشد ؟ » گفت : « وى را از خويشتن گرفته و به قلبش باز پس داده كه از خويشتن مأخوذ است و به قلب خويش مرجوع . گرفتنش از خويشتن عذاب دادن است و باز - بردنش به قلبش ، به قرب رسانيدن ، خوشا آن كس كه اطاعت وى كند و خورشيد حقيقت از قلب وى طالع باشد . » آنگاه چنين خواند :\r\n« خورشيد دوستدار تو شبانگاه برآمد\r\n","description":"","footnote":"","page_name":" 6882 ","page_number":87},
  {"content":"\r\n« و روشنى بخشيد كه هرگز غروب ندارد .\r\n« خورشيد روز از پى شب طلوع مىكند .\r\n« اما خورشيد دلها هرگز غروب نمىكند . » گويند : حلاج از آن رو حلاج نام گرفت كه راز دلها را بدانسته بود و جان كلام را برون مىكشيد ، چنان كه حلاج با حلاجى ، خالص پنبه را برون مىكشد . » به قولى چنان بود كه در واسط بر دكان حلاجى مىنشسته بود ، حلاج به حاجتى رفت و چون باز آمد پنبه را كه بسيار بود حلاجى شده ديد و او را حلاج ناميد .\r\n( 88 بعضى از صوفيان حلاج را پذيرفته‌اند و گويند : وى اسم اعظم خداى را مىدانسته بود ، بعضى ديگر او را نمىپذيرند و گويند : فريبكارى بود .\r\nگويند : شبلى فاطمهء نيشابورى را بنزد حلاج فرستاد به وقتى كه دستش بريده شده بود ، به دو گفت : « به حلاج بگوى : خداى ترا بر رازى از رازهاى خويش امين كرد اما آن را برملا كردى و تيزى آهن را به تو چشانيد ، اگر پاسخت داد جواب وى را به خاطر سپار ، سپس از او پرسش كن از تصوف كه چيست ؟ » و چون فاطمه به نزد حلاج رسيد وى چنين خواند :\r\n« . . . [ 1 
  ] وقتى صبر مغلوب شد .\r\n« در مورد كسى همانند تو « چه خوش كه پرده دريده شود « اگر مردم ملامتم كنند « روى تو عذرگوى منست .\r\n« اى ماه تمام\r\n\r\n","description":"","footnote":"\r\n[ 1 
  ] متن افتاده دارد .\r\n","page_name":" 6883 ","page_number":88},
  {"content":"\r\n« گويى ماه تمام « به روى تو نيازمند است . » اين شعر از حسين بن ضحاك خليع باهلى است .\r\nآنگاه به فاطمه گفت : « به نزد ابو بكر شو و به دو بگوى : اى شبلى به خدا رازى از او را برملا نكردم . » به دو گفت : « تصوف چيست ؟ » گفت : « آنچه من در آنم ، به خدا هيچوقت نعمت را از بليت فرق نكردم . » فاطمه به نزد شبلى رفت و سخنان حلاج را با وى باز گفت .\r\nشبلى گفت : « اى گروه مردم ، پاسخ اول براى شماست و پاسخ دوم براى من . » گويند : وقتى دست و پايش بريده شد بانگ زد و گفت :\r\n« به حرمت محبتى كه روزگار « در تباه كردن آن طمع نياورده بود « هنگام هجوم بليه « مرا نه باك بود « نه محنت ديدم « هر عضو و بند مرا كه بريدند « يادى از شما در آن بود . » يكى از صوفيان بردار حلاج نوشته بود :\r\n« مىبايد سينهء تو براى رازها « قلعه اى باشد ناگشودنى « فقط سفلگان از راز « سخن مىكنند و آن را بر ملا مىكنند . »\r\n","description":"","footnote":"","page_name":" 6884 ","page_number":89},
  {"content":"\r\n[ 1 
  ] و هم در اين سال ( سال سيصدم ) حسين بن منصور حلاج زنده بر سمت شرقى آويخته شد ، به روز چهارشنبه و پنجشنبه . بر سمت غربى نيز ، به روز جمعه و شنبه ، دوازده روز مانده از ربيع الاخر .\r\nو هم در اين سال ( سيصد و يكم ) در شوش حسين بن منصور حلاج را گرفتند و به دست عبد الرحمن نايب على بن احمد راسبى افتاد ، نامه ها و رقعه ها از او بدست آمد كه چيزهاى مرموز در آن بود ، سپس او را ببردند و وارد مدينة السلام كردند ، بر شترى ، غلامى از آن وى با وى بود ، بر شتر ديگر ، هر دو انگشتنما . بر او بانگ زدند كه اين يكى از دعوتگران قرمطيان است او را بشناسيد ، پس از آن به زندان شد ، سپس على بن عيسى وزير او را احضار كرد و با وى گفتگو كرد و معلوم شد كه قرآن نخوانده ، از فقه و حديث و اخبار و شعر و لغت چيزى نمىدانست ، على بن - عيسى به دو گفت : « طهارت و فرايض را به تو بياموزيم برايت از رساله هايى كه ندانى در آن چه مىگويى سودمندتر است . واى تو تا چند به مردم مىنويسى مباركباد نور شعشعانى ، ترا به تأديب نياز مبرم هست . » آنگاه دستور داد تا وى را زنده بر سمت شرقى در جايگاه نگهبانى بياويختند ، پس از آن در سمت غربى ، كه مردم او را بديدند .\r\nآنگاه وى را به خانه سلطان بردند و آنجا بداشته كردند . با تظاهر به سنت كسانى از اهل خانهء خلافت را استمالت كرد كه به وى مايل شدند و از وى تبرك مىجستند و دعا گفتن مىخواستند كه اخبار وى بيايد انشاء الله .\r\n\r\nسخن از كسانى كه در اين سال ( سيصد و نهم ) درگذشتند\r\n\r\n","description":"","footnote":"\r\n[ 1 
  ] المنتظم : ابن جوزى .\r\n","page_name":" 6885 ","page_number":90},
  {"content":"\r\nحسين بن منصور بن محمى ، حلاج ، كه كنيهء ابو مغيث داشت و به قولى ابو عبد الله ، جد وى محمى گبرى بود ، از مردم بيضاى فارس . حسين در واسط بزرگ شد و به - قولى در شوشتر ، آنگاه به بغداد رفت و با صوفيان آميزش كرد و جنيد و ثورى و جز آنها را بديد . آشفتهء كار بود . بعضى وقتها پشمينه مىپوشيد ، بعضى وقتها جامه هاى رنگين مىپوشيد ، بعضى اوقات جبه و عمامه مىپوشيد\r\n( 90 و با قبا در هيئت سپاهيان حركت مىكرد در شهرها بگشت ، به هند و خراسان و ما وراء النهر و تركستان رفت ، كسانى با وى به عنوان مغيث نامه مىنوشتند و كسانى به عنوان مقيت [ 1 
  ] كسانى او را مصطلم [ 2 
  ] مىناميدند و كسانى مجبر [ 3 
  ] حج كرد و مجاور شد ، آنگاه به بغداد آمد و ملك اندوخت و خانه اى ساخت ، مردم دربارهء وى اختلاف كردند ، گروهى مىگفتند : « جادوگر است . » گروهى ديگر مىگفتند : « صاحب كرامتهاست . » گروهى مىگفتند : « واقف اسرار است . » ( يا رياكار ) [ 4 
  ] ابو بكر صولى گويد : حلاج را ديدار كردم و با وى نشستم ، جاهلى ديدم كه عاقل نمايى مىكرد و خرفى متظاهر به كمال و بدكارى كه زاهدى مىنمود ، ظاهر وى آن بود كه زاهد و صوفى است و چون خبر مىيافت كه مردم شهرى عقيدهء اعتزال دارند معتزلى مىشد ، اگر عقيدهء امامت داشتند امامى مىشد و چنان وا مىنمود كه دانشى از امام آنها به نزد وى هست . اگر اهل سنت را مىديد سنى مىشد . تردست بود و كسان را مفتون مىكرد ، به طب پرداخته بود ، كيمياگرى را آزموده بود ، با وجود جهالت زرنگ بود در شهرها مىرفت .\r\nاحمد محاسب گويد : معتضد مرا سوى هند فرستاد ، يكى با من در كشتى بود\r\n\r\n","description":"","footnote":"\r\n[ 1 
  ] مبغوض .\r\n[ 2 
  ] ريشه برانداز .\r\n[ 3 
  ] اصلاحگر .\r\n[ 4 
  ] كلمهء متن : منمس كه معنى واقف اسرار و رياكار را از آن مىتوان گرفت و قرينه اى بر انتخاب يكى از دو معنى نيست .\r\n","page_name":" 6886 ","page_number":91},
  {"content":"\r\nبه نام حسين پسر منصور ، وقتى از كشتى برون شديم به دو گفتم : « براى چه اينجا آمده اى ؟ » گفت : « براى آنكه جادو بياموزم و خلق را سوى خداى تعالى دعوت كنم . » ابو الحسن احمد بن يوسف گويد : حلاج به هر وقتى به چيزى دعوت مىكرد به ترتيبى كه هر گروه را خوش آيد .\r\nگروهى از ياران وى به من گفتند : وقتى در اهواز و ولايت آن ، مردم به حلاج و خوردنىها و نوشيدنىها كه در غير موسم براى آنها برون مىآورد و درمهايى كه آن را درمهاى قدرت مىناميد دل باخته شدند ، با ابو على جنابى سخن كردند .\r\nبه آنها گفت : « اين چيزها در جاهايى محفوظ مانده كه دربارهء آن حيله مىشود ، وى را به يكى از خانه هاى خويش ببريد كه منزلگاه وى نباشد و بگوييد دو دسته خار از آن در آرد ، اگر چنان كرد وى را باور داريد . »\r\n( 91 گويد : سخن وى به حلاج رسدى و اينكه گروهى در اين صدد هستند و از اهواز برون شد .\r\nعمرو بن عثمان حلاج را لعن مىگفت و مىگفت : « اگر به دست من افتد به دست خويشتن او را مىكشم . » آيه اى از كتاب خداى را خواندم . گفت : « توانم كه همانند آن تأليف كنم يا بگويم . » ابو يعقوب اقطع گويد : دخترم را به زنى به حلاج ، حسين بن منصور دادم كه نكويى رفتار وى را ديده بودم ، اما پس از اندك مدتى معلوم شد كه وى جادوگر و حيله گر و خبيث و كافر است .\r\nمصنف گويد : اعمال و گفتارها و اشعار حلاج بسيار است و من اخبار او را در كتابى آورده‌ام كه آن را « القاطع لمجال اللجاج القاطع بمحال الحلاج » نام داده‌ام ، هر كه اخبار وى را بخواهد در آن بنگرد . اين مرد كلمات صوفيانه مىگفت . و سخنان نكو ، سپس آن را به چيزهاى ناروا مىآميخت . اشعارش نيز چنين بود ، از جمله\r\n","description":"","footnote":"","page_name":" 6887 ","page_number":92},
  {"content":"\r\nاشعار منسوب به وى اينست :\r\n« مقدس باد آنكه ناسوت وى « راز جلوهء لاهوت نافذ او را « عيان كرد « آنگاه در خلق خويش آشكارا « به صورت خورنده و نوشنده « آشكار شد « چنان كه خلق وى ، او را « چنان كه چشم ، چشم را بيند « معاينه ديدند . » وقتى خبر وى شيوع يافت او را گرفتند و بداشتند و با وى مناظره كردند و جمعى را گمراه كرد كه از نوشيدن پيشاب وى شفا مىجستند و تا آنجا كه گروهى مردم نادان گفتند : « او خداست و مرده را زنده مىكند . » ابو بكر صولى گويد : نخستين كسى كه به كار حلاج پرداخت ، ابو الحسين - على بن احمد راسبى بود كه وى را با غلامى از آن وى وارد بغداد كرد ، بر دو شتر و آنها را انگشتنما كرد و اين در ربيع الاخر سال سيصد و يكم بود . همراه آنها نامه اى نوشت كه به نزد وى شاهد اقامه شده كه حلاج دعوى خدايى دارد و قائل به حلول است .\r\nدر همين سال ، على بن عيسى او را احضار كرد ، فقيهان را نيز احضار كرد كه با وى مناظره كردند كه در سخن فرو ماند ، معلوم شد كه از قرآن و غير قرآن چيزى نمىداند ، پس از آن بداشته شد ، آنگاه وى را به خانهء خليفه بردند كه بداشته شد .\r\n( 92 صولى گويد : به قولى در آغاز كار خويش سوى شخص مورد رضايت از\r\n","description":"","footnote":"","page_name":" 6888 ","page_number":93},
  {"content":"\r\nخاندان محمد دعوت مىكرد . دربارهء وى سعايت كردند كه تازيانه خورد . و چنان بود كه چيزى از شعبدهء خويش را به نادان وا مىنمود ، وقتى اطمينان مىيافت وى را دعوت مىكرد كه وى خداست . جزو كسانى كه دعوتشان مىكرد ابو سهل بن - نوبخت را دعوت كرد ، كه به دو گفت : « جلو سر من موى برويان . » پس از آن كارش بالا گرفت چندان كه نصر حاجب از او دفاع كرد كه به دو گفته بودند : « حلاج سنى است و رافضيان مىخواهند او را بكشند . » در كتابهاى وى آمده بود كه : من غرق كنندهء قوم نوحم و هلاك كنندهء عاد و ثمود .\r\nو چنان بود كه به يكى از ياران خويش مىگفت : « تو نوحى » و به ديگرى مىگفت :\r\n« تو موسايى » و به ديگرى ميگفت : « تو محمدى كه ارواح آنها را به اجسام شما باز آورده‌اند . » حامد بن عباس ، وزير ، كتابهايى از وى يافته بود كه در آن چنين آمده بود : وقتى انسان سه روز و سه شب روزه بدارد و افطار نكند و به روز چهارم چند برگ كاسنى بگيرد و با آن افطار كند ، از آن پس وى را از روزهء ماه رمضان بىنياز كند . و اگر به يك شب دو ركعت نماز كند ، از اول تا صبحگاه از آن پس وى را از نماز بىنياز كند . و اگر به يك روز همه دارايى آن روز خويش را صدقه دهد وى را از زكات بىنياز كند . و اگر اطاقى بنيان كند و روزى چند روزه بدارد ، آنگاه چند بار برهنه بر آن طواف كند وى را از حج بىنياز كند و اگر در گورستان قريش به نزد قبر شهيدان رود و ده روز آنجا بماند و نماز كند . و دعا گويد و روزه بدارد و جز با اندكى نان جوين و نمك درشت افطار نكند ، اين ، وى را در باقى عمر از عبادت بىنياز كند . پس فقيهان و قاضيان به نزد حامد احضار شدند . به دو گفته شد : « اين كتاب را مىشناسى ؟ » گفت : « اين كتاب السنن حسن بصرى است . » حامد به دو گفت : « مگر به آنچه در اين كتاب هست اعتقاد ندارى ؟ » گفت : « چرا اين كتابى است كه مطابق آنچه در آن است خدا را پرستش\r\n","description":"","footnote":"","page_name":" 6889 ","page_number":94},
  {"content":"\r\nمىكنم . » ابو عمر قاضى به دو گفت : « اين نقض شرايع اسلام است . » آنگاه با وى سخن كرد ، عاقبت ابو عمر به دو گفت : « اى مهدور الدم . » و روا بودن خون وى را نوشت .\r\nفقيهان نيز از او پيروى كردند و به كشتن حلاج فتوى دادند و خونش را روا كردند .\r\nاين را به مقتدر نوشتند كه نوشت : اگر قاضيان به كشتن وى فتوى داده‌اند و خونش را روا كرده‌اند ، محمد بن عبد الصمد سالار نگهبانان حضور يابد و هزار تازيانه به او بزند اگر تلف نشد ، گردنش را بزنند .\r\nگويد : از پس عشا حلاج را حاضر كردند ، جمعى از يارانش نيز با وى بودند بر استران پالاندار ، همانند استربانان ، كه وى را بر يكى از آن بنهند و در انبوه قوم ببرند . وى را ببردند و شب را به دور وى به سر كردند . صبحگاه\r\n( 93 روز سه شنبه ، شش روز مانده از ذى قعده ، بيرونش آوردند كه او را بكشند . در بند خويش گردنفرازى مىكرد و مىگفت :\r\n« همدم من به چيزى از ستم « منسوب نيست « همانند آنچه مىنوشيد « به من نوشانيد « چنان كه مهمان دربارهء مهمان مىكند .\r\n« وقتى جام به گردش آمد « سفرهء چرمين و شمشير خواست « هر كه به تابستان با اژدها « باده نوشد ، چنين باشد . » پس هزار تازيانه به دو زدند ، پس از آن دستش را بريدند ، پس از آن پايش را بريدند و سرش را بريدند ، و پيكرش را سوختند و خاكسترش را در دجله افكندند .\r\n","description":"","footnote":"","page_name":" 6890 ","page_number":95},
  {"content":"\r\nابو عمرو بن حيويه گويد : وقتى حلاج را برون آوردند كه او را بكشند ، جزو مردم برفتم و چندان تلاش كردم كه او را ديدم ، به ياران خويش گفت : « از اين هراسان مباشيد كه من از پس سى روز بنزد شما باز مىگردم . » اين روايت درست است كه در آن ترديد نيست و حال اين مرد را فاش مىكند كه مردى حقه باز بوده و تا به وقت مرگ با عقل مردم بازى مىكرده است .\r\nقاضى ابو العلاء گويد : وقتى حسين بن منصور را برون آوردند كه او را بكشند چنين خواند :\r\n« در هر سرزمين ، قرارگاهى جستم « اما در هيچ سرزمينى قرارگاهى نيافتم « پيرو مطامع خويش شدم كه مرا « بندهء خويش كرد « اگر قناعت كرده بودم آزاد بودم . » از جمله حوادث سال سيصد و دوازدهم اين بود كه نازوك در جايگاه نگهبانى بغداد بنشست ، سه تن از ياران حلاج را بنزد وى حاضر كردند كه حيدره بود و شعرانى و ابن منصور . از آنها خواست كه از مذهب حلاج باز آيند كه نپذيرفتند و گردنهاشان زده شد ، سپس آنها را در سمت شرقى بغداد بياويخت و سرهايشان را در سمت غربى بر ديوار زندان نهادند .\r\n( 94 من اخبار حلاج را در كتابى فراهم آورده‌ام و چنان بود كه حلاج مصاحبت جنيد و عمرو بن عثمان مكى داشته بود . در آغاز كار در آفاق گشته بود و گرسنگى ديده بود و تنهايى كشيده بود ، اما در سرش رياستطلبى و گردنفرازىاى بود . وقتى تمرد كرد و از دايرهء ايمان برون شد خدا كسى را بر او مسلط كرد كه از او انتقام گرفت ، تاريخ الاسلام : ذهبى .\r\n","description":"","footnote":"","page_name":" 6891 ","page_number":96},
  {"content":"\r\nعالمان به كفر وى فتوى دادند ، جمعى از عاميان و جاهلان و پيروان هر بانگزن كه جادو و شعبده و حال و اشارات وى را كه صوفيان متأخر به كار مىبرند ديده بودند مفتونش شدند چندان كه او را خدا شمردند و به خداييش معتقد شدند .\r\nامام ابو حامد در مشكاة الانوار دربارهء او به عذرجويى پرداخته و گفتارهاى وى را به محملهاى نكو تأويل كرده كه از روش مخاطبهء عربى به دور است .\r\nابو سعيد نقاش ، در تاريخ الصوفيه گويد : بعضى از صوفيان حلاج را به جادوگرى منسوب داشته‌اند ، و بعضى ديگر او را به زندقه منسوب داشته‌اند . ابو عبدالرحمن - سلمى اختلاف صوفيان را دربارهء حلاج حكايت كرده سپس گويد : وى به رد نزديكتر است . خطيب ، وى را رد كرده و جادوگرى و ضلالت وى را توضيح كرده . ابن جوزى او را گمراه شمرده ، ابن خلكان گفته كه بيشتر عالمان روزگار حلاج به روا بودن خونش فتوى داده‌اند .\r\nابو بكر بن ابى سعدان گويد : حلاج فريبكارى حقه باز بود .\r\nعمرو بن عثمان مكى گويد : حلاج شنيد كه من قرآن مىخواندم ، گفت :\r\n« مىتوانم كه همانند آن بگويم . » به دو گفتم : « اگر بر تو تسلط يافتم قطعا ترا مىكشم . » ابو يعقوب اقطع و جعفر خلدى گفته‌اند كه حلاج كافرى خبيث بود .\r\n","description":"","footnote":"","page_name":" 6892 ","page_number":97},
  {"content":"\r\nآنگاه سال سيصد و دهم درآمد .\r\n\r\nسخن از رخدادها كه به سال سيصد و دهم بود از اخبار بنى عباس\r\nدر اين سال المقتدر بالله بيمار شد ، بيمارىاى سخت . گويند ام موسى پيشكار ، نامه اى به نزديكى از كسان وى فرستاد و از تصدى خلافت با وى سخن كرد ، اين بر المقتدر بالله و مادرش و همه خواص وى فاش شد . ام موسى را گرفتند ، با خواهرش ام محمد و برادرش احمد بن عباس ، و مالهايى از آنها گرفتند و سپرده هايى كه به نزد كسان داشتند گرفته شد ، دربارهء احمد بن عباس شايعه گويى و عيبجويى بسيار شد ، براى وزارت از كسانى نام برده شد گفتند : على بن محمد فراتى را برون مىآرند كه وزارت را عهده كند . گفته شد ، على بن عيسى را به تصدى وزارت مجبور مىكنند . گفته شد : ابن حوارى ، گفته شد ابن ابى البغل ، رقعه اى نوشتند و در خانه اى كه سلطان در آن بود افكندند كه در آن چنين آمده بود :\r\n« به خليفه بگوى كه اگر « در كار داورى انصاف دارى « به من بگوى وزير ما كيست ؟\r\n« تا مقر شويم و بشناسيم .\r\n","description":"","footnote":"","page_name":" 6893 ","page_number":98},
  {"content":"\r\n« حامد است ؟ كه پيرى سست نيرو « و وامانده است « يا ابن ابى عيساى بخيل ، « كه ممسك است و كم عطا .\r\n« با آنكه به نزد زيدان براى مشورت « علف مىچرد « يا ابن بسطام است ؟ زود بگوى « يا جوان با تانى يا ظريف معطر « يا پير عفت نماى « يا نو آمده ايست كه ندانيم « از كدام سوى مىگردد . » جوان با تانى ابن خصيبى بود و پير عفتنماى ، ابن ابى البغل .\r\nدر اين سال سلطان ، سالار نگهبانان بغداد را در مقابله با عامه ناتوان ديد و او را معزول كرد و نگهبانى خويش را به نازوك معتضدى داد كه به روز نخستين شدت عمل وى معلوم شد و كار را چنان راه برد كه هيچ كس نبرده بود . پيادگان را كه آتششان تند بود گوشمال داد و با آنها نبرد كرد چندان كه به اطاعت آمدند و نيازهاى خويش را با تذلل از او گرفتند . وقتى كه به كار گماشته شد\r\n( 96 در دجله و زاهريه جاى داشت ، آهنگ خانهء وى كرده بودند كه آن را بسوزند . نازوك از غلامان كمك گرفت و آنها را پراكنده كرد ، نصر حاجب نيز كه سبب گماشته شدن وى بود او را بر ضدشان كمك داد زيرا خبر يافته بود كه در ناحيهء سوق الشتا عروسى را بنزد شوهرش مىبرده بودند ، يكى از ابناى پيادگان با جمعى از آنها برفت و عروس را بگرفت و به خانهء خويش برد و با وى كار بد كرد ، سپس او را سوى كسانش فرستاد .\r\nمردم بر اين سخت اعتراض كردند و آن را چنان كه بود بزرگ شمردند و همهء آنچه\r\n","description":"","footnote":"","page_name":" 6894 ","page_number":99},
  {"content":"\r\nنصر حاجب توانست كرد اين بود كه مقررى آن مرد را قطع كرد و او را تبعيد ، كرد ، سپس دربارهء تصدى نازوك مشورت داد كه با پيادگان سخت - گرفت و در كارشان صلابت نمود و از عمل وى دربارهء آنها سپاسگزارى كردند .\r\nدر اين سال سالار حج اسحاق بن عبد الملك بود .\r\n( 97 آنگاه سال سيصد و يازدهم درآمد .\r\n\r\nسخن از رخدادها كه به سال سيصد و يازدهم بود از اخبار بنى عباس\r\nاين سال در بغداد و اطراف آن ، بر مردم سخت بود ، چندان كه آن را سال ويرانى نام نهادند ، از آن رو كه على بن محمد فراتى در اين سال براى بار سوم به وزارت گماشته شد و حامد بن عباس وزير و على بن عيسى را گرفت و اين به روز پنجشنبه بود ، نه روز مانده از ربيع الاخر . آنگاه جنابى و قرمطيان شب دوشنبه چهار روز پس از وزارت وى وارد بصره شدند .\r\nو چنان بود كه خبر وزارت ابن فرات و گرفتن حامد و على بن عيسى همان وقت از جانب كسى كه با جنابى و ياران وى مكاتبه مىكرده بود به آنها رسيده بود ، زيرا كسانى از بصريان معتمد حكايت كردند كه قرمطيان به روز ورود با آنها مىگفته بودند : « واى شما ، سلطانك شما از دور كردن اين پير از خويشتن چه منظور داشت ؟ خواهد دانست كه پس از وى چه مىبيند . » ميگفتند : « ما نمىفهميديم چه مىگويند ، اما پس از آن كه خبر گرفتن حامد و على و وزارت ابن فرات رسيد دانستيم كه منظور قرمطيان چه بود و چنان كه مردم وسيلهء آن را حدس زدند و به درستى آن معتقد شدند همانوقت خبر بر بال پرنده اى به آنها رسيده بود . »\r\n","description":"","footnote":"","page_name":" 6895 ","page_number":100},
  {"content":"\r\nقرمطيان در بصره تباهى كردند ، سواران وارد مربذ شدند . سبك مفلحى سردار ، در بصره بود ، به وقت سپيده دم بانگ را شنيد و برون شد كه پنداشت هراسى افتاده است . وقتى ميان مربد رسيد و آهنگ در داشت قرمطيان كه بر دو سوى خيابان ايستاده بودند او را بديدند و حمله بردند و او را بكشتند ، بعضى همراهان وى را نيز كشتند ، باقيمانده به تاخت رفتند و جان بردند . مردم بصره تا شبانگاه آن روز در خيابان مربد با قرمطيان نبرد كردند اما سلطه اى با آنها نبود . قرمطيان با كمك آتش بر آنها ظفر يافتند كه وقتى محلى را به تصرف مىآوردند آن را مىسوختند .\r\nمردم بصره هزيمت شدند ، قرمطيان در خيابانهاى مربذ برفتند\r\n( 98 و بر مسجد جامع و كوچهء بنى سمره گذشتند تا به كنار نهر بصره رسيدند كه به نام نهرابى عمر شهره بود كه عبد الله به عمر بن عبد العزيز آن را حفر كرده بود .\r\nچنان بود كه قرمطيان شبانگاه از بصره سوى اردوگاهشان مىرفتند كه بيرون بصره بود و هيچكس از آنها از بيم ، شب را در بصره به سر نمىكرد . روزى چند بدين گونه ببودند آنگاه برفتند .\r\nو چنان بود كه وقتى خبر به سلطان رسيده بود بنى بن نفيس و جعفر بن زرنگى را با سپاهى سوى بصره فرستاده بود ، پس از آن محمد بن عبد الله فاروقى را بر نگهبانى بصره گماشته بود و او را با سپاه ديگر فرستاده بود .\r\nابن فرات اين بار با مردم خشمگين بود ، دست پسر خويش محسن را باز نهاد كه مردم بكشت و اموالشان را بگرفت ، بر مادر مقتدر تسلط يافتند و همه كارهء او شدند ، كسى كه در اين باره رفت و آمد كرد مفلح ، خادم سياه ، بود كه همه كار با وى بود و دبير نصرانى مادر مقتدر ، بشر بن عبد الله كه خواجه بود . بر ضد مونس مظفر حيله كردند تا وى را از در شماسيه سوى رقه فرستادند و مزاحمش شدند كه همانند تبعيد كردن وى بود .\r\nو چنان بود كه حامد بن عباس نهان شده بود و از مالى كه تعهد كرده بود هزار هزار\r\n","description":"","footnote":"","page_name":" 6896 ","page_number":101},
  {"content":"\r\nدينار بر او مانده بود ، پس حيله كرد تا به در سلطان رسيد و به نزد نصر حاجب در - آمد و به دو گفت : « هزار هزار دينار به عهدهء من است هزار هزار دينار و پانصد هزار دينار از من بگيريد و مرا به نزد خويش بداريد و هزار هزار دينارى را كه ابن فرات از من تعهد كرده به پاى او محاسبه كنيد و دست آنها را بر من باز منهيد ، نصر اين را به خليفه خبر داد كه آن را تأييد كرد و گفت : « مال بيشترى مىدهد و مردى در حبس ما مىماند كه بيت المال سلطان است . » در اين باب گفتگو كردند ، محسن به مفلح خادم گفت : همه كار من تباه - مىشود ، بايد او را به من بدهند . » مفلح همچنان به مقتدر و بانو اصرار كرد تا از صواب بگشتند و حامد را به ابن فرات دادند كه سيلى مىخورد و تازيانه مىخورد و همين كه محسن مىنوشيد او را مىبرد و پوست ميمونى به دو مىپوشانيد كه دم داشت و يكى را مىگفت كه او را برقصاند و سيلى بزند و در اين حال مىنوشيد . دربارهء حامد كارهاى زشتى كرد كه كار مردمان نيست و مرد ديندار و خردمند آن را روا نمىدارد .\r\nاز مال وى چندان چيزى به سلطان نرسيد و آنچه داده بود تلف شد ، وى را به واسط فرستادند و به بزوفرى دادند كه عامل بود كه او را كشت و جثه اش را به نزد مردم واسط برد و به كسى داد كه به گورش كند ، مردم فراهم آمدند و چند روز پياپى بر او و بر گورش درود گفتند .\r\nابن فرات به سلطان گفت كه على بن عيسى خاين است و متمايل به قرمطى است و مالى از او مطالبه كرد كه قسمتى از آن را درآورد ، سپس او را به يمن تبعيد كرد و يكى از ياران خويش را بر او گماشت و به دو دستور داد\r\n( 99 براى كشتن على حيله كند ، اما خداى دست وى را از اين كار بداشت ، به سبب يكى از ياران شفيع لؤلؤى متصدى بريد كه وى را بمراقبت على گماشته بود . وقتى على از مكه برون شد ياران ابن - يعفر وى را بديدند و ميان وى و مأموران گماشته بر او ، حايل شدند و خواستند كسى را كه بر على گماشته شده بود بكشند از آن رو كه در مكه وى را خوابانيده بود كه\r\n","description":"","footnote":"","page_name":" 6897 ","page_number":102},
  {"content":"\r\nسرش را ببرد ، اما مأمورى كه با وى بود مخالفت كرده بود و از او دفاع كرده بود .\r\nعلى بن عيسى از كشتن گماشته جلوگيرى كرد و چون خبر به ابن يعفر رسيد برادر وى به نزد على شد كه هديه هاى سنگين همراه داشت و او را حرمت كرد و در خانه اى بزرگ منزل داد و گماشته را در خانه اى ديگر منزل داد ، بعدها على بن عيسى تا روزگارى دراز به آن مأمور مخالف قتل خويش و عيالش مقررى مىداد .\r\nمحسن ، ابن حوارى را به اهواز فرستاد كه در محلى به نام حصن مهدى كشته شد و چنان بود كه نصر حاجب با محسن و پدرش مدارا مىكرد و تا نيم شب به نزد وى مىنشست ، آنگاه مىرفت ، تا وقتى كه به نصر خبر رسيد كه محسن براى بيست غلام بيست هزار دينار تعهد كرده تا نصر را به وقتى كه از نزد پدر وى برون مىشود در يكى از معابر بكشند كه از حذر حذر كرد و جز با غلامان بسيار و سلاح كامل بر نمىنشست . محسن براى محو نصر همه جور حيله كرد ، اما اين كار ميسرش نشد .\r\nمحسن بر ضد شفيع مقتدرى نيز حيله كرد و نهانى كس فرستاد كه وى را غافل كند و بگويد كه اگر سوى مرز رود مالى گزاف به دست مىآورد ، اما اين را نپذيرفت .\r\nابو القاسم ، سليمان بن حسن را و ابو على ، محمد بن على بن مقله را نيز به شيراز تبعيد كرد و به ابراهيم بن عبد الله مسمعى نوشت كه آنها را تلف كند ، اما خدايشان به سلامت داشت . نعمان بن عبد الله دبير را كه مردى راستى پيشه بود و از كارها كناره گرفته بود و به خانه و درآمد ملكى از آن خويش ، پرداخته بود تبعيد كرد و سوى واسط فرستاد و يكى را كه از مصاحبان ابن ابى العذافر بود از پى وى فرستاد كه در واسط او را سر بريد . ابراهيم بن عيسى و عبد الله پسر ماشاءالله را نيز به واسط تبعيد كرد و كس فرستاد كه آنها را بكشت . از پى ابن حماد موصلى دبير برآمد . نصر حاجب\r\n","description":"","footnote":"","page_name":" 6898 ","page_number":103},
  {"content":"\r\nبه دو گفت : ابن حماد را به من بده يكصد هزار دينار از جانب وى به عهدهء من كه بعد به شما مىدهم به شرط آنكه وى را در خانه اش نگه داريد ، اما محسن اين كار را نكرد و با ابن حماد خشونت كرد و بد و ناسزا گفت كه ابن حماد ، به دو پاسخ داد كه وى را بكشت .\r\nچنان بود كه ابو بكر ، احمد بن محمد ، در ايام نكبت و بىكارى ابن فرات ، همه مخارج محسن را از مال خويش مىداده بود ، وقتى ابن فرات به وزارت رسيد وى را حرمت كرد و به دو اقبال كرد كه محسن بر او حسد آورد و براى تلف كردن وى حيله كردن آغاز كرد . تصميم گرفت كه شبانگاه وى را همراه خويش از خانهء خويش در كشتى سوى خانهء پدرش ببرد كه در مخرم بود و چون ميان دجله مىرسد يكى را دستور دهد كه وى را در دجله افكند ، در آن وقت هنگام مد بود .\r\n( 100 صولى گويد : خادمى از آن محسن به نام مزبب ، محرمانه اين را به من خبر داد به سبب دوستىاى كه ميان من و او بود . من احمد را از آنچه دربارهء وى مىخواست كرد خبردار كردم كه ديگر به خانهء محسن نرفت و با وى بكشتى ننشست تا وقتى خدا كارشان را به سر برد كه چندان مدتى نبود .\r\nصولى گويد : محسن در ايام نكبتشان به نزد من اقامت كرد و من بسيار به آنها متمايل بودم وقتى به مرتبتى رسيدند كه از آن دور افتاده بودند ابن فرات مرا جزو خواص خويش كرد و دستور داد ملازم مجلس وى باشم . هفتاد دينار بر مقررى من افزود و گفت : « بنگر چه كارى مىخواهى تا ترا بدان برگمارم . » اما محسن به وسيلهء يك سخنچين ، به نزد پدرش از من سعايت كرد كه وزير با من سرسنگين شد . عاقبت قصيده اى گفتم كه بدان گوش داد و عذر مرا پذيرفت و آنچه در دل گرفته بود برفت ، اما محسن بر كينهء خويش بماند اينك چيزى از آن شعر كه آن را مختصر كرده‌ايم :\r\n« به سنگ آسياى ملك ما و به قطب « و سرور و پسر سروران بزرگوار\r\n","description":"","footnote":"","page_name":" 6899 ","page_number":104},
  {"content":"\r\n« و وزير و الا همت و بزرگوار « و صاحب مرتبت عالى « بگوى :\r\n« اى كه ملك را از چنگ حادثات در آورده اى « قسم به آنكه تو از جمله تفضلهاى اويى « از آنچه حسود تهمت زن دروغگوى « به شما گفته چيزى نبوده « موجبى نبوده كه شما را « به هنگام جد و تفريح ستايش و سپاس نگويم .\r\n« من نعمتهاى شما را كفران كنم « و دشمنتان سپاس آن بدارد ! « حقا اين شگفتىآور است ! « اين را از خويشتن بپرسيد « كه راى من به نزد شما نامعلوم نيست « چرا گوش به سخنچينان داديد « كه پاره هايشان را بر تخته ببينم « و مرگ در ديارشان مسكن گيرد « يا دچار واى و غضب شوند « دوست شما سرمايه شماست « و اگر سر تباه شود همانند دم نباشد . » در اين سال يانس موفقى درگذشت ، وى به نزد سلطان منزلتى و الا داشت و سخت كار آمد بود ، به روز درگذشت وى نصر حاجب را به سبب وى تعزيت گفتند كه گريستن آغاز كرد و تسليت نپذيرفت و گفت : « بليه اى به ملك رسيد كه\r\n","description":"","footnote":"","page_name":" 6900 ","page_number":105},
  {"content":"\r\nجبران نگيرد » و نيز گفت : « خليفه مردى چون وى چگونه تواند يافت كه پيرى بود نيكخواه و مطاع ، به نزد ديوار خانه اش يك هزار جنگاور از يكه سواران و غلامان و خادمان را جاى مىداد . اگر دستهء سلطان دستور مىداد يا يكى از قصر بانگ مىزد هماندم با اين شمار آنجا مىرسيد ، از آن پيش كه ديگر كسان همانند وى از آن خبردار شوند . » وقتى يانس بمرد نصر حاجب ، خليفه را دربارهء اموال وى اندرز گفت\r\n( 101 كه سخت بسيار بود ، املاك و مستغلات و كالا و فرش و خانه چندان داشت كه اندازهء آن دانسته نبود . نصر حاجب به مقتدر گفت : « يانس املاكى به جا نهاده كه سى هزار دينار درآمد دارد بجز ديگر مالها كه به جا نهاده » و به دو مشورت داد كه پسر خويش ابو العباس را به خانهء يانس فرستد كه بر او نماز كند و دستور دهد كه به گورش كنند و همه سواران و خادمان و اطرافيان وى را حاضر كند و به آنها بگويد : من براى شما به جاى يانسم و برتر از او و بيشتر با شما نكويى مىكنم و دربارهء شما تفقد مىكنم » آنگاه تركهء وى را شمار كند كه چيزى از آن از وى نهان نمىماند ، بدين سان ستايش مردان را جلب كرده و مال را به تصرف آورده .\r\nمقتدر انرز نصر حاجب را گوش گرفت و صواب گفتارش بر او آشكار شد ، اما چون نصر از نزد وى برفت ، ابن فرات و پسرش راى وى را بگردانيدند و به محسن دستور داد كه تركه را تصرف كند كه اكثر آن را از ميان برد و دربارهء آن با خليفه خيانت كرد و بيشتر تركه را براى خويشتن گرفت ، چندان كه مخده ها و متكاهاى ارمنى را از طاقه هاى دبيقى شقيرى كه كمترين بهاى هر كدام هفتاد دينار بود پر مىكردند و از جانب محسن خريد و فروش مىشد به عنوان اينكه پشم - داخل آن است ، با قصب گرانقدر و رشيدى و پارچه شعيبى و نيشابورى نيز - چنين كرد . از سر طغيان و گردنفرازى بالشها و متكاهاى بزرگ را از عنبر و عود پر - مىكرد و بدان تكيه مىداد .\r\n","description":"","footnote":"","page_name":" 6901 ","page_number":106},
  {"content":"\r\nاز جمله چيزها كه از ابن فرات و پسرش ياد مىكنند اين بود كه احمد بن - محمد دبير ، معروف به ابو صخره ، كه عهده دار ديوانها بوده بود و از مشايخ و سران دبيران به شمار بود ، در اين سال بمرد كثرت تركهء او را به مقتدر خبر دادند كه دستور داد كس به خزانه و خانهء او بگمارند . يكى از ورثه به نزد محسن رفت و در قبال برداشتن گماشته و رفع توقيف ، مالى براى او تعهد كرد . محسن با پدر خويش در اين باب سخن كرد كه برنشست و به نزد مقتدر رفت و به دو گفت : « معتضد و مكتفى دربارهء مواريث مزاحمت از مردم برداشته بودند . رأى من آن است كه سرور من رسوم آنها را زنده كند و دستور دهد فرمانى بنويسند كه دربارهء ميراث متعرض كس نشوند . » مقتدر اين را از او پذيرفت كه پنداشت او را اندرز مىدهد . پس خانه به ورثهء دبير تسليم شد و ابن فرات مكتوبى از جانب مقتدر دربارهء رهايى مواريث نوشت كه متن آن چنين بود :\r\n« به نام خداى رحمان رحيم اما بعد ، امير مؤمنان المقتدر بالله در همه كارها چيزهايى را مرجح مىدارد .\r\n( 102 كه وى را به خدا عز و جل تقرب دهد و ثواب جزيل و رحمت گشادهء خدا را سوى او جلب كند و براى همه رعيت سودمند باشد كه خدا توجه به رعيت و سود رسانيدن به آنها و ابطال رسوم جور را كه بر آنها بار مىشده در طبع وى و خاندان وى نهاده كه به احكام كتاب و سنت كار كند و به ماثور پيشوايان فضيلت پيشه عمل كند ، امير مؤمنان به خداى توكل مىكند و تسليم اوست و از او اعانت مىجويد .\r\n« على بن محمد وزير زحمتى را كه مردم در كار مواريث خويش تحمل مىكنند و اموالشان را به ستم مىگيرند به امير مؤمنان المقتدر بالله خبر داد و چنان بود كه به المعتضد بالله نيز چنين شكايتى كردند كه به يوسف بن يعقوب و عبد الحميد\r\n","description":"","footnote":"","page_name":" 6902 ","page_number":107},
  {"content":"\r\nهردوان قاضى ، نوشت و دربارهء عمل مواريث از آنها پرسش كرد . به دو نوشتند كه عمر بن خطاب و على بن ابى طالب و عبد الله بن عباس و عبد الله بن مسعود و پيشوايان پس از آنها و عالمان اين امت كه خدايشان رحمت كند چنان رأى داشتند كه هر چه ، از سهامى كه در كتاب خداى براى ميراث بران معين شده فزون باشد و متوفى را خويشاوندانى نباشد كه باقيمانده را به ارث برند به ميراث بران نزديك داده شود به رعايت گفتار خداى عز و جل در كتاب خويش كه : * ( أُولُوا الأَرْحامِ بَعْضُهُمْ أَوْلى بِبَعْضٍ ، في كِتابِ الله 8 : 75 ) * [ 1 
  ] يعنى : و خويشاوندان در كتاب خدا ( در كار ميراث ) به يكديگر سزاوارترند ، به اطاعت سنت پيمبر خداى دربارهء ميراث بردن كسانى كه سهمى در كتاب خداى عز و جل ندارند چون دايى و خواهرزاده و جد . دخالت عاملان در كار مواريث بى نظر قاضيان جز در ايام المعتمد على الله نبود كه در اين باب صواب نكرد و معتضد دستور داد آنچه را كه در ايام معتمد دربارهء مواريث روان شده بود ابطال كنند و از عمل بدان خوددارى كنند ، به سبب آنچه از زيد بن ثابت روايت كرده‌اند كه هر آنچه را كه خداى و پيشوايان دانشور واجب كرده‌اند . كه به خويشاوندان داده شود به آنها دهند . امير مؤمنان المقتدر بالله دستور داد كه كار بدين گونه روان شود و بدان عمل شود .\r\n« نوشته شد به روز پنجشنبه چهارده روز مانده از رمضان سال سيصد و - يازدهم » وقتى مكتوب مقتدر در اين باب فرستاده شد و دبير بر ورثهء ابن خالد شاهد گرفت كه همه تركه وى را تسليمشان كرده و آن را گرفته‌اند محسن كس - به نزد آنها فرستاد كه همه مالشان را گرفت و به زندانشان كرد و هراسشان - داد .\r\nدر اين سال فضل بن عبد الملك سالار حج بود .\r\nآنگاه سال سيصد و دوازدهم درآمد .\r\n\r\n","description":"","footnote":"\r\n[ 1 
  ] سورهء انفال ( 8 ) آيهء 76\r\n","page_name":" 6903 ","page_number":108},
  {"content":"\r\n\r\nسخن از رخدادها كه به سال سيصد و دوازدهم بود از اخبار بنى عباس\r\nدر اين سال در آغاز محرم خبر به نزد خليفه رسيد ، به بغداد ، كه جنابى و قرمطيان راه حج گزاران را بريده‌اند و كشتار كرده‌اند و اسير گرفته‌اند و عامهء مردم و خاندان سلطان و ديگران تلف شده‌اند و اينكه عبد الله بن حمدان كار راه را عهده كرده و مردم با كاروان اول رفته‌اند و در آغاز مسير سالم بوده‌اند و چون به فيد رسيده‌اند خبر قرمطيان به آنها رسيده كه توقف كرده‌اند و نامهء ابو الهيجاء به نزار محمد بن خراسانى رسيده كه در كاروان اول بوده كه آنجا درنگ كند تا فراهم شوند . نزار درنگ كرده و كاروانهاى شاريان وزيريان و خوارزميان پياپى رسيده و چون همگان در هبير فراهم آمده‌اند جنابى و ياران قرمطى وى به آنها رسيده‌اند و بيشترشان را كشته‌اند ، خبر به ديگر كاروانها رسيده كه در فيد فراهم بوده‌اند و دربارهء بازگشت به وادى القرى مشورت كرده‌اند كه در اين باب هم سخن نشده‌اند .\r\nسپس عازم شده‌اند و روان شده‌اند اما جنابى راه آنها را بريده و ابو الهيجاء سردار ، اسير شده و نزار گريخته اما زخمها داشته كه او را از پاى در آورده . پسرى از آن حسين بن حمدان اسير شده با احمد بن بدر عمو ، و احمد بن محمد بن كشمرد و پسرش . مازج خادم برندهء محمل اسير شده با فلفل غلام . نحرير ، غلام بانو ، نيز كه سالار كاروان بوده اسير شده . بدر و مقبل ، هردوان غلام طايى كه سواران به نام بودند و سالار و مدافع كاروانها مىشدند و حرمت و شهرتى داشتند كشته شده‌اند خزرى و پسرش نيز كه هر دو سردار بودند ، اسير شده‌اند . قرمطيان محمل را گرفته‌اند با همه جواهر و تحفه ها كه از آن سلطان بوده . از اموال مردم نيز چندان گرفته‌اند بيرون از شمار . كسانى كه جان برده بودند به مردم گفتند كه نزديك هزار هزار دينار طلا و\r\n","description":"","footnote":"","page_name":" 6904 ","page_number":109},
  {"content":"\r\nنقره به دست قرمطيان افتاده بود و چندان كالا و بوى خوش و ديگر چيزها كه بهاى آن بيشتر از اين بود ، و اينكه همه سپاه قرمطى هشتصد سوار بوده و باقيشان پياده بوده‌اند . همه كسانى كه از دست قرمطيان جان برده بودند\r\n( 104 طعمهء بدويان شده بودند و هر چه را كه نهان كرده بودند و با آنها مانده بود به غارت رفته بود و بيشتر آن مردم از تشنگى و گرسنگى جان داده بودند .\r\nوقتى آنچه به مردم رسيده بود و آنچه به مقتدر رسيده بود از خسارت مال و مرد ، به نزد وى به درستى پيوست اين ، به نزد وى و به نزد خاصه و عامه سخت بزرگ نمود و همه طبقات از آن به غايت غمين شدند . خليفه به ابن فرات دستور داد به مونس خادم بنويسد كه از رقه بيايد تا به مقابلهء قرمطى رود . نصر حاجب به دو نوشت كه شتاب كند و زودتر بيايد . مونس با خواص خويش از راه فرات روان شد و در رهسپردن شتاب آورد و در غره ماه ربيع الاول به بغداد رسيد .\r\n\r\nسخن از دستگيرى ابن - فرات و پسرش و كشته شدنشان\r\nبه روز سه شنبه نه روز رفته از ماه ربيع الاخر ، على بن محمد فراتى وزير را گرفتند ، محسن پسرش نهان شد ، سلطان در طلب وى سخت بكوشيد و تصميم داشت همه خانه هاى بغداد را به سبب وى تفتيش كند . دستور داد ندا دهند كه به نزد هر كس كه پيدا شود خونش هدر است و مالش گرفته مىشود و خانه اش ويران مىشود . با مردم در اين باب سخت گرفت چندان كه نظير آن شنيده نشده بود ، يكى بيامد و خبر وى را با نصر حاجب بگفت و او را به جاى محسن رهنمون شد ، شبانگاه كس فرستاد كه به دو هجوم برد و او را بگرفت . محسن همانند زنان شده بود و ريش خويش را سترده بود و روبند زده بود . وى را به همان حال كه بود و با همان پوشش بياوردند و وضع او را تغيير ندادند ، شبانگاه طبل زدند تا مردم بدانند كه محسن را گرفته‌اند . صبحگاهان مردم به خانه خليفه شدند تا او را ببينند . مردم فزونى\r\n","description":"","footnote":"","page_name":" 6905 ","page_number":110},
  {"content":"\r\nگرفتند و براى ديدن وى ازدحام كردند ، محسن با همان پوششى بود كه وى را در آن يافته بودند .\r\nپس از آن ابو القاسم ، عبد الله بن محمد خاقانى ، را احضار كردند كه به وزارت برداشته شد و او را ( به مسند ) نشانيدند و خلعت وزارت گرفت . مردى بود كهنسال و مجرب كه تازه كارى روزگار پدر از وى برفته بود و وقار و آرامش بر او تسلط يافته بود ، مونس خادم بود كه دربارهء وى مشورت داده بود و كارش را جلوه داده بود و مقتدر را ترغيب كرده بود كه وزارت به دو دهد . نخستين كار وى از پى نشستن آن بود كه يكى را به نام ابن نقد الشر به گفتگو با ابن فرات و پسرش و به حساب كشيدنشان گماشت كه در كار مالها با آنها سختى كرد اما به چيزى مقر نشدند زيرا دانسته بودند كه هلاك شدنىاند .\r\n( 105 در آغاز دستگيريشان نهانى يكى را فرستاده بودند كه مالى گزاف از جانب آنها تعهد كرده بود به شرط آنكه در خانهء سلطان بداشته شوند و دست دشمنانشان را بر آنها باز ننهند . مقتدر مصمم شد چنين كند و به دو گوش داد ، اما سران قوم ، مونس و شفيع لؤلؤى و نصر و شفيع مقتدرى و نازوك كه همگيشان دشمن ابن فرات بودند و از او مطالبه داشتند فراهم آمدند و بكوشيدند تا راى خليفه را از نگهداشتن آنها در خانهء خلافت بگردانيدند . به غلامان گفتند آشوب كنند و سلاح برگيرند و بگويند كه سلطان عزم دارد ابن فرات را بار چهارم به وزارت بر - دارد و ما جز به كشتن وى رضايت نمىدهيم به سبب حادثات بزرگى كه در ملك آورده و كارها را تباه كرده و مردان را به هلاكت داده . غلامان چنان كردند ، شفيع لؤلؤى كه متصدى بريد بود و معتمد نقل اخبار ، به مقتدر نوشت و قيام غلامان و آمادگى كسان را براى عصيان ، بزرگ وانمود . مقتدر دستور داد ابن فرات و پسرش را بكشند ، به نازوك گفت در خانه اى كه از آن ابن فرات بود گردنهاشان را بزند و سرهاشان را به نزد وى فرستد كه همان وقت اين را روان داشت و سرها را در جعبه اى فرستاد ، جعبه را به شفيع لؤلؤى دادند كه هر دو را در توبره اى نهاد و\r\n","description":"","footnote":"","page_name":" 6906 ","page_number":111},
  {"content":"\r\nو آن را با ريگ سنگين كرد و در دجله غرق كرد .\r\nدر اين سال چند روز پيش از دستگيرى ابن فرات ، محمد بن نصر حاجب كه نايب پدر خويش بود درگذشت .\r\nصولى گويد : به خدا او را جوانى بزرگ منش و و الا همت و نكو رفتار و و الا گهر ديدم با محاسن بسيار . راغب فراهم آوردن علم و كتابهاى حديث بود و بيشتر از دو - هزار دينار كتاب به جاى نهاد .\r\nگويد : وقتى به امارت موصل و اطراف آن مىرفت مرا گفت كه با وى بروم و يك ماه يا دو ماه بمانم در قبال هزار دينار نقد به وقت رفتن و هزار دينار نسيه به هنگام بازگشت .\r\nگويد : حركت من با وى ميسر نشد ، او بتقريب آنچه را گفته بود انجام داد و من در منزل خويش ببودم ، پس از آن پدرش از او صبر نياورد و به بغدادش آورد .\r\n( 106 در همين سال محمد بن عبيد الله خاقانى پدر وزير درگذشت و او را تسليت گفتند كه تسليتپذير و صبور بود ، در ماه جمادى الاخر اين سال وزير ، از پى درگذشت پدر بيمار شد ، اما پذيرفتن مردم را تحمل مىكرد . به نزد وى مىرفتند و او افتاده بود و سخت بيمار . در اين حال بود تا هلال ماه رمضان درآمد و حال وى خوب شد و از بيمارى بهى يافت .\r\nو چنان بود كه وزير از نصر حاجب دورى گرفته بود و به نزد مقتدر بر ضد وى كار كرده بود چندان كه مصمم دستگيرى وى شده بود . وزير پنداشته بود كه اين كار دربارهء نصر ، مونس را خرسند مىكند كه به تصور او ميانشان شكر آب بود .\r\nبه نزد مردم مخالف همديگر بودند ، اما در واقع چون يك جان بودند . وقتى مونس بيامد ، نصر دبير خويش را سوى او فرستاد كه پايين مداين از مونس پيشواز كرد و خبر نصر را با وى بگفت و او را چنان ديد كه نصر را همانند خويشتن مىدانست . به\r\n","description":"","footnote":"","page_name":" 6907 ","page_number":112},
  {"content":"\r\nدبير گفت : « به دو بگوى قسم به حقى كه بر تو دارم كه از من پيشواز نكنى و خانهء سلطان را رها نكنى كه مرا بر تو تكلفى نيست ، اگر ناچار پيشواز خواهى كرد ، همان نزديك باشد . » و نصر در بازار يكشنبه از او پيشواز كرد .\r\nورود مونس در آغاز سال سيزدهم بود كه خبر وى در جاى خود بيايد ان شاء الله .\r\nدر ذى قعدهء اين سال مردم بسيار از خراسانيان به مدينه السلام رسيدند\r\n( 107 به آهنگ حج و با اسب و سلاح آماده شدند ، سلطان كاروان نخست را با جعفر بن ورقاء فرستاد كه در آن وقت امير كوفه بود . خبر قرمطى و حركت وى به انتظار كاروانها به جعفر رسيد و مردم را گفت كه درنگ كنند و بمانند تا حقيقت اخبار را بداند ، جعفر با ياران خويش و حج گزاران سبكرو و تندرو از پيش برفت و چون نزديك زباله رسد مردم از پى وى رسيدند و با دستور وى مخالفت كردند ، ياران جنابى را يافتند كه مقيم بودند و در انتظار رسيدن كاروانها ، نگذاشته بودند كسى از آنها بگذرد كه خبرى از آنها ببرد ، وقتى جعفر را بديدند زد و خورد با وى آغاز كردند ، سپس شب ميانشان حايل شد ، ابن ورقاء خويشتن را نجات داد و بسيار كس از آنها كه همراه وى بودند كشته شدند ، حج گزاران تندرو شترها و محملهاى خويش را رها كردند و به فرار سوى كوفه بازگشتند . قرمطى تعقيبشان كرد ، جنى صفوانى و ثمل طرسوسى و طريف سبكرى در كوفه بودند كه فراهم آمدند ، بنى شيبان نيز به نزد آنها فراهم شدند و شبانگاهى با قرمطى نبرد كردند و مقابل وى ثبات كردند و از وى انتقام گرفتند ، اما صبحگاهان زود وقت به آنها حمله برد و هزيمتشان كرد ، جنى صفوانى را اسير كرد و جمعى از سپاهيان را بكشت و بقيه سوى بغداد فرارى شدند . قرمطيان در كوفه بماندند و بيشتر چيزهايى را كه در بازارها بود گرفتند و درهاى آهنينى را كه در كوفه بود بكندند .\r\nآنگاه قرمطى سوى بحرين رفت .\r\nدر اين سال از عراق حج نشد اما حج مردم مصر و شام انجام شد كه على بن\r\n","description":"","footnote":"","page_name":" 6908 ","page_number":113},
  {"content":"\r\nعيسى در مكه با آنها بود ، عبد الله بن محمد به دو نوشت كه عهده دار كارهاى مصر و شام باشد و كار مغرب را به تمام به دو سپرد و چون حج به سر رفت على از مكه به شام و مصر رفت . مقتدر ، مونس خادم را به كوفه روان كرد كه وقتى آنجا رسيد كه جنابى از آنجا رفته بود . روزى چند در كوفه ببود ، آنگاه سلطان به دو نوشت كه سوى واسط رود و آنجا بباشد . مونس به واسط رفت و آنجا بماند ، از اين رفتن كارى نساخت اما چنان كه نصر حاجب حكايت كرده بود و كسانى كه از اين مطلع بودند ، در اين سفر نزديك هزار هزار دينار خرج كرد .\r\nدر اين سال فضل بن عبد الملك سالار حج بود .\r\n( 108 آنگاه سال سيصد و سيزدهم درآمد .\r\n\r\nسخن از رخدادها كه به سال سيصد و سيزدهم بود از اخبار بنى عباس\r\nدر اين سال عبد الله بن محمد خاقانى وزير بر ضد نصر حاجب به نزد مقتدر سعايت كرد و او را به كشتن و دستگير كردن نصر وادار كرد . مقتدر به مونس خادم كه در واسط بود نوشت كه به نزد وى شود تا دستگيرى نصر حاجب با حضور وى و با راى و رضاى وى باشد كه مقتدر به دو گوش مىداد و به كاردانى وى نيازمند بود .\r\nوقتى مونس به بغداد رسيد و مقتدر در كار نصر با وى مشورت كرد به دو گفت : « به خدا اى سرور من هرگز كسى را به جاى وى نيابى . اگر نيكخواهى و خدمت وى نبود ، ميسرم نبود كه از قصر تو جدا شوم و از حضور در كار تو غايب باشم . » و با مقتدر دربارهء او مخالفت كرد كه وى را به درنگ وا داشت . پس از آن مقتدر نصر را به خويشتن راه داد و او را و مونس را تقرب داد و سخنانشان را گوش گرفت و مونس را از آن هنگام كه از غزا باز آمد مظفر لقب داد . از جمله سخنانى كه نصر به مقتدر گفت اين بود - وى دانسته بود كه مقتدر درباره اش چه قصدى داشته بود - : « چه\r\n","description":"","footnote":"","page_name":" 6909 ","page_number":114},
  {"content":"\r\nبسيار كارها كه بر ضد امير مؤمنان به منظور ايجاد سستى در قدرت وى آماده شده بود و از آن بىخبر بود و خدا به كوشش ما آن را كفايت كرد كه از او بگشت » مقتدر براى آنها قسم ياد كرد كه هرگز قصد بدى دربارهء آنها نكرده و تا بباشند نسبت به هيچيك از آنها ناخوشايندى نخواهد كرد .\r\nپس كار نصر نيرو گرفت و از مونس تأييد يافت و كار عبد الله بن محمد وزير سستى گرفت . وى بيمار شد و در خانهء خويش بماند ، مردم بر او وارد مىشدند كه افتاده بود . عبيد الله بن محمد كلواذانى ، ديواندار سواد ، و بنان نصرانى دبيرش و مالك ابن وليد نصرانى كه ديوانسراى خلافت را به عهده داشت و ابن قنانى نصرانى و برادرش كه ديوان خاصه و بيت المال با وى بود و دو پسر سعيد كه حاجبان وى بودند كارها و نگريستنهاى وى را عهده كردند .\r\nاز جمله چيزها كه كار وزير را سست كرد و او را منفور مردم كرد ، اين بود كه بروزگار وى نرخ گران شد كه وسيله و تدبيرى نيافت كه ورود آذوقه را ببغداد بيفزايد .\r\nاز جمله چيزها كه نصر هنگام گفتگو با مقتدر دربارهء تدبيرها كه بر ضد وى ميشد و كوششها كه براى تاختن به وى انجام مىشد به زبان آورده بود اما براى او توضيح نكرده بود اين بود كه جمعى از بدويان ، توطئه كرده بودند كه بوقت برنشستن ) 109 و رفتن خليفه به قصر ثريا نزديك راه وى بنشينند و چون خليفه مقابل آنها رسيد از شكافى كه در ديوار عرصهء مسابقه بود برون تازند و او را از پا در آورند سپس قيام كنند و حكميت خاص خداست گويند بر اين قرار كه خارجيند . در اين وقت نصر مىخواست آن را بر مقتدر فاش كند و دربارهء آن با يكى از معتمدان خويش مشورت كرد كه به دو گفت : « مكن كه بيم دارم كار بر خليفه روشن نشود و او را هراسان و بيمناك كنى ، و آن كس كه متهم بدين مىشود دشمن تو شود و بر ضد تو سعايت كند اما مگذار كه برنشيند و سوى ثريا شود تا شكاف ديوار را ببندى . اگر عزم بر نشستن كرد غلامان را با لوازم آماده كنى و در آن جاهاى مخوف نگهدارى و نيز براى استمالت همه كسانى از اين سرداران كه\r\n","description":"","footnote":"","page_name":" 6910 ","page_number":115},
  {"content":"\r\nنامشان را با تو گفته‌اند و كسانى كه پيرو منظور آنها شده‌اند بكوشى ، هر كس از آنها از ولايتى بر كنار شده ولايتدارش كنى ، هر كه زياده مىخواهد زيادتش دهى ، هر كه هراسان باشد ايمنش كنى و اگر توانى كه آنها را در ولايتها پراكنده كنى ، پراكنده كنى . » نصر مردى خردمند بود ، مطابق راى كسى كه چنين مشورت داده بود كار كرد ، در ولايتدارى بعضى از آن گروه بكوشيد ، يكى را به سواد كوفه فرستاد و ديگرى را به ديار ربيعه .\r\nوقتى كار ميان نصر و مونس به صفا گراييد و نصر ، نظر ثمل پيشكار را كه در مقتدر نفوذ داشت جلب كرد و از كار عبد الله بن محمد وزير آن چيزها فاش شد كه شد ، دربارهء عزل وى سخن آوردند و دربارهء كسى كه به جاى وى شايستهء وزارت باشد مشورت كردند . راى ثمل با احمد خصيبى بود كه براى مادر مقتدر دبيرى مىكرده بود ، نصر نيز با وى در اين باره كمك كرد تا كارش تمام شد و مقتدر دربارهء او مصمم شد .\r\n\r\nسخن از گرفتن خاقانى وزير و تصدى احمد خصيبى\r\nعبد الله بن محمد خاقانى وزير ، يازده روز رفته از ماه رمضان دستگير شد و در منزلش كس بر او گماشتند . تصدى وى هيجده ماه بوده بود . در اين روز ابو العباس احمد بن عبيد الله خصيبى خلعت وزارت گرفت و به منزل خويش در قنطرة الانصار رفت . روز بعد ، صبحگاه در خانهء سليمان بن وهب در مشرعة الصخر نشست مردم از او بيمناك شدند از منزلتى كه به سبب وزارت خليفه يافته بود و وضعى كه در خدمت بانو داشته بود و دبيرى او مىكرده بود\r\n( 110 و توجهى كه ثمل پيشكار نسبت به دو داشت .\r\nهمه نكبتزدگان اصحاب خاقانى و ابن فرات از او هراسان بودند و از مال آنها\r\n","description":"","footnote":"","page_name":" 6911 ","page_number":116},
  {"content":"\r\nهزار هزار دينار به دست وى رسيد كه لوازم خويش را با آن سامان داد . پس از آن خصيبى وزير ، برنشست و سوى قصر رفت ، اما سپاهيان از جزيره اى نزديك قصر عيسى به او تيراندازى كردند كه به كناره پناه برد و به زحمت از آنجا نجات يافت .\r\nوقتى در جايگاه خويش نشست گفت : « ملعون خدا باد كسى كه دربارهء اين كار نظر با من داشت و ورود مرا بدان نگو وانمود . كسى كه به دو و راى او اعتماد دارم اين را براى من خوش نداشت من نيز آن را براى خويشتن خوش نداشتم ولى مقدر غالب است و فرمان خداى نافذ . » خصيبى عبيد الله بن محمد كلواذى را بر ديوان سواد و فارس و اهواز به جاى نهاد ، ابو الفرج ، محمد بن جعفر ، را نيز بر ديوان زمام و ديوان سپاه باقى نهاد ، پسر عموى وى را نيز كه پيرى بود به نام اسحاق پسر ضحاك بر ديوان مغرب نهاد .\r\nمردم را در اين سال مراسم حج نبود كه قرمطيان بر ولايت مسلط بودند و مال كم بود و تنگدستى برقرار ، از كسانى مال مطالبه مىشد كه حجتى بر ضدشان نبود بجز مزيد نعمتى كه به نزدشان بود . وزير در اين باب بر ضد كسان اصرار آورد چندان كه از زن محسن و از دوله ، مادر على بن محمد فراتى ، و دختر موسى بن خلف ، و زن احمد ابن حجاج مالهاى گزاف مطالبه كرد كه مردم در اين باب بسيار سخن كردند و آن را به غايت ناپسند شمردند .\r\n( 111 آنگاه سال سيصد و چهاردهم درآمد .\r\n\r\nسخن از رخدادها كه به سال سيصد و چهاردهم بود از اخبار بنى عباس\r\nدر اين سال مطالبهء خصيبى وزير كه به نزد مردم مال مىجست شدت گرفت و در اين باب بهانه جويى بيشتر كرد و بنزد هر كس مالى بود و از آن خبر يافت آن را به سختترين وضعى بگرفت . نصر بن فتح ، متصدى بيت المال عامه ، در ماه ربيع الاول\r\n","description":"","footnote":"","page_name":" 6912 ","page_number":117},
  {"content":"\r\nاين سال درگذشته بود ، خصيبى از كنيز و دختر وى مال مىخواست . آنها را به نزد خويش بداشت و با آنها سختى كرد ، اما چندان مالى به نزد آنها نيافت زيرا كه نصر مردى بود با امانت درست كه با مردم نكوييها كرده بود و بر آنها منتها داشت .\r\nدر اين سال مقتدر به وزير خويش ابن خصيب دستور داد كه ابن ابى الساج را از جبل براى نبرد قرمطى بيارد كه او را خواست كه به آهنگ مدينه السلام روان شد . اما ورود وى به بغداد بر نصر حاجب و نازوك و شفيع مقتدرى و هارون ، پسر غريب دايى ، و ديگر غلامان گران بود . مونس به دو نوشت به واسط رود و آنجا بباشد و غزاى وى با قرمطيان از آنجا باشد . ابن ابى الساج به واسط رفت ، اما رفتن وى سوى قرمطى تأخير شد و حركت كردنش به جانب رى سر نگرفت ، به سبب شرطها كه نهاده بود و مالها كه مىخواست كه مال به نهايت كمياب بود ، شرايط وى پذيرفته نشد و اين موجب توقف وى شد .\r\nدر اين سال مادر مقتدر دبيرى گرفت كه به كار املاك و لوازم وى قيام كند .\r\nوقتى ديد كه خصيبى به كار وزارت و نظر در امور مملكت مشغول است به ثمل پيشكار گفت : « دبيرى براى من بجوى كه جاى وى را بگيرد و به محل وى نشيند . » كه عبد الرحمن ابن محمد را براى وى گرفت . وى به خانهء خويشتن نشسته بود و به ملكى از آن خويش بس كرده بود وى را از خانه اش درآوردند كه دبير مادر مقتدر شد و كارهاى او را عهده كرد . مردى با كفايت بود ، پدرش يكى از مشايخ دبيران بود و از جملهء آنها كه به علم پرداخته بودند . كار وى بر خصيبى وزير گران آمد و آرزو كرد كه وزارت را عهده نكرده بود تا از خدمت مادر خليفه جدا شود كه براى وى از خليفه سودمندتر بوده بود . همچنان كه مالها كه خصيبى با آن تقرب مىجست و به سبب آن با مردم سختى مىكرد كاستى مىگرفت كار وى رو به سستى مىرفت .\r\n","description":"","footnote":"","page_name":" 6913 ","page_number":118},
  {"content":"\r\n\r\nسخن از دستگيرى خصيبى وزير ، و وزارت على بن عيسى\r\nپس از آن مقتدر به روز پنجشنبه ، يازده روز رفته از ذى قعده ، به سال سيصد و چهاردهم دستور داد احمد بن عبيد الله خصيبى وزير را بگيرند با پسرش و نزديكانش .\r\nاين كار را نازوك ، سالار نگهبانان ، عهده كرد . ديوانداران وى و گروهى از كسانش كه جسته بودند نهان شدند . على بن عيسى در مغرب عهده دار نظارت بود كه به وزارت گرفته شد ، عبيد الله بن محمد كلواذى نايب وى شد تا بيايد .\r\nمقتدر ، سلامه برادر رنحج طولونى را به نزد وى فرستاد كه او را از راه رقه بيارد و در رسيدن وى شتاب كند . مدت وزارت خصيبى چهارده ماه بود . عبيد الله بن محمد كار را مضبوط داشت و بقيهء سال سيصد و چهاردهم آن را عهده كرد .\r\nدر اين سال احمد بن عباس ، برادر ام موسى ، درگذشت ، خواهر وى ام محمد نيز درگذشت . مقتدر از ام موسى رضايت آورد و خانه ها و املاكش را كه به وقت متهم شدنش از او گرفته بود ، چنان كه ياد آن گذشت ، به دو پس داد .\r\nدر اين سال ابو طالب بن عبد السميع سالار حج بود .\r\n( 113 آنگاه سال سيصد و پانزدهم درآمد .\r\n\r\nسخن از رخدادها كه به سال سيصد و پانزدهم بود از اخبار بنى عباس\r\nدر اين سال على بن عيسى به بغداد رسيد ، به روز چهارشنبه ، پنج روز رفته از صفر . همه كسان در انبار و آن سوى انبار از او پيشواز كردند ، به نزد المقتدر بالله رفت كه او را وزارت داد و خلعت داد ، خواست كه معاف باشد اما معافش نداشت ، خصيبى را به دو سپرد كه دربارهء اموال با وى گفتگو كند ، اما خيانتى\r\n","description":"","footnote":"","page_name":" 6914 ","page_number":119},
  {"content":"\r\nاز او معلوم نكرد و ندانست كه چيزى از مال سلطان گرفته باشد . به دو گفت : « نفله كرده اى و نفله گر مقررى ندارد . آنچه را مقررى گرفته اى و املاكى را كه به تيولت داده‌اند پس بده . » كه آن را پس داد .\r\nعلى بن عيسى به خليفه گفت : « تسبيح جواهرى را كه از ابن جصاص گرفتى و بهاى آن سى هزار دينار بود چه كردى ؟ » گفت : « در خزانه است . » از او خواست كه دستور دهد آن را بجويند كه بجستند و يافت نشد . على تسبيح از آستين خويش درآورد ، گفت : « اين تسبيح را در مصر به من عرضه كردند كه آن را شناختم و خريدم ، اگر خزانهء جواهر محفوظ نماند جز آن چه چيز محفوظ مىماند ؟\r\nدر صورتى كه امير مؤمنان به خزانه داران و خدمه خويش اموال گزاف مىبخشد و املاك گسترده به تيول مىدهد . » اين سخن بر بانو ، مادر مقتدر ، و ديگر نزديكان وى گران آمد ، زيدان پيشكار دربارهء تسبيح متهم شد كه جز او را به خزانهء جواهر دسترس نبود .\r\nعلى بن عيسى تا آنجا كه توانست كار را مضبوط داشت و به روز و شب به نظر كردن بود ، هر روز سه شنبه به رسيدگى مظالم نشست ، مال هيچكس را نمىگرفت ، از مردم بهانه جويى نمىكرد ، چنان كه ديگران مىكرده بودند . بىگناهان در ايام وى ايمن بودند ، اضافه ها را قطع كرد حسابسازى را منسوخ كرد . محتاط بود كه با او حيله اى نكنند . ضرورت كمبود مال وادارش كرد كه بعضى محافظان راه مكه و ديگر جاها را بردارد . دستخط مقتدر به نزد وى آمد كه كلواذى را از ديوان سواد و محمد بن يوسف را از قضا برندارد .\r\nگفت : « چنين قصدى نداشتم ، دستوردادن در اين باب مايهء آشفتگى من و بار انديشهء من مىشود . » على بن عيسى به مقتدر گفت كه پنجهزار سوار از بنى اسد را با عيالانشان بر راه\r\n","description":"","footnote":"","page_name":" 6915 ","page_number":120},
  {"content":"\r\nمكه نهد و مال موسم را براىشان مقرر دارد كه آنها را بس است و ابن ابى الساج را آنجا كه هست واگذارد و براى نبرد قرمطى پنجهزار كس از بنى شيبان فرستاده شوند به كمتر از يك چهارم مالى كه بر ابن ابى الساج خرج مىشد .\r\nچنان بود كه على در آنچه ابن ابى الساج مىخواست نظر كرده بود\r\n( 114 كه آن را سه هزار هزار دينار يافته بود ، مال بنى اسد و بنى شيبان هزار هزار دينار بود . معلوم داشت كه دبير نازوك هر نوبت نهصد دينار مقررى مىبرد آن را لغو كرد و گفت :\r\n« مقررى وى به عهدهء آقاى اوست » از مقررى مفلح سياه هزار دينارى را كه جزو غلامان مىگرفت كسر كرد و هزار دينار را كه جزو نوبتيان مىگرفت به جاى نهاد . مونس مظفر مىخواست به مرز رود . على بن عيسى از پى وى رفت و گفت بماند ، به دو گفت :\r\n« به سبب مهابت و منزلت تو بر كار خويش نيرو گرفته‌ام ، اگر به روى تدبير من سست مىشود . » كه بماند . كار وقف را كه قلنسوه عهده كرده بود به شيرزاد سپرد ، دبير نازوك را نيز به دو پيوست ، صد و بيست دينار براى وى مقررى معين كرد و براى نايب وى سى دينار . قلنسوه براى اين كارها ، هشتصد دينار مقررى داشته بود . ياقوت را از كوفه برداشت و احمد بن عبد الرحمن را بر آن گماشت تا وقتى كه ابن ابى الساج آنجا رود .\r\nوقتى مقتدر كوشش على بن عيسى را بديد گفت : « از ستمى كه پيش از اين با وى كرده‌ام شرم مىكنم كه مال از وى گرفته‌ام » دستور داد تا آن را به وى پس دهند و آن را به حسين بن احمد ماذرايى حواله داد . على بن عيسى بدان مال املاكى خريد و آن را به املاكى پيوست كه وقف مردم مدينه و مكه كرده بود .\r\nاز اطرافيان بنى فرات يكى بود به نام ابو ميمون انبارى كه وى را پرورده بودند و با وى نيكى كرده بودند ، على بن عيسى ديد كه مقرريهاى بسيار دارد كه به - قسمتى از آن بس كرد و انبارى او را هجا گفت ، از شعر مشهور انبارى دربارهء على به هنگام وزارت وى اين است :\r\n","description":"","footnote":"","page_name":" 6916 ","page_number":121},
  {"content":"\r\n« شوم از شام بيامد « كه با مردم سمج همى تازد .\r\n« شتابان است كه سوى مرگ خويش مىدود « مدت وى از سالى كوتاهتر است .\r\n« اى وزيران ملك شادمان مباشيد « كه روزگارتان از همه روزگارها « كوتاهتر است » و چنان بود كه على بن عيسى به ابن ابى الساج نوشته بود كه در جبل بباشد ، اما به نامهء وى توجه نكرد و شتابان سوى حلوان شد كه آهنگ ورود بغداد داشت .\r\nياران سلطان ورود وى را به بغداد ناخوش داشتند ، مونس به دو نوشت كه سوى واسط رود و معلوم وى داشت كه مال از آنجا به دو مىرسد . ابن ابى الساج به واسط رفت و يارانش آنجا با مردم بيهوده سرى كردند كه فغان و نفرين بر ضدشان بسيار شد ، اما اين را تغيير نداد .\r\nمردم گفتند هر كه بخواهد با دشمن خويش نبرد كند به انصاف و عدالت عمل مىكند و كار خويش را با جور و ستم آغاز نمىكند . كسانى كه ابن ابى الساج را مىشناختند اندرزش گفتند ، اما اندرز نپذيرفت .\r\n( 115 پس از آن از واسط سوى قرمطى رفت ، اما در رفتن كندى كرد و قرمطى زودتر از او به كوفه رسيد ، پس از آن تلاقى كردند . قرمطى ابن ابى الساج را هزيمت كرد و او را اسير گرفت . پس از آن قرمطى برفت كه آهنگ بغداد داشت ، از پل انبار گذشت ، مونس مظفر و نصر حاجب و هارون پسر غريب دايى و ابو الهيجاء با سپاه سلطان به آهنگ قرمطى برون شدند كه خبر يافته بودند كه سوى آنها حركت كرده است . نصر از ياران خويش پيش افتاد ، ميانشان اختلاف افتاد ، ياران سلطان فغان كردند و دلهايشان از هراس آكنده شد . به نزد پلى به نام پل نو درنگ كردند و خواستند آن را ببرند كه قرمطى سوى آنها عبور نكند بيشتر مردم اردوگاه پيرو وى شدند و پل بريده شد . وقتى قرمطى و يارانش بدان\r\n","description":"","footnote":"","page_name":" 6917 ","page_number":122},
  {"content":"\r\nرسيدند ياران سلطان به آنها تير انداختند . قرمطيان كه فزونى مردم را بديدند بازگشتند و در آن محل پراكنده شدند ، نصر مصمم شد سوى آنها عبور كند و با ايشان نبرد كند اما مونس او را نگذاشت ، سلطان چند كشتى به فرات فرستاد كه گروهى تيرانداز در آن بودند و سالارشان سبك غلام مكتفى بود . تيراندازان مانع عبور قرمطيان شدند ، بنه قرمطى و سياهى لشكر [ 1 
  ] وى مقابل انبار بود و ابن ابى الساج به نزد آنها بداشته بود . نصر مىخواست براى عبور شبانه به وسيلهء كشتيها حيله كند و به سياهى لشكر حمله برند ، به اين اميد كه ابن ابى الساج را رهايى دهند . اما نصر حاجب تب كرد ، تبى سنگين كه دو روز و دو شب عقل وى را ببرد و آنچه مىخواست كرد فاش شد . مونس غلام خويش يلبق را با نزديك دو هزار كس فرستاد كه شبانه از فرات گذشتند و در انبار به سياهى لشكر قرمطى رسيدند . يلبق با سپاهى انبوه بود و سياهى لشكر قرمطى سوارانى اندك بودند ، اما ياران سلطان هزيمت شدند و جمعى از آنها اسير شدند ، ابن اعرابى نيز در جمع اسيران بود .\r\nوقتى قرمطى بيامد براى آنها به مجلس نشست و گردن همگيشان را بزد .\r\nابن ابى الساج را نيز از جايى كه در آن بداشته بود پيش خواند و به دو گفت : « من ترا حرمت مىكنم و قصد دارم دربارهء تو گذشت كنم اما تو ياران خويش را بر ضد من تحريك مىكنى ! » ابن ابى الساج به دو گفت : « تو مىدانى كه من امكان نامه نوشتن و پيام فرستادن براى آنها را ندارم پس ، از كار آنها مرا چه گناه ؟ » به دو گفت : « تا وقتى زنده باشى يارانت در تو طمع دارند . » پس دستور داد تا گردنش را زدند .\r\nدر اين سال به مونس مظفر خبر رسيد كه مادر مقتدر براى كشتن وى كار مىكند و كسى را معين كرده كه وقتى وارد خانهء خلافت مىشود او را بكشد كه هراسان شد\r\n\r\n","description":"","footnote":"\r\n[ 1 
  ] تعبير متن : سواد عسكره .\r\n","page_name":" 6918 ","page_number":123},
  {"content":"\r\nو احتياط كرد و خواست كه سوى مرز رود كه اين ، از او پذيرفته شد ، پس از آن كار وى به سبب رخداد كار قرمطى آشفته شد .\r\n( 116 در اين سال خبر درگذشت ابراهيم بن عبد الله مسمعى امير فارس رسيد كه ياقوت خلعت گرفت و به جاى وى گماشته شد . محمد بن عبد الصمد نيز ولايتدار كرمان شد .\r\nدر اين سال ابو احمد ، عبيد الله بن عبد الله عباسى سالار حج بود .\r\n( 117 آنگاه سال سيصد و شانزدهم درآمد .\r\n\r\nسخن از رخدادها كه بسال سيصد - و شانزدهم بود از اخبار بنى عباس\r\nدر اين سال ، سليمان جنابى قرمطى با مردم رحبه نبرد كرد و از آنها كشتارى بزرگ كرد . يك دسته را نيز به ديار ربيعه فرستاد كه با بدويان نبرد كردند و آنها را غارت كردند و پنجهزار شتر و گوسفند بسيار از آنها براندند ، پس از آن قرمطيان سوى رقه رفتند كه با مردم آنجا نبرد كنند . مردم رقه با آنها نبردى سخت كردند و از بالاى خانه هاشان آب و خاك و آجر بر آنها ريختند و تيرهاى زهرآلود به آنها افكندند كه نزديك يكصد كس از آنها جان داد و شكست خورده از آنجا بازگشتند .\r\n\r\nسخن از دستگيرى على بن عيسى وزير ، و وزارت محمد بن على بن مقله\r\nدر اين سال به روز سه شنبه ، ده روز رفته از ربيع الاول ، على بن عيسى وزير دستگير شد و در خانهء خليفه كس بر او گماشتند . پس از آن هارون بن غريب دايى سوى ابو على ، محمد بن على ، معروف به ابن مقله رفت و او را به خانهء مقتدر برد و از پى پيامها و تعهدها كه در ميانشان بود ، به روز پنجشنبه ، چهارده روز رفته از ربيع الاول ،\r\n","description":"","footnote":"","page_name":" 6919 ","page_number":124},
  {"content":"\r\nمقتدر وزارت خويش را به دو داد و كارهاى خويش را به دو سپرد و او را خلعت وزارت داد .\r\nابن مقله ، عبد الله بن محمد كلواذى را بر ديوان سواد به جاى نهاد . فضل بن جعفر را نيز بر ديوان مشرق به جاى نهاد و او را به نظارت كارهاى فارس فرستاد .\r\nمحمد بن قاسم كرخى را بر ديوان مغرب گماشت ، وى از ديار مضر آمده بود .\r\nبرادر خويش حسن بن على را بر ديوان خاصه گماشت و ديوان كوچك خانهء خلافت كه نامه ها و اضافات و تغييرات از آن صدور مىيافت . برادر خويش عباس بن على را به ديوان فراتيال و ديوان سپاه گماشت ، عثمان بن سعيد صيرفى را بر ديوان اصلى سپاه نگهداشت . ابراهيم بن خفيف را بر ديوان خرج باقى گذاشت .\r\n( 118 كارها را به نيكويى روان كرد ، دستور داد كسى را به مصادره و غرامت نگيرند و متعرض بر آوردگان كسى نشوند ، تا آنجا كه احمد بن جانى را بر ديوان تيولهاى وزيران كه عهده كرده بود باقى نهاد و ابراهيم بن ايوب نصرانى دبير على بن عيسى را پيش روى نشانيد چنان كه بوده بود و او را بر ديوان حسابدارى به جاى نهاد . كار پيادگان مصافى را كه ملازمان خانهء خليفه بودند و در هر ماه مقرريشان صد و بيست هزار دينار مىشد تعهد كرد . مردم از او خوشدل شدند و به دو آرام گرفتند و امان يافتند ، آرزوهايشان گسترده شد و همتهاشان بالا گرفت و روزگار وى را روزگار خوشدلى شمردند .\r\nپس از آن در غرهء جمادى الاولى ابو القاسم و ابو الحسين و ابو الحسن پسران ابو على وزير ، خلعت گرفتند به عهده دارى ديوانها ، پس از آن خود او خلعت گرفت از آن رو كه امير مؤمنان وى را كنيه داده بود .\r\nصولى گويد : نمىدانم كه پس از عبيد الله خاقانى كسى به وزارت رسيده باشد و در ستايش وى بيش از آنچه بيش از وزارت و به هنگام وزارت و بعد از آن دربارهء ابن مقله گفتند گفته باشند كه وى شعردوست و شعردان بود و شعر را پاداش مىداد .\r\nهوشيارى و استقلال راى و آدابدانى و سخندانى و خوشنويسى پسرش ابو الحسين\r\n","description":"","footnote":"","page_name":" 6920 ","page_number":125},
  {"content":"\r\nچنان بود كه مردم از آن سخنها گفتند . غالب اين در وزارت دوم ابن مقله بود كه جوانى وى رونق گرفت و خوى كودكى از وى برفت .\r\nگويد : از وقتى كه قاسم بن عبيد الله درگذشت وزيرى نديديم كه به رفتار نيك و ظرافت و خط خوش و حافظهء خوب و تسلط بر قلم و بلاغت نكو و نفوذ در خليفگان از محمد بن على ابن مقله سر باشد . بعلاوهء اينها وى در كار اعراب كلمات و تسلط بر لغت و حفظ شعر خوب و پى دستخطهاى نكو ماهر بود .\r\nوزير ، پسر خويش ابو القاسم را به جاى عبيد الله بن محمد بر ديوان زمام سرداران گماشت و پسر خويش ابو عيسى را بر ديوان املاك ضبط شده از ام موسى و به جامانده از خدمه گماشت ، اسحاق بن اسماعيل را بر كارهاى واسط و جز آن كه عهده كرده بود به جاى گذاشت .\r\nدر اين سال قرمطى به كوفه بازگشت . نصر حاجب حسبة لله سوى او رفت و از مال خويش صد هزار دينار خرج كرد ، بجز آنچه سلطان به دو داد و وى را بدان كمك كرد . نصر در مقابلهء قرمطى بكوشيد و سپاهيان همراه خويش را اندرز گفت و همتشان را به نبرد با قرمطى برانگيخت ، اما بصر در راه بيمار شد و در ماه رمضان بمرد و او را در تابوتى به بغداد بردند و ابو الفوارس ، ياقوت ، وابستهء معتضد به جاى وى به حاجبى گماشته شد . وى در آن وقت امير فارس بود و پسرش ابو الفتح نايب وى شد تا بيامد .\r\n\r\nسخن از حادثاتى كه قرمطيان در مكه و غير مكه پديد آوردند\r\nدر اين سال جنابى ، قرمطى كه ، خدايش لعنت كناد ، سوى مكه رفت و وارد آنجا شد ، به هنگام اجتماع حج گزاران و آغاز مراسم حج . با مردم مكه نبرد كرد و در مسجد الحرام مسلمانان را كه در پرده هاى كعبه آويخته بودند بكشت ، حجر الاسود را\r\n","description":"","footnote":"","page_name":" 6921 ","page_number":126},
  {"content":"\r\nبكند و آن را ببرد ، درهاى كعبه را بكند و كعبه را از پوشش آن برهنه كرد و همه چيزهايى را كه از آثار خليفگان در آن بود و كعبه را به وسيلهء آن زينت داده بودند برگرفت ، در يكتا را ، كه چنان كه مردم مكه گفته‌اند ، چهارده مثقال وزن داشت برگرفت ، با دو گوشوار ماريه و شاخ قوچ ابراهيم و عصاى موسى كه هر دو روپوش طلا داشت و جواهرنشان بود با يك طبق و يك دوك طلا و هفده قنديل نقره كه در كعبه بود با سه محراب نقرهء كه كوتاهتر از قامت انسان بود و در بالاى كعبه نهاده بودند . بعدها از پى سالها حجر را پس آوردند اما جز آن چيزى پس آورده نشد .\r\nگويند : جنابى ، كه خدايش لعنت كناد ، به بام كعبه رفت كه ناودان را بكند ، ناودان از چوب بود كه روپوش طلا داشت . مردم بنى هذيل از كوه ابو قبيس تير به طرف وى افكندند و قرمطيان را از كعبه دور كردند كه به كندن ناودان دست نيافتند .\r\nدر سواد فرات قرمطيانى پيدا شدند ، به نام نفليان كه جمعى از بدويان از بنى رفاعه و ذهل و عبس با آنها بودند كه بيهوده سرى كردند و تباهى آوردند . سرانى از خودشان داشتند به نام عيسى پسر موسى خواهرزاده عبدان قرمطى و مسعود پسر حريث از بنى رفاعه و يكى به نام ابن اعمى . نبردهاى بزرگ كردند و هر كه بار سوم ابداعى آنها مخالفت كرد از او جزيه گرفتند ، درآمدها را نيز وصول كردند .\r\nمقتدر ، هارون بن غريب را به واسط فرستاد كه با اين قرمطيان نبرد كرد و بسياريشان را بكشت و دويست اسير از آنها سوى مدينة السلام برد كه كشته شدند و آويخته شدند .\r\nدر شعبان خبر آمد كه حسن بن قاسم حسنى به رى قيام كرده ، يك ديلمى نيز با وى هست به نام ماكان پسر كاكى ، و عامل رى سوى خراسان گريخته . سپس در شوال خبر آمد كه يك ديلمى به نام اسفار پسر شيرويه از ياران حسن بن قاسم نيز به رى آمده و هارون بن غريب در ناحيهء قزوين با اين اسفار رو به رو شده كه اسفار او را هزيمت كرده\r\n","description":"","footnote":"","page_name":" 6922 ","page_number":127},
  {"content":"\r\nو بيشتر مردانش را كشته و هارون به تنهايى گريخته سپس باقيماندهء يارانش به دو پيوسته‌اند .\r\nدر اين سال ابراهيم بن ورقاء به امارت بصره گماشته شد و از بغداد سوى آن رفت ، در اين روزگار مردم اميرى عفيفتر از او نديدند .\r\n( 120 وقتى هارون بن غريب به كوفه شد به همهء ولايتهاى جبل گماشته شد و سران سرداران به دو پيوسته شدند ، ابو العباس پسر كيغلغ را به كمكهاى همدان و نهاوند گماشت به جاى محمد بن عبد الصمد نحرير خادم را نيز به دينور گماشت به جاى عبد الله بن حمدان ، و هر دو را در خانه خلافت خلعت داد كه عبد الله بن حمدان ، از اين آزرده شد . سبب همدستى وى با نازوك در حادثاتى كه بر ضد مقتدر آوردند و ياد آن به زودى بيايد همين بود .\r\nدر اين سال ابو عبد الله ، احمد بن محمد بريدى ، به خراج اهواز گماشته شد ، از آن بيش وى و دو برادرش ابو يوسف و ابو الحسين كارهاى بسيار داشته بودند و آثار نكو نهاده بودند و لياقتشان شهره شده بود و سلطان به پروردن و برآوردنشان راغب بود كه كارشان بالا گرفت .\r\nابو عبد الله احمد بن محمد چندان كاردانى و كاربرى و آشنايى به طرق حل مشكلات نمود و كوشش در ارضاى سلطان ، كه ميان مردم شهره شد ، در كرم و بزرگوارى و رعايت كسانى كه خدمتش مىكردند و به دو پيوسته بودند بىباك بود چندان كه به كمتر از توانگر كردنشان خشنود نمىشد . سلطان مىخواست وى و دو برادرش بيشتر كارهاى دنيا را عهده كنند ، اما اين را خوش نداشتند و هر كدامشان به كارى كمتر از آنچه در خورشان بود بس كردند .\r\nدر اين سال ابو الحسن ، عمر بن حسن اشنانى ، قضاى مدينه را عهده كرد به جاى ابن بهلول كه كهنسال شده بود و كارش آشفته بود . پس از آن ابن اشنانى خواست كه معاف شود كه معاف شد و حسين بن عبد الله شواربى به قضاى مدينه گماشته شد و\r\n","description":"","footnote":"","page_name":" 6923 ","page_number":128},
  {"content":"\r\nابو طالب محمد بن احمد بهلولى ، به عوض قضاى مدينه كه پدرش داشته بود به قضاى اهواز و انبار گماشته شد .\r\nو هم در اين سال ابو اسحاق بن ضحاك خصيبى و ليث بن على به رقه درگذشتند .\r\nدر اين سال همانكه ياد وى از پيش رفت سالار حج بود .\r\n( 121 آنگاه سال سيصد و هفدهم درآمد .\r\n\r\nسخن از رخدادها كه به سال سيصد و هفدهم بود از اخبار بنى عباس\r\nدر اين سال بعضى سرداران مقتدر بر ضد وى شوريدند و او را خلع كردند و سپاهيان ، حرمت خانه اش را شكستند و مالش را به غارت بردند . پس از آن به خلافت باز برده شد و بيعت او تجديد شد . سبب آن بود كه وقتى مونس مظفر از رقه بيامد كه او را سوى قرمطيان فرستاده بودند و نزديك بغداد شد عبد الله بن حمدان و نازوك حاجب او را بديدند و بر ضد مقتدر تحريكش كردند و به دو گفتند كه مقتدر قصد دارد او را از اميرى معزول كند و هارون ، پسر غريب ، را به جايش نهد ، به سبب آنچه از پيش گذشت كه مقتدر ابن حمدان را از دينور معزول كرده بود و نازوك را نيز رنجانيده بود ، و اين سخنان در خاطر مونس موثر افتاد ، در اولين روز محرم به بغداد درآمد و سوى خانهء خويش رفت و سوى خانه خليفه نرفت . مقتدر ابو العباس پسر خويش را با محمد بن مقله وزير خويش به نزد وى فرستاد كه اشتياق مقتدر و رغبت وى را به ديدار مونس با وى بگفتند ، عذر آورد كه بيمار است و نرفتن وى به سبب آن بوده . مردم شايعه گويى كردند كه وى رفتن به نزد خليفه را خوش ندارد . پيادگان مصافى ملازم حضرت به در خانه مونس شدند ، ياران مونس به آنها تاختند و آنها را پس راندند . در خاطر مونس افتاد كه عمل پيادگان به دستور مقتدر بوده ، پس ، از خانه برون شد و در كشتىاى نشست\r\n","description":"","footnote":"","page_name":" 6924 ","page_number":129},
  {"content":"\r\nو به در شماسيه رفت و اردو زد ، يارانش پياپى به دو مىپيوستند . نازوك با همهء سپاه خويش برون شد و با مونس اردو زد و اين به روز شنبه بود ، نه روز رفته از محرم .\r\nوقتى مقتدر از اين خبر يافت از آن بيمناك شد و به مونس وعده داد كه هارون پسر غريب را سوى مرز فرستد و هر چه را كه مىپنداشت مايهء استمالت و رفع رنجش وى مىشود ، به او داد .\r\nمقتدر به مونس و مردم سپاه نامه اى نوشت كه در آن آمده بود : « اما نازوك ، نمىدانم سبب آزردگى و دلخورى وى چيست ؟ به خدا وقتى هارون با وى نبرد مىكرد به او كمك نكردم و به وقتى كه مىخواست ، دست وى را نگرفتم ، خدا بدگمانيش را به او ببخشد . اما عبد الرحمن بن حمدان از چيزى كه مايهء رنجش وى شده باشد خبر ندارم مگر معزول شدن وى از دينور كه نمىدانستم بدان دلبسته است ، مىخواستيم او را به كارى معتبرتر از آن بريم . براى هيچكس جز آنچه براى خويشتن خوش دارد ، به دل ندارم . اگر از من مىخواهيد كه بيعت را بردارم ، من به فرمان خداى تسليم هستم و حقى را كه خدا خاص من كرده تسليم نمىكنم و همان مىكنم\r\n( 122 كه عثمان بن عفان كرد ، رضى الله عنه ، و حجتى بر خويشتن نمىنهم . در كار خونريزى بدانچه خدا ممنوع داشته دست نمىزنم مگر در مواردى كه خدا دربارهء كافران و ياغيان مسلمان معين كرده ، بجز از خداى يارى نمىخواهم كه اميدوارم در آخرت رستگار باشم كه خداى با كسانى است كه پرهيزگارى كنند و آنها كه خودشان نيكوكارانند . » وقتى نامهء مقتدر در اردوگاه خوانده شد سران سپاه برجستند و گفتند : « به خانهء خليفه مىرويم تا آنچه را مىگويد از خود او بشنويم . » وقتى اين خبر به مقتدر رسيد همه كسانى را كه سلاح داشتند از خانه برون كرد و بر تخت خويش نشست ، مصحفى در دامن وى بود كه آن را مىخواند ، پسرانش را اطراف خويش ايستانيده بود ، دستور داد درها را بگشايند و كس را از درآمدن باز ندارند .\r\n","description":"","footnote":"","page_name":" 6925 ","page_number":130},
  {"content":"\r\nوقتى مونس مظفر اين را بدانست سوى در خاصه رفت تا حقيقت [ 1 
  ] را بداند و از پيام خليفه زودتر خبر يابد ، اما نخواست كه به نزد وى درآيد مبادا رخدادى شود كه جبران آن ميسر نباشد . به حاجبان گفت كه سوى خانه خلافت باز روند و جمعى از ياران خويش را به نزد ايشان نهاد و مردم را به منزلهاشان فرستاد به وضعى نكو ، كه همگيشان از سلامت خوشدل بودند . وى نيز به خانهء خويش رفت كه بدين وسيله آرامش مردم را بيفزايد و دل خليفه را خوش كند ، و اين به روز دوشنبه بود ، ده روز رفته از محرم .\r\nوقتى روز پنجشنبه شد ، سيزده روز رفته از اين ماه ، بار ديگر ياران نازوك و ديگر سواران ، با سلاح بر نشستند و سوى خانهء مونس مظفر رفتند و او را نابه - دلخواه سوى نمازگاه عتيق بردند . نازوك كار تدبير را از او گرفت و كار را به خويشتن راه برد . آن شب را بدين گونه بسر كردند . وقتى صبح شد نازوك با سلاح بر - نشست و سوى خانهء سلطان رفت ، مردم نيز با وى بودند ، درها را بسته يافتند ، يك در را سوزانيدند و وارد خانه شدند . نزديك به دوازده هزار سوار بر در خانه فراهم شده بودند .\r\nوقتى مقتدر بانگ آنها را شنيد وى و پسرانش به درون قصر رفتند . محمد بن مقله سوى دجله رفت و بر كشتىاى نشست و به خانه خويش رفت . نازوك و يارانش بر اسبان خويش به درون خانه شدند تا به نشستنگاه خليفه رسيدند كه به طلب و جستجوى وى بودند . وقتى مونس اين را بديد به خانه درآمد و از يكى از خدمه دربارهء مقتدر پرسش كرد كه جاى وى را با مونس بگفت . وى براى برون بردن مقتدر و برون بردن مادرش و پسرانش تدبير كرد و معتمدان خويش را همراه آنها به خانهء خويش فرستاد كه در آنجا نهان شوند . على بن عيسى را كه در خانه خلافت بداشته بود در آورد و او را به منزلش فرستاد . حسين بن روح را كه او نيز به سبب مالى كه از او\r\n\r\n","description":"","footnote":"\r\n[ 1 
  ] كلمهء متن .\r\n","page_name":" 6926 ","page_number":131},
  {"content":"\r\nمطالبه كرده بودند\r\n( 123 بداشته بود در آورد و به منزلش فرستاد . سپاهيان خانه را غارت كردند و آثار خلافت را محو كردند و حرمت را شكستند و چندان جواهر و جامه و فرش و بوى خوش گرفتند كه اندازه نداشت .\r\nپس از آن مونس ياران خويش را به قصر و درهاى آن گماشت . نازوك و عبد الله بن حمدان اتفاق كردند كه محمد بن معتضد را به خلافت بنشانند و به شب شنبه او را در خانهء خلافت حاضر كردند ، مونس مظفر نيز با آنها حضور يافت . براى محمد بن معتضد كرسىاى خواست و با وى سخن كرد . آنگاه مونس به خانهء خويش رفت . نازوك در خانهء خلافت بماند از آن رو كه حاجبى و نگهبانى را به عهده داشت .\r\nعبد الله بن حمدان به خانهء خويش رفت . نازوك شبانه كسان فرستاد كه خانهء هارون پسر غريب دايى را در نهرمعلى ، غارت كردند و نيز خانهء او را در سمت شرقى كه هر دو سوخته شد . تمام شب شنبه خانه هاى مردم به غارت مىرفت و براى مردم بغداد از همه شبها شومتر بود . هر چه دزد و جنايتكار و مالربا بود رها شد و زندانهايى را كه در آن بودند شكستند . عبد الله ، يار جنابى و عيسى پسر موسى ديلمى و ديگر اهل جرائم ، از خانهء سلطان گريختند .\r\nصبحگاهان حال بدين گونه بود تا وقتى كه نازوك برنشست و به رخداد غارت اعتراض كرد و كسانى را كه كالاى مردم به نزدشان يافت شده بود گردن زد كه كار اندكى سبكتر شد .\r\nمحمد بن معتضد را ، القاهر بامر الله ناميدند و او را سلام خلافت گفتند . محمد بن - يوسف قاضى را با گروهى به خانه مونس مظفر فرستادند كه مقتدر را به خلع وادار كنند ، اما از اين كار امتناع كرد . پس از آن پيادگان مصافى شش مقررى خواستند و يك دينار اضافه . براى آنها بابت مقررى صد و بيست هزار دينار طلا بايسته بود از - آن رو كه بيست هزار پياده بودند . شمار سواران دوازده هزار كس بود و مبلغ مقرريشان\r\n","description":"","footnote":"","page_name":" 6927 ","page_number":132},
  {"content":"\r\nدر هر ماه پانصد هزار دينار بود . نازوك سه مقررى را براى پيادگان تعهد كرد و اضافه را نپذيرفت . گفتند : « بجز شش مقررى و يك دينار اضافه ، نمىگيريم . » نازوك پرداخت سپاهيان را عقب انداخت كه مال بنزد وى فراهم نبود . در كار گرفتن آن اصرار كردند . اما روز شنبه و روز يكشنبه چيزى به آنها داده نشد .\r\nروز دوشنبه صبح زود پيادگان براى مطالبهء مال به خانهء خلافت رفتند ، نازوك و خادم وى ، عجيب صقلابى ، به صحن معروف به شعيبى درآمدند ، پيادگان وارد دهليز شدند . نازوك را دشنام مىدادند و با وى خشونت مىكردند و تهديد مىكردند از آن رو كه مقررى و اضافهء آنها را عقب انداخته بود ، پس از آن در خانه هجوم بردند و به نازوك تاختند كه در آغاز امارتش با وى دشمنى داشته بودند و با او نبرد كرده بودند .\r\nعجيب ، خادم نازوك را كشتند ، نازوك براى حفاظت خويش و استوار كردن كار خويش راهها و معبرها را كه در خانهء سلطان بود ، بسته بود . وقتى عمل پيادگان را بديد و وقوع شر را به يقين دانست\r\n( 124 برفت كه از يكى از معبرها فرار كند كه آن را بسته يافت . يكى از پيادگان كه مردى زرد چهره بود ، به نام مظفر و ديگرى به نام سعيد پسر يربوع ملقب به ضفدع به دو رسيدند و او را كشتند . هماندم پيكر وى بر دكل يكى از - پرده هاى مجاور دجله آويخته شد و بانگ برآوردند كه ما بجز خليفهء خويش ، المقتدر بالله را نمىخواهيم . قاهر برجست و با گروهى از خادمان خويش از يكى از درهاى قصر برون شد و در كشتىاى نشست و به محل خويش رفت كه در خانهء ابن طاهر بود .\r\nصولى گويد : ما همهء اين چيزها را از دجله مىديديم . در همين وقت خانهء نازوك و خانهء بنى بن نفيس به غارت رفت .\r\nبه قولى مونس مظفر ، وقتى چيرگى نازوك را بر كارها بديد ، شب دوشنبه سر - دستگان پيادگان را خواست و با آنها دربارهء آنچه كردند توافق كرد كه نمىخواست خلع مقتدر انجام شود به همين سبب او را نهان كرد و از وقتى كه او را به خانهء خويش\r\n","description":"","footnote":"","page_name":" 6928 ","page_number":133},
  {"content":"\r\nبرد شبى از او غافل نماند .\r\nدر همان وقت كه نازوك كشته شد ، عبد الله بن حمدان پيش روى قاهر بود و او را خليفه مىدانست ، وقتى قاهر گريخت ، ابن حمدان جبه اى پشمين از يكى از غلامان خواست و مالى براى وى تعهد كرد . جبه را بپوشيد و شتابان به آهنگ يكى از درها برفت . گروهى از غلامان و خادمان از كار وى خبر يافتند و پيوسته تير به وى افكندند تا او را كشتند و سرش را بريدند .\r\n\r\nسخن از بازگشت مقتدر به خلافت\r\nمونس مظفر ، المقتدر بالله را برون آورد و از او خواست كه به خانهء خلافت بازگردد و بر مردم نمودار شود . مقتدر خواست كه از اين كار معافش دارد اما چندان اصرار كرد تا وى را با خادمش بشرى در كشتىاى پس فرستاد .\r\nوقتى مقتدر وارد قصر شد دربارهء عبد الله بن حمدان پرسش كرد ، كشته شدن او را به مقتدر خبر دادند كه از اين آزرده شد ، از آن رو كه بنزد وى به درستى پيوسته بود كه وى از آغاز كار آنچه را نازوك مىخواست نمىخواسته بود و گمان نداشته بود كه كار بدانجا مىرسد كه رسيد . پس از آن مقتدر براى مردم به مجلس نشست و به خويشتن با آنها سخن كرد . به پيادگان گفت : « شش مقررى از آن شما به عهدهء من است و يك دينار اضافه . » به غلامان گفت : « مقررى چهار ماه شما به عهدهء من است . » به ديگر سپاهيان گفت : « مقررى چهار ماه و اضافه پنج دينار براى هر كدام به عهدهء من است ، چيزى كه بدين رسا باشد بنزد من نيست ، اما آنچه را از جامه ها و فرشهايم مانده مىفروشم و املاك خودم را با املاك كسانى كه دستور من بر آنها روان است مىفروشم . » پس مردم با وى بيعت تازه كردند .\r\n( 125 مقتدر بكوشيد تا آنچه را براى كسان\r\n","description":"","footnote":"","page_name":" 6929 ","page_number":134},
  {"content":"\r\nتعهد كرده بود بپردازد . ظرفهاى طلا و نقره را سكه زد پس از آن شتاب آوردند و وى را از سكه زدن آن بازداشتند كه ظرفها را وزن مىكرد و به جاى دينار و درم مىداد تا آنچه را تعهد كرده بود پرداخت .\r\nو چنان بود كه وقتى قاهر را به خلافت نشانده بودند ، محمد بن على وزير را احضار كرده بود ، به روز شنبه و روز يكشنبه ، و دستورش داده بود كه كار را روان دارد ، اما عملى نكرد و به كارى نپرداخت . وقتى مقتدر به حال خويش بازگشت احضارش كرد و از رفتار وى سپاس داشت .\r\nمحمد بن على ، تجديد خلافت المقتدر بالله را كه خدا كرده بود و كار وى را به سامان برده بود به همه اميران و عاملان اطراف نوشت ، مكتوب را بى تأمل املاء كرد بى پيشنويس ، و نكو نوشت و خوب .\r\nكارها در بغداد آشفته بود تا وقتى كه مقتدر ، ابراهيم و محمد دو پسر رايق وابستهء معتضد را بر نگهبانى خويش گماشت و خلعتشان داد و اين ، به مشورت مونس مظفر و سفارش وى بود ، هردوان به خوبى به اين كار پرداختند و شهر را به دقت مضبوط داشتند ، هر كدامشان شبانه در بغداد در سمت خويش مىگشتند . تلاش محمد بيشتر بود ، او بود كه حدود را به پا مىداشت و حقوق را استيفا مىكرد كه ابراهيم رحيم بود و نازك دل .\r\nياقوت ، در غرهء ماه ربيع الاول ، از فارس بيامد كه خلعت گرفت به تصدى حاجبى ، پسرش نيز خلعت گرفت از آن رو كه سيستانيان را از كرمان هزيمت كرده بودند . گروهى از كسانى كه مونس و محمد بن على دربارهء آنها مشورت داده بودند به كارها گماشته شدند .\r\nمال مقتدر و ظرفها كه آماده كرده بود به مقرريهاى سپاه رسا نشد . پس دستور داد مالها و ملكها و مستغلها را كه تيول كسان كرده بود پس بگيرند و ديوانى خاص براى آن نهاد و ابن مقله وزير ، عبد الله بن محمد ، را بر آن ديوان گماشت و آن را ديوان\r\n","description":"","footnote":"","page_name":" 6930 ","page_number":135},
  {"content":"\r\nالمرتجعه نام گذاشت . عبد الله در آخر محرم ديوان را عهده كرد ، سپاهيان در كار مطالبهء مال با وى سختى كردند كه از وزير خواست معاف شود كه او را معاف كرد و حسين ابن احمد ماذرايى را به جايش نهاد .\r\nخبر آمد كه دشمن بر مرزهاى جزيره تسلط يافته و براى گرفتن خراج در هر - شهر يكى از خودشان را گماشته‌اند ، سلطان طريف سبكرى را براى برون كردنشان روان كرد و به كسانى كه نزديك آن ناحيه بودند نوشت كه با وى حركت كنند . و نيز خبر آمد كه در آذربيجان ياران ابو مسافر بر ضد وى شوريده‌اند كه از نزد آنها به مراغه رفته كه در آنجا محاصره اش كرده‌اند تا او را كشته‌اند و دربارهء يكى از سرداران توافق كرده‌اند به نام مفلح ، و او را سالار خويش كرده‌اند . آنگاه خبرهاى مكرر آمد كه عامه را سرگرم مىداشت .\r\nدر اين سال ، ابو الحسين ، پسر ابو العباس خصيبى و حسين بن احمد ماذرايى به مصر درگذشتند . ثمل پيشكار نيز كه به خدمت مادر مقتدر بود درگذشت .\r\n( 126 در همين سال ، ابو القاسم ، دخترزاده منيع محدث درگذشت ، به وقت صد - سالگى ، كه مولدش به سال دويست و چهاردهم بوده بود . نحرير صغير نيز به موصل درگذشت كه عامل كمك آنجا بود . ابو معد ، نزار بن محمد ضبى نيز درگذشت .\r\nدر اين سال ، عمر بن حسن عباسى به نيابت پدر خويش حسن بن عبد العزيز سالار حج شد ، اما جنابى وى را از حج بازداشت .\r\n( 127 آنگاه سال سيصد و هيجدهم درآمد .\r\n\r\nسخن از رخدادهايى كه به سال سيصد و هيجدهم بود از اخبار بنى عباس\r\nدر اين سال ، مليح ارمنى به ناحيهء شمشاط آمد كه به مردم آنجا هجوم كند ، نجم ، غلام جنى صفوانى كه عامل كمكهاى ديار مضر بود و كارهاى رقه را به عهده داشت ،\r\n","description":"","footnote":"","page_name":" 6931 ","page_number":136},
  {"content":"\r\nسوى وى رفت و مليح و ياران وى را شكستى سخت داد و پسر خويش را به نام منصور كه كنيهء ابو الغنائم داشت به بغداد بنزد خليفه فرستاد با چهارصد اسير كه از آن جمله ده كس از سران بنام بودند كه در ماه ربيع الاول اين سال وارد بغدادشان كرد كه بر شتران بودند و انگشتنما .\r\nدر همين سال ، بدويان بنى نمير و بنى كلاب قيام كردند و به نزديك كوفه تباهى كردند و به مسلمانان دستاندازى كردند و راه را ناامن كردند . ابو الفوارس ، محمد ابن ورقاء ، امير كوفه ، با گروهى از محترمان كوفه و بنى هاشميان عباسى و طالبى سوى آنها رفت و سپاهى جز آنها با وى نبود ، به خويشتن با بدويان نبرد كرد و بر نبردشان ثبات كرد كه وى را اسير كردند ، ابن عمر علوى و پسر عموى شيبان عباسى را نيز كه از فرزندان عيسى بن موسى بود اسير گرفتند ، از آنها فديه خواستند كه پذيرفتند فديه دادند و از دست بدويان رها شدند .\r\nدر اين سال ، عبد الله بن عمرويه خلعت گرفت و بر نگهبانى بصره گماشته شد ، به جاى محمد بن قاسم . على بن يلبق نيز خلعت گرفت به عاملى كمكهاى نهروان و واسط ، به جاى سعيد بن حمدان . على سوى واسط روان شد و خبر يافت كه اسحاق كرد معروف به ابو حسين به عادت خويش براى بريدن راه برون شده ، گروهى از كردان نيز با ويند . به دو پيام داد و با وى ملاطفت كرد و وعده داد كه سلطان او را بر همه كردان تقدم دهد ، اسحاق سوى ابن يلبق آمد و شب را بنزد وى سر كرد كه به دو خلعت داد و اسب داد ، سپس او را سوى اردوگاهش فرستاد كه روز ديگر صبحگاه به نزد وى آيد . سران واسط بنزد على فراهم آمدند و آنچه را خداى دربارهء آن كرد براى وى كرده بود .\r\n( 128 به دو فهمانيدند كه اگر صد هزار دينار خرج كرده بود چنان كه به دو دست يافته دست ، نمىيافت . و اگر از دست وى برود سلطان بر اين كار اعتراض مىكند و چون صبحگاه مرد كرد به نزد على بن يلبق آمد وى را با همه كسانى كه همراهش بودند بگرفت و در دم برنشست و به محل اردوگاه وى رفت و مردم بسيار از آنها را\r\n","description":"","footnote":"","page_name":" 6932 ","page_number":137},
  {"content":"\r\nبكشت و جمعى را اسير كرد . هشت روز رفته از جمادى الاول ابو الحسين را با چهارده كس ديگر انگشتنما پيش روى يلبق ، مونسى و پسرش على ، وارد بغداد كردند كه بداشته شدند و كشته نشدند .\r\nدر اين سال ، محمد بن ياقوت خلعت گرفت و به نگهبانى بغداد گماشته شد ، در هر دو سمت ، به جاى ابراهيم و محمد پسران رايق معتضدى ، محتسبى را نيز عهده كرد .\r\n\r\nسخن از نبرد با سپاهيان پياده در بغداد\r\nاز جمله رخدادهاى اين سال كه بركت آن بر سلطان و مسلمانان بزرگ بود اين بود كه پيادگان مصافى وقتى نازوك را كشتند و دربارهء مقتدر چنان كردند و سپس مقررى گرفتند با اضافه اى كه خواسته بودند ، بر كار خلافت مسلط شدند . در اطراف خانهء خلافت خيمه ها به پا كردند و گفتند : « ما از غلامان به كار حفاظت خليفه و قصر وى شايسته تريم . » كسانى كه از آنها نبودند به ايشان پيوستند و شمارشان تا بيست هزار فزونى يافت و مالى كه به آنها داده مىشد براى هر ماه يكصد هزار و سى هزار دينار مىشد . با قاضيان سخت گرفتند و از آنها خواستند كه موقوفات را رها كنند و از دست خويش برون كنند ، از جنايتكاران حمايت كردند و حدود را معطل نهادند . به مسلمانان دست اندازى كردند ، سردارانشان با خليفه و با وزير سبك رفتارى كردند چندان كه نمىتوانست يكى از آنها را هر وقت شب يا روز كه مىآمد نپذيرد و نياز وى را هر چه بود انجام نكند . بدين حال بودند تا سواران بشوريدند و مقرريهاى خويش را خواستند و در نمازگاه اردو زدند ، بعضى از آنها وارد بغداد شدند و آهنگ خانه ابو القاسم ، پسر محمد بن على وزير داشتند ، وقتى نزديك آن رسيدند پيادگانى كه آنجا بودند پسشان زدند و نگذاشتند از خيابان بگذرند . سواران فراهم شدند و تير\r\n","description":"","footnote":"","page_name":" 6933 ","page_number":138},
  {"content":"\r\nبر آنها باريدند و يكيشان را كشتند . پيادگان به زشتترين وضعى هزيمت شدند ، در اين وقت سواران در آنها طمع بستند و اين را فرصت شمردند و دربارهء آنها به غلامان اطاقى پيام فرستادند و با ايشان بر نبرد پيادگان اتفاق كردند .\r\n( 129 خبر به محمد بن ياقوت سالار نگهبانى رسيد و دلبستهء انجام اين كار شد و سواران را بدان ترغيب كرد و در اين باره رفت و آمد كرد و آن را استوار داشت و نيز به سواران اشارتى كرد و راى درست را وانمود و تدبير كرد ، بطوريكه به دو گمان نبرند ، كه دانسته بود كه خاطر خليفه از پيادگان خشمگين است به سبب زشتكاريها كه بر ضد وى مىكرده بودند .\r\nبه روز چهارشنبه ، هشت روز مانده از محرم ، غلامان اطاقى به پيادگان مصافى تاختند و آنها را از مصاف براندند و تير بر آنها باريدند كه به هزيمت برفتند . ابن ياقوت سالار نگهبان بغداد ، غلامان بسيارى را در كشتىها فرستاد و به آنها دستور داد كه هر كه مىخواهد از سمتى سوى سمت ديگر شود او را بكشند و هر ملاحى بر آنها مىگذرد به تيرش بزنند و او را بترسانند . پيادگان را از عبور پل مانع شدند و در تعاقب آنها اصرار كردند ، ميانشان ندا دادند كه نبايد هيچكس از آنها در بغداد بماند . عامه نيز بر ضد آنها كمك دادند . دستها بر آنها گشوده شد و دو كس از آنها فراهم نتوانستند شد . رفتن سوى كوفه و بصره و اهواز براىشان ممنوع شد ، از هر سوى به آنها تاختند و هر كجا بودند محوشان كردند و كس از آنها نماند . سواران با عامه سوى باب عمار رفتند ، جايى كه مقر سياهان بود و آنها را غارت كردند و منزلهاشان را بسوزانيدند كه امان خواستند و بخشش طلبيدند كه كشتن از آنها برداشته شد ، سرانشان بداشته شدند و اضافات آنها لغو شد ابن مقله وزير دربارهء آنها متنى نوشت كه سوى سرداران و عاملان فرستاده شد كه چنين بود :\r\n« به نام خداى رحمان رحيم ، « خدايت عزيز بدارد ، كار پيادگان مصافى در حضرت چنان شد كه به تو\r\n","description":"","footnote":"","page_name":" 6934 ","page_number":139},
  {"content":"\r\nرسيده و اجمال و تفصيل و جهت و سبب آن را دانسته اى . خداى عز و جل براى سرور ما امير مؤمنان و مردم از پى وى با ريشه كن كردنشان خير خواست ، خير آشكار و كافى و عام . به منت خداى و تفضل وى سرور ما چنان ديد كه هيچكس از اين گروه را به صلاح نتواند آورد ، مگر سياهان كه خيانتشان سبكتر بود و گناهشان آسانتر . و او ، كه خدا راى وى را و الا بدارد ، چنان ديد كه مقرريهاى قديمشان را به جاى نهد و آنها را با امتحان تصفيه كند كه مىدانست كه سپاهها را از پياده چاره نيست .\r\nوى ، كه خدا دستورش را و الا بدارد ، دستور داد كه در حضرت وى هر كه را كه از شر وى ايمن توان بود و زحمتش سبك باشد و به استقامتش اميد توان داشت\r\n( 130 به خدمت گيرند . تكيهء امير مؤمنان به خداست و توفيقش از او . بنزد تو و نزد امثال تو پيادگانند كه كسانى از آنها را كه اطاعتشان خلل دارد و كسانى را كه به درستى و صلاح باز مىآيند بهتر مىشناسى ، اگر كسى كه از او خشنودى به اصل مقررى خويش قانع باشد او را نگهدار و بر مقررى خويش بدار و هر كه را خواستى عوض كنى كار وى با تو است و خدا كمك دهنده است . »\r\n\r\nسخن از برداشتن ابن مقله از وزارت و وزارت ابن مخلد\r\nدر جمادى الاول ، به روز چهارشنبه چهارده روز مانده از ماه ، محمد بن على ابن مقله از وزارت برداشته شد و در خانهء خلافت كس بر او گماشته شد و در آنجا بداشته شد . محمد بن ياقوت سالار نگهبانان ، ابو القاسم ، سليمان بن حسن مخلدى را حاضر كرد كه بنزد خليفه رفت كه وزارت خويش را به دو داد و خلعتش داد .\r\nسليمان با خلعتهايى كه بر او بود به خانه اى رفت كه ابن فرات و وزيران پس از وى در آن سكونت داشته بودند ، سپس از آنجا به كشتى خويش رفت و به منزل خويش رفت .\r\nابن مخلد ، عبيد الله كلواذى را بر ديوانهاى سواد و اهواز و فارس و كرمان بجاى\r\n","description":"","footnote":"","page_name":" 6935 ","page_number":140},
  {"content":"\r\nنهاد ، بسيارى از كسانى را كه بر ديگر ديوانها بودند به جاى نهاد ، پسر خويش احمد ابن سليمان را بر ديوان مشرق گماشت و كسى را نايب وى كرد كه آن را براى وى عهده كند . پسرش ابو محمد را نيز بر ديوان فراتيان گماشت . ابو العباس احمد بن عبيد الله خصيبى را بر نظارت كارهاى فارس و كرمان گماشت و تدبير را به دو سپرد كه عزل مىكرد و نصب مىكرد . ابو بكر محمد بن على ماذرايى را بر كارهاى مصر گماشت كه روش نكو پيش گرفت . على بن عيسى ، ابن مخلد را به راى خويش كمك مىداد ، على از وقتى كه از حبس درآمده بود تا آن وقت براى رسيدگى به مظالم مىنشسته بود ، پس از آن نيز نشستن وى دوام يافت .\r\nدر جمادى الاخر اين سال ، سواران شوريدند و سوى خانهء على بن عيسى شدند و اصطبل وى را غارت كردند و عبد الله بن سالم ، حاجب وى را كشتند . پس از آن پيادگان سپاه اضافه اى را كه مرسومشان بود مطالبه كردند و بشوريدند و سلاح بر گرفتند . محمد بن ياقوت سويشان رفت و با آنها نرمى كرد و در كارشان مدارا كرد ، اما اين قانعشان نكرد و به حال پيش بماندند و سوى سواران كشيده شدند و با آنها نبرد كردند . پس سعيد بن حمدان و جمعى از ياران ابن ياقوت سويشان رفتند و تير بر آنها باريدند و آتش به منزلهاشان افكندند كه سوى نهروان گريختند و از پس آنكه گروهى بسيار از آنها كشته شد پل را بريدند ، پس از آن سوى واسط رفتند و گروهى بسيار از سپيد پوستان با آنها فراهم آمدند و جمعى از سرداران سپيد به آنها پيوستند . سالارشان نصر ساجى بود . از عاملان آن ناحيه مال مطالبه كردند .\r\n( 131 سلطان مونس مظفر را براى رفتن سوى شورشيان نامزد كرد كه سويشان رفت و با آنها نرمى كرد و دعوتشان كرد كه بدانچه سلطان براىشان معين كرده قناعت كنند كه ابا كردند و در گمراهى خويش مصر شدند و در نمازگاه واسط ، در سمت غربى ، فراهم آمدند و اطراف اردوگاه خويش چاهها بكندند و سدها را شكستند و نخلهاى بريده را در راههايى كه به آنها مىرسيد به پا كردند كه سواران از حمله به ايشان بازمانند .\r\n","description":"","footnote":"","page_name":" 6936 ","page_number":141},
  {"content":"\r\nمونس از آب گذشت تا نزديك آنها فرود آمد ، آنگاه با كسانى كه همراه وى بودند بر اسب و بر آب از گدارى كه يافته بودند سوى آنها رفت و شمشير در ايشان نهادند كه بيشترشان كشته شدند و بعضىشان غرق شدند ، سالارشان نصر ساجى اسير شد ، ابن ابى الحسين ديرانى نيز دستگير شد . بعضى سياهان امان خواستند كه مونس آنها را ببرد و در اطراف پراكنده شان كرد ، على بن يلبق را بر نگهبانان واسط بجاى نهاد .\r\nاين نبرد پنج روز مانده از رجب رخ داد و مونس ده روز مانده از شعبان به بغداد بازگشت .\r\nدر اين سال ، حسن بن حمدان يك جانفروش را به نام عزون كه در كفرغرثا قيام كرده بود ، اسير كرد و بنزد سلطان فرستاد كه وى را بر فيلى نشاندند و انگشتنما به بغداد درآوردند . پس از آن به زندان شد و اين در ذى حجه بود . يك ماه پيش از آن ابو السرايا نصر بن حمدان و حسن بن سعيد بن حمدان يك جانفروش از وابستگان بجيله را كه در رادفيه قيام كرده بود فرستادند كه بر فيلى وارد بغداد شد ، دو پسرش نيز بر دو شتر پيشاپيش وى بودند با صد شتر از آن ياران وى .\r\nدر ماه ذى قعده ، يكى از بزرگان بربر ، معروف به ابو شيخ ، به خانهء سلطان رفت و گفت كه جمعى از سرداران و دبيران با ابو احمد ، محمد بن المكتفى بالله ، بيعت كرده‌اند و نزديك سه هزار كس از سپاهيان ، وى را اجابت كرده‌اند . سلطان دستور داد كه پسر المكتفى بالله را در خانه اش متوقف كنند . خبر ابو شيخ فاش شد و بر او بيمناك شدند كه مبادا سپاهيان او را بكشند . ابو شيخ را به جبل فرستادند ، بنزد پسر دايى كه در سپاه وى باشد .\r\nدر ماه ذى قعده ، خبر آمد از وقوع نبرد ميان بلاليان و سعديان به بصره ، و اينكه عبد الله بن محمد عمرويهى عامل كمك بصره ، بلاليان را كمك داده كه سعديان را هزيمت كرده‌اند و محلهايشان را سوخته‌اند كه از بصره بيرون شده‌اند ، سپس از پى مدتى به خواست و تضرع به آنجا بازگشته‌اند .\r\nصولى گويد : وقتى خبر اين رخداد رسيد على بن عيسى در اين باب مكتوبى بلاغتآميز به مردم بصره نوشت كه ضمن آن از تعصب ورزيدن منعشان مىكرد و\r\n","description":"","footnote":"","page_name":" 6937 ","page_number":142},
  {"content":"\r\nعاقبت بد آن را به يادشان مىآورد ، من بنزد وى رفتم به وقتى كه مكتوب را املاء مىكرد ،\r\n( 132 وقتى املاى آن را بسر برد به دبير خويش گفت كه آن را به من دهد كه بخوانم گويد : مكتوب بنزد من نكو نمود ، به دو گفتم : « ابراهيم بن عباس دربارهء تعصب .\r\nورزيدن مكتوبى دارد . » گفت : « از آن خبر ندارم ، چيست ؟ » گفتم : « عون بن محمد كندى مرا گفت كه دبيرى از مردم شام به سرمنرأى به نزد ما آمد به نام عبد الله پسر عمرو از بنى عبدكان مصر ، دبيران سرمنرأى را كوچك نمودن گرفت و هيچكدامشان را نمىپسنديد . » عون گويد : حديث وى را با پدرم بگفتم كه از آن سرگران شد و گفت : « پسركم به خدا او را به ضعف مىبرم و وى را به نزد خودش حقير مىكنم . » پس او را سوى ابراهيم بن عباس برد و بنزد وى درآورد به وقتى كه پيامى دربارهء كشته شدن اسحاق بن اسماعيل املاء مىكرد و در آن ، سخن از تعصب ورزيدن آمده بود ، شامى چيزى شنيد كه او را به شگفتى كشيد و به پدرم گفت : « اين كسى است كه زنان همانند وى نزاده‌اند ، شنيدمش كه چيزى املاء مىكرد كه انديشه اى روشن در آن بود . » عون گويد : پدرم آن قسمت از پيام را كه املاء كرده بود نسخه كرد كه چنين بود : خداى دشمن خويش را سه گونه كرده ، روحى شتابان سوى عذاب خداى و پيكرى كه دوستان خداى آن را آويخته‌اند و سرى كه سوى خانه خلافت خدا مىبرند كه آن را از پناهگاهى به بندى كشانيده‌اند و وى را به جاى آرزو مرگ داده‌اند . به روزگار قديم تعصب ابناى خويش را مايه مىداد و دوشيدهء خويش را برايشان و آنها را از خطر به دور مىبرد و چون اطمينان مىيافتند ، ايمن مىشدند و بر مىنشستند و آرام مىگرفتند ، دوران رضاع بسر مىرفت و وقت برگرفتن از شير مىرسيد و به جاى شير ، خون روان مىشد و به جاى طعمهء شيرين ، تلخى مىرسيد و از عزت به ذلتشان مىبرد و از خوشى به ناخوشى ، و از مسرت به خسارت ، از كشته شدن و اسير شدن و مغلوب شدن و ستم ديدن . كمتر كس بود كه فتنه را برافروزد و در آتش آن رود\r\n","description":"","footnote":"","page_name":" 6938 ","page_number":143},
  {"content":"\r\nمگر در او مىآويخت و گلوگاهش را مىگرفت و به كمك حق ، كيد او را به سستى مىبرد چندان كه بنقد او را مفتون مىداشت و براى بعد آتشزنه مىشد و عبرت حق و موجب بيزارى از باطل ، كه آنها را در اين جهان زبونىاى هست و عذاب آخرت سختتر است كه خدا ستمگر بندگان نيست . [ 1 
  ] در ذى حجه خبر آمد كه ياران اسفار پسر شيرويه ديلمى كه بر رى تسلط يافته بود بر او تاخته‌اند و مىخواسته‌اند وى را بكشند و او با تنى چند از خواص و غلامان خويش گريخته و بجاى وى يك ديلمى به رى آمده بنام مرداويج پسر زيار .\r\n( 133 از جمله رخدادهاى اين سال آن بود كه به شب يكشنبه يازده روز رفته از جمادى الاول در خانه محمد بن على بن مقله كه در الزاهر بر كنار دجله بنيان كرده بود حريق شد ، مىگفتند كه دويست هزار دينار بر آن خرج كرده بود . خانه با هر چه در آن بود بسوخت ، خانه هاى كهن نيز كه پيش از وزارت در آن سكونت داشته بود بسوخت و مردم آنچه را باقى مانده بود ، از چوب و آهن و سرب ، به غارت بردند چنان كه تماشاگه عابران دجله شد و آنچه از اجارهء الزاهر به سلطان مىرسيد و سالانه مبلغى معتبر بود از ميان رفت . پس از آن سلطان بگفت تا درهاى آن را ببندند و عابران را از آنجا شدن ممنوع داشت . مردم گفتند كه اين ، كار محمد بن ياقوت بود به سبب كينه اى كه از محمد بن على بن مقله در دل وى بوده بود .\r\nدر اين سال به روز دوشنبه شش روز مانده از شوال ، مقتدر پسر خويش ابو عبد الله را خلعت داد به عهده دارى فارس و كرمان ، كه با خلعت بر نشست و سوى خانهء خويش رفت كه در جراده بود نزديك پل . مقتدر اين پسر خويش را بدست نصر حاجب تربيت كرده بود و وى را به دو سپرده بود . وقتى نصر درگذشت ، ياقوت سرپرستى او را عهده كرد ، چنان كه نصر پيش از او ، سرپرستى مىكرده بود ، با اين تفاوت كه نصر به دو هديه مىداده بود و به وى تقرب مىجسته بود .\r\n\r\n","description":"","footnote":"\r\n[ 1 
  ] اولئك لهم خزى فى الدنيا و لعذاب الاخرة شد ، و ما الله بظلام للعبيد .\r\n","page_name":" 6939 ","page_number":144},
  {"content":"\r\nصولى گويد : نصر حاجب را ديدم كه ملكى خريده بود بر كنار نهر ديالى و نهروان ، به نام قرهاطيه كه از آن نوشجانى بوده بود كه آن را پاره پاره خريد . و هيجده هزار دينار بر آن خرج كرد ، سپس آن را به ابو عبد الله پسر مقتدر هديه كرد كه سى هزار دينار مىارزيد . به روزى كه ملك را به ابو عبد الله هديه مىكرد براى وى و برادرش ابو العباس در آنجا ( ضيافتى ) ساخت كه سران سرداران و غلامان با وى آنجا رفتند و دو روز آنجا ببودند كه نصر مالى گزاف بر آنها خرج كرد و غلامان و خادمان را - جايزه هاى سنگين داد ، بعضىشان را اسب داد با زين و لگام .\r\nگويد : يكى از نمايندگان نصر مرا حكايت كرد كه آنچه را كه در اين دو روز سر بريده شده بود ، از بره و بزغاله و مرغ و جز آن از اقسام دراج و پرنده ، شمار كرده بود كه به چهار هزار رسيده بود .\r\nصولى گويد : وقتى ابو عبد الله به سبب ولايتدارى خلعت گرفت و مصمم حركت شد ، مرا دعوت كرد كه با وى بروم و در شمار مصاحبان وى باشم ، اما امير ابو العباس پسر مقتدر اين را خوش نداشت ، من از ابو عبد الله طفره رفتم كه از من خشمگين شد و مقررىاى را كه به من مىداد بريد .\r\nگويد : پس از آن خبر يافتم كه رفتن وى عقب افتاد و قصيده اى به دو نوشتم كه تغزلى نكو داشت و ستايشى همانند آن .\r\nصولى همهء قصيده را در كتاب الورقه كه در اخبار دولت تأليف كرده ياد كرده و چنان ديدم\r\n( 134 كه ابياتى از آن را در اين كتاب بيارم تا معلوم شود كه صولى با آنها همدم بوده ، بعلاوه اينكه از اخبارشان مطلع بوده و رخدادهاى روزگارشان را مىدانسته كه مخبر حاضر چون شنوندهء غايب نباشد . اينك بيتهايى از قصيدهء صولى :\r\n« روزگار ستم مىكند « محبوب نيز ستمگر است\r\n","description":"","footnote":"","page_name":" 6940 ","page_number":145},
  {"content":"\r\n« ستمديده از اين دو « به كجا تواند گريخت ؟\r\n« باد جدايى بر ديدار وزيد « و غمها بر دل من روى كرد « اى بيمار ديدگان ، كدام تندرست است « كه عشق تو وى را بيمار نكند ؟\r\n« مگر پيوستگى به من بر تو حرام است « يا خواستار وصل دور افتاده است « و حرمان زده .\r\n« دلدادگى را نهان داشتم « و اگر دقيق بنگرى ، « نهان داشتن دلدادگى « كارى است دشوار .\r\n« تا كى خصومت محبوب را تحمل كنم ! « كه روزگارم چنان كه خواهد « با من دشمنى مىكند .\r\n« ابو عبد الله هارون را به نزد من ، « مكرمتهاى نو هست و قديم .\r\n« وى بدر آسمان است كه « در اوج سعد طلوع مىكند « و كسان ستارگان آنند .\r\n« بزرگى را از هفت خليفهء درخشان « به ارث برده كه هيچيك تيره نبوده‌اند .\r\n","description":"","footnote":"","page_name":" 6941 ","page_number":146},
  {"content":"\r\n« اى نسيم زندگى ، تو براى روزگار من « وقتى دستخوش ركود شود « همانند نسيمى .\r\n« طعم بخشش ترا چشيده‌ام « كه همانند آن يافت نمىشود .\r\n« مرا به شاهدان كمان بردار « كه از روى اطلاع داورى نمىكنند « وا مگذار .\r\n« آنكه از وى بدگمانى ، « از آنچه گمان برده اى « بر كنار است .\r\n« اكنون اگر بر وى ، روان مىشوم « و اگر بمانى من نيز مىمانم .\r\n« نشانى از رضايت به من بنماى « كه روزگار من ، كه ترا مباد .\r\n« تيره است .\r\n« نظم اين ستايش ، اگر انصاف كنند « از مرواريد منظم برتر است .\r\n« كه دنباله معانى را دربارهء تو همى كشد .\r\n« و ستايش ، پيشاهنگ بخشش است . » در اين سال ابو بكر محمد بن ابراهيم نيشابورى در مكه بمرد ، به روز يك شنبه سلخ شعبان .\r\nدر اين سال سالار حج ، عمر بن حسن عباسى بود .\r\n","description":"","footnote":"","page_name":" 6942 ","page_number":147},
  {"content":"\r\nآنگاه سال سيصد و نوزدهم درآمد .\r\n\r\nسخن از رخدادها كه به سال سيصد و نوزدهم بود از اخبار بنى عباس\r\nابو محمد ، عبد الله بن احمد فرغانى در كتاب خويش كه به دنبالهء كتاب محمد بن - جرير طبرى نوشته و آن را المذيل نام كرده گويد : در اين سال در محرم ، گروهى از سواران ، در بغداد مقرريهاى خويش را از سليمان بن حسن وزير مطالبه كردند و دشنامش گفتند و با وى درشتى كردند ، غلامان وزير از بالاى خانه آجر به آنها افكندند كه يكى از دوستان كشته شد . سواران به خانه هجوم بردند ، وزير از در ديگر برون شد و در كشتىاى نشست و سوى خانهء على بن عيسى رفت كه از در وى برفتند .\r\nدر اين سال ابراهيم بن بطحا ، محتسبى مدينة السلام را عهده كرد .\r\nدر صفر ، مونس خادم ورقانى در بازگشت از حج با مردم وارد بغداد شد ، همگى به سلامت . مردم مدينة السلام از اين خرسندى و خوشدلى نمودند و بازارها را آذين بستند و جامهء و زيور و جواهر برون آوردند ، در خيابانها قبه ها نهادند . سلطان مونس را خلعت داد و او را به نزد خويش راه داد ، جمعى را نيز با وى خلعت داد و اين به روز پنجشنبه بود ، ده روز رفته از صفر . حج گزاران گفتند كه در راه به گرسنگى - اى سخت دچار شده بودند كه راه ، آبادانى نداشت و نزديك بود از گرسنگى همديگر را بخورند .\r\nنيمهء صفر مالربايان و غوغاييان عوام آهنگ خانه خليفه كردند و در ميدان را بسوختند و ديوار را سوراخ كردند . خليفه به مجلس هشت گوش [ 1 
  ] رفت ، يلبق و ديگر غلامان نيز با وى بودند . يلبق براى آنها تعهد كرد كه نگرانيهايشان را از ميان ببرد و بر آنها خرج كند كه برفتند . پس از آن باز بشوريدند و آهنگ خانهء ابو العلاء سعيد بن حمدان\r\n\r\n","description":"","footnote":"\r\n[ 1 
  ] كلمهء متن : المثمن .\r\n","page_name":" 6943 ","page_number":148},
  {"content":"\r\nكردند كه از خانه وى با آنها نبرد شد . و يكى از آنها كشته شد كه برفتند و روز بعد صبحگاه سوى آن رفتند ابو العلاء حرمتهاى خويش را با هر چه داشت در زورقها نهاده بود ، بر روى آب ، كه به آنچه انتظار داشتند دست نيافتند . در وى را بسوزانيدند ، سپس سوى زندانها و سوى مطبق رفتند و از پى نبرد با مدافعان ، زندانها را گشودند .\r\n( 136 از فتنه جويان گروهى بسيار كشته شد ، پس از آن در جايگاه نگهبانان نشستند و يكى را به نام ذباح كشتند كه گفته شد ابن الثامى را سر بريده بود .\r\nصبحگاه روز بعد ابن ياقوت با زورق سوى آنها رفت و ياران و غلامان خويش را بر اسبان فرستاد و شمشير و تير در عاميان غوغايى نهاد و همچنان از رحبه حسين تا بازار ريخته گران باب الطاق از آنها مىكشت كه مردم باز ماندند و دست بداشتند .\r\nدر آخر صفر ، طريف سبكرى سوى مرز رفت به آهنگ غزا ، در ربيع الاول نيز نسيم خادم شرابى سوى مرز رفت ، مونس مظفر از او بدرقه كرد . از فسطاط مصر يازده كشتى به غزاى دريا سوى روم رفت كه ابو على يوسف اطاقى در آن بود .\r\nدر اين سال ، نوروز پارسيان و شعانين يهود به يك روز بود كه كمتر با هم يكى مىشود .\r\nهشت روز رفته از ربيع الاول ، ابو العلاء پسر حمدان خلعت گرفت و ديار ربيعه و ناحيهء مجاور آن را عهده كرد و دستور غزا يافت .\r\nو هم در اين ماه ، ابو اسحاق و ابو بكر ، پسران رايق كارهاى بصره را عهده كردند ، در ماه ربيع الاخر ، اين سال خبر آمد كه بدويان به گروهى انبوه سوى انبار شده‌اند و تباهى كرده‌اند و كشتار ، على بن يلبق با سپاهى فراوان سوى آنها رفته يلبق پدرش نيز از پى او برون شده كه به بدويان رسيده‌اند و با آنها نبرد كرده اند\r\n","description":"","footnote":"","page_name":" 6944 ","page_number":149},
  {"content":"\r\nبه روز يكشنبه سيزده روز مانده از اين ماه آنها را شكسته‌اند و از پى نبردى سخت بدويان هزيمت شده‌اند و از آنها كشته‌اند و اسير گرفته و ياران غنيمت گرفته‌اند ، غنيمت سنگين .\r\nو هم در ربيع الاخر ، به شهر فسطاط حريقى رخ داد در محلى به نام خولان ، به - هنگام روز ، كه خانه هاى بنى خولان و ديگران در حريق از ميان رفته است [ 1 
  ] .\r\nچهارده روز مانده از جمادى الاول هفتاد و پنج كس از ارمنيان را وارد مدينة السلام كردند كه بدر خرشنى آنها را فرستاده بود از جمله كسانى بود كه با آنها نبرد كرده بود . آنها را انگشتنما كردند و بگردانيدند . و هم اسيران قرمطى را كه در سواد كوفه قيام كرده بودند و بشر نصرى آنها را فرستاده بود و يكصد كس بودند وارد كردند كه انگشتنما شدند و آنها را در مدينة السلام بگردانيدند .\r\nدر جمادى الاخر اين سال ، اختلاف مونس مظفر با ياقوت و پسرش فزونى گرفت\r\n( 137 و ميانشان كشاكشها بود كه پسر ياقوت از نگهبانى برداشته شد و كار وى را در سمت شرقى به احمد بن خاقان دادند و در سمت غربى به مسرور وابستهء مقتدر .\r\nدر همين ماه ابو بكر ، محمد بن طغج ، بر شهر دمشق و توابع آن گماشته شد و راشدى از آنجا برداشته شد و كار رمله به دو باز داده شد . مكتوب خليفه دربارهء ولايتدارى براى ابن طغج فرستاده شد و چون نامه به دو رسيد بى درنگ سوى دمشق روان شد و راشدى سوى رمله برون شد ، مردم دمشق از آمدن ابن طغج خرسند شدند و به بهترين وضعى وارد آنجا شد .\r\nدر آغاز رجب اين سال ، مونس به خليفه پيام داد و از او خواست كه ياقوت و پسرش را از مدينة السلام بيرون كند ، اما اين را از او نپذيرفت كه از كار خليفه آزرده شد و اجازهء برون شدن خواست كه منع نشد و خشمگين به خيمه گاههاى\r\n\r\n","description":"","footnote":"\r\n[ 1 
  ] تعبير متن : فذهبت فيه .\r\n","page_name":" 6945 ","page_number":150},
  {"content":"\r\nخويش رفت كه در رقهء شماسيه بود . به دو خبر رسيد كه ياقوت و پسرش دستور يافته‌اند آهنگ وى كنند و او را بكشند . پس مونس پيادگان مصافى را سوى خويش جلب كرد كه در شماسيه به دو پيوستند و با وى شدند ، پس از آن ياران ، باقيماندهء مقرريهاى خويش را از پسر ياقوت مطالبه كردند كه تهديدشان كرد و همگيشان به مونس پيوستند .\r\nپيش از آن خيمه هاى خويش را كه اطراف خانهء خليفه بود با شمشير دريدند . كار مونس نيرو گرفت و در اردوگاه وى نزديك شش هزار سوار و هفت هزار پياده فراهم شد . پسر ياقوت به اسلحه فروشان دستور داد كه به آنها سلاح نفروشند ، مونس سرداران خويش را سوى اسلحه فروشان فرستاد و تهديدشان كرد كه مبادا كسى از ياران وى را از خريد سلاحى كه مىخواهد باز دارند . يلبق و بشر و اصطفن و ابن طبرى مال بسيار براى مونس بردند و به دو گفتند : « اين مال را با تو به دست آورده‌ايم و اينك وقتى است كه بدان نياز دارى و نياز داريم . » مونس آنها را سپاس گفت و مال را ميان ياران خود و كسانى كه به آهنگ وى مىآمدند پخش كرد .\r\nوقتى كار مونس نيرو گرفت و سپاه به دو پيوست سليمان بن حسن وزير و على بن - عيسى و شفيع و مفلح برنشستند و سوى وى رفتند و چون به خيمه گاه مونس به در شماسيه رسيدند طرفداران مونس بر آنها بشوريدند به چهرهء اسبانشان زدند و آنها را بگرفتند ، اطرافيان مونس چنان وانمودند كه مىخواهند آنها را بكشند كه از جانهاى خويش نگران شدند . آن روز بداشته بودند ، خبر به مقتدر رسيد و او را آشفته كرد و ميانشان توافق شد كه ياقوت و دو پسرش را از بغداد برون كنند . خليفه كس به نزد ياقوت و پسرانش فرستاد كه به هر كجا مىخواهيد برويد كه در تاريكى صبحدم به روز چهارشنبه هشت روز رفته از همين ماه برون شدند ، با همهء اطرافيان از راه آب ، با چهل و چند كشتى كه مال و سلاح و زين و شمشير و كمربند و چيزهاى ديگر بار داشت ، با هشت كشتى ديگر .\r\nپس از آن مونس ، على بن عيسى را با ديگر كسانى كه با وى بداشته بود رها كرد .\r\n","description":"","footnote":"","page_name":" 6946 ","page_number":151},
  {"content":"\r\nمونس به خانهء خويش بازگشت و خانه ياقوت و پسرش را بسوخت و در مدينة السلام ندا داده شد كه هيچكس از كسانى كه پسر ابن ياقوت را يارى و كمك داده‌اند نمايان نشوند . آنگاه مونس دربارهء كسى كه حاجبى به دو داده شود انديشه كرد و انتخاب وى بر پسران رايق افتاد ، به سبب حقارتى كه در آنها بود ، چندان كه لقب خديجه و ام - الحسين يافته بودند ، دربارهء آنها پيام فرستاد و حاجبى را به آنها داد كه دست و پاى وى را بوسه زدند و گفتند : « ما بندگان استاذيم . [ 1 
  ] پيش از ما پدرمان نيز چنين بود . » و برفتند ، غلامان مونس پيش روى آنها مىرفتند تا به منزلهاشان رسيدند .\r\nبه روز دوشنبه ده روز مانده از رجب ، مفرح بن مضر جانفروش را با دو كس وارد كردند ، ابن ورقاء آنها را از راه خراسان فرستاده بود كه بر يك فيل و دو شتر انگشتنما شدند .\r\n\r\nسخن از دستگيرى سليمان بن - حسين وزير و وزارت كلواذى\r\nبه روز شنبه شش روز مانده از رجب ، سليمان بن حسن وزير دستگير شد ، از آن رو كه در ايام وى مال كمياب بود و شورش سپاهيان پيوسته بود و نيز از سليمان در ايام وزارت وى چيزها نمايان شد كه پيش از آن نهان بوده بود چون گفتار ركيك و نقل امثال مضحك و اداى كلمات قبيح در حضور خليفه كه شايستهء وزيران نبود . مردم او را حقير شمردند و شاعران هجاى او گفتند و وزارت كسى همانند او را سخت نا - مناسب دانستند . ابن ياقوت دربارهء وى اشعارى گفت كه در آخر آن : « اى سليمان برايم آواز بخوان و ميم بنوشان [ 2 
  ] . » را تضمين كرده بود و هم ابن دريد دربارهء وى\r\n\r\n","description":"","footnote":"\r\n[ 1 
  ] كلمهء متن .\r\n[ 2 
  ] شعر از ابو نواس است و شاعر ، وزير را به مقام غلام ابو نواس كه نغمه گر و ساقى حضور وى بوده تنزل داده است .\r\n","page_name":" 6947 ","page_number":152},
  {"content":"\r\nگفته بود :\r\n« سليمان وزير را كاستى همى فزايد « و شايسته است كه به حقارت باز رود « از ابو خلاط زيانآورتر است « و از ابو الفرج بن حفص كندگفتارتر . » [ 1 
  ] ابو القاسم ، عبيد الله بن محمد كلواذى به وزارت گماشته شد و خلعت گرفت و اين به روز يكشنبه بود ، چهار روز مانده از رجب همين سال .\r\nدر شعبان اين سال خبر آمد كه ابو العباس ، احمد پسر كيغلغ ، با اشكرى [ 2 
  ] فرمانرواى ديلم مقابل شده و ديلمان او را هزيمت كرده‌اند و يارانش از وى پراكنده‌اند ، چندان كه بيست كس با وى بمانده‌اند ،\r\n( 139 ديلمان از پى ياران هزيمت شدهء وى رفته‌اند و وارد اصبهان شده‌اند و خانه هاى آنجا را متصرف شده‌اند و در آنجا اقامت گرفته‌اند .\r\nاشكرى با جمعى از ديلمان از پى آنها رسيده و چون ابن كيغلغ آنها را نگريسته به كسانى كه اطراف وى بوده‌اند گفته اشكرى را به من نشان بدهيد كه چون وى را به ابن كيغلغ نموده‌اند به تنهايى آهنگ وى كرده . ديلمى درشت اندام بوده و چون او را ديده كه پيش مىآيد دربارهء وى پرسش كرده كه به دو گفته‌اند اين ابن كيغلغ است ، هر يك از آنها به ديگرى پرداخته ، ديلمى داسى را كه به دست داشته به طرف ابو العباس پسر كيغلغ افكنده كه پوشش وى را دريده و به پاپوش وى رسيده و در عضله و ساقش فرو رفته و آن را به پهلوى زين دوخته ، ابن كيغلغ به دو حمله برده و با شمشير خويش ضربتى به بالاى سرش زده كه از اسب خويش بيفتاده كه سرش را بر گرفته و آن را پيش روى خود فرستاده ، ياران ديلمى پراكنده شده‌اند ، ياران ابن كيغلغ\r\n\r\n","description":"","footnote":"\r\n[ 1 
  ] از سياق گفتار خوب معلوم است كه اين دو كس كه به متون اعلام ره نيافته‌اند در آن روزگار به زيانكارى و كند گفتارى شهرهء شهر بوده‌اند .\r\n[ 2 
  ] متن اشكر ، نسخهء بدل يشكرى .\r\n","page_name":" 6948 ","page_number":153},
  {"content":"\r\nنيز بازگشته‌اند ، وى وارد اصبهان شده و سر پيش روى بوده ، مردم شهر شمشيرها و نيزه هاى خويش را در ديلمانى نهاده‌اند كه آنجا بوده‌اند و همه را كشته‌اند . ابن كيغلغ در خانهء خويش جاى گرفت و كارش استقامت گرفت و آبروى وى به نزد مقتدر نكو شد و مردم از شجاعت و دليرى وى با وجود كهنسالى شگفتى كردند .\r\nده روز مانده از شعبان ، خبر آمد كه قرمطيان سوى كوفه شده‌اند و در نمازگاه عتيق فرود آمده‌اند و آنجا اردو زده‌اند و مقيم شده‌اند . گروهى از آنها نيز با دويست سوار وارد كوفه شده‌اند و بيست و پنج روز در آنجا ببوده‌اند با اطمينان ، و نيازهاى خويش را بر آورده‌اند و گروهى بسيار از بنى نمير را بخصوص آنجا كشته‌اند و بنى - اسد را به جا نهاده‌اند و انبارهايى را كه غلات بسيار از آن سلطان و ديگران در آن بوده غارت كرده‌اند .\r\nدر اين سال زكرى خراسانى به اردوگاه سليمان بن ابو سعيد جنابى رسيد و با آنها چندان حيله كرد ، و نيرنگ زد كه بدان رسوا شدند و او را پرستش كردند و بدانچه دستورشان داد تسليم شدند چون روا داشتن محارم و اينكه مرد خون برادر و فرزند و خويشاوندان خويشتن و ديگران را بريزد .\r\nسبب راه يافتن زكرى به نزد قرمطيان آن بود كه وقتى آنها در سواد كوفه پراكنده شدند به قصر ابن هبيره رسيدند و گروهى از مردم را اسير گرفتند . قرمطيان كسانى را كه به اسيرى مىگرفتند بندهء خويش مىكردند . جنابى بر هر دسته از اسيران سر دسته اى داشت ، اين زكرى جزو كسان ديگر اسير شد ، يكى از سر دستگان كه سالار اسيران بود مالك وى شد و چون خواست او را به خدمت بگيرد گردنفرازى كرد و سخنان ناخوشايند به دو گفت . وقتى قدرت\r\n( 140 كلام و جرأت زكرى را بديد از وى بيمناك شد و دست از وى بداشت . خبر به سليمان جنابى رسيد كه هماندم زكرى را احضار كرد و با وى خلوت كرد و سخنش را بشنيد و به دو دل بست و مطيع وى شد و به ياران خويش دستور داد كه مطيع وى شوند و از دستورش پيروى كنند ، وى را در\r\n","description":"","footnote":"","page_name":" 6949 ","page_number":154},
  {"content":"\r\nقبه اى نهاد و از مردم نهان داشت ، خبر زكرى قرمطيان را مشغول داشت ، وى را ببردند و به ولايت خويش بازگشتند و چنان معتقد بودند كه وى غيب مىداند و از آنچه در دلها و خاطرشان هست خبر دارد . پس از آن زكرى سبب هلاك و نابوديشان شد چنان كه ياد آن بيايد به وقتى كه اين رخداد در آن بود .\r\nدر اين سال ، ياقوت با پسرش و كسانى از سپاهش كه پيروى او كردند از سمت شرقى مدينة السلام برفت از راه آب كه آهنگ كارهاى خويش داشتند در ولايت فارس على بن يلبق در واسط بود و كار آنجا را عهده داشت . جمعى از غلامانى كه مونس سوى وى فرستاده بود با او بودند چون سيماى منخلى و كانجور و شفيع و تكين خاقانى و ديگران . اين دسته ابن يلبق را وادار كردند كه به مقابلهء ياقوت رود و با وى نبرد كند . خبر به پدرش يلبق رسيد كه بر اين كار به سختى اعتراض كرد و به پسر خويش نوشت و وى را از ارتكاب اين كار بيم داد و دستورش داد كه به نايبان خويش در واسط بگويد كه از ياقوت پيشواز كنند و وى را خدمت كنند و پيش روى او باشند تا از واسط برون شود . به سرداران نيز نوشت كه از پسر وى دربارهء ناخوشايندى اگر آهنگ آن داشت اطاعت نكنند . به ياقوت نيز نوشت و از او خواست كه از سمت غربى عبور كند از بيم فراهمشدن دو سپاه . پس از آن يلبق بنزد پسر خويش رفت و چند روزى به نزد وى ببود تا ياقوت عبور كرد و از واسط برفت .\r\nدر شعبان اين سال ، پيادگان در بغداد بشوريدند كه يلبق و ديگر سپاهيان با آنها نبرد كردند و از صبحگاه تا نماز پسين نبرد ميانشان پيوسته بود ، جمعى از سواران زخمى شدند و شمار بسيارى از پيادگان كشته شدند پس از آن دو گروه در كوچه ها و در بندها پراكنده شدند و برفتند .\r\n","description":"","footnote":"","page_name":" 6950 ","page_number":155},
  {"content":"\r\n\r\nسخن از اينكه كلواذى را از وزارت برداشتند و حسين بن قاسم را بر آن گماشتند .\r\nعبيد الله بن محمد كلواذى يكى از دبيران بزرگ بود و به نزد مردم و الا قدر ، پنداشتند كه كاردان است و كار را به سامان مىبرد . دو ماه به وزارت پرداخت و از آن خوشدل نبود كه مال كمياب بود و اعتراض بسيار و آشوب پيوسته و عاملان از فرستادن مال بازمانده . پس خواست كه معاف شود و گفت : « شايستهء وزارت نيستم . » كه وى را از وزارت برداشتند . با وى خشونت نكردند ، زبونى نديد و به هيچكس از اطرافيان وى تعرض نشد ،\r\n( 141 به خانهء خويش رفت و در آنجا قرار گرفت ، خليفه دستور داد كه خانهء وى را محفوظ و مصون دارند .\r\nو چنان بود كه ابو الجمال ، حسين بن قاسم ، همه روزگار خويش را به طلب وزارت مىكوشيده بود و به مونس و اطرافيان وى تقرب مىجسته بود و با آنها ساخت و پاخت مىكرده بود چندان كه به نزدشان حرمت يافت و ديدگانشان را پر كرد . وى به دبيران نصرانى تقرب مىجست و به آنها مىگفت : « كسان من از شمايند و نياكان من از بزرگان شما بوده‌اند . » ميگفت كه به روزگار معتضد صليبى از دست عبيد الله جد وى بيفتاد و چون مردم آن را بديدند گفت : « اين چيزى است كه پيره زنان ما بدان تبرك مىجويند و بى آنكه بدانيم آن را در جامه هاى ما مىنهند . » به اين و امثال اين به آنها يعنى مونس و ياران وى تقرب مىجست .\r\nبه روز شنبه ، سلخ ماه رمضان ، ابو الجمال را به وزارت گماشتند و همان روز به دو خلعت دادند كه با خلعت خويش همراه ديگر سرداران برنشست . طبقات مردم نيز با وى بودند ، در راه پيشابش گرفت ، همچنان كه خلعتهاى خليفه را به تن داشت پياده شد و به خانهء محمد بن فتح سعدى رفت و آنجا پيشاب كرد و بگفت تا مقررى\r\n","description":"","footnote":"","page_name":" 6951 ","page_number":156},
  {"content":"\r\nو جيره وى را بيفزايند و از آنجا بر نشست و به خانهء خويش رفت .\r\nهفت روز مانده از شوال على بن عيسى را سوى دير قنا فرستادند .\r\nدر اين ماه ، در جامع رصافه نامه هايى خوانده شد ، درباره فتحى كه خداى در طرسوس به خشكى و دريا نصيب ثمل كرده بود .\r\nو هم در اين ماه ، ابو العباس ، احمد بن كيغلغ خلعت گرفت و طوق گرفت با بازوبند ، پسر دايى به كارهاى فارس گماشته شد و ياقوت بر اصفهان و پسرش محمد بر جبل و به سبب ولايتدارى خلعتشان دادند .\r\nدر شوال اين سال ، حسين بن قاسم وزير ، عميد الدوله ، پسر ولى الدوله خلعت گرفت كه نديم مقتدر شده بود .\r\nبه روز جمعه ، پنج روز مانده از اين ماه در آسمان مدينة السلام در سمت قبله سرخى آتشين تندى نمودار شد كه همانند آن ديده نشده بود ، در اين روز حسين بن - قاسم وزير ، عميد الدوله ، پسر ولى الدوله در مسجد رصافه نماز كرد ، چاچىاى به تن داشت با شمشير و حمايل كه مردم از آن شگفتى كردند .\r\nدر اين سال ، جعفر بن على هاشمى معروف به رقطه كه از مردم مكه بود سالار حج بود به نيابت از ابو حفص عمر بن حسن .\r\n( 142 آنگاه سال دويست و بيستم درآمد .\r\n\r\nسخن از رخدادها كه به سال دويست و بيستم بود از اخبار بنى عباس\r\nدر اين سال ، مونس مظفر مخالفت مقتدر كرد و از بغداد به موصل رفت پس از آن مقتدر را خلع كرد و او را بكشت . سبب آن بود كه وقتى مونس ، ياقوت و پسرش را از حاجبى دور كرد و آنها را از مدينة السلام برون كرد و دو پسر رايق را براى ملازمت مقتدر و حاجبى وى برگزيد ، اميد اطاعت از آنها داشت و اينكه\r\n","description":"","footnote":"","page_name":" 6952 ","page_number":157},
  {"content":"\r\nكمتر با وى مخالفت كنند . مونس بيمارى نقرس داشت و چون از كار افتاده اى در خانهء خويش نشسته بود يلبق غلام خويش را به جاى خويش نهاده بود و سپاه را به دو سپرده بود و او را به خويشتن پيوسته بود كه براى ديدار خليفه و ترتيب لوازم سپاه و امر و نهى نيابت وى مىكرد . از اين رو كار پسران رايق نيرو گرفت و بر خليفه تسلط يافتند كه نزديك وى بودند . به آنها گفته شد كه مونس مىخواهد حاجبى را به يلبق دهد كه از مونس بدگمان شدند و از او دورى گرفتند و كسانى را كه به حضرت خليفه بودند چون مفلح و ابن قاسم وزير و ديگران بر ضد وى برانگيختند و بسوى ياقوت و پسرش و پسر دايى و ديگران پيامها فرستادند . خبر به مونس رسيد و بنزد وى بدرستى پيوست و اين ، وى را از مقتدر و كسانى كه با وى بودند دور كرد .\r\nپس از آن غلامان اطاقى و ساجى با زمينه سازى كه پسران رائق براى آنها كرده بودند از مقتدر خواستند كه هر وقت به سلام مىنشيند بنزد وى راه يابند و خواستند كه از اطاعت يلبق معاف باشند و بد مونس گفتند كه آنها را به يلبق پيوسته بود .\r\nوقتى روز دوشنبه شد پنج روز رفته از محرم ، مقتدر براى سلام نشست و كسان بنزد وى راه يافتند اطاقيان و ساجيان نيز به دو راه يافتند كه يلبق را از آنها بر كنار كرد و خلعت به دو دادند . مقتدر در كار خويش استقلال نمود و به راى خويشتن كار كرد كه كار بر مونس عيان شد و بنزد وى به درستى پيوست كه بر ضد وى تدبير كرده‌اند و بدانست كه قصد وى دارند .\r\nو چون روز پنجشنبه شد ، هشت روز رفته از همين ماه ، مقتدر باز به سلام بنشست ، مونس به در شماسيه رفت و آنجا اردو زد و ياران وى خانه حسين بن قاسم وزير را غارت كردند . خبر به مقتدر رسيد و دستور داد كه قصر را از مردان پر كنند ، به كسانى از پيادگان كه بر آنها خشم آورده بود ندا داده شد كه از آنها رضايت دارد\r\n","description":"","footnote":"","page_name":" 6953 ","page_number":158},
  {"content":"\r\nكه آشكار شدند ، وعدهء يك دينار اضافه بر مقررى به آنها داده شد ، پيادگان نمودار شدند و كار خليفه نيرو گرفت و ياران مونس نهان شدند ، خاصانش به دو پيوستند ، يلبق نيز سوى او رفت .\r\nبه روز جمعه ، نه روز رفته از همين ماه ، وقتى نماز مردم در مسجد جامع به سر رفت مقتدر ما بين نيمروز و پسين بر نشست با قباى تافته و عمامهء سياه ، سايبانى بر سرش بود و پسران بزرگش كه هفت كس بودند پيش رويش بودند ، سواره . همه اميران و سرداران نيز با وى و پيش روى وى بودند . از در خاصه سوى جايگاهى رفت كه بر كنار ميدان بود ، در آنجا قبهء ديباى بلندى براى او به پا كرده بودند كه وارد آن شد پس از آن درآمد و بر عامه نمودار شد و مردم دعاى او گفتند . به روز شنبه مونس ، بشرى نايب خويش را به نزد مقتدر فرستاد به رضاجويى و عذرخواهى كه وى به خلع و عصيان برون نشده بلكه به فرار از تعقيب برون شده ، بشرى را گرفتند و سيلى زدند و بند بر او نهادند . وقتى خبر به مونس رسيد هراس و دورى وى بيفزود و بگفت تا ياران وى را مقررى دهند ياران او براى خريد سلاح و چيزهايى بدان نياز داشتند ، وارد بازار شدند اما از اين كار منعشان كردند تا وقتى كه مونس يكى از سرداران خويش را به شهر فرستاد كه به وقت خريد چيزهايى كه مىخواستند حضور يافت ، پس از آن مونس به بردان رفت و بسيارى از سپاهيانش از نزد وى به خانه سلطان شدند . از جمله كسانى كه از نزد وى برفتند ابو دلف ، قاسم بن دلف و محمد بن قاسم سيمايى و ديگر كسان از سرداران بودند .\r\nنيمهء محرم ، هارون پسر غريب دايى وارد بغداد شد ، و در نجمى فرود آمد . ابن عمرويه نيز كه از بصره مىآمد وارد شد . نسيم شرابى از مرو آمد ، مسرور خلعت گرفت و نگهبانى دو سمت بر او فراهم شد ، پس از آن ، هشت روز مانده از محرم محمد بن ياقوت وارد شد كه سرداران مقتدر بر او فراهم شدند و كارش نيرو گرفت ابو الحمال وزير نيز خلعت گرفت و لقب وى عميد الدوله شد ، كنيه نيز گرفت و نامه ها در اين باب از جانب ابو على\r\n","description":"","footnote":"","page_name":" 6954 ","page_number":159},
  {"content":"\r\nعميد الدوله وزير پسر قاسم بن عبيد الله ولى الدوله به عاملان فرستاده شد و نام وى به سكه ها نوشته شد . پسرش را نيز خلعت دادند به دبيرى ابو العباس پسر مقتدر ، ملقب به الراضى .\r\nوقتى سپاه در بغداد فراهم آمد و ياران مقتدر همسخن شدند و بسيارى از ياران مونس از نزد وى به خانهء سلطان رفتند مونس به ناچار از بردان راه آب گرفت و نزديك يكصد كس از غلامانش از كوچك و بزرگ با چهار صد غلام سياه از آن وى همراهش بودند . يلبق و پسرش و باقى غلامان مونس از راه خشكى برفتند با نزديك هزار و پانصد كس ، از سران قرمطيان نيز نزديك هفتاد كس با وى بودند . از جمله خطا برادر هند و زيد پسر صدام و اسد پسر جهور كه همگان دليران مبرز جنگى\r\n( 144 بودند كه هيچكدامشان از دشمن روى نمىگردانيدند . مونس به سر من راى رفت و در سمت شرقى اردو زد ، كسان در قصر گچ بنزد مونس فراهم شدند كه با آنها سخن كرد و وعدهء خوبشان داد و به آنها گفت : « من نافرمان سرورم نيستم و از او فرارى نيستم ، اين طبقه با من دشمنى كرده‌اند و به سرور من تسلط جسته‌اند ، بهتر ديدم دورى كنم تا از غفلت خويش باز آيند و من در كار خويش با آنها بنگرم ، با وجود اين از موصل فراتر نمىروم ، مگر آنكه سرورم رفتن سوى شام را برايم برگزيند كه آنجا مىروم . » ضمن سخن با آنها گفت : « هر كه مىخواهد به در خليفه باز گردد باز گردد و هر كه مىخواهد با من بيايد ، بيايد . » كه به دو پاسخ نكو دادند و گفتند : « ما مطيع توايم ، اگر روان شوى روان مىشويم و اگر بازگردى بازگرديم . » مونس ، ابو على معروف به زعفران را با ده كس از قرمطيان فرستاد ، براى مالى كه در عكبرا به نزد يكى از نمايندگان خويش سپرده بود كه پنجاه هزار از آن مال را به نزد وى آورد كه مونس مقررى همراهان خويش را بداد و پنج دينار اضافه به آنها داد .\r\n","description":"","footnote":"","page_name":" 6955 ","page_number":160},
  {"content":"\r\nآن روز مونس در قصر گچ ببود ، يكى از سقفهاى قصر بسوخت و اين ، بر مونس گران آمد ، در خاموش كردن آن بكوشيد ، اما اين كار ميسرش نشد ، پس از آن برفت ، به سبب رخداد حريق قصر ، غمين بود و آهنگ موصل داشت .\r\nنامه هاى ابن قاسم وزير از جانب مقتدر ، به همه سرداران مغرب رسيد چون بنى حمدان و ابن طغج فرمانرواى دمشق و تكين فرمانرواى مصر و ولايتداران ديار ربيعه و جزيره و آذربيجان و شاهان ارمينيه و مرزهاى جزيره و شام كه دستورشان مىداد راه مونس و يلبق و پسرش و زعفران و همرانشان را ببندند و با آنها نبرد كنند و دستگيرشان كنند .\r\nاين خبر به مونس رسيد و از اين كار غمين شد و آن را از همه كسانى كه همراه وى بودند نهان داشت و راه تكريت گرفت ، در اين وقت بيشتر همراهانش بازگشته بودند .\r\nپس از آن مونس در كار خويش بينديشيد كه سوى كجا رود ، بنزد خويش معتمدتر و سپاسدارتر از بنى حمدان نديد كه وقتى ياد آنها مىرفت مىگفت : « آنها فرزندان منند و من آنها را بر آورده‌ام . » مونس را به نزد حسين بن حمدان سپرده اى بود . خواست كه بر او بگذرد و سپرده را بگيرد و با آن سوى رقه شود . خبر يافته بود كه بنى حمدان فراهم آمده‌اند و براى نبرد او كسان فراهم كرده‌اند اما اين را باور نكرد به سبب اعتمادى كه به آنها داشت . پس ، از تكريت سوى بنى حمدان روان شد .\r\nپيش از حركت ، با همراهان خويش دربارهء راههايى كه بايد پيش گيرد مشورت كرد ، گروهى گفتند كه صحرا را طى كند و سوى هيت رود ، سپس به كنار فرات شود .\r\nيلبق و زعفران به مونس گفتند :\r\n( 145 « صواب آنست كه هر چه رخ نمايد سوى موصل شوى كه مصلحتهاى گونه گون در اين هست ، يكى آنكه عبور از صحرا ميسرت نيست و در اين راه آب فراوان هست . ديگر آنكه نگويند وقتى خبر بنى حمدان و فراهم آمد -\r\n","description":"","footnote":"","page_name":" 6956 ","page_number":161},
  {"content":"\r\nنشان به دو رسيد ، بيمناك شد ، سوم آنكه اگر به نبرد آنها دچار شدى ، از ديگران آسانترند . » مونس را اين راى موافق آمد و به آهنگ بنى حمدان روان شد . در راه خويش فرستاده اى از آنها نديد و چيزى از ايشان نشنيد ، تا وقتى كه بشرى نصرانى دبير ابو سليمان ، داود بن حمدان ، به دو رسيد و از او اجازه خواست ، به روز شنبه يك روز مانده از محرم ، و با مونس خلوت كرد و پيام يار خويش و نيز پيام حسين بن حمدان و ابو العلاء و ابو السرايا را به دو رسانيد كه آنها سپاسگزار ويند و حق منت وى را مىشناسند ولى نمىدانند از بليه اى كه در آن افتاده‌اند چگونه رها شوند ؟ اگر سلطان خويش را اطاعت كنند ، نعمت مونس را كه به نزدشان هست كفران كرده‌اند و اگر مونس را اطاعت كنند و نافرمانى سلطان خويش كنند به خلع كردن منسوب شوند .\r\nاز او خواسته بودند كه از ولايتشان بگردد تا با وى رو به رو نشوند و به نبرد وى دچار نشوند .\r\nمونس به دو گفت : « از من به آنها بگوى ، از شما جز اين انتظار داشتم . سوى شما آمدم از آن رو كه به شما اعتماد داشتم و از شما اميد سپاس داشتم . اگر به خلاف انتظار عمل مىكنيد ، گشتن از شما ميسر نيست و هر چه از شما رخ دهد ما فردا به سويتان روان مىشويم ، اميدوارم نكويىها كه با شما كرده‌ام مرا بر ضدتان يارى دهد ، اگر مرا يارى نكند فضل خداى از من جدا نمىشود . » مونس شب را در قصرهاى مرغ جهينه به سر كرد ، سپاه بنى حمدان در ريگزار موصل بود محسن زعفران با پيشتازان بر تنگه اى بود كه مدخل موصل از آنجا بود . مونس چنان كه از پيش در نظر گرفته بود صبحگاه زود از راه آب روان شد .\r\nسپاهيان از راه خشكى برفتند ، ابو على ، محسن زعفران ، در آخر شب به مقدمهء بنى - حمدان برخورد كه آن را سوى تنگه فرستاده بودند كه گروهى از آنها را كشت و نزديك به سى كس را اسير كرد و تنگه را تصرف كرد . يلبق نيز علاوه بر كسانى كه\r\n","description":"","footnote":"","page_name":" 6957 ","page_number":162},
  {"content":"\r\nهمراه زعفران بودند ، مردانى به كمك او فرستاده بود .\r\nصبحگاه روز يكشنبه سه روز رفته از صفر ، كسان نبرد آغاز كردند . همه كسانى كه در اردوگاه مونس بودند هشتصد و چهل و سه سوار بودند و ششصد و سى پياده از سياه و سپيد . فرغانى از احمد بن محسن زعفران چنين آورده كه وى با پدر خويش در اردوگاه مونس بوده بود و بيشتر حكايتها از او نقل مىشود .\r\nبنى حمدان سپاههاى انبوه داشتند كه از عرب و عجم و قبايل بدوى و ديگران فراهم آورده بودند ، دو گروه با آرايش تلاقى كردند ، مونس و يلبق و پسرش و سردارانى كه همراهشان بودند در كار نبرد حريفان نهايت دقت به كار بردند . به مقدمه و پهلوى راست و چپ تقسيم شدند و از معتمدان و سرداران معتبر خويش در هر گروه كسان نهادند .\r\n( 146 پس از آن مقدمهء آنها بر مقدمهء بنى حمدان حمله برد . داود بن حمدان تيرى خورد كه از آستين زره اش درون شد و او را بينداخت . پهلوى راست يلبق بر پهلوى چپ بنى حمدان حمله برد و آن را از جاى ببرد و در هم كوفت كه بيشترشان در دجله غرق شدند . پس از آن يلبق به خويشتن با مردان خويش كه در قلب بودند به قلب سپاه بنى حمدان حمله برد و كسانى را كه آنجا بودند هزيمت كردند و به كشتارشان پرداختند . پسرى از آن ابو السرايا بن حمدان اسير شد اردوگاهشان را غنيمت كردند و همگيشان پراكنده شدند .\r\nمونس چهار روز رفته از صفر به موصل درآمد و جايزه هايى را كه به ياران خويش وعده داده بود با اضافه به آنها داد . گروهى بسيار از غلامان و مردان ابن - حمدان به اردوگاه وى پيوستند . ابو العلاء پسر حمدان با ابو السرايا به كمك خواهى از سلطان راهى بغداد شدند . حسين بن عبد الله حمدانى به كوهستان معلثايا پناه برد و گروهى از غلامانش در آنجا بر وى فراهم شدند . يلبق سوى وى رفت و هزيمتش كرد و جمع او را پراكنده كرد .\r\nحسين ، فرارى و شكست خورده به سمت غربى عبور كرد . يلبق نصيبين و\r\n","description":"","footnote":"","page_name":" 6958 ","page_number":163},
  {"content":"\r\nناحيهء مجاور را به پسر خويش سپرد . وى نيز به محل يلبق رفت و نصيبين را به يمن يك چشم سپرد و جزيرهء بنى عمر را به يانس سپرد و حديبه را به ابو عبيد الله بن خفيف .\r\nخبرهاى مونس و غلبه و فتوحات وى به مردم بغداد رسيد و كسانى كه از نزد وى رفته بودند ، سوى او رفتن آغاز كردند . مونس خبر يافت كه سپاهى از روميان فراهم آمده‌اند و پسران ابن نفيس در آنند - اينان به هنگام نخستين خلع مقتدر به روم گريخته بودند - و آهنگ ملطيه دارند كه بر مسلمانان هجوم برند . مونس به ديار روم نامه نوشت ، يكى از پسران ابن نفيس را بنام بنى ( بضم ب ) دعوت كرد و او را وعده داد و آرزومند كرد و از او خواست كه روميان را از ملطيه منصرف كند .\r\nبنى به موصل آمد و سپاه را از ملطيه منصرف كرد . مونس از آمدن وى سخت خرسند شد و خلعتش داد و حرمتش كرد و با وى مأنوس شد كه با وى آميزش مىكرد و ميگسارى مىكرد .\r\nبدر خرشنى نيز از ارزن بنزد مونس رسيد با حدود سيصد كس ، كه مونس و يلبق و همراهانشان از آمدن وى خرسند شدند ، طريف سبكرى نيز از حلب بنزد آنها رسيد با حدود چهار صد كس كه از آمدن وى نيز خرسند شدند . فيروزيهاى مونس و يلبق پياپى بود . و چون اقامت مونس در موصل دراز شد و توفيقهاى وى استمرار يافت و مهابتش بالا گرفت مردان سلطان كه به حضرت بودند ، گريز سوى وى آغاز كردند و محبتشان نسبت به وى نيرو گرفت ، يكى از جمله كسانى كه بنزد مونس رسيد بالدوا غلام ابن ابى الساج بود\r\n( 147 كه شجاعى قهرمان بود با حدود دويست سوار . بالدوا در راه خويش با سپاهى از آن سلطان رو به رو شد كه آن را بشكست و بارهاى مال را كه همراهشان بود و مىخواستند به بغداد برند بگرفت و آن را بنزد مونس برد و به او و مردانش بخشيد .\r\nپس از آن حسين بن عبد الله حمدانى كه زمين بر او تنگ شده بود و اميدش از\r\n","description":"","footnote":"","page_name":" 6959 ","page_number":164},
  {"content":"\r\nكمك سلطان بريده بود از مونس امان خواست و بنزد وى شد ، مونس از آمدن حسين خرسند شد و به دو گفت : « ما از هفت ماه پيش نا بدلخواه تو در ضيافت توايم . » حسين از او سپاس داشت و همه مدتى كه مونس در موصل بود ، بى شمشير با جبه و عمامه به خدمت وى ايستاده بود .\r\n\r\nسخن از عزل حسين بن قاسم وزير و نهادن فضل بن جعفر به جاى وى و آشفتگى اوضاع در بغداد\r\nوقتى ابو الجمال ، حسين بن قاسم ، گمان برد كه با رفتن مونس از بغداد كار بر او صافى شده و آنچه مىخواسته به كمال رسيده كارهاى نابايسته كرد و آشوب بر ضد وى بسيار شد ، سپاهيان به سختى مال از او مىخواستند و خدا اميد وى را در آنچه مىخواست به نوميدى كشانيد ، كسان در خانهء خليفه به زشتى در وى آويختند و اهانتش كردند . خليفه را نيز به سبب وى اهانت كردند . مقتدر او را ناخوش داشت و پيوسته از او به زحمت بود ، عاقبت در اواخر ربيع الاخر دستور داد ابو الجمال را بگيرند و فضل بن جعفر فراتى را به جايش نهاد كه بنزد خاص و عام به فضل و دانش و دبيرى و دورى از هزل و سبكسرى شهره بود . فضل و ابو الخطاب از بهترين كسان خاندان فرات بودند و چون به وزارت رسيد بدان دلبستگى و رغبت نمود و مردم از اين شگفتى كردند و يكى از شاعران دربارهء وى گفت :\r\n« در آنچه ابن مقله را وامانده كرد « و وزيران پيش از او را نيز وامانده كرد « طمع آورده اى ؟\r\n« كار كسى كه ترا منصوب كرده « چنان به ادبار افتاده\r\n","description":"","footnote":"","page_name":" 6960 ","page_number":165},
  {"content":"\r\n« كه با وجود ادبار « از وى اميد توفيق نداريم .\r\n« ترا چنان مىبينيم كه رخدادها « پياپى به تو مىرسد « و ناخوشايندها به يك جا مىآيد . » وقتى فضل بن جعفر خلعت گرفت با خلعتهاى خويش سوى خانه اى رفت كه در سوق العطش بود در راه تشنه شد و آب خواست و بنوشيد و اين را ناپسند شمردند كه رسم متقدمان وى نبوده بود .\r\n( 148 در آغاز جمادى الاول ، مردم مرزها و جبال در خانهء سلطان فراهم آمدند و مردم بغداد را به جنبش خواندند و بلياتى را كه از ديلمان و روميان به آنها مىرسيد ياد كردند و اينكه از آنها و ديگران خراج گرفته مىشود كه به وسيلهء آن ، عامه مردم را مصون دارند و دشمنشان را از آنها باز دارند و اينكه مردم تباه شده‌اند و مرزهايشان تباه شده و دشمن به آنها دست اندازى كرده . با اين سخنان و امثال آن دلها را به رقت آوردند .\r\nمردم با آنها به پا خاستند و سوى مسجد جامع رفتند ، در شهر منصور ، و ستونهاى كوچك اطراف اطاقك و چوبهاى منبر را شكستند و مانع خطبه گفتن شدند ، به حمزهء خطيب تاختند و سنگ به او انداختند چندان كه زخمدارش كردند و پوست صورتش را بكندند ، وى را بر زمين كشيدند و به دو گفتند : « اى بدكاره كسى را دعا مىگويى كه در كار مسلمانان نظر نمىكند و به غنا و زنا از نگريستن در كار حرمين و مرزها مشغول مانده ، مال خدا را ميان دشمنان خدا پخش مىكند و از عقوبتى نمىترسد و منتظر معاد نيست . » تا وقت نماز پسين بدين گونه ببودند پس از اين نيز در اول جمادى الاخر چنان كردند كه در نخستين بار كرده بودند ، به در فضل بن جعفر وزير رفتند و خواستند آن را بشكنند كه از بالاى خانه به آنها تيراندازى شد و تنى چند از آنها كشته\r\n","description":"","footnote":"","page_name":" 6961 ","page_number":166},
  {"content":"\r\nشدند . احمد بن خاقان بر نشست و در كارشان ميانجى شد و اصلاح كارشان را تعهد كرد .\r\nهشت روز رفته از رجب ، حسين بن قاسم در خانهء حاجبان نقبى زد و غلامان خويش را از آن بيرون فرستاد و مىخواست به خويشتن برون شود كه متوجه او شدند و دستگير شد و به بصره فرستاده شد .\r\n\r\nسخن از رفتن مونس به بغداد و كشته شدن مقتدر\r\nوقتى سرداران عراق و مردان خليفه كه از مونس امان خواسته بودند بنزد وى بسيار شدند و خبر آشفتگى بغداد به دو رسيد و فضل بن جعفر وزير را چنان ديد كه مردم را به مطالبهء مال نمىكشيد ، ميان مونس و وزير نامه ها رفت و وزير اميدوار شد كه با آمدن مونس اوضاع سامان پذيرد و از او براى سركوبى تباهى افكنان كمك گيرد و با حضور وى اصلاح امور خليفه كه آشفته بود ميسرش شود . پس به مونس پيام داد كه بيايد و او را به آشتى ترغيب كرد ، مونس به آشتى مايل شد و در آن رغبت آورد و در كارى اميد بست كه تقدير وى را بر آن كمك نداد .\r\nمونس به روز يكشنبه ، سه روز مانده از شوال ، از موصل برون شد . سرداران و مردان خويش را به همراه برد و كسانى از معتمدان خويش را بر موصل و نصيبين و بعربايا و ديگر ولايتهاى آن ناحيه گماشت .\r\n( 149 وقتى مونس به بردان رسيد سرداران و ديگران به امانخواهى سوى وى رفتند ، چون مفلح و به دو جمال و ابو على دبير بشر افشينى و ابن هود و گروهى ديگر . غلامان اطاقى كه از آمدن مونس خبر يافته بودند به مخالفت وزير و پسر دايى در شعيبى بماندند كه از آنها مال و اضافه مىخواستند .\r\nمونس به مقتدر نامه ها نوشت كه در آن مىگفت : « عصيانگر امير مؤمنان نيستم و از اطاعت وى برون نشده‌ام ، از اين رو از وى دورى گرفتم كه دشمنان من كه بنزد وى بودند\r\n","description":"","footnote":"","page_name":" 6962 ","page_number":167},
  {"content":"\r\nمىخواستند مرا به مطالبه بكشانند . اينك با مردان وى به درش آمده‌ام ، كار من فتنه - سازى و خونريزى نيست . شنيده‌ام كه امير مؤمنان را به نبرد من وادار مىكند . اما اين براى دو گروه سودى ندارد بلكه مايه پراكندگى و تفرقه و نابودى و رخداد بليه و هلاكت مردان است . سرور من فرمان كند كه مقررى سپاهيان همراه مرا بدهند ، آنگاه سوى وى مىشوند و دلهاشان از او خوش مىشود . » مقتدر گفتار وى را گوش گرفت و از آن خرسند شد ، به قولى وى در خانه خويش صبوحى كرد و مفلح و پسر دايى در خانه هاشان صبوحى كردند ، از خرسندى اين رخداد .\r\nپس از آن پسران رايق و ياقوت و مفلح و ديگران كه مونس را منفور داشتند و بازگشت وى را نمىخواستند گفتند : « اين ناتوانى و كاستى تو است ، شايد اين حيله و خدعه اى بر ضد تو است . » و وادارش كردند كه خيمه هاى خويش را به در شماسيه فرستد و آهنگ نبرد مونس كند . به دو گفتند : « همه كسانى كه با مونسند اگر ترا ببينند از او جدا مىشوند و وى را تنها مىگذارند . » در اين باب وى را به تهديد گرفتند . به روز سه شنبه ، چهار روز مانده از شوال ، مقتدر خيمه هاى خويش را به شماسيه فرستاد و به روز چهارشنبه ، سه روز مانده از آن ماه ، به خويشتن برون شد ، پيش از آن وضو كرد و به دار العامه رفت و آنجا نماز كرد . رفتن را خوش نداشت و دربارهء آن مردد بود و نابه دلخواه برون شد تا آنجا كه به من گفته‌اند كه به دو گفتند : « اگر همراه ما به نبرد مونس نيايى با تسليم تو به دو تقرب مىجوييم . » ذكى از مقتدر نقل كرد كه در آن شب كه صبحگاه آن سوى مونس مىرفت به خواب ديد كه پيمبر صلى الله عليه و سلم به دو مىگفت : « اى جعفر امشب به نزد من افطار كن . » كه از اين هراسان شد و اين را با مادر خويش گفت و او كوشيد كه مقتدر برون نشود و پستانهاى خويش را نمايان كرد و بگريست ، اما قضا غالب بود و بليه بيامد .\r\n","description":"","footnote":"","page_name":" 6963 ","page_number":168},
  {"content":"\r\nگويد : يك نايب حاجب كه به دو اعتماد دارم ، گفت : « مقتدر را پيش از آنكه سوى مونس رود ديدم ، در دار العامه ، ابن رايق او را به شتاب وا مىداشت و مىگفت :\r\nسرور من شتاب كن تا مردم ترا ببينند . » گفت : « اى چهره شئامت سوى كجا شتاب كنم . » گويد : ابن زعفران از تكين خادم نقل كرد كه وقتى مقتدر مىخواست\r\n( 150 سوى مونس رود جامه هاى خويش را بپوشيد و بر متكايى چرمين نشست و به مادر خويش گفت : « مادر ترا به خدا مىسپارم ، اين ، روز حسين بن على است . » سپس گفتهء على بن - رومى را به تمثيل خواند :\r\n« آرام باش كه روزگار تو چيزها پيش آرد « كه خوش دارى يا خوش ندارى « اگر از كار مقدر حذر كنى و از آن بگريزى « سوى آن همى روى . » گويد : گروهى از مردم بغداد كه مقتدر را به وقت برون شدن از خانه اش ديده بودند كه شهر را مىپيمود و آهنگ رقهء شماسيه ، داشت ، مرا خبر دادند و گفتند كه يك خفتان ديباى نقره اى شوشترى به تن داشت ، با عمامهء سياه زربفت ، بردى كه از آن پيمبر صلى الله عليه و سلم بوده بود بر شانه ها و سينه و پشت وى بود ، ذو الفقار ، شمشير پيمبر را آويخته بود ، صلى الله عليه و سلم ، كه حمايل آن چرم قرمز بود . انگشتر و چوب را به دست راست داشت ، بر اسب معروف به اقبال كه به نام قابوس شهره بود ، سوار بود . اين اسب را ابو قابوس به دو هديه كرده بود ، يك زين مغربى قرمز بر اسب بود با زيور نو . زير ران چپش يك شمشير خاص سوارى بود . پسرش ابو احمد ، عبد الواحد ، پيش رويش بود كه خفتانى از ديباى رومى منقش به تن داشت با عمامهء سپيد . فضل بن جعفر فراتى وزيرش پشت سرش بود ، پرچم سپيدى پيش روى او بود كه ابن نصر لابى آن را مىبرد . بيرق را احمد بن خفيف سمرقندى مىبرد . دو\r\n","description":"","footnote":"","page_name":" 6964 ","page_number":169},
  {"content":"\r\nعلم سپيد با دو علم زرد بود كه ياران آن را مىبردند و نيزه هايى همراه داشتند كه مصحفها بر سر آن بود .\r\nگويد : مقتدر بدين سان برفت تا به رقهء شماسيه رسيد . در آن وقت نبرد ميان دو - سپاه رخ داده بود ، در آغاز روز غلبه با سپاه مقتدر بود اما پس از ساعتى از آن ياران مونس شد و به ضرر آنها . ابو الوليد بن حمدان و احمد بن كيغلغ كه با گروهى از سرداران در پهلوى راست مقتدر بودند اسير شدند . وقتى كه اطرافيان مقتدر خيانت آوردند ، اين دو به خويشتن ثبات كردند تا اسير شدند . در قلب سپاه مونس ، بدر - خرشنى بود و على بن يلبق و يمن اعور كه مقتدر و پسرش ، عبد الواحد و مفلح سياه و شفيع مقتدرى و پسران رايق و هارون بن غريب دايى و محمد بن ياقوت و اطاقيان مقابلشان بودند . در پهلوى راست مونس يلبق بود و يانس مونسى و غلامان يلبق و كسانى از سپاهيان بغداد كه از آنها امان خواسته بودند .\r\nوقتى نبرد سخت شد ابن يلبق اندكى پس رفت ، پدرش به دو پيام داد كه درنگ كند و سوى وى رود ، يلبق به پهلوى راست خويش پيام داد كه هجوم كنند كه هجوم بردند و راه كنار دجله گرفتند كه از پشت سپاه مقتدر در آيند ، اما سپاه آشفته شد ، يلبق و پسرش و كسانى كه با آنها بودند يك جا حمله بردند\r\n( 151 و همه كسانى كه با مقتدر بودند هزيمت شدند ، چندان كه جز او تنها كس نماند ، پيش روى وى از غلامان و يارانش هيچكس كشته نشد مگر يكى از نواب حاجبان به نام رشيق - هروى .\r\nو چنان بود كه وقتى مقتدر ديده بود كه ميان على بن يلبق و پسر دايى و ابن ياقوت نبرد رخ داده مىخواست به خيمه گاه باز رود يا سوى كشتى آتش انداز .\r\nاما سعيد بن حمدان او را بديد و گفت : « اى امير مؤمنان چشم به چشم افتاده ، اگر كسانى كه اطراف تواند ، ببينند كه برفته اى هزيمت شوند و پراكنده شوند . » پس او به نبردگاه بازگشت و اين به وقت نماز نيمروز بود . در موكب وى از كسانش هيچكس نبود\r\n","description":"","footnote":"","page_name":" 6965 ","page_number":170},
  {"content":"\r\nمگر هارون بن عبد العزيز معتمدى و عبد العزيز بن على منتصرى و ابراهيم بن قصى مؤيدى و ابراهيم بن عيسى متوكلى . نخستين كسان از ياران وى كه هزيمت شدند اطاقيان بودند ، پس از آن كسان ديگر . عبد الواحد پسر مقتدر با گروهى از پيادگان چند هجوم برد و از مردان مونس ، يلبق نعمانى ، ملقب به صفعان را اسير كرد كه يكه سوارى ماهر بود ، خواستند او را بكشند ، اما مقتدر آنها را از وى باز داشت .\r\nدر آن روز ، ابن ياقوت از پى هزيمت پسر دايى همچنان ثبات كرد و سخت بكوشيد اما چون ياورى نيافت هزيمت شد . عبد الواحد پسر مقتدر نيز هزيمت شد و مقتدر تنها ماند . فقط جمعى از عامه اطراف وى بودند . وى كسان را به نبرد ترغيب مىكرد و از آنها مىخواست كه ثبات كنند و به نام خدا و پيمبر خدا و برد پيمبر وى به آنها توسل مىجست و قرآن به چهرهء خويش مىماليد تا وقتى كه موكب على بن - يلبق بيامد كه در نبرد چند زخم برداشته بود اما از آن سستى نگرفته بود . سوارى همراه وى بيامد كه بر اسبى تيره رنگ سوار بود ، زره اى به تن داشت ، زرهء ريز حلقه اى نيز به سر داشت با شمشير ضربتى به شانه راست مقتدر زد ، ضربت شمشير يك بند از حمايل شمشير را بريد و او را سنگين كرد ، شمشير برهنه به دست مقتدر بود ، نافع ركابدار مونس دست به عنان اسب مقتدر برد كه او را سوى مونس برد ، وقتى آن سوار مقتدر را ضربت زد ، نافع عنان وى را رها كرد ، سوار وقتى ضربت زد برفت و بنزد مقتدر درنگ نكرد . پس از آن سوار ، سه سوار آمدند كه يكيشان بهلول نام داشت و ديگرى سيمجور - نام رفيقشان را به ياد ندارم - بنزد مقتدر ايستادند ، با او سخن مىكردند و سخن وى را مىشنيدند . يكيشان شمشير را از دست وى گرفت ديگرى برد و خفتان را از او بر گرفت ، سومى انگشتر وى را مىخواست كه به دو داد .\r\nانگشتر ياقوت سرخ چهار گوش بود ، يكى از آن سه با شمشير به پيشانى وى زد كه او را به درد آورد . مقتدر آستين پيراهن خويش را كشيد كه خون از چهرهء خويش\r\n","description":"","footnote":"","page_name":" 6966 ","page_number":171},
  {"content":"\r\nپاك كند ، ديگرى ضربت سوم را به دو زد كه مقتدر دست چپ خويش را جلو آن برد كه انگشت بزرگش را بريد ، انگشت بزرگ بر ساق وى افتاد و او به زمين افتاد ، گروهى پياده بر او فراهم آمدند و سرش را بريدند كه بنزد مونس برده شد و اين به روز چهارشنبه بود ، دو روز مانده از شوال سال سيصد و بيستم . كسى كه سر مقتدر را برد سراج بكتمرى بود ، وقتى مونس بدان نگريست سخت بناليد و غمين شد و از كشته شدن وى بسيار آشفته شد .\r\nبه قولى كسى كه مقتدر را كشت نقيط ، غلام مونس بود . پيكر مقتدر برهنه ماند ، يكى از داوطلبان خرقه اى بر عورت وى افكند ، پس از آن يكى از عجمان خرقه را برگرفت و علفى بر آن افكند تا وقتى كه پيكر را بنزد مونس بردند كه سر را بدان پيوست و آن را به ابن ابى الشوارب قاضى داد كه كار وى را عهده كند .\r\nگويند : وى را بنزد پدرش به گور كردند ، به قولى در رقهء شماسيه به گور شد . قولى نيز هست كه او را در دجله افكندند . رعيت پيوسته در محل كشته شدن وى نماز مىكردند و قاتلش را نفرين مىكردند ، در آنجا مسجدى به پا كردند با محوطه اى بزرگ .\r\nسن مقتدر به وقتى كه كشته شد سى و هشت سال بود و يك ماه و شش روز .\r\nدوران خلافت وى بيست و چهار سال و يازده ماه بود . فرزندان وى : ابو العباس محمد بود ملقب به الراضى و ابو احمد عباس و ابو عبد الله هارون و ابو على عبد الواحد ، و ابو اسحاق ابراهيم ملقب به المتقى ، و ابو القاسم فضل ملقب به المطيع ، و ابو الحسن على و ابو يعقوب اسحاق ، و ابو محمد عبد الملك و ابو محمد عبد الصمد .\r\nفرغانى اين همه را ياد نكرده فقط شش تا از آنها را ياد كرده .\r\nمونس در خيمه هاى خويش به در شماسيه بماند و وارد بغداد نشد تا قاهر را به خلافت نشانيد و سردارانى كه از نزد مقتدر هزيمت شده بودند از او امان\r\n","description":"","footnote":"","page_name":" 6967 ","page_number":172},
  {"content":"\r\nخواستند كه امانشان داد و تعاقب آنها بسر رسيد ، مردم را آرام كرد و اطمينانشان داد از آنچه دربارهء مقتدر رخ داده بود تأسف خورد و سرداران را براى مشورت دربارهء خليفهء بعدى احضار كرد كه در اين باب ميان آنها سخن رفت .\r\nمونس دستور داد كه بلال دربان ، خانه ابن طاهر را كه فرزندان خليفگان در آن بودند حاضر كنند و از او دربارهء كسانى از فرزندان خليفگان كه در آن بودند پرسش كرد . بلال از گروهى نام برد كه محمد ملقب به القاهر از آن جمله بود كه به دو متمايل شدند . مونس از او نفرت داشت و سرداران را از او باز داشت ، به دو گفتند :\r\n« وى سالخورده است و مادر ندارد و اميدواريم كه كارهاى ما با وى به استقامت آيد . » پس مونس دربارهء قاهر مطيع آنها شد و رايشان را دربارهء وى پذيرفت و او را بياوردند چنان كه از اين پس ياد وى بيايد .\r\nگويد : ابو الفهم ذكى با من گفت كه رقيق ايسر ، شيخ الحرم ، كه قاهر را\r\n( 153 از خانهء ابن طاهر براى تصدى خلافت آورده بود به دو گفته بود كه سرداران از پس گفتگويى دراز دربارهء قاهر و ابو احمد پسر مكتفى اتفاق كردند .\r\nذكى گويد : مرا براى آوردن آنها فرستادند كه مونس به خلوت با هر كدامشان سخن كند و تقدم هر يك از آنها كه معلوم شد وى را مقدم دارند ، ذكى براى آوردنشان برفت وقتى با آنها به راه مىرفت قاهر به ابو احمد مكتفى گفت : « ترديد ندارم كه ما را خوانده‌اند كه خلافت را به هر يك از ما عرضه كنند آنچه را در دل دارى با من بگوى ، اگر راغب خلافتى ، من به وقتى كه سوى آنم مىخوانند از پذيرفتن آن ابا كنم ، و پس از آن نخستين كس باشم كه با تو بيعت مىكند . » ابو احمد به دو گفت : « من كسى نيستم كه بر تو تقدم گيرم كه عموى منى و بزرگ منى و پير منى ، من نخستين كسم كه با تو بيعت مىكند . »\r\n","description":"","footnote":"","page_name":" 6968 ","page_number":173},
  {"content":"\r\nوقتى راى وى بنزد قاهر معلوم شد بناى كار خويش را بر آن نهاد . پس از آن وقتى بنزد مونس و اطرافيان وى شدند گفتگو با ابو احمد آغاز كردند ، به سبب برترىاى كه داشت ، و خلافت را به دو عرضه كردند اما از تصدى آن ابا كرد كه رغبت آنها بر وى استوار نبود از آن رو كه مادر داشت و دانسته بودند كه مادر مقتدر در كار خلافت چه ها مىكرد بدين جهت كار را به القاهر بالله دادند .\r\nگويد : ابن زعفران به من گفت كه در اين كار حضور داشته بود ، قاهر را در خيمه اى مقابل خيمهء مونس نشانيدند و پيوسته پيامها ميانشان مىرفت و شرطها بر قاهر نهاده مىشد ، كه همه را پذيرفت بجز خرج بيعت سپاهيان كه به عهدهء او نهادند ، گفت مالى بنزد او نيست . و معذورش داشتند .\r\nگويد : روزى كه او را براى بيعت آوردند دو پيراهن به تن داشت و يك عبا ، براى او جامه هايى خواستند كه در خور نشستن براى عامه باشد با يك شمشير و كمربند ، اما چيزى كه در خور آن باشد يافت نشد . جعفر بن ورقا جامه هاى خويش را كه به تن داشت در آورد كه قاهر آن را بپوشيد كه يك عبا بود با عمامه و كمربند و شمشيرى با حمايل . پس از آن در خيمه بنشست كه سلام خلافت به دو گفتند و با وى بيعت كردند چنان كه ياد آن بيايد .\r\n\r\nسخن از بيعت با محمد القاهر بالله\r\nوى محمد بن احمد معتضد بن طلحه موفق بن جعفر متوكل بود . كنيهء محمد قاهر ، ابو منصور بود ، مادرش قبول نام داشته بود ، به روز پنجشنبه دو روز مانده از شوال سال سيصد و بيستم با وى بيعت خلافت كردند به وقتى كه سى و پنج سال داشت .\r\nوقتى وى را از خانهء عبد الله بن طاهر كه با ابناى خليفگان در آنجا بوده بود\r\n","description":"","footnote":"","page_name":" 6969 ","page_number":174},
  {"content":"\r\nبياوردند و ميان وى و مونس مظفر از شرط نهادنها آن گذشت كه ياد آن از پيش رفت و كار ميانشان تمامى گرفت وى را به روزى كه تاريخ آن گفته شد سوى خانهء خلافت بردند ، و چون بدان در آمد حصيرى خواست و چهار ركعت نماز كرد و بر تخت شاهى نشست و لقب القاهر بالله گرفت . عبيد الله بن محمد كلواذى را حاضر كرد و او را نايب محمد بن على بن مقله كرد بر وزارت كه به دو داده بود ، ابن مقله غايب بود و به فارس بود .\r\nدستور داد تا به عاملان به نام ابن مقله نامه نويسند . حاجبى را به ابن يلبق داد و چون به سبب زخمها كه داشت حضورش ميسر نبود بدر خرشنى را بر حاجبى نيابت داد .\r\nنگهبانى دو سمت را به احمد بن خاقان داد و چون روز دوشنبه شد ، دو روز رفته از ذى قعده ، قاهر از پى فرزندان المتوكل على الله و ديگر ابناى خليفگان و ابناى ابنايشان فرستاد و آنها را بنزد خويش راه داد و تقربشان داد و دستورشان داد كه بنشستند .\r\nكلواذى از آنها بيعت گرفت . هارون بن عبد العزيز معتمدى از آن پس كه با وى مصافحه كرد و به دو تهنيت گفت و او را دعا گفت خطاب به دو گفت : « اى امير مؤمنان كسان تو ستمى ديدند كه زيانشان زد و در وضعشان اثر كرد ، اكنون تيول يا باز دادن ملكى را نمىخواهند ، وضعشان با مرتب رسيدن مقرريهايشان سامان مىگيرد . » گفت : « دستور مىدهم مقرريهايشان را مرتب بدهند و دربارهء شما بدين بس نمىكنم ، از كار شما خبرها به من مىرسيد كه غمينم مىكرد . » همگان وى را از اين سخن سپاس داشتند . از جملهء آنها ابو عبد الله محمد بن منتصر سخن كرد و همگان وى را دعا گفتند .\r\nقاهر از آغاز كار كه به خلافت نشست چندان سختى و دورنگرى و صرفه جويى و قناعت نمود كه مردم مهابت وى را به دل گرفتند . جامه اى مىخواست كه بپوشد كه آن را از خانه اش بياوردند . به دو گفتند : « چه شود اگر از خزانه جامه ها ، جامه اى براى تو برگيرند ؟ » گفت : « دست به آن نزنيد . »\r\n","description":"","footnote":"","page_name":" 6970 ","page_number":175},
  {"content":"\r\nاقسام غذا و حلوا و ميوه ها را كه همه روزه پيش روى خليفگان مىنهاده بودند به دو عرضه كردند كه آن را بسيار شمرد . دربارهء ميوه گفت : « هر روز اين را به چند مىخرند ؟ » به دو گفتند : « به سى دينار . » گفت : « از اين به يك دينار بس مىكنم و از خوردنى به دوازده جور . » و چنان بود كه براى غير او هر روز سى جور حلوا درست مىكرده بودند و او بدانچه وى را كفايت مىكرد بس كرد .\r\nبه روز پنجشنبه ، پنج روز رفته از ذى قعده ، آغاز شب ، ابو العباس و ابو عبد الله پسران مقتدر را با مادرشان به خانهء عبد الله بن طاهر خواندند . در همين روز از مادر مقتدر مال مطالبه كردند و او را تازيانه زدند و آويزان بداشتند .\r\nذلفاى منجم كه با مقتدر بوده بود گويد : وقتى مقتدر براى نبرد مونس برون مىخواست شد ، به مادر خويش گفت : « مىبينى كه در چه بليه اى افتاده‌ام و يك دينار ندارم ، ناچار بايد مالى با من باشد از آنچه دارى به من كمك كن . » گفت : « روزى كه قرمطى سوى بغداد روان بود سه هزار هزار دينار از من گرفتى ، پس از آن ذخيره اى براى من نمانده جز آنچه مىبينى . » و پنجاه هزار دينار براى وى بياورد .\r\nمقتدر گفت : « اين دينارها براى من چه كارى مىسازد و در اين كار بزرگ كه در پيش دارم به چه درد مىخورد . » سپس به دو گفت : « من به هر صورت و هر وضع كه بتوانم مىروم شايد كشته شوم و بياسايم ، اما گرفتارى از آن كسى است كه از پى من مىماند و شكنجه مىشود و وارونه بر اين درخت آويخته مىشود . » ذلفا گويد : در يكى از خانه هاى خلافت درختى بود ، به خدا مادر مقتدر را گرفتند و به همان درخت آويزان كردند . در همين روز شفيع را تازيانه زدند و مالى\r\n","description":"","footnote":"","page_name":" 6971 ","page_number":176},
  {"content":"\r\nاز او خواستند و فروش املاك وى را به بشرى خادم سپردند كه بيشتر آن هدر شد و نيز اطرافيان خانهء مقتدر را گرفتند . شفيع مقتدرى را نيز دستگير كردند مطبخ و بستانها را به رشيق ايسر حرمى سپردند . بريد و اصطبل را به على بن يلبق دادند . احمد بن خاقان را از نگهبانى دو سمت برداشتند و يمن يك چشم آن را عهده كرد . يانس خادم را نيز گرفتند . از كمبود مال ، كارها همچنان آشفته بود كه سپاه مقرريها را مىخواست و نيز مال بيعت را . عاقبت بشوريدند و به در خليفه فراهم آمدند و در باب العامه به دهليز شعيبى در آمدند . زندان گشوده شد و با گماشتگان زندان نبرد كردند ، عامه نيز در اين كار كمكشان كردند . يمن يك چشم برون شد و يكى از عامه را بگرفت و او را تازيانه زد و بياويخت كه عامه پراكنده شدند اما كار شوريدگى و سخت سرى سپاهيان بالا گرفت .\r\nقاهر به آنها پيام داد\r\n( 156 كه مالى بنزد من نيست مال به نزد يلبق است . قاهر به مونس سفارش كرد كه يلبق اين مردان را خشنود كند و از من باز دارد و گرنه كناره مىگيرم كه خلافت را با اين شرط عهده نكرده‌ام .\r\nابن مقله ، نه روز رفته از ذى حجه به بغداد رسيد و خلعت گرفت و به كار نشست .\r\nسپاهيانى را كه به حضرت بودند به هر كدامشان بابت بيعت يك مقررى داد و به سپاهيان اصحاب مونس هر كدام سه مقررى . پس از آن ابن مقله دست به مردم گشود و مالهايشان را بگرفت ، عيسى طبيب را دستگير كرد و املاك او را بگرفت . آنگاه فروش املاك سلطان را آغاز كرد و از هر كجا كه به خاطرش رسيد مال گرفت . بنياد خانهء خويش را آغاز كرد و نزديك بيست جريب از بستان زاهر را در آن انداخت . خانه هاى پسران مقتدر را ويران كرد . ابن يلبق و اطرافيان مونس بر قاهر تسلط يافتند چندان كه امر و نهى وى روان نبود مگر بر اهل خانه اش و فرزندان مقتدر كه بنزد وى بداشته بودند .\r\nراوى گويد : قاهر در كار ميگسارى بى بند و بار بود و كمتر به خود بود . وقتى مىنوشيد سوى فرزندان مقتدر مىرفت ، راضى و برادران وى را كه گرفته بود\r\n","description":"","footnote":"","page_name":" 6972 ","page_number":177},
  {"content":"\r\nدر خانه اى به نام الفاخر جاى داده بود ، ابو احمد پسر مكتفى را نيز آورده بود و با آنها بداشته بود . قاهر شبانگاه بنزد آنها مىشد و با فرزندان مقتدر و ابو احمد پسر مكتفى نرمى مىكرد و به دست خويش به آنها مىنوشانيد ، اما به راضى مىگفت :\r\n« تو نامزد خلافتى ! » آنگاه با نيم نيزه اى كه به دست داشت به دو اشاره مىكرد ، بسا مىشد با چوبى كه همراه داشت انگشتان وى را مىكوفت ، اما با اين همه راضى مطيع وى نمىشد و دستش را نمىبوسيد ، اما تقدير مقتدر را از او باز مىداشت .\r\nعلى بن يلبق كه حاجب بود همه چيزها را كه به خانهء خلافت و به نزد قاهر مىبردند تفتيش مىكرد و با او سختى مىكرد و اين همه خشم و آزردگى قاهر را مىافزود .\r\nراضى نهانى با يلبق و پسرش ارتباط يافت و جواهرى به آنها هديه داد و به آنها گفت كه وى و برادرانش از قاهر بر خويشتن بيمناكند و از آنها خواست كه اين بداشتگان را از دست وى رها كنند . يلبق و پسرش در رها كردن آنها اتفاق كردند .\r\nيكى از شبها يلبق در يكى از جايگاههاى خانه نشست و در غيبت قاهر آنها را برون برد و مادر بزرگ را نيز با آنها برون برد كه قاهر سخت او را شكنجه داده بود و مال از او خواسته بود . همه را به خانه خويش برد و در خانهء حرم خويش جايى را خاص آنها كرد . مادر بزرگ در آنجا بمرد كه وى را در كفنى نيكو كرد و در خيابان رصافه به گور كرد .\r\nدر اين سال ، ابو عثمان احمد بن ابراهيم حمادى از قضاى مصر بر كنار شد و عبد الله بن احمد ، قضاى آنجا را عهده كرد .\r\nدر ذى قعدهء اين سال ، خبر كشته شدن مقتدر به مصر رسيد كه اوضاع آنجا آشفته شد\r\n( 157 و سپاهيان آشوب كردند و كسان بر بازرگانان گماشتند و مال از آنها مطالبه كردند . سپاهيان بر ضد تكين نيز بشوريدند و مال بيعت از او خواستند كه بازرگانان مصر را فراهم آورد و براى پرداخت بيعت از آنها مالها به سلف گرفت به شرط آنكه\r\n","description":"","footnote":"","page_name":" 6973 ","page_number":178},
  {"content":"\r\nبه خونخواهى مقتدر برخيزد .\r\nدر اين سال ابو حفص عمر بن حسن هاشمى سالار حج بود .\r\nپايان\r\n\r\n","description":"","footnote":"","page_name":" 6974 ","page_number":179}
  ]