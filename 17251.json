[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nدعا براى سلامتى و ظهور يگانه منجى عالم بشريت\r\nاللهم اصلح عبدك و خليفتك بما اصلحت به انبيائك و رسلك وحفه بملائكتك وأيده بروح القدس من عندك واسلكه من بين يديه و من خلفه رصدا يحفظونه من كل سوء وابدله من بعد خوفه امنا ، يعبدك لا يشرك بك شيئا ولا تجعل لاحد من خلقك على وليك سلطانا واذن له فى جهاد عدوك وعدوه واجعلنى من انصاره انك على كل شيء قدير .\r\nبارالها ، امر ظهور بندهء شايسته و خليفهء راستينت ( امام مهدى عليه السلام ) را اصلاح فرما همانگونه كه كار پيامبران و فرستادگانت را اصلاح نمودى و از فرشتگانت نگهبانانى براو بگمار و از سوى خويش با روح القدس او را يارى فرما و ديده بانانى از پيش رو و پشت سر همراه وى گردان تا از هر شرى نگاهش دارند ، وترس و هراس او را به امن و امان دگرگون ساز كه او فقط تو را مى پرستد و هيچ چيز را همتا و همانند تو نمى داند ، پس براى هيچيك از آفريدگانت برترى و چيرگى نسبت به ولى خودت قرار مده و او را در جهاد با دشمنانت و دشمنش اجازه فرما ، مرا از ياوران او قرار ده كه همانا تو بر هركارى توانائى .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمهدى منتظر\r\n( عجل الله تعالى فرجه الشريف )\r\nتاليف :\r\nدانشمند فرزانه\r\nمرحوم آية الله حاج شيخ جواد خراسانى\r\nانتشارات ضامن آهو و نورالكتاب\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشناسه افزوده : خراسانى ، محمدجواد ، 1291 - 1355 .\r\nعنوان و پديدآوران : مهدى منتظر عليه السلام / تأليف جواد خراسانى\r\nمشخصات نشر : مشهد : نور الكتاب ، ضامن آهو ، 1388 .\r\nمشخصات ظاهرى : 384 ص .\r\nشابك : 668 - 7824 - 964 - 978\r\nيادداشت : فهرستنويسى بر اساس اطلاعات فيپا .\r\nيادداشت : كتابنامه به صورت زيرنويس .\r\nموضوع : م ح م د بن حسن عجل الله فرجه ، امام دوازدهم ، 255 ق . - رؤيت .\r\nموضوع : مهدويت\r\nرده بندى كنگره : 224 BP\r\nنشانه اثر : 1388 9 م 4 خ /\r\nرده ديويى : 462 / 297\r\nمهدى منتظر ( عجل الله تعالى فرجه الشريف )\r\nتأليف : مرحوم آية الله حاج شيخ جواد خراسانى\r\nناشر : ضامن آهو و نورالكتاب\r\nبه اهتمام و اشراف : احمد بانپور و سيدمهدى ميلانى\r\nشمارگان : 3000 نسخه\r\nچاپ اول : تابستان 1388 ( شعبان المعظم 1430 )\r\nليتوگرافى : سوره\r\nچاپخانه : ميثاق\r\nقيمت : 4000 تومان\r\nشابك : 668 - 7824 - 964 - 978\r\nمركز پخش : مشهد مقدس ، چهار راه شهدا ، آزادى 2\r\nابتداى پاساژ گنجينهء كتاب ، نشر نورالكتاب ( ميلانى )\r\n09151199486 و 2242262\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدّمهء ناشر\r\nدربارهء وجود شريف امام عصر ( عجّل اللّه تعالى فرجه ) كتاب‌هاى فراوانى نوشته شده و هر نويسنده‌اى با توجه به انگيزه‌ها و ارادت خويش در اين‌باره مطالبى نوشته است .\r\nيكى از بهترين كتاب‌هايى كه در اين مورد نوشته شده است كتاب ماندگار « مهدى منتظر ( عجّل اللّه تعالى فرجه ) » از دانشمند جليل القدر آيت اللّه حاج شيخ جواد محولاتى خراسانى مىباشد كه به دفعات توسط ناشران مختلف چاپ شده و اكنون به علت كمبود اين كتاب در بازار ، توفيق نصيب اين ناشر شد تا بار ديگر با ويرايش جديد و خط زيبا منتشر شود .\r\nدر اين رابطه تذكر چند نكته ضرورى است :\r\n1 - براى حفظ امانت تغييرى در مطالب كتاب داده نشده و براى فهم بعضى كلمات پاورقى آورده شده است .\r\n2 - براى ارزان شدن كتاب ، فونت كتاب طورى انتخاب شد كه درشت و فشرده باشد تا علاوه بر زيبا ساختن كتاب ، صفحات كتاب كمتر شود و به قيمت مناسب در اختيار خواننده قرار گيرد .\r\n3 - مدارك همهء احاديث براساس منابع شيعى ( سنّى ) استخراج گرديده بود ولى با توجّه به اينكه قبلا اين منابع توسط دانشمند گرامى آقاى سيد جواد مير شفيعى خوانسارى و مؤسسهء نور الاصفياء به‌طور كامل استخراج شده بود ، از آوردن منابع استخراج‌شده بوسيلهء دفتر تحقيقاتى انتشارات ضامن آهو صرف‌نظر كرده و به منابع استخراج‌شده توسط استاد ميرشفيعى اكتفا گرديد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n4 - پس از حروفچينى مجدّد با فرصتى كمى كه در اختيار ناشر بود تا اين كتاب قبل از نيمهء شعبان چاپ شود ، نمونه‌خوانى انجام شد .\r\nمشهد مقدّس\r\nهفتم شعبان المعظّم 1430\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمختصرى از زندگانى مؤلف\r\nآيت اللّه حاج شيخ محمد جواد خراسانى قدّس سرّه در سال 1331 ه ق در شهر مقدّس مشهد در خانوادهء علم و فقاهت ديده به جهان گشود . جدّ وى مرحوم حاج شيخ حسين از علماى بزرگ حوزهء مشهد بوده و همانند پدربزرگش ( جدّ اعلا ) مرحوم شيخ محمد صادق ، در آستان مقدّس امام رضا عليه السّلام موقعيت والايى داشته است و به همين خاطر ، از طرف آستانه به ( فاضل ) ملقّب شده و به حاجى فاضل محولاتى مشهور مىشود و از آن پس اين لقب در ميان فرزندانش باقى مىماند .\r\nحاجى فاضل از مدرّسان بنام ادبيات و سطوح در حوزهء مشهد بوده و مرحوم آية اللّه آخوند خراسانى ، ادبيات را نزد ايشان خوانده است .\r\nپدر مؤلف ، مرحوم حاج شيخ محسن ، معروف به حاجى فاضل نيز ، از علماى بزرگ خراسان و از شاگردان خوب مرحوم آخوند خراسانى ، سيد محمد كاظم يزدى و شريعت اصفهانى بوده و همچون آقا ضياء عراقى و آقا سيد ابو الحسن اصفهانى درس استاد خود ، مرحوم آخوند خراسانى را تقرير مىكرده است .\r\n\r\nتحصيلات\r\nدر كودكى به همراه پدر و مادر به بخش محولات از توابع تربت حيدريه كه موطن ييلاقى اجدادش بوده مىرود . تقاضاى اهالى و اصرار آنان موجب ماندگارى والد ايشان در آن ديار مىشود . مؤلّف ، مقدمات را در همان‌جا ، در محضر مرحوم والد ، فرامىگيرد و براى ادامهء تحصيل مدت كوتاهى به شهرستان كاشمر و سپس راهى حوزهء علميهء مشهد مقدس مىشود . در مدرسهء سعديه واقع در پايين پاى حضرت ( هم‌اكنون جزء صحن\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nآزادى است ) كه توليت آن با عموى ايشان بوده است ؛ سكنى مىگزيند و مشغول تحصيل مىشود .\r\nتلاش بسيار او در امر تحصيل ، او را از ديگر شاگردان مدرسه ممتاز مىسازد و در رديف مدرّسان خوب حوزه قرار مىدهد . پس از مدتى تحصيل و تدريس ، خود را نيازمند حوزه‌اى بزرگتر ، مانند حوزهء قم كه آن زمان با ورود آيت اللّه حائرى قدّس سرّه رونق گرفته بود و يا حوزهء نجف مىبيند و سرانجام پس از مدتى ترديد ، نجف را برمىگزيند و براى كسب فيض به آن ديار مقدّس مىرود .\r\nدر حوزهء نجف ، از محضر آيات عظام و استادان بزرگى همچون : آقا ضياء عراقى ، اصطهباناتى ، سيد محمود شاهرودى ، سيد ابو الحسن اصفهانى و سيد حسين اصفهانى ( داماد آقا سيد ابو الحسن ، معروف به آيت اللّه داماد ) بهره مىبرد . با پشت‌كارى كم‌نظير ، در مدّت كمتر از پنج سال ، به مقام عالى اجتهاد دست مىيابد ، به‌گونه‌اى كه خود را بىنياز از حضور در درس استادان بزرگوار خويش مىبيند ، به تحقيق و تدريس روى مىآورد و با تلاشى مضاعف ، اين عرصه را مىپيمايد و در رديف فضلاى بنام حوزهء نجف قرار مىگيرد .\r\nاز طرف مرحوم آيت اللّه قمى قدّس سرّه كه آن زمان در حوزهء كربلا بوده و به ساماندهى و اصلاح آن مشغول بوده ؛ براى تدريس دعوت مىشود و به حوزهء كربلا مىرود . طولى نمىكشد كه مرحوم آية اللّه اصفهانى قدّس سرّه ، مرحوم آيت اللّه داماد را به كربلا مىفرستد تا ايشان را متقاعد كند كه حوزهء نجف بيشتر به وجود ايشان نيازمند است و بايد به نجف برگردد ، بالاخره ايشان هم مىپذيرند و دو مرتبه به نجف برمىگردند .\r\nدر نجف مرحوم شيخ آقا بزرگ تهرانى از ايشان دعوت مىكند در مجلسى كه روزهاى پنج‌شنبه در منزل ايشان برگزار مىشود منبر بروند ، با اين‌كه در نجف منبر رفتن جزء برنامه ايشان نبوده است ، ولى به‌خاطر نسبتى كه با مرحوم آقابزرگ داشته ( داماد خالهء مادرى ) تقاضاى ايشان را مىپذيرد و مورد توجّه فضلا و علمائى كه پاى منبر ايشان جمع بودند ، قرار مىگيرد .\r\nخلاصه پس از هفت سال اقامت در نجف براى ديدار پدر و مادر و وابستگان به همراه خانواده و به قصد بازگشتن به نجف ، به ايران مىآيد . در اين بين ويزا و\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nشناسنامه‌اش گم مىشود . پس از ديدار براى بازگشت به نجف ، به تهران مىآيد تا شايد بتواند وسيلهء بازگشت خود را فراهم سازد . پس از مدتى تلاش ، از برگشت مجدّد نااميد مىشود ؛ سرانجام به تقاضاى گروهى از متديّنين تهران و با گرفتن تعهّد از آنها كه زمينهء تحقيق و تاليف را براى ايشان فراهم سازند در تهران اقامت مىكنند و تا پايان عمر ( ربيع الاوّل 1397 ه ق ) به تحقيق ، تاليف و تبليغ مشغول بود .\r\n\r\nزهد و ساده‌زيستى\r\nهرچند مرحوم خراسانى در خانواده‌اى تقريبا مرفّه رشد كرده بود ، ولى از آغاز تحصيل تلاش كرد از هر چيزى كه او را از تحصيل بازدارد و با عزّت نفس و مناعت طبع ناسازگار باشد خود را دور نگه دارد ، به همين دليل وقتى به نجف اشرف رفت ، با وجود داشتن سابقهء علمى خانوادگى و پيوند صميمانهء پدرشان با مرحوم آقا سيد ابو الحسن اصفهانى كه زمينهء دسترسى به يك زندگى آرام و خوب را فراهم مىساخت ولى ساده‌زيستى و عزّت نفسى كه داشت مانع از آن گرديد كه خود را به دستگاه مراجع تقليد نزديك سازد و با همان پولى كه گاهى مرحوم پدرش مىفرستاد به سختى امرار معاش مىنمود و گاهى مىشد كه حتى نان خالى براى خوردن نداشت . خود ايشان در شرح زندگى خويش مىنويسد :\r\n« پس از ازدواج ناگزير شدم در كنار تدريس در حوزهء نجف به كار كسب نيز بپردازم .\r\nاشتغال من موجب اين شده بود كه عده‌اى به مرحوم آقا سيد ابو الحسن اصفهانى قدّس سرّه اعتراض كنند كه چرا فردى مانند فلانى ، با اين سابقهء علمى و فضل بايد براى امرار معاش مجبور باشد كه كار كند ، در نتيجه يك روز آية اللّه داماد به سراغم آمد و مرا به‌شدّت از اين كار منع نمود و فرمود : اين كار شما موجب وهن آقا سيد ابو الحسن است . »\r\nاين روحيهء ساده‌زيستى و زهد چنان در وجود ايشان پايدار بود كه حتى در زمان اقامت در تهران و داشتن شهرت علمى و مريدان فراوان و در اختيار داشتن وجوهات بسيار ذره‌اى در زندگى ايشان تغيير پديد نيامد . و در شرح زندگى خود مىنويسد :\r\n« آن زمان ، نجف كه جاى خود دارد ، الآن كه 33 سال است در تهران هستم هيچگاه براى خانه‌ام شيرينىجات مثل پشمك و زولبيا و بستنى و چيزهاى مانند آن نگرفته‌ام .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nهيچوقت حليم يا چلوكباب و امثالها نگرفته‌ام » .\r\n\r\nارادت به اهل بيت ( عليهم السلام )\r\nايشان در ميان مستحبات به زيارت و توسّل به اهل بيت عليهم السّلام توجّه ويژه داشت .\r\nزمانى كه در نجف اشرف بود علاوه بر زيارت هرروزه و پياده رفتن شب‌هاى چهارشنبه به مسجد سهله و مسجد كوفه ، 17 مرتبه از نجف به كربلا با پاى پياده براى زيارت مشرّف شده بود و در ايران نيز چندين مرتبه با پاى پياده از تهران به مشهد مقدّس براى زيارت امام رضا عليه السلام مشرف مىشود .\r\nعلاوه بر آن نخستين اثر ايشان بنام « بيّنهء رحمت » سروده‌هايى در سوگ اهل بيت عليهم السّلام بود و نوحه‌خوانىها و ذكر مصيبت‌هاى ايشان از نكته‌هاى پرجاذبهء منبرهاى مرحوم خراسانى بود .\r\nدر شرح زندگانى خويش به‌عنوان يك خاطرهء خوش از دوران تحصيل در نجف مىنويسد :\r\n« با اين‌كه مطالبى كه براى موضوع آماده كرده بودم ، بيش از اينها بود ، ولى نظر به مفيد نبودن آن براى عموم ، بنا را بر اختصار گذاشتم ، و مستندات را هم به كنار گذاشتم تا همگان بتوانند از آن بهره گيرند » .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\n\r\nسخنى پيرامون كتاب و توصيه به چند امر\r\n1 - مدّت تقريبا يك سال رنج برده شده تا اين كتاب به اين صورت كه مشاهده مىكنيد درآمده با اين‌كه مدارك ، موجود و قبلا مطالعه شده بلكه بسيارى از آن‌ها مكرّر مراجعه گرديده و به خصوصيات همه آشنا و با اطّلاع ، و با اين وصف مىبايستى كه حد اكثر در يك ماه يك چنين كتاب را تأليف كرده باشم ، ولى علّت طولانى مدت اين شد كه بنايم بر صرف الجمع و صرف تبويب مانند ديگران نبود تا به سرعت انجام گيرد .\r\nبلكه بنابر استفاده مطالعه‌كننده و فهميدن مقصود از هر حديث و پىبردن به خصوصيات هر مطلب و به دست آوردن مطالب به سهولت و شناختن وقت و زمان هر يك بود ، لاجرم محتاج به دقت زياد و تحقيق بيش در شرح هر مطلب و در تعيين وقت آن با رعايت حسن ترتيب و لطف تبويب و ملاحت تلخيص گرديد .\r\nمطالعه‌كنندگانى كه انس ذهن به كتب ديگر كه در اين موضوع نوشته شده دارند خواهند دانست كه چه دقت عجيب و چه ابتكار بديعى به كار برده شده است .\r\n2 - حتى المقدور جديت در سادگى عبارات شده تا درخور فهم همه‌كس و مورد استفاده عموم قرار گيرند ، ولى اين را هم نبايد فراموش كرد كه كتاب را نبايد تنها اختصاص داد به طبقهء دون‌مايه و كم‌سواد به خصوص كتابى كه مشتمل بر مطالب علمى و نكات دقيق عقلى يا ذوقى است ، زيرا كه نويسنده هرچه بخواهد آن‌ها را تنزل دهد باز هم براى كسانى كه آشنا به آن‌ها نيستند خالى از ابهام نخواهد بود ، پس در سادگى كتاب و رعايت استفادهء عمومى همان بس كه در مطالبى كه جنبهء عمومى دارد رعايت آن شود .\r\nلهذا متمنى است كه باسوادان ضعيف ، هر كجاى كتاب را كه نفهميدند عيب نكنند\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nو به اهلش مراجعه كنند تا براى ايشان تشريح كنند .\r\nاگرچه با سبك و روشى كه امروز مشاهده مىشود در نوشتن مجله‌ها و مقاله‌ها و اعلاميه‌ها كه پر است از عبارت‌پردازى و استعمال الفاظ و لغات غير مأنوسه و ابهام جملات در رسانيدن مقصود با اين‌كه در اين‌ها بيش از هر چيز فهم عموم را منظور مىكنند و مع‌ذلك مورد اعتراض واقع نمىشوند و تاحدى هم قابل استفاده همه است ، بسيار دور مىنمايد كه كسى بيش از آن‌چه رعايت سادگى شده توقع نمايد يا بر اسلوب اين كتاب در سادگى و روانى عيب‌گيرى كند .\r\n3 - اين كتاب را در حكم مجله و روزنامه و اعلاميه و مقاله قرار ندهيد ، به اين معنى كه به مطالعهء يك‌بار اكتفا نكنيد ، بلكه مكرّر در مكرّر مطالعه كنيد تا هم مطالبش را ضبط كنيد و هم به خصوصياتش كاملا آشنا شويد ، تا در مواقع لزوم و حاجت زودتر مقصود را پيدا كنيد و هم از احاديث عبرت‌آميزش در اثر تكرّر عبرت بگيريد و هم بر رد شبهه‌ها و شبهه‌كنندگان كاملا قدرت پيدا كنيد .\r\n4 - اين كتاب ملخصى است از كتاب ديگر اين حقير به نام ( ارشاد الطالب الى الحجة الغائب ) آن كتاب مبسوطتر از اين و در هر حديث اشاره به مدرك و شمارهء صفحه شده ولى به دو نظر او را آماده براى طبع نكردم ، بلكه او را تلخيص كرده و ملخص آن را به طبع رسانيدم ، به دلايل زير :\r\nيكى : از نظر اقتصاد هم براى خود اين حقير و هم براى خريدار ، زيراكه هرچه كتاب ضخيم‌تر باشد مصارف طبعش بيش‌تر و قهرا براى خريدار هم گران‌تر خواهد بود و در نتيجه مستلزم محروميت بسيارى است .\r\nدوم : از جهت اين‌كه بيش‌تر نظر به اشخاصى است كه اهل علم و مطالعه كتب نيستند و هرچه ملخص و مختصرتر باشد بهتر درخور حوصلهء آنان هست و بيش‌تر رغبت به مطالعهء آن مىكنند و به همين دو نظر در هر حديث ذكر كتاب و شمارهء صفحه نشد ، زيراكه مستلزم تكرار بسيار و قطورى كتاب است .\r\nبه‌علاوه ذكر مدرك و صفحه نه براى عموم مورد لزوم است ، زيراكه غالبا اهل نظر\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو مراجعه نيستند و برفرض كه بعضى هم استعداد مراجعه داشته باشند در پى آن نيستند و چندان هم بدان نمىكوشند ، و نه براى خواص چندان مورد حاجت است مگر در بعض اوقات لهذا چندان فائدهء مهمى در تكثير سواد نيست و هركس طالب مدرك باشد يا به اين حقير مراجعه كند و يا به بحار الانوار و چند كتابى كه بالخصوص نام برده شده است .\r\n5 - در تأليف اين كتاب به كتب بسيارى مراجعه شده چنان‌كه ذكر خواهد شد . ولى آن‌چه از آن‌ها در جلد سيزدهم بحار ذكر شده به همان اقتصار شده يعنى اسم كتاب برده نشده تا حواله به همان بحار باشد و آن‌چه در بحار ذكر نشده نام كتاب برده شد و اين چند موضعى بيش نيست .\r\n6 - اگرچه به كتب اهل سنّت نيز مراجعه شده ولى آن‌چه در اين كتاب نقل شده همه روايات شيعه است و از كتب عامه نقل نشده مگر اندكى ، آن هم از جهت موافقت با روايات شيعه ، زيراكه اعتمادى به روايات عامه نيست مگر اين‌كه از باب احتجاج نقل شود ، آن هم كه در اين كتاب منظور نيست . چه اين‌كه منظور در اين كتاب رهنمايى معتقدين و منتظرين است نه اثبات و احتجاج بر مخالفين و منكرين ، و آن خود بابى است مبسوط و محتاج به كتابى است مستقل .\r\nغرض از وضع اين كتاب آن است كه براى اهل ايمان دفترچه‌اى باشد كه در خصوص مشخصات و علامات و وقايع و تكاليف بدان مراجعه كنند و به خصوصيت هر يك به فورى مستحضر شوند ، اگرچه ضمنا مشتمل بر اثبات و احتجاج و ردّ شبهات نيز هست .\r\nاهل سنت اگرچه در اصل موضوع حضرت مهدى عليه السّلام و ظهور او موافق هستند و به نحو تواتر اخبارى نقل كرده‌اند « 1 » اما در خصوصيات وى اخبارشان پر است از ضد و نقيض ، و به نظر اين حقير اكثر آن‌ها موضوع است و در وضع آن‌ها خالى از غرض‌رانى نيست ، چنان‌كه در فصل مأموريت آن حضرت به شمشير اشاره به جهات غرض‌رانى\r\n\r\n\r\n","description":"","footnote":"\r\n( 1 ) - رك الامام المهدى عند اهل السنة ، مهدى فقيه ايمانى ؛ عقد الدرر يوسف بن يحيى مقدسى شافعى .\r\n","page_name":" 13 ","page_number":13},
  {"content":"\r\n\r\nآن‌ها نموده‌ام ، لهذا اعتمادى به روايات ايشان به‌خصوص در باب علامات و سيرهء آن حضرت نيست .\r\nپس فايده‌اى در نقل آن‌ها جز تكثير سواد نيست و براى محض اطلاع بر كيفيت ظهور يا علامات و غيره اخبار شيعه كافى و وافيست و از جهت حجّت و اعتماد براى خصوص شيعه ما فوق آن نيست .\r\n\r\nنمونه‌اى از اخبار اهل سنت ، و عدم دقت ناقلين\r\nخبرى كه امسال منتشر كردند كه در نيمهء ماه رمضان صيحهء آسمانى خواهد بود ، با كيفيت مخصوص و آدابى مخصوص براى شنيدن آن ندا كه هركس چنان نكند هلاك خواهد شد ، اين خبر در « ملاحم و فتن » سيد بن طاووس است كه در او عين سه كتاب را از علماء عامه نقل كرده ، پس اصل خبر از اهل سنت است و مخالف با روايات شيعه است ، زيراكه او صيحهء آسمانى را در نيمهء ماه رمضان تعيين كرده و روايات شيعه در بيست و سوم ماه رمضان است و آن هم نه به خصوصيتى كه كسى از آن صيحه هلاك شود يا اين‌كه در اتاق‌ها بروند و درها و پنجره‌ها و منافذ را ببندند و سر در زير لحاف كنند ، همهء اين‌ها موضوع و مجعول است . « 1 »\r\nدر ماه شعبان امسال اين خبر منتشر شد و بسيارى به نزد من آمدند و گفتند : چنين حديثى نشر شده ، صحت دارد يا نه ؟ گفتم : مجعول است ، صيحهء آسمانى مقدماتى دارد كه پيش از آن ظاهر خواهد شد و مخالف با اخبار شيعه است . چنان عده‌اى از سادگان را به وحشت و اضطراب انداخته بودند ، تا اين‌كه يك شب در منبر عنوان كردم و تكذيب كردم .\r\nو اما عدم دقت ناقلين از اين جهت است كه در اين خبر با اين‌كه موضوع است ، چنين است كه صيحهء آسمانى در نيمهء ماه رمضان در وقتى خواهد بود كه ماه رمضان اول او جمعه باشد و نيمهء او جمعه باشد ، نه اين‌كه هر سال كه ماه رمضان اولش جمعه واقع\r\n\r\n\r\n","description":"","footnote":"\r\n( 1 ) - معجم احاديث الامام مهدى 1 / 436 .\r\n","page_name":" 14 ","page_number":14},
  {"content":"\r\n\r\nشود صيحه واقع خواهد شد .\r\nاين بيچاره حساب نكرده كه چه بسيار سال‌ها اول ماه جمعه بوده و قهرا نيمهء ماه هم جمعه بوده ، فقط برخورده به اين‌كه امسال ماه رمضان اولش جمعه و نيمه‌اش جمعه است و گمان كرده اين امر تازه‌اى است كه امسال اتفاق افتاده و از خبر هم‌چنين فهميده كه هروقت ماه رمضان جمعه باشد صيحه واقع خواهد شد ، اين از مفاسد قلّت تأمل است .\r\nآرى اين خبر از دو جهت در تعيين روز مخالف با اخبار شيعه است :\r\nيكى : از جهت اين‌كه در اخبار ما بيست و سوم جمعه تعيين شده .\r\nدوم : از جهت اين‌كه نيمه را جمعه فرض كرده و در اخبار ما بيست و سوم تعيين شده و اگر بيست و سوم جمعه باشد اول ماه و نيمه ماه پنج‌شنبه خواهد بود نه جمعه .\r\nاين‌كه در تذكّر اول گفته شد كه در اين كتاب اعمال دقت و تحقيق شده ، نه صرف جمع و باب‌بندى ، از جهت رفع اشتباه در اين‌گونه امور و امثال اين‌هاست ، كه به مطالعه خواهيد دانست .\r\n7 - فوائد مطالعه اين كتاب و امثال آن بسيار است ، به‌خصوص در اين زمان كه اسباب حيرت و ضلالت بسيار و وفور فسق و فجور و كثرت داعيه‌داران و شبهه‌كنندگان و بالاخره از هرسو و هرطرف اسباب خروج از دين و تزلزل در ايمان و عقيدهء آماده و مهياست .\r\nولى خوانندهء اين كتاب چون بصيرت و بينايى پيدا كند قهرا اشتياق او زياده گردد و از معصيت و طغيان خوددارى كند و هر صدايى را از هر ناحيه دنباله و پيروى نكند و هر گونه شك و تزلزل را از خود زائل كند و در انتظار ، با ايمان راسخ اميدوار باشد و در وقت ظهور علامات با بصيرت باشد و بر وى تلبيس نشود و به تكليف و وظيفه آشنا باشد و او را تحيّر دست ندهد .\r\nحضرت رضا عليه السّلام به بعضى از اين فوائد اشاره فرموده است . در غيبت نعمانى فرمود : هرگاه بميرد پسر من على ( يعنى امام على النقى عليه السّلام ) بعد او چراغى ظاهر خواهد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشد سپس مخفى خواهد شد ( امام عسكرى عليه السّلام ) ، پس واى بر شك‌كننده ( يعنى بعد از او ) تا اين‌كه فرمود : چه حيرتى بزرگ‌تر از اين حيرت است كه خلق زيادى و جمع بسيارى را از اين امر ( يعنى ولايت ) بيرون كند و نماند بر وى از كسانى كه در آن بودند ، مگر اندكى و اين از جهت شك مردم و ضعف يقين و كمى ثبات ايشان است به‌علاوهء سختى و دشوارى آن‌چه مبتلا مىشوند به او مخلصين صابرين و ثابتين و آنان‌كه در علم آل محمد صلّى اللّه عليه و إله و سلم رسوخ دارند و آنان‌كه اين احاديث را از ايشان روايت كرده‌اند و به مرادشان دانا گشته و اشارات ايشان را در معانى و مقاصد خود فهميده‌اند و آنان‌كه خداوند بر ايشان نعمت كرده به ثبات و ايشان را گرامى داشته به يقين و الحمد للّه ربّ العالمين . « 1 »\r\nو در فصل نداى آسمانى چند حديث ذكر شده دالّ است بر اين‌كه كسانى ثابت خواهند ماند در برابر نداى شيطان و شك بر ايشان عارض نخواهد شد كه اين احاديث را قبل از وقوع حادثه شنيده و دانسته باشند ، پس دانستن و اطلاع پيدا كردن بسيار مفيد است . و اللّه الهادى و الموفّق لكلّ خير .\r\nدر اين كتاب بنابر شعر نيست و الّا اشعار اين حقير در شأن ولى عصر عليه السّلام و ظهورش ، عربى و فارسى به هزار بيت يا بيش‌تر مىرسد « 2 » ولى اين چند بيت بر سبيل توصيه ذكر مىشود :\r\n اى شيعهء پاك پاك‌خو باش * بر شرع عمل كن و نكو باش\r\nاز سيرهء مردم زمانه * تقليد مكن ، مگو دورو باش\r\nيا شيعه مشو برون رو از كيش * يا اين‌كه به شيعه آبرو باش\r\nدر صدر هزار و سيصد و بيش * گفتند كه آگه از عدو باش\r\nكردند خبر ز وضع امروز * از پيش كه با خبر ازو باش\r\nحجّت به از اين همه احاديث * آخر به خود آى و راه‌پو باش \r\n\r\n\r\n","description":"","footnote":"\r\n( 1 ) - غيبت نعمانى 124 ؛ بحار 51 / 157 ، ح 3 .\r\n( 2 ) - خوشبختانه اخيرا مجموعه اشعار ارزندهء آن محروم در كتابى تحت عنوان « آهى سوزان براى منتظران امام زمان » عليه السّلام به چاپ رسيده است .\r\n","page_name":" 16 ","page_number":16},
  {"content":"\r\n\r\n تا حال اگر رهت خطا بود * بيدار شو و پى رفو باش\r\nطولى نكشد عوض شود وضع * آمادهء وضع پيش رو باش\r\nيا غائب رفته بازگردد * پس بر حذر از عقاب او باش\r\nيا مرگ رسد به ناگهانى * دائم به عذاب روبرو باش \r\n\r\nمنابع و مآخذ\r\nكتبى كه به آن‌ها مراجعه شده شامل :\r\nبحار الانوار ، علامه مجلسى رحمه اللّه\r\nمجلدات : 3 ، 7 ، 8 ، 9 ، 11 ، 13 ، 14 ، 15 ، 17 ، 20 ، 23 .\r\n« روضة الواعظين » .\r\nعمده ابن بطريق رحمه اللّه .\r\n« جامع الاخبار » ( معروف ) .\r\n« كنز الفوائد » كراجكى رحمه اللّه .\r\n« اختصاص » شيخ مفيد رحمه اللّه .\r\n« حديقة الشيعه » اردبيلى رحمه اللّه .\r\n« اثبات الهداة » شيخ حر عاملى رحمه اللّه .\r\n« ايقاظ » شيخ حر عاملى رحمه اللّه .\r\n« غاية المرام » سيد هاشم بحرانى رحمه اللّه .\r\n« المحجة فيمن رأى الحجة » بحرانى رحمه اللّه .\r\n« تبصرة الولى » بحرانى رحمه اللّه .\r\n« ارشاد » شيخ مفيد رحمه اللّه .\r\n« الزام الناصب » .\r\n« غيبت » نعمانى رحمه اللّه .\r\n« ملاحم و فتن » سيد بن طاووس رحمه اللّه .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n« اعلام الورى » طبرسى رحمه اللّه .\r\n« ينابيع المودة » .\r\n« روضه كافى » كلينى رحمه اللّه .\r\n« البيان » محمد بن يوسف گنجى .\r\n« تحف العقول » .\r\n« مطالب السئول » كمال الدين محمّد بن طلحة رحمه اللّه .\r\n« كشف الغمّة » اربلى رحمه اللّه .\r\n« تذكرة » سبط ابن الجوزى .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمقدمه\r\nالحمد للّه و سلام على عباده الّذين اصطفى محمّد و آله الطّاهرين و سلام على المرسلين و الحمد للّه ربّ العالمين و لعنة اللّه على من خالفهم و عاندهم أجمعين إلى يوم الدّين .\r\nو بعد : مورد توجه و نظر در اين تأليف مختصر ، خصوص اشخاصى است كه به امام غائب منتظر حضرت حجت بن الحسن صاحب العصر و الأمر و الزّمان عليه السّلام ايمان دارند و برحسب وعده خدا و رسول و ائمّهء طاهرين عليهم السّلام انتظار ظهور پرنور او را مىكشند و در اثبات وجود او و غيبت او و حتمى بودن ظهور او مانند حجّت بودن قرآن بىنياز از دليل و برهانند و همواره طالب آنند كه چيزى از علائم ظهور او را بشنوند يا بدانند و يا چيزى از آن را به مرحله ظهور ببينند تا دلشاد شوند و در انتظار فرج اميدوار باشند .\r\nو از اين جهت در اين مختصر جنبهء استفاده عموم در نظر گرفته شده و غرض از وضع اين رساله تذكر عموم است ، به‌خصوص آنان‌كه اهل نظر و فحص در كتب نيستند و به همين لحاظ دو چيز جدا رعايت شده و مورد اهتمام گرديده :\r\n\r\nاوّل : در اصل مطالب :\r\nاوّلا : استقصاء و تتبّع كامل شده در مظان و غير مظان از كتب معتبره كه در فهرست مدارك ذكر شده - به طورى كه چيزى فروگذار نشده - تا آن كس كه طالب حجت است ، حجت بر وى تمام شود و آن‌كه طالب عبرت است عبرت گيرد و آن‌كه طالب وظيفه است از وظيفه آگاه شود و آن‌كه طالب مژده و روشنى دل است روشندل شود .\r\nثانيا : دقت‌نظر به خرج داده شده در شرح مراد و تحقيق مقصود تا آن‌كه هر چيز را به جاى خود بشناسند و هر مطلبى را در مورد خود بدانند و از شر مغلطه‌كارى و شبهه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكارى ايمن باشند .\r\n\r\nدوم : در وضع مطالب و بيان آن :\r\nاوّلا : به طورى كه مشاهده مىشود در ترتيب ابواب و فصول و تنسيق مطالب طرز بديعى ابتكار شده ، هرجا كه ترتيب در كار بوده ترتيب رعايت شده و هرچه باهم متناسب بوده در يك‌جا رديف شده تا جا و موضع هريك معلوم و از خلط و اشتباه ايمن باشد .\r\nثانيا : مراعات تلخيص‌شده مانند رساله عمليه كه اقتصار بر اصل حكم مىشود ولى نه به‌طورىكه صرفا بيان نظر و استنباط شده باشد ، بلكه عين مضامين اخبار به‌طورىكه از ترجمه خارج نگشته درج گرديده ، نهايت از ذكر سند و جملات غير مربوطه به مورد و ذكر روايات مكرره و شرح لغات و كيفيت استظهار خوددارى شده رعاية للاختصار ، طالبين آن را به كتاب « ارشاد الطالب » اين حقير راهنمائى مىكنم .\r\nثالثا : با رعايت اختصار ، سادگى و روشنى عبارات به‌طورىكه درخور فهم هركس باشد نيز رعايت شده ، همه اين‌ها از جهت اين است كه استفاده عموم بيشتر و مطالب سهل‌تر به دست آيد و زودتر مقصود پيدا شود و بيشتر مورد رغبت گردد و مطالب بهتر و زودتر ضبط شود و مطالعه و مراجعه آسان‌تر باشد ، تا انتفاعات و بهره‌بردارى بيشتر شود و اللّه خير موفّق و معين .\r\n\r\nمطالب كتاب و فوائد عامهء آن :\r\nفوائد و انتفاعات اين كتاب بسيار است ، اما آن‌چه از همه مهم‌تر و اهتمام به آن بيش‌تر و منظور اصلى كه داعى بر وضع اين كتاب گشته دو امر است :\r\nيكى : استقامت و حفظ ايمان و عقيدت در مقابل مدعيان بابيّت و مهدويّت و تشكيكات و تلبيسات ايشان كه گول آنان را نخورد و فريفته سخنان ايشان نشود و فريب استدلالات بىاصل ايشان يا با اصل و ليكن به وجهى از تحريف يا به وجهى از تغيير يا به وجهى از تدليس در نقل بعضى دون بعض نخورد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبلكه هر عامى بااطلاع باشد كه امام غائب و منتظرى را كه شيعهء اثنىعشرى قائل است و ظهور او را انتظار دارد ، كسى است كه خودش با اين اوصاف و خصوصيات باشد ، و علامات ظهورش با اين خصوصيات و كيفيت ظهورش با اين خصوصيات ، و سيره و رفتارش و عمل‌هائى كه انجام مىدهد با اين خصوصيات ، به طورى كه همه باهم دخيل و همه باهم حجت و دليل است .\r\nالبته چنين امر مهمى كه مىتوان گفت : از بدء خلقت تاكنون مانند او اتفاق نيفتاده و مشيت حق در امر دعوت و هدايت بدين‌گونه كه بر همه اديان غالب و در روى زمين دينى به جز دين حق نماند تاكنون تعلق نگرفته ، پس مهم‌تر از وى در همه مهمات تكوين و تشريع نيست و بايد كه ظهور او توأم با خصوصيات فوق العاده‌اى باشد و بايد كه نشانه‌هاى او و نشانه‌هاى ظهور او بسيار و بىشمار باشد تا جاى شبهه براى احدى نباشد .\r\nاز اين جهت است كه حضرت صادق عليه السّلام فرمود : « ان ادّعى مدّع فسئلوه عن تلك العظائم الّتى يجب فيها مثلها » . « اگر مدعى ادعا كند از او مطالبه كنيد آن امور عظيمه‌اى را كه مانند آن در چنين امر واجب و لازم است » . « 1 »\r\nو نيز فرمود : « امر ما در هنگام ظهورش از خورشيد روشن‌تر است » . « 2 »\r\nپس بايد آن‌قدر از علامات و خصوصيات باشد كه حجت بر همه روشن و تمام گردد .\r\nدوم : استقامت عملى و قلبى در برابر حوادث و وقايع گوناگون كه در هر عصر و زمان و به‌خصوص هرچه زمان نزديك‌تر به ظهور شود رخ مىدهد ، پس قلب او مضطرب نشود و از وقوع حادثه وحشت نكند و تزلزل در ايمان و خلوص او راه نيابد و در عمل از هر فتنه پرهيز كند و از هر زشت و شنيع اجتناب كند و از اهلش دورى كند و با آن‌ها همراهى نكند .\r\n\r\n\r\n","description":"","footnote":"\r\n( 1 ) - اصول كافى 1 / 382 ، حديث 2 ؛ بحار 90 / 20 و 52 / 157 ح 18 .\r\n( 2 ) - معجم احاديث الامام المهدى 3 / 429 ح 987 ؛ اصول كافى 1 / 377 ح 885 ؛ بحار 52 / 282 ح 9 .\r\n","page_name":" 21 ","page_number":21},
  {"content":"\r\n\r\nبديهى است كه بين دانا و نادان در استقامت و ثبات بسيار فرق است و چون بداند كه در هزار و سيصد و بيش [ سال پيش از 
  ] اين وقايع پيش‌بينى شده و به آن‌ها اخبار شده براى آگاهانيدن و برحذر ساختن وى ، قهرا تأثير عجيب در استقامت قلبى و عملى او خواهد كرد .\r\nچون منظور اصلى از وضع اين كتاب استفاده عموم بود و منظور مهم از استفاده عمومى اين دو امر بود : ( استقامت در حفظ ايمان و عقيدت و استقامت قلبى و عملى ) ، ناچار مطالب كتاب به نحوى تنظيم شد كه همه آن بر محور اين دو امر گردش مىكند و هر بابى از آن دخيل در حصول اين نتيجه است و آن‌چه زائد بر اين مقدار است كه كتب مصنّفه در اين موضوع متعرض گشته‌اند ، موكول و محوّل به همان كتاب گرديد .\r\nلهذا مطالب اين كتاب به نحو تلخيص در پنج بخش مقصور شد :\r\nبخش اول : در خصوصيات شخص امام منتظر عليه السّلام و علامات مشخصه او .\r\nبخش دوم : در خصوصيات غيبت او و علت و مدت غيبت و احوال آن حضرت در زمان غيبت و آن‌چه واقع مىشود از حوادث و وقايع در دوران غيبت .\r\nبخش سوم : در علامات ظهور آن حضرت .\r\nبخش چهارم : در كيفيت ظهور و مراسم آن و آن‌چه در اوان ظهور خواهد كرد و مقدار ملك و دولت او و آن‌چه در ايام دولت خواهد كرد .\r\nبخش پنجم : در وظيفه و تكليف در پيش از ظهور و بعد از ظهور .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nبخش اول : در خصوصيات شخصى و علائم مشخصهء امام زمان عليه السّلام\r\n\r\nدر خصوصيات شخصى و علائم مشخصه\r\nهمه اين‌ها مرتبا و مترادفا به‌نحو جدول شرح داده مىشود .\r\nاسم مبارك آن حضرت : محمّد . و اين نامى است كه پيغمبر اكرم صلّى اللّه عليه و إله و سلم براى او گذارده ، فرموده : اسم او اسم من است و كنيهء او كنيهء من است . « 1 »\r\nكنيه : كنيهء مسلّم آن حضرت ابو القاسم و ابو صالح نيز معروف است .\r\nلقب : القاب آن حضرت بسيار است ، از جمله : مهدى ، منصور ، قائم بأمر اللّه ، حجة اللّه ، ولى اللّه ، صاحب الامر ، صاحب الزّمان ، المنتقم ، بقية اللّه . « 2 »\r\nپدر و سلسله آباء : الحسن العسكرى بن على الهادى بن محمّد الجواد بن على الرضا بن موسى الكاظم بن جعفر الصادق بن محمّد الباقر بن على زين العابدين بن الحسين الشهيد بن على بن أبى طالب أمير المومنين عليه السّلام . « 3 »\r\n\r\n\r\n","description":"","footnote":"\r\n( 1 ) - معجم احاديث الامام المهدى 1 / 113 ح 63 ؛ ص 115 ح 6 ؛ 3 / 355 ح 901 ؛ و 4 / 223 ح 1265 .\r\n( 2 ) - همان 1 / 17 ، 18 ، 52 ، 72 ، 80 ، 115 ، 123 ، 164 ، 167 ، 205 و . . .\r\n( 3 ) - همان 4 / 146 ح 1205 .\r\n","page_name":" 23 ","page_number":23},
  {"content":"\r\n\r\nمادر : نرجس دختر يشوعا نواده قيصر روم و لقب او مليكه است از آن جهت كه شاهزاده بوده ، و به سوسن و صيقل و حكيمه نيز ملقب شده . « 1 »\r\nسال تولد : بنابر مشهور سال 256 ( ه ق ) موافق عدد كلمه نور و به قولى سال 255 . « 2 »\r\nمحل تولد : شهر سامراء در منزل ملكى پدرى كه الان صحن و حرم عسكريين عليهما السّلام است .\r\nساعت و روز تولد و قابله : در سحر نيمهء شعبان شب جمعه ، « 3 » قابله‌اش : عمهء پدرش حكيمه خاتون .\r\nخصوصيات حمل و ولادت : حمل او مخفى بود تا هنگام ولادت ، مانند حمل موسى بن عمران ، يعنى به‌طورى بود كه تا ساعت تولد هيچ كس اثر حمل در نرجس نمىديد ، حتى قابله‌هاى متخصّصى كه معتمد گماشته بود كه هرگاه در خانواده امام عسكرى عليه السّلام اثر حمل ببينند فورا اطلاع دهند .\r\nچنان‌كه فرعون قابله‌هاى بسيار بر زنان بنى اسرائيل گماشته بود و اين از جهت خوفى كه بنى العباس از دوازدهمى داشتند مطابق اخبارى كه از پيغمبر صلّى اللّه عليه و إله و سلم و امير المؤمنين و حضرت باقر و حضرت صادق عليهم السّلام شنيده بودند « 4 » مانند خوفى كه فرعون از موسى عليه السّلام داشته برحسب اخبار منجمين ، چنان مخفى بود كه تا آخرين لحظهء ولادت حكيمه خاتون اثر حمل در نرجس مشاهده نكرد كه گفت : نزديك بود مرا شك عارض شود كه ناگاه صداى برادرزاده‌ام بلند شد : « عمه شك مكن ، بخوان سوره انا انزلناه را » .\r\nحكيمه خاتون گفت :\r\n\r\n\r\n","description":"","footnote":"\r\n( 1 ) - همان 3 / 355 ح 901 ؛ 4 / 196 ح 1250 .\r\n( 2 ) - اصول كافى 1 / 587 باب مولد الصاحب عليه السّلام .\r\n( 3 ) - اثباة الهداة 3 / 581 ح 760 ؛ معجم احاديث الامام المهدى 3 / 356 ح 903 .\r\n( 4 ) - اثباة الهداة 3 / 570 ح 685 ؛ معجم احاديث الامام المهدى 4 / 221 ح 1262 .\r\n","page_name":" 24 ","page_number":24},
  {"content":"\r\n\r\n« شروع كردم به خواندن سوره ، ناگاه ديدم از ميان رحم با من هم‌آواز شد ، چون سوره تمام شد متولد گرديد و در هنگام تولد نورى از وى ساطع گرديد كه چشم‌هاى مرا خيره كرد .\r\nناگاه او را ديدم كه به سجده افتاده و شهادتين و شهادت بر وصايت پدران خود بر زبان جارى كرد و چون به خودش رسيد ، گفت : « اللّهمّ انجزلى وعدى و اتمم لى امرى و ثبّت وطاتى و املأ بى الارض قسطا و عدلا » بار خدايا ! وعدهء مرا سريع و مسلّم گردان و امر مرا تمام ساز و قدم مرا ثابت بدار و زمين را به واسطه من پر از عدل و داد گردان ! » .\r\nبقيه خصوصيات موكول است به كتب مبسوطه . « 1 »\r\nدوران تربيت : تا سال دويست و شصت كه پنج سال يا چهار سال و كسرى از سن شريفش گذشته بود در كفايت پدر بزرگوارش بود و به روح القدس سپرده شده بود و در اين مدت مخفى از همه مىزيست ، مگر بعضى از خواص كه از ولادتش مطلع گشته و او را در ايام كودكى مشاهده كردند .\r\nابتداى امامت : از سال دويست و شصت كه پدر بزرگوارش به زهر معتمد عباسى شهيد شد امامت به او منتقل گرديد .\r\nسنّ مبارك آن حضرت : تاكنون كه از هجرت هزار و سيصد و هشتاد و سه سال قمرى مىگذرد ، هزار و صد و بيست و هفت سال از عمر شريفش مىرود . « 2 »\r\nاما هنگامى كه ظاهر شود به سيماى جوانى ظاهر خواهد شد ، در سن سى يا چهل نمايش خواهد داد و مرور زمان هيچ در وى تأثير نكرده تا معلوم شود قدرت خدا ، و هم در اين امر امتحانى باشد براى خلق كه به همين علت گروهى از وى برگردند . « 3 »\r\n\r\n\r\n","description":"","footnote":"\r\n( 1 ) - معجم الاحاديث الامام المهدى 4 / 352 به بعد احاديث 1353 - 1346 .\r\n( 2 ) - اكنون كه سال 1430 هجرى قمرى است از عمر شريف آن بزرگوار 1155 مىگذرد .\r\n( 3 ) - بحار 13 / 173 ؛ معجم احاديث الامام المهدى 3 / 165 ح 691 ؛ بحار 51 / 132 ح 1 و 52 / 279 ح 3 و 285 ح 16 و 287 ح 23 و 24 .\r\n","page_name":" 25 ","page_number":25},
  {"content":"\r\n\r\nقامت : جوان چهارشانهء كشيده قامت ، نه بلند بالا و نه كوتاه به زمين چسبيده . « 1 »\r\nصورت : خوشرو و درخشنده به‌طورىكه نور روى او بر سياهى موى ريش و سر غالب است .\r\nخدّ و خال : دو گونهء او روان بدون برآمدگى و بر گونهء راستش خال سياهى است .\r\nپيشانى : گشاده پيشانى ، صاف و روشن .\r\nابرو : ابروگشاده و باريك و كشيده و نزديك به هم اما نپيوسته .\r\nچشم و مژه : چشمانش سياه و درشت و فرورفته و پلك‌ها درخشنده ، شايد فرو رفتگى چشم‌ها در اثر عبادت و بيدارى شب و گريه بسيار باشد .\r\nبينى : بينى كشيده و بالا آمده و مختصر برآمدگى در وسط دارد .\r\nدندان : دندان‌هايش به‌خصوص دندان‌هاى جلو گشاده و به هم پيوسته .\r\nرنگ چهره : سفيد درخشنده ، سرخ‌گون خالص و سير در سرخى .\r\nرنگ سائر بدن : گندم‌گون و سبزه مايل به سفيدى نه سياهى .\r\nمو و رنگ مو : رنگ موى ريش و سر سياه ، اما نور صورت غالب بر سياهى موى او است . در كودكى موهاى سرش درخشنده و سياه و مجعّد اما نه زياد درهم پيچيده و تا نرمى گوش از دو طرف آويزان و بر روى دوش ريخته و از وسط داراى فرق بود .\r\nسر مبارك : سر مباركش گرد و مدور و علامت ريختگى مو يا موهاى ريز در بعضى از مواضع سر پيداست .\r\n\r\n\r\n","description":"","footnote":"\r\n( 1 ) - علامات سر و صورت و اندام يا از توصيفات پيامبر صلّى اللّه عليه و إله و سلم و امير المؤمنين عليه السّلام و حضرت باقر عليه السّلام و حضرت صادق عليه السّلام است و يا از كسانى كه آن حضرت را در كودكى ديده‌اند مانند سعد بن عبد اللّه يا اسماعيل بن على نوبختى ، يعقوب بن منفوس ، ابو هارون و مردى از اهل فارس و يا در بزرگى ديده‌اند مانند على بن مهزيار و ابن هشام كه به نيابت ابن قولويه به حج رفته و آن حضرت را مشاهده كرده و ابو محمد و دعلجى رجوع شود به جلد 13 بحار ، معجم الاحاديث الامام المهدى 1 / 130 ح 72 ، 159 ح 88 ، 3 / 99 ح 592 ، 4 / 229 ح 1271 ؛ اثباة الهداة 3 / 593 ح 14 تا 30 ؛ يثابيع المودة 3 / 407 ح 2 ؛ النجم الثاقب 1 / 279 ؛ و . . .\r\n","page_name":" 26 ","page_number":26},
  {"content":"\r\n\r\nسرشانه و ما بين دو شانه : استخوان سرشانه نرم و بزرگ و سر دوش پايين افتاده و ما بين دو شانه پهن .\r\nعلامتى در پشت شانه : ما بين دو شانه آن حضرت از طرف چپ خالى است بر خلاف رنگ بدن ، و در زير دو شانه برگى است مانند برگ ياس . « 1 »\r\nعلامتى در پشت : در پشت مبارك دو خال است يكى به رنگ بدن و ديگرى شبيه به خال پيغمبر صلّى اللّه عليه و إله و سلم . « 2 »\r\nبازو : بر بازوى راستش اين دو آيه نوشته شده :\r\n جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 3 » -  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  « 4 » « 5 »\r\nكف : كف دست آن حضرت پهن و بزرگ\r\nسينه و از سينه تا ناف : سينه پهن و فراخ و از گودال گلو تا ناف مانند خطى از مو كشيده شده .\r\nشكم : شكم برآمده و بزرگ .\r\nران : دو ران او پهن و پرگوشت و بر ران راست خالى است بر خلاف رنگ بدن\r\n\r\n\r\n","description":"","footnote":"\r\n( 1 ) - معجم الاحاديث الامام المهدى 3 / 238 ح 766 .\r\n( 2 ) - اين علامت از امير المؤمنين عليه السّلام است و علامت قبل از حضرت باقر و صادق عليهما السّلام . ممكن است هر دو يكى و تعبير مختلف باشد و ممكن است دوتا باشد نيز اكثر اين علامات شبيه به علامت پيغمبر صلّى اللّه عليه و إله و سلم است چنان‌چه از ابن عباس نقل شده كه گفت : از پيغمبر شنيدم كه فرمود : مهدى شبيه‌ترين مردم است به من در شمايل و در اقوال و در افعال . بحار 13 / 197 ؛ معجم الاحاديث المهدى 1 / 225 ح 138 .\r\n( 3 ) - انعام ، 115 .\r\n( 4 ) - اسراء 81 ؛ آيه اول را حكيمه خاتون و دومى از امامين عسكريين عليهما السّلام روايت شده است . معجم الاحاديث الامام المهدى 4 / 359 ح 1349 ؛ بحار 51 / 25 .\r\n( 5 ) - اسراء 81 ؛ آيه اول را حكيمه خاتون و دومى از امامين عسكريين عليهما السّلام روايت شده است . معجم الاحاديث الامام المهدى 4 / 359 ح 1349 ؛ بحار 51 / 25 .\r\n","page_name":" 27 ","page_number":27},
  {"content":"\r\n\r\nزانو : دو زانو رو به جلو آمده از بزرگى .\r\nقوّت : قوّهء او چنان باشد كه اگر اراده كند بزرگ‌ترين درخت را از جا بكند و اگر در ميان كوه‌ها صيحه بزند سنگ‌هاى كوه‌ها از جا كنده شود و از هم بپاشد . « 1 » روحى فداه .\r\n\r\nعلامات امامت\r\nنوع ديگر از نشانه‌هاى آن حضرت علامات امامت است ، به‌طور كلى هركس امام باشد بايد داراى اين خصوصيات باشد كه نشانه و علامت امامت او است ، اين علامات در اخبار متعدده ذكر شده كه هر حديثى متعرض قسمتى از آن گشته و اكثر آن اخبار در مجلد هفتم بحار الانوار باب جامع در صفات امام و شرايط او ص 200 مسطور است .\r\nحديثى كه از همه بيش‌تر ذكر علامات كرده حديثى است كه از حضرت رضا عليه السّلام روايت شده كه مشتمل بر سى علامت است در « من لا يحضره الفقيه » « 2 » و « معانى الاخبار » و « خصال » « 3 » و « عيون الاخبار « 4 » الرضا عليه السّلام » و « احتجاج » « 5 » طبرسى و مجلد هفتم « بحار » « 6 » و در « اثبات الهداة » ج 7 از همه نقل كرده مجموع علامات به‌طور تلخيص از آن حديث و غير او نقل مىشود :\r\n1 - متولد مىشود پاك و پاكيزه .\r\n2 - ختنه شده .\r\n3 - چون از شكم مادر به زمين آيد بر دو كف خود قرار گيرد و صدا به شهادتين بلند كند .\r\n4 - محتلم نشود .\r\n\r\n\r\n","description":"","footnote":"\r\n( 1 ) - معجم احاديث الامام المهدى 4 / 154 ح 1211 ؛ كمال الدين 2 / 376 ح 7 ؛ بحار 52 / 322 ح 30 .\r\n( 2 ) - من لا يحضر الفقيه 4 / 418 ح 5914 .\r\n( 3 ) - خصال 527 ابواب الثلاثين 1 .\r\n( 4 ) - عيون اخبار الرضا 1 / 212 باب 19 حديث 1 .\r\n( 5 ) - احتجاج 2 / 436 .\r\n( 6 ) - بحار 25 / 116 باب 4 ح 1 .\r\n","page_name":" 28 ","page_number":28},
  {"content":"\r\n\r\n5 - چشم او بخوابد و دل او بيدار باشد .\r\n6 - او را سايه نباشد . « 1 »\r\n7 - از پشت سر ببيند چنان‌چه از پيش‌رو مىبيند .\r\n8 - او را خميازه و دهن‌دره نباشد .\r\n9 - بول و غائط او ديده نشود ، زمين آن را ببلعد .\r\n10 - بوى بول و غائط او از مشك خوشبوتر باشد - يعنى در حال قضاى حاجت اگر چه عينش ديده نمىشود - .\r\n11 - از همه مردم عامل‌تر باشد .\r\n12 - از همه حليم‌تر .\r\n13 - از همه عابدتر .\r\n14 - از همه حاكم‌تر يعنى حكمش از همه بهتر باشد .\r\n15 - از همه پرهيزگارتر باشد .\r\n16 - از همه شجاع‌تر .\r\n17 - از همه سخىتر .\r\n18 - از همه عامل‌تر به كتاب خدا باشد .\r\n19 - از همه تواضعش براى خدا بيش‌تر باشد .\r\n20 - از همه عالم‌تر باشد به آن‌چه امر مىكند .\r\n21 - از همه ترك‌كننده‌تر باشد از آن‌چه نهى مىكند .\r\n22 - مهربان‌تر است به مردم از خود ايشان .\r\n23 - داراى معجزه باشد .\r\n24 - محدّث باشد تا هنگامى كه از دنيا برود ، يعنى ملائكه با وى حديث گويند .\r\n25 - مستجاب الدّعوه باشد حتى اين‌كه اگر بر سنگى دعا كند دو نيم گردد .\r\n\r\n\r\n","description":"","footnote":"\r\n( 1 ) - جلد 13 بحار از امام رضا عليه السّلام و رد به معجم الاحاديث المهدى 5 / 300 ح 1730 .\r\n","page_name":" 29 ","page_number":29},
  {"content":"\r\n\r\n26 - سلاح و شمشير پيغمبر صلّى اللّه عليه و إله و سلم يعنى ذوالفقار نزد او باشد .\r\n27 - زره پيغمبر صلّى اللّه عليه و إله و سلم بر تن او راست آيد و چون ديگرى بپوشد خواه بلند و خواه كوتاه قدر يك وجب زياد آيد .\r\n28 - مصحف فاطمه عليها السّلام نزد او باشد .\r\n29 - جامعه نزد او باشد و آن صحيفه‌اى است كه طولش هفتاد ذراع است و در وى آن‌چه بنى آدم محتاج است مضبوط است .\r\n30 - جفر اكبر و جفر اصغر نزد او است ، يكى پوست قوچ و ديگرى پوست بز است كه همهء علوم در اين دو هست حتى ديه خراشى كه در صورت و بدن واقع شود ، حتى خراش تمام پوست و نصف پوست و ثلث پوست .\r\n31 - نزد او صحيفه‌اى است كه در وى اسامى شيعيان او تا روز قيامت ثبت است .\r\n\r\nعلائم تشريفى و تكريمى قائميّت\r\nنوع ديگر از علائم آن حضرت و نشانه‌هايى كه معرّف شخصيت آن حضرت است امورى است كه جنبه تشريفى و تكريمى براى او دارد از جهت خصوصيّت قائميّت او ، يعنى چون او قائم آل محمد صلّى اللّه عليه و إله و سلم است و به امر خدا قيام مىكند ، پس از جهت سمت قائميّت به خصوصيّات فوق العاده‌اى مكرّم و مشرّف گرديده ، از اين جهت اين امور را به علائم تشريفيه قائميّت ناميدم و منافاتى ندارد كه ائمهء ديگر واجد بعضى يا جميع اين امور باشند و مع ذلك در اخبار به‌طور اختصاص به آن حضرت توصيف شده زيرا كه مقصود از اختصاص مأمور بودن به اظهار و نماياندن به مردم است و يا جارى شدن بر دست او و ظاهر شدن براى اوست .\r\nو اين علائم تكريمى بر دو نوع است : نوعى از آن عبارت است از آثار انبياء و مواريث ايشان ، قسمى آثار انبياء سابق و قسمى آثار پيغمبر خاتم صلّى اللّه عليه و إله و سلم و هم‌چنين از امير المؤمنين عليه السّلام ، و نوع ديگر كراماتى است كه خاصّه خود آن حضرت است كه براى او ظاهر مىشود و يا از او ظاهر مىشود .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n[ أنواع علائم تكريمى 
  ]\r\n\r\nنوع اول : آثار و مواريث انبياء عليهم السّلام\r\nتابوت آدم : آن حضرت او را از درياچه طبريه بيرون خواهد آورد به‌طورىكه نه پوسيده و نه متغيّر گشته . « 1 »\r\nعصاى موسى عليه السّلام : او را نيز از درياچه طبريه و در روايتى از غار انطاكيه بيرون آورد و با آن عصا چنان كند كه موسى عليه السّلام با فرعون كرد .\r\nحجر موسى عليه السّلام : سنگى است به اندازهء بار يك شتر ، آن حضرت او را از مكّه كه حركت كند به همراه خواهد داشت و تا كوفه به هرجا رسد بر او بزند ، چشمه‌اى از آب ظاهر شود ، اصحاب او بنوشند ، هركس تشنه باشد سيراب و هركه گرسنه باشد سير گردد . « 2 »\r\nتورات و انجيل و ساير كتب سماويه : حضرت باقر عليه السّلام فرمود : او را مهدى مىنامند ، از آن جهت كه راهنمايى خواهد كرد به تورات و انجيل و كتب سماويه ، آن‌ها را از غارى در انطاكيه بيرون خواهد آورد و بين اهل تورات به تورات و اهل انجيل به انجيل و اهل زبور به زبور حكم خواهد كرد . « 3 »\r\nالواح موسى عليه السّلام : آن را از دره‌اى در راه يمن از زير سنگ بزرگى بيرون خواهد آورد .\r\nپيراهن يوسف : پيراهنى است كه جبرئيل در تن ابراهيم عليه السّلام كرد هنگامى كه او را در آتش افكندند ، سپس او را بازوبند ساخت و به بازوى اسحاق بست و اسحاق به يعقوب و يعقوب به يوسف . « 4 »\r\nخاتم سليمان : اين انگشتر نيز با اوست .\r\n- علامت آن‌كه همان پيراهن است ، آن است كه : آتش در وى نگيرد ، هم‌چنين\r\n\r\n\r\n","description":"","footnote":"\r\n( 1 ) - بحار 52 / 351 ح 104 .\r\n( 2 ) - اصول كافى 1 / 258 ح 614 ؛ بحار 52 / 324 ح 37 .\r\n( 3 ) - معجم احاديث الامام المهدى 3 / 322 ح 866 ؛ بحار 52 / 351 ح 103 ؛ علل الشرايع 161 ح 3 .\r\n( 4 ) - معجم احاديث الامام المهدى 1 / 344 ح 226 ؛ بحار 17 / 143 ح 30 ؛ اصول كافى 1 / 258 ح 615 .\r\n","page_name":" 31 ","page_number":31},
  {"content":"\r\n\r\nعلامت عصاى موسى آن‌كه اژدها شود و هم‌چنين انگشتر سليمان علامتش آن است كه چون در انگشت كند جن و طيور بر دور او جمع شوند - .\r\n\r\nنشانه‌هايى كه از جدّش پيامبر صلّى اللّه عليه و إله و سلم و امير المؤمنين عليه السّلام دارد\r\n1 - بيرقى كه جبرئيل عليه السّلام در روز بدر آورد .\r\n2 - پيراهنى كه پيامبر صلّى اللّه عليه و إله و سلم در روز احد پوشيده بود و علامت خون هنوز دارد .\r\n3 - عمّامهء سحاب .\r\n4 - زره پيامبر صلّى اللّه عليه و إله و سلم و چنان بر تن او راست آيد كه بر تن پيامبر صلّى اللّه عليه و إله و سلم بود ، يعنى كمى از ساق بيرون باشد و بر تن ائمهء ديگر بدانسان نبود .\r\n5 - انگشتر پيامبر صلّى اللّه عليه و إله و سلم .\r\n6 - عصاى پيامبر صلّى اللّه عليه و إله و سلم .\r\n7 - اسب يربوع .\r\n8 - اسب نجيب عربى : براق .\r\n9 - ناقه عضباء .\r\n10 - استر دلدل .\r\n11 - الاغ يعفور .\r\n12 - ذوالفقار .\r\n13 - مصحف امير المؤمنين عليه السّلام يعنى قرآنى كه جمع‌آورى فرموده بود .\r\n14 - عهدنامه از پيامبر صلّى اللّه عليه و إله و سلم كه چون مردم را بسيار بكشد بعضى از اصحاب پرسند كه اين عهدى است از پيامبر صلّى اللّه عليه و إله و سلم يا به سبب ديگر و آن چيست ؟ پس آن حضرت عهدنامه را بيرون آورد . « 1 »\r\n\r\n\r\n","description":"","footnote":"\r\n( 1 ) - معجم احاديث الامام المهدى 1 / 222 ح 133 ؛ روضه كافى 183 ح 285 .\r\n","page_name":" 32 ","page_number":32},
  {"content":"\r\n\r\n\r\nنوع دوم : علائم تشريفى خاصه آن حضرت در هنگام قيام\r\nماه و خورشيد در فرمان او باشد : مانند سليمان ماه و خورشيد را بخواند و اجابت او كنند .\r\nباد و ابرهاى شديد در تسخير او باشد : خداوند ، ابرهاى رام را در اختيار ذوالقرنين گذارد و ابرهاى سخت رعد و برق‌دار را براى قائم عليه السّلام ذخيره فرمود . « 1 » و در كيفيت ظهور خواهد آمد ، كه اصحاب او برابر سوار شوند .\r\nابر بر وى سايه افكند : چون از مكّه خارج شود در سايه ابر حركت كند و به زبان فصيح كه جن و انس بشنوند ندايى از ابر برآيد كه اين است مهدى آل محمد صلّى اللّه عليه و إله و سلم . « 2 »\r\nبه نام او از آسمان ندا شود : پيش از قيام و در وقت قيام و بيعت گرفتن به نام او از آسمان ندا خواهد شد . ذكر نداهاى متعدد در تشريفات ظهور خواهد شد .\r\nبه رعب نصرت شود : به هر طرف حركت كند و متوجه شود پيشاپيش او به اندازه يك ماه راه رعب حركت كند از طرف راست و چپ و جلو . « 3 »\r\nشمشيرها براى جنگ نازل شود : شمشيرها از آسمان به عدد اصحاب او نازل شود و بر هر شمشير نام صاحب او و خصوصيات او نوشته شده باشد . « 4 »\r\nملائكه و جبرئيل و ميكائيل و اسرافيل : در تشريفات ظهور خواهد آمد كه ملائكه به نصرت او نازل شوند و جبرئيل و ميكائيل و اسرافيل همراه او باشند و او را مدد كنند .\r\nنزول عيسى بن مريم : نيز خواهد آمد كه عيسى بن مريم به مدد او نازل شود و پشت سر او نماز بگزارد . « 5 »\r\nاصحاب كهف و رجعت عده‌اى از گذشتگان به دنيا : و نيز خواهد آمد كه\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 326 ح 870 .\r\n( 2 ) - همان 1 / 296 ح 190 ؛ كشف الغمة 2 / 470 ؛ منتخب الاثر 554 ح 4 .\r\n( 3 ) - معجم احاديث الامام المهدى 3 / 387 ح 940 ؛ اثباة الهداة 3 / 545 ح 533 .\r\n( 4 ) - همان 4 / 7 ح 1083 و 4 / 11 ح 1090 .\r\n( 5 ) - همان 3 / 316 ح 856 و 393 ح 948 .\r\n","page_name":" 33 ","page_number":33},
  {"content":"\r\n\r\nاصحاب كهف و عده‌اى از قوم موسى و عده‌اى از اصحاب پيامبر صلّى اللّه عليه و إله و سلم و امير المؤمنين عليه السّلام و عده‌اى از ارواح مؤمنين به نصرت حاضر شوند .\r\nطىّ الارض : او را طى الارض باشد ، زمين در زير پاى او پيچيده شود . « 1 »\r\nهمه جاى دنيا را ببيند : بلندىهاى زمين براى او پست و زمين براى او به منزلهء كف دستش باشد .\r\nهر مشكل براى او آسان باشد : هر سخت و دشوار براى او رام گردد .\r\nنور او از خورشيد بىنياز كند : زمين را به نور خود روشن كند ، به‌طورىكه بندگان به نور او از نور آفتاب مستغنى گردند . « 2 »\r\nدوست و دشمن را مىشناسد : دوست و دشمن ، صالح و طالح را مىشناسد و آن چه هركس پنهان كرده مىداند . « 3 »\r\nكور مادرزاد و مريض را شفا بخشد : در شب معراج خداوند به پيامبر صلّى اللّه عليه و إله و سلم فرمود : به او اعمى را بينا كنم و مريض را شفا بخشم . « 4 »\r\n\r\n\r\n","description":"","footnote":"\r\n( 1 ) - همان 3 / 326 ح 870 .\r\n( 2 ) - تفسير على بن ابراهيم 2 / 253 ؛ بحار 7 / 326 ح 1 .\r\n( 3 ) - معجم احاديث الامام المهدى 5 / 204 ح 1628 ؛ بحار 52 / 325 ح 38 .\r\n( 4 ) - كمال الدين 1 / 250 ح 1 ؛ بحار 51 / 68 ح 11 و 52 / 277 ح 172 .\r\n","page_name":" 34 ","page_number":34},
  {"content":"\r\n\r\n\r\nبخش دوم : در خصوصيات غيبت و زمان آن\r\nدر زمان پدر بزرگوارش اگرچه از مردم مخفى بود ، اما از بعضى خواص اصحاب مخفى نبود ، ولى بعد از پدر بزرگوارش به‌طور كلى از همه مخفى گشت و ابتداى غيبت از همان وقت شروع شد ، ليكن چنان‌چه نزد شيعه معروف است آن حضرت را دو غيبت است :\r\nيكى را غيبت صغرى يعنى كوچك‌تر و ديگرى را غيبت كبرى يعنى بزرگ‌تر گويند و به همين دو غيبت در اخبار پيش از تولدش اشاره شده ، چنان‌چه از حضرت زين العابدين عليه السّلام است كه فرمود : قائم ما را دو غيبت است : يكى از آن دو درازتر از ديگرى است . « 1 »\r\n\r\nدوران غيبت صغرى\r\nپس از انتقال امامت به آن حضرت و خواندن نماز بر جنازه پدر بزرگوارش در اثر تعقيب كردن معتمد عباسى براى دستگير كردن وى غيبت فرمود ، حتى بر خواص هم رسما ظاهر نمىشد ، اما نائب خاص براى خود انتخاب فرمود تا مرجع شيعيان باشد ، حوائج و سؤالات خود را به وسيلهء او به آن حضرت برسانند و دريافت جواب كنند . و\r\n\r\n\r\n","description":"","footnote":"\r\n( 1 ) - كمال الدين 1 / 323 ح 8 ؛ منتخب الاثر 312 ح 2 ؛ بحار 516 / 134 ح 1 .\r\n","page_name":" 35 ","page_number":35},
  {"content":"\r\n\r\nخود گاه‌گاه مخفيانه بر نائب خاص ظاهر مىشد و دستورات خاصه مىداد و سؤالات دوستان را توقيع مىفرمود : و بسيارى از اوقات بر نائب هم ظاهر نمىشد و كتبا يا به وجه ديگر بر وى القاء مىفرمود .\r\nتا اين‌كه بر همين منوال چهار نائب هريك پس از ديگرى تعيين فرمود و بعد از آن غيبت صغرى مبدل به غيبت كبرى گرديد و امر مراجعه شيعه محول به عموم فقهاى جامع الشرائط شد و از اين جهت آن چهار نائب را نائب خاص گفتند ، زيراكه نيابت ايشان به‌طور كلّى يعنى به نصب خاص و تعيين خاص آن حضرت بود ، و فقهاى عظام را نائب عام گفتند ، زيراكه نيابت ايشان را به‌طور كلى امضاء فرموده چنان‌چه در توقيع اسحاق بن يعقوب كه بر دست نائب دوم فرمود :\r\n« و أمّا الحوادث الواقعة فارجعوا فيها الى رواة شيعتنا ( حديثنا خ ل ) فانّهم حجّتى عليكم و انا حجّة اللّه . » « 1 » اما حادثه‌ها و امورى كه بر شما رخ مىدهد در آن‌ها مراجعه كنيد و راويان احاديث ما ، زيراكه ايشان حجّت منند بر شما و من حجت خدايم .\r\nو حضرت صادق عليه السّلام فرمود :\r\n« و أمّا من كان من الفقهاء صائنا لنفسه ، حافظا لدينه ، مخالفا لهواه ، مطيعا لأمر مولاه فللعوام ان يقلّدوه » . « 2 » هركس از فقهاء نفس خود را از معاصى و محرمات نگهدارى كند و دين خود را حفظ نمايد و مخالف هواى خود و فرمانبر مولاى خود باشد پس براى عوام رواست كه او را تقليد كنند .\r\n- نواب خاصه دو امتياز بر فقهاء دارند يكى آن‌كه : به اسم و شخصيت به‌خصوص به نيابت انتصاب گشته‌اند ، ديگر آن‌كه ايشان سمت رسالت در رسانيدن حوائج و سؤالات به آن حضرت داشتند . فقهاء فقط سمت مرجعيت در احكام را دارند .\r\nپس شيعيان بايد گول صوفى و شيخى بلكه مطلق كسانى را كه ادعاى مرشديت دارند نخورند ، زيراكه دعوى ايشان اگر ولايت مطلقه بالاستقلال نباشد لا اقل برگشت به\r\n\r\n\r\n","description":"","footnote":"\r\n( 1 ) - معجم احاديث الامام المهدى 4 / 293 ح 1315 ؛ كمال الدين 2 / 484 ح 4 .\r\n( 2 ) - احتجاج 2 / 456 ؛ وسائل الشيعة 18 / 95 .\r\n","page_name":" 36 ","page_number":36},
  {"content":"\r\n\r\nدعواى نيابت خاصه مىكند .\r\nغيبت صغرى بر غيبت كبرى دو امتياز دارد ، يكى آن‌كه : مدّت او كوتاه كه مجموعا هفتاد سال تقريبا مىشود و مدت اين دراز و هنوز غير معلوم است .\r\nدوم آن‌كه : در دوران غيبت صغرى چون نائب خاص وجود داشت ، مراجعه دوم به خود امام عليه السّلام تاحدى سهل بود ، زيراكه اگر از فيض مشاهده حضورى محروم بودند از فيض مراجعه كتبى به وسيلهء نائب خاص محروم نبودند ، حوائج و سؤالات خود را از خود امام عليه السّلام شخصا مىتوانستند استعلام كنند و اين فيض نيز در غيبت كبرى برداشته شد ، يعنى از هر دو فيض محروم گشتند ، پس اين غيبت از دو جهت كبرى و بزرگ‌تر است هم از جهت طول مدت و هم از جهت دو محروميت .\r\n- البته اين منافات ندارد كه در غيبت كبرى احيانا بر وجه ندرت شخصى به‌طور خصوصى به خدمت آن حضرت برسد ، يا آن حضرت به وسائلى به كسى چيزى القاء كند ، زيراكه در غيبت كبرى فيض رؤيت و وساطت به‌طور عمومى منقطع است به خلاف غيبت صغرى كه فيض وساطت به‌طور عمومى جارى بود . و ممكن است گفته شود در غيبت صغرى غيبت از دشمنان بود و در غيبت كبرى از دوستان و دشمنان .\r\n\r\nنواب چهارگانه\r\n\r\nنائب اول : ابو عمرو عثمان بن سعيد العمرى الأسدى :\r\nبراى سه امام نيابت كرده :\r\nحضرت امام على النقى عليه السّلام و حضرت امام حسن عسكرى عليه السّلام و حضرت حجت عليه السّلام .\r\nنيابت او براى حضرت حجت عليه السّلام از سال 260 تا 280 بود .\r\n\r\nنائب دوم : [ محمد بن عثمان العمرى 
  ]\r\nپسر او محمد بن عثمان العمرى بعد از وفات پدرش به نيابت حضرت انتخاب شد . از سال 280 تا سال 305 و او نيز از حضرت عسكرى عليه السّلام نيابت كرده .\r\n\r\nنائب سوم : [ ابو القاسم حسين بن روح نوبختى 
  ]\r\nابو القاسم حسين بن روح نوبختى پس از وفات محمد بن عثمان به نيابت منصوب شد . از سال 305 تا سال 326 .\r\n\r\nنائب چهارم : [ ابو الحسن على بن محمد سمرى 
  ]\r\nابو الحسن على بن محمد سمرى . از سال 326 بعد از وفات حسين\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبن روح به نيابت تعيين شد تا سال 329 كه در نيمه شعبان وفات كرد .\r\nمحل نيابت اين چهار نفر بغداد و در بغداد مدفون گشته و مزارشان معروف است . « 1 »\r\n\r\nدوران غيبت كبرى\r\nشش روز پيش از وفات سمرى ، توقيع شريف بر دستش جارى شد ، حاكى از آن بود كه وفات تو نزديك شده ، ديگر به كسى وصيت مكن و كسى را به نيابت تعيين مكن كه غيبت تامّه واقع گرديد و ظهور نخواهد بود مگر بعد از مدت طولانى و قساوت دل‌ها و پر شدن زمين از جور و هركس ادعاى مشاهده كند ( يعنى ظهور رسمى كه بعد از آن غيبتى نيست ) پيش از سفيانى و صيحه آسمانى ، او دروغگو و افتراء زننده است . « 2 »\r\n\r\nشبهات و اشكالات بر وجود آن حضرت و غيبت او\r\nاگرچه طرح اين امور از وضع اين رساله كه بنايش بر اختصار است خارج است ، اما چون اين سؤالات مهم‌ترين اسباب اغواء و فريب و بزرگ‌ترين حربه و آلت فريبندگان و شبهه‌كنندگان است و غرض اصلى از اين نگارش تثبيت قلوب مؤمنين است بر ايمان و نگهدارى از تزلزل و اضطراب در برابر وساوس شيطان يا دسائس بيگانگان ، ناگزيرم كه به همهء اشكالات به نحو اختصار اشاره كنم و جوابى درخور فهم عموم به‌طورىكه شبهه و اشكال به كلى مرتفع و معدوم گردد بدهم و تأييد اثربخش و نتيجه‌بخشى را از خداوند مسئلت مىنمايم زيراكه :  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ »  . « 3 » خدا ثابت نگه مىدارد كسانى را كه ايمان آورده‌اند بر قول ثابت هم در دنيا و هم در آخرت .\r\n\r\nاشكالاتى كه راجع به غيبت و وجود آن حضرت شده و مىشود :\r\n\r\n\r\n","description":"","footnote":"\r\n( 1 ) - منتخب الاثر ، 485 به بعد .\r\n( 2 ) - معجم احاديث الامام المهدى 4 / 317 ح 1333 .\r\n( 3 ) - ابراهيم ، 27 .\r\n","page_name":" 38 ","page_number":38},
  {"content":"\r\n\r\n1 - اصلا چه دليلى بر وجود امام غائب است ؟ امامى را كه بدين‌گونه توصيف مىكنيد كه نه كسى او را مىبيند و نه كسى از احوال او مطلّع است ، چه دليلى بر وجود اوست ؟\r\n2 - علّت و سبب غيبت چيست ؟ اگر موجود است چه باعث شده كه بايد غائب باشد و چرا از همان اول كه ابتداى ولادت يا ابتداى امامت او بود غيبت اختيار كرده ؟\r\nشما مىگوييد علّت تقيّه و خوف بر جان است ؛ در اين‌جا سه اشكال مىآيد :\r\nاول : اين‌كه چرا ظاهر و ساكت و صامت نباشد تا مدّتى كه بنابر قيام است ، تا هم خوف و تقيّه نباشد و هم احتياج به غيبت نباشد ؟ !\r\nدوم : اين‌كه چرا خود را بر خواص خود ظاهر نمىكند ، تا هم تشويق شوند و هم از او استفاده كنند ، از خواص و دوستان كه تقيّه‌اى نيست ؟ !\r\nسوم : اين‌كه اگر علت غيبت تقيّه است اين خوف و تقيّه هميشه هست ، بلكه قوا و اسلحه دولت‌ها در تزايد است و هرچه بماند حال تقيّه در اشتداد خواهد بود ؟\r\n3 - حكمت غيبت چيست ؟ اگر از طرف خداست ، خداوند كه كار بىحكمت نمىكند ! زيراكه كار بىحكمت لغو است .\r\nبلكه غيبت خلاف حكمت است زيراكه مستلزم اهمال خلق است يعنى مهمل گذارى و خداوند ، خلق خود را هرگز مهمل نمىگذارد . مسلّم ، امام عليه السّلام موجود باشد و ظاهر نشود كه به وظايف امامت رفتار كند ، خصوصا با اين همه طول مدت جز اهمال خلق چيزى ديگر نيست .\r\n4 - همان اشكال به وجهى ديگر : چه فايده در وجوب غائب ؟ وجود غائبى كه هيچ انتفاعات وجودى بر وى بار نباشد مساوى با عدم او است ، يعنى چه باشد و چه نباشد يكسان است ، پس اعتقاد به چنين امام غائبى چه اثرى دارد ؟\r\n5 - اشكال ديگر متولّد از همين اشكال : چرا در همان وقتى كه بناى ظهور و قيام است متولد نشود ، بودن بىفايده با اين همه طول زمان چه اثرى دارد ؟\r\n6 - چرا غيبت اين همه طولانى بايد باشد ؟ اگر قيام و ظهورى در كار است پس تا\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nكى اين انتظار است ؟\r\n7 - چگونه با اين همه طول مدت زنده است ؟\r\n8 - هر چيزى مدتى دارد ، مدت غيبت او چه‌قدر خواهد بود و ظهور او چه‌وقت است ؟\r\n9 - علاماتى كه مىگفتيد ظاهر مىشود پس چرا ظاهر نشد ؟\r\n10 - آخر او در كجاست و چه مىكند و چگونه به‌سر مىبرد ؟\r\nاين جمله ده اشكال و اشكال دوم منحل به سه اشكال ، پس اين دوازده اشكال و شبهه است .\r\nاخيرا در اين ايّام اشكال ديگرى نيز بر عوام القاء مىكنند و آن اين است كه جنگ‌هاى امروز با اسلحه جديد است و اسلحهء او اسلحهء قديم ، چگونه با آن اسلحه مىتواند با اين دولت‌ها بجنگد ، آن‌هم همه را مغلوب كند ؟\r\nاين اشكالات اگر صرفا از مردمى كه خود را خارج از اسلام مىدانند مىشد چندان جاى شگفت نبود ، ولى عجب اين است كه مخالفين مذهب ما كه خود را مسلمان مىگمارند هم اين اشكالات را مىكنند ! درحقيقت از ماست كه بر ماست ، ايشان ابتداء اين اشكالات را نموده و راه را براى ديگران باز كرده‌اند .\r\nآرى آنان با ما در اول كار يعنى در امام اول و هم‌چنين در ائمه بعد چه حسن موافقت به خرج داده‌اند و چه رفتارهاى نيكى با آن‌ها كرده‌اند كه در آخر كار و امام آخر از ايشان انتظار داشته باشيم !\r\nخير ! خير ! جز نقض كردن مانند نقض بيعت غدير و جز جعل حديث كردن و جز معارضه و تأويل و تحريف چيز ديگر از آنان انتظار نداريم .\r\nبه‌هرحال اشكالاتى است شده چه از ايشان و چه از غير ايشان و چه عجب باشد و چه نباشد و چه انتظار داشته باشيم و چه نداشته باشيم بايد جواب از آن‌ها داد و امتناع از جواب هم نداريم تا اسباب شبهه در قلوب مؤمنين نگردد .\r\nاما مقصود اين است كه كيفيت جواب فرق مىكند : مخالفين اسلام را به‌نحوى بايد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجواب داد و آنان‌كه خود را مسلمان مىدانند به‌نحو ديگر .\r\nاما جواب غير مسلمان يك كلمه بيش نيست و آن اين است كه اين اشكالات شما بحث فرعى است و بحث فرعى با كسى كه اصلش را منكر است لغو و بىمورد است .\r\nهر اهل دين و مذهبى معتقداتى دارند ، بعضى از آن‌ها اصل است و بعضى فرع ، با هركسى اول بايد در اصولش بحث كرد ، اگر اصولش ثابت و مسلم شد ، جاى بحث در فروع نيست ، فروع قهرا ثابت و مسلّم خواهد شد .\r\nپس غير مسلمان بايد با ما بحث در اصل اسلام كند تا مرتبه به مرتبه سلسله مراتب را طى كند تا برسد به اين‌كه چرا امام بايد غائب باشد ؟ زيراكه اين اعتقاد بستگى به نص و اخبار دارد ، پس جنبه فرعيت دارد ( يعنى اگرچه بحث امامت از اصول عقايد است اما از اين جهت جنبه فرعيت دارد و منافات ندارد كه بعضى از اصول فرع بعضى ديگر باشد ) تا اصلش مسلّم نشود ، چگونه مىتوان فرعش را مسلّم نمود ؟\r\nمثلا اگر ما به او بگوييم پيغمبر صلّى اللّه عليه و إله و سلم يا امام جعفر صادق عليه السّلام اين‌چنين فرموده ، او كه هنوز پيغمبر يا امام جعفر صادق عليه السّلام را نشناخته و قبول ندارد ، اين جواب چه تأثيرى در وى خواهد كرد .\r\n\r\nو اما جواب از مخالفين ما در مذهب\r\nدو جواب است ، يكى اجمالى و يكى تفصيلى ، جواب اجمالى از سه وجه :\r\n\r\n[ جوابهاى اجمالى 
  ]\r\nوجه اول : مانند جوابى كه به غير مسلمان مىدهيم و آن اين است كه مسئله غيبت و خصوصيّات او اگر از فروعات مذهب است ، پس اگر شما را با ما بحثى است بايد در اصل مذهب بحث كنيد و گرنه اين اشكالات بىجا و بىمورد است .\r\nوجه دوم : اين‌كه اصلا اين مسئله از فروعات اسلام است نه‌تنها از فروعات مذهب شيعه ، پس اگر اصل او در اسلام ثابت شد :\r\nاولا : جاى چون و چرا نيست زيراكه اشكالات گذشته بعضى به معارضهء با مشيت خدا و حكمت خدا برگشت مىكند و بعضى با قدرت خدا ، و از شخص مسلمان اين\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمعارضه بعيد و غير مناسب با عقايد اسلامى است .\r\nثانيا : مسئله مشترك خواهد بود ، پس اشكالات شما اگر به جا باشد مشترك الورود خواهد بود ، پس شما هم ملزم به جواب خواهيد بود لهذا منصفين ايشان كه اعتراف به آن حضرت و غيبت او نموده‌اند در صدد جواب برآمده و به قدر فهم خود از بعضى از اين شبهات جواب گفته‌اند .\r\nميزان اين‌كه مسئله اسلامى است پس مشترك ما بين همه مذاهب است يا اختصاص به يك مذهب تنها دارد اين است : اگر آن قضيه و حكم را همه نقل كرده‌اند ، مشترك ما بين همه است و اگر تنها يك مذهب يا دو مذهب يا بيش‌تر نقل كرده‌اند ، مختص به ناقل وى است .\r\nو اما اين‌كه قضيه غيبت و ظهور حضرت مهدى عليه السّلام مشترك اسلامى است و اصلش در اسلام ثابت است ؛ اثباتش را محوّل به كتب خود شما مىنماييم و شما را به كتب خود حواله مىدهيم ، مراجعه كنيد تا ببينيد چه اخبار زيادى از پيغمبر عليه السّلام و از صحابه مانند جابر و حذيفه و عبد اللّه بن مسعود و عبد اللّه بن عباس و عبد اللّه بن عمر و عبد اللّه بن عمرو بن العاص و أبو سعيد خدرى و أبو امامه باهلى و أنس بن مالك و ابو هريره و غير هم نقل كرده‌اند دربارهء خصوصيات مهدى عليه السّلام ، از شمائل او و نسب او و كيفيت ظهور او و نماز خواندن عيسى بن مريم عليه السّلام پشت سر او و همواره پيغمبر صلّى اللّه عليه و إله و سلم و هم‌چنين صحابه مردم را مژده مىدادند به ظهور او .\r\nو شما را حواله مىدهيم به منصفين شما مانند كمال الدين محمد بن طلحة در كتاب « مطالب السئول در مناقب آل رسول » و سبط ابن الجوزى در كتاب « تذكرة الائمة » و شيخ سليمان حنفى نقشبندى در كتاب « ينابيع المودة » و غير هم كه چگونه به تمام خصوصيات مهدى عليه السّلام مانند شيعه اعتراف نموده‌اند .\r\nحتى جواب از اشكالات را هم تاحدى داده‌اند و چگونه اخبار بسيار نقل كرده‌اند ، بلكه بعضى به‌خصوص دراين‌باره كتاب نوشته مانند : محمد بن يوسف گنجى كه كتابى نوشته به نام « كتاب البيان فى أخبار صاحب الزمان » و حافظ ابو نعيم چهل حديث نقل\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nكرده و در « ينابيع المودة » اعتراف بسيارى از بزرگان علماى اهل سنّت را ذكر كرده و شعرهايى كه دراين‌باره گفته‌اند درج ساخته و كتاب‌هاى بعضى را كه نوشته‌اند يا مقدارى از كتاب را كه در خصوص آن حضرت است عين آن را نقل كرده و سيد ابن طاووس سه كتاب از ايشان را عينا در كتاب « ملاحم و فتن » خود نقل كرده :\r\nيكى : كتاب « الفتن » تأليف نعيم بن حمّاد خزاعى .\r\nدوم : كتاب « الفتن » تأليف ابى صالح سليلى .\r\nسوم : كتاب « الفتن » تأليف ابى يحيى زكريّا بن يحيى .\r\nآيا با اين وصف جاى تعجب نيست كه اين‌همه بنويسند و نقل كنند ، باز چنان اشكالاتى كنند كه شأن مسلمان نيست ، بلكه وظيفه او تسليم است در مقابل گفتهء خدا و رسول ؟ ! « اما ليس هذا اوّل قارورة كسرت فى الإسلام » اين اولين شيشه نيست كه در اسلام شكسته شد .\r\nهمان غرض و مرضى را كه نسبت به امير المؤمنين عليه السّلام و يك‌يك از ائمه طاهرين اعمال كردند نسبت به آخر ايشان نيز دارند و اعمال مىكنند ، شما را به خدا اين عمل را به چه مىتوان حمل كرد جز بر غرض و مرض و عناد و لجاج ؟ !\r\nپس اهل سنّت در مقابل اين اخبار چه مىكنند و عقيدهء ايشان چيست ؟\r\nاهل سنّت منكر اين اخبار نيستند زيراكه هم در كتب معتبره ايشان ضبط شده و هم از كثرت به حدى است كه قابل انكار نيست و هيچ‌كس منكر ظهور مهدى عليه السّلام و قيام او در آخر الزمان و غلبه او بر اديان و تسلط او بر روى زمين نيست ، الّا اين‌كه ايشان سه دسته شده‌اند :\r\nيك دسته از ايشان كه منصفند چنان‌چه ذكر شد موافق با شيعه‌اند در جميع خصوصيات .\r\nدستهء ديگر كه معظم ايشانند چون امر ولادت آن حضرت بر ايشان مخفى شده معتقدند كه او از نسل على و فاطمه و از ذريه حسين عليه السّلام است ، اما هنوز متولد نشده و در\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nهمان اوان نزديك به قيام متولد خواهد شد و در باقى امور مطابق دسته اول تا آن‌جا كه اخبار خودشان حاكى است از خصوصيّات و كيفيّات ظهور و علائم قائلند .\r\nدستهء سوم : بعضى قليل قائلند كه مراد از مهدى عليه السّلام همان عيسى بن مريم است كه نازل خواهد شد و خصوصيات را بر وى منطبق مىكنند و قول اين طائفه نزد همه مردود است و شايد قائل به آن الآن وجود نداشته باشد و اين قول مخالف نص پيغمبر صلّى اللّه عليه و إله و سلم است به اتفاق روايات شيعه و سنّى كه فرمود : عيسى بن مريم پشت سر مهدى عليه السّلام نماز مىگزارد . « 1 »\r\nاشكالاتى كه بر غيبت شده از اين دو دستهء اخير است كه يا قائلند به اين‌كه مهدى عليه السّلام همان عيسى عليه السّلام است و يا اين‌كه هنوز متولد نشده و بعدا متولد خواهد شد و فرزند امام حسن عسكرى عليه السّلام را يا رأسا منكرند كه براى آن حضرت فرزندى بوده ، چون خود نديده‌اند و از كسى مانند خود نشنيده‌اند و يا مىگويند اگر بوده تاكنون مرده و هلاك شده ، نظر به آن اشكالات موهوم و موهونى كه در نظرشان قوى آمده است .\r\nچگونه آن منصفين قائل به امامت مهدى عليه السّلام شده‌اند نه باقى ائمه عليهم السّلام ؟\r\nاما اعتراف به امامت او نظر به اخبارى است كه از پيغمبر صلّى اللّه عليه و إله و سلم نقل كرده‌اند كه مهدى امام شما است ، مهدى امير شما است ، عيسى به او اقتداء مىكند ، مخالفت او را نكنيد ، من اول اين امتم و عيسى آخر او است و مهدى در وسط . و هلاك نمىشود امتى كه من اول او باشم و مهدى عليه السّلام در وسط و عيسى در آخر . « 2 »\r\nو اما اعتراف نكردن به امامت ائمهء سابق : نظر به همان شبهات و تشكيكاتى است كه همه مىدانيم و نظر به همان حديث‌هاى جعلى است كه اولياءشان براى ايشان جعل و وضع كرده‌اند و الّا منكر فضائل و مناقب هيچ‌يك از ائمه نيستند و هيچ‌كس طعن و مذمتى از ايشان نكرده ، بلكه جز مدح و ثنا از ايشان ندارند .\r\n\r\n\r\n","description":"","footnote":"\r\n( 1 ) - معجم احاديث الامام المهدى 1 / 534 ح 364 .\r\n( 2 ) - معجم احاديث الامام المهدى 1 / 516 ح 355 و ص 527 ح 360 .\r\n","page_name":" 44 ","page_number":44},
  {"content":"\r\n\r\nشايد كسى بگويد : بالاخره اين اشخاص كه معترف به امامت مهدى عليه السّلام و ظهور او و تسلط او شده‌اند بايد به طريقه شيعه درآيند ولو از جهت خوف بر جان ، زيراكه ايشان از مخالفينند ؟\r\nجواب اين است كه : آن‌چه مانع ايشان مىشود از قبول طريقه شيعه دو چيز است :\r\nيكى غرور به صحت عقايد خود و اعمال خود چنان‌كه منصور دوانيقى روزى حديث كرد كه ناچار است از اين‌كه به نام مردى از آل ابو طالب از آسمان ندا شود سپس گفت :\r\nهرگاه چنين چيزى واقع شود ما اول كسى هستيم كه اجابت او كنيم او از بنى اعمام ماست . « 1 »\r\nآنان نيز خود را مخالف با او نمىبينند ، بلكه عقيدهء صحيح همان را مىدانند كه خود دارند و او را هم بر عقيدهء خود مىدانند .\r\nدوم خبر مجعولى است كه در هر باب بالاخره بىجعل نيستند و آن اين است كه مهدى چون ظهور كند و مردم او را ببينند همه به او ايمان آورند و بدون جنگ دنيا براى او آماده شود و هيچ خونى نخواهد ريخت و همه را عفو كند . با آن همه اخبار كه از پيغمبر صلّى اللّه عليه و إله و سلم و از امير المؤمنين عليه السّلام و صحابه نقل كرده‌اند به اين خبر جعلى در مقابل اتكاء مىكنند پس ترسى بر خود ندارند .\r\nوجه سوم از جواب اجمالى\r\nاين ايرادها حاكى است از انكار و نفى ايرادكننده ، زيراكه خصم نافى و منكر درهر قضيّه‌اى گاهى بالصراحه نفى و انكار مىكند و گاهى انكار و نفى خود را به صورت ايراد و اشكال درمىآورد براى عاجز كردن طرف خود ، بنابراين مىگوييم نفى هر قضيه‌اى يا نفى امكانى است يا نفى ثبوتى - اين تقسيم ما در اين‌جا موافق ذوق عموم و فهم عمومى است نه برطبق مصطلح ، برحسب اصطلاح اولى را نفى ثبوتى و دوم را نفى اثباتى گويند - يعنى هركس هر چيز را نفى مىكند يا بايد نفى امكانى كند يعنى بگويد : اين امر\r\n\r\n\r\n","description":"","footnote":"\r\n( 1 ) - همان 3 / 279 ح 813 ؛ غيبت طوسى 433 ح 423 ؛ بحار 52 / 288 ح 25 .\r\n","page_name":" 45 ","page_number":45},
  {"content":"\r\n\r\nممتنع است ، محال است ، ممكن نيست . يا نفى ثبوتى كند به اين نحو كه بگويد ممكن است اما ثابت نشده .\r\nما از حضرات ايرادكنندگان كه ايرادشان حاكى است از نفيشان ، سؤال مىكنيم : شما مىخواهيد بگوييد كه غيبت امام با خصوصياتى كه شيعه معتقد است ، امرى است محال و غير ممكن ؟ يا مىگوييد امر ممكنى است اما ثابت نشده ؟\r\nاگر در ثبوتش سخن داريد يا شما شخص بااطلاع هستيد و يا بىاطلاع ؟ اگر بىاطلاع هستيد پس مراجعه كنيد به آن‌چه گفته شده تا براى شما ثابت شود و اگر با اطلاع هستيد پس اين تشكيلات در مقابل نص وجهى ندارد و انكارش مستلزم تكذيب پيغمبر صلّى اللّه عليه و إله و سلم و صحابه و مصنفين و رواة احاديث و تكذيب امر متفق عليه بين شيعه و سنى و امر متواتر قطعى است .\r\nو اگر مىگوييد محال است ! پس با اين نصوص و اتفاق چه مىكنيد ؟ پيغمبر صلّى اللّه عليه و إله و سلم امر محال نمىگويد و هم‌چنين صحابه و رواة و مصنفين امر محال را تصديق نمىكنند و نمىنويسند و روايت نمىكنند .\r\nدر اين‌جا ملجأ ( ناچار ) مىشويد به دو چيز :\r\nيكى : آن‌كه ثابت كنيد كه چگونه محال است ؟\r\nدوم : اين‌كه گفتهء پيغمبر صلّى اللّه عليه و إله و سلم را توجيه صحيح كنيد كه چگونه امر محال گفته ، و گر نه رسما تكذيب پيغمبر صلّى اللّه عليه و إله و سلم خواهد بود .\r\nاز ظاهر اشكالات پيداست كه شما ادعاى محاليت مىكنيد ، مىخواهيد بگوييد كه اين امر محال است ، پس بايد اقامهء دليل كنيد و دليل شما همان گفته‌ها است كه به صورت اشكال بر معتقدين درآورده‌ايد و توجيه شما همان بود كه گفته‌هاى پيغمبر صلّى اللّه عليه و إله و سلم و صحابه را حمل كنيد بر اين‌كه در وقت خود متولد خواهد شد .\r\nما مىگوييم نه ادعاى محاليت صحيح است و نه آن توجيه ، اما توجيه : پس اولا بر خلاف تصريحات پيغمبر صلّى اللّه عليه و إله و سلم است : يكى تصريح به اين‌كه او را غيبت خواهد بود ، « 1 »\r\n\r\n\r\n","description":"","footnote":"\r\n( 1 ) - معجم احاديث الامام المهدى 1 / 156 ح 83 .\r\n","page_name":" 46 ","page_number":46},
  {"content":"\r\n\r\nديگر تصريح به اين‌كه او فرزند امام حسن عسكرى عليه السّلام « 1 » و امام عسكرى عليه السّلام هم فوت كرده و جز همان‌كه شيعه به غيبت او معتقدند فرزند ديگرى نداشته ، پس چه وقت از او متولد خواهد شد ؟\r\nاخبارى كه پيامبر صلّى اللّه عليه و إله و سلم اسم يك‌يك از ائمه را ذكر كرده « 2 » در كتب ايشان به روايات خودشان بسيار است و لذا معترف به فضلشان هستند ، نهايت به امامتشان اعتراف ندارند .\r\nو ثانيا نصّى از پيامبر صلّى اللّه عليه و إله و سلم نداريد بر اين‌كه او در آن وقت متولد خواهد شد ، فقط صرف حمل و تأويل است و داعى شما بر اين حمل نيست مگر همان شبهات كه در دل شما خلجان كرده و بر معتقدين اشكال مىكنيد ، پس عمده سخن شما همان دعوى محاليت است كه ناشى از آن شبهات شده و شما را بر آن توجيه داعى گشته نه انكار نص و نه نفى احاديث و اخبار .\r\nاگر شما منصف باشيد و بىغرضانه قضاوت كنيد خواهيد دانست كه نه اين اشكالات شما اشكال است و نه مستلزم محال ، بلكه همه مبنى بر حدس و ظن و تخمين است نه بر علم و يقين ، به صرف اين‌كه او را نديده‌ايد يا تولد او را از كسى مثل خود نشنيده‌ايد يا جاى او را نمىدانيد وضع زندگى او را نفهميده‌ايد منكر وجود او مىشويد ؟ ! آيا اين انكار عقلائى است ، يا متكى بر علم و يقين است ؟ يا به صرف اين‌كه مدت غيبت يا وقت ظهور او را ندانستيد و يا فوايد و انتفاعات او را با اين‌كه غائب است احساس نكرديد ، منكر اصل غيبت و فوائد او مىگرديد ؛ آيا اين انكار عقلائيست يا به صرف اين‌كه مدت طول كشيده و ظاهر نشده و وجه عدم ظهورش را نفهميديد يا اين‌كه عمر به اين درازى بر خلاف عادت است انكار عقلايى مىشود و امر محالى خواهد شد ؟ يا به صرف اين‌كه علت غيبت او را نفهميديد ، يا حكمت آن را از نظر مشيّت حق نفهميديد ، غيبت بىعلت و بىحكمت و بىفايده و لغو خواهد شد ، يا لازمهء او اهمال و يا امكان مبدل به محال خواهد گشت ؟ !\r\n\r\n\r\n","description":"","footnote":"\r\n( 1 ) - منتخب الاثر 291 به بعد .\r\n( 2 ) - منتخب الاثر 140 به بعد .\r\n","page_name":" 47 ","page_number":47},
  {"content":"\r\n\r\nحاشا و كلّا ، اين اشكالات شما كه به صورت اشكال و در معنى دليل شما است بر ادعاى محال ، نه درحد خود امور يقينى است و مستند به يقين و نه چنان عقلى است كه غير قابل خلاف باشد تا اثبات محاليت و عدم امكان كند ، پس چگونه به ضرس قاطع حكم مىكنيد كه غيبت محال است و ارادهء خداوند به محال تعلق نمىگيرد ؟\r\nپس اين دلايل شما محصّلى ندارد به جز صرف استبعاد ، و البته صرف استبعاد يا ندانستن وجه و حكمت و فايده ، موجب نمىشود انكار نص يا تأويل نص را .\r\nاين حديث شريف قبل از غيبت و قبل از حدوث اين اشكالات ، جوابى اجمالى نيز از آن‌ها داده و پيش‌بينى فرموده ، عبد اللّه بن فضل هاشمى گفت : از حضرت صادق عليه السّلام شنيدم كه مىفرمود : براى صاحب اين امر غيبتى است كه ناچار است از آن و در زمان غيبت او در شك و ريب خواهد افتاد هركس اهل باطل باشد .\r\nگفتم : فداى تو شوم چرا بايد چنين غيبتى كند ؟ فرمود : از جهت امرى كه به ما رخصت داده نشده كشف او براى شما .\r\nگفتم : پس وجه حكمت در غيبت او چيست ؟ فرمود : وجه حكمت در غيبت او وجه حكمت در غيبت كسانى است كه پيش از او بوده‌اند از حجج خداى تعالى ، وجه حكمت در غيبت او كشف نمىشود مگر بعد از ظهور او ، چنان‌چه كشف نشد براى موسى عليه السّلام وجه حكمت در آن‌چه خضر عليه السّلام انجام داد از سوراخ كردن كشتى و كشتن آن پسر و ساختن ديوار مگر هنگام مفارقت . اى پسر فضل ، اين امرى است از امر خدا و سرّى است از سرّ خدا و غيبى است از غيب خدا و هرگاه ما دانستيم كه خداوند عزّ و جلّ حكيم است ، تصديق مىكنيم به اين‌كه افعال او همه از روى حكمت است اگرچه وجه او براى ما مكشوف نباشد . « 1 »\r\n\r\nجواب تفصيلى از اشكالات\r\n\r\nاشكال اول : [ دليل بر وجود امام غائب چيست ؟ 
  ]\r\nگفتيد : چه دليل است بر وجود امام غائب ؟\r\nجواب اول : دو دليل : يكى عمومى و يكى خصوصى .\r\n\r\n\r\n","description":"","footnote":"\r\n( 1 ) - اثباة الهداة 3 / 488 ح 217 ؛ بحار 52 / 91 ح 4 .\r\n","page_name":" 48 ","page_number":48},
  {"content":"\r\n\r\nدليل عمومى : اين‌كه پيش از ولادت او ، پيامبر صلّى اللّه عليه و إله و سلم و امير المؤمنين و ائمه هداة عليهم السّلام پيش‌بينى كردند و گفتند : كه او غيبت خواهد كرد و غيبت او طولانى خواهد بود و ثقات و معتمدين كه طالب و درصدد تحقيق و جستجو بودند از تولدش آگاه شدند و ساعت و روز تولدش را ضبط كردند و او را ديدند و ميان شيعه كه پايبند به گفتار پيامبر عليه السّلام و ائمه عليهم السّلام بودند ، شايع شد .\r\nبه‌علاوه پيامبر صلّى اللّه عليه و إله و سلم او را فرزند امام حسن عسكرى عليه السّلام معرفى فرموده بود و آن حضرت وفات فرمود ، پس بايد متولد شده باشد ، پس گفته‌هاى پيامبر صلّى اللّه عليه و إله و سلم و امير المؤمنين و ائمه عليهم السّلام دليل است بر اين‌كه او موجود است و الّا آن گفته‌ها دروغ خواهد شد .\r\nدليل خصوصى : اين دليل اختصاص دارد به معتقدين وى يعنى تنها براى معتقدين اين امر ظاهر است و آن عبارت است از آثار وجوديه آن حضرت كه براى پيروانش و منتظرينش ظاهر است از مشاهدهء او و توسلات به او و دادرسىهاى او كه در فوايد آن حضرت در زمان غيبت ذكر خواهيم كرد و اين آثار وجوديه دال است بر وجود او .\r\n\r\nاشكال دوم : [ علت غيبت چيست ؟ 
  ]\r\nگفتيد : علت و سبب غيبت چيست و چرا از ابتداى ولادت يا امامت غائب باشد و اگر علّت غيبت تقيه و خوف است . سه اشكال ديگر مىزايد ؟\r\nجواب : اولا ، علت اصلى همان اراده و مشيت حق تعالى است كه پيش از وجود او براى او چنين پيش‌بينى كرده هم‌چنان كه براى هر پيغمبر و هر وصى پيغمبرى طورى مخصوص در ولادتش و در دوران زندگيش و در روش و رفتارش قرار داده . ابراهيم به نحوى و موسى به‌نحوى و عيسى به‌نحوى و پيامبر خاتم صلّى اللّه عليه و إله و سلم به‌نحوى ، البتّه هركدام به‌نحوى كه حكمت اقتضاء كرده ، پس سؤال از علت اراده خدا بىجا و بىمورد است .\r\n « يَفْعَلُ اللَّهُ ما يَشاءُ  و لا يفعل ما يشاء غيره  لا يُسْئَلُ عَمَّا يَفْعَلُ وَ هُمْ يُسْئَلُونَ »  « 1 » .\r\nخدا آن‌چه بخواهد مىكند و آن‌چه غير او بخواهد نمىكند ، ( او سؤال نمىشود از آن چه مىكند و مردم سؤال مىشوند ) .\r\n\r\n\r\n","description":"","footnote":"\r\n( 1 ) - انبياء 23 .\r\n","page_name":" 49 ","page_number":49},
  {"content":"\r\n\r\nو اگر راه سؤال در اين‌گونه امور باز باشد سؤال را حد و حصرى نخواهد بود ، مانند آن‌كه چرا پيامبران يكصد و بيست و چهار هزار باشند ؟ چرا عمر فلان پيامبر كم و عمر نوح آن قدر زياد ؟ چرا قرآن يك مرتبه نازل نشد ؟ چرا با تفسير نازل نشد تا محتاج به مفسّر و اين‌همه اختلاف مفسرين نباشد ؟ چرا خود پيامبر جمع‌آورى نفرمود ؟ و غير ذلك كه براى هر چيز مىتوان راه سؤال از علت باز كرد .\r\nبلى سؤال از حكمت مانعى ندارد ، اما جواب هم لازم ندارد ، زيرا كه وجه حكمت لازم نيست كه بر همه معلوم باشد .  « وَ ما كانَ اللَّهُ لِيُطْلِعَكُمْ عَلَى الْغَيْبِ »  « 1 » « چنين نيست كه خداوند شما را بر غيب مطلع سازد » .\r\nو ثانيا علت و سبب ظاهرى براى غيبت هست و منحصر در تقيه و خوف نيست تا آن سه اشكال لازم آيد . آرى در طى اخبار يكى از علل را خوف شمرده‌اند ، خصم مغرض همان را مستمسك كرده و به خيال خود اشكال بزرگى به دست آورده ، با اين‌كه بالفرض اگر علت منحصر به خوف هم باشد هيچ اشكال لازم نمىآيد .\r\nاينك علت‌هايى كه در اخبار ذكر شده به تمامه ذكر مىشود ، اگرچه اين‌ها هم اشاره به بعضى از علل و حكمت‌هاى او است و بنابر حديثى كه گذشت از حضرت صادق عليه السّلام ، وجه حكمت و علت آن به طول كامل معلوم و مكشوف نمىشود مگر بعد از ظهور .\r\n\r\nعلت اول : امتحان\r\nامتحان از علت‌هاى عامه است كه در هر فعلى از افعال خدا و هر اراده و مشيتى و هر حكمى از احكام خدا جارى است . حضرت باقر عليه السّلام فرمود : ظهور او بعد از غيبتى طولانى خواهد بود : ليعلم اللّه من يطيعه بالغيب و يؤمن به تا اين‌كه معلوم كند كه كى او را به غيب و نهانى اطاعت مىكند و به او ايمان مىآورد ؟ « 2 »\r\n\r\n\r\n","description":"","footnote":"\r\n( 1 ) - آل عمران 179 .\r\n( 2 ) - كمال الدين 1 / 231 ح 16 ؛ بحار 52 / 191 ح 24 .\r\n","page_name":" 50 ","page_number":50},
  {"content":"\r\n\r\nحضرت صادق عليه السّلام فرمود : « او منتظرى است كه مردم در ولادت او شك كنند ، بعضى بگويند : پدر او بىعقب از دنيا رفته و بعضى بگويند : مرده و اين همه از جهت آن است كه خداوند دوست دارد كه خلق خود را امتحان كند » . « 1 »\r\nحضرت موسى بن جعفر عليه السّلام فرمود : « ناچار است براى صاحب امر از غيبتى تا اين كه برگردند از او بعضى كسانى كه قائل به او بوده‌اند و اين امتحانى است كه خداوند خلق خود را به آن امتحان مىنمايد . » « 2 »\r\nامتحان از دو وجه است :\r\nيكى : از جهت خود امام عليه السّلام كه خلق با غيبت او ، با او چگونه رفتار مىكنند و به او ايمان مىآورند يا نه ؟ نظير اين‌كه انبياء و اوصياء خود را به فقر مانند اكثر انبياء يا به مرض مانند ايوب يا به كورى مانند يعقوب و شعيب يا به انواع بلاهاى ديگر مبتلا نمود تا معلوم شود كه مردم به شخص او چه رفتارى مىكنند .\r\nدوم : از جهت وظايف و تكاليف خود كه در حال غيبت ولى چگونه انجام وظايف مىكنند و آيا بر ايمان و اعمال مانند حضورش ثابت هستند يا خير ؟\r\n\r\nعلت دوم : تمييز و تمحيص ( جداشدن و خالص‌شدن )\r\nمقصود جدا شدن پاك از ناپاك است و مؤمن از غير مؤمن و خالص از منافق و اهل خدا و اين امرى است كه همواره مشيت حق در اين بشر به وى تعلق گرفته ، در قرآن فرموده :  وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  . « 3 »\r\n« تا اين‌كه خداوند خالص كند كسانى را كه ايمان آورده‌اند و نابود كند كافرين را » .\r\nايضا همان سوره :  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ  . « 4 »\r\n\r\n\r\n","description":"","footnote":"\r\n( 1 ) - كمال الدين 2 / 342 ح 24 ؛ اصول كافى 1 / 384 .\r\n( 2 ) - علل الشرايع 224 ح 4 ؛ كمال الدين 2 / 359 ح 1 .\r\n( 3 ) - آل عمران 141 .\r\n( 4 ) - آل عمران 179 .\r\n","page_name":" 51 ","page_number":51},
  {"content":"\r\n\r\n« چنين نبوده كه خداوند مؤمنين را به حال خود و بر همان حالى كه هستند بگذارد ، تا اين‌كه ناپاك را از پاك جدا كند » .\r\nالبته معلوم است كه جدا شدن و پاك‌گشتن بىسبب ظاهرى نشود ، پس بايد يك سببى در كار باشد كه فتنه براى مردم شود تا به سبب او مردم پاك شوند و از هم جدا گردند .\r\nيكى از اسباب آن ، غيبت ولىّ است ، چنان‌كه حضورش با مقهوريت و مغلوبيت نيز سبب ديگر است ، مانند حضور ائمه پيش ، حديث بالا از موسى بن جعفر عليه السّلام اشاره به تمحيص و تمييز داشت و در فصل ابتلائات شيعه احاديث زيادى ذكر خواهد شد . ان شاء اللّه .\r\n\r\nعلت سوم : اين‌كه براى احدى در گردن او بيعتى نباشد\r\nمقصود بيعت ظاهرى است و الّا بيعت واقعى براى امام است بر گردن همه و هيچ كس را بيعتى بر امام نيست و قاعده در بيعت اين است كه بر شخص حاضر مجرى و نافذ است نه بر شخص غائب و لهذا به هر خليفه و سلطانى كه بيعت شد بعد از تماميت بيعت در مركز خلافت و سلطنت بايد بيعت او را به ولايات ديگر بفرستند ، تا آن‌كه يا به طيب نفس و رضايت و يا به الزام و كراهت بيعت كنند و هم‌چنين هركس غائب يا در خارج مملكت باشد بيعت در حق او نافذ نيست مگر اين‌كه قانون جبرى ديگر در كار باشد . مثل اين‌كه بيعت اكثر يا عدهء خاصى از رجال كشور در حق همه بالقهر و الجبر نافذ باشد .\r\nپس از اين جهت خداوند ، او را غائب فرموده بلكه ولادت او را نيز مخفى فرموده تا او را به بيعت نكشند و مانند جدّش امير المؤمنين عليه السّلام و عمويش امام حسن عليه السّلام و سائر اجدادش عليهم السّلام ، الزام به بيعت نكنند .\r\nزيراكه اگر ظاهر باشد يا از او ساكت خواهند بود و او هم ساكت ، پس سكوتش بيعت است و يا بيعت بر وى عرضه خواهند داشت ، پس يا ملزم به قبول خواهد شد و يا\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنفى خواهد كرد . درهرصورت اگر نقض كند يا قبول نكند او را ياغى و خارجى خواهند دانست و پيش از تماميت كار و رسيدن وقت قيام با او محاربه خواهند كرد . و اما اگر غائب باشد معذور است و بيعت از او برداشته است ، پس هروقت قيام كند نه به حسب ظاهر ملزم به مسالمت خواهد بود و نه در نزد مردم مطعون به نقض عهد و بيعت و نه وصلهء خارجى به او خواهند زد .\r\nحضرت مجتبى عليه السّلام فرمود : « هيچ‌يك از ما نيست مگر آن‌كه در گردن او بيعتى است براى طاغيهء زمان خود ، مگر آن قائمى كه عيسى بن مريم پشت سر او نماز مىگزارد ، خداوند عز و جل ولادت او را مخفى مىكند و شخص او را غائب مىكند تا براى احدى در گردن او بيعتى نباشد » « 1 » و دراين‌باره از امير المؤمنين عليه السّلام و حضرت باقر عليه السّلام و صادق عليه السّلام و ائمه ديگر رواياتى است و خود آن حضرت نيز در توقيع شريف در جواب سؤالات اسحاق بن يعقوب فرمود :\r\nاما علت غيبت اولا خداوند فرمود :  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  « 2 » اى كسانى كه ايمان آورده‌ايد پرسش نكنيد از چيزهايى كه اگر براى شما ظاهر شود بدحال كند شما را .\r\nو ثانيا : هيچ‌يك از پدران من نبودند مگر اين‌كه در گردن او بيعتى افتاد براى طاغيه زمان خود و من هنگامى كه بيرون آيم ، بيرون خواهم آمد درحالىكه براى احدى از طاغيان در گردن من بيعتى نباشد . » « 3 »\r\nاز اين‌جا وجه ديگر نيز مىتوان استنباط كرد و آن اين است كه چون غائب باشد ، هيچ‌كس بر گردن او حقى ندارد كه به پاس آن حق اخلاقا بايد از او رعايت كند و اگر نكند مورد طعن قرار گيرد . چنان‌كه فرعون بر موسى عليه السّلام منت مىكرد :  أَ لَمْ نُرَبِّكَ فِينا وَلِيداً وَ \r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 165 ح 691 .\r\n( 2 ) - مائده 101 .\r\n( 3 ) - غيبت طوسى 292 ح 427 ؛ معجم احاديث الامام المهدى 4 / 294 ح 1318 .\r\n","page_name":" 53 ","page_number":53},
  {"content":"\r\n\r\n لَبِثْتَ فِينا مِنْ عُمُرِكَ سِنِينَ ؟  « 1 » آيا ما تو را در ميان خود تربيت نكرديم از بچه‌گى و تو مقدارى از عمر خود را در ميان ما نگذرانيدى ؟\r\nو موسى عليه السّلام در جواب فرمود :  وَ تِلْكَ نِعْمَةٌ تَمُنُّها عَلَيَّ أَنْ عَبَّدْتَ بَنِي إِسْرائِيلَ  « 2 » اين نعمتى است كه تو بر من منت مىنهى به اين‌كه بنى اسرائيل را بندهء خود ساخته‌اى .\r\nحضرت رسول صلّى اللّه عليه و إله و سلم مىفرمود : « اگر ترس آن نبود كه خواهند گفت گويندگان كه :\r\nمحمد قوم خود را دعوت كرد و ايشان او را خدمت و نصرت كردند و چون ظفر يافت و به مقصود رسيد ايشان را كشت ، هرآينه بسيارى را گردن مىزدم » . « 3 »\r\nپس چون غائب باشد و يك‌باره ظاهر شود اين منّت‌ها و اين گفته‌ها نيست و او همه را به ديدهء حق واقعى ملاحظه مىكند و از هيچ حرمت‌دارى نمىكند تا روى زمين را از پليدها صاف گرداند . چه علت از اين بهتر كه رعايت شود دربارهء كسى كه مأمور است به قيام كلّى و مبارزه با هر صنف و هر شخص !\r\n\r\nعلت چهارم : مشابهت به انبياء در سنّت\r\nچون هجرت و غيبت در بسيارى از انبياء پيش بوده مانند ادريس و صالح و موسى و ابراهيم عليه السّلام ، خداوند خواسته است كه اين سنت در او هم جارى باشد « 4 » و چه مانعى دارد .\r\nحضرت صادق عليه السّلام فرمود : قائم ما را غيبتى خواهد بود كه مدت آن طولانى باشد .\r\nحنان بن سدير عرض كرد : چرا يابن رسول اللّه ؟ فرمود : خداوند عزّ و جلّ ابا فرموده جز آن‌كه در او سنت انبياء را در غيبت‌هاشان جارى گرداند . « 5 »\r\n\r\n\r\n","description":"","footnote":"\r\n( 1 ) - شعراء 18 .\r\n( 2 ) - شعراء 22 .\r\n( 3 ) - بحار 22 / 141 ح 123 .\r\n( 4 ) - معجم احاديث الامام المهدى 3 / 192 ح 714 .\r\n( 5 ) - علل الشرايع 1 / 245 ح 7 ؛ بحار 51 / 142 ح 2 .\r\n","page_name":" 54 ","page_number":54},
  {"content":"\r\n\r\n\r\nعلت پنجم : كراهت مجاورت ظالمين\r\nاين معنا فى نفسه براى اولياء خدا امرى است مرغوب ، وقتى كه ببينند دعوتشان مؤثر نيست و جز ملالت و رنجش از اعمال ناشايستهء خلق چيز ديگر نيست ، طبعا متمايل به هجرت و اعتزال و غيبت مىشوند ، به‌خصوص كه اگر مأمور به سكوت و ترك دعوت هم باشند ، مانند حضرت صاحب الامر كه تا وقتش نرسد بايد ساكت باشد .\r\nنوح عليه السّلام پس از آن‌كه ديد دعوتش ديگر تأثيرى ندارد گفت :  فَافْتَحْ بَيْنِي وَ بَيْنَهُمْ فَتْحاً وَ نَجِّنِي وَ مَنْ مَعِيَ مِنَ الْمُؤْمِنِينَ  . « 1 »\r\nابراهيم عليه السّلام گفت :  وَ أَعْتَزِلُكُمْ وَ ما تَدْعُونَ مِنْ دُونِ اللَّهِ وَ أَدْعُوا رَبِّي عَسى أَلَّا أَكُونَ بِدُعاءِ رَبِّي شَقِيًّا  « 2 »\r\nو گفت :  إِنِّي ذاهِبٌ إِلى رَبِّي سَيَهْدِينِ  . « 3 »\r\nموسى گفت :  رَبِّ نَجِّنِي مِنَ الْقَوْمِ الظَّالِمِينَ  . « 4 »\r\nبه لوط عليه السّلام گفتند : اگر دست نكشى از گفتار خود ، ترا از قريه بيرون خواهم كرد . لوط گفت :   لِعَمَلِكُمْ مِنَ الْقالِينَ * رَبِّ نَجِّنِي وَ أَهْلِي مِمَّا يَعْمَلُونَ   . « 5 »\r\nاصحاب كهف نيز به همين لحاظ انزجار از اعمال قبيحه و بت‌پرستى قوم خود ، از شهر خود هجرت كرده تا اين‌كه در غارى جايگزين شدند . « 6 »\r\nپس اين عزلت و هجرت امرى است پسنديده و مرغوب و خداوند در شأن آن حضرت اين لطف را رعايت كرده و او را از ميان اين اجتماع پليد بيرون برده ، به‌خصوص مدت طولانى انزجارش قهرا دراز و زياد است .\r\nخود آن حضرت به على بن مهزيار هنگام ملاقاتش فرمود : « پدرم به من وصيت كرده كه مجاورت نكنم قومى را كه خداوند برايشان غضب كرده و ايشان را لعن كرده و\r\n\r\n\r\n","description":"","footnote":"\r\n( 1 ) - شعراء 118 .\r\n( 2 ) - مريم 48 .\r\n( 3 ) - صافات 99 .\r\n( 4 ) - قصص 21 .\r\n( 5 ) - شعراء 168 و 169 .\r\n( 6 ) - رجوع شود به كهف 16 .\r\n","page_name":" 55 ","page_number":55},
  {"content":"\r\n\r\nبراى ايشان در دنيا و آخرت عذاب دردناك خواهد بود . » « 1 »\r\nحضرت باقر عليه السّلام فرمود : « خداوند هرگاه خوش ندارد براى ما مجاورت قومى را ، از ميان ايشان برگيرد . »\r\nو ايضا در حديث ديگر فرمود : « هرگاه خداوند غضب كند بر خلق خود ما را دور مىسازد از جوار ايشان » . « 2 »\r\nاگر كسى بگويد : خداوند چرا اين هجران و غيب را براى ائمه ديگر نخواسته و اين لطف را درباره ايشان رعايت نفرموده ؟ جواب داده مىشود به دو وجه :\r\nيكى : اين‌كه مدت انزجار ايشان كوتاه و به اين درازى نبود .\r\nدوم : اين‌كه حضور ايشان تاحدى براى ارشاد و تبليغ لازم بود كه به اندازه حجت تبليغ كنند و هم عذر براى مردم نباشد و اهمال لازم نيايد و چون ايشان به مقدار حجت تبليغات كردند ، جاى آن هست كه درباره اين امام ، اين لطف رعايت شود .\r\nو به عبارت ديگر خداوند درباره ائمه ديگر ، لطف نوعى را رعايت فرمود از جهت اتمام حجت و درباره اين امام لطف شخصى ، يعنى رفاهيت شخص او را منظور داشت .\r\n\r\nعلت ششم و هفتم : خوف و تقيه ، و نبودن ناصر\r\nاين دو چون به يكديگر مرتبطند هر دو باهم عنوان شد . اما خوف : حضرت رسول صلّى اللّه عليه و إله و سلم فرمود : « ناچار است براى آن پسر از غيبت ، گفته شد : چرا يا رسول اللّه ؟\r\n\r\n\r\n","description":"","footnote":"\r\n( 1 ) - كمال الدين 2 / 447 ح 19 ؛ بحار 52 / 612 ح 6 ؛ ابو الحسن على بن مهزيار دورقى اهوازى از فقهاء و محدثان نامدار شيعه در نيمهء اول قرن سوم بود كه افتخار شاگردى نزد امام هشتم ، نهم ، دهم و يازدهم را داشت و مورد تاييد همهء آنان بود ولى بر خلاف تصور وى به محضر امام عصر تشريف نداشته است و مرحوم علامه مجلسى ، و آيت اللّه خويى در جلد 12 معجم رجال الحديث و علامه شوشترى در جلد 7 قاموس الرجال تاكيد كرده‌اند كه برادرزادهء ايشان يعنى على بن ابراهيم بن مهزيار بوده است كه او هم از روات حديث شيعه مىباشد .\r\n( 2 ) - اصول كافى 1 / 385 .\r\n","page_name":" 56 ","page_number":56},
  {"content":"\r\n\r\nفرمود : مىترسد از كشتن » . « 1 »\r\nو به همين مضمون در چند حديث از حضرت باقر عليه السّلام و حضرت صادق عليه السّلام نقل شده .\r\nو اما نبودن ناصر : حضرت صادق عليه السّلام فرمود : « خداوند براى شما در حسين بن على عليه السّلام فرج قرار داده بود و چون او را يارى نكردند به تأخير افتاد » .\r\nحضرت مجتبى عليه السّلام مىفرمود : « اگر من ناصر مىداشتم با معاويه صلح نمىكردم » . « 2 »\r\nو همچنين ائمه ديگر هركدام از نبودن ناصر شكايت داشتند . و كسانى كه از تاريخ با اطلاعند مىدانند ، كه در زمان امام حسن عسكرى عليه السّلام پراكندگى شيعه و ضعف و انكسارشان بيش از حد بود و مخصوصا امام هادى عليه السّلام و امام عسكرى عليه السّلام در سامره در شدت تقيه و در حبس تحت نظر بودند ، پس با نبودن ناصر و حامى و خوف جان ، هيچ راهى بهتر از غيبت و اختفاء نيست .\r\nموسى عليه السّلام گفت :  « فَفَرَرْتُ مِنْكُمْ لَمَّا خِفْتُكُمْ )  « 3 » « من از شما فرار كردم ، هنگامى كه از شما ترسيدم » .\r\nاما اين‌كه گفتيد : اگر علت خوف است چرا ساكت و صامت نباشد تا احتياج به غيبت نباشد ؟ مردود است به چهار وجه :\r\nاول : اين‌كه علت ، منحصر به خوف نيست ، بلكه جهات ديگر نيز در كار است چنان كه گذشت و به ملاحظه آن جهات ترجيح با غيبت است نه با سكوت .\r\nدوم : اين‌كه مقصود اين است كه خوف باعث غيبت مىشود چنان‌كه در موسى عليه السّلام شد ، و به غيبت اين خوف تأمين مىشود چنان‌كه شد ، نه مقصود اين است كه راه ديگر براى تقيه و حفظ جان نيست !\r\nاين اشكال مانند اين است كه گفته شود : چرا موسى براى حفظ جان خود از شهر\r\n\r\n\r\n","description":"","footnote":"\r\n( 1 ) - معجم احاديث الامام المهدى 1 / 263 ح 164 ؛ بحار 52 / 90 ح 1 .\r\n( 2 ) - احتجاج 2 / 289 .\r\n( 3 ) - شعراء 21 .\r\n","page_name":" 57 ","page_number":57},
  {"content":"\r\n\r\nخود بلكه از ملك فرعون فرار كرد ، مىخواست در همان‌جا در خانهء يكى از بنى اسرائيل مخفى شود .\r\nاين اشكال به هيچ وجه از كسى كه خود صاحب بليه نيست مورد ندارد . صاحب بليه خود بهتر وظيفهء خود را مىداند ، شايد در نظر او غيبت و فرار بر حضور و سكوت ترجيح دارد .\r\nسوم : اين‌كه قضيه او بعينه مانند قضيه موسى عليه السّلام است كه اگر او ساكت و صامت بود ، فرعون و فرعونيان از او دست برنمىداشتند ، چون معلوم و مشخص شد يا مظنون گرديد كه آن كس كه از او مىترسيدند و سال‌ها از او وهم داشتند و آن‌كه برهم زننده ملك و دولت ايشان است همان موسى عليه السّلام است ، لهذا در تعقيب او مىكوشيدند و به هر حيله بود او را به دست مىآوردند و او را مىكشتند و يا لا اقل اگر خداوند كشتن را از او دفع مىكرد او را شكنجه و آزار بسيار مىكردند .\r\nو همچنين درباره حضرت مهدى عليه السّلام آن‌قدر اخبار از پيغمبر عليه السّلام و ائمه اطهار عليهم السّلام و صحابه منتشر گشته بود كه آنان‌كه به خصوصياتش جاهل بودند . ساعت به ساعت انتظار قائم آل محمّد ( عج ) را داشتند و از هريك از ائمه عليهم السّلام هم مىپرسيدند كه توئى قائم آل محمّد صلّى اللّه عليه و إله و سلم ؟ مىفرمود : نه .\r\nبه‌خصوص بنى العباس يعنى دولت وقت كه كاملا به خصوصيات آگاه بودند ، چنان كه از منصور نقل كرديم كه گفت : ناچار است كه به نام مردى از آل ابو طالب از آسمان ندا شود و چون او ظاهر شود ، ما اول كسى باشيم كه او را اجابت كنيم و براى اشتباه كارى بر عوام ، نام پسر خود را مهدى گذارد و مىگفت : من ، او را مهدى ناميدم اميدوارم كه مهدى آل محمّد ( عج ) او باشد .\r\nهارون روزى گفت : شما گمان مىكنيد پدر من مهدى است ؟ ! خير خير !\r\nپس او را به اسم و خصوصيات و نسب مىدانستند و مىدانستند كه او برهم‌زنندهء دولت‌ها است و همواره در انتظار بودند و از اين جهت پيش‌بينى مىكردند و از پيش به فكر افتاده و در صدد بودند كه علاج او كنند . لذا حضرت امام على النقى عليه السّلام را از مدينه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبه سامره طلبيد و تحت نظر خود قرار داده و مراقب احوال اولاد او بودند .\r\nامام حسن عسكرى عليه السّلام را به نهايت مراقب او و مراقب زنان او بودند و چون در زمان حياتش از فرزندش مطلع نشدند وقتى كه از دنيا رفت گمان كردند بىفرزند بوده تسكين خاطر برايشان شد ، بعدا كه نام آن حضرت منتشر گشت در صدد تعقيب برآمده ، معتمد عباسى عده‌اى را براى دستگيرى وى به خانهء حضرت عسكرى عليه السّلام فرستاده ، آن حضرت را در سرداب يافتند ، اما سرداب را پر آب ديده و آن حضرت در گوشه‌اى بالاى آب بر روى حصيرى قرار گرفته ، يكى از گماشتگان جرأت كرده پا گذاشت كه به سوى آن حضرت رود پاى او در آب فرو رفت و غرق گرديده نزديك به هلاكت رسيد ، او را از آب كشيدند از آن حضرت عذرخواهى كردند .\r\nو او هم‌چنان به حال خود بود و اعتنائى به ايشان نفرمود و سپس از ايشان غائب گشته ، بالاخره نتوانستند او را دستگير كنند « 1 » و بعد هرچه كوشش كردند و جاسوسان گذاشتند او را نيافتند و مكان او را نفهميدند و چون فهميدند كه غائب گشته و كسى از وى خبرى ندارد بالاخره از وى مأيوس گشته و دست كشيدند .\r\nنه تنها بنى عباس درصدد قتل او بودند ، بلكه ابو خالد به حضرت باقر عليه السّلام عرض كرد : اسم قائم را بفرما تا او را بشناسم . فرمود : اى ابا خالد ! سؤال كردى از امرى كه اگر بنى فاطمه بشناسند او را ، حريصند كه او را پاره‌پاره كنند . « 2 »\r\nاگر كسى بگويد : خداوند كه او را براى قيام مقرر فرموده ، اين گفته چه معنى دارد كه او را بتوانند بكشند ؟\r\nجواب اين است : با اين‌كه خداوند او را براى اين امر مقرر كرده ، باز هم مانعى ندارد كه اگر خود را بر دشمن ظاهر كند ، بتوانند او را بكشند . چنان كه موسى عليه السّلام اگر فرار نمىكرد ، ممكن بود او را بكشند ، خودش هم گفت :  « فَأَخافُ أَنْ يَقْتُلُونِ »  : « 3 » مىترسم\r\n\r\n\r\n","description":"","footnote":"\r\n( 1 ) - غيبت طوسى 248 ح 218 ؛ بحار 52 / 51 ح 36 .\r\n( 2 ) - معجم احاديث الامام المهدى 3 / 229 ح 752 .\r\n( 3 ) - شعراء 14 .\r\n","page_name":" 59 ","page_number":59},
  {"content":"\r\n\r\nمرا بكشند .\r\nو جهتش اين است كه ارادهء خداوند گاهى به‌نحوى است كه از ولى خود حمايت كند اگرچه با تظاهر باشد . چنان‌چه ابراهيم عليه السّلام را از سوختن حفظ فرمود ، و گاهى به نحوى است كه حمايت از او مشروط است به عدم تظاهر ، پس مانعى ندارد كه اگر ظاهر مىشد بتوانند او را بكشند .\r\nچهارم : اين‌كه اگر هم ساكت بود مردم او را ساكت نمىگذاشتند يا خود ساكت نمىنشستند ، رفت‌وآمد با وى زياد مىكردند و اين خود اسباب سوءظن براى دولتيان مىشد . بلكه چون او را ظاهر مىديدند و از طرفى هم وعدهء قيام به خود مىدادند اسباب تجرى ايشان مىشد ، بعضى را تهديد و بعضى را مىزدند ، زيرا كه پشت‌گرمى به آن حضرت داشتند .\r\nچنان‌چه آن اسرائيلى ، قبطى را مىزد و موسى را به خود خواند ، موسى عليه السّلام مشتى به وى زده او را بكشت و همان اسباب فرار موسى گرديد . « 1 »\r\nبالاخره چون مردم ضعيف الايمان و ضعيف التحمل و كم‌طاقتند ، نتوانند مانند آن حضرت ساكت و صامت بنشينند ، قهرا ايجاد فتنه و فساد مىكردند و دچار اذيت و آزار مىشدند ، پس غيبت آن حضرت بهتر از حضور با سكوت است ، هم حفظ خود و هم حفظ شيعيان خود فرموده .\r\nشما گفتيد : چرا خود را بر دوستان ظاهر نمىكند ؟ از دوستان كه تقيه‌اى نيست !\r\nجواب : اگر مقصود آن است كه خود را بر بعضى خصوصى و گاه‌گاه ظاهر كند ، از كجا مىدانيد كه اين‌چنين نيست ؟ بلكه در احوال او در زمان غيبت خواهد آمد كه چنين است .\r\nو اگر مىگوييد كه بر همهء دوستان ظاهر كند يا بر جمعى به طورى كه مجمعى داشته باشد و با آن‌ها هميشه رفت‌وآمد داشته باشد .\r\nاولا : اين رفتار از جهات ديگر خالى از فساد نخواهد بود چنان‌كه گفته شد .\r\n\r\n\r\n","description":"","footnote":"\r\n( 1 ) - كمال الدين 1 / 145 ح 12 تا 16 .\r\n","page_name":" 60 ","page_number":60},
  {"content":"\r\n\r\nثانيا : علت ، تنها تقيه و خوف از دشمن نيست ، بلكه امتحان دوست نيز هست ، چنان‌كه گفته شد و مىآيد .\r\nشما گفتيد : اگر علت تقيه است هرچه بيش‌تر بماند تقيه بيش‌تر و شديدتر خواهد بود ، زيراكه قوا و اسلحهء دولت‌هاى قوىتر و شديدتر است ؟\r\nجواب : اولا خوف و تقيه محدود است نه مطلق . تا آن وقتى است كه رخصت ظهور نيافته و مأمور به قيام نگرديده كه حفظ و حمايت خداوند ، او را ، مشروط به عدم ظهور اوست . و اما وقتى كه امر به قيام شود آن‌وقت خوف و تقيه از او برداشته شده ، در آن وقت حامى و حافظ او خداوند است . مانند اين‌كه چون مدت مهلت فرعون به سر رسيد به موسى و هارون فرمود : برويد به سوى فرعون . و فرمود :  لا تَخافا إِنَّنِي مَعَكُما أَسْمَعُ وَ أَرى  « 1 » نترسيد من با شما هستم ، مىبينم و مىشنوم .\r\nو ثانيا در وقتى كه او ظهور كند هم مددهاى غيبى با او خواهد بود از نصرت ملائكه و جن و هم انصار او بسيار و هم ابر و باد در فرمان او است و اسلحه و قواى او شديدتر از اسلحه و قواى دولتيان خواهد بود .\r\n\r\nعلت هشتم : تنبيه و تأديب بر تقصير در وظيفه\r\n\r\nعلت نهم : ايجاد شوق و قدردانى از نعمت خليفه يعنى امام\r\nچون اين دو علت نيز مرتبطند هر دو باهم عنوان شد .\r\nبديهى است كه هر كوتاهى در خدمت و تقصير در وظيفه ، تأديبى در پى دارد و هر كفران نعمتى مستلزم حرمان است و بديهى است كه هر فراقى برانگيزندهء اشتياق است و هر فقدانى موجب قدردانى است و چون اين امت از حضور امام‌هاى پيش قدردانى نكردند ، بلكه كفران نعمت كرده و در حمايت و نصرت ايشان كوتاهى كردند ، چنان‌كه بر هركس واضح و آشكار است ؛ لهذا مستوجب عقوبت و تأديب گشتند . پس سلب نعمت از ايشان شد ، مبتلا به فقدان و غيبت شدند و از فيض حضور مدتى محروم گشتند .\r\n\r\n\r\n","description":"","footnote":"\r\n( 1 ) - طه 46 .\r\n","page_name":" 61 ","page_number":61},
  {"content":"\r\n\r\nپس در اين غيبت دو خاصيت است :\r\nيكى : تأديب ايشان بر تقصير تا تنبيه شوند و به خود آيند و از كرده پشيمان شوند .\r\nدوم : قدردانى و اشتياق زيراكه هرچيز در وقت فقدانش قدرش معلوم مىشود ، و چون او را نبينند و از فيوضات محاضرة و مخاطبه با او و رفع حوائج به سوى او و استفاده‌هاى علمى و رفع اشكالات و شبهات از او و بهره‌بردارى از نعمت ولايت او محروم شوند كه اگر ولايت ظاهرى در دست او باشد چه بهره‌هاى عدل‌وداد از او برده خواهند شد و چه بركاتى به بركت وجود او و حكم‌فرمايى او ظاهر خواهد شد ، قهرا مشتاق ظهور او خواهند شد ، به‌خصوص كه اگر به ضد اين امور گرفتار و به شكنجهء اشرار در آزار باشند و فجايع و فجور فجّار را به رأى العين ديدار كنند و قدرت بر انكار نداشته باشند ، پس ساعت به ساعت بر شوق ايشان افزوده گردد و چنان خود را آمادهء نصرت و خدمت او سازند كه اگر بار ديگر ظفر به او بيابند ، خاك قدم او را بر ديده و رخسار بمالند .\r\nو اين معنا الآن بالحسّ و الوجدان براى ما محسوس و مشهود است و ما مىبينيم تشنگان وصال او را ، كه اگر جمال او را در خواب ببينند و در خواب به ايشان امرى بفرمايد ، تا حدّ جان از خودگذشتگى دارند چه رسد به اين‌كه او را ظاهر ببينند و در ظهور به حضور او نائل شوند .\r\nو به همين علت روزبه‌روز انصار او زيادتر مىشود و حاميان او داغ‌تر مىشوند تا اين‌كه چون ظاهر شود سيصد و سيزده نفر پروازكنان خود را به او برسانند و ده‌هزار نفر از راه دور در مكّه برگرد او جمع شوند و پروانه‌وار برگرد او بگردند چنان‌كه به تفصيل خواهد آمد انشاء اللّه . جعلنا اللّه منهم و فى زمرتهم .\r\n\r\nعلت دهم : امهال يعنى مهلت دادن كه در جواب اشكال سوم ذكر مىشود\r\n\r\nجواب اشكال سوم : [ حكمت غيبت امام زمان عليه السلام چيست ؟ 
  ]\r\nگفتيد : هركارى كه بىحكمت باشد لغو است . مىگوييم : آرى چنين است . گفتيد : خداوند كار لغو نمىكند . مىگوييم : آرى چنين است .\r\nگفتيد : غيبت امام عليه السّلام بىحكمت و لغو است ، زيراكه مستلزم اهمال يعنى مهمل\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nگذارى خلق است و خداوند ، خلق را مهمل نمىگذارد و امامى كه غائب باشد و به وظيفهء امامت رفتار نكند جز اهمال خلق چيزى نيست .\r\nجواب : اولا ، علت‌هايى كه گذشت همهء آن‌ها حكمت است پس لغو نيست . به علاوه فوايدى نيز در احوال آن حضرت در غيبت ذكر خواهد شد .\r\nثانيا : برفرض كه هيچ حكمتى نباشد امهال است يعنى مهلت دادن نه اهمال . و امهال خود حكمتى است ، زيراكه مقصود از حكمت در هر فعل ، آن غرضى است كه از آن فعل منظور مىشود و داعى بر آن فعل مىگردد و امهال نيز چنين است .\r\nاما اين‌كه اهمال نيست ! از اين جهت كه اهمال وقتى صادق است كه حجت به‌قدر لزوم و حاجت نباشد و قضيه غيبت امام عليه السّلام اين‌چنين نيست ، زيراكه كتاب و سنت و اخبار ائمه اطهار عليهم السّلام به‌قدر حاجت يعنى به اندازه‌اى كه بلاتكليف نباشند موجود است و آن‌قدر كه لازم است ، آن است كه مردم را بر خدا حجتى نباشد .  لِئَلَّا يَكُونَ لِلنَّاسِ عَلَى اللَّهِ حُجَّةٌ  . « 1 »\r\nاگر كسى بگويد : پس اگر حجت به‌قدر لزوم موجود است با غيبت امام ، ديگرچه احتياجى به ظهور او است و چه فايده‌اى بر ظهور مترتب است ؟\r\nجواب : اين است كه ظهور او براى بيان حجت نيست ، بلكه براى چند امر است :\r\nيكى : براى تكميل حقايق و شريعت و بيان آن‌چه فروگذارده شده در اثر تقيه يا عدم مصلحت .\r\nدوم : براى اين‌كه :        لِيُظْهِرَهُ عَلَى الدِّينِ كُلِّهِ        « 2 » دين اسلام را بر همه دين‌ها غالب كند و در سراسر روى زمين نشر دهد .\r\nسوم : براى اين‌كه بنيان ظلم و جور را بركند و دولت‌هاى ظلم را معدوم سازد .\r\nچهارم : بدعت‌ها و تحريفات و اشتباهات و جهالت‌ها كه در طول مدت قهرا رخ داده و مىدهد بردارد و فوايد ديگر كه در محلش ذكر مىشود .\r\nو اما اين‌كه امهال است و امهال خود حكمت است : از اين جهت كه يكى از\r\n\r\n\r\n","description":"","footnote":"\r\n( 1 ) - نساء 165 .\r\n( 2 ) - توبه 33 ؛ صف 9 .\r\n","page_name":" 63 ","page_number":63},
  {"content":"\r\n\r\nحكمت‌هاى الهى امتحان است چنان‌كه گذشت و امتحان به انواعى است ، يكى از انواع امتحان مهلت دادن است .  فَمَهِّلِ الْكافِرِينَ أَمْهِلْهُمْ رُوَيْداً  « 1 »\r\nو مهلت گاهى فردى است و گاهى نوعى ، مهلت فردى مهلت دادن هر شخصى است در كار خود و واگذارى او را به عمل خود .\r\nمهلت نوعى آن است كه نوع بشر را مدتى به خود واگذارد و امر ايشان را به قوانين كلّيه‌اى كه نهاده محوّل كند ، اين مدت « فترت » ناميده مىشود .\r\nدوره‌هاى فترت پيش از اسلام بوده از بعد از شيث تا ادريس فترت بود ، يعنى پيامبر مرسل ظاهرى نبود و از ادريس تا نوح فترت بود و از نوح و هود تا صالح فترت بود و از صالح تا ابراهيم فترت بود و از يوسف تا موسى فترت بود و از عيسى تا محمد صلّى اللّه عليه و إله و سلم فترت بود ، « 2 » پس چه مانعى دارد كه با علت‌ها و حكمت‌هاى ديگر كه ذكر شد حكمت خداوند اقتضاء كند كه در اين امت نيز فترت باشد ؟\r\n سُنَّةَ مَنْ قَدْ أَرْسَلْنا قَبْلَكَ مِنْ رُسُلِنا وَ لا تَجِدُ لِسُنَّتِنا تَحْوِيلًا  « 3 »\r\nپس در زمان فترت و مدت مهلت ، با بودن حجت از كتاب و سنت هيچ‌گونه اهمالى نيست ، بلكه حكم غيبت حكم مسافرت است . در مسافرت اگر تكليف معلوم باشد چه اهمالى است ؟ بلى انتفاعاتى كه در حال حضور هست زائد بر اندازهء حجت ، بىشبهه بيش از آن است كه در حال غيبت و مسافرت است ، اما نه به طورى كه سلب آن انتفاعات موجب اهمال باشد با موجب فتور و سستى در پيروانش باشد يا موجب ريب و شبهه در دل دوستانش شود .\r\nحضرت صادق عليه السّلام فرمود : خداوند دانسته است كه اولياء او ريب و شك دورى نمىكنند و اگر مىدانست كه ريب و شك دورى مىكنند حجت خود را يك طرفة العينى از ايشان مفقود نمىكرد . « 4 »\r\n\r\n\r\n","description":"","footnote":"\r\n( 1 ) - طارق 17 .\r\n( 2 ) - كمال الدين 1 / 127 به بعد .\r\n( 3 ) - اسراء 77 .\r\n( 4 ) - معجم احاديث الامام المهدى 3 / 399 ح 954 ؛ بحار 52 / 95 ح 9 .\r\n","page_name":" 64 ","page_number":64},
  {"content":"\r\n\r\nو چون پيش گذشت كه علت سلب اين انتفاعات تا حدى تقصير و كوتاهى خود خلق است و جهات ديگر نيز با وى ضميمه شده پس غيبت بر حضور رجحان يافته .\r\nثالثا : در جواب اشكال اهمال ، خصم را بين دو امر مردد مىكنيم ، مىگوييم : اگر خصم از اهل سنت و رقيبان مذهب ما است ، اين اشكال بر او نيز وارد است ، زيراكه اين مقدار از فترت و مهلت با بودن اين مقدار از حجت ، اگر اهمال است ! پس اين اهمال بر عقيدهء او نيز هست بلكه بيش‌تر است ، زيراكه او معتقد است كه مهدى عيسى است ، يا اين‌كه غير او است و ليكن در وقت قيام متولد خواهد شد ، پس بنابر عقيدهء او بعد از پيامبر يا لا اقل بعد از خليفهء چهارم كه امير المؤمنين عليه السّلام است ، فترت و مهلت واقع شد پس مدت اهمال او بيش‌تر است . و اگر خصم خارج از اسلام است و اهل كتاب است ، اهمال و فترت او نيز بيش‌تر است و اگر طبيعى و بىدين است با او بايد در اصل دين بحث كرد نه در فروع .\r\n\r\nاشكال چهارم : [ در وجود امام غائب و اعتقاد به او چه فايده‌اى وجود دارد ؟ 
  ]\r\nگفتند : چه فايده است در وجود امام غائب و اعتقاد به چنين امامى چه اثرى دارد ؟\r\nجواب : اما اعتقاد به امام غائب متوقف بر وجود فايده نيست . اعتقاد به امام مدخليت در ايمان دارد . پيامبر صلّى اللّه عليه و إله و سلم فرمود :\r\n« من مات و لم يعرف امام زمانه مات ميتة جاليّة » « 1 » آن‌كه بميرد و امام وقت خود را نشناسد به مردن جاهليت مرده .\r\nو ديگر : ايمان به غيب در نزد خداوند از امور مهمه است . خداوند فرمود :  الَّذِينَ يُؤْمِنُونَ بِالْغَيْبِ  . « 2 » و تأثير بزرگى در ايمان و اخلاص دارد .\r\nاعتقاد به ثواب و عقاب و بهشت و دوزخ و سؤال قبر و آن‌چه راجع به معاد است ، همه از ايمان به غيب است و در ثبات در استقامت و از حدود خارج نشدن و طغيان نكردن اثر عظيم دارد . به عينه همين آثار در اعتقاد به امام غائب است .\r\nمسلّم وقتى كه بداند كه امام او موجود است و بر اعمال او حاضر و ناظر است ،\r\n\r\n\r\n","description":"","footnote":"\r\n( 1 ) - اصول كافى 1 / 425 .\r\n( 2 ) - بقره 3 .\r\n","page_name":" 65 ","page_number":65},
  {"content":"\r\n\r\nبسيار فرق دارد با آن وقتىكه بداند امامى نيست ، چنان‌كه ما حسّا مىبينيم كسانى كه جدا معتقد به او هستند و او را ناظر بر خود مىبينند مردمان ساكت و افتاده و متواضع و خاضع بىآزار و از معاصى و طغيان بركنارند . پس نفس اعتقاد بىاثر نيست و لو فرض شود كه وجود او بىفايده است .\r\nو ايضا صرف دانستن اين‌كه موجود است مايه دلگرمى و دلخوشى است در مقابل ابتلائات و حوادث ، چنان‌كه قوم موسى عليه السّلام بعد از علم به وجود او دلخوش و دلگرم بودند .\r\nو ايضا انتظار ظهور او مايه دلگرمى ديگر است و ايضا مهيا براى تضرع و زارى و دعا بر تعجيل فرج او مىشوند مانند قوم موسى عليه السّلام و ايضا در شدائد و گرفتارىها توسل به او مىجويند .\r\nو ايضا چون او بعد از انتظار بسيار ، ظاهر شود بيش‌تر مورد رغبت گردد و بهتر به او ايمان آورند و در نصرت او پايدارى كنند .\r\nايضا چون سن او از همه بيش‌تر باشد و قديمىتر باشد باز بيش‌تر سبب ايمان به او گردد و ايمان به او عمومىتر شود و پير و جوان همه ايمان به او آورند . و صرف اعتقاد با عدم فايدهء وجودى چه‌بسا مطلوب حق باشد چنان‌كه به نص قرآن خداوند از پيامبران سابق و امت‌هاى ايشان ، پيمان بر ايمان به پيامبر خاتم صلّى اللّه عليه و إله و سلم گرفت با اين‌كه براى ايشان در آن وقت آثار وجوديه‌اى نداشت .\r\nو اما فايده در وجود او با غيبت ، چنان نيست كه شما از روى بىاطلاعى فرض كرديد كه بىفايدهء محض باشد ، بلكه فوايد او از نظر شيعه بسيار است . و جمله اين فوايد بر دو نوع است :\r\nنوعى عامه و نوعى خاصه ، مخصوص شيعيان و اين نيز بر دو نوع است : قسمى و براى نوع شيعيان و قسمى براى افرادى به‌خصوص .\r\nو اما فايدهء عمومى : يكى : آن‌كه اگر وجود حجت خدا نباشد زمين استقرار ندارد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n« لو لا الحجّة لساخت الأرض بأهلها » « 1 »\r\nاگر حجت نباشد زمين اهلش را به خود فرو مىبرد .\r\nدوم : اين‌كه امام از نظر شيعه دو جنبه دارد : جنبهء ولايتى و جنبهء امامتى .\r\nجنبهء امامتى است كه بستگى به حضور او دارد و اما جنبهء ولايتى كه عبارت است از تصرفات در امور كونيّه و بايد همه مقدرّات تكوينيّه از نظر او بگذرد كه :   تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ * سَلامٌ هِيَ حَتَّى مَطْلَعِ الْفَجْرِ   « 2 »\r\nاشاره به آن دارد ، موقوف به حضور او در ميان مردم نيست ، بلكه هر كجا باشد براى او يكسان است و فايدهء او از اين نظر عائد عموم مىگردد ، مانند رحمانيّت حق كه شامل مؤمن و كافر و دوست و دشمن مىشود و وجهش اين است كه امام ولىّ خداست و شأن ولىّ و معنى او اين است كه خداوند ، هر امرى را كه بخواهد در عالم جارى سازد از خير و شر ، عمومى يا شخصى ، بايد از مجراى ولىّ انجام گيرد و هر فيضى كه به هركس برسد بايد از اين دو باشد زيراكه باب اللّه و وجه اللّه است .\r\n« و بكم ينزّل الغيث و بكم يمسك السّماء أن تقع على الأرض الّا باذنه » . « 3 »\r\nو اين نحو از بهره و انتفاع همان است كه خود آن حضرت مثل خود را به خورشيد زير ابر زد و در جواب سؤال اسحاق بن يعقوب چنين توقيع فرمود : « و اما وجه انتفاع از من در حال غيبت مانند انتفاع از خورشيد است در زير ابر ، و من امانم براى اهل زمين چنان‌چه ستارگان امانند براى اهل آسمان . . . » . « 4 »\r\nو به همين مضمون از حضرت رسول صلّى اللّه عليه و إله و سلم و حضرت صادق عليه السّلام نيز روايت شده .\r\nو اما فوايد خاصه كه اختصاص به شيعيان دارد\r\nاما آن قسم نو عيش آن است كه نوع شيعه مورد توجه آن حضرت است و از ايشان\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 342 ح 877 .\r\n( 2 ) - قدر 4 و 5 .\r\n( 3 ) - فرازى از زيارت جمعه .\r\n( 4 ) - معجم احاديث الامام المهدى 4 / 294 ح 1318 .\r\n","page_name":" 67 ","page_number":67},
  {"content":"\r\n\r\nمخفيانه حمايت مىكند و دفع شرّ أشرار و كيد كفّار و فجّار مىنمايد ، به طورى سرّى و غير مستقيم كه هيچ‌كس متوجه نمىشود نقشه‌هاى ظالمان را برهم مىزند ، تدبيرات خائنان را درهم مىشكند ، چنان‌چه خود آن حضرت در توقيعى كه براى شيخ مفيد رحمه اللّه صادر فرمود ، به اين جهت اشاره فرموده : ما اگرچه جاگزين شده‌ايم در مكانى كه دور از مساكن ظالمين باشيم برحسب آن‌چه خداوند براى ما و شيعيان ما صلاح در اين ديده تا مادامى كه دولت دنيا براى فاسقين باشد ، ليكن مع الوصف علم ما به احوال شما احاطه دارد و چيزى از اخبار شما از ما مخفى نيست . . . ما اهمال نمىكنيم در مراعات شما و نه فراموش مىكنيم ياد شما را و اگرنه اين بود بلاها و شدائد بر شما نازل مىشد و دشمنان ، شما را درهم مىشكستند و نابود مىكردند پس بپرهيزيد خداى جل جلاله را و ما را يارى و كمك كنيد بر دستگيرى خودتان . « 1 »\r\n( يعنى كارى نكنيد كه نزد خدا نتوانيم از شما دستگيرى كنيم و شما را سزاوار آن ببينيم كه به خود واگذاريم ) .\r\nو اما فوايد خصوصى كه عائد بعضى از افراد به‌خصوص مىشود يا با سبب است ؛ يعنى در اثر توسل و يا بدون سبب بلكه عنايت خاصى است كه از خود آن حضرت مىشود از جهت مصالحى كه منظور مىكند و آن‌ها امورى است :\r\nاول : دستگيرى از درماندگان .\r\nدوم : دادرسى بينوايان .\r\nسوم : راهنمايى راه گم كردگان .\r\nچهارم : نجات دادن غرق‌شدگان .\r\nپنجم : شفا دادن مريضى به اذن خدا بر سبيل اعجاز .\r\nششم : وسيله‌سازى براى اداى قرض .\r\nهفتم : رفع گرفتارىها و عسرت‌ها\r\nهشتم : نجات دادن از زندان .\r\n\r\n\r\n","description":"","footnote":"\r\n( 1 ) - احتجاج 2 / 497 ؛ معجم احاديث الامام المهدى 4 / 460 ح 1420 .\r\n","page_name":" 68 ","page_number":68},
  {"content":"\r\n\r\nنهم : نجات دادن از دشمن و از مهالك و امثال ذلك .\r\nدهم : به شرف ملاقات او نائل شدن .\r\nو آن امور را گاهى به وسيلهء اعوان خود انجام مىدهد و گاهى به دست خود . آن هم نوعا و غالبا به‌نحو نهانى و گاه هم به‌نحو عيانى كه خود را ظاهر سازد در حين انجام . اين هم باز نوعا غالبا به‌نحو ناشناس به‌طورىكه بعد مىفهمند آن حضرت بوده و بسيار كم اتفاق افتد كه او را بشناسد و اين امور را ممكن است گاهى براى دشمن خود يا ظالم و ستمگرى نيز انجام دهد از جهت مصلحت ، مثل اين‌كه اسباب هدايت او شود يا سبب تخفيف ظلم او شود بر دوستانش .\r\nاما ملاقات آن حضرت در اثر توسل به‌نحو ناشناس بسيار است و با شناسايى بسيار كم و كم شنيده شده كه آن حضرت خود را معرفى كند ، اشخاصى كه به خدمت آن حضرت رسيده‌اند بسيارند به كتب مبسوطه مراجعه شود .\r\nو معلوم است كه اشخاصى كه به خدمت رسيده‌اند منحصر به همان‌ها كه يادداشت كرده‌اند نيست ، زيراكه هركس به اين فيض رسيده خود را معرفى نكرده و داعى بر اظهار نداشته يا اگر معرفى كرده و جمعى هم مطلع شده‌اند به نويسندگان نرسيده كه نام او و قصّهء او را درج كنند .\r\n\r\nسؤال : آيا امام عليه السّلام را در عصر غيبت مىشود ديد با اين‌كه در حديث نفى شده ؟\r\nجواب : مقتضاى غيبت و بناى غيبت بر اين است كه ديده نشود و گرنه غيبت نمىكرد ، ولى نه اين‌كه بايد ديده نشود يا ممكن نيست كه ديده شود .\r\nحديثى كه در نفى مشاهده است همان حديث توقيع است كه براى على بن محمد سمرى صادر شد و مفاد او چنان‌كه گذشت آن است كه ظهور نخواهد بود مگر با صيحهء آسمانى و خروج سفيانى ، نه اين‌كه رؤيت نخواهد بود و فرمود : هركس ادعاى مشاهده\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nكند قبل از اين دو پس او كذّاب است . « 1 » يعنى ادعاى اين مشاهده كند يعنى مشاهدهء ظهور .\r\nمؤيد اين‌كه : حضرت صادق عليه السّلام به مفضل فرمود : « نمىبيند او را چشمى در وقت ظهور او ، مگر اين‌كه همه چشم‌ها او را خواهد ديد ، پس هركس بگويد براى شما غير اين را تكذيب كنيد او را » . « 2 »\r\nپس منافاتى ندارد با امكان رؤيت از جهت اقتضاى مصلحت احيانا و اتفاقا ، به علاوه در مقابل او نيز دليل قطعى است بر امكان رؤيت و آن تواتر اجمالى است كه موجب قطعى و يقينى است از كثرت ادعاى اشخاص صالح ، به‌علاوه ادعاى ايشان نيز به منزلهء حديثى است و صلاح بسيارى از ايشان از حيث تقوى و ورع و وثوق و اطمينان كم‌تر از راويان احاديث نيست ، پس اخبار ايشان نيز حديثى است معارض با آن حديث ، پس اگر مفاد حديث نفى رؤيت چنان نباشد كه گفته شد ، چاره نيست جز حمل بر آن معنى .\r\n\r\nسؤال : راه توسل چيست ؟\r\nجواب : اصل امكان تشرف به خدمت آن حضرت به نص خاصى ثابت نشده جز به همان تواتر اجمالى كه از ادّعاى صالحين به دست آمده ، چه رسد به اين‌كه راه معينى براى او باشد و آن‌چه در افواه گفته مىشود از چله‌ها و ختم‌ها و اذكار يا در كتبى ديده مىشود كه اهليت تأليف ندارند ، همه‌اش تخرّص به غيبت و ساختگى است ، اصلى ندارد .\r\nبلى آن‌چه مىتوان گفت در وسيلهء تشرف ، و همان هم عمده چيزى است كه وسيلهء وصول اشخاصى است كه اين فيض نصيب آنان شده ، جدو جهد است از آن جهت كه « من جدّ وجد » هركس جديت كند مىيابد ، اما جديّت را در ضمن چه عملى بايد كرد ، يا چه عملى بهتر اسباب توفيق مىشود ، ميزان معلومى ندارد ، و هركس دراين‌باره چيزى\r\n\r\n\r\n","description":"","footnote":"\r\n( 1 ) - معجم احاديث الامام المهدى 4 / 317 ح 1333 ؛ بحار 51 / 361 ح 7 .\r\n( 2 ) - مختصر بصائر الدّرجات 181 ؛ بحار 53 / 6 .\r\n","page_name":" 70 ","page_number":70},
  {"content":"\r\n\r\nبگويد به رأى خود گفته ، مسئول خدا و رسول و امام زمان عليه السّلام خواهد بود .\r\nآرى اين خودسازىها و اين خودگويى كه و اين بىپروايىها موجب چند توهم بىجا و عقيدهء بىاصل در عوام گشته و بسا هم لوازم ناپسندانهء بدى ايجاد مىكند ، لهذا ناگزيرم كه يك‌يك اين‌ها را بررسى كنم .\r\n\r\nعقيده‌هاى بىاصل عوامانه\r\nاول : اين‌كه مىگويند : هركس شيعه پاك خالص باشد و مرد خدا و اهل ورع و تقوى باشد به خدمت آن حضرت مىرسد و اگر نرسيد پس در او چيزى است يا در ايمان و خلوص او شبهه‌اى است و در اين امر به‌قدرى غلوّ دارند حتى اين‌كه مىگويند : تو برو خود را صاف كن امام خودش به نزد تو مىآيد و حتى اين‌كه مىگويند : مرد خدا و بندهء صالح وجود ندارد و الّا بايد خدمت امام عليه السّلام برسد . دوم : عدهء ديگر مىگويند : آن‌كس كه نائب امام عليه السّلام يعنى مرجع تقليد است ، بايد خدمت امام برسد و مسلّم رابطه سرّى هم با امام دارد و اگر نباشد او مرجع حقيقى نيست !\r\nسوم : معتقدند كه اعمالى هست از قبيل ختوم و چلّه‌ها و غيره كه هركس آن‌ها را عمل كند به خدمت برسد و ازاين‌رو درصدد و جستجو برمىآيند و به هركس مىرسند مىپرسند چه عملى بايد كرد و يا چه عملى مجرّب است يا مجرب‌ّتر است كه اسباب توفيق تشرّف مىشود ؟\r\nو بعضى حسن ظن مخصوص به اشخاص سر به تو دارند . پس به هر سوراخى سر مىكنند تا به قول خودشان اشخاص وارسته ، درويش‌مسلك و صوفىمآب را پيدا مىكنند و با نهايت خشوع به ايشان مىگويند : حضرت آقا يكى از آن ختم‌هاى مجرب يا عملى كه در نظر مبارك بسيار قوى و آزموده است تمنّا مىكنم به چاكر مرحمت فرماييد تا خدمت امام عليه السّلام برسم .\r\nنوعا آن شخص هم يا مثل خودشان جاهل و از كسبهء بازار است ، ناچار به جهل خود يك چيزى مىگويد از آن‌هايى كه شنيده يا در كتاب شخص بىتحقيقى ديده و يا\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاين‌كه مرد شيّادى است از جهل اين بيچاره سوءاستفاده مىنمايد و مدّت‌ها او را در سنگلاخ رياضت و چله‌نشينى مىافكند و عاقبت هم آن بدبخت به جايى نمىرسد .\r\nچهارم : معتقدند كه بزرگ‌ترين فضل و رتبه همين است كه انسان به خدمت امام عليه السّلام برسد و هركس به خدمت رسيد از همه كس برتر و بالاتر است ، اگرچه جاهل باشد . پس اگر جاهل باشد كه به خدمت امام عليه السّلام رسيده باشد از هر عالمى بالاتر و محترم‌تر است .\r\nاز اين جهت اشخاصى را كه در ايشان اين گمان ببرند فوق العاده احترام مىكنند و در حضور او تأدب شديد به خرج مىدهند و فرمان او را با جان و دل مىبرند و با اخلاص به او خدمت مىكنند و رسيدگىهاى بىدريغ به او دارند .\r\nاى كاش اين عمل‌ها مخصوص كسى بود كه راستى و به‌طور يقين تشرّف حاصل كرده بود تا لا اقل قدر نرود ، لكن متأسفانه در اصل موضوع هم بر يقين نيستند ، بلكه چيزى از آن طرف نفهميده و تحقيقى نكرده به مظنه و گمان خود يا تقليد مانند خود اتّكاء مىكنند بلكه نوعا دور و بر همان اشخاص تودار سر به تو مىچرخند و از بس كه حسن‌ظن دارند مىگويند : اين شخص نبايد خدمت امام نرسيده باشد .\r\nو ازاين‌رو شيادان بسيار شده‌اند و دكانشان داغ و زندگيشان بسيار مرفّه و اگر طرف ، جاهل بيچاره‌اى باشد و بىغرض و بىنظر هم باشد در اثر اين احترامات زياده بر حد ، خود را مىبازد ، اگر در اول نظرى نداشت و از خود ادعايى نداشت ، بلكه مريدان دربارهء او خيال بىجا كرده بودند ، بالاخره در آخر نظر پيدا مىكند و صاحب ادعا مىشود .\r\nبلكه اگر درواقع هم خبرى بوده و تشرفى هم حاصل كرده ، باز اين بالا بردن‌هاى مردم ايجاد كبر و نخوت و خودبينى و عجب در وى مىكند ، عاقبت خود را شخصى مىگمارد و با اهل علم و علما مخالفت مىكند و دكانى در مقابل باز مىكند . نظير ابليس كه واقعا به كشف رسيد و چيزها هم ديده و بىنظر هم بود ، اما بالا بردن ملائكه ، او را سبب آن كبر و عجب شد كه براى آدم سر فرود نياورد .\r\nاين‌ها عقايد عوامانهء خودساختهء بىاصل و بىمدرك است ، عوام بيچاره را متحيّر و سرگردان مىكند ، راه پا براى شيّادان باز مىكند ، و ساده‌لوح را به طمع خام مىافكند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمدتى به جستجو وادار مىكند ، سپس مدتى اين اعمال را از چله و ختم مىكند بعد هم به مقصود نمىرسد ، در ايمانش سست مىگردد و در تشكيك مىافتد ، بلكه بسا مىشود كه مرتد شده و منكر همه‌چيز مىشود و مىگويد : حرف‌هاى ديگرشان هم مثل اين است .\r\nاو كى مىفهمد كه عملى كرده بىاصل و بىمدرك پس به نتيجه نرسيده ؟ !\r\nعزيز من بناى اصلى بر غيبت است نه بر رؤيت ، اما ديدن ممكن است ولى به شرط اقتضاى مصلحت و آن امرش به دست امام عليه السّلام است نه به خواستهء من و تو ! خود را خسته مكن ، پى اين و آن مرو ، درخواست ختم و چله مكن كه هرچه بگويند بىاصل است و از خود گفته‌اند ، كسانى كه رسيده‌اند ، به اين ختم‌ها و چله‌ها نرسيده‌اند .\r\nبلى بعضى از روى خلوص ، عملى كرده‌اند و مدتى ادامه داده‌اند و بسيار جديّت كرده‌اند از روى رجا و اميد ، بدون اين‌كه نظر ختمى داشته باشند يا چله حساب كنند و چون به سادگى خود جديّت بسيار كرده‌اند ، عاقبت برق لطف جستن كرده و شامل حال ايشان شده بعدا ديگران او را ختم كرده و چله قرار داده‌اند و بديهى است كه اگر به اين صورت درآيد ، هرگز به مقصود نرسد ، زيراكه به‌صورت بدعت درآمده .\r\nاو اين عمل را مقيدا به اين نظر مىكند كه اين مؤثر است در مقصود ، و چهل روز خصوصيتى دارد در مراد ، با اين‌كه نصى بر وى نرسيده ، عمل او بدون گفته شرع و خود سرانه كرده و اعتقاد بىجا و بىاصلى داشته ، اين فرق دارد با آن‌كه همان عمل را به‌نحو رجا و اميد و بدون اعتقاد مدخليت عدد يا عليّت عمل كرده ، مانند اين‌كه يك نفرى احيانا به مسجد سهله در شبهاى چهارشنبه براى انجام عمل مخصوصى كه در شب چهارشنبه رسيده رفته ، به اميد اين‌كه شايد به ملاقات مشرف شود . چندگاهى اين رنج را به خود داده تا اين‌كه بالاخره نائل شده و چون او از اين راه به مقصود رسيده ، ديگران نيز به طمع افتاده‌اند .\r\nكم‌كم او را به صورت چله درآورده‌اند ، كم‌كم شهرت يافته كه هركس چهل شب چهارشنبه به مسجد سهله برود امام را خواهد ديد ، كم‌كم عمل مجرب خوانده شده ، كم كم بعضى غير محقّق ، تحقيق علمى برايش كرده كه عدد چهل خصوصيتى دارد موسى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nچهل روز ميقاتش بود ، خمير آدم چهل روز مخمّر بود و و و . . .\r\nهرچه در دنيا چهل بوده جمع كرده ، عوام بيچاره به خيالش واقعا تحقيق علمى كرده ، غافل از اين‌كه صدها و هزارها [ از اين 
  ] چهل‌تاها چه ربطى دارد به موضوع كه اگر اين عمل چهل روز تكرار يابد به خدمت امام زمان خواهد رسيد ، آخر كه اين را گفته و از چه امامى رسيده ؟ !\r\nآرى به وسيلهء عمل‌ها و جديّت‌ها با صفاى باطن و نيت پاك و عمل پاك مىشود به خدمت امام عليه السّلام رسيد ، به شرط اين‌كه به عمل مخصوصى اعتقاد خصوصيت نداشته باشد كه اين عمل مجرب است . زيراكه تجربه در اين باب راه ندارد . هركس اگر رسيده از راهى رسيده و عمل به‌خصوصى از شرع نرسيده و به شرط اين‌كه نظر عليّت به وى نداشته باشد ، يعنى عمل خود را علت بداند كه تخلف در وى نخواهد بود ؛ زيراكه عمل‌ها و جديّت‌ها مقتضى است ، علت نيست تا بعدا مصلحت امام چه اقتضاء كند ، بلكه بايد صرفا به قصد رجا باشد .\r\nو به شرط اين‌كه اعمالش مطابق دستور شرع باشد ، صلاح و تقوايش پسند باشد ، نه مثل رفتن مسجد سهله كه هر رجاله‌اى به راه مىافتد ، جمعيت انبوهى هر شب چهارشنبه مىروند از كسانى كه نماز يوميه خود را نمىدانند .\r\nاگر بنا بود كه امام عليه السّلام براى هركس ظاهر شود پس غيبت چه معنى و مفهومى خواهد داشت و ديگر غيبت از كه خواهد بود ؟ مگر بگوئى غيبت از كسانى است كه به مسجد سهله نمىروند يا فلان چله و يا فلان ختم را نمىگيرند ؟ ! !\r\nو به شرط اين‌كه پابند به چهل و عدد چهل يا هر عدد مخصوصى نباشد ، بلكه اين قدر از عمل دنبال كند تا به مقصود برسد و به شرط اين‌كه اهل عجب نباشد و او را عجب فرا نگيرد و كبر بر ياران خود نفروشد .\r\nآرى ! با چنين شرائط ممكن است توفيق شاملش شود اما ملازمه ندارد . ممكن است هم به مقصود نرسد ، هيچ ملازمه در كار نيست و همچنين صلاح و تقوى و ورع و مرد خدا بودن ملازمه ندارد كه به خدمت امام عليه السّلام برسد يا مرجع تقليد بودن ملازمه ندارد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nچه بسيار از علماى بزرگ اهل زهد و ورع به اين فيض نائل نشدند .\r\nشيخ مفيد و شيخ صدوق با اين‌كه در زمان غيبت صغرى بودند كه امر تاحدى سهل‌تر بود ، به زيارت نائل نشدند . اصحاب آن حضرت ، سيصد و سيزده تن كه شبهه در خلوص و ايمان به عمل ايشان نمىرود ، تا آن ساعت كه در مكه جمع مىشوند امام را نديده و به خدمتش نرسيده ، پس چنين نيست كه هركس مرد خدا باشد بايد به خدمتش برسد ، پس غيبت يعنى چه ؟ و هم‌چنين ملازمه نيست كه هركس به خدمت آن حضرت برسد افضل و برتر از همه باشد حتى از مجتهد مسلم .\r\nعلى بن ابراهيم مهزيار يا اشخاصى كه نظير او هستند بهتر و برتر از مانند شيخ صدوق و شيخ مفيد و سيد مرتضى و شيخ طوسى و شيخ كلينى نيستند كه اين توفيق شامل ايشان نشد و گرنه از خود به يادگار مىگذاشتند ، همچنان‌كه نام ديگران را ثبت و ضبط كردند ، تشرف خود را نيز ياد مىكردند . بلكه اين جديّت‌ها بيشتر از جهّال است .\r\nعلماء از مقام علمى كه دارند نظر به توقيع شريف كه از آن حضرت بر دست حسين بن روح صادر شده از جديت و طلب خوددارى مىكنند و به وظائف علميه خود مىكوشند و امر را به نظر مبارك خود آن حضرت و مصلحت ديد او موكول مىكنند كه اگر صلاح باشد از ديدارش دريغ نمىفرمايد و گرنه جديّت كردن چه سود با اين‌كه از آن توقيع كراهت آن حضرت را از طلب و جديت استظهار مىكنند .\r\nتوقيع اين است\r\nاحمد بن حسن بن ابى صالح خجندى مدتى در جستجو و طلب برآمد و در شهرها گردش مىكرد و جديّت و اصرار داشت كه به ملاقات آن حضرت مشرف شود ، عاقبت نامه‌اى نوشت به آن حضرت به وسيله شيخ ابو القاسم حسين بن روح ، مضمون نامه اين كه : دل من شيفتهء جمال تو گشته و همواره در فحص و طلب مىكوشم ، تمنّا دارم جوابى مرحمت فرمائيد كه قلب من ساكن شود و دستورى دراين‌باره فرمائيد .\r\nدر جواب چنين توقيع فرمود : « من بحث فقد طلب و من طلب فقد ذلّ و من ذلّ فقد\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nأشاط و من أشاط فقد اشرك » . « 1 »\r\nهركس بحث كند به طلب افتد و هركس طلب كند به ذلت افتد و هركس به ذلت افتد به غضب دچار شود يا به مهلكه افتد و هركس غضب كند پس شرك آورده .\r\nچون اين جواب آمد قلب او ساكن شد و دست از طلب كشيد و به وطن خود باز گشت .\r\nجواب از اشكال پنجم\r\nگفتيد : چرا در همان وقتى كه بناى قيام است متولد نشود ؟ وجود پيش با اين همه مدت بدون فائده چه اثرى دارد ؟\r\nجواب : اين اشكال نيز از جواب اشكال چهارم ظاهر شد ، زيرا كه اين اشكال مبنى بر عدم فائده است و در آن‌جا ظاهر شد كه وجود او بىفائده نيست ، به‌علاوه در ايمان به او و رعايت حق او ولو غيابا امتحان بزرگى است كه منظور و مطلوب حق است ، چنان‌كه ايمان به پيغمبر خاتم صلّى اللّه عليه و إله و سلم پيش از وجودش ، امتحانى بود و منظور حق بود و بسيار فرق دارد در تأثير نمودن در عمل و ثبات و استقامت بين اين‌كه ولىّ موجود نباشد يا موجود باشد و غائب باشد ، به‌خصوص اين‌كه او را ناظر بر خود و آگاه از عمل خود بداند .\r\nجواب اشكال ششم\r\nگفتيد : چرا غيبت اين همه طولانى باشد ، اگر ظهورى در كار است پس تا كى انتظار است ؟\r\nجواب : هم‌چنان‌كه وجودش را علت و حكمتى است و غيبتش را علت و حكمتى است ، هم‌چنين طول مدت را نيز علت و حكمتى است و بالاخره هر چيزى را مدتى است : « لكلّ أجل كتاب » بايد مدّتش را طى كند .\r\nچند علت براى طول غيبت از اخبار استفاده مىشود :\r\nعلت اول : اين‌كه خداوند به مقتضاى عدل و فضل و امتحان ، دو دولت قرار داده :\r\n\r\n\r\n","description":"","footnote":"\r\n( 1 ) - غيبت طوسى 323 ح 271 ؛ و در كمال الدين 2 / 509 ح 39 ؛ بحار 51 / 340 ح 67 و 53 / 196 ح 22 با كمى تغيير .\r\n","page_name":" 76 ","page_number":76},
  {"content":"\r\n\r\nبراى حق دولتى و براى باطل دولتى و دولت حق را در آخر قرار داده ، اولياء خدا در دولت باطل با خائف و مقهورند و يا غائب و مستور و ناچار است كه هريك از دو دولت استيفاى كامل از دولت خود كند . دولت باطل كه دولت ابليس است انتهاى او تا روز قيام آن حضرت است ، چنان‌كه در قرآن است كه ابليس گفت :  ( رَبِّ فَأَنْظِرْنِي إِلى يَوْمِ يُبْعَثُونَ )  « پروردگارا مرا مهلت ده تا روز قيامت » .\r\nخداوند فرمود :   « فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   ) « 1 » « تو از مهلت داده شدگانى تا روز ميقات معلوم ، - كه روز قيامت قائم عليه السّلام است - » .\r\nپس بايد ابليس استفادهء كامل و بهره‌بردارى تمام از دولت خود كند و چون به تاريخ برگرديم و نيك بررسى كنيم ، اگر منصف باشيم خواهيم ديد كه دولت ابليس در ازمنهء گذشته اگرچه به طول انجاميده بهره‌بردارى كامل نكرده ، چندى است كه در اين ازمنهء اخير تازه مىخواهد بهره‌بردارى كند و به‌طورى كه مقصود او است تاحدى نائل شود ، اگر ازمنه سابق را با اين زمان اخير مقايسه كنيم ، خواهيم ديد كه هيچ وقت اين‌گونه اسباب فسق و فجور و لهو و لعب و آزادى از همه جهت و اسباب ظلم و تعدى و جور و همه انواع قبائح فراهم و آماده نبوده پس بايد غيبت آن‌قدر طول بكشد كه شيطان تا حدى به آرزوى خود برسد .\r\nعلت دوم : اين‌كه هر صنفى به حكومت برسد تا از امتحان بيرون آيند . حضرت صادق عليه السّلام فرمود : « دولت ما آخر دولت‌ها است ، نماند اهل بيتى كه خدا براى آن‌ها حكومت و دولتى مقرر كرده مگر اين‌كه همه به دولت خود برسند ، تا اين‌كه چون سيرهء مرا ببينند نگويند اگر ما مالك امر مىبوديم نيز چنين رفتار مىكرديم » . « 2 »\r\nايضا آن حضرت فرمود : « نخواهد بود اين امر تا نماند هيچ صنفى از مردم مگر اين كه ولايت پيدا كنند بر مردم ، تا اين‌كه كسى نگويد اگر ما ولايت مىيافتيم عدالت\r\n\r\n\r\n","description":"","footnote":"\r\n( 1 ) - حجر 38 - 36 .\r\n( 2 ) - غيبت طوسى 472 ح 493 ؛ اثباة الهداة 3 / 516 ح 369 .\r\n","page_name":" 77 ","page_number":77},
  {"content":"\r\n\r\nمىكرديم ، سپس قائم قيام كند به حق و عدالت » . « 1 »\r\nعلت سوم : بىوفائى و ناپايدارى در عهد و پيمان و متحد و يكدل نبودن ياران .\r\nخود آن حضرت در توقيعى كه براى شيخ مفيد رحمه اللّه صادر فرمود ، فرموده است : « اگر چنان‌چه شيعيان ما خداوند ايشان را به طاعت خود موفق كند ، همه باهم مجتمع و يكدل بودند در وفاى به عهد ما ، فيض ملاقات ما بر ايشان به تأخير نمىافتاد و هرآينه زودتر به سعادت ديدار ما نائل مىشدند نظر به حق معرفت و صدق معرفتشان نسبت به ما ، پس ما را از ايشان حبس نكرده جز آن‌چه به ما مىرسد از اعمال ناشايسته‌اى كه ما آن‌ها را خوش نداريم از ايشان و انتظار آن را از ايشان نداريم » . « 2 »\r\nپس بايد آن‌قدر طول بكشد كه كسانى كه بعد از تمييز و تمحيص باقى مىمانند ، مجدّانه پايدار در عهد و فداكارى باشند در اثر طول انتظار و شدت اشتياق با انزجال از واردات بسيار و قهرا اين معنى به‌تدريج حاصل خواهد شد ، چنان‌كه حال مردم اين ازمنه با غيبت امام عليه السّلام بسيار فرق دارد با مردمى كه در عصر حضور بودند از جهت محبت و معرفت و خلوص .\r\nاز قضيه ملاقات على بن ابراهيم مهزيار معلوم مىشود نگرانى و دلگيرى آن حضرت از اعمال دوستان خود و اين‌كه اعمال بد ايشان نيز دخيل در غيبت و طول آن است ، گفت : چون به خدمت رسيدم آن حضرت به من فرمود : ما انتظار ترا داشتيم شب و روز چرا دير كردى ؟\r\nعرض كردم : كسى نبود كه مرا به سوى شما رهنمائى كند ، پس حضرت با انگشت به زمين مىزد و فرمود : نه چنين است و لكن شماها به زيادى اموال پرداختيد و بر ضعفاى مؤمنين تجبّر به خرج داديد و قطع رحم كرديد ، پس چه عذرى براى شما الان مىباشد ؟\r\nگفتم : التوبه التوبه .\r\n\r\n\r\n","description":"","footnote":"\r\n( 1 ) - بحار 52 / 244 ح 119 .\r\n( 2 ) - معجم احاديث الامام المهدى 3 / 462 ح 1420 ؛ بحار 52 / 244 ح 119 .\r\n","page_name":" 78 ","page_number":78},
  {"content":"\r\n\r\nپس فرمود : اى پسر مهزيار ، اگر نبود استغفار بعضى از شماها براى بعضى ، هرآينه هركس بر زمين بود هلاك مىشد به جز خواص شيعه ، آنان‌كه اقوالشان با افعالشان شبيه است . « 1 »\r\nعلت چهارم : اين‌كه خداوند در صلب كفّار و فجّار مؤمنينى قرار داده ، چنان‌كه در صلب مؤمنين نيز كفّار و فجّارى قرار داده .\r\n(  يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ  ) « 2 »\r\nو چون آن حضرت قيام به سيف مىكند از فاجر و كافر چيزى نمىگذارد ؛ پس بايد آن‌قدر طول بكشد تا اين‌كه هر مؤمنى كه در صلب كافر و فاجر است بيرون آيد .\r\nبه حضرت صادق عليه السّلام گفته شد : چرا امير المؤمنين عليه السّلام با مخالفين خود در اول جنگ نكرد ؟ فرمود : يك آيه در كتاب خدا مانع او شد .\r\nگفت : كدام آيه ؟ فرمود : (  لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  ) . « 3 »\r\n« اگر هر هم زائل و جدا شوند يعنى مؤمن و كافر ، هرآينه عذاب مىكنيم اشخاصى را كه كافرند از ايشان عذاب دردناكى » .\r\nگفت : چه مقصود است از زائل و جدا شدن ؟\r\nفرمود : وديعه‌هائى است از مؤمنين در صلب جمعى از كافرين و همچنين قائم عليه السّلام ظهور نخواهد كرد هرگز تا اين‌كه وديعه‌هاى خدا بيرون آيد و چون بيرون آيند آن‌گاه ظاهر شود بر دشمنان خدا و آنان را بكشد . « 4 »\r\nعلت پنجم : اين‌كه خداوند براى او اصحاب و انصارى مخصوص قرار داده با نام و نشان و حسب و نسب ، كه امير المؤمنين عليه السّلام و حضرت صادق عليه السّلام « 5 » ايشان را به اسم و نسب ياد كرده‌اند ، پس بايد آن‌ها نيز به‌وجود آيند .\r\n\r\n\r\n","description":"","footnote":"\r\n( 1 ) - دلائل الامامة 542 ح 522 .\r\n( 2 ) - روم 19 .\r\n( 3 ) - فتح 25 .\r\n( 4 ) - علل الشرائع 147 ح 2 ؛ بحار 52 / 97 ح 19 .\r\n( 5 ) - معجم احاديث الامام المهدى 3 / 104 ح 647 و 4 / 22 ح 1099 .\r\n","page_name":" 79 ","page_number":79},
  {"content":"\r\n\r\nجواب اشكال هفتم\r\nگفتيد : چگونه با اين همه طول مدت زنده است ؟\r\nجواب : اين معارضه با قدرت خداست ، قدرت خدا كه مانند قدرت بشرى نيست .\r\nاين اشكال را از كسانى جواب مىگوئيم كه قائل به خدا و قدرت وى هستند و اما از كسانى كه منكر خدايند نوبت بحث با ايشان به اين‌جا نمىرسد . بنابراين مىگوئيم : اگر در قدرت خدا حرف داريد قدرت خداوند بر بيش از اين‌ها تعلق گرفته و مىگيرد .\r\nاصحاب كهف را سيصد سال به خواب كرده و بعد زنده كرد . ابراهيم عليه السّلام را در آتش افكندند و نسوخت . چوب خشك را بر دست موسى عليه السّلام اژدها كرد . مرده‌هائى را زنده كرد . از سنگ دوازده چشمه ظاهر ساخت . دريا را شكافته و در ساعت خشك كرد . از ميان كوه ماده شتر بيرون آورد . و غير اين‌ها كه در قرآن ثابت شده .\r\nو اگر درخصوص طول حيات و تعلّق قدرت خدا به وى حرف داريد ، آن هم كه نوح دو هزار سال عمر كرد و عوج بن عناق را شما مىگوئيد فرزند دختر آدم بود و در ايام طوفان زنده بود ، پس سه هزار سال عمر كرده و حيات عيسى و خضر را هم قائليد با اين كه پيش از اسلام بوده‌اند و عمر خضر تاكنون بيش از سه هزار سال است . به حيات دجّال نيز قائليد و چقدر احاديث دربارهء او نقل كرده‌ايد با اين‌كه كافر خبيثى است .\r\nخداوند اين همه طول مدت از او نگهدارى كند و از كسى كه او را قائم خود قرار داده و عيسى بن مريم به او اقتداء كند نگهدارى نكند ؛ بسيار عجيب است ؟ ! !\r\nو اگر در تعلق اراده خدا به‌خصوص اين غيبت حرف داريد ، آن هم چه مانعى دارد ؟\r\nبعد از آن‌كه به أدلّهء گذشته از حكمت حق و علت‌هاى غيبت و وجود نص از پيغمبر صلّى اللّه عليه و إله و سلم و ائمه طاهرين عليهم السّلام و ثابت شدن تولّد او ، وجود او ثابت شد ، چه محذورى است كه ارادهء خداوند به چنين غيبت طولانى با آن حكمت‌ها و فوائد تعلق بگيرد ؟ پس او را نگهدارى كند و از وى پذيرائى كند . به‌علاوه امورى كه راجع به آن حضرت است همه‌اش بر سبيل اعجاز است ، تولدش بر سبيل اعجاز بود ، زيراكه حملش مخفى بود و هيچ كس نفهميد چنان‌كه گذشت ، ظهور و قيامش نيز بر سبيل اعجاز و خارق العاده\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاست چنان‌كه بيايد و همين‌جا نيز در جواب اشكال آخر اشاره مىشود . پس چه مانعى دارد كه غيبت و طول حياتش نيز بر سبيل اعجاز و خارق عادت باشد ؟\r\nجواب اشكال هشتم\r\nگفتيد : هر چيزى را مدتى است . مدت غيبت او چقدر و وقت ظهور او كى خواهد بود ؟\r\nجواب : البته هرچيز را مدتى است ، و غيبت را هم مدتى است ، اما تعيين آن و دانستن آن لازم نيست . اگر معلوم شد كه غيبت او به امر خداست و معلوم شد كه در غيبت حكمت و مصلحتى است ، در مقدار مدت او نيز قطعا حكمت و مصلحت خواهد بود و هم‌چنان‌كه حكمت و مصلحت اقتضاى اصل غيبت و اختفاى او كرده ، هم‌چنين حكمت و مصلحت ديگر نيز اقتضاى اخفاى مدت او و وقت ظهور او كرده ، چنان‌كه مدت عمر دنيا و وقت ساعت قيامت معلوم نيست و دانستن آن هم ضرورى نيست و مخفى بودن آن هم بىحكمت نيست .\r\nتفصيل سخن در خفاى مدت غيبت و وقت ظهور بعد از جواب اشكالات و بعد از بيان احوال آن حضرت در حال غيبت خواهد آمد .\r\nجواب اشكال نهم\r\nگفتيد : علاماتى كه مىگفتيد ظاهر مىشود چرا ظاهر نشد ؟\r\nجواب : علاماتى كه گفته‌اند هنوز ظاهر نشده ، آن‌ها كه ظاهر شده علامات نيست ، حوادث و وقائعى است كه در طول غيبت حادث و واقع مىشود ، اين اشتباه از آن‌جا شده كه بعضى بىتحقيق هرچه وقايع و حوادث است همه را به اسم علامت ناميده‌اند و كتاب علائم الظهور نوشته‌اند ، شرح علائم و وقايع و فرق بين آن‌ها خواهد آمد در آخر اين باب .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجواب اشكال دهم\r\nكه در كجا است و چه مىكند ؟ در دنباله اجوبه داده مىشود .\r\nجواب اشكال اخير كه با اسلحه قديمه چگونه مىتواند با اين اسلحه جديده بجنگد ؟ اين است :\r\nاولا : آن‌چه اعتقاد آن لازم است اين است كه او جنگ خواهد كرد و غالب خواهد شد ، اما با اسلحه قديمه يا جديده نه دانستن آن لازم و يا امر مهمى نيست و نه ندانستن آن به جائى ضرر مىزند ، او در وقت ظهورش به آن‌چه مأمور باشد خواهد كرد .\r\nاگر بنا باشد با اسلحه جديده جنگ كند هم از طريق عادى امر ممكن است و هم از غير عادى . اما از طريق عادى به اين نحو كه بخرد و يا با مختصر اسلحه‌اى كه اصحابش دارند بجنگد و هرچه كم‌كم پيش مىرود و فاتح مىگردد اسلحهء ديگران را حيازت مىكند و اما از طريق غير عادى ممكن است : خداوند براى او اسلحهء جديده نيز نازل كند ، دليل قطعى و نصى بالخصوص بر نفى آن نداريم .\r\nثانيا : آن‌چه به ما رسيده و در كيفيت قيام او قائليم كه تفصيلش ان شاء اللّه خواهد آمد اين است كه قيام آن حضرت به طريق غير عادى و خارق عادت است و برفرض كه او را اسلحهء جديده نباشد آن‌قدر از قواى الهيه و مددهاى غيبيه با او هست كه ما فوق اين اسلحه جديده است ، باد و أبر در اختيار او است ، طى الارض مىكند ، مشرق و مغرب را مىبيند ، و با اصحابش هركجا هستند حرف مىزند و او را مىبينند ، جبرئيل و ميكائيل و اسرافيل و ملائكه و جن او را نصرت مىكنند ، ماه و خورشيد در تسخير اوست ، اگر خودش در ميان كوه صيحه بزند كوه صيحه بزند كوه از هم مىپاشد ، با اين قوا او را چه احتياج به قوا و اسلحه جديده است .\r\n\r\nجملهء احوال آن حضرت در زمان غيبت :\r\n\r\nمكان آن حضرت\r\nمحل غيبت او ابتدا سرداب مقدس است كه از آن‌جا غيبت فرمود ، ولى چنان‌كه شيخ طوسى فرموده است : سرداب مقدس محل ابتداء غيبت بوده نه اين‌كه هم‌اكنون در\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآن سرداب به سر مىبرد كه عامه عمياء ايراد كرده‌اند كه چگونه مىشود با اين طول مدت در سرداب زندگى مىكند و اكل و شرب او از كجا است ؟ ! ما هرگز چنين اعتقادى نداريم ، اين اعتقاد را به ما بسته‌اند و سپس ايراد كرده‌اند .\r\nبا اين‌كه بر فرض كه چنين عقيده نيز داشته باشيم ، باز هم مانعى ندارد . زيراكه ايشان معتقدند كه دجّال در مغازه يا در چاهى محبوس است و دست و پاى او بسته است ، مع ذلك خداوند ، او را كفايت مىكند ، پس چه مانعى دارد كه ولىّ خود را هم در سرداب كفالت كند ؟ به‌هرحال مكان آن حضرت در زمان غيبت صغرى در مدينه بوده ، در كوه رضوى . در ابتدا خواص از دوستان از مكان او مطلع بودند ، سپس احدى بر وى اطلاع نيافت .\r\nحضرت صادق عليه السّلام فرمود : « قائم ما را دو غيبت است يكى كوتاه و ديگرى دراز ؛ در اوّل خاصهء شيعهء او به مكان او عالمند و در دوم خاصهء مواليان او هم نمىدانند » « 1 »\r\nو نيز روزى نظرى به كوه رضوى افكند و فرمود : « براى صاحب اين امر در اين كوه دو غيبت است ، يكى درازتر از ديگرى » . « 2 »\r\nپس معلوم مىشود كه در غيبت صغرى و كبرى هر دو مكان آن حضرت كوه رضوى است .\r\nو در حديث ديگر از حضرت باقر عليه السّلام فرمود : « نعم المنزل طيبة » نيكو منزلى است طيبه يعنى مدينه . « 3 »\r\nو از جاى ديگر نيز استفاده مىشود كه در اطراف مكّه نيز منزل دارد ، بالاخره در حوالى مكّه و مدينه به سر مىبرد و از مواضع ديگر نيز استفاده مىشود كه او در هر كجا هست محل او هم مانند خود او از انظار مستور است و اين هم بعدى ندارد كه در كوه‌هاى مكّه و مدينه منزل داشته باشد ، اما كسى او را و مكان او را نبيند . چنان‌كه عامه مىگويند :\r\n\r\n\r\n","description":"","footnote":"\r\n( 1 ) - اصول كافى 1 / 382 ؛ بحار 52 / 155 ح 10 .\r\n( 2 ) - معجم احاديث الامام المهدى 3 / 366 ح 914 ؛ بحار 52 / 113 ح 7 .\r\n( 3 ) - اصول كافى 1 / 381 ؛ بحار 52 / 157 ح 20 .\r\n","page_name":" 83 ","page_number":83},
  {"content":"\r\n\r\nبهشت شدّاد از انظار مخفى است .\r\n\r\nنديم و مصاحب او\r\nندماى او يكى خضر است . حضرت رضا عليه السّلام فرمود :\r\n« زود است كه خداوند مأنوس كند به او قائم ما را و وحشت وى را ببرد به ايمنى به او . » « 1 »\r\nديگر ملائكه و مؤمنين جن چنان‌كه حضرت صادق عليه السّلام به مفضل فرمود . « 2 »\r\nديگر سى نفر از مؤمنين . چنان‌كه حضرت صادق عليه السّلام فرمود : « و ما بثلثين من وحشة » بثلاثين با سى نفر وحشتى نيست . « 3 »\r\nو ليكن معلوم نيست كه اين اختصاص به غيبت صغرى داشته يا هميشه سى نفر با او هست .\r\n\r\nاعمال و افعال او\r\nحضرت صادق عليه السّلام فرمود : « در موسم حج هرساله حج مىكند ، او مردم را مىبيند و مردم ، او را نمىبينند » . « 4 »\r\nو نيز فرمود : « در صاحب اين امر شباهتى است به يوسف عليه السّلام كه او برادران را شناخت و ايشان او را ديده و نشناختند تا هنگامى كه خود را معرفى كرد ، چه انكار مىكنند اين خلق ملعون كه شبيه و مانند خوك‌ها هستند اين‌كه خداوند چنان كند با حجت خود كه با يوسف و برادران او كرد ؟ يا چه انكار مىكنند اين امت متحيّر سرگردان كه خداوند ، حجت خود را گاهى مستور كند از ايشان چنان‌كه يوسف را از يعقوب مستور كرد ، با اين‌كه مسير هجده روز فاصله بيش نبود ؟ و چه انكار مىكنند اين امت كه خداوند\r\n\r\n\r\n","description":"","footnote":"\r\n( 1 ) - بحار 52 / 152 ح 3 .\r\n( 2 ) - همان 53 / 6 ح 1 .\r\n( 3 ) - اصول كافى 1 / 382 ؛ بحار 52 / 157 ح 20 .\r\n( 4 ) - كمال الدين 2 / 351 ح 49 ؛ دلائل الامامة 482 ؛ بحار 52 / 151 ح 2 .\r\n","page_name":" 84 ","page_number":84},
  {"content":"\r\n\r\nبه حجت خود چنان كند كه با يوسف كرد ؟ پس با ايشان در بازارهايشان رفت‌وآمد كند و در مجالسشان بر فراش ايشان پا گذارد و ايشان او را نشناسند تا هنگامى كه خداوند اذن دهد كه خود را معرفى كند ، چنان‌كه يوسف چند روز با برادران خود چنين بود . » « 1 »\r\nپس از اين حديث استفاده مىشود كه غيبت آن حضرت نه چنان غيبتى است كه به كلى از جامعه و خاصّهء از دوستان بر كنار باشد و از حوال ايشان بىاطلاع باشد ، بلكه او به ايشان سركشى مىكند و با ايشان احيانا معاشرت مىكند ، او ايشان را مىشناسد و ايشان او را نمىشناسند .\r\n\r\nمدت غيبت و وقت ظهور او\r\nآن‌چه معلوم و مسلّم است آن است كه حكمت حضرت سبحان به مقتضاى امتحان از همهء افراد انسان و مهلت دادن اهل عصيان و گوشمالى دادن اهل ايمان در اثر كوتاهى در اطاعت و فرمان ، اقتضاء كرده كه مدتى حجّت و ولىّ خود را از مردم مخفى سازد . اما تا چه‌قدر و چه اندازه ؟ نه از مقتضاى حكمت و امتحان معلوم است و نه از اخبار چيزى مفهوم است . بلكه وجدان سليم چون به طبع خفا و غيبت نظر كند مىفهمد كه مخفى شدن و غيبت نمودن نوعى از سرّ و سياست است و امور سرّى و سياسى بايد وجهش و مدتش معلوم نباشد و الّا سرّ نخواهد بود و از سياست خارج خواهد شد .\r\nو در حديث حضرت صادق عليه السّلام به عبد اللّه بن فضل هاشمى كه در جواب سوم اجمالى از شبهات گذشت ، به اين معنى تصريح فرموده :\r\n« اى پسر فضل ! اين امرى است از امر خدا و سرّيست از اسرار خدا و غيبى است از غيب خدا » . « 2 »\r\nبنابراين پس بايد از همه كس مخفى باشد ، نه كسى مقدار و مدت او را بداند و نه وقت ظهور را ، زيراكه اين‌دو باهم متلازمند . اگر مقدار مدت معلوم باشد وقت ظهور نيز معلوم است و هم‌چنين عكس و از اين جهت در اخبار تأكيدات بليغه شده است كه\r\n\r\n\r\n","description":"","footnote":"\r\n( 1 ) - اصول كافى 1 / 377 ؛ بحار 52 / 114 ح 9 .\r\n( 2 ) - معجم احاديث الامام المهدى 3 / 358 ح 906 .\r\n","page_name":" 85 ","page_number":85},
  {"content":"\r\n\r\nاحدى وقت آن را نمىداند جز خدا ، حتى ائمه عليهم السّلام ، حتى خود امام عصر عليه السّلام تا ساعت آخر قيام نمىداند و اخبار بسيار وارد شده كه هركس وقتى معلوم كرد تكذيب كنيد او را .\r\nاز امير المؤمنين عليه السّلام سؤال كردند از وقت خروج دجّال كه مقارن ظهور آن حضرت است ، فرمود : « و للّه ما المسئول به اعلم من السّائل » به خدا كه مسئول داناتر از سائل نيست . و لكن براى او علاماتى است . « 1 »\r\nذكر آن‌ها خواهد شد . خود آن حضرت در توقيع مبارك كه براى اسحاق بن يعقوب صادر فرمود ، فرموده است : و اما ظهور فرج پس اين امر تحقيقا به سوى خداست « و كذب الوقّاتون » دروغ گفته‌اند آنان‌كه وقت گذارند . « 2 »\r\nو اين عبارت از ائمه عليهم السّلام بسيار نقل شده . از حضرت باقر عليه السّلام پرسيدند : آيا براى اين امر وقتى هست ؟ سه مرتبه فرمود : « كذب الوقّاتون » . « 3 »\r\nحضرت صادق عليه السّلام فرمود : ما اهل بيتى نيستيم كه وقت‌گذارى كنيم با اين‌كه پيامبر صلّى اللّه عليه و إله و سلم فرموده : « كذب الوقّاتون » . « 4 »\r\nايضا مهزم اسدى به خدمت آن حضرت عرض كرد : چه وقت است اين امرى كه ما در انتظار او هستيم ؟ فرمود : « كذب الوقّاتون و هلك المستعجلون و نجى المسلمون و الينا يصيرون » دروغ گفتند وقت‌گذاران و هلاك شدند عجله‌كنندگان و نجات يافتند تسليم شدگان و مسير ايشان به سوى ما است . « 5 »\r\nو ايضا فرمود : « كذب الموقّتون ما وقّتنا فيما مضى و لا نوقّت فى المستقبل » دروغ گفتند وقت‌گذاران ، ما نه از پيش وقت گذارده‌ايم و نه در آينده وقت خواهيم گذارد . « 6 »\r\n\r\n\r\n","description":"","footnote":"\r\n( 1 ) - بحار 52 / 192 ح 26 .\r\n( 2 ) - معجم احاديث الامام المهدى 4 / 294 ح 1318 ؛ بحار 52 / 111 ح 9 .\r\n( 3 ) - بحار 52 / 103 ح 5 ؛ اصول كافى 1 / 416 .\r\n( 4 ) - اثباة الهداة 3 / 477 ح 40 ؛ منتخب الاثر 559 ح 3 .\r\n( 5 ) - غيبت طوسى 426 ح 413 ؛ بحار 52 / 103 ح 7 .\r\n( 6 ) - غيبت طوسى 426 ح 412 ؛ بحار 52 / 103 ح 6 .\r\n","page_name":" 86 ","page_number":86},
  {"content":"\r\n\r\nمآل اين حديث به همان حديث است كه فرمود : « ما اهل بيتى نيستيم كه وقت بگذاريم » .\r\nپس مقصود اين است كه نه كسانى كه پيش از من بوده‌اند وقت‌گذارى كرده‌اند و نه كسانى كه بعد از من بيايند وقت‌گذارى خواهند كرد . پس معنيش اين است كه هركس به ما نسبت وقت دهد باور مكن چون از ما نيست ، و به همين معنا در حديث ديگر تصريح فرموده ، به محمد بن مسلم فرمود : « هركس براى تو وقتى معلوم كند از او هيبت مكن او را تكذيب كن ، زيراكه او براى احدى وقت نگفته‌ايم » . « 1 »\r\nو ايضا آن حضرت فرمود : ما براى اين امر وقت‌گذارى نمىكنيم . « 2 »\r\nو ايضا فرمود : « ما اهل بيتى نيستيم كه وقت‌گذارى كنيم « ابى اللّه الّا ان يخلف وقت الموقّتين » خداوند ابا و امتناع فرموده جز اين‌كه خلف سازد وقت وقت‌گذاران را ، يعنى بر خلاف آن كند » . « 3 »\r\nو ايضا مفضل از آن حضرت پرسيد :\r\n« آيا براى مهدى آن مأمور منتظر عليه السّلام وقت موقّتى هست كه مردم ، او را بدانند ؟\r\nفرمود : حاش للّه اين‌كه ظهور او موقّت به وقتى شود كه شيعه ما او را بدانند .\r\nگفت : چرا اى آقاى من ؟ فرمود : زيراكه او آن ساعتى است كه خداوند در قرآن فرموده : از تو پرسش مىكنند از ساعت بگو علم آن نزد خداست . « 4 »\r\nپس آن حضرت چند آيهء ديگر كه علم ساعت را منحصر به حق مىكند تلاوت فرمود . مفضل دوباره عرض كرد : آيا پس هيچ وقتى براى او نمىشود گذارد ؟\r\nفرمود : اى مفضل ! من وقتى برا او نمىگذارم و هيچ وقتى هم براى او گذارده نمىشود ، به تحقيق كه هركس براى مهدى ما وقتى معلوم كند پس خود را در علم خدا شريك قرار داده و ادعا كرده كه بر سرّ خدا ظفر يافته . « 5 »\r\n\r\n\r\n","description":"","footnote":"\r\n( 1 ) - بحار 52 / 104 ح 8 .\r\n( 2 ) - غيبت نعمانى 195 .\r\n( 3 ) - بحار 19 / 320 ح 75 ؛ اصول كافى 1 / 415 .\r\n( 4 ) - اعراف 186 .\r\n( 5 ) - بحار 53 / 1 ؛ مختصر بصائر الدرجات 179 .\r\n","page_name":" 87 ","page_number":87},
  {"content":"\r\n\r\nو حضرت باقر عليه السّلام در اين آيه :  هَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً  « 1 » « آيا انتظار مىكشند ساعت را كه ناگهان بيايد » ايشان را فرمود : « اين ساعت ، ساعت قائم است كه ناگهان خواهد آمد » . « 2 »\r\nو ايضا حضرت رضا عليه السّلام فرمود :\r\n« حديث كرد مرا پدرم از پدرش از آباء خود از امير المؤمنين عليه السّلام از پيامبر صلّى اللّه عليه و إله و سلم كه شخصى به آن حضرت عرض كرد : يا رسول اللّه چه وقت قائم خروج خواهد كرد ؟\r\nفرمود : مثل او مثل ساعت ( قيامت ) است كه خدا فرمود :  « لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً »  « 3 » آشكار مىكند و پرده از وقت او برنمدارد مگر او ، يعنى خدا ، قضيهء او در آسمان‌ها و زمين سنگين و گران است ، نخواهد آمد شما را مگر ناگهان » . « 4 »\r\nو خواهد آمد ، كه خود آن حضرت تا ساعت آخر نمىداند تا اين‌كه شمشير او به نطق آيد و از غلاف بيرون آيد و بگويد : اى ولىّ خدا قيام كن به اذن خدا .\r\n\r\nنتيجه\r\nغرض از اين همه تطويل و ذكر اين همه احاديث كه بسيارى از آن نقل نشد اين است كه شيعهء صاف ساده‌لوح گول نخورد و از عجله و شتابى كه از نهايت شوق دارد و بالفطره مايل است كه هرچه زودتر وقتى به دست آرد كه مايهء دلخوشى او شود ، گرفتار دروغگويان نشود و در دام ايشان نيفتد و تصديق احدى نكند كه هركس دراين‌باره چيزى بگويد دروغ گفته ، خواه مرد ظاهر الصلاح وارسته باشد و خواه نه و خواه اهل علم باشد و خواه نه و خواه منجم باشد و خواه مرتاض كه نوعى از كهانت است و خواه صوفى باشد كه مدّعى كشف است و خواه جن‌گير كه مدعى تسخير جن است و خواه مدعى جفر باشد يا مدعى علم اسرار و رموز .\r\n\r\n\r\n","description":"","footnote":"\r\n( 1 ) - زخرف 66 .\r\n( 2 ) - بحار 42 / 164 ح 4 .\r\n( 3 ) - اعراف 187 .\r\n( 4 ) - كمال الدين 2 / 373 ح 6 ؛ بحار 51 / 154 ح 4 .\r\n","page_name":" 88 ","page_number":88},
  {"content":"\r\n\r\nخلاصه مدرك گفته‌اش و استنباط و استخراجش هرچه باشد و لو مستند به حديثى كه نسبت به ائمه يا امير المؤمنين عليه السّلام داده شده باشد ، همه‌اش دروغ است .\r\nفرمودند : ما براى كسى وقت نگذارده‌ايم و نمىگذاريم و فرمودند : ما نمىدانيم ، علم او مخصوص حق است . پس جايى كه امام نداند منجم مىداند يا مرتاضى كه مسلمان نيست ! ؟ يا اگر اظهار اسلام هم مىكند اهل نماز و روزه و ساير تكاليف شرعيّه نيست ، يا صوفى كه به جز حيله و تزوير و تلبيس و تدليس ندارد و در حقيقت شاگرد ابليس است مىداند ! ؟\r\nبه حمد للّه كه هرچه بافته‌هايى كه محيى الدينشان يا نعمة اللّه‌شان يا فلان على شاه و فلان على شاه ديگرشان بافته بودند پشم گرديد .\r\nاى شيعهء ساده‌لوح صاف دل به اين رمزگويىها و جفنگ‌گويىها فريفته مشو ، كه مىترسم از هول حليم در ديگ افتى ، چنان‌كه بسيارى كه مريد ايشان شدند از همين هول حليم بود .\r\nسؤال : امام چرا نبايد بداند ؟ دانستن امام كه منافى با سياست خدا و سرّ خدا نيست ، در سياست‌هاى دولتى بسيارى از امور را رجال سياسى دولت با اطلاعند !\r\nجواب : نمىدانم چه سياستى در كار است ، آن‌قدر مىدانم كه بعضى از امور منحصرا علم او مختص به ذات حق است و اين قدر هم مىدانم كه پيامبر صلّى اللّه عليه و إله و سلم و امام عليه السّلام دروغ نمىگويند ، نمىدانم خصوصا به آن نحوه از تأكيد كه ذكر شد يقين مىدانم كه نمىدانند و بر من لازم نيست كه بدانم چرا بايد ندانند ؟ سرّ خدا و سياست خداست ، حكمت خدا اقتضاء كرده كه اين سرّ را ندانند و ما را هم نمىرسد كه بگوييم چرا بايد ندانند ، چنان‌چه ايشان را هم نمىرسد كه بگويند چرا ما بايد ندانيم .\r\nولى به‌نحو احتمال مىگويم شايد يك وجهش همين باشد كه چون ما بدانيم كه امام نمىداند ؛ ديگر قطع اميد كنيم نه از امام زياد پرسش كنيم و نه ديگر پى اين و آن برويم و اعتماد به قول او كنيم ، يا پى جفر و رياضت و كشف برويم و وقت خود را ضايع كنيم .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاما اگر مىدانستيم كه امام مىداند ولى مأمور به گفتن نيست ، حس كنجكاوى و حرص و طمع يا شوق موكّد ما را وادار مىكرد كه از طريق ديگر به هر وجه هست به دست آريم ، پس اين يك فايدهء ندانستن امام عليه السّلام است و العلم عند اللّه .\r\nسؤال : پس اين حديث چه معنى دارد كه ابى حمزه به حضرت باقر عليه السّلام عرض كرد :\r\n« امير المؤمنين عليه السّلام فرمود : تا هفتاد بلاست و بعد از هفتاد رخا ( يعنى وسعت و گشايش ) چگونه شد كه هفتاد گذشت و ما رخايى نديديم ؟\r\nفرمود : خداوند اين امر را در هفتاد معين كرد و چون حسين بن على شهيد شد غضب خداوند بر اهل زمين شديد شد ، پس او را به تأخير انداخت تا صد و چهل و چون ما به شما حديث كرديم ، و شما فاش كرديد و پردهء ستر را كشف كرديد خداوند ، او را به تأخير انداخت و ديگر وقتى براى او نزد ما قرار نداده .  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 1 »\r\nخداوند آن‌چه را بخواهد محو مىكند و اثبات مىكند و نزد او امّ الكتاب است ( دفتر بزرگ ) » .\r\nسپس ابو حمزه گفت : اين حديث را به حضرت صادق عليه السّلام عرض كردم ، فرمود :\r\nچنين است .\r\nو ايضا چه معنى دارد اين حديث كه حضرت باقر عليه السّلام فرمود : « كذب الوقّاتون » .\r\nسپس فرمود : « حضرت موسى عليه السّلام چون به ميقات رفت به قوم خود سى روز وعده گذاشت و چون خداوند بر وى ده روز افزود قوم گمراه شدند ، پس ما هرگاه حديثى به شما گفتيم سپس موافق افتاد بگوييد : « صدق اللّه » و اگر بر خلاف آن شد باز هم بگوييد :\r\n« صدق اللّه » تا دو مرتبه اجر ببريد » . « 2 »\r\nجواب : اما حديث اول كه ذيلش تصريح دارد كه ديگر وقتى براى او نزد ما قرار داده نشده و اما صدرش بدان كه ذكر فرج كه در اخبار بسيار شده دو نوع است : يكى فرج كلّى و ديگر فرج‌هاى جزئى ، فرج كلّى بستگى دارد به قائم آل محمد صلّى اللّه عليه و إله و سلم و بس ، پيش از\r\n\r\n\r\n","description":"","footnote":"\r\n( 1 ) - رعد 39 .\r\n( 2 ) - اصول كافى 1 / 416 ؛ بحار 52 / 103 ح 5 .\r\n","page_name":" 90 ","page_number":90},
  {"content":"\r\n\r\nخلقت آدم او به نام قائم معروف بود و قيام كلّى تنها به نام او و فرج كلّى تنها بر دست او است ، نه از او تغيير و تبديل به ديگرى پيدا مىكند و نه اصل قيامش قابل بدا و محو است .\r\nمراد از صدر حديث اول فرج جزئى است كه از وى تعبير به رخاء شده پس مقصود حضرت از « اين امر » كه « در هفتاد قرار داد » همان رخا است ، كه خداوند اراده كرد كه قدرى وسعت و گشايش براى شيعيان قرار دهد يا سلطنت ظاهرى در سيد الشهداء عليه السّلام قرار دهد ، اما كشته شدن او و كوتاهى از نصر او سبب شد كه به تأخير افتاد تا صد و چهل كه عصر حضرت صادق عليه السّلام است .\r\nو در حديث ديگر حضرت صادق عليه السّلام فرمود : « خداوند اين امر را در من قرار داد پس به شما حديث كرديم و شما فاش كرديد » .\r\nپس مقصود فرج جزئى است و الّا معقول نيست كه قيام كلّى و فرج كلّى را خداوند در غير مهدى عليه السّلام قرار داده باشد ، چگونه مىشود كه مراد قيام كلّى باشد با اين‌كه بيش از هزار روايت حضرت مهدى عليه السّلام را به شخصه و به خصوصيات براى اين امر معرفى كردى ؟ ! و در فرج‌هاى جزئى بسيار علائم گفته شده و بسيار اخبار به آن‌ها شده ، مانند اين كه فرج شما در هلاكت بنى العباس است مثلا ، نه مقصود آن فرج كلّى معهود است تا گفته شود : پس چرا نشد ؟ بلكه مقصود نوعى از گشايش و فرج جزئى بوده و آن هم شد .\r\nو اما حديث دوم : جواب اين است كه وقت و اجل دو نوع است : يكى محتوم و ديگرى غير محتوم ، آن‌كه غير محتوم است قابل تغيير و تبديل است و از اين قبيل است فرج‌هاى جزيى كه به آن‌ها اخبار مىشود ، مانند هفتاد سال و صد و چهل سال كه در حديث فوق از امير المؤمنين عليه السّلام است و آن‌كه محتوم است قابل تغيير و تبديل و ميقات موسى عليه السّلام دو وقت داشته يكى غير محتوم و آن سى روز است و ديگرى محتوم و آن چهل روز است . خداوند وقت غير محتوم را به موسى فرموده و موسى از وقت ديگر با اطلاع نبود ، پس همان سى روز را بر سبيل جزم به قوم خود اخبار كرد و بعدا كه تخلف كرد مورد ملامت قرار گرفت .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو از تمسّك حضرت به قضيّهء حضرت موسى عليه السّلام معلوم مىشود براى حضرت مهدى عليه السّلام نيز دو وقت است : يكى محتوم و ديگرى غير محتوم ، يعنى يكى جزمى و يقينى و ديگر احتمالى و آن وقت محتوم را به تصريح اخبار گذشته نمىدانند و اما وقت احتمالى غير محتوم را مىدانند اما نمىگويند ، مباد آن‌كه بر خلاف شود وجهش هم بر مردم پوشيده بماند پس ايشان را رمى به كذب كنند .\r\nاز اين جهت فرمود : اگر ما به شما اخبارى كرديم راجع به فرج جزئى يا كلّى و آن چنان نشد بگوييد « صدق اللّه » زيراكه ما از خدا إخبار كرده‌ايم و خدا هم دروغ نگفته ، بلكه يا آن امر از امور محتومه نبوده و جهات ديگرى سبب شده كه نشده و يا آن وقت ، وقت حتمى نبوده پس به عللى تأخير افتاده .\r\n\r\nذكر حوادث و وقايعى كه در دوران غيبت رخ مىدهد\r\nبدان كه حوادث و وقايعى از ابتداى غيبت تا هنگام ظهور رخ خواهد داد كه از آن‌ها پيش‌گويى شده وى اين‌ها بر دو نوعند نوعى علامتند و نوعى نه ، بلكه صرفا حوادثى است كه در دوران غيبت و در طول اين مدت اتفاق مىافتد ، خواه صد سال پيش از ظهور باشد و خواه پانصد سال و خواه بيش‌تر و يا كم‌تر ، فقط مقصود اين است كه اين امور بعد از غيبت اتفاق خواهد افتاد .\r\nو آن‌ها كه علامتند بر دو نوعند : نوعى علامت قرب ظهور است ، يعنى علامت آن است كه ظهور نزديك است و چند سالى بيش نخواهد بود و نوعى علامت ظهور است كه در آن سال ظاهر مىشود يا ظاهر شده ، و بعضى از اين امور حتمى است يعنى حتمى الوقوع كه حتما واقع خواهد شد و بعضى غير حتمى كه محتمل است واقع نشود .\r\nو نيز بدان كه بعضى از آن‌ها كه اطلاق علامت بر وى شده حتمى العلامة است يعنى چون واقع شود مسلّم نشانهء قرب ظهور يا خود ظهور است و بعضى غير حتمى العلامة يعنى با اين‌كه واقع شود لازم نيست كه علامت قرب ظهور يا خود ظهور باشد بلكه ممكن است كه واقع شود و مع ذلك ظهور به تأخير افتد ، مانند اختلاف بنى العباس\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nو انقراض دولت ايشان كه اطلاق علامت بر وى شده و از علامات خوانده‌شده .\r\nپس بين حتمى العلامة و حتمى الوقوع ملازمه نيست ، ممكن است وقوع او حتمى باشد اما علامت بودنش حتمى نباشد ، مانند همان اختلاف و انقراض بنى العباس . و ممكن است وقوعش حتم نباشد اما اگر واقع شود علامت بودنش حتم باشد ، مانند بعض از علامات سماوى و ارضى غير آن پنج علامت كه ذكر خواهد شد و ممكن است هر دو باشد : هم وقوعش حتمى و هم علامت بودنش حتمى باشد مانند آن پنج علامت خروج سفيانى و صيحه آسمانى و خروج خراسانى و يمانى و خسف بيداء و غير ذلك .\r\n\r\nرفع خلط و اشتباه\r\nمتقدّمين يعنى مؤلّفين اول چون نظر تحقيق نداشتند بلكه بيش‌تر نظر جمع‌آورى داشته‌اند و آن‌چه واقع خواهد شد تا ساعت ظهور همه را يك‌جا نوشته ، ملاحظه مقدّم و مؤخر نكرده‌اند ، بلكه همه را به اسم علامت نوشته‌اند حتى اين‌كه تحقيقى هم از فرج نكرده‌اند كه دو فرج است : فرج جزئى و فرج كلّى و به صرف اين‌كه در حديث مثلا ذكر شده كه علامت فرج شما با علامت فرج در فلان است يا فرجى نخواهد بود مگر در فلان يا بعد از فلان فرج خواهد بود ؛ همه را حمل بر فرج كلّى كرده و به همين لحاظ او را در علامت ظهور ذكر كرده‌اند ، با اين‌كه آن‌ها علامات فرج‌هاى جزئى بوده كه واقع شده و گذشته .\r\nآرى نسبت به آن قدماء مانند صدوق و مفيد و كلينى و شيخ طوسى كه هنوز آن امور واقع نشده بود و احتمال اين هم نمىدانند كه اين همه غيبت طولانى شود بعدى ندارد كه همه را علامت فرج كلّى بگمارند ، ديگران هم كه آمدند بر منوال ايشان نوشتند ، بالاخره اين خلط ، سبب اشتباه متأخّرين شد ، تحقيق نكرده آن‌چه ديدند نوشتند و همه را به نام علامات خواندند و نام كتاب را « علائم الظهور » نهادند ، سپس مورد حمله و اعتراض مخالفين قرار گرفتند كه چرا علامات ظاهر شد و او ظاهر نشد ؟ ناچار شدند كه در جواب بگويند : اين‌ها علامات حتمى نبوده ، زيراكه در اخبار تصريح شده كه بعضى از علامات حتمى است و بعضى حتمى نيست .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nباز خود در حيص و بيص افتادند كه بعضى از همان‌ها را در اخبار از حتميّات شمرده ، مانند همان اختلاف و انقراض بنى العباس و مع ذلك تخلف كرده ، همهء اين‌ها از جهت اين است كه متوجه نشدند كه وقايع غير از علامات است . اگرچه به وجهى هم مىتوان آن‌ها را علامت خواند و علامات فرج جزئى غير علامات فرج كلّى است و حتميّه دو نوع است : حتمى الوقوع و حتمى العلامه ، اگر از اول تحقيق و تنقيح مىشد نه اشتباه مىشد و نه مورد اعتراض مىگرديد .\r\nمانعى ندارد كه همه را هم به وجهى علامت بنامند ، زيراكه در عين حال هركدام به وجهى علامت است و به وجهى علامت فرج است ، اما كى و چه وقت محقق نيست و به اين لحاظ هركدام فى الجمله علاميتى دارد .\r\nدر اخبار نسبت به بعضى اسم علامت به او اطلاق شده بلكه حتى خود غيبت امام عليه السّلام هم علامت فرج خوانده شده ، محمد بن زياد گفت : به امام على النقى عليه السّلام نوشتم سؤال كردم از فرج حضرت ، نوشت : هرگاه صاحب شما غيبت كند از دار ظالمين پس متوقع فرج باشيد . « 1 »\r\nپس مانعى ندارد كه اطلاق علامت يا علامت فرج شود ، اما بايد تحقيق كرده شود كه فرج دو فرج است و علامت دو نوع .\r\nمطلب ديگر\r\nاين وقايعى كه پيش‌گويى شده است از پيامبر صلّى اللّه عليه و إله و سلم و ائمهء طاهرين عليه السّلام بر دو نوع است : نوعى وقايع كليّه عامّه است كه جنبه نوعيّت و عموميّت و كليّت دارد و نوعى وقايع خاصه است ، مثلا إخبار به فلان امر يا فلان واقعه .\r\nاما نوع اول : بسيارى از آن‌ها به عباراتى ذكر شده كه اختصاص به عصر غيبت ندارد ، مانند اين‌كه زود است بعد از من يا در امت من چنين و چنان شد ، يا زمانى بيايد كه چنين و چنان شود ، حتى كلمهء « در آخر الزّمان چنين و چنان شود » .\r\nزيراكه پيامبر صلّى اللّه عليه و إله و سلم به ابوذر فرمود : قومى در آخر الزمان پيدا شوند كه لباس پشمينه\r\n\r\n\r\n","description":"","footnote":"\r\n( 1 ) - بحار 51 / 159 ح 9 ؛ 52 / 150 ح 77 .\r\n","page_name":" 94 ","page_number":94},
  {"content":"\r\n\r\nدر تابستان و زمستان بپوشند و در اين فضلى براى خود بر ديگران ببينند ، ملائكه آسمان‌ها و زمين ايشان را لعنت مىكنند . « 1 » اشاره به ظهور صوفيه است با اين‌كه ابو هاشم صوفى كه مؤسس صوفيه است در زمان حضرت باقر عليه السّلام ظاهر شد ، پس مراد از آخر الزمان عهد خود آن حضرت است .\r\nخلاصه بسيارى از اين‌ها به عباراتى است كه اختصاص به زمان غيبت ندارد چه رسد به اين‌كه اختصاصش به زمان ما يا آخر همهء ازمنه باشد ، بلكه اين امورى است كه پيش‌گويى شده و به‌تدريج در ازمنه واقع مىشود . بلى بعضى از آن‌ها پيش از تولد و غيبت آن حضرت ظاهر شده ولى چون ادامه و استمرار دارد لهذا جزء وقايع دوران غيبت نيز حساب شد .\r\nپس مراد به وقايع زمان غيبت اعمّ از آن است كه حدوثش در عصر غيبت باشد يا پيش حادث شده و هم‌چنان باقى است و بيش‌تر نظر در ذكر همهء اين وقايع و حوادث با اين‌كه اين‌ها علامت نيستند و جنبهء علامتى ندارند تنبّه و بيدارى و عبرت و پندگيرى مردم است ، تا به تكليف و وظيفهء خود آشنا شوند و از اين امور اجتناب و احتراز كنند .\r\nاين وقايع عبارت است از فسادهاى دينى و اخلاقى و معاشرتى و كسبى ، نوعى و صنفى كه در جامعه پيدا مىشود ، بعضى از آن‌ها كه قسمت اكثر است عمومى است و اختصاص به شيعه ندارد و بعضى وقايعى است كه مخصوص شيعه است . لهذا آن‌ها را دو قسمت كردم :\r\nاما قسمت اول : كه در شيعه و غير شيعه است چون بسيار بود قسمت‌بندى شد و هركدام در قسمت خود ذكر شد ، تا به دست آوردن آن زودتر باشد و چون راجع به هر امرى در يك‌جا جمع شود و پشت سر هم رديف شود مؤثّرتر در نفوس خواهد شد و بهتر در غرض مقصود نتيجه‌بخش خواهد بود .\r\nهر جمله‌اى كه در هر قسمتى ذكر مىشود ترجمهء جمله‌اى از حديث است بدون كم و زياد و تمام اين‌ها از احاديث پيامبر صلّى اللّه عليه و إله و سلم و امير المؤمنين عليه السّلام و حضرت باقر عليه السّلام و\r\n\r\n\r\n","description":"","footnote":"\r\n( 1 ) - مكارم الاخلاق 417 .\r\n","page_name":" 95 ","page_number":95},
  {"content":"\r\n\r\nحضرت صادق عليه السّلام است و از اين چهار بيرون نيست .\r\nلهذا از جهت اختصار و ترك تكرار - زيراكه بر اين وجه مستلزم تكرار زياد بود - اكتفاء به اصل جمله شد و در هر جمله ذكر گوينده آن نشد و به همين اندازه اكتفا كردم كه اجمالا تذكر دهم كه از آن چهار بزرگوار بيرون نيست .\r\nدر خاتمه متوجه اين گفتهء حضرت صادق عليه السّلام باشيد ، پس از آن‌كه وقايع آتيه را فرمود ؛ فرمود :\r\n« چون امور را ببينى كه نمايان شده پس همواره بر حذر باش و از خداوند عزّ و جلّ طلب نجات كن و بدان كه مردم در سخط خدا مىگذرانند و مشمول غضب خدايند و لكن ايشان را مهلت مىدهد براى امرى كه به ايشان اراده دارد » .\r\nپس تو ، جدّ و جهد كن كه خداوند ، تو را بر خلاف آن‌چه ايشان هستند ببيند ، پس اگر عذابى بر ايشان نازل شود و تو در ميان ايشان باشى و تو را هم فراگيرد تعجيل كرده‌اى به رحمت خدا و اگر تو را نگيرد پس آنان مبتلا گشته و تو بيرون بوده‌اى از آن‌چه جرأت بر خدا داشتند . « 1 »\r\n\r\nراجع به دين و سستى مردم در دين\r\nاز دين نماند مگر اسم او .\r\nاسلام غريب شود چنان‌كه در اول غريب بود .\r\nدين از مردم جا خالى كند چنان‌كه آب از ظرف خالى مىشود هنگام وارونه كردن .\r\nبه دين استخفاف كنند .\r\nخود را به اسلام بنامند اما دورترين مردم باشند از وى .\r\nصبركنندهء بر دين مانند كسى است كه اخگر آتش در كف خود گرفته باشد .\r\nآثار بزرگ و ظواهر دين كهنه و مندرس گردد .\r\nدين را به دنيا بفروشند .\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 415 ح 966 ؛ روضة الكافى 39 ح 7 .\r\n","page_name":" 96 ","page_number":96},
  {"content":"\r\n\r\nدين پست شود و دنيا بلند گردد .\r\nدين را ترك گفته و به دنيا بچسبند ، آخرت را ترك گفته و به دنيا ركون كنند .\r\nاگر دنياشان سالم باشد هرچه از دين تلف شود پروا نكنند .\r\nدينشان ، درهمشان و همتّشان شكمشان و قبلهء ايشان زنانشان باشد و براى نان خم شوند و براى درهم سجده كنند ، حيران و سرگردان ، نه نصارى و نه مسلمان .\r\n\r\nرأى و بدعت و تغيير حلال و حرام\r\nدين مردم به رأى ايشان باشد ، كتاب و احكام آن تعطيل شود .\r\nاحكام باطل شود و اسلام رو به ضعف نهد .\r\nبدعت‌ها ظاهر شود .\r\nبدعت‌ها زياد شود .\r\nبدعت سنت شود و سنت بدعت .\r\nدر هرسال بدعت و شر حادث شود بيش از سال پيش .\r\nحلال را حرام كنند .\r\nحرام حلال شود و حلال حرام .\r\nفتنه‌ها و بدعت‌ها در دين چنان شايع شود كه نوزادان بر وى نشو و نما كنند و كودكان بر وى بزرگ شوند و بزرگان بر وى پير گردند ، تا اين‌كه سنت شود و چنان مستحكم گردد كه اگر چيزى از او تغيير داده شود ؛ فرياد برآيد كه سنت تغيير داده شد .\r\n\r\nحق و باطل - ارشاد و هدايت\r\nاز حق نماند مگر اسم او .\r\nهيچ چيز مخفىتر از حق و ظاهرتر از باطل نباشد .\r\nهيچ فحشا و زشتى منكرتر و عقوبتش شديدتر و رسواتر نباشد از هدايت در وقت گمراهى .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nامر به معروف و نهى از منكر\r\nمنكرات را ظاهر سازند .\r\nمنكرات نمايان گردد و مردم امر به منكر كنند .\r\nامر به معروف ترك شود .\r\nاز معروف نهى كنند .\r\nمنكر معروف و معروف منكر شود .\r\nامر به معروف و نهى از منكر را منكر شمارند .\r\nنيكان ، فاجران را نهى از منكر نكنند .\r\nپيرانشان امر به معروف و نهى از منكر نكنند .\r\nدر ترك امر به معروف و نهى از منكر و نشمردن او را از دين ، همه باهم مساوى باشند .\r\nنه در مردم و نه در هيچ بلدى چيزى منكرتر از معروف و معروف‌تر از منكر نباشد .\r\nامركنندهء به معروف ذليل باشد .\r\nمؤمن قدرت بر انكار و نهى ندارد مگر به دل خود .\r\nاگر كسى به حق تكلّم كند يا امر به معروف و نهى از منكر كند ، ديگرى به سوى او برخيزد و او را نصيحت كند كه اين امر از تو برداشته است .\r\n\r\nوضع مردم در طاعت خدا و خوف و خشيت\r\nآمال ، دراز و عمل‌ها كم باشد .\r\nدر اعمال خود رياكار باشند .\r\nمىگويند آن‌چه را كه نمىكنند .\r\nكار مردم بر رياء باشد كه هيچ خدا را منظور نكنند و خوف هم در دل ايشان نباشد .\r\nخشوع برداشته شود تا اين‌كه يك نفر خاشع نبينى .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدل مردم را قساوت گرفته و چشم‌هاشان خشك باشد .\r\nياد خدا و صحبت خدا بر ايشان سنگين باشد .\r\nمرده را مىبرند و هيچ كس براى او فزع نمىكند .\r\nآيات در آسمان ظاهر شود و هيچ كس از آن فزع نكند .\r\nدر غير طاعت خدا بسيار خرج كنند و در طاعت خدا از كم دريغ دارند .\r\nمال را در غير طاعت خدا صرف كنند و كسى دستشان را نگيرد .\r\nمال‌هاى عظيم خرج شود در چيزهايى كه مورد غضب خداست .\r\nلباس پشمينه در تابستان و زمستان بپوشند و در اين فضلى براى خود ببينند . از جهت ريا و خودنمايى و نظير اين پيرايه‌هاى ديگر كه به خود مىبندند كه نشانهء آن باشد كه مردان خدايند .\r\nآخر اين امت اول ايشان را لعن كند . يا از جهت اختلاف مسلك و طريقه و يا از جهت اين‌كه مايل به دنيا شدند و اولين سبب عقب‌افتادگى ايشان شده‌اند .\r\n\r\nغفلت از خدا و آخرت و ميل به دنيا و هوى و ضعف ايمان\r\nپيروى هواهاى خود كنند .\r\nبه هواها و ميل‌هاى مردم رفتار كنند .\r\nاز آخرت غافل و به دنيا مشغول گردند .\r\nعمل دنيا را بر عمل آخرت مقدم دارند .\r\nهمتى ندارند جز دنيا و بر دنيا افتاده مقيم و معتكف گشته ، نهايت اعتماد بر وى دارند .\r\nايمان به نجوم آورند و تكذيب قدر كنند .\r\n\r\nحال مؤمن صالح و بندهء مطيع خدا\r\nمؤمن غمگين و حقير و ذليل باشد .\r\nمؤمن ذليل باشد ، و منافق عزيز .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمؤمن تحقير شود و فاسق توقير .\r\nمؤمن ذليل‌تر از كنيز باشد .\r\nمؤمن مستضعف و فاسق با شرافت باشد .\r\nمؤمن ضعيف و صغير باشد .\r\nصاحب مال از مؤمن عزيزتر باشد .\r\nهرگونه خوارى از مردم زمان به مؤمن برسد .\r\nاشخاص صالح سبيل آويزان باشند . « 1 »\r\nاگر صالحى را ببينند او را رد كنند و اگر نمّامى را ببينند او را استقبال كنند .\r\nساعت نخواهد شد تا اين‌كه مردم دشمن بداند كسى را كه اطاعت خدا كند و دوست بدارند كسى را كه معصيت خدا كند .\r\nمؤمن ساكت و صامت باشد و كلام او مقبول نشود .\r\nاولياى خدا كه در لباس كهنه و چهره‌هاى زرد از عبادت و بيدارى شب هستند ؛ اگر شخصى از ايشان تكلّم كند و سخن حق بگويد به او بگويند : ساكت باش ، تو قرين شيطانى و رأس ضلالت هستى .\r\nاى بؤس و نكبت باد بر اين امّت كه چه‌ها خواهد رسيد از ايشان به كسانى كه طاعت خدا كنند و چگونه مطرود خواهند شد و زده خواهند شد و تكذيب خواهند شد از جهت اين‌كه اطاعت خدا مىكنند ، پس ايشان را ذليل كنند به سبب اطاعت خدا .\r\n\r\nفرائض و تكاليف شرعيه\r\nنماز را بميرانند .\r\nبه نماز استخفاف شود .\r\nبه اوقات نماز استخفاف شود ( در غير وقت اداء شود ) .\r\nنماز را براى رباء و نشان دادن به مردم بگزارند .\r\n\r\n\r\n","description":"","footnote":"\r\n( 1 ) - اين مثل ، كنايه از غم و گرفتگى و بيچارگى است .\r\n","page_name":" 100 ","page_number":100},
  {"content":"\r\n\r\nنماز عشاء نخوانده بخوابند .\r\nاذان و نماز با اجرت به پا شود .\r\nمردم ترك جماعت و نماز جماعت كنند .\r\nنمازگزار در روز يا شب نماز مىگزارد اما نمازش مقبول نيست ، زيراكه در همان حال كه نماز مىگزارد در نيت او اين است كه ظلم به مردم كند و در همان حال در نفس خود فكر مىكند كه چگونه ظلم كند و چگونه حيله و مكر كند بر مسلمين .\r\nزكات را قطع كنند .\r\nزكات را غرامت شمرند ( پول جرم ) .\r\nمرد صاحب مال زياد است ، اما از زمانى كه مالك شده زكات و حق خدا را نداده .\r\nحقوق رحمان ضايع شود .\r\nفىء را كه حق امام است غنيمت خود يا جزء بيت المال كنند .\r\nحج و جهاد را براى غير خدا كنند .\r\nحج خانهء خدا تعطيل شود .\r\nاغنياء براى تنزّه و تفرج حج كنند و اوساط براى تجارت و كسب و فقراء براى رياء و گوشزد مردم .\r\n\r\nوضع و حال مساجد و معابد\r\nمسجدها مانند كنيسه و كليسا به طلا و نقره زينت شود .\r\nمساجد مخروبه گردد ( يعنى آن‌ها كه مورد توجه نيست ) .\r\nمناره‌ها بلند شود .\r\nاماكن بر مساجد تنگ گيرد و مساجد را در مضيقه افكند ( يا از جهت اعمال و كردارشان و يا از جهت بلند كردن ساختمان‌ها و يا غير ذلك ) .\r\nدر مساجد آلات موسيقى بنوازند و كسى بر ايشان انكار نكند .\r\nمسجدها را مجالس طعام و غذا قرار دهند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمساجد معمور است و از هدايت خراب .\r\nمسجدها ، معمور به أذان و دل‌ها خالى از ايمان .\r\nمساجدشان آباد ( از نفوس و يا از نقوش ) و دل‌هايشان خراب از هدايت .\r\nبه سبب خصومت‌ها و دشمنىها نماز از مسجدها برداشته شود .\r\nصف‌ها و جمعيت‌ها بسيار و هواها مختلف .\r\nصف‌ها بسيار اما با دل‌هاى پر از بغض و كينه بر يكديگر و با زبان‌هاى مختلف .\r\nمساجد پر باشد از كسانى كه خوف خدا ندارند ، جمع مىشوند در آن‌ها براى غيبت و خوردن گوشت اهل حق و در آن توصيف شراب مسكر براى يكديگر مىكنند .\r\nگاه باشد كه امام جماعت به حال مستى و بىشعورى نماز بگزارد و از ترس ، او را در حال مستى اكرام كنند و او را به خود واگذارند و عقوبت نكنند و بعد هم براى او عذرى مىسازند .\r\nدر مساجد درآيند و حلقه حلقه بنشينند و ذكر ايشان و صحبت ايشان دنيا و حبّ دنيا باشد ، با ايشان مجالست مىكنيد كه خداوند را به ايشان نيازى نيست .\r\nمساجد معمور باشد از گمراهى و خراب باشد از هدايت ، پس قاريان آن مساجد و آبادكنندگان آن مساجد ( به حضور خود يا به تعمير آن‌ها ) خائب و نااميدترين خلق خدايند ، گمراهى از ايشان جارى مىشود و به سوى ايشان برمىگردد ، حضور در چنين مساجد كه حال اهلش اين است و رفتن به چنين مساجد كفر به خداوند عظيم است ، در صورتى كه به گمراهى ايشان عارف و آگاه باشد .\r\nپس مساجد آنان به سبب آن نحوه افعالشان و كردارشان از هدايت خراب و از گمراهى آباد است ، سنّت خدا را تبديل و از حدود تجاوز كرده‌اند ، دعوت به سوى هدايت مىكنند ، مال خدا را قسمت مىكنند ، كشته‌هاى خود را در اين راه شهداء مىخوانند ، پس خدا را به افتراء و انكار ديندار شده‌اند ، به جهل خود مستغنى از علم شده‌اند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nحال قرآن در نزد مردم\r\nنماند از قرآن مگر رسم او .\r\nقرآن مهجور و متروك گردد .\r\nاز قرآن نشناسند مگر خط او و حروف او را .\r\nبه قرآن استخفاف كنند .\r\nشنيدن قرآن بر مردم سنگين و شنيدن باطل سبك و آسان باشد .\r\nقرآن را نشناسند مگر به صداى نيك .\r\nغنا و آوازه‌خوانى به قرآن كنند .\r\nقرآن را مزامير خود سازند ( يعنى مانند تصنيف آلت غناى خود قرار دهند . )\r\nجمعى قرآن را براى غير خدا بياموزند و آن را مزمار خود كنند .\r\nقرآن را زينت و زيور كنند ( يعنى جلد و كاغذش را ) .\r\nقرآن كهنه گردد و در وى احداث كنند چيزى كه در او نيست و بر وفق هواها توجيه و تأويل كنند .\r\nهيچ جنسى و قماشى ، بائرتر از قرآن نباشد ( اگر ) كه او را چنان‌كه حق است و سزاوار او است تلاوت كنند ، و هيچ جنسى و قماشى پرفروش‌تر و پربهاتر از قرآن نباشد اگر او را از مورد خود تحريف و به غير مورد تأويل كنند .\r\nقرآن را حاملين او پشت سر افكنند و حفّاظ او را فراموش كنند و از ياد ببرند ، تا اين كه هواها ايشان را از راه خدا ميل دهد و همان را اعقاب از پدران به ميراث بياموزند و قرآن را به تحريف از روى دروغ و تكذيب عمل كنند .\r\nپس قرآن را به بهاى كمى فروشند و نسبت به او بىميل و رغبت گردند .\r\nپس قرآن و اهل او در آن زمان مطرود و رانده شده و باهم دو رفيق همسفر در يك راه خواهند بود ، هيچ كس حرمت اين دو را نمىكند .\r\nاى خوشا بر اين دو رفيق و زهى بر اين دو صاحب ، پس قرآن و اهل قرآن در ميان مردمان باشند ، اما مردم با ايشان همراه نيستند ، و اين از جهت آن است كه هدايت با\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگمراهى هرگز موافقت نكند ، اگرچه باهم در يك‌جا جمع شوند .\r\nوارد مىشود بر ايشان واردى و داخل مىشود به مجلسشان داخلى براى اين‌كه حكمى از قرآن بشنود ، هنوز در جاى خود قرار نگرفته و مطمئن ننشسته كه از دين خارج مىشود ، او را از دين پادشاهى به دين پادشاه ديگر ، از حكومت شاهى به حكومت و ولايت شاه ديگر و از طاعت شاهى به طاعت شاه ديگر و از عهد و پيمان شاهى به عهد و پيمان شاه ديگر منتقل سازند .\r\nپس خداوند ايشان را به عذاب استدراج بگيرد از آن‌جايى كه نمىدانند و گمان ندارند ، زيراكه كيد و مكر خداوند متين است . ( مقصود آن است كه مجالسشان اسمش قران و تفسير قرآن است و باطنش دعوت به اين و آن يا تأويل بر مقاصد و هواها است . )\r\n\r\nوضع قرّاء و عبّاد\r\nعابدان جاهل و قاريان فاسق باشند .\r\nقاريان عامل بروند .\r\nعبّاد بر رياء باشند .\r\nقاريان بسيار و عمل كم باشد .\r\nقارياد زياد و فقهاء كم باشند .\r\nقاريان ميل به امرا كنند .\r\nعبادت خدا را از جهت بلندى و برترى جستن بر مردم به جا آرند .\r\nعبادت نكنند خدا را مگر در ماه رمضان .\r\nاگر مؤمن را در جماعت و عبادت خدا ببينند ، پناه به خدا برند از وى .\r\nقاريان و عبّاد در ما بين خود يكديگر را ملامت كنند ، پس اين جماعت در آسمان‌ها پليد خوانده مىشوند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nوضع علم و روحانيت\r\nعلم برداشته شود و جهل آشكار گردد .\r\nعلماء بميرند و كم شوند .\r\nدنيا را بالاى سر و علم را زير پا نهند .\r\nعلم دين را براى غير خدا بياموزند .\r\nفقه و علم دين را براى غير دين بياموزند .\r\nعلماء را نشناسند مگر به جامهء نيك .\r\nبر علماء قدح و ملامت كنند .\r\nعالم نزد مردم پست و فاسق مكرّم باشد .\r\nصاحبان آيات و احاديث را تحقير كنند و كسى كه ايشان را دوست دارد حقير شمارند .\r\nعلماء را بكشند چنان‌كه دزدان را مىكشند .\r\nاز علماء فرار كنند چنان‌كه گوسفند از گرگ فرار مىكند ، پس هرگاه چنين كنند خداوند ايشان را به سه چيز مبتلا كند :\r\nاول : بركت را از اموال ايشان بردارد . دوم : سلطان جائر بر ايشان مسلط كند . سوم : از دنيا بىايمان بروند .\r\n\r\nوضع علماى سوء و رفتارشان و رفتار اهل منبر\r\nفقهاى هدايت ، كم و فقهاى ضلالت و خيانت بسيار .\r\nفقيه ، فقه را براى غير دين فراگيرد و مطلوب او رياست است .\r\nفقهاشان فتوى دهند به آن‌چه بخواهند .\r\nعلماشان بر طمع و كمى ورع باشند .\r\nعلماء بر در خانهء ستمگران رونده باشند .\r\nعلماى ايشان بدترين خلق خدايند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nفقهاى ايشان بدترين فقهاى زير آسمانند . فتنه از ايشان برخيزد و به ايشان برگردد .\r\nعلماء و فقهاشان خيانتكار باشند . آگاه باش كه ايشان فجار و اشرار خلق خدايند .\r\nاتباع ايشان و كسانى را كه نزد ايشان مىروند و از ايشان فرامىگيرند و با ايشان مجالست و مشاورت مىكنند اشرار خلق خدايند ، خداوند ايشان را به جهنم داخل كند درحالىكه كور و كر و لال باشند ، هرگاه آتش فروكش كند بر شعلهء وى بيفزايند و هرگاه پوست بدنشان پخته و سوخته شود تازه كنند تا از عذاب بچشند .\r\nعلمائشان ، شرار خلق خدايند بر روى زمين ، از آن جهت كه ميل به تصوف و فلسفه مىكنند ، قسم به خدا كه اين‌گونه از علما از اهل عدول و تحريف هستند ( يعنى عدول و انحراف از دين ) ، در حب و دوستى مخالفين ما مبالغه مىنمايند ، شيعيان و دوستان ما را گمراه مىكنند ، اگر به منصبى برسند از رشوه‌گرفتن سير نمىشوند و اگر مخذول شوند و دستشان به جايى نرسد عبادت خدا را برپا كنند .\r\nآگاه باشيد كه اين‌گونه علماء قاطع طريق و دزدان راه مؤمنين‌اند و دعوت‌كنندگان به سوى راه ملحدين‌اند ، پس هركس درك كند ايشان را بايد كه از ايشان حذر كند و دين و ايمان خود را از ايشان حفظ نمايد .\r\nدر منابر امر به تقوا شود اما گوينده خود عمل نكند به آن‌چه مىگويد .\r\nبر منبرها دروغ را طرفه و ظرافت بشمارند .\r\n\r\nوضع معيشت و كسب\r\nاز مال حرام اجتناب نكنند .\r\nحرام را غنيمت شمرند .\r\nمال ايتام را حلال شمرند .\r\nآن‌كه مال ايتام مىخورد مردم ، او را مرد صالح مىگويند و از صلاح او صحبت مىكنند .\r\nطالب حلال مذمت و سرزنش شود و طالب حرام مدح و تعظيم شود .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكم‌تر چيزى كه پيدا شود درهم حلال است .\r\nربا و مال‌هاى شبهه‌ناك را حلال شمارند .\r\nبه رشوه و ربا رفتار كنند .\r\nبه رباخوارى ركون كنند .\r\nربا ظاهر گردد و هيچ ملامت بر آن نشود .\r\nربا را سهل شمارند .\r\nتجارشان بر ربا ، كار كنند .\r\nپول‌هاى سحت فاش و آشكار شود و بر يكديگر سبقت گيرند .\r\nسحت : از قبيل ربا و رشوه و قمار و قرعه‌كشى و كم‌فروشى و پول شراب و مسكرات و پول قضاوت و پول سگ و پول خوك و پول آوازه‌خوانى و زن‌هاى رقاصه و آوازه‌خوان و پول زنا و قيادت و پول تار و طنبور و آلات غنا و پول ميته و نجس‌فروشى و هرچه در شرع حرام است .\r\nمرد ، معيشت خود را از كم‌فروشى كند .\r\nكم‌فروشى كنند و از وزن و كيل بدزدند .\r\nعيب را در وقت خريد و فروش كتمان كنند .\r\nتاجر در تجارت خود دروغ بگويد ، زرگر در زرگرى خود و هر صاحب صنعتى در صنعت خود دروغگو باشد ، پس از اين جهت وسيله‌هاى كسب كم شود و راه معيشت بر ايشان تنگ گردد .\r\nبا شريكان خود به خيانت رفتار كنند .\r\nزنان به كار مشغول شوند و با شوهران در كسب و تجارت شركت كنند از جهت حرص بر دنيا .\r\nتجار زياد و ربح و سود كم باشد .\r\nبازار همه ( در كسادى ) يكسان و به هم نزديك باشد ، در آن هنگام ببينى كه آن بگويد چيزى نفروختم و اين بگويد سودى نكردم ، پس نبينى به جز مذمت‌كنندهء جدا .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nوضع حكومت و هيئت حاكمه : سلطان و روش آن\r\nواى بر اين امت از پادشاهان جبار ستمگر كه چگونه مىكشند ، مىترسانند كسانى را كه اطاعت خدا كنند مگر آن كس كه اطاعت ايشان كند . پس مؤمن پرهيزگار با ايشان مسالمت كند به زبان و از ايشان فرار كند به دل .\r\nامور به دست كسى افتد كه اگر مردم حرف بزنند ايشان را بكشد و اگر ساكت باشند حق ايشان را مباح خود شمرد ، حقوق ايشان را براى خود جلوگيرى كند و براى خود جلب كند ، حرمتشان را لگدكوب و خونشان را بريزد و دل‌هاشان را پر از خوف و رعب كند .\r\nبر خود والى كنند و امر خود و دين خود را بر عهدهء كسى گذارند كه در ميان ايشان به مكر و منكر و رشوه و قتل عمل كند ، گويا ايشان امام و پيشواى قرآنند و قرآن امام و پيشواى ايشان نيست .\r\nمالك دولت شود كسى كه مالك آن نبوده و اهل بيت آن را ندارد لكعى از لكع‌ها ( لئيم - احمق - عارى از منطق ) .\r\nاهل باطل از عمّال خود كنند و بر اهل حق مسلط كنند .\r\nسلطان ، مؤمن را ذليل كند براى خاطر كافر .\r\nسلطان ، احتكار طعام كند .\r\nاموال ذوى القربى ( از خمس و أنفال و اوقات خاصهء ايشان ) قسمت شود به راه‌هاى باطل و صرف قمار و شراب شود .\r\nخرابى بيش‌تر منظور شود از آبادى .\r\nچيزى از مشرق و چيزى از مغرب بياورند ( از مرام‌ها و روش ايشان ) و امت اسلامى را به آن آلوده كنند ، اى واى به حال ضعيفان امت از ايشان واى واى بر ايشان از خدا .\r\nحكم به جور كنند .\r\nهمه جا قانون جور حكومت كند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nامراء و وزراء و عمال\r\nامراء زياد باشند و امين‌ها كم .\r\nامراء كافر ، و اوليائشان فاجر .\r\nامير و امراء بر سلطان نيز گفته مىشود .\r\nاميران خائن ، كدخدايان فاسق ، اعوان و يارانشان ظالم و صاحبان رأيشان فاسق .\r\nاميران فاجر ، وزيران ظالم ، كدخدايان خائن .\r\nاميران فاجر ، وزيران دروغگو ، و امينان خائن ، و اعوان ستمگر .\r\nامور به دست اميران جائر و وزيران فاسق و كدخدايان ظالم و امين‌هاى خائن افتد .\r\nزعيم و زمامدار مردم رذل‌تر ايشان باشد .\r\nزعيم نيز به سلطان گفته مىشود .\r\nاشرار امّت والى و زمامدار گردند ، پس كار بر مردم تنگ شود و زراعت فاسد گردد .\r\nدولت‌هاى شياطين دور زند و دائر گردد و بر ضعيف‌ترين مساكين جستن كنند و هر پلنگ بر فريسهء - شكار - خود جستن كند .\r\n\r\nروش اولياء امور و طرز رسيدن به حكومت\r\nرياست را براى متاع دنيا طلب كنند .\r\nرياست را بطلبند براى ظلم كردن و فخر بر يكديگر .\r\nواليان ، بر دادن حكم رشوه گيرند .\r\nحكومت و ولايت را در مازاد گذارند ، هركس بيش‌تر رشوه دهد يا عهده‌دار امر بيش‌ترى شود به رياست و منصب رسد .\r\nمردم حريص خواهند شد بر حكومت و امارت ، پس هركس كه از او بدوشند حال او در امارت نيك‌خواهد بود و آن كس كه از او بهره‌اى نباشد روزگارش بد باشد و به امارت نرسد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nواليان مردان خائن را امين كنند از جهت طمعى كه به وى دارند .\r\nمكّاران را مقرب سازند .\r\nاولياء امور اهل كفر را مقرّب نزد خود سازند و اهل خير را از خود دور كنند .\r\nنزديك‌تر به واليان كسانى هستند كه مدح خود را در بدگويى و فحش‌دادن به ما ( اهل بيت ) مىبينند و آن كس كه ما را دوست مىدارد سخن او را تزوير ، و شهادت او را نمىپذيرند .\r\nواليان ميراث را به اهل فسق و جرأت بر خدا مىدهند ، از ايشان چيزى مىگيرند و ايشان را به خود وامىگذارند كه آن‌چه خواهند بكنند .\r\nصاحب منصب كه مردم از جهت منصب و تسلط او مىترسند ، مردم شريف را ذليل مىكند و به ذلّت به او مىنگرد و همواره در پى قتل اوست .\r\n\r\nحكومت نااهلان و تسلط اشرار\r\nحكومت را به كسى دهند كه مستحق آن نيست .\r\nكسانى به حكومت رسند كه ايمان راسخ ندارند و جزء كسانى هستند كه بايد با ايشان از باب تأليف قلوب معامله و معاشرت كرد .\r\nمردمان سفيه نادان را عمّال و اعوان دولت سازند .\r\nسفهاى قوم راعى ايشان باشند .\r\nاولاد علوج ، اكابر باشند . ( علوج : كافر و پست و لاابالى و بىاطلاع از دين )\r\nرويبضة در امور عامه مردم تكلم كنند . ( يعنى كسانى كه حق تكلم ندارند ) .\r\nبر خود مقدّم كنند كسى را كه أفضل ايشان نيست .\r\nاشراف ذليل شوند و بىحسبان بلندى يابند .\r\nاشرار بر اخيار مسلط شوند .\r\nنيكان ايشان از اشرارشان مىترسند .\r\nخداوند ، اشرار را بر ايشان مسلط كند كه ايشان را به عذاب‌هاى بد شكنجه كنند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nپسرانشان را ذبح و زنانشان را به بىعفتى كشند ، خوبانشان دعا كنند و مستجاب نگردد .\r\nمرد خود را به بدزبانى مشهور كند تا از وى بپرهيزند و امرى به وى واگذار كنند و به مقامى برسد .\r\n\r\nحكومت زنان و كودكان و خواجگان\r\nكودكان به امارت رسند .\r\nدولت كودكان و نوسالان در هرجايى ظاهر شود و ظلم در همهء بلاد جارى گردد .\r\nزنان مسلط شوند و به حكومت برسند .\r\nسلطنت به مشورت زنان و كنيزان باشد .\r\nتدبير امور به دست خواجگان افتد .\r\nزنان بر ملك و دولت غالب شوند و بر هر چيزى غالب شوند كه هيچ امرى نشود مگر به هواى ايشان .\r\nرستگار نخواهند شد آنان‌كه امر خود را به دست زن بسپارند .\r\n\r\nدستگاه قضاوت و شهود و ترك حدود\r\nقضاوت بر خلاف امر خدا قضاوت كنند .\r\nقاضيان قضاوت كنند به چيزى كه نمىدانند .\r\nقاضيان رشوه گيرند .\r\nبيش‌تر ايشان شهادت دروغ و باطل دهند .\r\nشهادت‌هاى دروغ قبول شود .\r\nشهادت‌هاى عدل رد شود .\r\nشهادت‌هاى معارض يكديگر دهند .\r\nحدود تعطيل شود و به هواى خود در آن‌ها عمل شود .\r\nهيچ حدّى براى خدا جارى نشود .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nرواج فسّاق و فجّار و منافقين و اشرار و جاهليت و جهّال\r\nفسق ظاهر و آشكارا شود .\r\nفاسق پسنديده و ستايش شود و صاحب قوت و قدرت در چيزهايى كه خداوند دوست ندارد گردد .\r\nشخص را به فسق مدح مىكنند و او را خوش مىآيد و مىخندد و بر گوينده رد نمىكند .\r\nصداهاى مردم فاسق به دعوت بلند شود و از ايشان شنيده شود و پذيرفته گردد .\r\nفاجر را مرد با ظرافت شمرند .\r\nاز فاجر بپرهيزند از ترس شرّ او .\r\nصداهاى فجّار بلند شود .\r\nشرّ ظاهر شود و هيچ كس از وى منع نكند ، بلكه براى صاحبش عذرى بسازند .\r\nاز اشرار بپرهيزند از ترس زبانشان .\r\nاشرار را اكرام كنند .\r\nاز اخيار غفلت كنند و اشرار را بر خود مقدّم كنند .\r\nيادهاى منافقين و زنده و پرباران و بادهاى اهل دين ساكت و بىحركت است .\r\n( يعنى دنيا به كام آن‌ها است و باد به نفع آن‌ها مىوزد ) .\r\nهر جاهلى نزد مردم ، مردم داناى با اطلاع شمرده مىشود و هر حيله‌گر مكار را مرد افتاده و درويش خوانند .\r\nبين شخص با خلوص و اهل شكّ و ريبه تميز ندهند .\r\nگرگ را از ميش نشناسند .\r\nشعراء زياد شوند ( مانند دوران جاهليت ) و قبرهاى ايشان را مردم مساجد خود اتّخاذ كنند . ( صوفيه اين عمل را كرده‌اند . قبور شعراى خود را خانقاه ساخته و معبد خود قرار داده‌اند . )\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nحال غنى و فقير\r\nمال و صاحب مال را بزرگ شمرند .\r\nصاحبان مال و ثروت را بزرگ شمرند .\r\nمردم از اغنياء تبعيّت كنند ، در مجالسشان نيز از ايشان تبعيت كنند .\r\nاغنياء توشهء فقرا را بدزدند .\r\nغنى بخل بورزد به آن‌چه در دست اوست .\r\nفقير آخرت خود را به دنيا بفروشد .\r\nفقير در بين مردم ذليل و حقير باشد .\r\nفقير ، مبغوض و مهجور ، و غنى ، محبوب و به كرامت مخصوص باشد .\r\nهر صاحب درهم نزدشان صاحب رفعت باشد و آن‌كه نادار است وضيع و پست به شمار آيد .\r\nشخص معسر ( نادار ) حقير شمرده شود و به او تحقير شود .\r\nاى واى بر فقير از آن‌چه بر او وارد شود از خسران و زياد و ذلت و خوارى ، و زود باشد كه فقيران دست‌آويز شوند و طلب كنند آن‌چه براى ايشان حلال نيست .\r\nپس چون چنين كنند رو آورد بر ايشان فتنه‌هايى كه نتوانند بر خود هموار كنند .\r\n\r\nفسادهاى عموم جامعه\r\nتا اين‌جا راجع به فساد اصناف و طبقات بود ، اينك فسادهاى عمومى كه اختصاص به صنفى خاص ندارد تفصيل داده مىشود ، اين فسادها چند نوع است : فسادهاى دينى - اجتماعى - تربيتى - اخلاقى .\r\n\r\n1 - فسادهاى دينى\r\n\r\nظهور فواحش و منكرات شراب و قمار\r\nشراب را حلال شمرند .\r\nقمار ظاهر شود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nشراب و مسكرات و چيزهاى نشئه آورنده بخورند و به آلات قمار بازى كنند .\r\nبه شرب مسكرات فخر كنند .\r\nشراب را آشكار بنوشند و بفروشند .\r\nشراب و مسكرات را علنى بخورند و بر وى جمع شوند كسانى كه ترس از خدا ندارند .\r\nاطباء ، شراب را براى مريضان توصيف و به شراب تداوى و استشفاء كنند !\r\n\r\nزنا\r\nزنا شايع شود .\r\nزنا را دوست دارند .\r\nزنا را حلال شمرند .\r\nزنا را سهل شمارند .\r\nاولاد زنا بسيار شوند .\r\nزنان مدح خود را در زنا ببينند .\r\nزنان به مردان خود رشوه دهند تا ايشان را رخصت به مجامعت با مردم دهند !\r\nبا محارم خود جمع شوند و به محارم اكتفاء كنند !\r\nشب‌ها پردهء حيا برداشته شود و از هيچ جرأت بر خدا حيا نكنند .\r\n\r\nلواط و مساحقه\r\nپسران بدهند آن‌چه زنان مىدهند .\r\nبر يكديگر غيرت به خرج دهند بر پسران ، چنان‌كه غيرت به خرج مىدهند بر دخترانى كه در خانهء پدرانند .\r\nمردم را سرزنش كنند كه چرا با زنان جمع مىشود و با مردان دفع شهوت نمىكند .\r\nبر يكديگر غيرت به خرج دهند بر سر مردى كه با او فجور كنند و در اين راه جان و مال خود را بذل كنند .\r\nمردان خود را براى مردان فربه كنند و زنان براى زنان !\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nزنان به زنان اكتفاء كنند و مردان به مردان .\r\nمرد از پس خود و زن از جلو خود معيشت كند !\r\nزنان ، زنان را براى خود يار و معشوقه گيرند .\r\nزن براى خود زن را جفت گيرد و خود را براى زن زفاف كند ، چنان‌كه عروس را براى شوهر زفاف مىكنند .\r\n\r\nغنا و موسيقى و رقص\r\nغنا و آوازه را دوست دارند .\r\nرقص و طرب و غنا را حلال شمرند .\r\nآلات ساز و آواز ظاهر شود .\r\nتار و طنبورزنى را مستحسن شمارند و نيكو بياموزند .\r\nزن‌هاى آوازه‌خوان و رقاصه آشكار شوند .\r\nزن‌هاى آوازه‌خوان و آلات آوازه براى خود اتخاذ كنند .\r\nلهو و آلات لهو ظاهر شود ، عابرين بر وى بگذرند و احدى احدى را منع نكند .\r\nبراى غنا و آوازه مال‌ها خرج كنند .\r\nآلات غنا و موسيقى در حرمين ( مكّه و مدينه ) ظاهر شود .\r\n\r\nتهوّر و تجرى در معاصى و هتك محارم\r\nمحارم خدا هتك شود .\r\nاز هيچ چيز نمىگذرند و پروا ندارند .\r\nپيروى شهوات نفس كنند .\r\nعمل‌هاى جرم‌دار و جرم‌آور آشكارا و گناه‌هاى بزرگ آسان شود .\r\nاز هيچ منكرى كه مىكنند دست نكشند .\r\nمانند حيوانات در منظر مردم بر روى يكديگر بجهند ، و از ترس هيچ كس انكار نكند .\r\nبا حيوانات مجامعت كنند !\r\nمرده را از قبر بيرون آورند و كفن او را بفروشند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاگر يك روز بر وى بگذرد و گناه عظيم از وى صادر نشود محزون و غمگين باشد و آن يك روز را روز پستى از عمر خود بگمارد . - نعوذ باللّه -\r\nدر حرمين يعنى مكه و مدينه عمل كنند به آن‌چه خدا دوست ندارد و هيچ كس منع ايشان نكند و بين ايشان و اعمال قبيحه حائل نشود .\r\n\r\nدروغ و شهادت دروغ و قسم دروغ و غيبت و بهتان\r\nدروغ را حلال شمارند .\r\nزنان راستگو كم و ناياب باشد .\r\nدروغ زياد شود .\r\nهيچ چيز بيش‌تر از دروغ نباشد .\r\nقسم‌هاى دروغ به خدا بسيار شود .\r\nفاسق دروغ بگويد و دروغ او را ردّ نكنند .\r\nدروغگو را تصديق و خائن را امين كنند .\r\nدروغگو را تصديق و راستگو را تكذيب كنند .\r\nافسانه‌ها را حلال شمارند .\r\nگفته‌هاى دروغ را نفيس شمارند و بر وى مسابقه گذارند و سبقت گيرند كه زودتر به دست آرند و از دست يكديگر بربايند .\r\nراستگوترين مردم نزد مردم دروغگوى افتراءبند است .\r\nشهادت‌هاى دروغ معمول گردد .\r\nبه ميل و هواها شهادت دهند .\r\nبدون شهادت خواستن شهادت دهند .\r\nبه ملاحظهء نسبت و خصوصيت و رفاقت شهادت دهند ، بدون اين‌كه حق را بشناسند .\r\nدروغ حديث ايشان و غيبت ميوه ايشان باشد .\r\nغيبت را ملاحت شمرند و غيبت‌كننده را مليح .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبعضى ، بعضى را مژده دهد به غيبتى كه آورده يا به مجلس غيبت .\r\nبهتان و معصيت و طغيان علنى گردد .\r\n( اين امور بلكه كليه فسادهاى دينى و آن‌چه گذشت در فساد اجتماعى نيز تأثير دارد ) .\r\n\r\n2 - فسادهاى اجتماعى\r\n\r\nظلم و جور و تعدى عمومى و هرج‌ومرج\r\nجور و فساد بسيار شود .\r\nهرج‌ومرج زياد شود ( به هم افتادن و هركس هرچه تواند كند و دادگاه و پناهگاه نباشد ) .\r\nبعضى بر بعضى جور كند .\r\nبه جور ديانت كنند .\r\nبغى ( تعديات به ناحق ) بر يكديگر بسيار شود .\r\nدر تعدى به يكديگر به حدّ افراط باشند .\r\nجور همهء بلاد را شامل شود .\r\nگذشت نمىكنند از بدكننده و خلاف‌كننده .\r\nبندگان و كنيزان را ستم كنند .\r\nظالم ، معظم و ضعيف نابود و قوى ، مالك باشد .\r\nمانند گرگ‌هاى ضرررسان خونريز باشند .\r\nهركس گرگ باشد قوى باشد و گرنه گرگان ، او را بخورند .\r\nمرد به نمازگاه مىرود ، چون برمىگردد جامه‌هايش بر تن او نيست .\r\n\r\nقتل و خونريزى\r\nخونريزى را سهل شمارند .\r\nخونريزى زياد شود .\r\nآدم‌كشى بسيار شود .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبعضى ، بعضى را از روى عداوت بكشند .\r\n\r\nتفرقه و اختلاف و اتحاد بر ضد دين و اجتماع\r\nفتنه‌ها ظاهر شود .\r\nبر فرقت اجتماع كنند و بر ضدّ اجتماع فرقه‌فرقه شوند .\r\nاتحاد و پشتيبانى به يكديگر مىكنند ، در غير ذكر خدا صداها بلند شود .\r\nروش‌ها مختلف شود و فساد بسيار گردد ، رشد و هدايت كم شود ، پس در آن هنگام دل‌ها سياه شود و سلطان جائر بر ايشان حكومت كند .\r\nچنان سرگرم تفرقه و مخالفت و عصيان و ضلالت و طغيان باشند ، تا اين‌كه بر وى توالد و تناسل كنند و اولادها بزايند كه به معصيت تربيت گشته و به جور ديانت كنند .\r\nافعالشان منكر و دل‌هاشان مختلف .\r\nمردم با كسى هستند كه غلبه با اوست .\r\nدرس باطل به يكديگر بياموزند .\r\nدر كارها تقليد از يكديگر كنند و همگى تقليد اهل شرّ كنند .\r\n\r\nترك خيرات و بىاهتمامى به ضعفاء و به امور جامعه\r\nاز خير بىميلى و بىرغبتى مىكنند .\r\nبر يكديگر عطوفت ندارند ، بلكه ادبار و پشت از يكديگر مىكنند .\r\nشام مىكنند در نشئه و صبح مىكنند مست ، هيچ در غم مردم و آن‌چه به او مبتلايند نيستند .\r\nمعروف ( هديه و قرض و احسان و صدقات خيريه ) كم شود .\r\nراه خير منقطع گردد و كسى بر وى نرود و راه شرّ راهروانش بسيار باشد .\r\nقدم‌هاى خير برداشته نشود مگر به وساطت و توصيهء اشخاص ، رضاى خدا و قصد خدا را منظور نكنند ، بلكه نظر مردم را جلب كنند .\r\nصدقه به مسكين داده نشود .\r\nبه محتاج چيزى دهند به جهت خندهء بر او و براى خدا بر وى ترحم نكنند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\n3 - فسادهاى تربيتى\r\n\r\nزندگانى و حدود زن و مردى و بزرگى و كوچكى ، شهوت‌پرستى و شكم‌پرستى و تجملات از لباس و خانه و مركب\r\nهمت مردم شكم و شهوتشان باشد ، پروا ندارند از كجا بخورند و با چه دفع شهوت كنند ، دنيا هم در عين حال بر ايشان اقبال كند .\r\nطعام‌هاى طيب و رنگارنگ بخورند .\r\nهمتشان الوان طعام‌ها و آشاميدنىها است .\r\nمدح مىكنند به صرف قول و زبان ، اين جماعت اشرار امت‌اند .\r\nنخواهد ماند مگر منافق كه دين خود را به رأى خود و خداى خود را شكم خود قرار داده ، هرچه اشتها كند از حلال و حرام امتناع از وى ندارند و به زندگى دنيا خرسند و فرحناك‌اند .\r\nهم‌صحبت ايشان زنان ايشانند و شرفشان درهم و دينارشان و همتشان شكمشان ، اين جماعت اشرارند ، فتنه با ايشان است و از ايشان فتنه برخيزد و به ايشان بازگردد ، جسدهاشان سير نمىشود و دل‌هاشان خاضع نمىگردد .\r\nخوراكشان تيهو و مرغان چاق و لباسشان خزّ يمانى و ابريشم است .\r\nخداى ايشان شكمشان و زنانشان قبله ايشان و دينشان درهم و دينار ايشان و شرفشان متاع و قماش ايشان است .\r\nغذاهاى خوب بخورند و جامه‌هاى قشنگ زينت‌شده بپوشند .\r\nخدّامشان اولاد فرس و روم باشد .\r\nكلاه‌هاى مترّكه ظاهر شود .\r\nپس پرورش يابند به غذاهاى خوب و شربت‌هاى لذيذ و بوهاى خوش و بناهاى محكم زيبا و زينت خانه‌ها و مجلس‌هاى مزين .\r\nبر يكديگر افتخار كنند به لباس و جاه .\r\nكتاب خدا را بر غير تأويلش تأويل كنند و بگويند ( من حرّم زينه اللّه ) كه حرام كرده\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nزينت خدا را ؟ بناها را محكم و زيبا بسازند .\r\nقصرهاى محكم و زيبا بسازند .\r\nبر مركب‌هاى نيك و سريع سوار شوند و خود را زينت و آرايش كنند ، مانند زن كه براى شوهر خود زينت مىكند .\r\nزى و هيئت ايشان مانند زى و هيئت پادشاهان ستمگر باشد ، اين جماعت منافقين اين امتند .\r\n\r\nبىحيايى و بىادبى پير و جوان ، كوچك و بزرگ ، زن و مرد\r\nزنان فاسد شوند .\r\nجوانان فاسق شوند .\r\nكودكان فاقد حيا و ادب باشند .\r\nجوان‌ها تصنيف خواندن و آوازه و شرب خمر را حلال شمرند .\r\nكودكان بىحيا و پيران فاجر و زن‌ها سبك و شوخ و شنگ .\r\nحياى كوچكان كم شود .\r\nكوچك بر بزرگ جرى شود و پست بر شريف .\r\nكبير بر صغير رحم نكند و صغير از كبير توقير نكند .\r\nپردهء حيا از زنان برداشته شود .\r\nزنان بر زين سوار شوند . يا مقصود سوار شدن اسب و شبه آن و جلوه دادن در بازارها است و يا كنايه است از حكومت يعنى بر زين حكومت سوار شوند .\r\nزنان مانند مردان براى خود مجالس ( كنگره ) اتخاذ كنند .\r\nزنان خود را براى اهل كفر بذل كنند .\r\nزن‌ها زينت‌كرده و آرايش‌كرده از خانه بيرون آيند و سير و گردش كنند و به خارج شهر به تفرج روند .\r\nهمت زنان زينت ، دنيا باشد .\r\nزنانشان دريده و كارگزار و پيشرو در هر چيز .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمردان خود را به جامهء زنان زينت كنند .\r\nمرد خود را چنان زينت كند مانند زن كه براى شوهر خود زينت مىكند .\r\nمردان طلا بپوشند و لباس حرير و ابريشم و ديبا و پوست پلنگ در تن كنند .\r\n\r\nبىعفتى و بىغيرتى شوهران ، بىعفتى پسران و دختران و بىغيرتى پدران\r\nمرد اطاعت زن خود كند .\r\nمرد از زن خود قبيح مىبيند ، نه او را نهى مىكند و نه قبيح را از او دور مىكند .\r\nبهترين خانواده در نظر مردم كسانى هستند كه زنان خود را كمك و مساعدت كنند بر فسق ايشان .\r\nمرد از كسب فجور زن خود مىخورد و مىداند و اقامه بر آن مىكند .\r\nزن ، شوهر را مقهور مىكند بر چيزى كه خلاف ميل اوست ، يعنى فجور و سپس از آن‌چه به دست آورده بر شوهر خود انفاق مىكند .\r\nآن‌چه زن براى شوهر مىآورد از بهاى فرج خود و بىعفتىهاى خود مىگيرد ، حتى اين‌كه اگر عرضا و طولا بدهد اهميّت نمىدهد و هرگونه بدى كه درباره او گفته شود از كسى نمىپذيرد . اين است آن ديّوث كه خداوند از او قبول نمىكند نه قولى و نه عملى و نه عدلى و نه از وى عذرى مىپذيرد ، خوراك او حرام و منكح او حرام ، پس واجب است قتل او در شرع اسلام و واجب است رسوايى او در بين انام و ورود او در آتش برافروخته است در روز قيامت .\r\nمرد ، زن و جاريه خود را ( دختر و كنيز ) به كرايه مىدهد و به طعام و شراب كم و پستى راضى مىشود .\r\nپدران خوشحالند به آن‌چه قبيح از اولاد خود مىبينند ، نه آن قبيح را از ايشان دور مىكنند و نه ايشان را از آن نهى مىكنند .\r\nطلاق بسيار شود ( اين نتيجه آن فسادها است ) .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n4 - فسادهاى اخلاقى\r\n\r\nارحام و پدر و مادر\r\nقطح رحم‌ها كنند .\r\nصله رحم را با منّت كنند .\r\nجفا و استخفاف به پدر و مادر ظاهر شود .\r\nپدران و مادران را فحش دهند .\r\nفحش به پدران و مادران را علنى كنند .\r\nفحش و بدگويى به پدر و مادر را شعار خود كنند .\r\nمرد پدر خود را سبّ كند و برادر خود را حسد برد .\r\nپسر بر پدر افتراء زند و بر پدر و مادر نفرين كند و به مرگشان خوشحال باشد .\r\nحال پدر و مادر نزد فرزند از هركس بدتر باشد و خوشحال شود كه كسى بر ايشان افتراء بندد .\r\nفرزند بر پدر خشمناك باشد .\r\nمرد اطاعت زن خود كند و نافرمانى و جفا به پدر و مادر ، و كوشش در هلاكت برادر خود كند .\r\nكوچكان ، بزرگان را تحقير كنند .\r\nبه پدر و مادر جفا كنند و به رفيقان نيكى .\r\n\r\nهمسايه\r\nهمسايه به همسايه جفا كند .\r\nهمسايه ، همسايه را اكرام كند از ترس زبانش .\r\nهمسايه ، همسايه را اذيت كند و او را مانعى نباشد و كسى او را منع نكند .\r\n\r\nدوروئى و دوزبانى ، خوش‌ظاهرى و بدباطنى\r\nباطن‌ها خبيث و ظاهرها نيكو از جهت طمع در دنيا .\r\nروها نيكو و دل‌ها بدخو باشد ، هركه ايشان را ببيند خوشش آيد و هركه با ايشان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمعامله كند به او ظلم كنند .\r\nجثه و هيكل آدميزاد ، اما دل‌ها دل‌هاى شياطين .\r\nروهاى مردم روهاى آدم و دل‌هاشان دل‌هاى شياطين .\r\nدل‌هاى ايشان از مردار گنديده‌تر ، و از صبر زرد تلخ‌تر .\r\nدر وقت سخن گفتن كلامشان از عسل شيرين‌تر ولى دل‌هاشان از حنظل تلخ‌تر .\r\nمثل مردم ، مثل گل خرزهره باشد كه قشنگ و خوش‌رنگ است ، اما طعمش تلخ است . سخن حكيمانه گويند ، كلامشان پند و حكمت باشد ، اما اعمالشان دردى است كه دوا ندارد ، گرگ‌هايى باشند كه لباس ميش بر تن كرده‌اند .\r\nپوست ميش بر دل‌هاى گرگ‌خو بپوشند .\r\n\r\nبدزبانى و بدخويى و بدكردارى و كينه و لجاجت\r\nكلامشان فحش و عملشان وحشت‌انگيز و موجب تنفر است .\r\nفعلشان خبيث و مردمى ستمكار باشند .\r\nاگر با ايشان همراهى و موافقت كنى از تو به شك افتند ، و اگر حديث كنى تكذيب تو كنند ، و اگر از ايشان دور شوى غيبت تو كنند ، ملتجى شدن به ايشان فضيحت و رسوايى است و عذرخواهى از ايشان ذلت و خوارى و درخواست از ايشان فقر حاضر است .\r\nلجاجت ظاهر شود .\r\nمبتلا شوند در ما بين خود به كينه و جدال .\r\n\r\nخيانت و بىامانتى\r\nامانت را ضايع كنند .\r\nخائن را امين كنند .\r\nخائن را امين و امين را به خيانت نسبت دهند .\r\nامانت و درستى كم شود ، خيانت بسيار گردد .\r\nاول چيزى كه برداشته شود از مردم امانت و خشوع است .\r\n\r\nوفادارى و پيمان‌دارى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nوفا كم شود .\r\nپيمان‌ها نقض شود .\r\nآشنايان در وقت حاجت با يكديگر ناشناسى كنند ، بعضى از بعضى رو پنهان كنند .\r\nاخوّت و برادرى در راه خدا كم شود .\r\nكم‌تر چيزى كه پيدا شود برادرى است كه بتوان به او وثوق پيدا كرد .\r\n\r\nمدح زبانى و تملّق\r\nمدح و ثنا زياد شود .\r\nمدح مىكنند به صرف قول و زبان .\r\nبه وسيلهء مال از مردم طلب مدح كنند .\r\n\r\nحلم و انصاف\r\nمرد حليم ، مكّار شمرده شود و مكّار ، حليم .\r\nحلم را ضعف شمرند و ظلم را فخر دانند .\r\nشخص با انصاف را ضعيف و كم خرد دانند .\r\n\r\nنمّامى و سخن‌چينى\r\nسعى در نمّامى ظاهر شود .\r\nاگر نمّامى ببينند از او استقبال كنند .\r\nحرف كسى را امضاء نمىكنند ، مگر اين‌كه نمّام و سخن‌چين باشد .\r\nبالا مىبرند قدر هر نمّام و سخن‌چين دروغگو را ، خداوند آنان را به زير مىافكند .\r\n\r\nكبر ، حسد ، حرص ، بخل ، دنائت و لئامت\r\nكبر و تكبر در دل‌ها به حركت آيد و نفوذ كند مانند نفوذ زهر در بدن .\r\nحرص از اندازه به در و حسد آشكار ، از خود ظاهر كنند .\r\nمردمان پست و لئيم بسيار و مردم شريف كم شوند .\r\nغنى و ثروتمند نمىترسد مگر از فقر ، حتّى اين‌كه روز جمعه ما بين دو نماز سائل سؤال مىكند و كسى در كف او چيزى نمىگذارد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nآثار و نتايج اعمال و خصلت‌هاى گذشته و كلياتى در اين باب\r\nچند حديث كه بر وجه كلى اشاره دارد بر آثار آن فسادها ذكر مىشود :\r\nحديث اول : پيامبر صلّى اللّه عليه و إله و سلم در حديث حجّة الوداع فرمود : « تا اين‌كه ديده نشود مگر سلطان جوركننده يا غنى و مالدار بخيل و يا عالم دنيا و مال‌خواه و يا فقير دروغگو و يا پير فاجر و يا كودك بىحيا و زن سبك شوخ و شنگ » .\r\nباز در همان حديث فرمود : « در آن موقع لعنت بر شما نازل شود و صولت و جنگ شما در ما بين خودتان دائر شود و دين در ما بين شما جز لفظى نماند بر زبان‌هاى شما ، پس هرگاه اين خصلت‌ها در شما ظاهر شد متوقع باشيد باد سرخ يا مسخ يا سنگ‌باران را » .\r\nباز در آخر همان حديث فرمود :\r\n« هيچ روزى بر ايشان نمىگذرد مگر اين‌كه خداوند ، ايشان را ندا مىكند : آيا به من و مهلت من مغرور شده‌ايد يا بر من جرأت پيدا كرده‌ايد ؟ آيا گمان كرده‌ايد كه شما را عبث آفريده‌ام و شما به سوى ما برگشت نخواهيد كرد ؟ قسم به عزّت و جلال خود اگر نبودند كسانى كه مرا به اخلاص بندگى مىكنند ، يك چشم برهم زدن مهلت نمىدادم كسى را كه معصيت من مىكند و اگر نبود ورع با ورع‌هاى از بندگان من ، از آسمان قطره‌اى نازل نمىكردم و از زمين يك برگ سبز نمىرويانيدم » .\r\nبعد از آن فرمود : « واعجبا از مردمى كه مال‌هاى ايشان ، ايشان را از خدا بازداشته ! آمال ايشان ، دراز و اعمال ايشان كوتاه و با اين وصف ايشان طمع مجاورت مولاى خود را هم دارند ، نخواهند به اين اميد رسيد مگر به عمل و عمل تمام نمىشود مگر به عقل » . « 1 »\r\nحديث دوم : پيامبر صلّى اللّه عليه و إله و سلم به ابن مسعود بعد از شرح اعمال مردم آخر الزّمان فرمود :\r\n« پس هركس از اعقاب شما آن زمان را درك كند سلام بر آن مردم در مجامعشان نكند ، جنازهء ايشان را تشييع نكند ، مريض‌هاشان را عيادت نكند ، ايشان به سنّت من تظاهر\r\n\r\n\r\n","description":"","footnote":"\r\n( 1 ) - بحار 52 / 263 ح 148 ؛ جامع الاخبار 395 .\r\n","page_name":" 125 ","page_number":125},
  {"content":"\r\n\r\nمىكنند و آن‌چه شما دعوى مىكنيد دعوى مىكنند ، اما در افعال با شما مخالفت مىكنند ، پس بر غير ملت شما مىميرند ، آنان از من نيستند و من از آنان نيستم ، پس نترسيد از احدى غير خدا . »\r\nتا اين‌كه فرمود :\r\n« آنان ادعا مىكنند كه بر دين من و سنت من و طريقهء من و شريعت من هستند ، آنان از من برئ و من از آنان برئ هستم ، اى پسر مسعود ! مجالست مكنيد با ايشان در ملاء ( عام ) ، و خريد و فروش مكنيد با ايشان در بازارها و راهنمايى مكنيد ايشان را به راهى و آب به ايشان مدهيد » .\r\n( اين جم « 1 » له را براى علماء و فقهاى خيانت‌كار و اتباع ايشان فرمود ) .\r\nحديث سوم : پيامبر صلّى اللّه عليه و إله و سلم فرمود :\r\n« رستگار نخواهند شد آن جماعتى كه امر خود را به دست زن بسپارند » . و فرمود : « تا وقتى كه امراى شما خوبان شما باشند و اغنياى شما باگذشت و سخاوتمندان شما باشند و امر شما به مشورت در ما بين شما باشد ، پس روى زمين بهتر است براى شما از شكم زمين و هرگاه امراى شما اشرار شما باشند و اغنياء شما ، بخيلان شما باشند و امور شما به دست زنان شما باشد ، پس شكم زمين بهتر است براى شما از پشت زمين . » « 2 »\r\nحديث چهارم : پيامبر صلّى اللّه عليه و إله و سلم فرمود : « هرگاه خداوند غضب كند بر امّتى و عذاب بر ايشان نازل نكند ، به جاى آن نرخ‌هاى ايشان گران شود و عمرهاشان كوتاه گردد و تجارتشان ربح نكند و ميوه‌هاشان نيكو نباشد و نهرهاشان كم آب باشد و باران از ايشان حبس شود و اشرار ايشان بر ايشان مسلط شوند . » « 3 »\r\nحديث پنجم : فرمود : « هرگاه بعد از من زنا بسيار شود مرگ ناگهانى زياد شود ، و هرگاه كم‌عيارى و كم‌فروشى باب شود خداوند ، ايشان را به سال‌هاى خشك و قحط\r\n\r\n\r\n","description":"","footnote":"\r\n( 1 ) - مكارم الاخلاق 449 ؛ الزام الناصب 2 / 150 .\r\n( 2 ) - تحف العقول 38 ح 5 به بعد ، بحار 74 / 141 ح 1 .\r\n( 3 ) - امالى صدوقى 678 مجلسى 85 ؛ تحف العقول 55 .\r\n","page_name":" 126 ","page_number":126},
  {"content":"\r\n\r\nمبتلا سازد ، و هرگاه زكات را منع كنند زمين هم بركات خود را از زراعت و ميوه و معادن منع كند ، و هرگاه در حكم جور كنند تعاون بر ظلم و دشمنى خواهد شد ، و هرگاه عهد و پيمان را نقض كنند خداوند ، دشمن ايشان را بر ايشان مسلط سازد و هرگاه قطع رحم‌ها كنند اموال به دست اشرار افتد ، و هرگاه امر به معروف و نهى از منكر نكنند و پيروى اخيار از اهل بيت من نكنند مسلط خواهد كرد خداوند بر ايشان اشرار ايشان را ، پس در آن هنگام دعا كنند خوبان ايشان و دعاهايشان مستجاب نگردد » . « 1 »\r\nحديث ششم : از امير المؤمنين عليه السّلام پس از آن‌كه ذكر فجايع فرمود ؛ سپس فرمود : « در آن هنگام خود را جزء مرده‌ها حساب كنيد و زندگى شما ، شما را مغرور نكند . پس به تحقيق كه مردم دو نوعند : يكى نيكوكار پرهيزكار و ديگر شقىّ بدكردار و خانه دو خانه است سوم ندارد ( بهشت و جهنم ) و كتاب يكى است كه فرونگذارده نه كوچك و نه بزرگ مگر اين‌كه ضبط كرده آن را ، آگاه باشيد كه حب دنيا رأس هر خطيئه و گناه است و باب بر هر بليّه و مجمع هر فتنه و داعى هر شك و ريب است » .\r\nحديث هفتم : جمله‌اى از خطبة البيان از امير المؤمنين عليه السّلام بعد از شرح بسيارى از فجايع فرمودند :\r\n« اى واى از قلّت معرفت شما و ذلّت فقير شما و تكبّر اغنياء شما و كمى وقار شما  إِنَّا لِلَّهِ وَ إِنَّا إِلَيْهِ راجِعُونَ  « 2 » مصائب بر ايشان نازل مىشود اما بزرگ نمىشمارند بلاها را ، شيطان با بدن‌هاى ايشان مخالطه كرده و در بدن‌هاى ايشان جا گرفته و در خون ايشان داخل شده و به دروغ گفتن و افتراء و تهمت ، وسوسه مىكند و بر ايشان تلقين مىكند تا اين‌كه فتنه‌ها همهء شهرها را فراگيرد و مؤمن مسكين دوست ما بگويد : من از مستضعفين هستم » . « 3 »\r\nحديث هشتم : حضرت رسول صلّى اللّه عليه و إله و سلم فرمود : « بعد از خود سه چيز را بر امتّم\r\n\r\n\r\n","description":"","footnote":"\r\n( 1 ) - علل الشرائع 584 ح 26 ؛ امالى صدوقى 385 مجلس 51 .\r\n( 2 ) - بقره 156 .\r\n( 3 ) - الزام الناصب 2 / 192 .\r\n","page_name":" 127 ","page_number":127},
  {"content":"\r\n\r\nمىترسم ، گمراهى بعد از معرفت و فتنه‌هاى گمراه‌كننده و شهوت شكم و فرج » . « 1 »\r\nحديث نهم : امير المؤمنين عليه السّلام فرمود : « قوام دين ( دنيا خ ل ) به چهار چيز است :\r\nعالم ناطق كه علم خود را استعمال كند ، ( هم خود عمل كند و هم به مردم بگويد ) ، مالدارى كه زيادى مال خود را بر اهل دين خدا بخل نكند ، فقيرى كه آخرت خود را به دنيا نفروشد ، جاهلى كه از طلب علم استنكاف نكند ، پس هرگاه عالم كتمان علم خود كند و غنى به مال خود بخل بورزد و فقير آخرت خود را به دنيا بفروشد و جاهل از طلب علم تكبر كند ، دنيا به حالت قهقرى برگردد ( يعنى به پشت كه دورهء جاهليت است ) پس در آن هنگام مغرور نكنند شما را مسجدىهاى زياد و جسدهاى مردمى كه هواهاى ايشان مختلف است » .\r\nگفته شد : يا امير المؤمنين ! زندگى در آن زمان چگونه است ؟ فرمود : « در ظاهر با ايشان معاشرت و در باطن با ايشان مخالفت كنيد » . « 2 »\r\nحديث دهم : از حضرت رسول صلّى اللّه عليه و إله و سلم نقل شده است كه فرمود : « هرگاه پنج چيز شايع شود ، پنج چيز در ميان شما جايگزين شود ، هرگاه زنا شايع شود زلزله‌ها ظاهر شود ، و هرگاه زكات را ندهند حيوانات بميرند و هرگاه حكّام ( سلطان خ ل ) در قضاوت جور كنند آسمان باران خود را نگهدارد و هرگاه ربا فاش و شايع گردد خسف و فرورفتن به زمين خواهد بود . »\r\nحديث يازدهم : ايضا آن حضرت صلّى اللّه عليه و إله و سلم فرمود : « هرگاه در امت من ده خصلت ظاهر شود خداوند ، ايشان را به ده چيز عقوبت كند .\r\nگفته شد : يا رسول اللّه ! چيست آن ده خصلت ؟\r\nفرمود : هرگاه دعا كم كنند بلا نازل شود ، و هرگاه صدقات ( قرض و هديه و وقف و مطلق قدم‌هاى خير و انفاقات خيريّه ) را ترك كنند مرض‌ها زياد شود و هرگاه زكات را منع كنند چارپايان بميرند ، و هرگاه سلطان جور كند منع باران شود ، و هرگاه زنا در ايشان\r\n\r\n\r\n","description":"","footnote":"\r\n( 1 ) - امالى مفيد 111 مجلس 13 ؛ بحار 10 / 368 ح 15 به بعد .\r\n( 2 ) - خصال 1 / 216 ح 5 ؛ بحار 1 / 179 ح 1 .\r\n","page_name":" 128 ","page_number":128},
  {"content":"\r\n\r\nبسيار شود مرگ ناگهانى در ايشان زياد شود ، و هرگاه ربا زياد شود زلزله‌ها زياد شود ، و هرگاه به خلاف آن‌چه خدا نازل فرموده حكم كنند دشمن ايشان بر ايشان مسلط شود ، و هرگاه نقض عهد و پيمان كنند خداوند ، ايشان را مبتلا به قتل سازد ، و هرگاه كم‌فروشى كنند خداوند ايشان را به سال‌هاى خشك و قحط بگيرد » .\r\nسپس اين آيه را تلاوت فرمود :  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ  . « 1 » فساد در دريا و خشكى ظاهر شد به سبب آن‌چه دست مردم كسب كرده تا اين‌كه بچشاند ايشان را اثر بعضى از آن‌چه عمل كرده‌اند ، تا شايد برگشت كنند . « 2 »\r\nحديث دوازدهم : نيز از آن حضرت صلّى اللّه عليه و إله و سلم است كه فرمود : « از جبرئيل پرسيدم : آيا بعد از من به زمين خواهى آمد ؟\r\nگفت : بلى يا رسول اللّه ! بعد از شما ده مرتبه به زمين نازل خواهم شد و ده گوهر از روى زمين خواهم برد .\r\nفرمود : آن گوهرها چيست ؟ عرض كرد : اول دفعه كه نازل شوم بركت را خواهم برد ، در دفعهء دوم رحمت را خواهم برد ، در دفعهء سوم حيا را از چشم زنان خواهم برد ، دفعهء چهارم حميّت و غيرت را از سر مردان خواهم برد ، دفعهء پنجم عدالت را از دل سلاطين خواهم برد ، دفعهء ششم صداقت و راستى را از دل رفيقان و دوستان خواهم برد ، دفعهء هفتم مروّت را از دل اغنياء خواهم برد ، دفعهء هشتم صبر را از فقرا خواهم برد ، دفعهء نهم ، حكمت را از دل حكيمان خواهم برد ، دفعهء دهم ايمان را از دل مؤمنين خواهم برد . » « 3 »\r\n( سبب بردن اين امور يا طرح كردن مردم است كه چون از خود طرح مىكنند پس جبرئيل آن‌ها را مىبرد و يا اعمالى مىكنند ، كه سبب بردن آن‌ها مىگردد ) .\r\nحديث سيزدهم : ايضا آن حضرت صلّى اللّه عليه و إله و سلم فرمود : « زمانى بر مردم بيايد كه سالم نماند براى صاحب دين ، دين او ، مگر آن كس كه فرار كند به دين خود از قريه‌اى به\r\n\r\n\r\n","description":"","footnote":"\r\n( 1 ) - روم 41 .\r\n( 2 ) - جامع الاخبار 509 .\r\n( 3 ) - الاثنى عشريه فى المواعظ العددية / 330 .\r\n","page_name":" 129 ","page_number":129},
  {"content":"\r\n\r\nقريه‌اى و از كوهى به كوهى و از سوراخى به سوراخى ، مانند روباهى كه مىترسد .\r\nگفتند : يا رسول اللّه ! چه وقت خواهد بود اين ؟ فرمود : وقتى كه به معيشت و زندگى نرسيد و نائل نشويد مگر با معصيت خدا ، پس هرگاه آن زمان شود عزوبت ( ترك ازدواج ) حلال شود .\r\nگفتند : يا رسول اللّه ! چگونه باشد اين با اين‌كه تو ما را امر به تزويج كرده‌اى ؟ فرمود :\r\nهرگاه آن زمان شود هلاكت مرد بر دست پدر و مادرش خواهد بود ، پس اگر او را پدر و مادر نباشد هلاكت او بر دست زن و بچهء او خواهد بود ، پس اگر او را زن و بچه نباشد بر دست خويشاوندان و همسايگان او خواهد بود .\r\nگفتند : يا رسول اللّه ! چگونه چنين شود ؟ فرمود : او را ملامت مىكنند به تنگى معيشت ، پس خود را به تكلّف مىاندازد و دست‌اندازى مىكند در چيزهايى كه فوق حدّ او است ، تا اين‌كه او را را در موارد هلاكت مىافكنند » . « 1 »\r\nحديث چهاردهم : از حضرت رسول صلّى اللّه عليه و إله و سلم است كه فرمود : « زمانى بيايد بر امت من كه علماء را نشناسند مگر به جامهء نيك و قرآن را نشناسند مگر به صداى نيك ، و عبادت نكنند خدا را مگر در ماه رمضان ، پس هرگاه چنين كنند خداوند مسلط كند بر ايشان سلطانى را كه نه علم دارد و نه حلم و نه رحم » « 2 »\r\nو فرمود : در امّت من خسف و قذف ( فرو رفتن به زمين و سنگ‌باران شدن ) خواهد بود .\r\nگفتند : يا رسول اللّه ! به چه سبب ؟ فرمود : به سبب شرب خمر و اتّخاذ زنان آوازه خوان . « 3 »\r\nو از جملهء آثار كه مانند وقايع گذشته فهرست‌وار ذكر مىشود اين است :\r\nفقر و فلاكت بسيار شود . باران در غير وقت ببارد . باران زياد و گياه كم باشد .\r\nباران‌هاى تند سيل‌خيز ببارد . باران شديد باشد و ابرهاى خشم‌كننده به حركت آيد .\r\n\r\n\r\n","description":"","footnote":"\r\n( 1 ) - اربعين شيخ بهايى 266 ذيل ح 18 ؛ منتخب الاثر 542 ح 20 .\r\n( 2 ) - جامع الاخبار 356 ؛ بحار 22 / 454 ح 11 .\r\n( 3 ) - معجم احاديث الامام المهدى 1 / 228 ح 542 .\r\n","page_name":" 130 ","page_number":130},
  {"content":"\r\n\r\nمرگ مفاجاة بسيار شود . « 1 » چارپايان مانند درندگان . بعضى ، بعضى را فريسهء خود كنند . « 2 » كفّار بر پنج نهر مسلط شوند : سيحون ، جيحون ، فرات ، نيل ، دجله . « 3 »\r\nكافر خوشحال باشد از اين‌كه مؤمن را در بلا و بيچارگى ببيند و از اين‌كه فساد را در روى زمين مشاهده مىكند . « 4 »\r\nامّت‌هاى مخالفه ، يكديگر را بخوانند و با يكديگر اتحاد كنند و بر مسلمين حمله كنند ، مانند حمله و هجوم آوردن جمعى از خورندگان بر يك كاسه .\r\n\r\nفتنه و بلاهايى كه اختصاص به شيعه دارد\r\n\r\nوقايع نوعيه مختص به شيعه\r\nآن‌چه به شيعه اختصاص دارد زائد بر آن‌ها كه گذشت خلاصه‌اش تمحيص و تمييز است ، يعنى پاك شدن و از هم جدا شدن و اين‌كه ديندارى و نگهدارى عقيده بسيار مشكل است در اثر چند امر :\r\n1 - از جهت اختلافاتى كه در وجود آن حضرت و حيات او پيدا مىشود .\r\n2 - در اثر طول غيبت كه سبب يأس و نوميدى مىشود .\r\n3 - از جهت اختلافاتى كه در ما بين ايشان پيدا مىشود در امور خاصه كه به هم در افتند و باهم معارضه و مبارزه كنند .\r\n4 - از جهت مدعيان باطل كه فريبندهء جاهل است و داعيان اغواءكننده ، كه گول زنندهء سادهء غافل است .\r\n5 - از جهت بلاها و شكنجه‌ها كه از ناحيهء دشمنان و مخالفين مىبينند .\r\n6 - از جهت دنياخواهى و تقليد از دهل دنيا و از وضع زمانه .\r\nو همهء اين‌ها از جهت امتحان است كه حضرت موسى بن جعفر عليه السّلام فرمود :\r\n« صاحب اين امر را ناچار است از غيبتى تا اين‌كه برگردد از اين امر كسى كه قائل به\r\n\r\n\r\n","description":"","footnote":"\r\n( 1 ) - الزام الناصب 2 / 125 .\r\n( 2 ) - روضة الكافى 381 حديث 7 ؛ الزام الناصب 2 / 144 .\r\n( 3 ) - الزام الناصب 2 / 125 .\r\n( 4 ) - روضة الكافى 37 ح 7 ؛ بشارة الاسلام 155 .\r\n","page_name":" 131 ","page_number":131},
  {"content":"\r\n\r\nاو بود و اين امتحانى است كه خداوند خلق خود را به آن امتحان مىكند » . « 1 »\r\nو حضرت صادق عليه السّلام فرمود : « درازى عمر او و امتحان خلق در زمان غيبت او مانند نوح عليه السّلام است كه هفت مرتبه مأمور شد كه هستهء خرما بكارد و از ميوهء او بخورد ، آن‌گاه عذاب بر قومش نازل شود و چون درخت مىشد و به ميوه مىرسيد باز به تأخير مىافتاد و در هر مرتبه كه به تأخير مىافتاد جمعى از قوم او از او برمىگشتند و مىگفتند : اگر نوح پيامبر بود وعدهء او خلف نمىشد و چون وعده به پايان رسيد خداوند به نوح فرمود : اگر در همان اول عذاب مىفرستادم آن‌ها كه در هر مرتبه مرتد شدند باقى مانده بودند ، آن گاه آن خبث باطن و سوء سريره و نفاق قلبى خود را بعد از نجات ، با مؤمنين ظاهر مىساختند و با ايشان به خصومت و محاربه براى ملك و دولت و رياست برمىخاستند و هم‌چنين مدت غيبت قائم ما به طول انجامد تا حقّ از غير حق خالص گردد و ايمان از دروغ صاف گردد ، به سبب مرتد شدن آن‌كس كه طينت او خبيث است از شيعيان ، كه خوف آن است كه چون تمكّن پيدا كنند و دولت يابند نفاق خود را ظاهر كنند » . « 2 »\r\n\r\nتمحيص و تمييز\r\nحديث فوق به‌علاوه امتحان و وجه امتحان ، تمحيص و تمييز را نيز متعرض بود و از جمله اخبارى كه به اين جهت اشاره‌دار اين است :\r\nحضرت صادق عليه السّلام فرمود : « اين امر نخواهد شد مگر بعد از مأيوس شدن ، نه به خدا قسم تا اين‌كه از هم جدا و ممتاز شويد ، نه به خدا قسم تا اين‌كه خالص شويد ، نه به خدا قسم تا اين‌كه آن كس كه شقى باشد شقى شود ( يعنى شقاوتش ظاهر شود ) و آن‌كه سعيد باشد بماند » . « 3 »\r\nو نيز فرمود : « چگونه خواهيد بود آن‌گاه كه نه امام رهنمايى شما را باشد و نه علمى ، بعضى از بعضى بيزارى جوييد ، پس در آن هنگام از يكديگر ممتاز و جدا شويد و\r\n\r\n\r\n","description":"","footnote":"\r\n( 1 ) - معجم احاديث الامام المهدى 4 / 138 ح 1198 ؛ بحار 51 / 150 ح 1 .\r\n( 2 ) - كمال الدين 2 / 355 ؛ بشارة الاسلام 170 .\r\n( 3 ) - كمال الدين 2 / 346 ح 32 ؛ اصول كافى 1 / 418 .\r\n","page_name":" 132 ","page_number":132},
  {"content":"\r\n\r\nخالص گرديد و غربال شويد » . « 1 »\r\nو حضرت باقر عليه السّلام فرمود : « هيهات هيهات فرج ما نخواهد بود تا اين‌كه غربال شويد ، باز هم غربال شويد ، باز هم غربال شويد ، تا اين‌كه هر كدر و تيره است برود و هر چه صاف است بماند » . « 2 »\r\nو امير المؤمنين عليه السّلام فرمود : « مثل شما مثل كسى باشد كه او را طعامى باشد ( از گندم و برنج و عدس و ماش و غيره ) پس او را پاك كند و در انبار نهد ، پس از چندى بر سر او آيد سوس در وى افتاده باشد و بعضى از آن را فاسد كرده باشد ، پس دوباره او را پاك كند و سوس ( ساس ) زده‌اش را دور سازد و در انبار نهد ، چندى بگذرد باز در وى سوس افتد ، پس باز او را پاك كند و هم‌چنين تا اين‌كه بماند مقدارى كه هرچه بماند ديگر سوس در وى نيفتد يا به او آفت نرساند ، هم‌چنين شماها از يكديگر متميّز و جدا مىشويد تا اين كه نماند مگر جمعيتى كه ديگر هيچ فتنه‌اى به ايشان آسيب نرساند » . « 3 »\r\nحضرت باقر عليه السّلام فرمود : « اى گروه شيعه البته تمحيص خواهيد شد يعنى خالص خواهيد شد مانند خالص شدن سرمه در چشم ، زيراكه صاحب سرمه مىفهمد وقتى را كه سرمه در چشم او داخل مىشود ، اما نمىفهمد وقتى را كه چشم از سرمه خالص مىشود ، هم‌چنين يكى از شما صبح مىكند درحالىكه بر شريعت ما و امر ماست و شام مىكند درحالىكه از امر ما خارج شده يا شام مىكند درحالىكه بر شريعت ما و امر ماست و صبح مىكند درحالىكه از شريعت ما خارج گشته و خود نمىفهمد » . « 4 »\r\nو حضرت صادق عليه السّلام فرمود : « به خدا قسم كه شما شكسته مىشويد هم‌چنان‌كه شيشه شكسته مىشود ، بلكه شيشه پس از شكستن برگردانده مىشود ، پس برمىگردد مانند اول ، اما شما شكسته خواهيد شد مانند شكسته شدن سفال كه برگردانده\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 422 ح 975 .\r\n( 2 ) - غيبت طوسى 339 ح 287 ؛ منتخب الاثر 389 ح 5 .\r\n( 3 ) - بحار 52 / 115 ح 37 ؛ غيبت نعمانى 140 .\r\n( 4 ) - غيبت طوسى 339 ح 288 ؛ بحار 52 / 101 ح 2 .\r\n","page_name":" 133 ","page_number":133},
  {"content":"\r\n\r\nنمىشود ، به خدا قسم كه خالص خواهيد شد ، به خدا قسم كه غربال خواهيد شد چنان كه پوشال از گندم غربال مىشود » . « 1 »\r\n\r\nثابت بر ايمان صحيح كم است\r\nامير المؤمنين عليه السّلام فرمود : « نماند از شما مگر مانند سرمه در چشم يا نمك در طعام » . « 2 »\r\nو حضرت رسول صلّى اللّه عليه و إله و سلم فرمود : « قسم به آن كس كه مرا به حق مبعوث كرده براى بشارت كه ثابتين بر قول به آن قائم عليه السّلام در زمان غيبت او ناياب‌تر است از كبريت احمر » . « 3 »\r\nو حضرت زين العابدين عليه السّلام فرمود : « غيبت دوم او طولانى شود تا اين‌كه برگردد از اين امر بيش‌تر قائلين به امامت او ، پس ثابت نماند مگر كسى كه بقين او قوى باشد و معرفت او صحيح باشد و در نفس خود چاره‌اى نبيند جز تسليم حكم ما و امر ما اهل بيت » . « 4 »\r\nحضرت امير المؤمنين عليه السّلام فرمود : « ظهور براى بسط عدالت بعد از غيبت و حيرتى خواهد بود كه ثابت نماند در آن دورهء حيرت بر دين خود مگر مخلصين كه با روح يقين مباشر شده‌اند ، كسانى كه خداوند ميثاق و پيمان ايشان را به ولايت ما گرفته و در دل‌هاى ايشان ايمان نوشته و ايشان را به وحى از خود مؤيّد فرموده » . « 5 »\r\nو حضرت صادق عليه السّلام فرمود : « چنان مضطرب شوند در عقيده مانند اضطراب كشتى در دم موج‌هاى دريا ، نجات نيابد مگر آن كس كه خدا پيمان او را گرفته باشد و در دل او ايمان نوشته و او را به وحى از خود مؤيّد فرموده باشد » . « 6 »\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 421 ح 973 ؛ بحار 52 / 101 ح 3 .\r\n( 2 ) - غيبت نعمانى 141 ؛ بحار 52 / 115 ح 37 .\r\n( 3 ) - ينابيع المودّة 3 / 398 ؛ بحار 51 / 73 ح 18 .\r\n( 4 ) - كمال الدين 1 / 321 ح 3 ؛ بحار 51 / 134 ح 1 .\r\n( 5 ) - كمال الدين 1 / 304 ح 16 ؛ بحار 51 / 110 ح 2 .\r\n( 6 ) - كمال الدين 2 / 347 ح 35 ؛ بحار 51 / 147 ح 18 .\r\n","page_name":" 134 ","page_number":134},
  {"content":"\r\n\r\nو نيز فرمود : « در كتاب جفر نظر كردم پس در غيبت او و طول غيبت و ابتلاى مؤمنين در زمان او تأمل كردم ، ديدم به سبب طول غيبت او در دل‌ها شك وارد شود و بيش‌ترى از دينشان مرتد شوند و ربقهء اسلام را از گردن خود خلع كنند . » « 1 »\r\nو حضرت جواد عليه السّلام فرمود : « اكثر قائلين به امامت او مرتد شوند و از او برگردند » .\r\nراوى عرض كرد : چرا ؟\r\nفرمود : « از آن جهت كه او را غيبت طولانى باشد ، پس مخلصين انتظار او كشند و اهل شك و ريبه ، انكار او كنند ، و جاحدين ذكر او و صحبت او را استهزاء كنند . » « 2 »\r\nحضرت صادق عليه السّلام فرمود : « اين امر نخواهد شد تا اين‌كه دو ثلث از مردم بروند .\r\nابو بصير گفت : اگر دو ثلث از مردم بروند پس كه باقى خواهد ماند ؟\r\nفرمود : شما راضى نيستيد كه از ثلث باقى باشيد « 3 » ( يعنى شما به رفتن ديگران چه كار داريد ؟ شما جدّيت كنيد كه از ثلث باقى باشيد » ) .\r\n\r\nاسباب‌هاى گمراهى و خروج از دين\r\nيكى اختلاف در وجود آن حضرت است . حضرت صادق عليه السّلام فرمود : « در قائم شباهتى است به عيسى عليه السّلام هم‌چنان‌كه در او يهود و نصارى عقيده‌هاى خلاف پيدا كردند ، هم‌چنين دربارهء قائم نيز عقيده‌هاى خلاف پيدا خواهند كرد ، پس بعضى منكر او شوند و بعضى گويند متولد نشده و بعضى گويند يازدهم عقيم بوده . و بعضى گويند امامت منحصر به دوازده نيست بلكه به سيزده و بيش‌تر نيز تجاوز كند و بعضى گويند روح قائم در هيكل غير او نطق كند . « 4 »\r\nبعضى روح شخصى او را گويند مانند حلوليه از مدعيان مهدويت و برخى ديگر\r\n\r\n\r\n","description":"","footnote":"\r\n( 1 ) - غيبت طوسى 168 ؛ بشارة الاسلام 169 ح 7 .\r\n( 2 ) - بحار 50 / 118 ؛ معجم احاديث الامام المهدى 4 / 186 ح 1244 .\r\n( 3 ) - غيبت طوسى 339 ح 286 ؛ بحار 52 / 113 ح 27 .\r\n( 4 ) - كمال الدين 2 / 354 ح 5 ؛ بشارة الاسلام 170 .\r\n","page_name":" 135 ","page_number":135},
  {"content":"\r\n\r\nروح نوعى او را مانند اكثر صوفيه چنان‌كه شاعرشان گفته : « خواه از نسل عمر خواه از عليست » ( مولوى )\r\nديگر : فتنه‌هاى مشتبههء گمراه‌كننده : حضرت باقر عليه السّلام فرمود : « ناچار است از فتنه‌اى كه ساقط شود در وى خواص و صاحبان سرّ حتى اين‌كه ساقط شود در وى آن كس كه يك مو را دو مو مىكند ، تا اين‌كه باقى نماند مگر ما و شيعيان ما » . « 1 »\r\nديگر : دعوت‌كنندگان و صاحبان رايت و مدعيان ولايت : حضرت صادق عليه السّلام فرمود : « دوازده رايت مشتبه ظاهر خواهد شد كه معلوم نخواهد شد كدام از كدام ، يعنى حق از باطل » . « 2 »\r\nو امير المؤمنين عليه السّلام فرمود : « در آن وقت ، قائم ما قيام كند و هفتاد نفر را كه بر خدا و رسول دروغ مىبندند پيش آورد و بكشد ، آن‌گاه خداوند همه را بر يك امر جمع كند » . « 3 »\r\n( هرچه طول مدت بيش‌تر شود داعيان و مدّعيان بيش‌تر گردد بعضى داعيان به مسلك و طريقند و بعضى داعيان به حزبيّت و شعبيّت ) .\r\nديگر اختلافات : اين اختلافات يا ناشى از حزبيّت است و يا ناشى از عقايد خاصه و يا از اختلاف‌نظر و رأى و يا از تنازع در رياست و دنيا . امير المؤمنين عليه السّلام به مالك بن ضمره فرمود : « چگونه خواهى بود وقتى كه شيعه مختلف شوند و به هم درافتند ؟ سپس انگشتان را درهم آميخت و چنگ‌ها را درهم زد ( يعنى اين‌طور درافتند ) .\r\nمالك بن ضمره عرض كرد : هيچ خيرى در آن وقت نيست .\r\nفرمود : همهء خير در آن وقت است در آن ، وقت قائم ما قيام كند » . « 4 »\r\nو نيز آن حضرت عليه السّلام در حديث ديگر فرمود : « وا اسفا از افعال شيعيان ما بعد از قرب مؤدّتشان امروز ، چگونه بعد از من بعضى ، بعضى را ذليل خواهند كرد و بعضى ، بعضى\r\n\r\n\r\n","description":"","footnote":"\r\n( 1 ) - اصول كافى 1 / 418 ؛ غيبت نعمانى 136 .\r\n( 2 ) - كمال الدين 2 / 347 ح 35 ؛ بحار 51 / 147 ح 15 .\r\n( 3 ) - بحار 52 / 115 ح 34 .\r\n( 4 ) - بحار 52 / 115 ح 34 .\r\n","page_name":" 136 ","page_number":136},
  {"content":"\r\n\r\nرا خواهند كشت » . « 1 »\r\nو نيز آن حضرت عليه السّلام فرمود : « نخواهيد ديد آن‌چه را دوست مىداريد تا اين‌كه بعضى از شما آب دهن بر روى بعضى ديگر اندازد و بعضى از شما بعضى ديگر را كذّاب بنامد » . « 2 »\r\nو از بنت الحسن عليه السّلام و در نسخه‌اى از حضرت مجتبى عليه السّلام فرمود : « نخواهد بود اين امر كه انتظار او را مىكشيد تا آن‌گاه كه بعضى از بعضى تبرّى كند و بيزارى بجويد و بعضى آب دهن بر روى بعضى افكند و بعضى ، بعضى را لعن كند و بعضى ، بعضى را دروغگو بنامد و بعضى بر بعضى شهادت به كفر دهد .\r\nراوى گفت : پس خيرى در آن زمان نيست . فرمود : هر خير باشد در آن زمان است كه قائم قيام كند و همهء اين‌ها را بردارد . » « 3 »\r\nديگر : بلاها و شكنجه‌ها است : در حديث لوح فاطمه كه جابر به حضرت صادق عليه السّلام ارائه داد چنين است : « زود باشيد كه اولياء او ( يعنى دوازدهم ) در عهد او ذليل شوند و سرهاى ايشان را مانند سرهاى ترك و ديلم به هديه ببرند ، پس ايشان را بكشند و بسوزانند و همواره خائف و ترسان و لرزان باشند ، زمين از خون ايشان رنگين شود ، آه و ناله در زنان ايشان برپا شود ، ايشانند اولياء من ، به حقيقت به خاطر ايشان هر فتنهء پوشيده و تار را برمىدارم و زلزله‌ها را دفع مىسازم و هر سختى و مشقّت را دور مىكنم » . « 4 »\r\nو اما فتنه‌هاى مالى و دنيايى و تقليد اهل زمانه و فسادها و فجايع هوى و شهوت ، شرح مبسوط آن در وقايع عمومى گذشت . پس با اين وصف نگهدارى دين مشكل است و لذا پيامبر صلّى اللّه عليه و إله و سلم فرمود به ابى ذر : « نگهداشتن دين مانند نگهداشتن اخگر آتش است در\r\n\r\n\r\n","description":"","footnote":"\r\n( 1 ) - روضة الكافى 58 ح 22 ؛ بحار 51 / 122 ح 24 .\r\n( 2 ) - بحار 52 / 115 ح 34 .\r\n( 3 ) - اصول كافى 1 / 601 ؛ غيبت طوسى 437 ح 429 .\r\n( 4 ) - كمال الدين 1 / 301 ح 1 ؛ اختصاص 212 ؛ عيون اخبار الرضا 1 / 44 ح 2 .\r\n","page_name":" 137 ","page_number":137},
  {"content":"\r\n\r\nكف دست » . « 1 »\r\nو حضرت صادق عليه السّلام فرمود : « نگهدارندهء دين خود مانند كسى باشد كه درخت پر خار را به دست خود بتراشد و خارها را زائل كند » . « 2 »\r\nو لذا حضرت رضا عليه السّلام فرمود : « خلق زيادى و جمع بسيارى از اين امر بيرون روند از جهت شك مردم و ضعف يقين و كمى ثبات ايشان به‌علاوهء سختى و دشوارى ابتلايى كه مبتلا مىشوند و نماند مگر اندكى قليل از مخلصين صابرين و ثابتين و آنان‌كه در علم آل محمد صلّى اللّه عليه و إله و سلم رسوخ دارند و آنان‌كه اين احاديث را از ايشان روايت نموده و به مرادشان دانا گشته و اشارات ايشان را در معانى و مقاصدشان فهميده‌اند ، آنان‌كه خداوند بر ايشان نعمت كرده به ثبات و ايشان را گرامى داشته به دين و يقين ، الحمد للّه رب العالمين » . « 3 »\r\n( ضمنا معلوم شد خاصيت دانستن و مطالعهء اين احاديث و وقايع و علامات ) .\r\n\r\nنوع دوم : وقايع مخصوصه\r\nاين وقايع عبارت است از حوادثى كه از باب « ملاحم و فتن » و إخبار به مغيبات به آن‌ها إخبار شده يعنى : چنين فتنه‌ها و حادثه‌ها رخ خواهد داد ولى مانند وقايع عامه كه نه جنبهء علامتى دارد و نه تصريح به وقت حدوث آن‌ها شده .\r\nنهايت فرق اين است كه آن‌ها جنبهء عمومى و نوعى داشت و اين‌ها جنبهء خصوصى و اختصاصى دارد و از اين‌گونه وقايع يعنى واقعه‌هاى خاص بسيار است كه هريك از ائمه عليهم السّلام به شطرى از آن إخبار كرده‌اند و كتب مبسوطه‌اى كه در شرح حال ائمه عليهم السّلام نوشته‌شده براى هريك در شمار معجزاتش بابى يا فصلى مخصوص در إخبار به مغيبات او باز كرده‌اند و جمع همهء آن‌ها به تنهايى كتاب بزرگى خواهد شد ، الّا اين‌كه قسمتى از اين‌ها را نظير آن وقايع عامّه در باب علامات نوشته‌اند ، به همان نظر كه آن‌ها را\r\n\r\n\r\n","description":"","footnote":"\r\n( 1 ) - الزام الناصب 2 / 150 .\r\n( 2 ) - بحار 52 / 135 ح 39 ؛ كمال الدين 2 / 346 ح 34 .\r\n( 3 ) - غيبت نعمانى 124 ؛ بحار 51 / 157 ح سوم از جواد الائمه عليه السّلام .\r\n","page_name":" 138 ","page_number":138},
  {"content":"\r\n\r\nنوشته‌اند و اين‌ها هم نوعا واقع شده و گذشته و بعضى هم مبهم و محتمل الوجوه است .\r\nپس چندان فايده‌اى در ذكر آن‌ها نيست الّا اين‌كه اطلاع و تذكر اجمالى لازم است ، تا هم رفع اشتباه شود از كسانى كه مراجعه به كتب ديگر كرده يا مىكنند و هم دفع اعتراض شده باشد كه چرا فلان واقعه يا علامت را ذكر نكرده‌اى .\r\n\r\n1 - خرابى مسجد براثا و قطع حج\r\nامير المؤمنين عليه السّلام در هنگام برگشتن از جنگ نهروان در اراضى « براثا » كه نزديك بغداد و الان متصل است به وى فرود آمد و در آن‌جا راهبى بود به نام حباب ، پس از مذاكراتى و كراماتى كه از آن حضرت در آن‌جا ظاهر گرديد به وى فرمود : در اين محل مسجدى بنا كن و او را به نام بناكنندهء او بنام ، سپس فرمود : او را خراب نمىكند مگر كافر و چون چنين كنند سه سال از حج ممنوع شوند و زراعت ايشان محترق شود . « 1 »\r\nو اين امر واقع‌شده در عهد « قرامطه » ، سيد بن طاووس در « ملاحم و فتن » از سليلى نقل كرده از ابن عمر گفت : منافقين مسجدى را در مدينه شبانه خراب كردند ، پس اصحاب اين امر را بزرگ شمردند .\r\nپيامبر صلّى اللّه عليه و إله و سلم فرمود : « شما خرابى اين مسجد را بزرگ شمرديد با اين‌كه او تعمير خواهد شد ، ولى هرگاه مسجد براثا خراب شود حج تعطيل شود .\r\nگفته شد : يا رسول اللّه ! مسجد براثا كجاست ؟\r\nفرمود : در طرف غربى بغداد از ارض عراق ، هفتاد پيامبر و وصى در وى نماز گزارده و آخرين كس كه در وى نماز گزارد اين مرد خواهد بود و اشاره به امير المؤمنين عليه السّلام كرد » .\r\nسپس سليلى گفته : من خود ديدم كه حنبلىها آن مسجد را خراب كردند و تيرهاى سقف مسجد را سوختند و در او درخت خرمايى بود او را قطع كردند ، حتى اين‌كه مسجد قبرهايى حفر كردند و مرده‌هاى مردم را از صاحبانش به زور مىگرفتند ، با اين‌كه براى ايشان قبور ساخته بودند و در آن‌جا دفن مىكردند ، تا اين‌كه از صورت مسجدى\r\n\r\n\r\n","description":"","footnote":"\r\n( 1 ) - الزام الناصب 2 / 126 ؛ بحار 52 / 218 ح 80 .\r\n","page_name":" 139 ","page_number":139},
  {"content":"\r\n\r\nبيرون رود و آن‌جا را قبرستان كنند . سپس گفته و اين در سنهء 312 بود و در همان سال سليمان بن حسن قرمطى خروج كرده و راه را بر حاجيان قطع كرد . « 1 » و به همين قطع حج به سبب قرامطه ، حضرت صادق عليه السّلام اشاره فرموده : « حجّوا قبل لا تحجّوا » حج كنيد پيش از آن‌كه نتوانيد حج كنيد .\r\nسپس با انگشت ابهام به طرف قبله اشاره و فرمود : در اين سمت هفتاد هزار يا زياده كشته شوند . « 2 »\r\nعلى بن حسن كه يكى از رواة حديث است گفته : شبيه به اين مقدار در قافله كشته شد و در حديث ديگر به جمعى از اهل كوفه فرمود : « حجّوا قبل أن لا تحجّوا قبل ان يمنع البرّ جانبه ؛ حج كنيد پيش از آن‌كه خشكى جانب خود را منع كند يعنى از طرف خشكى راه نداشته باشيد و هم‌چنان شد زيرا از طرف دريا مانعى نبود » .\r\nبعضى نسخه‌ها « برجانيه » را بر ياء ضبط كرده و اين قطعا تصحيف است با خصوصياتى كه ذكر شد راجع به خرابى مسجد براثا و قطع حج ، چنان‌كه خود اين حديث نيز به هر دو اشاره دارد ، به‌علاوه « برجانية » در لغت معنى مناسبى ندارد به جز اين‌كه در قاموس گفته ، « بر جان » بر وزن عثمان جنسى است از روم و دزدى است معروف و بر فرض صحت نسخه بايد به معنى دوم گرفت كه قرامطه را دزدهاى راهزن فرض كرده و اما به معنى اول مناسبتى با خرابى مسجد براثا ندارد .\r\nپس بعضى كه « برجانيه » را بر بريطانية حمل كرده‌اند و انتظار وقوع منع حج از طرف ايشان دارند تأويلى است خالى از تحقيق .\r\nو باز فرمود : « حج كنيد پيش از خرابى مسجدى در عراق كه در ما بين نخلستان و نهرها واقع است ( و آن همان مسجد براثا است ) » . « 3 »\r\nو از جمله اعمال قرامطه كه حضرت صادق عليه السّلام نيز قبل از وقوعش به آن اشاره\r\n\r\n\r\n","description":"","footnote":"\r\n( 1 ) - التشريف بالمنن 261 ح 379 .\r\n( 2 ) - بحار 47 / 94 ح 106 .\r\n( 3 ) - بحار 47 / 122 ح 171 ؛ امالى مفيد 64 مجلس 7 ح 10 .\r\n","page_name":" 140 ","page_number":140},
  {"content":"\r\n\r\nفرموده : خراب كردن خانهء كعبه و نقل حجر الاسود را به مسجد كوفه است . « 1 »\r\n\r\n2 - منع طعام و درهم از عراق\r\nجابر بن عبد اللّه گفت : نزديك است كه اهل عراق طعام و درهم به سوى آن‌ها جبى نشود ، يعنى زكات و خراج كه متعارف بود كه به محل خلافت مىبردند ، قطع شود .\r\nگفتند : از چه ناحيه ؟ گفت : از ناحيه عجم ، باز گفت : زود است كه اهل شام كشيده نشود به سوى ايشان طعام و دينار ، گفتند : از چه ناحيه ؟ گفت : از ناحيهء روم . « 2 »\r\nو اين هر دو واقع شده :\r\nاول : اشاره به ضعف خلفاى عباسى و حدوث دولت و سلطنت در عجم و غلبهء سلاطين عجم است كه در اثر استيلاء و تسلّط ، باجى به خلفاء نمىدادند .\r\nدوم : نيز اشاره به ضعف و انكسار يا انقراض ايشان است كه سبب شد كه دولت روم به خود استقلال تام پيدا كرد و خراج خود را قطع كرد .\r\n\r\n3 - زنديق قزوين\r\nاز محمد بن حنفيّه پرسيدند : اين چه وقت خواهد بود ؟ گفت : كجاست و هنوز زمان فشار نداده و برادران جفا به يكديگر نكرده‌اند و سلطان ظلم نكرده و هنوز زنديق از قزوين حركت نكرده كه پرده‌هاى اهل او را به درد و سينه‌هاى ايشان را تنگ كند و حصار وى را تغيير دهد و به جهت او را ببرد ، هركس از او فرار كند دريابد او را و هركه با وى محاربه كند بر وى ظفر يابد و او را بكشد و هركس از او كناره گيرد محتاج شود و هركه متابعت وى كند كافر شود تا اين‌كه مردم دو دسته باشند : يكى گريه بر دين خود كند و يكى گريه بر دنياى خود . « 3 »\r\n\r\n\r\n","description":"","footnote":"\r\n( 1 ) - غيبت طوسى 449 ح 451 ؛ بحار 52 / 215 ح 70 .\r\n( 2 ) - كشف الغمه 293 ؛ بحار 51 / 92 ح 38 .\r\n( 3 ) - غيبت طوسى 441 ح 433 ؛ منتخب الاثر 547 ح 12 .\r\n","page_name":" 141 ","page_number":141},
  {"content":"\r\n\r\nاين حديث در او نوع اجمالى است ، زيراكه به خصوصيت و اوصاف تعيين نشده ، به‌علاوه قابل انطباق بر بعضى از گذشتگان است و اما حديثى كه از پيامبر صلّى اللّه عليه و إله و سلم روايت شده كه فرمود : « مردى از قزوين خروج مىكند كه اسم او اسم پيامبرى باشد . مؤمن و مشرك به طاعت او سرعت مىكنند كوه‌ها را از رعب پر مىكند . » « 1 » ظاهر او آن است كه مراد غير اين زنديق است و احتمال مىرود تطبيقش با آن‌كه از ديلم خروج كند ، چنان‌كه خواهد آمد و اللّه العالم .\r\n\r\n4 - مردى از اهل قم دعوت كند مردم را\r\nاز كتاب تاريخ قم از حضرت موسى بن جعفر عليه السّلام فرمود : « مردى از اهل قم مردم را دعوت به حق خواهد كرد ، جمعى با او جمع خواهند شد كه در محكمى مانند پاره‌هاى آهن باشند كه نه بادهاى وزنده ايشان را بلغزاند و نه از جنگ ملول خواهند شد و نه در ايشان جبنى ( ترسى ) هست و بر خدا توكل مىكنند و عاقبت براى متقين است . » « 2 »\r\nاين حديث نيز واضح المراد نيست نه از حيث وقت و نه از حيث دعوت ، جز اين‌كه دعوت به حق مىكند ، و نه از حيث علامت ، پس قابل انطباق بر بسيارى است و احتمال هم مىرود كه در اوان ظهور از قم هم مردى پيدا شود كه دعوت به نصرت حضرت كند زيراكه وارد شده كه اهل قم انصار ما هستند . « 3 »\r\n\r\n5 - ظاهر شدن آب بر روى زمين در شهر قم\r\nحضرت عسكرى عليه السّلام جريان شب معراج و نظر كردن آن حضرت را به زمين قم و پرسش از جبرئيل را ذكر فرمود ، تا اين‌كه جبرئيل گفت : اين‌جا شهرى بنا خواهد شد و\r\n\r\n\r\n","description":"","footnote":"\r\n( 1 ) - الزام الناصب 2 / 135 ؛ بحار 52 / 213 ح 66 .\r\n( 2 ) - بحار 60 / 216 ح 37 .\r\n( 3 ) - براى مؤلف كه اين كتاب را پيش از انقلاب نگارش كرده است مورد 3 و 4 ناشناخته مانده است ولى امروزه ما مىدانيم كه مراد از زنديق قزوينى ، رضا خان و مردى از اهل قم امام خمينى قدّس سرّه مىباشد .\r\n","page_name":" 142 ","page_number":142},
  {"content":"\r\n\r\nبندگان مؤمن خدا در آن جمع شوند و اميدوار به محمد صلّى اللّه عليه و إله و سلم و شفاعت او در قيامت باشند ، بر ايشان همّ و غم و حزن‌ها و مكاره وارد شود ، راوى پرسيد : پس چه وقت انتظار فرج خواهند داشت ؟ فرمود : « اذا ظهر الماء على وجه الأرض » هرگاه آب بر روى زمين ظاهر شود . « 1 »\r\nعلّامه مجلسى فرمود : در اين زمان هنوز آبى جارى نيست .\r\nمؤلف گويد : در زمان ما به وسيلهء چاه‌هاى موتورى آب ظاهر و جارى شده ، پس محتمل است كه همين مراد باشد و محتمل است به وجه ديگر طورى شود كه آب جارى گردد .\r\n\r\n6 - قم مركز علم شود\r\nاين قضيه مدت‌ها است واقع‌شده كه حضرت صادق عليه السّلام فرمود : « زود است كوفه از مؤمنين خالى شود و علم از كوفه جمع شود ، چنان‌كه مار خود را جمع مىكند هنگامى كه به سوراخ رود ( سابق كوفه معدن مؤمنين و معدن علم بود و مدت‌ها است خراب شده و اهلش متوارى گشته و مخفى نماند كه مقصود از كوفه نجف نيست ) سپس علم در شهرى كه او را قم گويند ظاهر شود و آن‌جا معدن علم و فضل گردد ، به طورى كه مستضعف در دين در زمين پيدا نشود حتى مخدّرات نيز دانا شوند « و ذلك عند ظهور قائمنا » و اين نزد ظهور قائم ما است . « 2 »\r\nدر حديث ديگر فرمود : « زود است بيايد زمانى كه شهر قم و اهل او حجّت باشند بر ساير شهرها » « و ذلك فى زمان غيبة قائمنا عليه السّلام الى ظهوره » و اين در زمان غيبت قائم ما است تا هنگام ظهور او . « 3 »\r\nپس مراد از كلمهء ( عند ظهور قائمنا ) در حديث اول همان است كه در حديث دوم است ، تعبير به اين عبارت در علامات با اين‌كه فاصله زياد است بسيار شده .\r\n\r\n\r\n","description":"","footnote":"\r\n( 1 ) - اختصاص 102 ؛ بحار 18 / 311 ح 21 .\r\n( 2 ) - منتخب الاثر 549 ح 20 ؛ بحار 60 / 213 ح 23 .\r\n( 3 ) - منتخب الاثر 327 ح 21 ؛ بحار 60 / 212 ح 22 .\r\n","page_name":" 143 ","page_number":143},
  {"content":"\r\n\r\n\r\n7 - ظهور آتش در حجاز و آب در نجف\r\nاين نيز واقع شده : اما ظهور آتش : ابن كثير و غيره از وقايع سال 654 ظهور آتش عظيمى را در اطراف مدينه با شرح مبسوطى نوشته‌اند . و اما آب در نجف اگرچه از تاريخ چيزى به دست نيامده الّا اين‌كه از قرينهء مقابله در خود حديث معلوم مىشود كه واقع شده ، حضرت زين العابدين عليه السّلام فرمود : « هرگاه آتش در حجاز ظاهر شود و نجف را سيل و باران پر كند و بغداد را تاتار مالك شوند ، پس منتظر قائم باشيد » . « 1 »\r\nو امير المؤمنين عليه السّلام نيز فرمود : « هرگاه آتش در حجاز شما واقع شود و آب در نجف شما جارى گردد ، پس منتظر ظهور قائمتان باشيد » . « 2 »\r\nولى ذكرى از تاتار نفرموده و هم كيفيت جارى شدن آب را بيان نفرموده ، و چون در حديث زين العابدين عليه السّلام جارى شدن آب را در نجف پيش از ظهور تاتار فرموده پس بايد قبلا واقع شده باشد . و اللّه العالم .\r\n\r\n8 - خراب شدن بصره\r\nذكر خرابى بصره در اخبار مكرر شده و در بعضى از روايات خرابى شهر اشعرى را از علامات شمرده ، آن هم همان بصره است كه به تأسيس ابو موسى اشعرى بنا شد .\r\nولى آن‌چه استفاده مىشود آن است كه خرابى بصره به دفعات متعدد اتفاق افتد و خرابى او به انواعى است : يكى به سبب جنگ و تهاجم سپاه‌ها و اين بسيار اتفاق افتاده و بعد هم خواهد شد . و ديگر به سبب غرق يا خسف .\r\nاما خسف پس آن از علامات سال قبل از ظهور است و ذكر آن خواهد شد .\r\nو اما غرق پس از اخبار معلوم مىشود كه دو مرتبه غرق خواهد شد : يكى قبل از ظهور ، و يكى بعد از ظهور ، اما بعد از ظهور را در حوادث سال ظهور ذكر خواهيم كرد ، و اما قبل از ظهور كه جزء علامات است .\r\nپس در سفينة البحار از على بن ميثم شارح نهج البلاغه نقل كرده كه فرموده : بر\r\n\r\n\r\n","description":"","footnote":"\r\n( 1 ) - الزام الناصب 12 / 125 .\r\n( 2 ) - الزام الناصب 2 / 125 .\r\n","page_name":" 144 ","page_number":144},
  {"content":"\r\n\r\nحسب نقلى كه براى ما شده آن است كه در زمان قادر باللّه و قائم باللّه عباسى ، چنان غرق شد كه مصداق فرمودهء امير المؤمنين گرديد و صدق فرمايشش كه فرمود : چنان غرق شود كه نماند جز مسجد او مانند ، سينهء كشتى ظاهر شد و به جز مسجد او باقى نماند و همهء خانه‌ها خراب گرديد . « 1 »\r\n\r\n9 - مسلط شدن كفار بر پنج نهر\r\n« الزام الناصب » از كتاب « الصراط المستقيم » از حذيفه از جابر از پيغمبر صلّى اللّه عليه و إله و سلم فرمود :\r\n« قائم عليه السّلام ظاهر نخواهد شد تا اين‌كه كفار پنج نهر را مالك شوند ، سيحون - جيحون - فرات - نيل - دجله ، خداوند اهل بيت پيامبر خود را يارى خواهد كرد بر همهء گمراهان تا اين‌كه هيچ رايتى براى ايشان بلند نشود تا روز قيامت » . « 2 »\r\n\r\n10 - اختلاف دو صنف از عجم در كلمهء عدل\r\n« الزام الناصب » از عبد اللّه بن بشار رضيع حسين عليه السّلام كه فرمود : « و اختلاف دو صنف از عجم در لفظ كلمهء عدل هزارها كشته خواهند شد ، و شيخ طبرسى به دار آويخته خواهد شد » . « 3 »\r\n( اشاره به مشروطه و دارزدن شيخ اجل ، شيخ فضل اللّه نورى است ) .\r\n\r\n11 - دعوى نبوت و امامت\r\nاز عبد اللّه بن عمر گفت : پيامبر صلّى اللّه عليه و إله و سلم فرمود : « ساعت قيام نكند تا اين‌كه مهدى خروج كند و مهدى خروج نكند تا اين‌كه شصت دروغگو پيدا شوند كه همه بگويند من پيامبرم » . « 4 »\r\n\r\n\r\n","description":"","footnote":"\r\n( 1 ) - سفينة البحار 1 / 318 ؛ مختصر بصائر الدّرجات 201 .\r\n( 2 ) - الزام الناصب 2 / 125 .\r\n( 3 ) - الزام الناصب 1 / 67 و 2 / 161 .\r\n( 4 ) - غيبت طوسى 434 ح 424 ؛ منتخب الاثر 547 ح 15 .\r\n","page_name":" 145 ","page_number":145},
  {"content":"\r\n\r\nاين خبر به‌علاوهء اين‌كه راوى عبد اللّه بن عمر است سند هم عامى است و در اخبارها تأييد نشده ، پس چندان مورد اهميت نيست . آرى مدعيان نبوت بسيار آمده‌اند جمعى از ايشان را از باب فكاهيات در « زهر الربيع » نقل كرده و بعضى كه سر و صدايى به راه انداختند در طى تواريخ از ايشان ياد شده و كسى در اين جستجو و تفحص نبوده تا شماره را ضبط كند و لذا چندان فايده در نوشتن اين حديث نيست و هم‌چنين اين حديث از حضرت صادق عليه السّلام فرمود : « خروج نمىكند قائم تا اين‌كه دوازده نفر از بنى هاشم به سوى خود دعوت كنند » . « 1 »\r\nاين حديث اگرچه عامى نيست الّا اين‌كه در نتيجه مانند اول است ، زيراكه كسى كه مقام ضبط برنيامده تا معلوم شود كه چند تا واقع شده تا چند تاى ديگر را انتظار داشته باشيم ، به‌علاوه ظاهر حديث دعوى امامت تنها نيست بلكه دعوت به نفس است ، اعم از دعوى امامت يا سلطنت !\r\nو بنابراين بايد گفت : امام عليه السّلام حدّاقل را فرموده و الّا كسانى كه از بنى هاشم دعوت به نفس كرده‌اند بيش از دوازده نفر بوده‌اند ، به‌خصوص كه بنى هاشم فرموده كه شامل جعفرى و عقيلى هم مىشود .\r\nآرى احتمال ديگر هم مىرود كه اين حديث در مورد اوان ظهور باشد و بعيد هم نيست ، پس مراد اين باشد كه در اوان قريب به ظهور دوازده نفر از بنى هاشم دعوت به خود كنند و تشكيل حزبى دهند چنان‌كه ( فتنه بنى هاشم ) كه ذكرش خواهد آمد اشاره به اين وجه دارد .\r\n\r\n12 - شهادت دوازده نفر بر رؤيت آن حضرت\r\nاز حضرت صادق عليه السّلام روايت است كه فرمود : « قائم قيام نكند تا اين‌كه دوازده نفر مرد به پا خيزند و همه مجتمع الكلمه به قول واحد بگويند كه او را ديده‌اند ، پس مردم\r\n\r\n\r\n","description":"","footnote":"\r\n( 1 ) - كشف الغمّه 2 / 459 ؛ بحار 52 / 209 ح 47 .\r\n","page_name":" 146 ","page_number":146},
  {"content":"\r\n\r\nتكذيب ايشان كنند . » « 1 »\r\nاين حديث هم مجمل است ، معلوم نيست كه چه وقت باشد يا شهادت آن‌ها به چه نحوى باشد ، به دروغ باشد يا به راست و در كجا باشد . پس چندان فايده‌اى در ذكر آن نيست .\r\n\r\n13 - قبّهء غبراء\r\nامير المؤمنين عليه السّلام بعد از شرح بناى بغداد و ذكر ملوك بنى العباس فرمود : « و تعمل القبّة الغبراء ذات الفلاة الحمراء و فى عقبها قائم الحقّ يسفر عن وجهه بين الأقاليم » . و بنا شود قبهء خاكى رنگ صاحب بيابان ريگ سرخ و در عقب او قائم حق پرده از روى خود بردارد در بين اقليم‌ها . « 2 »\r\nولى در « ملاحم و فتن » سيد بن طاووس از سليلى به اين عبارت است :\r\n« و ثمّة الفتنة الغبراء و القلّادة الحمراء »\r\nدر آن هنگام فتنهء غبارآلوده و قلّاده سرخ كه كنايه از جنگ است و فتنهء عمومى . « 3 »\r\nپس اگر عبارت اول صحيح باشد مراد قبّه‌اى است كه در بغداد بنا شود و آن در زمان ما واقع شد ، مقبرهء فيصل اول را در زمين سرخ رنگى ساختند و رنگش خاكى و خاكسترى است . و اگر عبارت دوم صحيح باشد پس آن اشاره به فتنهء آخر و جنگ عالمگيرى است كه ذكرش خواهد آمد . انشاء اللّه\r\n\r\n14 - و از جمله : امورى است كه راجع به بنى العباس\r\nاز جمله وقايع گذشته راجع به بنى العباس يكى بيعت صبى و ديگر خلع عرب عنان خود را . حضرت باقر عليه السّلام فرمود : « اذا ظهرت بيعة الصّبىّ قام كلّ صيصية بصيصيته »\r\n\r\n\r\n","description":"","footnote":"\r\n( 1 ) - اثباة الهداة 3 / 738 ح 112 ؛ بحار 2 / 2445 ح 121 .\r\n( 2 ) - بحار 52 / 268 ح 155 .\r\n( 3 ) - التشريف بالمنن 270 ح 392 .\r\n","page_name":" 147 ","page_number":147},
  {"content":"\r\n\r\nهرگاه بيعت كودك ظاهر شود هر صاحب شاخى به شاخ خود قيام كند . « 1 »\r\nو از حضرت صادق عليه السّلام پرسيده شد : « چه وقت فرج شيعه شما خواهد بود ؟\r\nفرمود : وقتى كه اختلاف در بنى عباس افتد و سلطنت ايشان سست شود و طمع كند در ايشان كسى كه قدرت طمع نداشت و عرب عنان خود را خلع كند ( يعنى افسار گسيخته شوند ) و هر صاحب شاخى شاخ خود را بلند كند » . « 2 »\r\nاين امر واقع شده و گذشته . ولى روايت ديگرى در بيعت صبى هست كه او مربوط به اين امر نيست بلكه او كنايه از حضرت قائم است .\r\nاز حضرت باقر عليه السّلام فرمود : « صاحب اين امر سن او از همهء ما كوچك‌تر و شخص او از همه مخفىتر است » .\r\nعرض شد : چه وقت ، وقت او خواهد بود ؟ ( يعنى وقتى كه بدانيم كه او متولد شده ، چون شخص او بايد مخفى باشد ، پس علامت تولّد او و علامت انتهاى امر به سوى او چه وقت است ؟ )\r\nفرمود : هرگاه قافله خبر آورند به بيعت غلام ( يعنى خبر آورند كه شيعه به پسرى بيعت كرده ) .\r\nسپس فرمود : « پس در آن هنگام هر صاحب شاخى لوايى بلند كند » . « 3 »\r\n( يعنى در آن وقت ميان شيعه اختلاف افتد و اشخاصى سربلند كنند مانند شلمغانى و حسين بن منصور حلّاج و ابن ابى عزاقر و ديگران كه هركس لواء دعوتى بلند كرد . « 4 »\r\nو روايات ديگرى نيز هست كه امور دولت به دست صبيان افتد ، ولى او از وقايع عامه است كه اختصاص به دورهء بنى العباس ندارد .\r\n\r\n\r\n","description":"","footnote":"\r\n( 1 ) - الزام الناصب 2 / 125 ؛ بحار 52 / 244 ح 118 .\r\n( 2 ) - بحار 52 / 242 ح 112 .\r\n( 3 ) - بحار 51 / 38 ح 15 .\r\n( 4 ) - بحار 51 / 367 .\r\n","page_name":" 148 ","page_number":148},
  {"content":"\r\n\r\n\r\n15 - حادثه بين مكّه و مدينه\r\nحضرت رضا عليه السّلام فرمود : « از علامات فرج ( مراد فرج شيعه است ، نه فرج اهل البيت ) حادثه‌اى است كه واقع شود بين حرمين يعنى مكّه و مدينه » .\r\nبزنطى گفت : چه حادثه‌اى است ؟ فرمود : « مصيبتى است كه بين حرمين ظاهر شود و فلان از اولاد فلان پانزده كبش بكشد » . « 1 »\r\n( قوچ ، مراد سران بزرگ است ، آن هم مربوط به بنى العباس است ) .\r\n\r\n16 - خرابى ديوار مسجد كوفه\r\nحضرت صادق عليه السّلام فرمود : « هرگاه ديوار مسجد كوفه خراب شد از طرف آخر مجاور خانه عبد اللّه بن مسعود ، در آن وقت زوال ملك بنى العباس است » . « 2 »\r\nو از اين قبيل بسيار است مانند اين‌كه حضرت صادق عليه السّلام فرمود : « علامت زوال ايشان آن است كه خون حرامى از ما را در ماه حرام در شهر حرام بريزند » . « 3 »\r\nممكن است اين حديث هم اشاره به همان باشد ، حضرت صادق عليه السّلام به زراره فرمود : « ناچار است از كشته شدن پسرى در مدينه . گفت : لشكر سفيانى او را مىكشد ؟\r\nفرمود : نه و ليكن لشكر بنى فلان يكى از لشكر ايشان داخل مدينه شود و كسى نفهمد كه براى چه آمده ، پس آن پسر را بكشد بدون جرم ، پس خدا ايشان را مهلت ندهد ، در آن هنگام منتظر فرج باشيد » . « 4 »\r\nيا فرمود : « از بين خواهد رفت تا اين‌كه مردم را در روز جمعه در نزد مسجد كوفه در معرض شمشير قرار دهند ، تا اين‌كه چهار هزار از باب الفيل تا بازار صابون‌فروشان كشته\r\n\r\n\r\n","description":"","footnote":"\r\n( 1 ) - الزام الناصب 2 / 147 ؛ ارشاد مفيد 2 / 351 ح 15 .\r\n( 2 ) - ارشاد مفيد 2 / 350 ح 13 ؛ بحار 52 / 210 ح 51 .\r\n( 3 ) - الزام الناصب 2 / 121 .\r\n( 4 ) - معجم احاديث الامام المهدى 3 / 446 ح 1002 .\r\n","page_name":" 149 ","page_number":149},
  {"content":"\r\n\r\nشوند . » « 1 »\r\nو يا اين‌كه فرمود : « مردم در عرفات باشند ناگاه مردى كه بر شتر سريع سوار باشد برسد و مردم را به مرگ خليفه آگاه كند ، در مردن او فرج آل محمد و فرج مردم همگى است » . « 2 »\r\nظاهرش مرگ يكى از خلفاى بنى العباسى است و گرنه از مجملاتى است كه فايده‌اى در آن‌ها نيست ، زيراكه خليفه چه خليفه‌اى باشد و كى باشد ؟ باز هم نشانه‌اى است كه فقط براى اهل عرفات مفيد است نه ديگران و نظير اين‌ها است موت عبد اللّه ، حضرت صادق عليه السّلام فرمود : « كيست كه ضامن شود براى من موت عبد اللّه را تا ضامن شوم براى او قائم را ؟ »\r\nسپس فرمود : « هرگاه بميرد عبد اللّه ديگر مردم بر كسى جمع نشوند و اين امر منتهى نخواه شد مگر به صاحب شما . » « 3 »\r\nانشاء اللّه منطبق مىشود بر مستعصم كه عبد اللّه بود و پس از او ديگر بر كسى جمع نشدند و نام خلافت منقرض گرديد .\r\nاما صدر حديث و ذيلش شبهه‌انداز است كه اين از علائم قيام باشد ، ولى مبنى بر اين است كه مردم بر كسى جمع باشند تا به موت او بر كسى جمع نشوند و معلوم نيست كه چنين اتحاد و اجتماعى بار ديگر رخ دهد . و اللّه العالم .\r\nاما رفع شبهه از صدر و ذيلش ممكن است به اين‌كه گفته شود مراد اين است كه قبل از موت عبد اللّه ، مسلّم قائم نيست و هركس موت او را ضامن شود من از آن وقت ضامن قائم مىشوم ، اما نه اين‌كه بلافاصله هم باشد ، چنان‌كه در اخبار ديگر نيز وارد شده كه علامت قيام قائم زوال ملك بنى العباس است . به‌خصوص در آخر همين حديث فرمود :\r\n« امر منتهى نخواهد شد مگر به صاحب شما انشاء اللّه . و ديگر مىرود دولت‌هاى سال و\r\n\r\n\r\n","description":"","footnote":"\r\n( 1 ) - الزام الناصب 2 / 147 ؛ بحار 52 / 211 ح 57 .\r\n( 2 ) - بحار 52 / 240 ح 107 .\r\n( 3 ) - غيبت طوسى 447 ح 445 ؛ بحار 52 / 210 ح 54 .\r\n","page_name":" 150 ","page_number":150},
  {"content":"\r\n\r\nمىگردد دولت‌هاى ماه و روز »\r\nابو بصير عرض كرد : طول مىكشد ؟ فرمود : كلّا .\r\nپس چگونه ضمانت بلافاصله است ؟ پس معنى اين‌كه منتهى نمىشود اين امر مگر به صاحب شما ، امر اجتماع است ، يعنى ديگر اجتماع بر كسى نخواهد شد مگر به آن حضرت ، نه اين‌كه بعد از عبد اللّه ديگر كسى سلطنت نخواهد كرد .\r\n\r\n17 - كشته شده هشتاد هزار از بنى العباس در رى\r\nدر روضهء كافى است : حضرت صادق عليه السّلام روزى به شعر ابو لبيد تمثّل فرمود :\r\n و تنحر بالزّوراء منهم لدى الضّحى * ثمانون ألفا مثل ما ينحر البدن \r\nسپس به معاوية بن وهب فرمود : زوراء را مىشناسى ؟ عرض كرد : بغداد است .\r\nفرمود : نه ، آيا به رى رفته‌اى ؟ عرض كرد : بلى .\r\nفرمود : به بازار چارپايگان رفته‌اى ؟ عرض كرد : بلى !\r\nفرمود : كوه سياهى است از طرف راست جاده ، او را ديده‌اى ؟ عرض كرد : بلى !\r\nفرمود : همان كوه زوراء است ، در آن‌جا هشتاد هزار از اولاد فلان كه همه قابليت خلافت دارند كشته خواهند شد .\r\nگفت : كه مىكشد ايشان را ؟ فرمود : « اولاد عجم » . « 1 »\r\n( عجم بر فرس و غير فرس اطلاق مىشود و اين امر واقع شده در جنگ مغول و محتمل است كه همان كشتارى باشد كه به خروج شروسى واقع شد ) .\r\n\r\n18 - خروج شروسى از ارمنيه و آذربايجان\r\nعلى بن ابراهيم بن مهزيار كه به خدمت حضرت مهدى عليه السّلام رسيد ، آن حضرت از وى احوال شيعيان را در عراق پرسيد ، عرض كرد : « همه در تنگى زندگى مىكنند و شمشيرهاى بنى شيبان ( بنى العباس ) همواره بر سر ايشان است .\r\n\r\n\r\n","description":"","footnote":"\r\n( 1 ) - روضة الكافى 152 ح 198 ؛ الزام الناصب 2 / 159 .\r\n","page_name":" 151 ","page_number":151},
  {"content":"\r\n\r\nفرمود : خدا بكشد ايشان را .\r\nسپس فرمود : « گويا مىبينم اين جماعت را كه در ديار خود كشته شوند و امر خدا ايشان را در شب يا روز بگيرد » .\r\nعرض كرد : « يابن رسول اللّه چه وقت خواهد بود اين امر ؟ » فرمود : « وقتى كه بين شما و بين كعبه حائل شود به جمعى كه هيچ بهره‌اى ايشان را نيست ( يعنى قرامطه ) ، خدا رسول از ايشان برى است و سرخى در آسمان پيدا شود كه در ميان سرخى عموهايى باشد مانند عمودهايى از نقره كه متلألأ ، و با نور باشد و سه شب پيدا شود ( يعنى رد وسط سرخى خطهاى سفيدى درخشنده پيدا شود ) و شروسى از ارمنيه و آذربايجان خارج شود و قصد و راى رى كند ، آن كوهى را كه مجاور با كوه سرخى است كه متصل به كوه‌هاى طالقان است پس بين او و بين مروزى جنگ عظيمى رخ دهد كه صغير و پير و كبير ساقط گردد و كشتار در ميان ايشان زياد شود ، پس در آن وقت متوقع باشيد خروج او را به بغداد ، پس درنگ نكند تا اين‌كه به ماهان رسد پس حركت كند ، تا به واسط عراق برود ، پس يك سال يا كم‌تر زيست كند ، پس به سمت كوفه حركت كند ، پس بين ايشان از نجف تا حيره جنگ سختى باشد كه عقول را مدهوش كند ، در آن هنگام هلاكت و نابودى هر دو گروه است » . « 1 »\r\nو در خبرى كه از كعب الاحبار منقول است گفت : « و جنگ اولاد عباس با جوانان ارمنيه و آذربايجان » . « 2 »\r\nامير المؤمنين عليه السّلام نيز به سرخى كه در آن حديث بود اشاره فرمود ، در آن حديثى كه عمر بن سعد را مخاطب قرار داده ، فرمود : « قائم قيام نخواهد كرد تا اين‌كه چشم دنيا كور شود و سرخى در آسمان نمايان شود و اين علامت گريهء حاملين عرش است بر اهل دنيا » . « 3 »\r\nسپس بنى العباس و انقراض ايشان را ذكر فرمود ، و در « الزام الناصب » از كتاب\r\n\r\n\r\n","description":"","footnote":"\r\n( 1 ) - الزام الناصب 2 / 159 .\r\n( 2 ) - بحار 52 / 45 ح 32 .\r\n( 3 ) - بشارة الاسلام 45 .\r\n","page_name":" 152 ","page_number":152},
  {"content":"\r\n\r\nعبد اللّه بن بشّار رضيع حضرت سيد الشهداء عليه السّلام چنين گفته : « و خروج شروسى از بلاد اروميّه به سمت آذربايجان كه او را تبريز مىنامند و از آن‌جا اراده كند وراى رى ( مانند ابن مهزيار تا : كبير ساقط شود ) سپس گفته : پس منتظر باشيد خروج او را به زوراء و آن بغداد است و آن ارض شوم و ملعون است ، لشكرى بالغ بر صد و سى هزار براى تسخير بغداد بفرستد و تا سه روز بر جسر بغداد جنگ كند چنان‌كه هفتاد هزار از طرفين بر روى جسر كشته شود به طورى كه آب دجله از خون رنگين و از اجسام متعفن گردد و دوازده هزار باكره را بكارت بردارند ! » « 1 »\r\nبالجمله اين‌ها امورى است كه راجع به بنى العباس و انقراض ايشان است و غير اين نيز بسيار است كه إخبار از احوال ايشان و اختلاف ما بين ايشان و ضعف و انكسارشان نموده ، الّا اين‌كه اين چند امر شبهه‌انداز است لهذا به آن‌ها اشارت شد .\r\nبلى اگر بر وجه بعيد احتمال داده شود كه از امارات قيام است يا احتمال تجدد شبه اين حوادث داده شود ، پس از حوادث قريبه خواهد بود كه بعدا ذكر مىشود .\r\n\r\n19 - ذكر سه حادثه مبهم و مجمل\r\nاول : ستارهء دنباله‌دار است كه معلوم نيست به چه كيفيت است و آيا از علامات قيام است يا از علامات فرج از بنى عباس ؟ و ستارهء دنباله‌دار هم بسيار بوده و واقع شده است .\r\nاز امير المؤمنين عليه السّلام روايت است كه فرمود : « براى خروج قائم عليه السّلام ده علامت است :\r\nاول آن ستارهء دنباله‌دار « و تقارب من الحادى » ( الحاوى خ ، المجارى خ ) و مراد به‌طور تحقيق معلوم نيست .\r\nسپس فرمود : « در ظهور اين ستاره هرج و مرج خواهد شد » و سپس فرمود : « از علامت تا علامت ديگر فاصله‌هاست » . « 2 »\r\nپس ظاهر است كه از علامات متصل به قيام نيست .\r\nو در « ملاحم و فتن » از امير المؤمنين عليه السّلام روايت فرمود : « زمين بغداد دو مرتبه بلا\r\n\r\n\r\n","description":"","footnote":"\r\n( 1 ) - الزام الناصب 1 / 67 .\r\n( 2 ) - بحار 52 / 268 ح 55 .\r\n","page_name":" 153 ","page_number":153},
  {"content":"\r\n\r\nديده ، مرتبه سوم را انتظار دارد . »\r\nگفتند : « مرتبهء سوم چه وقت است ؟ » فرمود : « وقتى كه جسر آن بسته شود و ستاره‌هاى دنباله‌دار ظاهر شود ، در آن وقت بر جسر آن كتيبه‌هايى از لشكر كشته شوند » . « 1 »\r\nو اين امر واقع شده است . چنان‌كه تواريخ متذكر است و احاديث پيش هم اشاره داشت . و در « روضه كافى » اشاره به ستاره دنباله‌دار شده است اما ظاهر او چنين مىنمايد كه مراد ستاره نيست بلكه كنايه از شخص است . امير المؤمنين عليه السّلام فرمود :\r\n« موعد نزديك شد و مدت منقضى گشت » . « و بدالكم النّجم ذو الذّنب من قبل المشرق و لاح لكم القمر المنير » و ظاهر شد براى شما ستارهء دنباله‌دار از طرف مشرق و درخشيد براى شما ماه نور دهنده .\r\nسپس فرمود : « وقتى كه چنين شد برگشت به توبه كنيد و بدانيد اگر شما پيروى طلوع‌كننده از مشرق كنيد ، شما را بر منهاج رسول رهبرى كند » « 2 »\r\nو اين ظاهر است كه مراد از ستاره همان خراسانى يا سيد حسنى است كه از مشرق است و دنبالهء او كنايه از كثرت سپاه او است و قمر منير حضرت صاحب عليه السّلام است .\r\n\r\n20 - دوم : طلوع خورشيد از مغرب :\r\nآن‌چه در زبان‌ها متعارف است همين است ، و اما آن‌چه در عبارت حديث است « و طلوع الشّمس من مغربها » يعنى طلوع خورشيد از مغرب خود و اين معنايى است مجمل و مراد معلوم نيست كه چگونه از مغرب خود طلوع كند .\r\nمناسب متعارف اين است كه گفته شود « و طلوع الشّمس من المغرب » آن وقت ظاهر در اين است كه خورشيد از مغرب طلوع كند ، على كلّ حال اين عبارت از امير المؤمنين عليه السّلام نقل شده كه بعد از ذكر دجّال فرمود : « سپس دابّة الارض سر خود را\r\n\r\n\r\n","description":"","footnote":"\r\n( 1 ) - بصائر الدرجات 237 ج 5 ح 4 - 1 .\r\n( 2 ) - روضة الكافى 59 ح 22 .\r\n","page_name":" 154 ","page_number":154},
  {"content":"\r\n\r\nبلند كند از بين خافقين به اذن خدا بعد از طلوع خورشيد از مغرب خود » . « 1 »\r\nو حضرت باقر عليه السّلام فرمود : « خداوند آياتى در آخر الزّمان نشان خواهد داد : دابّة الارض و دجّال و نزول عيسى بن مريم و طلوع خورشيد از مغرب خود » . « 2 »\r\nاگر صرفا همين دو روايت بود مىگفتيم مراد از طلوع خورشيد از مغرب خود حضرت مهدى است ، ولى در حديث ديگر از امير المؤمنين عليه السّلام از پيامبر صلّى اللّه عليه و إله و سلم فرمود :\r\n« پيش از ساعت ، ده چيز است » .\r\nپس فرمود : « و خروج قائم و طلوع خورشيد از مغرب خود » . « 3 »\r\nپس معلوم نيست كه از علامات قيام است يا از علامات قيام ، وجه ديگر نيز براى طلوع خورشيد از مغرب خواهد آمد .\r\n\r\n21 - سوم : تشكيل امير الأمراء در مصر\r\n« 4 » در عبارت امير المؤمنين عليه السّلام معلوم نيست كه مراد انقضاء خلافت است از بغداد و تشكيل او در مصر چنان‌كه شد ، يا اين‌كه بعد واقع خواهد شد و هم‌چنين ذبح كبش خروف در همان حديث غير معلوم المراد است .\r\n\r\n\r\n","description":"","footnote":"\r\n( 1 ) - الزام الناصب 2 / 133 .\r\n( 2 ) - معجم احاديث الامام المهدى عليه السّلام : 5 / 97 ح 1518 - ص 319 ح 1753 ، تفسير نور الثقلين : 1 / 714 ح 64 ، تفسير صافى : 2 / 118 ، تفسير على بن ابراهيم قمى : 1 / 198 ذيل تفسير آيه 37 سورهء انعام ، بحار 17 / 204 ب 1 ح 5 و ج 52 / 181 ب 25 ح 4 .\r\n( 3 ) - اثباة الهداة 3 / 725 ح 45 .\r\n( 4 ) - بحار 52 / 236 ح 104 .\r\n","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nبخش سوم : در علائم ظهور\r\n\r\nعلائم ظهور\r\nاين باب از ابواب عمدهء اين كتاب و از امور مهمّه‌اى است كه داعى و محرّك اين حقير بر وضع و تأليف آن گرديده است ، زيرا بسيار جاى شبهه‌كارى و غلطاندازى است به‌خصوص كه خلط هم در آن‌ها شده است ، چنان‌كه پيش از اين گذشت و از اين باب فريبندگان و اغواكنندگان مجال واسعى براى گول زدن و فريب دادن پيدا كرده‌اند و از همين راه بسيارى از سادگان را مىفريبند .\r\nقبل از ورود در مقصود دو مطلب بر سبيل مقدمه ذكر مىشود :\r\n\r\nمطلب اول\r\nگذشته از طبيعيّين كه منكر خدايند و آن را بحثى است جداگانه ، ما مليّين دنيا از يهود و نصارى و مسلمان و هركس كه قائل به خداى واحدى و خالق واحد است براى همهء اين عالم ، چون نظر به وجدان ايمانى و فطرت عقلانى خود كنيم ، اين دو بالصراحة قضاوت مىكنند كه اين جهان بشريت بر روى اين كرهء خاك با اين محيط افلاك ، نبايد بدين وضع كنونى كه مشاهده مىشود باشد و نبايد همواره بر اين روش و سيره بماند كه از هر سرى صدايى و از نايى نوايى و هر جزئى از زمين را جبّارى حيازت كرده ، جان و مال و خون مردم را مباح خود مىشمارد و فجايع عالم‌گير شده ، فسق و فجور و فواحش\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nعلنى و هتك أعراض و قتل نفوس شايع ، جز منكرات در همهء صفحات چيز ديگر مشاهده نمىشود .\r\nاز طرف ديگر چون نظر به نوع بشر مىكنيم ، مىبينيم جز عدهء قليل انگشت‌شمار همه حيارى و سكارى ، برخى از باب جستجوى دين و حقيقت در چاه ويل افتاده كه به همين وجه راه خلاصى ندارند و برخى ديگر عنان را از خود گسيخته ، تابع هوا و شهوات گشته به رأى خود ديندارى و به هواى خود خداپرستى مىكنند !\r\nهرگز وجدان ايمانى و عقل سليم ربّانى نمىپذيرد كه دنيا براى هميشه بر همين وضع و روش باشد ، يا نعوذ باللّه خداوند اين دنيا و اين بشر را براى همين منظور آفريده باشد و جز همين روش چيزى ديگر از ايشان نخواهد .\r\nبلكه اين عقل و وجدان به مقتضاى نظر در حكمت سبحان حكم مىكند كه بايد خلقت غير اين باشد و غرض و غايت خلقت غير اين باشد و آن بندگى و ستايش و پرستش است ، چنان‌كه اين آيه :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » نيز اين حكم فطرى و اين نظر فكرى را تأييد مىكند و هم‌چنين به مقتضاى عدالت ذات احديّت حكم مىكند كه اين هرج و مرج و فتنه و فساد و ظلم و جور هم نبايد دائمى و ابدى باشد ، بلكه بايد روزى باشد كه صفحهء زمين از اين لوث‌ها پاك گردد ، اگرچه به مقتضاى امتحان و مهلت ؛ چنان‌كه در پيش گذشت ، چند روزى از وى چشم‌پوشى و هركس به خود واگذاشته شود تا هركس از قالب خرد بيرون آيد و هرچه در باطن او نهان است بيرون دهد .\r\nمؤيّد اين حكم نيز اين آيه است :   فَأَوْحى إِلَيْهِمْ رَبُّهُمْ لَنُهْلِكَنَّ الظَّالِمِينَ وَ لَنُسْكِنَنَّكُمُ الْأَرْضَ مِنْ بَعْدِهِمْ ذلِكَ لِمَنْ خافَ مَقامِي وَ خافَ وَعِيدِ   « 2 »\r\n« پس خداوند به پيامبران وحى فرمود كه : هرآينه ستمكاران را هلاك خواهم ساخت البته ، و هرآينه شما را در زمين سكونت خواهم داد بعد از ايشان ، اين براى كسى است كه از مقام من و از وعده‌هاى من بترسد » .\r\n\r\n\r\n","description":"","footnote":"\r\n( 1 ) - الذاريات 56 .\r\n( 2 ) - ابراهيم 13 و 14 .\r\n","page_name":" 158 ","page_number":158},
  {"content":"\r\n\r\nپس به مقتضاى اين حكم وجدان و عقل ، هركس كه خود را از ملّيّين مىشمارد چاره‌اى ندارد جز اين‌كه منتظر روزى باشد كه غايت خلقت در سراسر بشريت ظاهر و دائر گردد و فرشتهء عدالت در همه جاى زمين حكمفرما شود و الّا نقض غرض و اهمال خلق لازم خواهد آمد .\r\nيعنى اگر بناى خدا بر همين باشد اهمال خلق خواهد بود اهمال كلّى ، و اين اهمال بيش از آن اهمالى است كه در اشكال بر غيبت ايراد كرده‌اند ، زيراكه او اهمال جزيى و تا چندگاهى است و اين اهمال كلى و دائمى است .\r\nو اگر بناى خدا از اصل بر اين نيست و نبوده ، پس اين‌گونه واگذارى كه هيچ روزى نباشد براى ظهور غايت خلقت و نشر عدالت ، نقض غرض است و اين هم محال است .\r\nپس هر صاحب ملّتى چون به وجدان ايمانى خود نظر كند ناچار است كه منتظر يك چنين روزى باشد و لهذا يهود و نصارى منتظرند ، نهايت آن منتظر محمد صلّى اللّه عليه و إله و سلم هستند و مىگويند او هنوز ظاهر نشده و آن حضرت را به نام فارقليط و فارقليطا مىخوانند و نصارى نيز منتظر نزول عيسى هستند كه مىگويند او هم با محمّد نازل خواهد شد و همچنين مخالفين مذهب ما از مسلمانان منتظر مهدى عليه السّلام هستند ، نهايت مىگويند او بعد از اين متولد خواهد شد ، « 1 » غير از صوفيه كه آنان مهدويّت را نوعى مىدانند يعنى مهدويّت را به شخص خاص قائم نمىدانند ، بلكه هركس قطب وقت باشد همان مهدى است ، مهدى امرى است نوعى ، منحصر به يك فرد نيست بلكه عددش بىشمار است .\r\n پس امام حىّ قائم آن وليست * خواه از نسل عمر خواه از عليست \r\n( مولوى )\r\nآرى بعض كمى كه خود را هم شيعه مىگمارند و هم صوفيهء متشرّعه ، مهدى عليه السّلام را همان فرد مىدانند ، اما قطب را جانشين و واسطهء او مىدانند . « 2 »\r\nاين حكومت عقل و وجدان نظر به اصل ملّيت و عقيدهء خداپرستى به نحو اشتراك بين همهء ملّيّين .\r\n\r\n\r\n","description":"","footnote":"\r\n( 1 ) - الامام المهدى عند اهل السنة 1 / 152 .\r\n( 2 ) - همان 1 / 145 تا 178 .\r\n","page_name":" 159 ","page_number":159},
  {"content":"\r\n\r\nو باز قضاوت ديگر به مقتضاى وجدان اسلاميّت و مسلمانى كنيم :\r\nچون نظر به بعضى از آيات قرآنى مىكنيم و در وعده‌هاى آن‌ها تأمل مىكنيم ، مىبينم از ظهور اسلام تاكنون عملى نشده بلكه ضد آن عملى گشته و هم‌چنان رو به تزايد است ، پس وجدان اسلامى ما قضاوت خواهد كرد كه بايد روزى باشد كه اين وعده‌ها يا اين گفته‌ها صدق پيدا كند و الّا مستلزم كذب خدا و رسول است و اين محال است و آن آيات اين است :    قالَ رَبِّ فَأَنْظِرْنِي إِلى يَوْمِ يُبْعَثُونَ قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ    « 1 » « ابليس گفت : پروردگارا مرا مهلت ده تا روزى كه برانگيخته خواهند شد .\r\nفرمود : تو را مهلت دادم تا روز وقت معلوم » .\r\nپس بايد روزى باشد كه دولت ابليس برچيده شود . در سورهء « ص » نيز مثل اين آيه است . « 2 »\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 3 » « او آن خدايى است كه رسول خود را فرستاد به هدايت و دين حق ، تا اين‌كه ظاهر و غالب سازد او را بر همهء دين‌ها ، اگرچه مشركين خوش ندارند » .\r\nنظير اين آيه در سورهء فتح « 4 » و در سورهء صف « 5 » [ نيز هست و 
  ] هنوز اين وعده به مقام فعليّت نرسيده .\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 6 » « و هرآينه به تحقيق كه نوشتيم در زبور بعد از ذكر اين‌كه زمين را به وراثت خواهند گرفت بندگان صالح من » .\r\nاين وعده نيز عملى نشده .\r\n وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا \r\n\r\n\r\n","description":"","footnote":"\r\n( 1 ) - حجر 37 و 38 .\r\n( 2 ) - صاد 81 - 79 .\r\n( 3 ) - توبه 33 .\r\n( 4 ) - فتح 28 .\r\n( 5 ) - صف 9 .\r\n( 6 ) - انبياء 105 .\r\n","page_name":" 160 ","page_number":160},
  {"content":"\r\n\r\n اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً  « 1 » « خداوند وعده فرموده است كسانى را كه ايمان آورده و عمل صالح كرده‌اند ، آن‌كه آنان را جانشين گرداند در زمين ، چنان‌كه جانشين ساخته آنان را كه پيش از ايشان بودند و دينى را كه براى ايشان پسند فرموده برايشان متمكّن سازد و خوف ايشان را مبدل به امن كند ، تا عبادت كنند مرا و هيچ‌گونه شركى به من نياورند .\r\nو غير اين از آيات كه يا خود تصريح و يا تلويح دارد و يا به ضميمه روايات إشعارش به حد ظهور مىرسد كه مجموع آن‌ها دويست و هفده آيه است كه اشاره به خصوصيات قائم عليه السّلام دارد ، همهء آن‌ها را در تفسير خود جمع‌آورى نموده‌ام و چون بناى اين رساله بر اختصار است به همان آيات اكتفا شد .\r\nاكنون ما اگر منصفانه به وجدان ايمانى و اسلامى و عقل فطرى خود مراجعه كنيم و سپس نظرى به آن آيات افكنيم ، از دل و جان تصديق اين فرمودهء حضرت صادق عليه السّلام خواهيم كرد كه در تفسير اين آيه فرمود :  وَ تِلْكَ الْأَيَّامُ نُداوِلُها بَيْنَ النَّاسِ  « 2 » « اين ايام است كه ما آن‌ها را دستگردان قرار داده‌ايم در ما بين مردم » . يعنى هر روز دولت دست يكى است . فرمود : « همواره از هنگامى كه خداوند آدم را آفريده ؛ يك دولت براى خدا بود و يكى براى ابليس ، پس كجا شد دولت مستقل خدا ؟ نيست مگر قائم واحد » . « 3 »\r\n\r\nمطلب دوم\r\nما مىبينيم كه خداوند براى هر حادثهء جزئى كه در زمين اتّفاق مىافتد علامت و نشانه‌اى در آسمان قرار داده ، از خسوف و كسوف و اتّصال و اقتران كواكب و بادهاى سياه و سرخ و غير ذلك كه از اين علامات حادثه را قبل از وقوعش استنباط مىكنند و از اين راه است كه علم نجوم تأسيس شده و عدّه‌اى براى به دست آوردن حوادث آينده طالب اين علم گشته و وقت خود را صرف آن نموده ، اگرچه عاقبت به تمام آن نرسيده و\r\n\r\n\r\n","description":"","footnote":"\r\n( 1 ) - نور / 55 .\r\n( 2 ) - آل عمران 140 .\r\n( 3 ) - تفسير نور الثقلين 1 / 395 ح 374 ؛ بحار 51 / 54 ح 38 .\r\n","page_name":" 161 ","page_number":161},
  {"content":"\r\n\r\nنتوانند رسيد مگر با وحى ملك علّام ، كه آن هم اختصاص به پيامبر يا امام دارد ، و لهذا دروغ ايشان بيش‌تر از راست ايشان است و از اين جهت پيامبر صلّى اللّه عليه و إله و سلم فرمود : « المنجّم كذّاب »\r\nچنان اين علامات فلكيه با حوادث ارضيه نوع تصادفى دارند ؛ كه جمعى از بشر آن‌ها را مؤثر در اين حوادث دانسته و حوادث را نوعى از عمليات و افعال نجوم و كواكب شمرده ، تا اين‌كه بعضى آن‌ها را قديم فرض كرده و گروهى به پرستش آن‌ها قيام كردند و هم‌چنين خداوند علامات ديگر سماوى براى عقوبت و زجر اهل معاصى قرار داده كه بعد از وقوع آن علامات رخ دهد و هم‌چنين بعضى از حوادث ارضى را علامت براى حوادث ديگر يا براى عقوبت و زجر از معاصى قرار داده ، مانند زلزله و خسف و انفجار و خشكى درياچه‌ها يا به آب آمدن بعضى از مواضع و غير ذلك و اين علامات ارضى و سماوى كوچك و بزرگ دارد نسبت به حوادث يا وقايع ، هرچه حادثه مهم‌تر باشد علامت بزرگ‌تر و عظيم‌تر نمايان خواهد شد .\r\n\r\nنتيجهء دو مطلب\r\nاز مطلب اول چنين نتيجه گرفتيم كه مسئله قيام قائم عليه السّلام از مهم‌ترين حوادث كونيّه است و از مهم‌ترين مقاصد حق و دخيل‌ترين اسباب در غايت خلقت است و او موعودى است كه به همهء انبياء مژده داده شده و وعده داده شده و او كسى است كه دولت حقّهء خدا را به‌پا خواهد كرد و دولت ابليس و شياطين انسى را مضمحل خواهد ساخت و او عملى را انجام خواهد داد كه به دو خلقت تاكنون نشده و آن اين است كه تمام زمين را به تصرف بندگان صالح خدا دهد و بنيان كفر و شرك را از صفحهء زمين براندازد ، به طورى كه ديگر يك نفر غير مؤمن موحّد پيدا نشود . پس هيچ مهمى مهم‌تر از اين نيست و بايد چنين مهم واقع شود .\r\nو از مطلب دوم چنين نتيجه گرفتيم كه چون اين قيام از مهمّات حوادث است ، پس بايد براى او علاماتى ارضى و سماوى باشد و چون از مهم‌ترين حوادث است ، پس بايد علامات مهمّهء بزرگى ظاهر شود و چون مهم‌تر از او نيست و تاكنون مانند او نبوده و اصل\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nدنيا براى خاطر اين مهم برپاست ، پس بايد علامات سماوى و ارضى او بسيار باشد ، چنان‌چه علامات براى ولادت عيسى عليه السّلام بيش و براى ولادت و بعثت پيامبر صلّى اللّه عليه و إله و سلم بيش‌تر بود .\r\nنتيجهء اين نتيجه آن است كه سادگان گول و فريب نخورند ، صرف كشته شدن فلان يا حبس فلان يا خراب شدن فلان يا غرق شدن فلان يا جنگ شدن فلان با فلان يا خشكسالى و تلف اموال يا كسادى بازار و ورشكستگى تجّار و اشباه ذلك را علامات حساب نكنند و هر چيزى را نگويند اين علامت است از عجله‌اى كه دارند ، و يا از بيتابى و بىتحمّلى در برابر فشار يا كشت و كشتار ، بلكه اين امر مهم را علامت‌هاى مهم بسيار هم در آسمان و هم در زمين بايد نمودار گردد ، تا امر بر همه روشن شود و اخطار از طرف پروردگار و اعلام خطر بر همهء بشر مدلّل و مسجّل گردد .\r\n\r\nفوائد ظهور علامات\r\nاول : خود اين علامات فىنفسه جنبهء تشريفاتى دارد ، خداوند به اين‌ها تجليلى از مقدم آن حضرت مىنمايد ، چنان‌كه از مقدم خاتم الانبياء به شبه اين‌ها تجليل نمود . پس ظهور اين علامات دالّ است بر عظمت آن حضرت و اهميت مقاصد و منويات او .\r\nدوم : اعلام خطر و اعلام جنگ است براى دشمنان ، به وسيلهء اين امور دشمنان خود را قبل از شروع به جنگ ارعاب و تهديد مىكند ، خوف و وحشت در دل ايشان مىافكند و شايد همين امور هم از اسباب رعب است كه در احاديث وارد شده كه آن حضرت به رعب نصرت مىشود و به هر سمتى كه حركت كند به اندازهء دو ماه راه پيشاپيش او رعب حركت مىكند ، هم از جلو و هم از طرف راست و هم از طرف چپ او ، « 1 » و چون از اول مرعوب شوند تجرّى ايشان كم‌تر است و هم در وى زجر است براى اهل معاصى ، كه ايشان را به اين وسيله زجر مىكند و وحشت در دل ايشان مىافكند .\r\nسوم : مژده و بشارت است براى منتظرين و طالبان وصال ، تا هم تسكين خاطر كنند و هم آمادهء خدمت شوند ، خوف و رعبى كه از دشمنان داشتند از خوف زائل و قوت\r\n\r\n\r\n","description":"","footnote":"\r\n( 1 ) - اثباة الهداة 3 / 545 ح 533 .\r\n","page_name":" 163 ","page_number":163},
  {"content":"\r\n\r\nقلبى حاصل كنند .\r\n\r\nتقسيم علامات\r\nخداوند به نوع اين علامات در اين آيه اشاره فرمود :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 1 » « زود است بنمايانيم ايشان را آيات خود را در آفاق و در نفوس ايشان ، تا ظاهر شود براى ايشان كه او حق است » .\r\nنوع آيات و علامات دو نوع است : آفاقى و آن دو نوع است : ارضى چون زلزله و خسف و غيره و سماوى چون خسوف و كسوف و غيره . و انفسى كه در نفسشان ظاهر مىشود چون مسخ .\r\nعلائم ظهور را دو معنى مىتوان كرد :\r\nيكى : علائمى كه دال است بر اين‌كه ظهور خواهد شد ، پس بايد انتظار ظهور داشت . در حقيقت اين‌ها علائم انتظار ظهور است و آن‌چه در اذهان عامه است از علائم ظهور همين معنا است و اين نوع البته بر دو قسم است : قسمى علائم قرب ظهور است و قسمى علائم سال ظهور .\r\nدوم : علائمى كه دال است بر ظاهر شدن آن حضرت كه ديگر انتظارى نيست و اين‌ها بر دو نوع است :\r\nنوعى اعلام مىكند به ظهور او ، يعنى اين‌كه ظاهر شد ، مانند صيحه‌هاى آسمانى در ابتداى ظهور .\r\nنوعى اعلام به كيفيت ظهور مىكند ، و اين نوع آن‌هايى است كه بعد از ظهور نيستند و آن سال واقع مىشود ، از قبيل : خسف بيداء و غيره .\r\nدر حقيقت اين‌ها علائم ظهور نيستند بلكه حوادث واقعهء سال ظهور است و مع ذلك در اخبار از اين‌ها هم تعبير به علامت شده و اين به اعتبار اين‌كه اين‌ها علامت اين است كه اين ظهور ، همان موعود است نه غير او و اين‌كه آن ظهورى كه انتظار او برده مىشود توأم با اين خصوصيات است ، پس اين‌ها نشانه‌هاى تعيين و امتياز او است .\r\n\r\n\r\n","description":"","footnote":"\r\n( 1 ) - فصلت 53 .\r\n","page_name":" 164 ","page_number":164},
  {"content":"\r\n\r\nولى اين وجه بر مصنّفين مخفى مانده ، پس بسيارى از حوادث سال ظهور را در علائم ظهور ذكر كرده‌اند و اين بر عوام شبهه‌انداز است ، گمان مىكنند اين‌ها علائم قبل از ظهور است كه بايد پيش از ظهور انتظار آن‌ها را داشت .\r\nلهذا از جهت رفع اشتباه سه فصل قرار داده شده ، دو فصل در علائم قبل از ظهور :\r\nيكى علائم قريبه كه نشان از قرب ظهور مىدهد ولى به‌نحو اجمالى كه چند سالى بيش نيست ، اگرچه بعضى نزديكى را بيش‌تر نشان مىدهد از بعضى و ديگر در علائم يك سال يا دو سال پيش از ظهور . فصل سوم در علائم سال ظهور كه نشان مىدهد كه در آن سال ظاهر خواهد شد و يا اين‌كه ظهور محقق شد و اما آن‌چه بعد از ظهور واقع مىشود جزء علائم ذكر نشد ، بلكه جزء حوادث سال ظهور محسوب گرديد .\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nفصل اول : در علائم قريبهء قبل از ظهور و آن 21 امر است\r\n\r\n1 - شدت فتنه و فساد و اختلاف و ظلم و جور\r\nاجمالا به‌طور كلى مىتوان گفت كه : از بزرگ‌ترين نشانه‌ها و مهم‌ترين علامات قرب و نزديكى ، شدت همان فسادهايى است كه در وقايع دوران غيبت گذشت ، از فسادهاى دينى و اجتماعى و مملكتى و تربيتى و اخلاقى ، يعنى هرچه اين امور شدت پيدا كند ظهور نزديك‌تر شود ، زيراكه او براندازندهء همين امور است و قيام او براى برداشتن همين فسادها است و تا عالم پر از جور و فساد نشود كه ديگر چاره‌پذير نباشد و قابل اصلاح نباشد ، قيامى نخواهد بود .\r\nپس هرچه دامنهء فساد وسعت پيدا كند و بىدينى زيادتر گردد و ظلم و جور و تعدى و فواحش و فجايع عمومىتر شود و عالم‌گير گردد ، اميدوارى بيش‌تر و به فرج نزديك‌تر خواهد بود . پس مؤمنين اگرچه از ديدن اين امور و مشاهدهء اين احوال سخت دلگيرند ، اما از جهت ديگر بايد دلگير نباشند كه زودتر به آرزوى ديرينه نائل خواهند شد . انشاء اللّه\r\nبه اين احاديث توجه كنيد كه پايهء بلا و فتنه را تا چه حدى بالا برده‌اند ، پيامبر صلّى اللّه عليه و إله و سلم فرمود : « بلاى اين امت به‌نحوى باشد كه پناهگاهى نباشد كه به وى پناه برند » . « 1 »\r\n\r\n\r\n","description":"","footnote":"\r\n( 1 ) - ينابيع المودّة 3 / 258 ح 11 ؛ منتخب الاثر 197 ح 13 .\r\n","page_name":" 167 ","page_number":167},
  {"content":"\r\n\r\nو حضرت باقر عليه السّلام فرمود : « چنان باشيد كه مانند بزهاى ترسان كه نه قدرت دفاع از خود دارند و نه پناهگاهى دارند ، به‌نحوى كه قصاب دست بر هركدام كه خواهد مىگذارد » . « 1 »\r\nو حضرت صادق عليه السّلام فرمود : « تا اين‌كه اكثر مردم بگويند : خدا را به آل محمد احتياجى نيست ! » « 2 »\r\nو هم‌چنين امير المؤمنين عليه السّلام از پيامبر صلّى اللّه عليه و إله و سلم كه فرمود : « چنان زمين پر از جور و ظلم شود كه نتواند كسى بگويد اللّه ، مگر مخفيانه » « 3 »\r\n( شايد اين مختص بعضى اوقات يا بعضى امكنه باشد و يا مقصود اين است كه ظلم را ببيند و قدرت نداشته باشد كه از ظلم ناله و داد كند و اللّه بگويد و اين اظهر است ) .\r\nو خود آن حضرت عليه السّلام در توقيع مبارك فرمود : « ظهور نخواهد بود مگر بعد از طول مدت و قساوت دل‌ها و پرشدن زمين از جور » « 4 »\r\nو حضرت باقر عليه السّلام فرمود : « به طورى باشد كه آرزوكننده در صبح و شام آرزوى مرگ كند از عظم ( - بزرگى ) آن‌چه مىبينند ، از در افتادن مردم به يكديگر و خوردن بعضى ، بعضى را » . « 5 » ( يعنى مستأصل و نابود كردن ) .\r\nدر كتاب « ملاحم و فتن » سيد بن طاووس از پيامبر صلّى اللّه عليه و إله و سلم فرمود : « زود است رو آورد بر شما فتنهء كور و كر كه عقول مردان در وى معوج شود ، تا اين‌كه دور باشد كه مرد عاقلى ببينى ، چنان عقول مردم برود كه گويا مردم بهائم هستند و تا اين‌كه هيچ فردى از مردم پناهى از آن فتنه نيابد و هيچ فردى قدرت آن نداشته باشد كه بگويد مه مه ( چرا چرا ، يا\r\n\r\n\r\n","description":"","footnote":"\r\n( 1 ) - غيبت نعمانى 128 ؛ بشارة الاسلام 105 .\r\n( 2 ) - كمال الدين 2 / 342 ح 22 ؛ غيبت طوسى 340 ح 290 .\r\n( 3 ) - امالى طوسى 382 مجلس سيزدهم ح 821 ؛ بحار 51 / 117 ح 17 .\r\n( 4 ) - غيبت طوسى 395 ح 365 ؛ كمال الدين 2 / 516 ح 44 .\r\n( 5 ) - مختصر بصائر الدّرجات 213 ؛ بحار 52 / 231 ح 96 .\r\n","page_name":" 168 ","page_number":168},
  {"content":"\r\n\r\nبس است بس است ) فتنه از ناحيه‌اى بلند نشود مگر اين‌كه در ناحيهء ديگر فرود آيد ، هر كس خود را گمان كند كه بر چيزى هست ( يعنى هركس خود را عاقل و باايمان و عقيدهء صحيح بگمارد ) و حال اين‌كه بر چيزى نيست و در آن هنگام تمنّى مرگ مىكند و به قبرستان مىآيد ، پس خود را مانند چارپايان بر قبر مىاندازد و به خاك مىغلطد و به صاحب قبر مىگويد : اى كاش من به جاى تو مىبودم و مىگويد : نجات يافتى ، نجات يافتى ، كاش من به جاى تو مىبودم ، تا اين‌كه هيچ خانه‌اى نماند مگر اين‌كه فتنه داخل او شود و هيچ مسلمانى نماند مگر اين‌كه به او آسيبى زند ، تا اين‌كه مردى از عترت من خروج كند » . « 1 »\r\n\r\n2 - بناى قصر عتيق و بناى عمارت‌ها در اطراف مسجد كوفه\r\nحضرت صادق عليه السّلام به مفضل فرمود : « چون مهدى عليه السّلام ظاهر شود ، قصر عتيق ( دار الاماره ) و خانه‌هاى جبابره را كه اطراف مسجد كوفه است خراب كند ، ملعون است كسى كه او را بنا كند » . « 2 »\r\nمخفى نيست كه مدت‌ها بود كه دار الاماره خراب و اطراف مسجد مخروبه بود ، اين حقير كه مدت ده سال در نجف اشرف مشرّف بودم جز مسجد كوفه بنايى نبود و از ديوار مسجد كوفه تا نجف بيابان و تا نزديك شط نيز قسمتى بيابان بود و قسمتى باغستان متصل به قصبه‌اى كه در اطراف به نام كوفه جديد معروف بود و هيچ اثرى از آثار دار الاماره نبود ولى در سال 1381 كه مشرّف شدم ديدم خيابان از كوفه تا نجف كشيده شده و اطراف مسجد خانه‌هاى بسيار و عمارت‌هاى دولتى احداث شده و در پشت مسجد دار الأماره را حفر كرده بودند ، سرداب‌هاى او ظاهر بود ، پس اميد است انشاء اللّه اين بناها از آثار قريبه باشد .\r\n\r\n\r\n","description":"","footnote":"\r\n( 1 ) - التشريف بالمنن 70 ح 9 .\r\n( 2 ) - الزام الناصب 2 / 260 ؛ بحار 53 / 11 .\r\n","page_name":" 169 ","page_number":169},
  {"content":"\r\n\r\n\r\n3 - بناى جسر كوفه\r\nامير المؤمنين عليه السّلام فرمود : « سفيانى لشكرى به سوى كوفه مىفرستد ، پس اميرى از بغداد با پنج هزار به محاربهء او حركت مىكند و بر جسر كوفه جنگ واقع شود ، تا اين‌كه هفتاد هزار از طرفين بر جسر كوفه كشته گردند به طورى كه از خون آن‌ها آب فرات رنگين و از جسدهاشان كه در آب افتد ، آب متعفّن شود كه سه روز مردم از آب فرات خوددارى كنند » . « 1 »\r\nاين حقير نيز در همان سال 1381 ديدم جسر آهنى ثابت پهنى كشيده بودند كه پيش از آن نبود ، بلكه جسر چوبى مختصرى براى عبور بود و او را هم براى عبور كشتىها و طرّاده‌ها قطع مىكردند ، چون آن جسر عظيم را مشاهده كردم تصديق كردم كه مراد اين جسر است كه گنجايش جنگ بر روى وى و كشته شدن هفتاد هزار را دارد ، و در « الزام الناصب » از حديث سلمان گفت : « و يوشك أن يبنى جسرها و يبنى جنبيها » « نزديك است كه جسر كوفه بنا شود و در دو طرف شط خانه‌ها ساخته شود » . « 2 »\r\n\r\n4 - خندق براى كوفه و كشف هيكل و تعطيل مساجد چهل روز\r\nامير المؤمنين عليه السّلام فرمود : « علاماتى است : اول آن‌ها حصاربندى كوفه است به خندق و رصد و خراب كردن زاويه‌ها است در كوچه‌هاى كوفه و تعطيل مسجدها چهل شبانه روز و كشف هيكل ( مجسمه ) و به اهتزاز درآمدن سه بيرق در اطراف مسجد اكبر ( مسجد كوفه ) » . « 3 »\r\nاما خراب كردن زاويه‌ها را كه من خود مشاهده كردم در اثر خيابانى كه از كوفه تا نجف كشيده‌اند واقع شده .\r\nو اما كشف هيكل بعيد نيست به همين زودى واقع شود زيراكه نزديك مسجد ،\r\n\r\n\r\n","description":"","footnote":"\r\n( 1 ) - الزام الناصب 2 / 119 ؛ بحار 53 / 83 ح 86 .\r\n( 2 ) - الزام الناصب 2 / 154 .\r\n( 3 ) - همان 2 / 119 ؛ بحار 53 / 83 ح 86 .\r\n","page_name":" 170 ","page_number":170},
  {"content":"\r\n\r\nميدانى ساخته‌اند و بعيد نيست كه چنان‌چه متعارف روز است كه در هر ميدانى مجسمه‌اى مىسازند در آن‌جا نيز بسازند و مقصود از كشف او ظاهر ساختن او است بعد از اتمامش .\r\nو اما رصد پس شايد مراد ، سيم‌هاى خاردار باشد به طورى كه متعارف روز است ، پس مراد اين باشد كه اطراف كوفه را سيم‌هاى خاردار بكشند ، چنان‌كه الآن هم بعضى مواضع آن را كشيده‌اند .\r\nو اما خندق : پيش از اين به فاصلهء يك كيلومتر از مسجد خندقى بود و الآن تا حدودى كه خيابان از وسط او عبور كرده پر كرده‌اند ، پس شايد همان خندق را بار ديگر احياء خواهند كرد يا خندق ديگر احداث خواهد شد .\r\nو در جنگ عمومى پيش كه عراق در تصرف دولت عثمانى بود اطراف نجف را سيم‌بندى كرده بودند و چهل روز محاصره بوده و نمازها هم تعطيل بود ، پس ممكن است همان باشد و ممكن است غير آن واقع شود .\r\nو اما سه بيرق : پس معلوم نيست كه صاحبانش كيست ، الّا اين‌كه آن حضرت فرمود : « آن سه بيرق شبيهند به هدايت و ليكن قاتل و مقتول در آتش است » .\r\n\r\n5 - بغداد بار ديگر پايتخت شود با تشكيل دار الشورى\r\n« در ملاحم و فتن » سيد بن طاووس از امير المؤمنين عليه السّلام فرمود : « و تعود دار الملك الى الزّوراء و تصير الأمور شورى من غلب على شىء فعله ، فعند ذلك خروج السّفيانى » .\r\nدار الملك به بغداد برگردد ( و اين اشاره به اين است كه مدتى از وى قطع خواهد شد چنان‌كه شده بود ) و امور به شورى موكول مىشود . هركس بر هرچه غالب شود انجام دهد ، پس در آن وقت است خروج سفيانى » . « 1 »\r\n\r\n\r\n","description":"","footnote":"\r\n( 1 ) - التشريف المنن 266 ح 386 .\r\n","page_name":" 171 ","page_number":171},
  {"content":"\r\n\r\n\r\n6 - جسر بغداد و كشته شدن بسيارى بر وى\r\nدر « ملاحم و فتن » از امير المؤمنين عليه السّلام در علامت بلاى سوم بغداد فرمود : « اذا عقد الجسر بأرضها و طلعت النّجوم ذات الذّوانب من المشرق ، هنالك يقتل على جسرها كتائب » .\r\nهرگاه جسر در زمين بغداد بسته شود و ستارگان دنباله‌دار از مشرق طلوع كند ، در آن‌وقت كتيبه‌هايى از لشكر بر جسر او كشته شود » . « 1 »\r\nپس اگر مراد از عقد جسر ، كشيدن جسر باشد امرى است واقع‌شده و گذشته ، چنان كه پيش گفته شد و گويا رضى الدّين برادر علامه حلّى همين معنا را فهميده كه در كتاب عدد گفته : « و مدّ الجسر ممّا يلى الكرخ » كشيدن جسر از ناحيهء كرخ و او را در حساب گذشته‌ها و واقع‌شده‌ها ذكر كرده ، ولى شيخ مفيد در « ارشاد » به همان عقد تعبير كرده و فرموده « عقد الجسر ممّا يلى الكرخ » . « 2 » و اگر به معنى بناى جسر باشد پس اين امر به‌تازگى واقع شده در زمان ما ، جسر ثابت و محكم ساخته‌اند ، و شايد رضى الدين و امثال او كه به معنى كشيدن معنى كرده‌اند ، نظر به اين بوده كه تصور نمىكرده‌اند كه بشود جسر ثابتى بنا كنند .\r\n\r\n7 - ظهور آتشى در ثويهء كوفه تا كناسهء بنى اسد\r\nحضرت صادق عليه السّلام در اين آيه :   سَأَلَ سائِلٌ بِعَذابٍ واقِعٍ   « 3 » فرمود : « تأويل او خواهد آمد : عذابى است يعنى آتشى است كه واقع خواهد شد در ثويّه كوفه تا منتهى شود به كناسه بنى اسد ، تا اين‌كه عبور كند به محله ثقيف ، هيچ وترى را ( آن‌كه بر گردن او خونى است ) براى آل محمّد باقى نگذارد ، مگر اين‌كه بسوزاند او را و اين قبل از خروج\r\n\r\n\r\n","description":"","footnote":"\r\n( 1 ) - بحار 41 / 178 ح 14 .\r\n( 2 ) - ارشاد مفيد 346 .\r\n( 3 ) - معارج 1 .\r\n","page_name":" 172 ","page_number":172},
  {"content":"\r\n\r\nقائم عليه السّلام است » . « 1 »\r\nمؤلف گويد : ثويّه موضعى بوده در كوفه معروف و هم‌چنين كناسه ، ولى آن كوفهء اصلى فعلا اثرى از وى نمانده و اين محل‌ها هم معروف نيست ، فقط منظور از ذكر اين واقعه آن است كه اگر آتشى در كوفه احيانا ظاهر شود ؛ بدانند كه اين همان است كه اخبار شده .\r\n\r\n8 - جفا و تعدىهاى بنى هاشم\r\nحضرت صادق عليه السّلام به أبان بن تغلب فرمود : « هرگاه رايت حق ظاهر شود لعنت كند او را اهل شرق و غرب .\r\nسپس فرمود : آيا مىدانى براى چه ؟ عرض كرد : نه .\r\nفرمود : به جهت آن‌چه كه مردم پيش از خروج او از اهل بيت او مىبينند . »\r\nو مثل اين به منصور بن حازم فرمود . « 2 »\r\nپس از اين حديث ظاهر مىشود كه قبل از آن حضرت بنى هاشم جور و تعدياتى خواهند داشت كه مردم از ايشان به تنگ آمده باشند كه چون رايت حق را هم ببينند بر آنان قياس كنند . اما در كدام كشور ؟ ظاهر اين است كه در همه‌جا است .\r\n\r\n9 - ظهور يأس و نوميدى\r\nحضرت رسول صلّى اللّه عليه و إله و سلم فرمود : « قيام او در هنگام تغيّر بلاد و ضعيف شدن عباد و يأس از فرج خواهد بود » . « 3 »\r\nو حضرت باقر عليه السّلام فرمود : « خروج او در وقتى خواهد بود كه مردم مأيوس و نااميد باشند » . « 4 »\r\n\r\n\r\n","description":"","footnote":"\r\n( 1 ) - الزام الناصب 2 / 123 ؛ بحار 52 / 243 ح 115 .\r\n( 2 ) - بحار 52 / 363 ح 135 و 136 .\r\n( 3 ) - منتخب الاثر 206 ح 44 ؛ بحار 28 / 45 ح 8 .\r\n( 4 ) - الزام الناصب 2 / 162 ؛ بحار 52 / 231 ح 96 .\r\n","page_name":" 173 ","page_number":173},
  {"content":"\r\n\r\n\r\n10 - سال‌هاى فريبنده\r\nأمير المؤمنين عليه السّلام فرمود : « بين يدى القائم سنين خدّاعة » پيشاپيش قيام قائم سال‌هايى است فريبنده .\r\nپس فرمود : « در آن سال‌ها راستگو تكذيب شود و دروغگو تصديق و شخص مكّار مقرّب گردد و رويبضه ( مردمان پست غير قابل اعتناء ) در امر مردم دخالت كنند و سخنرانى كنند . » « 1 »\r\nپس وجه فريبندگيش معلوم شد ، يعنى اشخاص ضعيف الايمان چون چنين ببينند نتوانند تحمل و استقامت بورزند ، يا اسباب تشكيك ايشان شود و يا فريب وضع زمان را خورند و از دروغگويان و مكّاران و بىاعتباران تقليد و تبعيّت كنند .\r\n\r\n11 - نوع مردم شرير باشند\r\nحضرت باقر عليه السّلام فرمود : « و لا يكون الّا على رأس شرار النّاسّ » « ظهور نخواهد بود مگر بر سر مردمان شرير ، پس هرچه شرارت مردم بيش و مردم شرير بيش‌تر گردند به ظهور نزديك‌تر خواهد بود » . « 2 »\r\nمردم شرير در هر دوره‌اى بوده و لهذا به هر كتابى كه مراجعه مىكنى مىبينى صاحب آن كتاب از اهل زمان خود شكايت كرده ، اما اى كاش آن اشخاص كه از صدر اول تا حدود نيم قرن پيش بودند ، در اين زمان ما مىبودند تا ببينند اشرار يعنى چه ؟ و تا تصديق كنند كه تاكنون معنى حديث مصداق پيدا نكرده بوده ، پناه مىبريم به خدا از شرّ اهل اين زمان كه از هيچ چيز پروا ندارند و شرارت در همهء طبقات سارى شده و آن‌هايى هم كه اهل ايمان و ظاهر الصلاح شمرده مىشوند ، چون موقعش برسد دست كمى از اشرار ندارند !\r\n\r\n\r\n","description":"","footnote":"\r\n( 1 ) - الزام الناصب 1 / 69 و 2 / 118 ؛ بحار 52 / 245 ح 24 .\r\n( 2 ) - كمال الدين 2 / 338 ح 10 ؛ غيبت طوسى 457 ح 468 .\r\n","page_name":" 174 ","page_number":174},
  {"content":"\r\n\r\n\r\n12 - شدّت اختلاف در شيعه و تبرّى از يكديگر\r\nدر وقايع خاصّه راجع به شيعه گذشت از امير المؤمنين عليه السّلام و حضرت مجتبى عليه السّلام كه فرمودند : « وقتى كه شيعه مختلف شوند و به هم درافتند و از يكديگر تبرّى كنند و يكديگر را لعن كنند و آب دهن بر روى يكديگر افكنند ! »\r\nراوى گفت : هيچ خيرى در آن زمان نيست . فرمودند : « همهء خير در آن زمان است كه قائم قيام كند و همهء اين‌ها را بردارد » . « 1 »\r\nامير المؤمنين عليه السّلام علاوه كرده فرمود : « پس هفتاد نفر را كه بر خدا و رسول دروغ مىگفتند پيش كشد و گردنشان را بزند ، پس خداوند همه را بر يك امر جمع كند » . « 2 »\r\nاز اين معلوم مىشود كه وجه اختلاف و تبرّى همان دروغگويانى هستند كه تشكيل حزب و مسلك و مرام داده و مردم را به خود جمع و از وحدت متفرّق مىسازند .\r\n\r\n13 - سال‌هاى پراختلاف و سرعت زوال حكومت‌ها\r\nحضرت صادق عليه السّلام فرمود : « پس در آن زمان سال‌هاى پراختلاف رو خواهد كرد ، حكومت به سرعت منقضى خواهد شد ، بسا شود كه اول روز شخصى به حكومت رسد و آخر روز او كشتن و پاره شدن باشد » . « 3 »\r\nامير المؤمنين عليه السّلام فرمود : « پس در هنگام سال ، ماه گردد و ماه هفته و هفته مانند روز و روز مانند ساعت » . « 4 »\r\nاين دو حديث در سابق هم گذشت و مقصود از حديث امير المؤمنين عليه السّلام يا همان مضمون حديث اول است و يا مراد اين است كه وضع قوانين و نقض آن‌ها و سرعت اجراء قوانين و مرام‌هاى پرفساد به‌طورى است كه چيزى كه بايد در يك سال انجام گيرد ،\r\n\r\n\r\n","description":"","footnote":"\r\n( 1 ) - غيبت طوسى 437 ح 429 ؛ اصول كافى 1 / 601 .\r\n( 2 ) - بحار 52 / 115 ح 34 .\r\n( 3 ) - كمال الدين 2 / 348 ح 36 ؛ بحار 52 / 112 ح 22 .\r\n( 4 ) - الزام الناصب 2 / 184 .\r\n","page_name":" 175 ","page_number":175},
  {"content":"\r\n\r\nدر يك ماه واقع شود و آن‌چه بايد در يك ماه باشد در يك هفته و هم‌چنين روز و ساعت .\r\n\r\n14 - خوف و جوع و نقص ثمرات\r\nاين آيه كريمه بدان اشارت فرموده :  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  « 1 » « هرآينه شما را مبتلا خواهيم ساخت البته به چيزى از خوف و گرسنگى و نقصان اموال و نفوس و ميوه‌ها و مژده بده صابرين را » .\r\nدر روايات از حضرت باقر و صادق عليهما السّلام تفسير شده خوف به سبب جنگ و اختلاف دولت‌ها و گرسنگى به سبب قحطى و كمى باران ، و نقصان اموال به كسب و تجارات ، و نقصان نفوس به كثرت كشتارها ، و نقصان ميوه‌ها به فساد آن‌ها بر درختان و كمى بركت در زراعت‌ها . « 2 »\r\nاما روايات در تحديد وقت آن مختلف است ، ولى آن‌چه از مجموع استفاده مىشود آن است كه اين امر دو مرتبه تكرّر يابد :\r\nيكى : در اواخر دولت بنى العباس و آن گذشته و تواريخ از قحط در شام و مصر و عراق و قتل نفوس و كمى ثمرات به تفصيل حاكى است .\r\nديگر : در اوان نزديك به ظهور ، از اخبارى كه دال بر قسمت دوم است اين است :\r\nحضرت صادق عليه السّلام فرمود : « در جلو قائم ناچار است كه سالى باشد كه مردم مبتلا به جوع و خوف شديد از قتل شوند و نقصان مال و نفوس و ثمرات نيز ببينند » .\r\nو فرمود : « اين در كتاب خداست  وَ لَنَبْلُوَنَّكُمْ . . . »  .\r\nو حضرت باقر عليه السّلام فرمود : « مژده بده صابرين را در آن هنگام به تعجيل خروج قائم عليه السّلام » . « 3 »\r\n\r\n\r\n","description":"","footnote":"\r\n( 1 ) - بقره 155 .\r\n( 2 ) - كشف الغمه 2 / 462 ؛ الزام الناصب 2 / 112 .\r\n( 3 ) - اعلام الورى 2 / 281 از امام صادق عليه السّلام ؛ منتخب الاثر 545 ح 4 .\r\n","page_name":" 176 ","page_number":176},
  {"content":"\r\n\r\n\r\n15 - سه سال خشكى و كمى باران\r\nدر « الزام الناصب » از « دمعة الساكبة » از اسماء بنت يزيد از پيامبر صلّى اللّه عليه و إله و سلم نقل كرده كه فرمود : « پيش از دجّال سه سال خواهد بود : سال اول ثلث باران خود را امساك خواهد كرد . سال دوم دو ثلث و سال سوم تمام باران را امساك خواهد كرد . تا اين‌كه هيچ حيوانى از بهائم نماند مگر اين‌كه هلاك شود » . « 1 »\r\nاين حديث اگرچه از جهت اصل خشكى و قحطى موافق با تفسير آيهء پيش است ؛ اما از جهت كيفيت و خصوصيت سه سال ، و خشكى تا اين حد ، چون حديث از موثّقات نيست چندان اطمينانى به تحقيق اين خصوصيت نيست ، پس اگر موافق نشد مستند به ضعف راوى است نه كذب خبر ، به‌علاوه اين امور از حتميّات نيست .\r\n\r\n16 - اختلاف و خوف و تزلزل و اضطراب مردم در اثر آن\r\nپيامبر صلّى اللّه عليه و إله و سلم فرمود : « مهدى عليه السّلام خروج خواهد كرد در هنگام اختلاف و تزلزل شديد ايشان » . « 2 »\r\nحضرت باقر عليه السّلام فرمود : « قيام نكند مگر بر خوف شديد و زلازل ( زلزله‌ها يا تزلزل و اضطراب ) و فتنه و بلايى كه به مردم برسد و اختلاف شديد در بين مردم و پراكندگى در دينشان و تغيّر احوالشان ، تا اين‌كه آرزوكننده در صبح و شام آرزوى مرگ كند از بزرگى آن‌چه در مردم مشاهده مىكند ، از افتادن به جان يكديگر و خوردن بعضى ، بعضى را » . « 3 »\r\n\r\n17 - هرج و مرج\r\nپيامبر صلّى اللّه عليه و إله و سلم فرمود : « از علامات مهدى اين است : هرگاه در دنيا هرج و مرج شود و فتنه‌ها پشت سر يكديگر ظاهر شود و راه‌ها قطع گردد و بعضى ، بعضى را غارت كنند ،\r\n\r\n\r\n","description":"","footnote":"\r\n( 1 ) - الزام الناصب 2 / 134 .\r\n( 2 ) - غيبت طوسى 178 ح 136 ؛ الزام الناصب 2 / 405 .\r\n( 3 ) - الزام الناصب 2 / 162 ؛ بحار 52 / 231 ح 96 .\r\n","page_name":" 177 ","page_number":177},
  {"content":"\r\n\r\nپس نه كبير رحم بر صغير و نه صغير از كبير توقير كند ، در آن هنگام خداوند ، مهدى ما را برانگيزاند ، نهمين از صلب حسين عليه السّلام تا بگشايد حصارهاى گمراهى و دل‌هاى بسته شده را ، او در آخر زمان قيام كند چنان‌كه من در اول زمان قيام كردم ، پس پركند زمين را از عدل ، چنان‌كه پر شده است از جور » . « 1 »\r\nو در « ملاحم و فتن » از پيامبر صلّى اللّه عليه و إله و سلم [ روايت 
  ] فرمود : « در جلو ساعت ، هرج است » .\r\nگفتند : يا رسول اللّه ! هرج چيست ؟ فرمود : كشتن .\r\nگفتند : يا رسول اللّه ! بيش‌تر از آن‌چه الآن كشته مىشود ؟\r\nفرمود : نه اين است كه شما را كفّار مىكشند و ليكن مرد همسايهء خود را مىكشد و آن ديگر برادر خود را مىكشند و پسر عموى خود را مىكشد .\r\nگفتند : يا رسول اللّه آيا عقل‌هاى ما با ماست ؟ فرمود : عقل‌ها از مردم آن زمان گرفته مىشود » . « 2 »\r\n\r\n18 - طاعون ابيض و احمر\r\nامير المؤمنين عليه السّلام فرمود : « در جلو قائم عليه السّلام مرگ سرخ و مرگ سفيد خواهد بود » . « 3 »\r\nحضرت باقر عليه السّلام به ابى بصير فرمود : « ناچار است كه پيش از قائم دو طاعون باشد :\r\nطاعون سفيد و طاعون سرخ .\r\nعرض كرد : طاعون سفيد و سرخ چيست ؟ فرمود : طاعون سفيد مرگ سريع است و طاعون سرخ ، شمشير است » . « 4 »\r\nو حضرت صادق عليه السّلام فرمود : « پيشاپيش قائم دو مرگ است : مرگ سرخ و مرگ سفيد ، تا اين‌كه برود از هر هفت نفر پنج نفر ، مرگ سرخ شمشير و مرگ سفيد طاعون\r\n\r\n\r\n","description":"","footnote":"\r\n( 1 ) - بحار 36 / 307 ح 146 .\r\n( 2 ) - التشريف بالمنن 71 ح 11 .\r\n( 3 ) - اعلام الورى 2 / 281 ؛ غيبت طوسى 438 ح 430 .\r\n( 4 ) - منتخب الاثر 560 ح 3 ؛ بحار 52 / 119 ح 48 .\r\n","page_name":" 178 ","page_number":178},
  {"content":"\r\n\r\nاست » . « 1 »\r\n( طاعون : وباء و هر مرض مهلك مسرى است ) .\r\nممكن است اين حديث از حضرت صادق عليه السّلام كه فرمود : « دو ثلث مردم بروند يا نه عشر مردم بروند » « 2 » از همين باب باشد ولى ظاهر چنان است كه پيش نوشته شد كه آن از جهت ارتداد و خروج از دين است .\r\n\r\n19 - ظهور جذام و بواسير و مرگ فجأة\r\nاز حضرت موسى بن جعفر عليه السّلام از آباء خود از پيامبر صلّى اللّه عليه و إله و سلم فرمود : « ظهور بواسير و مرگ فجأة و جذام ( خوره ) از علامت نزديكى ساعت است » . « 3 »\r\nعلامه مجلسى رحمه اللّه اين حديث را در باب علائم ظهور نقل كرده و اين از جهت آن است كه ساعت اعم است از ساعت قيام و ساعت ظهور .\r\n\r\n20 - دوازده رايت مشتبه بلند شود\r\nحضرت صادق عليه السّلام به مفضل فرمود : « هرآينه دوازده رايت مشتبه بلند شود كه معلوم نشود كدام از كدام است .\r\nمفضل گريان شد . فرمود : چرا گريه مىكنى ؟\r\nعرض كرد : چگونه گريه نكنم با اين‌كه شما مىفرماييد : دوازده رايت مشتبه بلند خواهد شد كه هيچ كدام از ديگرى معلوم نشود ؟\r\nپس نظر به خورشيد افكند كه داخل صفّه شده بود . فرمود : اين خورشيد را مىبينى ؟ عرض كرد : بلى . فرمود : به خدا كه امر ما از اين خورشيد ظاهرتر است » . « 4 »\r\n\r\n\r\n","description":"","footnote":"\r\n( 1 ) - منتخب الاثر 546 ح 7 ؛ بحار 52 / 207 ح 42 .\r\n( 2 ) - الزام الناصب 2 / 125 ؛ منتخب الاثر 560 ح 5 .\r\n( 3 ) - الزام الناصب 2 / 125 ؛ بحار 52 / 269 ح 157 .\r\n( 4 ) - غيبت طوسى 338 ح 285 ؛ بحار 52 / 281 ح 9 .\r\n","page_name":" 179 ","page_number":179},
  {"content":"\r\n\r\nاز ظاهر حديث معلوم مىشود كه اين دوازده رايت متصل است به زمان ظهور آن حضرت ، ولى ابتداى ظهور آن‌ها معلوم نيست ، لذا در حوادث قريبه ذكر شد .\r\n\r\n21 - فرار كردن يازده نفر از مؤمنين و پناهنده شدن به روم\r\nدر كتاب « محجة » سيد هاشم بحرانى از حضرت صادق عليه السّلام در شمارهء اصحاب حضرت صاحب عليه السّلام يازده نفر را ذكر فرمود : ( ظاهر اين است كه از ايران هستند ) كه از اذيت سلطان و اهالى خود به روم فرار كنند و به سلطان روم پناهنده شوند و او آن‌ها را پناه دهد و در محلى از اراضى قسطنطنيه ايشان را جا دهد و آن‌ها در آن‌جا بمانند تا هنگامى كه نداى آن حضرت از كعبه بلند شود ، پس ناياب شوند و خود را به او برسانند . « 1 »\r\nچون ابتداء فرار ايشان معلوم نيست ، جزء حوادث قريبه ذكر شد .\r\n\r\n\r\n","description":"","footnote":"\r\n( 1 ) - المحجة 36 ؛ التشريف بالمنن 382 ح 547 .\r\n","page_name":" 180 ","page_number":180},
  {"content":"\r\n\r\n\r\nفصل دوم : در وقايع و علامات يك سال يا دو سال قبل از ظهور\r\n\r\n[ علامات سال قبل از ظهور 
  ]\r\n\r\n1 - ملخ سرخ در دو موقع\r\nامير المؤمنين عليه السّلام فرمود : « در جلو قيام قائم عليه السّلام ظاهر خواهد شد ملخ سرخ به رنگ خون در دو وقت از سال ، يكى در موقع ظهور ملخ و يكى در غير وقت » . « 1 »\r\n\r\n2 - فساد خرما بر درخت\r\nحضرت صادق عليه السّلام فرمود : « پيشاپيش قائم عليه السّلام خرما بر درخت فاسد مىشود ، پس شك نكنيد در آن » . « 2 »\r\n\r\n3 - جنگ و قتلى كه منقطع نشود\r\nبزنطى از حضرت رضا عليه السّلام فرمود : « پيشاپيش اين امر قتلى است بيوح . گفت : بيوح چيست ؟\r\nفرمود : دائم كه سستى ندارد » . « 3 »\r\n\r\n\r\n","description":"","footnote":"\r\n( 1 ) - كشف الغمه 2 / 459 ؛ غيبت طوسى 438 ح 430 .\r\n( 2 ) - غيبت طوسى 449 ح 450 ؛ الزام الناصب 2 / 148 .\r\n( 3 ) - بحار 52 / 182 ح 2 .\r\n","page_name":" 181 ","page_number":181},
  {"content":"\r\n\r\n\r\n4 - شروع به جنگ از صفر تا صفر\r\n« الزام الناصب » از كتاب عبد اللّه بن بشار : « هرگاه خداوند اراده كند كه قائم آل محمد صلّى اللّه عليه و إله و سلم را ظاهر كند ، ابتداء به جنگ شود از صفر تا صفر و اين أوان خروج مهدى است » . « 1 »\r\n« اثبات الهداة » نيز از همان كتاب نقل كرده .\r\n\r\n5 - صورت و دستى در ماه پيدا شود در ماه رجب\r\nحضرت صادق عليه السّلام فرمود : « سالى كه صيحهء آسمان در او ظاهر شود پيش از آن آيتى خواهد بود در ماه رجب .\r\nداود بن سرحان گفت : آن آيت چيست ؟ فرمود : صورتى پيدا خواهد شد در ماه و نزديك به وى خواهد بود » . « 2 »\r\nو در « غيبت نعمانى » فرمود : « وجه يطلع فى القمر و يد بارزة »\r\nصورتى در ماه طلوع كند و دستى آشكار » . « 3 »\r\n\r\n6 - خسوف ماه در شب چهاردهم رجب و ظاهر شدن مردى در زير آسمان\r\n« اثبات الهداة » از ام سعيد احمسيه ، به حضرت صادق عليه السّلام عرض كرد : « علامتى در دست من قرار ده براى خروج قائم عليه السّلام .\r\nحضرت فرمود : اى امّ سعيد ! هرگاه ماه در شب چهاردهم ماه رجب خسوف شد و از زير او مردى بيرون آمد ، پس آن نزد خروج قائم عليه السّلام است » . « 4 »\r\nممكن است اين علامت با علامت پيش هر دو يكى باشد و محتمل است دوتا باشد ، لهذا احتياطا دوتا ذكر شد ، ديگر اين‌كه ممكن است اين دو علامت در سال پيش از ظهور باشد و ممكن است در همان سال باشد ، به اعتبار اين‌كه سال ظهور از وقت\r\n\r\n\r\n","description":"","footnote":"\r\n( 1 ) - الزام الناصب 2 / 125 ؛ اثباة الهداة 3 / 578 .\r\n( 2 ) - اثباة الهداة 3 / 735 ؛ منتخب الاثر 547 ح 11 .\r\n( 3 ) - غيبت نعمانى 169 .\r\n( 4 ) - اثباة الهداة 3 / 575 ح 724 .\r\n","page_name":" 182 ","page_number":182},
  {"content":"\r\n\r\nظهور گرفته شود . پس باز هم در سال پيش از ظهور خواهد بود .\r\nتوضيح اين‌كه ابتداء ظهور يا آمادگى براى ظهور در ماه رمضان است و ظهور تام كه خود را بر همه آشكار كند در ماه ذيحجّه است و قيام در روز عاشورا است .\r\nپس هرچه در محرّم و صفر تا ماه رمضان واقع شود صحيح است كه گفته شود در سال ظهور بوده و هم صحيح است كه گفته شود در سال پيش از ظهور است ، بنابراين علامات ديگر كه ذكر مىشود نيز در آن‌ها همين دو احتمال مىرود .\r\n\r\n7 - ظهور سرخى در آسمان\r\nحضرت صادق عليه السّلام فرمود : « پيش از قيام قائم عليه السّلام مردم زجر خواهند شد بر معصيت‌هاى خود به امورى ( يعنى از جهت زجر مردم از معاصى ، امورى ظاهر خواهد شد ، يكى از آن‌ها ) سرخى كه آسمان را بپوشاند » . « 1 »\r\nو در علامات انقراض بنى العباس نيز ذكر سرخى در آسمان شد و آن غير اين است . « 2 »\r\n\r\n8 - باد سرخ\r\nحضرت رسول عليه السّلام پس از ذكر وقايع عامه كه در پيش گذشت فرمود : « چون آن وقايع ظاهر شود منتظر باشيد باد سرخ يا سنگ باران و يا مسخ را » « 3 »\r\nو در « ملاحم و فتن » از ابن عباس [ روايت كرده كه 
  ] گفت : « باد سرخى در زوراء ( بغداد ) خواهد وزيد كه مردم به فزع آيند ، پس به نزد علماى خود روند براى پرسش حال ، پس آن‌ها را ببينند كه مسخ شده‌اند خوك و ميمون ، روهاشان و چشم‌هاشان كبود\r\n\r\n\r\n","description":"","footnote":"\r\n( 1 ) - الزام الناصب 2 / 148 ؛ بحار 52 / 221 ح 85 .\r\n( 2 ) - الزام الناصب 2 / 129 ؛ بحار 52 / 226 ح 90 .\r\n( 3 ) - الزام الناصب 2 / 137 ؛ بحار 52 / 263 ح 148 .\r\n","page_name":" 183 ","page_number":183},
  {"content":"\r\n\r\nگشته » . « 1 »\r\n\r\n9 - ظهور آتشى در آسمان\r\nحضرت صادق عليه السّلام در حديثى كه الآن در سرخى آسمان گذشت ، فرمود : « مردم زجر شوند از معصيت‌هاى خود به آتشى كه در آسمان ظاهر شود » . « 2 »\r\nايضا حضرت صادق عليه السّلام فرمود : « هرگاه ببينيد علامتى را در آسمان ، آتش عظيمى از مشرق كه چند شب طلوع كند ، پس در آن هنگام فرج مردم خواهد بود و اين پيشاپيش قائم خواهد بود ، به قليلى » . « 3 »\r\nحضرت باقر عليه السّلام فرمود : « هرگاه ببينيد آتشى را از طرف مشرق شبيه هروى بزرگ سه روز يا هفت روز طالع شود ، پس متوقع فرج آل محمد صلّى اللّه عليه و إله و سلم باشيد ان شاء اللّه عز و جل ، زيراكه خداوند عزيز و حكيم است » . « 4 »\r\nبيان : علامه مجلسى قدّس سرّه در تشبيه به هروى فرموده : ممكن است تشبيه به جامهء هروى باشد يعنى : هراتى ، ولى اين چندان مناسبتى ندارد .\r\nدر « إعلام الورى » به جاى هروى : مرد ضبط كرده و گفته : مانند مرد عظيم و اين بىمناسبت نيست ، زيراكه در قاموس گفته : مردى چوبى است كه ملاحان كشتى را به آن مىرانند و اگر هم اصل نسخه هروى باشد پس ممكن است از هراوة باشد به معنى عصا يا از هراء كه به معنى نهال خرما ، يا از هراوة به معنى دو اسب تا با مرد هم تناسبى داشته باشد .\r\nدر « ملاحم و فتن » از كثير بن مرّهء حضرمى گفت : آيت حدث در رمضان گفته شد ، آيت حدث چيست ؟\r\nگفت : عمودى است از آتش كه از طرف مشرق طلوع كند ، پس هرگاه او را ببينى\r\n\r\n\r\n","description":"","footnote":"\r\n( 1 ) - التشريف بالمنن 283 ح 410 .\r\n( 2 ) - الزام الناصب 2 / 148 ؛ بحار 52 / 221 ح 85 .\r\n( 3 ) - الزام الناصب 2 / 162 ؛ بحار 52 / 240 ح 107 .\r\n( 4 ) - اعلام الورى 2 / 283 ؛ بحار 52 / 230 ح 96 .\r\n","page_name":" 184 ","page_number":184},
  {"content":"\r\n\r\nطعام يك سال براى اهل خود مهيا كن . « 1 »\r\nولى چون اين خبر منتهى به امام يا پيامبر صلّى اللّه عليه و إله و سلم نيست ، بلكه سندش هم به عامه منتهى مىشود چندان اعتبارى به وى نيست .\r\nاحتمال مىرود كه در يك سال از ظهور مسخ و قذف هم ظاهر شود .\r\n\r\nعلامات سال ظهور\r\nچون مبدء سال محرّم است و از محرّم تا محرّم ديگر يك سال محسوب مىشود ، پس تمام ما بين دو محرّم كه در اين بين ظهور مىكند سال ظهور خواهد بود يعنى سالى كه در آن سال ظاهر مىشود .\r\nحوادثى كه از اين محرّم تا محرّم ديگر اتفاق مىافتد ، بعضى پيش از ظهور است ، پس آن‌ها علامت اين است كه پشت سر اين حوادث ظاهر خواهد شد و بعضى مقارن ظهور تا قيام است و اين‌ها علامت اين است كه او ظاهر شده ، سپس بدان كه اين حوادث كه در آن سال واقع مىشود چه پيش از ظهور و چه در وقت ظهور بعضى از آن‌ها فتنه و جنگ‌هايى است كه واقع مىشود و راياتى است كه بلند مىشود و بعضى آيات سماوى و ارضى است .\r\n\r\nاما آن‌چه پيش از ظهور واقع مىشود :\r\n\r\n1 - جارى شدن فرات در شهر كوفه\r\nاز حضرت صادق عليه السّلام فرمود : « عام الفتح ينشقّ الفرات حتّى يدخل ازقّة الكوفة » « در سال فتح فرات شكافته شود تا اين‌كه آب داخل كوچه‌هاى كوفه گردد » . « 2 »\r\nو در « ارشاد » جزء علاماتى كه شمرده فرموده : « و ثبق فى الفرات يدخل الماء أزقّة الكوفة »\r\nثبق به معنى زيادى آب و سرعت جريان است ، يعنى هرگاه آب فرات چنان زياد\r\n\r\n\r\n","description":"","footnote":"\r\n( 1 ) - التشريف بالمنن 106 .\r\n( 2 ) - اعلام الورى 2 / 284 ؛ كشف الغمه 2 / 461 .\r\n","page_name":" 185 ","page_number":185},
  {"content":"\r\n\r\nشود و طغيان كند كه داخل كوچه‌هاى كوفه گردد » . « 1 »\r\nو در « اثبات الهداة » از ابن عباس از امير المؤمنين عليه السّلام فرمود : « اذا فتق ثبق فى الفرات فبلغ ازقّة الكوفة فليتهيّأ شيعتنا للقاء القائم » « هرگاه زيادى آب شكافى در فرات ايجاد كرد ، پس آب به كوچه‌هاى كوفه برسد شيعيان ما آمادهء ملاقات قائم عليه السّلام شوند » . « 2 »\r\n\r\n2 - زلزله و زلزلهء بزرگ در شام\r\nدر آن سال زلزله بسيار باشد و از جمله زلزلهء بزرگى در شام ، امير المؤمنين عليه السّلام فرمود :\r\n« زلزله‌اى در شام خواهد شد كه در او صد هزار هلاك شوند ، خداوند ، او را براى مؤمنين رحمت و براى كافرين عذاب قرار خواهد داد ، وقوع اين حادثه بعد از ورود بيرق‌هاى زرد مصر خواهد بود » . « 3 »\r\n- « ملاحم و فتن » روايت كرده آن را از ابن مسعود از پيامبر صلّى اللّه عليه و إله و سلم و هم گفته سال بسيار سردى باشد . « 4 »\r\n\r\n3 - ظهور خسف و قذف يعنى سنگباران شدن\r\nخسف يعنى فرورفتن به زمين در آن سال بسيار خواهد بود . حضرت باقر عليه السّلام در اين آيه :  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ  « 5 » « بگو او قادر است كه بر شما بفرستد عذابى از بالاى سر يا از پايتان » . فرمود : « عذاب از زير پا خسف است .\r\nسپس فرمود : اين در اهل قبله است ، يعنى اين عذاب براى مسلمين است » . « 6 »\r\nو نيز در آيهء :  وَ أُخِذُوا مِنْ مَكانٍ قَرِيبٍ  « 7 » « گرفته خواهند شد از مكانى نزديك » .\r\n\r\n\r\n","description":"","footnote":"\r\n( 1 ) - ارشاد مفيد 2 / 345 ؛ بحار 52 / 220 ح 82 .\r\n( 2 ) - اثباة الهداة 3 / 578 ح 743 .\r\n( 3 ) - بحار 52 / 216 ح 73 .\r\n( 4 ) - التشريف بالمنن 284 ح 411 .\r\n( 5 ) - انعام 65 .\r\n( 6 ) - بحار 9 / 205 ح 69 .\r\n( 7 ) - سبا 51 .\r\n","page_name":" 186 ","page_number":186},
  {"content":"\r\n\r\nفرمود : « يعنى از زير قدم‌هايشان خسف خواهد شد » . « 1 »\r\nو حضرت صادق عليه السّلام در اين آيه :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  « 2 » « زود است به آن‌ها بنمايانيم آيات خود را در آفاق و در نفس ايشان » .\r\nفرمود : « آن خسف و مسخ و قذف است « 3 » ، يعنى سنگ‌باران شدن » .\r\nو حضرت رسول صلّى اللّه عليه و إله و سلم نيز فرمود : « منتظر باشيد باد سرخ يا مسخ يا سنگ باران شدن را » . « 4 »\r\nخسف به‌طور كلى در بسيارى از نقاط خواهد بود ولى بعضى از نقاط بالخصوص اسم برده شده ، بسيارى از آن‌ها پيش از ظهور و بعضى مقارن ظهور يا بعد از آن است ، اما همه را يك‌جا ذكر مىكنم زيراكه همه از وقايع همان سال است ، به‌علاوه ذكر همه در يك‌جا اوفق و انسب است .\r\n\r\n4 - خسفى در مشرق و خسفى در مغرب و خسفى در جزيرة العرب\r\nحضرت رسول صلّى اللّه عليه و إله و سلم در حكايت شب معراج بعد از ذكر فتنه و فسادها فرمود : « در آن هنگام سه خسف خواهد شد : خسفى در مشرق و خسفى در مغرب و خسفى در جزيرة العرب » . « 5 »\r\nو از امير المؤمنين عليه السّلام نيز از آن حضرت صلّى اللّه عليه و إله و سلم آمده كه فرمود : « پيش از ساعت ناچار است از ده چيز ، از جمله اين سه خسف را فرمود » . « 6 »\r\n\r\n5 - خسف جابيه و قريهء ديگر از قراى دمشق\r\nحضرت باقر عليه السّلام به جابر فرمود : « دست و پا حركت مده تا علاماتى را كه ذكر مىكنم\r\n\r\n\r\n","description":"","footnote":"\r\n( 1 ) - بحار 52 / 185 ح 11 .\r\n( 2 ) - فصّلت 53 .\r\n( 3 ) - بحار 51 / 62 ح 63 .\r\n( 4 ) - الزام الناصب 2 / 137 ؛ بحار 52 / 263 ح 148 .\r\n( 5 ) - منتخب الاثر 528 ح 1 ؛ بحار 51 / 70 ح 11 .\r\n( 6 ) - غيبت طوسى 436 ح 426 ؛ اثباة الهداة 3 / 725 ح 45 .\r\n","page_name":" 187 ","page_number":187},
  {"content":"\r\n\r\nببينى ، از جمله خسف قريه‌اى است از قراى شام كه او را جابيه نامند » . « 1 »\r\nو امير المؤمنين عليه السّلام فرمود : « وقتى كه بيرق‌هاى زرد با ماديون‌هاى [ ماديان‌هاى 
  ] قرمز وارد شام شدند ، منتظر خسفى باشيد در قريه‌اى از قراى شام كه او را حرستا گويند ، سپس منتظر فرزند جگرخوار يعنى سفيانى باشيد » . « 2 »\r\nاما در ضبط نام اين قريه گويا دقت كامل نشده زيراكه نسخه‌ها مختلف است ، بعضى خرساء ، و بعضى خرشاء ، و بعضى حرستا ، و بعضى خرسنا ، و بعضى مرمرسى ضبط كرده‌اند و چون اين حقير را از قراى شامات اطلاعى نيست نمىتوانم بعضى را بر بعضى ترجيح دهم كه كدام يك صحيح است ، بلى در قاموس گفته : حرسى ، بلدى است در باب دمشق .\r\n\r\n6 - خسف يا خرابى در مسجد جامع دمشق\r\nعمّار ياسر گفت : « و خسفى واقع شود در طرف غربى مسجد دمشق » . و نيز از عمار ياسر گفت : « ديوار مسجد دمشق خراب شود » . « 3 »\r\nو حضرت باقر عليه السّلام فرمود : « قسمتى از مسجد دمشق ساقط شود » . « 4 »\r\n\r\n7 - خسفى در بلاد جبل\r\nبلاد جبل : قم و قزوين و همدان و كردستان و كرمانشاه است . عبد اللّه بن سنان به حضرت صادق عليه السّلام عرض كرد : « بلاد جبل كجاست كه بر ما روايت شده كه چون امر به شما برگردد ، بعضى از آن خسف خواهد شد ؟ »\r\nفرمود : « در بلاد جبل موضعى است كه به او بحر گويند و به قم ناميده مىشود او\r\n\r\n\r\n","description":"","footnote":"\r\n( 1 ) - ارشاد مفيد 2 / 348 ح 6 ؛ بحار 52 / 212 ح 62 .\r\n( 2 ) - غيبت طوسى 461 ح 476 ؛ بحار 52 / 216 ح 73 .\r\n( 3 ) - غيبت طوسى 441 ح 432 .\r\n( 4 ) - معجم احاديث الامام المهدى 5 / 410 ح 1848 .\r\n","page_name":" 188 ","page_number":188},
  {"content":"\r\n\r\nمعدن شيعيان ماست » . « 1 »\r\nيعنى آن‌جا خسف نخواهد شد .\r\n\r\n8 - خسفى در بغداد\r\nحضرت صادق عليه السّلام فرمود : « پيش از قيام قائم عليه السّلام از جهت زجر مردم از معاصى آتشى در آسمان ظاهر خواهد شد و سرخى كه آسمان را بپوشاند و خسفى در بصره » . « 2 »\r\nو حضرت رسول صلّى اللّه عليه و إله و سلم فرمود : « بين دجله و دجيل شهرى بنا خواهد شد كه خزينه‌هاى زمين به سوى او كشيده شود ، خسف به آن شهر خواهد شد » . « 3 »\r\nو در « غيبت نعمانى » از « كعب الاحبار » گفته :\r\n« و خسف مزوره و او بغداد است » . « 4 »\r\nو در « ملاحم و فتن » ايضا از كعب الاحبار كه گفت : « سپس خسف و سنگ‌باران و زلزله‌ها خواهد بود در بغداد و او از همه زمين‌ها سريع‌تر است در خرابى » . « 5 »\r\nآن‌چه ظاهر مىشود آن است كه در بغداد خسفى خواهد شد ، يعنى قسمتى از آن خسف خواهد شد نه اين‌كه همهء بغداد خسف شود .\r\n\r\n9 - خسفى در بصره و خرابى آن و خونريزى بسيار\r\nدر حديث پيش كه در خسف بغداد ذكر شد ، حضرت صادق عليه السّلام فرمود : « و خسفى در بصره و خون‌هايى كه در وى ريخته شود و خانه‌ها خراب شود و فنايى كه در اهلش افتد » . « 6 »\r\nدر « ملاحم و فتن » از ابن عباس نقل كرده كه گفت : « خسف بصره نزد هلال مصر\r\n\r\n\r\n","description":"","footnote":"\r\n( 1 ) - بحار 60 / 212 ح 20 .\r\n( 2 ) - ارشاد 2 / 353 ح 23 ؛ بحار 52 / 221 ح 85 .\r\n( 3 ) - معجم احاديث الامام المهدى 1 / 303 ح 194 .\r\n( 4 ) - غيبت نعمانى 96 ؛ بحار 52 / 226 ح 89 .\r\n( 5 ) - التشريف بالمنن 263 ح 382 .\r\n( 6 ) - بحار 52 / 221 ح 85 .\r\n","page_name":" 189 ","page_number":189},
  {"content":"\r\n\r\nاست ( أل السيف بفلان قطع منه ) » .\r\nپس ظاهر آن است كه هلال مصر سقوط مصر باشد ، چنان‌كه خواهد آمد در خروج مغربى و حملهء او به مصر .\r\nو ايضا از ابن عباس گفته : « بعد از خسف در بصره ، طوفانى خواهد بود كه هركس از خسف نجات يافته از طوفان نجات نخواهد يافت » . « 1 »\r\nظاهر اين است كه اين طوفان كه بعد از خسف است همان غرقى است كه به امر خود حضرت صاحب عليه السّلام انجام خواهد گرفت و نيز پوشيده نماند چنان‌كه در بغداد گفته شد ، مراد خسف بعضى از بصره است نه تمامى وى .\r\n\r\n10 - خسف مناره بصره\r\nدر « اثبات الهداة » از حضرت صادق عليه السّلام خسف منارهء بصره را در حديثى نقل كرده . « 2 »\r\n\r\n11 - خسف بيداء\r\nبيداء وادى است چهار فرسخ دور از مدينه در طريق مكّه و دنبالهء او دراز است و مقصود از خسف بيداء آن است كه لشكر سفيانى پس از قتل و غارت در مدينه در تعقيب حضرت مهدى عليه السّلام به مكه حركت مىكنند و چون به اين وادى برسند در آن‌جا همهء لشكر به جز دو نفر يا سه نفر خسف خواهند شد ، چنان‌كه تفصيلش خواهد آمد انشاء اللّه .\r\nو در بسيارى از اخبار ذكر خسف بيداء شده و در بسيارى جزء علائم خوانده شده ، با اين‌كه اين خسف در وقتى است كه حضرت در مكه ظاهر شده ، پس مقصود آن است كه علامت قيام آن حضرت است ، زيراكه قبل از قيام خواهد بود ، يا مقصود علامت ظاهر\r\n\r\n\r\n","description":"","footnote":"\r\n( 1 ) - التشريف بالمنن 252 ح 370 .\r\n( 2 ) - معجم احاديث الامام المهدى 3 / 480 ح 1047 .\r\n","page_name":" 190 ","page_number":190},
  {"content":"\r\n\r\nبودن آن حضرت است ، يعنى علامت آن است كه او ظاهر شده و ديگر انتظار نبايد كشيد .\r\n\r\n12 - خسف و زلزله و قذف در مصر\r\nدر « ملاحم و فتن » از سليلى از ابن عباس :\r\n« در مصر سه خسف و شش زلزله و قذف از آسمان خواهد بود » .\r\nو گفت : « علامت سفيانى نزد هلال ( سقوط ) مصر است » . « 1 »\r\n\r\n13 - ظهور مسخ\r\nاز امورى كه تقريبا حتمى الوقوع است ظهور مسخ است و آن اين است كه انسانى به صورت خوك يا ميمون يا حيوان ديگر شود و ممكن است كه در سال‌هاى پيش از سال ظهور تحقق يابد ، اما بيش‌تر مىنمايد كه در سال ظهور خواهد بود .\r\nحضرت صادق عليه السّلام در :  عَذابَ الْخِزْيِ فِي الْحَياةِ الدُّنْيا  « 2 » كه مضمون آيهء سورهء فصلت و آيات ديگر است . يعنى : « به آنان عذاب ذلّت و رسوايى خواهيم زد ، در دين و آخرت » فرمود : « اى ابا بصير چه خزى سخت‌تر است از اين‌كه مرد در خانهء خود و حجلهء خود باشد در ميان برادران و عيال خود ، ناگهان اهل او يقه‌ها پاره كنند و صيحه بزنند ، پس مردم بگويند چه خبر است ؟ گفته شود : فلان الآن مسخ شد » .\r\nعرض كرد : « آيا اين پيش از قيام قائم خواهد بود يا بعد ؟ »\r\nفرمود : « پيش خواهد بود » « 3 »\r\nو نيز آن حضرت در تأويل اين آيه :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 4 » « زود است آيات خود را به ايشان بنمايانيم در آفاق و در نفس ايشان ، تا ظاهر شود كه قائم عليه السّلام حق است » . فرمود : « آيتى كه در نفس ايشان است مسخ\r\n\r\n\r\n","description":"","footnote":"\r\n( 1 ) - التشريف بالمنن 252 ح 370 .\r\n( 2 ) - فصلت 16 .\r\n( 3 ) - غيبت نعمانى 180 ؛ حار 52 / 241 ح 111 .\r\n( 4 ) - فصلت 53 .\r\n","page_name":" 191 ","page_number":191},
  {"content":"\r\n\r\nاست ، پس خواهند ديد قدرت خدا را » . « 1 »\r\nو حضرت موسى بن جعفر عليه السّلام نيز در همين آيه فرمود : « يعنى مسخ در اعداء حق » . « 2 »\r\nپيامبر صلّى اللّه عليه و إله و سلم نيز اشاره به مسخ فرموده : هم در حديثى كه در باد سرخ و در خسف گذشت و هم در حديث ديگر فرمود : « در امت من خسف و مسخ و سنگ‌باران خواهد بود . گفتند : يا رسول اللّه ! اين‌ها به سبب چيست ؟\r\nفرمود : به سبب اتخاذ ايشان آلات غنا و زنان آوازه‌خوان و آشاميدن شراب و مسكرات » . « 3 »\r\nدر باد سرخ گذشت از ابن عباس كه علماى بغداد مسخ خواهند شد .\r\n\r\n14 - بيست و چهار باران\r\nچون احتمال مىرود كه در جمادى بعد از ظهور باشد ، لهذا در فصل برگشتن مردگان براى نصرت قائم عليه السّلام خواهد آمد .\r\nو هم‌چنين سه ندا در رجب خواهد شد ، احتمال مىرود كه در رجب پيش از ظهور باشد ، اما احتمال قوىتر آن است كه در رجب بعد از ظهور و از حوادث سال اول ظهور باشد ، به هر جهت در جزء نداهاى آسمانى ذكر مىشود تا همه يك جا باشد و هم‌چنين كفى كه از آسمان ظاهر شود اين دو احتمال را دارد .\r\n\r\n15 - فتنه‌ها و جنگ‌ها در شرق و غرب\r\nدر آن سال فتنه و جنگ بسيار باشد ، بعضى در همان سال شروع شود و بعضى از سال پيش ادامه دارد ، حضرت صادق عليه السّلام و حضرت موسى بن جعفر عليه السّلام در آيهء پيش :\r\n\r\n\r\n","description":"","footnote":"\r\n( 1 ) - بحار 51 / 62 ح 63 .\r\n( 2 ) - همان 52 / 221 ح 83 ؛ اعلام الورى 2 / 282 .\r\n( 3 ) - معجم احاديث الامام المهدى 1 / 228 ح 542 .\r\n","page_name":" 192 ","page_number":192},
  {"content":"\r\n\r\n سَنُرِيهِمْ آياتِنا فِي الْآفاقِ . . .  فرمود : « يعنى فتنه‌ها در افاق زمين » . « 1 »\r\nو نيز حضرت صادق عليه السّلام فرمود : « آيات در آفاق ، انتقاض آفاق است » . « 2 »\r\nيعنى به هم خوردن و درهم و برهم شدن اوضاع ، پس در اين سال هرج و مرج و فتنه و آشوب شدت پيدا كند به طورى كه همه را خوف شامل شود ، چنان‌كه در خوف و جوع ذكر شد ، جنگ و فتنه شرق و غرب را فراگيرد . چنان‌كه حضرت باقر عليه السّلام فرمود :\r\n« اهل شرق اختلاف كنند و به هم درافتند و هم‌چنين اهل غرب ، بلكه اهل قبله نيز ، پس مردم در زحمت و مشقت شديد افتند از آن‌چه به ايشان مىرسد از خوف ، پس هم‌چنان بر اين حال خواهند بود تا اين‌كه نداى آسمانى بلند شود » . « 3 »\r\nو نيز فرمود : « اى جابر ! در آن سال اختلاف بسيار است در هر زمين از ناحيهء غرب « 4 » ( يا عرب ) » .\r\nبيش از همه در ناحيهء عراق است . كه حضرت صادق عليه السّلام فرمود : « اهل عراق را خوفى شامل شود كه ايشان را قرار نباشد » . « 5 »\r\nامير المؤمنين عليه السّلام نيز به فتنهء شرق و غرب اشاره فرموده ، فرمود : « ايها الناس از من بپرسيد پيش از آن‌كه فتنهء شرقيه پاى خود را بلند كند و در زير پاى خود لگدمال كند و فتنهء غربيه نيز آتش خود را مشتعل سازد » . « 6 »\r\nظاهر آن است كه مراد از فتنهء شرقيه بيرق‌هايى است كه از مشرق از طرف خراسان ظاهر مىشود و مراد از فتنهء غربيه فتنهء مصر و شام است . سلمان فارسى نيز به اين اشاره كرده در خطبهء خود بعد از ذكر نفس زكيه ، فرمود : « وعدهء ما بين شما و وقوع اين حادثه\r\n\r\n\r\n","description":"","footnote":"\r\n( 1 ) - بحار 52 / 221 ؛ اثباة الهداة 3 / 732 ح 81 .\r\n( 2 ) - معجم احاديث الامام المهدى 5 / 391 ح 1828 .\r\n( 3 ) - بحار 52 / 235 ح 103 .\r\n( 4 ) - غيبت طوسى 442 ح 434 ؛ بحار 52 / 237 ح 105 .\r\n( 5 ) - ارشاد مفيد 2 / 353 ح 23 ؛ بحار 52 / 222 ح 85 .\r\n( 6 ) - الزام الناصب 2 / 118 ؛ بحار 51 / 57 ح 48 تا 52 .\r\n","page_name":" 193 ","page_number":193},
  {"content":"\r\n\r\n( قتل نفس زكيه ) فتنه‌اى است شرقيه و پس از آن شما را ندا خواهد كردند نداكننده‌اى از مغرب ( سفيانى ) ، پس جواب ندهيد او را ، خدا به داد او نرسد . » « 1 »\r\nو بالجمله در اين سال فتنه و جنگ همه جايى است ، الّا اين‌كه از بعضى رايت‌ها و خروج‌كنندگان بالخصوص اسم برده شده و بعضى از اين‌ها بالخصوص تصريح به حتمى بودنش هم شده .\r\n\r\nفتنه‌هاى سال ظهور\r\n\r\nاختلاف شام\r\n\r\n1 و 2 - اختلاف دو رايت در شام : حسنى و اموى\r\nامير المؤمنين عليه السّلام فرمود : « دو نيزه باهم به جنگ افتند در شام ، زلزله‌اى در شام واقع خواهد شد كه صد هزار در آن زلزله هلاك شوند ، رحمت خواهد بود براى مؤمنين و عذاب خواهد بود براى كافرين ، پس از آن منتظر باشيد صاحبان اسبان ابلق و بيرق‌هاى زرد را كه از طرف مغرب رو آوردند » . « 2 »\r\nمقصود مغربى است ، يعنى رايت قيس كه ذكرش خواهد آمد .\r\nحضرت باقر عليه السّلام فرمود : « اول زمينى كه خراب مىشود از ناحيهء مغرب ارض شام است كه در وى سه رايت اختلاف كنند ، اصهب ( مرد سرخ چهره و سفيد رنگ ) ابقع ( ابلق يا سفيد مايل به پيسى ) و رايت سفيانى » . « 3 »\r\nو نظير آن از حضرت صادق عليه السّلام و عمار ياسر نيز نقل شده : « اين دو رايت با يكديگر مىجنگند تا اين‌كه مغربى بر ايشان ظفر مىيابد ، پس سفيانى بر ايشان خروج كند و همه را مانند زراعت درو كند و اصهب و ابقع را بكشد » « 4 » .\r\n\r\n\r\n","description":"","footnote":"\r\n( 1 ) - الزام الناصب 2 / 154 ؛ احتجاج 1 / 110 .\r\n( 2 ) - غيبت طوسى 461 ح 476 .\r\n( 3 ) - غيبت طوسى 442 ح 434 ؛ اثباة الهداة 3 / 727 ح 51 .\r\n( 4 ) - غيبت طوسى 464 ح 479 ؛ بحار 52 / 207 ح 45 .\r\n","page_name":" 194 ","page_number":194},
  {"content":"\r\n\r\nاما اين دو رايت از چه طايفه هستند ؟ سدير از حضرت صادق عليه السّلام پرسيد : « آيا پيش از سفيانى چيزى هست ؟ »\r\nفرمود : « بلى ، پس به دست خود اشاره به شام كرده ، فرمود : سه رايت خواهد بود :\r\nرايت حسنى و رايت اموى و رايت قيسى . پس سفيانى بر ايشان خروج كند و ايشان را مانند زراعت درو كند ، چنان‌كه هرگز مانندش را نديده باشى » . « 1 »\r\nاما اين حسنى غير آن سيد حسنى معهود است كه ذكرش خواهد آمد ، معلوم مىشود كه دو حزب ، حزب حسنى و حزب اموى در شام با يكديگر نزاع خواهند كرد و ممكن است حديث عمار اشاره به همين حسنى باشد كه گفت : اهل مغرب به سوى مصر خروج كنند و آن علامت سفيانى است و پيش از آن خروج مىكند كسى كه دعوت كند به سوى آل محمد صلّى اللّه عليه و إله و سلم . « 2 » ( بعيد نيست نام او عبد اللّه باشد ) .\r\nحاصل مجموع اين‌كه اول دو رايت ابقع و اصهب در شام باهم بجنگند ، پس مغربى از مصر بر ايشان حمله كند و پس از آن سفيانى بر هر سه .\r\n\r\n3 - خروج مغربى يعنى رايت قيس و حمله به مصر و سپس حمله به شام\r\nحضرت صادق عليه السّلام فرمود : « قبل از قيام حركت مىكند جنگ قيس » . « 3 »\r\nو حضرت رضا عليه السّلام فرمود : « هرگاه حركت كند و به اهتزاز درآيد بيرق‌هاى قيس در مصر » . « 4 »\r\nو حضرت صاحب عليه السّلام به ابن مهزيار فرمود : « هرگاه حركت كند مغربى » . « 5 »\r\nامير المؤمنين عليه السّلام در حديث فوق بعد از ذكر دو رايت فرمود : « منتظر باشيد صاحبان\r\n\r\n\r\n","description":"","footnote":"\r\n( 1 ) - بحار 52 / 271 ح 161 .\r\n( 2 ) - غيبت طوسى 463 ح 479 ؛ بحار 52 / 208 ح 45 .\r\n( 3 ) - غيبت نعمانى 185 ؛ بحار 52 / 245 ح 122 .\r\n( 4 ) - غيبت طوسى 448 ح 449 ؛ اثباة الهداة 3 / 728 ح 61 .\r\n( 5 ) - معجم احاديث الامام المهدى 5 / 225 ح 1647 .\r\n","page_name":" 195 ","page_number":195},
  {"content":"\r\n\r\nاسبان ابلق و بيرق‌هاى زرد را كه از طرف مغرب رو آورند تا وارد شام شوند » . « 1 »\r\nعمار ياسر گفت : « و خروج مىكنند اهل مغرب به سوى مصر ، پس چون داخل مصر شوند آن علامت سفيانى است ، سپس حركت مىكند صاحب مغرب ، پس مىكشد مردان و اسير مىكند زنان را ، بعد برمىگردد با قيس رو به جزيره » . « 2 »\r\nدر « ملاحم و فتن » : « هرگاه بيرق‌هاى زرد داخل مصر شد و غلبه بر او كرد و بر منبر او نشست پس بايد اهل شما براى خود نقب‌هايى در زمين بكنند ، زيراكه بلاى بزرگى است . » « 3 »\r\nحضرت باقر عليه السّلام فرمود : « هلاكت قيس در قرقيسا خواهد بود ، به‌نحوى كه داعيه‌اى براى او نخواهد ماند » . « 4 »\r\nو گذشت كه هلاكت قيس و اموى و حسنى به دست سفيانى است كه مانند زراعت ايشان را درو خواهد كرد .\r\nاما مشخصات قيس آن‌قدر معلوم است كه با بيرق‌هاى زرد و ماديو [ يا 
  ] ن‌هاى ابلق خواهد بود ، اما طايفهء ايشان ممكن است كه مراد طائفهء قيس باشد و اما محل خروج آن قدر كه معلوم است از ناحيهء مغرب است ، اما از كدام ارض مغرب معلوم نيست ، ارض مصر هم از اراضى مغرب شمرده مىشود و در قاموس گفته : قيس عيلان پدر قبيله‌اى است كه اسم او الياس بن مضر است ، بعد گفته و قيس بلده‌اى است در مصر كه به نام فتح كنندهء او قيس بن الحارث ناميده شده و هم جزيره‌اى است در بحر عمان ، مغرب ، كيش است ، بنابراين احتمال قوى مىرود كه اهل همان بلدهء قيس كه مصر است باشند و از همان‌جا خروج كنند . و اللّه العالم .\r\n\r\n\r\n","description":"","footnote":"\r\n( 1 ) - همان 3 / 86 ح 631 .\r\n( 2 ) - غيبت طوسى 463 ح 479 ؛ بحار 52 / 207 ح 45 .\r\n( 3 ) - التشريف بالمنن 185 ح 257 .\r\n( 4 ) - روضة الكافى 233 ح 451 .\r\n","page_name":" 196 ","page_number":196},
  {"content":"\r\n\r\n\r\n4 و 5 - رايت بنى العباس و مروانى\r\nاز چند خبر استفاده مىشود كه دولت بنى العباس تجديد خواهد شد ، اگرچه بعضى از آن‌ها قابل حمل است بر آن تجديدى كه در مصر صورت گرفت ، اما بعضى ديگر غير قابل حمل است . زيراكه انقراض ايشان را به دست خراسانى و سفيانى معين كرده ، حسن بن ابراهيم به حضرت رضا عليه السّلام عرض كرد : « مردم حديث مىكنند كه چون سفيانى خروج كند سلطنت بنى العباس رفته باشد .\r\nفرمود : دروغ مىگويند سفيانى خروج كند و سلطنت ايشان برپا باشد » . « 1 »\r\nحضرت باقر عليه السّلام فرمود : « خراسانى و سفيانى بر ايشان خروج كند اين از مشرق و آن از مغرب مانند دو اسب مسابقه و بر يكديگر به سوى كوفه سبقت گيرند اين از آنجا و آن از آنجا ، تا اينكه هلاكت ايشان بر دست آن دو شود ، آگاه باشيد كه خراسانى و سفيانى احدى از ايشان را باقى نخواهند گذاشت » . « 2 »\r\nاز اين حديث معلوم مىشود كه دولت ايشان در عراق خواهد بود .\r\nامير المؤمنين عليه السّلام فرمود : « علامت آخر ملك بنى فلان كشته شدن نفس حرام است در بلد حرام به دست قومى از قريش ، قسم به آن كس كه دانه را مىشكافد و بنده را مىآفريند كه پس از آن ملكى براى ايشان نيست مگر پانزده شب » . « 3 »\r\nاين حديث دو احتمال دارد : ممكن است راجع باشد به انقراض دولت اول ايشان و مراد از كشته شدن نفس حرام همان باشد كه در وقايع گذشته راجع به بنى العباس ذكر شد و ممكن است راجع به دولت آخر ايشان باشد و مقصود از نفس حرام ، نفس زكيه باشد كه او را ما بين ركن و مقام مىكشند در ماه ذيحجّه .\r\nبنابراين : پس انقراض دولت آخر ايشان در اواخر ذيحجّه خواهد بود ، و اما انقراض اولشان بعد از عاشورا خواهد بود ، زيراكه لشكر هلاكو روز عاشورا وارد بغداد شدند .\r\nو اما مروانى ، حضرت رضا عليه السّلام فرمود : « پيش از اين امر سفيانى و مروانى و شعيب\r\n\r\n\r\n","description":"","footnote":"\r\n( 1 ) - بحار 52 / 251 ح 139 .\r\n( 2 ) - بحار 52 / 232 ح 96 ؛ غيبت نعمانى 173 .\r\n( 3 ) - الزام الناصب 2 / 128 ؛ غيبت نعمانى 173 .\r\n","page_name":" 197 ","page_number":197},
  {"content":"\r\n\r\nبن صالح خواهند بود » . « 1 »\r\nحضرت باقر عليه السّلام فرمود : « بين اولاد عباس و مروانى جنگى خواهد بود در قرقيسا ، كه در آن پسر مويش سفيد شود ، خداوند نصرت را از ايشان بردارد و به پرندگان آسمان و درندگان زمين فرمايد كه سير شويد از گوشت ستمكاران ، سپس سفيانى خروج كند » . « 2 »\r\nقرقيسا بلده‌اى است در كنار فرات و آن يكى از مراكز جنگ است ، جنگ ترك و روم و يمانى و خراسانى ، و سفيانى نيز در آن‌جا خواهد بود و احتمال مىرود كه مروانى همان اموى باشد كه ذكرش در دو روايت مختلف در شام گذشت .\r\n\r\n6 و 7 - ترك و روم\r\nاختلاف ترك و روم نيز در پيش از سفيانى است ، حضرت باقر عليه السّلام در ذكر سقوط مقدارى از مسجد دمشق و در حديث ديگر بعد از خسف جابيه از قراى دمشق فرمود : « و مارقه‌اى ( يعنى خارج‌شدهء از دين ) خروج مىكند از ناحيهء ترك ، در عقب او هرج و مرج است و زود باشد كه اخوان ترك روآورند تا به جزيره فرود آيند ( جزيره بصره و نواحى آن است ) ، و زود باشد كه مارقهء روم رو آورند تا به رمله فرود آيند » . « 3 »\r\n( رمله بلده‌اى است از بلاد شام و مواضع ديگر نيز هست ، از جمله رملهء مصر نيز معروف است اما مراد رملهء شام است ) .\r\nعمار ياسر گفت : « هرگاه ترك و روم بر شما لشكر برانگيزند و تجهيز جيش كنند و ترك با روم مخالفت كنند و به هم درافتند . . . ترك به جزيره و روم به فلسطين فرود آيد ، تا اين‌كه دو لشكر در قرقيسا بر لب نهر تلاقى كنند ، و در آن‌جا قتال عظيمى شود ، تا اين‌كه گفت : سفيانى حائز شود آن‌چه را ايشان جمع كرده بودند » . « 4 »\r\nظاهرا مراد از ترك تركيه و مراد از روم روم مجاور با عراق و مصر است .\r\n\r\n\r\n","description":"","footnote":"\r\n( 1 ) - بحار 52 / 233 ح 99 .\r\n( 2 ) - همان 52 / 251 ح 140 .\r\n( 3 ) - غيبت طوسى 442 ح 434 ؛ بحار 52 / 237 ح 105 .\r\n( 4 ) - بحار 52 / 208 ح 45 .\r\n","page_name":" 198 ","page_number":198},
  {"content":"\r\n\r\n\r\n8 - خروج عوف سلمى از كريت\r\nحضرت زين العابدين عليه السّلام فرمود : « پيش از سفيانى خروج مردى خواهد بود كه او را عوف سلمى گويند ( يعنى از بنى سليم است ) در ارض جزيره ( بصره و نواحى آن ) و مأوى و محل او در كريت است ( از قراى عراق ) و قتل او در دمشق خواهد بود ، پس از آن شعيب بن صالح است و بعد از آن سفيانى » . « 1 »\r\n\r\n9 - خروج شخصى از اولاد شيخ\r\nحضرت صادق عليه السّلام فرمود : « سفيانى نمىباشد تا اين‌كه خروج كند خروج‌كننده‌اى از اولاد شيخ ، پس حركت مىكند تا اين‌كه در داخل نجف كشته مىشود ، به خدا كه گويا مىبينم نيزه‌ها و شمشيرها و متاع خود را تكيه داده‌اند بر ديوارى از ديوارهاى نجف در روز دوشنبه و شهيد مىشود در روز چهارشنبه » . « 2 »\r\nاما محل خروج او معلوم نيست از نجف يا كوفه يا توابع آن است يا محل ديگر .\r\n\r\n10 - خروج مردى ضعيف از موالى به مدافعهء سفيانى\r\nحضرت باقر عليه السّلام فرمود : « خروج مىكند مردى از موالى كه ضعيف است با پيروانش ، پس كشته مىشود در پشت كوفه ، مىكشد او را امير لشكر سفيانى در ما بين حيره و كوفه » . « 3 »\r\nو از امير المؤمنين عليه السّلام جزء حوادث و علامات كه فرمود : « و كشته شدن نفس زكيه در پشت كوفه با هفتاد نفر » . « 4 »\r\nممكن است مراد همين شخص باشد و در كتاب « ملاحم و فتن » از پيغمبر صلّى اللّه عليه و إله و سلم فرمود : « پس خروج مىكند به سوى ايشان ، يعنى لشكر سفيانى از مجلس خود مردى كه\r\n\r\n\r\n","description":"","footnote":"\r\n( 1 ) - غيبت طوسى 444 ح 437 ؛ بحار 52 / 213 ح 65 .\r\n( 2 ) - بحار 52 / 271 ح 163 .\r\n( 3 ) - غيبت نعمانى 188 ؛ بحار 53 / 238 ح 105 .\r\n( 4 ) - مختصر بصائر الدرجات 199 ؛ بحار 53 / 82 ح 86 .\r\n","page_name":" 199 ","page_number":199},
  {"content":"\r\n\r\nاو را صالح گويند ، پس دائره بر اهل كوفه خواهد بود » . « 1 »\r\nممكن است مراد همين شخص باشد .\r\n\r\n11 و 12 - خروج ربيعى و جرهمى و غيرهم\r\nدر حديث معراج از ابن عباس از پيغمبر صلّى اللّه عليه و إله و سلم جزو حوادث و علائمى كه خداوند فرمود : « و خروج مىكند ربيعى و جرهمى و غير ايشان نيز از اهل فتنه و سفيانى بر همه غلبه مىكند . » « 2 »\r\n\r\n13 - خروج حسينى\r\nدر حديث معراج از ابن عباس از پيغمبر صلّى اللّه عليه و إله و سلم جزو حوادث و علائمى كه خداوند فرمود : « و خروج مردى از اولاد حسين و ظهور دجّال و ظهور سفيانى » « 3 »\r\nبيش از اين چيزى در خصوصيات او نيست كه از كجا خروج كند و چگونه باشد ، فقط محض تذكر ذكر شد .\r\n\r\n14 - خروج سپاهى از كوفه به شام\r\nامير المؤمنين عليه السّلام بعد از ذكر سفيانى و مبارزهء او با امير بغداد در جسر كوفه ، فرمود :\r\n« بعد خارج مىشود از كوفه صد هزار ما بين مشرك و منافق تا وارد دمشق شوند » . « 4 »\r\nاز اين هم بيش از اين چيزى در دست نيست ، ممكن است همان لشكر سفيانى باشد كه برگشت به دمشق مىكنند و ممكن است عدهء ديگرى باشد ، امّا مسلّم يمانى و خراسانى نيست ، زيراكه لشكر ايشان ما بين مشرك و منافق نيست .\r\n\r\n\r\n","description":"","footnote":"\r\n( 1 ) - التشريف بالمنن 272 ح 394 .\r\n( 2 ) - الزام الناصب 2 / 160 .\r\n( 3 ) - منتخب الاثر 529 ح 1 ؛ بحار 51 / 70 ح 11 .\r\n( 4 ) - مختصر بصائر الدرجات 200 ؛ بحار 53 / 83 ح 86 .\r\n","page_name":" 200 ","page_number":200},
  {"content":"\r\n\r\n\r\n15 - خروج شيصبانى از كوفه\r\nدر « غيبت نعمانى » از جابر جعفى از حضرت باقر عليه السّلام سؤال كرد از سفيانى ، فرمود :\r\n« كجاست براى شما سفيانى تا اين‌كه پيش از او خروج كند شيصبانى ، خروج خواهد كرد از ارض كوفه بجوشد چنان‌كه آب از چشمه مىجوشد و جمع شما و سران شما را بكشد ، پس بعد از آن متوقّع باشيد سفيانى و خروج قائم عليه السّلام را » . « 1 »\r\nدر « بحار » اين حديث را از « غيبت نعمانى » نقل كرده اما به جاى شيصبانى گفته تا اين‌كه خروج كند كسى كه بعد از او سفيانى است تا آخر و گويا نسخهء ايشان اين‌طور بوده .\r\nبه‌هرحال اگر شيصبان باشد از حديث حضرت صاحب عليه السّلام به على بن ابراهيم مهزيار معلوم مىشود كه بنى شيصبان كنايه از بنى العباس است ، « 2 » بلكه از خطبه لؤلؤهء امير المؤمنين عليه السّلام تصريح است به اين‌كه ملوك بنى شيصبان بنى العباس است . « 3 »\r\nبنابراين پس دو احتمال در حديث مىرود يكى آن‌كه چون حديث از حضرت باقر عليه السّلام است و اين خبر پيش از تأسيس دولت بنى العباس بوده پس ممكن است فرموده باشد هنوز بنى العباس ظاهر نشده‌اند ، كو تا اين‌كه زمان سفيانى برسد .\r\nو ممكن است حديث براى بعد از ظهور ايشان باشد ، در اين صورت احتمال مىرود كه مراد همان بنى العباس باشد ، پس اشاره به تجديد دولتشان باشد و احتمال مىرود كه مراد متمرّد و متفرعن ديگرى باشد كه در شيطنت مانند ايشان است ، زيراكه شيصبان نام شيطان و نام قبيله‌اى است از جن و به همين لحاظ بنى العباس را به بنى شيصبان ملقّب ساخته‌اند .\r\n\r\nيمانى و خراسانى و سفيانى\r\nاين سه رايت از رايات مهم است و از همه مهم‌تر و حزبشان از همه قوىتر ،\r\n\r\n\r\n","description":"","footnote":"\r\n( 1 ) - غيبت نعمانى 204 ؛ بحار 52 / 250 ح 136 .\r\n( 2 ) - كمال الدين 2 / 469 ح 23 .\r\n( 3 ) - بحار 52 / 267 ح 155 .\r\n","page_name":" 201 ","page_number":201},
  {"content":"\r\n\r\nافرادشان از همه بيش‌تر ، سفيانى در ميان رايت مغرب از همه عظيم‌تر و شديدتر و خراسانى در ميان رايات مشرق از همه قوىتر و مهيب‌تر و يمانى در ميان رايات جنوب و اهل قبله با صولت‌تر و لهذا از اين سه رايت از همه بيشتر ياد شده .\r\nرايت يمانى و خراسانى ، رايت هدايت و حق است و رايت سفيانى ، رايت ضلالت و باطل است و آن دو با سفيانى خواهند جنگيد و شكست سفيانى با اين دو است مخصوصا يمانى و خروج اين سه از علامات مهمهء مسلّمه است و در چند حديث محتوم بودن يمانى و سفيانى ذكر شده .\r\nاما خراسانى اگرچه چندان تصريح به محتوميتش نشده اما آن‌قدر اخبار بسيار است دربارهء او كه از يمانى بيشتر است . حتى اين‌كه در اخبار عامه نيز بسيار ذكر رايت خراسانى شده ، به‌هرحال حضرت باقر و صادق عليهما السّلام فرمودند : « خروج اين سه در يك روز و يك ماه و يك سال خواهد بود » . « 1 »\r\nو حضرت صادق عليه السّلام فرمود : « يمانى و سفيانى مانند دو اسب مسابقه است ( چون در يك روز خروج مىكنند و هر دو به جانب كوفه مىشتابند ) » . « 2 »\r\nو امير المؤمنين عليه السّلام فرمود : « يمانى و خراسانى مانند دو اسب مسابقه بر يكديگر سبقت گيرند ، تا در كوفه با لشكر سفيانى بتازند و بر وى ظفر يابند » . « 3 »\r\nاينك يك‌به‌يك به تفصيل ذكر مىشود :\r\n\r\n16 - رايت يمانى\r\nحضرت صادق عليه السّلام فرمود : « هيچ رايتى با هدايت‌تر از رايت يمانى نيست » « 4 »\r\nو حضرت باقر عليه السّلام نيز نظير اين فرمود ، و فرمود : « زيراكه او دعوت مىكند به سوى\r\n\r\n\r\n","description":"","footnote":"\r\n( 1 ) - الزام الناصب 2 / 147 ؛ غيبت طوسى 446 ح 443 .\r\n( 2 ) - الزام الناصب 2 / 131 ؛ بحار 52 / 253 ح 143 .\r\n( 3 ) - مختصر بصائر الدرجات 200 .\r\n( 4 ) - منتخب الاثر 565 ح 12 ؛ بحار 52 / 210 ح 52 .\r\n","page_name":" 202 ","page_number":202},
  {"content":"\r\n\r\nصاحب شما ، پس هرگاه يمانى خروج كند حرام است ، بر هر مسلمانى بيع سلاح ( يعنى بايد سلاح را براى خود حفظ كند ) و هرگاه يمانى خروج كند پس كوچ و نهضت كن به سوى او ، زيراكه او رايت هدايت است و حلال نيست براى هيچ مسلمانى اين‌كه بر وى بپيچد ( يعنى با او معارضه كند ) ، پس هركس چنين كند ، پس او اهل آتش است زيراكه او دعوت مىكند به سوى صراط مستقيم » . « 1 »\r\nپوشيده نباشد كه آن‌چه از حديث استفاده مىشود آن است كه مخالفت و معارضه با وى جايز نيست ، اما صريح در وجود نصرت و متابعت نيست ، ولى رخصت در متابعت را مىرساند ، چنان‌كه دربارهء خراسانى خواهد آمد .\r\nحضرت صادق عليه السّلام يمانى را شكننده چشم سفيانى معرفى فرمود و از حديثش ظاهر مىشود كه محل خروجش صنعاء يمن است ، فرمود : « سفيانى كجا خواهد بود ؟ و حال اين‌كه هنوز شكننده چشم او از صنعاء يمن خروج نكرده » . « 2 »\r\nدر خبر سطيح اگرچه اعتبارى به خبر او نيست ، گفته : ملكى از صنعاء يمن خروج كند روى او سفيد مانند پنبه ، اسم او حسين است يا حسن ، به خروج او عمر فتنه‌ها تمام شود ، پس در آن وقت مبارك زكى و هادى و مهدى و سيد علوى ظاهر گردد . « 3 »\r\nامير المؤمنين عليه السّلام در وصف لشكر او و خراسانى فرمود : « در بين اين‌كه لشكر سفيانى در كوفه مشغول قتل و غارت هستند ناگهان سواران يمانى و خراسانى مانند دو اسب مسابقه بر يكديگر سبقت گيرند و لشكر ايشان غبارآلود و موپريشان جوانانى هستند از اصلاب خالص در عرق تشيع ، هرگاه نظر كنى به باطن پاى يكى از ايشان مىبينى ، مانند تير تراشيده آماده براى پيكار و پر ، مىگويد ديگر بعد از امروز خيرى براى ما در مجلس و زندگى نيست ، بار خدايا ما توبه‌كنندگان به سوى تو ، ايشانند آن ابدالى كه خداوند وصف ايشان و نظيرهاى ايشان را از آل محمد صلّى اللّه عليه و إله و سلم در كتاب عزيز خود كرده « 4 »  إِنَّ اللَّهَ يُحِبُّ \r\n\r\n\r\n","description":"","footnote":"\r\n( 1 ) - غيبت نعمانى 171 ؛ بحار 52 / 232 ح 96 .\r\n( 2 ) - غيبت نعمانى 185 ؛ بحار 52 / 245 ح 123 .\r\n( 3 ) - بحار 51 / 163 .\r\n( 4 ) - مختصر بصائر الدرجات 200 ؛ بحار 52 / 274 ح 167 .\r\n","page_name":" 203 ","page_number":203},
  {"content":"\r\n\r\n التَّوَّابِينَ وَ يُحِبُّ الْمُتَطَهِّرِينَ  . « 1 »\r\n\r\n17 - رايت خراسانى\r\nآن‌چه وجه مشترك بود ما بين او و يمانى از وقت خروج و موافقت با يكديگر در مقصد و وصف لشكريانش در فصل يمانى گذشت و امّا آن‌چه مخصوص خراسانى است اين است كه :\r\nاولا : بدان كه از طرف مشرق يعنى بلاد شرقى ايران تا سرحد چين رايت‌هاى متعدد خواهد بود ، رايت خراسانى يكى از آن رايت‌ها است و مهم‌تر از همه آن‌ها است و به اين اعتبار از همهء آن‌ها به رايات شرقى تعبير شده .\r\nثانيا : بايد دانست كه رايت خراسانى سه تا است ، يعنى سه مرتبه قيام و نهضت براى او است و از هر سه در اخبار بسيارى ياد شده دو تاى از آن گذشته :\r\nيكى : بيرق‌هاى سياه ابو مسلم از خراسان براى تشكيل دولت بنى العباس .\r\nدوم : رايت مغول كه از ناحيهء خراسان آمد و عاقبت دولت بنى العباس را برهم زد و لذا در بعضى اخبار است كه رايات از قبل خراسان دو رايت است ، يكى به نفع بنى العباس و ديگرى بر ضرر ايشان .\r\nو اما سوم : باقيمانده و او است كه متصل به ظهور است و مبارزه‌كننده با سفيانى و بنى العباس هر دو هست . حضرت باقر عليه السّلام فرمود : « رايتى است از خراسان رو آورد تا به ساحل دجله فرود آيد » . « 2 »\r\nايضا فرمود : « بيرق‌هاى سياهى كه از خراسان خروج مىكند به كوفه نازل خواهند شد ، پس چون مهدى ظاهر شود ( در مكه ) بيعت خود را به سوى آن‌ها خواهد فرستاد » . « 3 »\r\nو در فصل بنى العباس بر دست خراسانى و سفيانى خواهد بود ، او از مشرق و او از\r\n\r\n\r\n","description":"","footnote":"\r\n( 1 ) - بقره 222 .\r\n( 2 ) - معجم احاديث الامام المهدى 5 / 20 ح 1452 .\r\n( 3 ) - اثباة الهداة 3 / 729 ح 65 ؛ بحار 52 / 217 ح 77 .\r\n","page_name":" 204 ","page_number":204},
  {"content":"\r\n\r\nمغرب و اين دو احدى از ايشان را باقى نخواهند گذاشت » . « 1 »\r\nو ايضا آن حضرت فرمود : « در بين اين‌كه لشكر سفيانى در كوفه مشغول قتل و غارت باشند ، بيرق‌هائى از طرف خراسان برسند كه منزل‌ها را به سرعت طى كنند و با ايشان چند نفر از اصحاب قائم عليه السّلام باشد » . « 2 »\r\nاما هويّت صاحب و سردار اين رايت و محل خروج او آن‌چه به نظر اين حقير مىرسد آن است كه چند رايت از نقاط مختلفهء شرق قيام خواهد كرد و مجتمع آن‌ها خراسان است و همه با يكى خواهند شد و از خراسان قيام خواهند كرد .\r\n\r\n18 - يكى : از سجستان يعنى سيستان\r\nمعروف بن خرّبوذ گفت : « هر وقت بر حضرت باقر عليه السّلام وارد مىشديم ، مىفرمود :\r\nخراسان خراسان ! سجستان - سجستان ! گويا ما را مژده مىداد » . « 3 »\r\nپس معلوم مىشود كه رايتى از سجستان بلند خواهد شد . و در جلد 14 « بحار » از كتاب « تاريخ قم » حضرت صادق عليه السّلام فرمود : « خراسان - خراسان ، سجستان - سجستان ، گويا مىبينيم اين دو را كه سوار بر شتران شده و سرعت مىكنند به سوى قم » . « 4 »\r\nاما به چه قصدى مىروند معلوم نيست ؟\r\n\r\n19 - دوم : راياتى از مشرق يا دورترين بلاد مشرق ، شيلا\r\nحضرت باقر عليه السّلام به ابى خالد كابلى فرمود : « گويا مىبينم قومى را كه در مشرق خروج كرده‌اند ، حق را مطالبه مىكنند پس به ايشان داده نمىشود ، باز مطالبهء حق مىكنند و به ايشان داده نمىشود ، پس چون چنين ببينند شمشيرهاى خود را بر دوش خود گذارند ، آن‌گاه آن‌چه مىخواستند به ايشان داده شود و ايشان قبول نكنند ، تا اين‌كه\r\n\r\n\r\n","description":"","footnote":"\r\n( 1 ) - بحار 52 / 232 ح 96 .\r\n( 2 ) - غيبت نعمانى 187 ؛ بحار 52 / 238 ح 105 .\r\n( 3 ) - غيبت نعمانى 183 ؛ بحار 52 / 244 ح 117 .\r\n( 4 ) - بحار 60 / 215 ح 34 .\r\n","page_name":" 205 ","page_number":205},
  {"content":"\r\n\r\nقيام كنند و نخواهند داد دولت را مگر به صاحب شما ، كشته‌هاى ايشان شهدايند ، آگاه باشيد اگر من آن زمان را درك مىكردم خود را براى صاحب اين امر نگاه مىداشتم » . « 1 »\r\nاز اين عبارت استفاده مىشود كه نصرت اين رايت جائز است مانند رايت يمنى و لكن حفظ خود را براى امام عليه السّلام بهتر است .\r\nو در « الزام الناصب » از « اربعين ميرلوحى » از فضل بن شاذان از حضرت باقر عليه السّلام مانند اين روايت را نقل كرده ، اما با تفصيلى بيشتر و چون مشابه باهم است ظاهرش اين است كه يك حديث است و در يك مورد است نهايت تفصيلش بيش‌تر است ، فرمود :\r\n« گويا مىبينم قومى را كه خروج كرده‌اند از دورترين بلاد مشرق از شهرى كه او را شيلا گويند ، حق خود را از اهل چين طلب كنند و به ايشان ندهند ، باز طلب كنند و به ايشان ندهند ، پس چون چنين بينند شمشيرهاى خود را بر دوش نهند ، پس راضى توجه كنند و خراسان را از اهلش مطالبه كنند و به ايشان ندهند ، پس او را از اهلش بگيرند و آنان اراده دارند كه ملك را ندهند مگر به صاحب شما » . « 2 »\r\nو از همان « اربعين ميرلوحى » از امير المؤمنين عليه السّلام فرمود : « هرگاه قيام كند ، قيام‌كننده به خراسان همان كس كه از چين و ملتان آمده ، سفيانى لشكرى به سوى وى بفرستد پس غلبه بر وى نكند » . « 3 »\r\nدر اين حديث تقريبا تصريح شده به اين‌كه قيام‌كننده از خود خراسان نيست .\r\n\r\n20 - سوم : شعيب بن صالح از سمرقند\r\nحضرت زين العابدين عليه السّلام فرمود : « بعد از خروج عوف سلمى در كريت ، خروج شعيب بن صالح است از سمرقند » . « 4 »\r\nو حضرت رضا عليه السّلام فرمود : « پيش از اين امر سفيانى و يمانى است و مروانى و شعيب\r\n\r\n\r\n","description":"","footnote":"\r\n( 1 ) - غيبت نعمانى 182 ؛ بحار 52 / 243 ح 116 .\r\n( 2 ) - الزام الناصب 2 / 160 .\r\n( 3 ) - همان 2 / 160 .\r\n( 4 ) - غيبت طوسى 444 ح 437 ؛ بحار 52 / 213 ح 65 .\r\n","page_name":" 206 ","page_number":206},
  {"content":"\r\n\r\nبن صالح » . « 1 »\r\nاين حديث نيز ممكن است ناظر به همين شعيب بن صالح باشد از حسن بن جهم از ابى الحسن عليه السّلام ( موسى بن جعفر يا حضرت رضا عليه السّلام زيراكه ابى الحسن كنيهء هر دو است و حسن بن جهم از اصحاب هر دو است ) پرسيد از فرج ؟\r\nفرمود : « مختصر بگويم يا مفصّل ؟ گفت : مختصر .\r\nفرمود : هرگاه حركت كند بيرق‌هاى قيس در مصر و بيرق‌هاى كنده يا غير كنده در خراسان » . « 2 »\r\nزيرا كه كنده به كسر كاف نام طائفه‌اى است و اين چندان مناسبت ندارد و طائفه‌اى به نام كنده فعلا معروفيت ندارد ولى كنده به ضم كاف نام شهرى است در سمرقند و به فتح كاف نام ناحيه‌اى است در خجند ( خجند نام شهرى است بر كنار شط سيحون و از آن‌جا تا سمرقند ده روز راه است كه تقريبا هشتاد فرسخ مىشود ) و چنان‌كه در قيس گفتيم انسب آن است كه نام شهر قيس باشد نه طائفهء قيس ، در كنده نيز أنسب اين است كه نام شهر كنده باشد نه طائفه كنده ، بنابراين با شعيب بن صالح سمرقندى مناسبت دارد .\r\n\r\nتذكر به دو مطلب\r\nاوّل : اين‌كه در خبر ديگر از عمّار ياسر نام شعيب بن صالح برده شده و او را علمدار حضرت صاحب عليه السّلام ياد كرده « 3 » و هم‌چنين در « ملاحم و فتن » از سفيان كلبى « 4 » و اين به ظاهر منافات را مىرساند و حمل بر دو نفر هم بعيد مىنمايد ، ولى در « ملاحم و فتن » حديثى نقل كرده كه اتحاد را آسان مىكند ، از حضرت رسول صلّى اللّه عليه و إله و سلم فرمود : « سپس رو\r\n\r\n\r\n","description":"","footnote":"\r\n( 1 ) - منتخب الاثر 546 ح 10 ؛ بحار 52 / 233 ح 99 .\r\n( 2 ) - غيبت طوسى 448 ح 449 ؛ اثباة الهداة 3 / 733 ح 85 .\r\n( 3 ) - غيبت طوسى 464 ح 479 ؛ بحار 52 / 208 ح 45 .\r\n( 4 ) - التشريف بالمنن 120 .\r\n","page_name":" 207 ","page_number":207},
  {"content":"\r\n\r\nمىآورد شعيب بن صالح ، خداوند بلاد شعيب را به رحمت خود سيراب گرداند ، مىآيد با بيرق‌هاى سياه مهديّه با نصر خدا تا اين‌كه بيعت مىكند و سپس علمدار او باشد » . « 1 »\r\nدوم : اين‌كه از ظاهر حديث حضرت زين العابدين و حضرت رضا عليهما السّلام معلوم مىشود كه شعيب بن صالح خود سردار و صاحب رايت است . « 2 » ولى در كتاب « ملاحم و فتن » سه حديث نقل كرده كه از آن‌ها ظاهر مىشود كه او علمدار و مقدمهء آن لشكر است .\r\nاز امير المؤمنين عليه السّلام فرمود : « هرگاه رايات سياهى كه شعيب بن صالح در او باشد لشكر سفيانى را هزيمت دهد مردم آرزوى مهدى كنند و به جستجوى او برآيند » . « 3 »\r\nو از محمّد بن الحنيفه گفت : « رايت سياهى براى بنى العباس از خراسان خارج مىشود ، سپس رايت ديگرى نيز سياه از خراسان خارج مىشود كه كلاه‌هايشان سياه و لباس‌هايشان سفيد باشد ، بر مقدمهء ايشان مردى است كه نامش شعيب بن صالح يا صالح بن شعيب و از بنى تميم است هزيمت خواهند داد اصحاب سفيانى را ، تا اين‌كه به بيت المقدس نازل شوند ، او براى مهدى عليه السّلام مهيا و آماده مىكند سلطنت را » . « 4 »\r\nو حضرت باقر عليه السّلام فرمود : « جوانى از بنى هاشم كه در كف راست او خالى است ، از خراسان خواهد آمد و در جلو او شعيب بن صالح است ، با اصحاب سفيانى جنگ خواهد كرد و ايشان را هزيمت خواهد داد » . « 5 »\r\nدر اين حديث صاحب رايت را مردى از بنى هاشم معرفى كرده و آن دو حديث ديگر از صاحب رايت ساكت است . بعيد نيست كه مطابق اين سه حديث شعيب بن صالح سردار مقدمه باشد نه صاحب رايت ، مؤيّدش هم حديثى است كه قريبا از حضرت باقر عليه السّلام گذشت كه فرمود : « چون مهدى در مكّه ظاهر شود خراسانى بيعت خود را از\r\n\r\n\r\n","description":"","footnote":"\r\n( 1 ) - التشريف بالمنن 272 ح 394 .\r\n( 2 ) - معجم احاديث الامام المهدى 3 / 199 ح 720 .\r\n( 3 ) - همان 3 / 76 ح 620 .\r\n( 4 ) - همان 1 / 397 ح 256 ؛ التشريف بالمنن 117 ح 110 .\r\n( 5 ) - التشريف بالمنن 120 ح 115 .\r\n","page_name":" 208 ","page_number":208},
  {"content":"\r\n\r\nكوفه خواهد فرستاد » . « 1 »\r\nپس ممكن است كه بيعت خود را به توسط شعيب بن صالح با عده‌اى از كوفه بفرستد و چون به خدمت آن حضرت برسد او را علمدار خود كند و اين‌كه ذكر صاحب رايت نشده و ذكر شعيب بن صالح شده ، از جهت شجاعت‌هايى است كه از وى ظاهر مىشود و در آن رايت از همه نامىتر و شجاع‌تر است .\r\nدر « ملاحم و فتن » در وصفش از سفيان كلبى نقل كرده كه گفت : بر لواء مهدى عليه السّلام جوانى است تازه سن ، زرد چهره ، موى سرش كم ، اگر با كوه‌ها بجنگد آن‌ها را نرم كند و از هم بپاشد . « 2 »\r\n\r\nحاصل كلام در رايت خراسان\r\nبه‌طور قطع از اخبار استفاده نمىشود كه رايتى بالخصوص از خراسان معهود فعلى قيام كند ، بلكه آن‌چه استفاده مىشود آن است كه خراسان فعلى محل استطراق رايات شرقى و اجتماع آن‌ها است و اگر با آن‌ها عده‌اى هم از خراسان ضميمه شوند ممكن است ، چنان‌كه از جاهاى ديگر نيز ضميمه خواهند شد .\r\n\r\n21 - خروج سيد حسنى\r\nاز جمله رايات شرقى رايت سيد حسنى است . ولى آن‌چه در افواه معروف است كه سيد حسنى صاحب رايت خراسانى است ، براى او سندى نديدم مگر همان حديثى كه در شعيب بن صالح از كتاب « ملاحم و فتن » از كتاب « نعيم بن حماد » از حضرت باقر عليه السّلام نقل كرده ، فرمود : « جوانى از بنى هاشم از خراسان بيايد و در جلو او شعيب بن صالح باشد » . « 3 »\r\nاين حديث به‌علاوه اين‌كه صريح نيست در حسنى ، چندان اعتبارى هم به سند او\r\n\r\n\r\n","description":"","footnote":"\r\n( 1 ) - غيبت طوسى 452 ح 457 ؛ بحار 52 / 217 ح 77 .\r\n( 2 ) - معجم احاديث الامام المهدى 1 / 398 .\r\n( 3 ) - التشريف بالمنن 120 ح 115 .\r\n","page_name":" 209 ","page_number":209},
  {"content":"\r\n\r\nنيست ، و از طرفى هم چون كتاب متداول نزد عمون نبوده بسيار بعيد است كه مستند او باشد ، به‌علاوه احتمال مىرود كه همان حسينى باشد كه قبلا ذكر شد .\r\nبه‌هرحال ذكر حسنى و خروج او در اخبار شده و اين حسنى غير آن است كه در مكّه كشته مىشود در وقت ظهور امام عليه السّلام و سر او را به شام مىفرستند و غير آن حسنى است كه در شام با اموى مىجنگد و سفيانى بر هر دو غالب مىشود ، بلكه اين آن حسنى است كه خروج او از بلاد شرق است و در كوفه با حضرت صاحب عليه السّلام ملاقات و بيعت خواهد كرد .\r\nآن‌چه دربارهء خروج او رسيده اين است كه حضرت صادق عليه السّلام جزء علاماتى كه ذكر فرموده فرمود : « و ظاهر شود سفيانى و يمانى و حركت كند حسنى ، آن‌گاه صاحب اين امر خروج كند » . « 1 »\r\nو حضرت باقر عليه السّلام فرمود : « مهدى عليه السّلام داخل كوفه مىشود درحالىكه سه رايت در او در اضطرابند در ما بين خود ، پس صاف مىشود براى او ( يعنى آن سه تسليم او مىشوند ) پس مىآيد و بر منبر بالا مىرود و خطبه مىخواند و از شدت گريه مردم نمىفهمند كه او چه مىگويد ، سپس فرمود : اين است فرمودهء پيامبر صلّى اللّه عليه و إله و سلم كه فرمود : گويا مىبينم حسنى و حسينى را و هر دو صاحب رايتند ، پس حسنى رايت را تسليم مىكند به حسينى ( يعنى مهدى عليه السّلام ) » . « 2 »\r\nمراد از سه رايت يكى همان حسنى است و ديگر خراسانى و يمانى و در حديث مفضل ، حضرت صادق عليه السّلام فرمود : « بعد خروج مىكند حسنى ، آن جوانمرد خوشرو ، آن كه به جانب ديلم صيحه مىزند ( يعنى ديالمه دعوت مىكند ) به صداى فصيح مىگويد :\r\nاى آل احمد ، اجابت كنيد غمگين محزون و نداكنندهء از اطراف ضريح را ( يعنى مهدى عليه السّلام را كه از مكّه ندا كرده ) ، پس اجابت مىكند او را گنج‌هاى طالقان ( طالقانى كه بين قزوين و ابهر است به مناسبت ديالمه ) چه گنج‌هايى كه نه از نقره است و نه از طلا ، بلكه مردانى هستند مانند پاره‌هاى آهن ، بر اسب‌هاى ابلق سوار و حربه‌ها در دست و\r\n\r\n\r\n","description":"","footnote":"\r\n( 1 ) - بحار 52 / 242 ح 112 .\r\n( 2 ) - كشف الغمه 2 / 463 ؛ بحار 52 / 331 ح 53 .\r\n","page_name":" 210 ","page_number":210},
  {"content":"\r\n\r\nهمواره ستمگران را مىكشند تا وارد كوفه مىشوند ، و در آن هنگام بيش‌تر از زمين صاف شده ، پس كوفه را قرارگاه خود مىنمايد ، پس خبر مهدى و اصحاب او به او مىرسد ( بعد از ورود آن حضرت به كوفه ) پس اصحاب او مىگويند : يابن رسول اللّه ! كيست كه به ساحت ما نازل شده ؟ پس مىگويد : بيرون شويم به سوى او تا ببينيم كه او كيست . » « 1 »\r\nبقيه در كيفيت ظهور ذكر خواهد شد و از آخرش معلوم مىشود كه از علماى بزرگ خواهد بود .\r\nپس از اين حديث ظاهر مىشود كه او از همان نواحى ديلم است ، زيراكه دعوت او در ديالمه است اما از چه شهرى و از كجا ؟ معلوم نيست . بنابراين ممكن است اين حديث از پيامبر صلّى اللّه عليه و إله و سلم اشاره به او باشد ، فرمود : « خروج مىكند مردى از قزوين كه اسم او اسم پيامبرى باشد ، سرعت مىكنند به طاعت وى مردم از مؤمن و مشرك ، پر مىكند كوه‌ها را از خوف » . « 2 »\r\nپس اگر مراد همان حسنى باشد پس خروج او از قزوين است و الّا پس از قزوين هم رايتى مستقل بلند خواهد شد .\r\nو ايضا اين حديث از امير المؤمنين عليه السّلام قابل انطباق است بر حسنى ، فرمود : « و رو مىآورد راياتى از شرق زمين غير معلم است به علامت ( يعنى پرچم‌هاى علامت‌دار ، ندارند ) پرچم‌هاى ايشان نه پنبه‌اى است و نه كتان و نه ابريشم ، در سر نىهاى ايشان مهر شده به مهر سيد اكبر ( شايد مراد اين است كه نوشته شده محمد رسول اللّه صلّى اللّه عليه و إله و سلم ) سوق مىدهد آن را مردى از آل محمد ، چون در مشرق ظاهر شود بوى او در مغرب استشمام مىشود مانند مشك ، در پيشاپيش او رعب به قدر يك ماه راه ، حركت مىكند مىآيد تا به كوفه نازل مىشود ، آنان مطالبه خون‌هاى پدران خود مىكنند پس در همان بين لشكر سوارهء يمانى و خراسانى ، مانند دو اسب مسابقه به كوفه رو مىآورند » . « 3 »\r\n\r\n\r\n","description":"","footnote":"\r\n( 1 ) - بحار 53 / 15 ؛ مختصر بصائر الدرجات 88 .\r\n( 2 ) - غيبت طوسى 444 ح 438 ؛ الزام الناصب 2 / 135 .\r\n( 3 ) - بحار 52 / 274 ح 167 .\r\n","page_name":" 211 ","page_number":211},
  {"content":"\r\n\r\nاگر مراد از او ، سيد حسنى باشد پس از اين حديث معلوم مىشود كه او غير خراسانى است و پيش از خراسانى به كوفه خواهد آمد و اگر غير او مراد باشد ، پس قابل انطباق است هم بر گيلانى و هم بر مردى از اولاد جعفر ، كه بعدا ذكر مىشود .\r\nو اما خطبهء امير المؤمنين عليه السّلام در بصره فرمود : « خروج مىكند حسنى صاحب طبرستان با جمع بسيارى از سواره و پياده ، تا اين‌كه نيشابور را فتح مىكند و دروازه‌هاى او را قسمت كند ، پس به اصفهان آيد و سپس به قم آيد و به بين او و بين اهل قم جنگ عظيمى واقع شود كه خلق زياد كشته شوند ، پس اهل قم هزيمت كنند ، آن‌گاه حسنى اموال ايشان را غارت كند و زنان و اولاد ايشان را اسير كند و خانه‌هاى ايشان را خراب كند ، پس اهل قم به كوهى آن را « وردهار » گويند پناهنده شوند . پس حسنى چهل روز در شهر قم زيست كند و بيست تن از ايشان را بكشد و دو تن به دار آويزد و از آن‌جا كوچ كند » . « 1 »\r\nظاهر است كه مراد از او دولت علويه‌اى بود كه در طبرستان تشكيل داده شد سه تن از آنان حسنى بودند ، آنان صاحب داعيه بودند و به خود دعوت مىكردند ، ساحت اين حسنى با فضل و كمالش از اين اعمال برى است .\r\nبالجمله از اخبار به‌طور جزم نام حسنى و محل خروج او معلوم نمىشود ، آن قدرى كه معلوم است آن است كه از ايران است و اتباع او هم از ديالمه‌اند و چنان ظاهر مىشود كه بيش‌تر سادات باشند .\r\n\r\n22 - خروج گيلانى و احتمال انطباق او بر حسنى\r\nامير المؤمنين عليه السّلام فرمود : « و قيام كند قائمى از ما در گيلان ، پس اجابت كند او را ابر و ديلم . « 2 » ( ابر قريه‌اى است در استرآباد ) » .\r\nدر « الزام الناصب » از « اربعين ميرلوحى » مفصل‌تر ذكر كرده فرمود : « قيام كند از ما قائمى در گيلان و آن مشرقى ( كه از چين و ملتان آمده ) كمك دهد او را در دفع شيعه\r\n\r\n\r\n","description":"","footnote":"\r\n( 1 ) - بحار 60 / 215 ح 36 .\r\n( 2 ) - بحار 52 / 236 ح 104 .\r\n","page_name":" 212 ","page_number":212},
  {"content":"\r\n\r\nعثمان ( سفيانى ) و اجابت كند او را ابر و ديلم و از او نوال و نعمت بيابند .\r\nسپس فرمود : مىآيد به بصره ، پس او را خراب كند و مىآيد به كوفه و او را تعمير مىكند ، پس سفيانى عزيمت و همّت مىكند بر قتال و استيصال او » . « 1 »\r\nاز اين‌كه فرموده : قائمى از ما ، معلوم مىشود كه علوى خواهد بود ، پس احتمال مىرود كه همان حسنى باشد زيراكه اتباع او نيز از ديالمه است و گيلان و طبرستان نيز از ديلم محسوب مىشوند .\r\n\r\n23 - خروج مردى از اولاد جعفر از بلاد جبل\r\nبلاد جبل همدان و كرمانشاه و نهاوند و قم است . حضرت رسول صلّى اللّه عليه و إله و سلم به جعفر فرمود : « اى جعفر آيا بشارت ندهم تو را ؟ »\r\nعرض كرد : « چرا يا رسول اللّه » فرمود : آن كسى كه رايت را خواهد داد به قائم عليه السّلام او از ذريّت توست . آيا مىدانى كه او كيست ؟ » عرض كرد : « نه » .\r\nفرمود : « او آن كسى است كه صورتش مانند دينار سرخ و متلألأ است و دندان‌هايش مانند ارّه و شمشير او مثل حريق آتش ، داخل جبل مىشود ذليل و بيرون مىآيد عزيز ( يعنى اول به ذلت است و بعد اتباع او زياد مىشوند ) ، جبرئيل و ميكائيل اطراف او را گرفته‌اند » . « 2 »\r\n\r\n24 - جنگ گرگان و طبرستان\r\nاز امير المؤمنين عليه السّلام فرمود : « هرگاه مضطرب شود خراسان و جنگ واقع شود بين اهل گرگان و طبرستان و خراب شود سجستان ( سيستان ) پس سالم‌ترين مواضع در آن وقت قصبهء قم است ، قم شهرى است كه از وى بيرون خواهد آمد انصار بهترين مردم از حيث پدر و مادر و جدّ و جدّه و عمّ و عمّه « 3 » ( يعنى مهدى عليه السّلام ) » .\r\n\r\n\r\n","description":"","footnote":"\r\n( 1 ) - الزام الناصب 2 / 160 ؛ بحار 52 / 236 ح 104 .\r\n( 2 ) - غيبت نعمانى 166 ؛ بحار 51 / 77 ح 34 .\r\n( 3 ) - بحار 6 / 217 ح 47 .\r\n","page_name":" 213 ","page_number":213},
  {"content":"\r\n\r\nاحتمال مىرود كه اين جنگ به سبب همان گيلانى باشد و ممكن است جنگى مستقل باشد و احتمال هم مىرود كه از وقايع گذشته باشد ولى چون جزم به وى نيست يادداشت شد .\r\n\r\n25 - رايت آذربايجان\r\nحضرت صادق عليه السّلام فرمود : « پدرم فرمود : ناچار است براى ما از آذربايجان ، هيچ چيز برابرى و ايستادگى با او نمىكند ، پس هرگاه چنين شد شماها گليم و پلاس خانه خود باشيد ( نه با او باشيد و نه عليه او ) « و البدوا ما البدنا » : ساكن باشيد مادامى كه ما ساكن هستيم . « پس هرگاه متحرّكى از ما حركت كند بشتابيد به سوى او اگرچه مانند طفل تازه به راه افتاده كه خود را بر زمين مىكشد » .\r\nو به سند ديگر به جاى « البدوا ما البدنا » اين است : « و النّداء بالبيداء » يعنى هم‌چنان گليم خانه باشيد تا نداى خسف بيداء بلند شود . « 1 »\r\nبيش از همين يك حديث دربارهء آذربايجان نيست ، اين هم حالش معلوم نيست كه اشاره به حوادث و علامات ظهور است يا اشاره به واقعه گذشته است . چنان‌كه در خروج شروسى از ارمنيه و آذربايجان و مبارزه با بنى العباس گذشت ، و از اين‌كه فرموده است : ناچار است براى ما از آذربايجان و سپس فرمود : گليم خانه‌هاى خود باشيد ، مىرساند كه قيام آنان به نفع ظاهرى ايشان است نه اين‌كه واقعا براى ايشان قيام مىكنند .\r\nپس مقصود اين است كه ناچار است براى خلاصى ما از شرّ بنى العباس از آذربايجان ، اما شماها نه او را معاضدت كنيد و نه به وى معارضه كنيد . بلى در حديثى كه امير المؤمنين عليه السّلام ذكر گيلانى را فرموده پس از آن فرموده : « و ظاهر شود براى فرزند من رايات ترك ، متفرق در اقطار و حرامات ( اعتاب مقدسة ) » . « 2 »\r\nپس شايد مراد ترك آذربايجان باشد از جهت تناسب ، زيراكه ايشان شيعهء دوازده امامى صاف و خالص و متعصبّند در عقيده ، اما مشكل اين است كه نسخه‌ها مختلف\r\n\r\n\r\n","description":"","footnote":"\r\n( 1 ) - الزام الناصب 2 / 127 ؛ غيبت نعمانى 176 .\r\n( 2 ) - بحار 52 / 236 ح 104 .\r\n","page_name":" 214 ","page_number":214},
  {"content":"\r\n\r\nاست .\r\n« در الزام الناصب » از « اربعين ميرلوحى » چنين است : « و ترفع لولدى النّود و الرّايات » « 1 »\r\nباز هم نسخه مغشوش است ، ممكن است نهود باشد به معنى مناهضهء در جنگ و « نود » هم بىمناسبت با حركت و نهضت نيست و معنى جمله اين است كه بلند شود براى فرزند من جنبش‌ها و بيرق‌ها و اين اختصاص به رايت خاصى ندارد بلكه نوع رايات شرقى و هم‌چنين يمانى نهضتشان براى اين منظور است .\r\n\r\n26 - خروج سفيانى\r\nاز فتنه‌هاى بزرگ خروج سفيانى است و بلاى او از همه شديدتر و اخبار دربارهء او از همه بيش‌تر و در چند خبر او را از علائم حتميّه شمرده ، هم به معنى حتمى الوقوع و هم حتمى العلامة و پيش گذشت كه خروج او و يمانى و خراسانى در يك روز و يك ماه و يك سال خواهد بود .\r\nوصف و تفصيل او در اخبار بسيار است ولى از باب اختصار و احتراز از تكرار ملخّص مضمون همه را نقل مىكنم ، آن‌چه ذكر مىشود از امير المؤمنين عليه السّلام و حضرت باقر و حضرت صادق عليه السّلام است .\r\nخروج او در ماه رجب بعد از خسف قريه‌اى از قراء دمشق و بعد از اختلاف دو رايت در شام كه پيش گذشت خواهد بود ، محل خروجش وادى يابس است از اراضى شام ، يا به اعتبار خشكى آن زمين از گياه او را يابس گويند و يا به اعتبار اين‌كه قبلا دريا بوده و خشك شده .\r\nنام او عثمان ، پدرش عنبسة يا عيينة از اولاد عتبة بن ابى سفيان زادهء هند جگرخوار خبيث‌ترين مردم است ، هرگز عبادت خدا نكرده و مكّه و مدينه را نديده ، خباثت او به حدى است كه مادر بچهء خود را زنده‌به‌گور مىكند از ترس اين‌كه مبادا امر او را فاش\r\n\r\n\r\n","description":"","footnote":"\r\n( 1 ) - الزام الناصب 2 / 160 .\r\n","page_name":" 215 ","page_number":215},
  {"content":"\r\n\r\nكند ، در هنگام خروجش صليب طلا در گردن خواهد داشت ( بشر بن غالب گفت : از بلاد روم خواهد آمد به زىّ نصرانيت ، در گردنش صليب خواهد بود ) .\r\n( معلوم مىشود پشتيبانش روم است ) او مردى است سفيد مايل به سرخى ، چهار شانه ، مهيب صورت ، بزرگ جمجمه ، در صورت او اثر آبله ظاهر است ، چون او را ببينى گمان مىكنى كه اعور است ( يعنى يك چشم او چنان تنگ و ريز و نابينا است كه چون او را ببينى ابتداء گمان مىكنى يك‌چشم است ) .\r\nتمام دوران او از ابتداء خروجش تا هنگام كشته شدنش 15 ماه خواهد بود . در اول خروجش حمله به شام كند و با رايت اموى و حسنى و قيسى بجنگد تا اين‌كه شام را صاف كند و مركز خود قرار دهد و اين در مدت سه ماه خواهد بود ، پس تسلط او بر شام يك سال خواهد بود ، پس سه ماه از آن را به اطراف بپردازد تا آن‌كه پنج ولايت را متصرّف شود ، دمشق و حمص و فلسطين و اردن و قنّسرين و پس از آن نه ماه ديگر مالك خواهد بود . به اين تفصيل رفع اختلاف از اخبار مىشود كه در بعضى مدت ملك او را بعد از پنج ولايت نه ماه و بعضى حمل يك شتر ياد كرده است .\r\nاهل شام مطيع و منقاد او شوند و با او خروج كنند ، به جزء طائفه‌اى كه بر حق مقيم گشته‌اند ، خداوند آنان را نگه مىدارد از خروج با وى مگر عده‌اى كه با وى به ظاهر خارج شوند نه به قصد متابعت و چون به حضرت مهدى عليه السّلام رسند از لشكر او خارج و به لشكر آن حضرت ملحق شوند .\r\nتا يكى دو ماه آسيب او به اهل حق نمىرسد ، گرفتار جنگ‌هاى داخلى و جنگ با احزاب است ، اما پس از آن هيچ همّتى ندارد به جز مبارزه با اهل دين و معاندت او از همه بيش‌تر با آل محمد صلّى اللّه عليه و إله و سلم و شيعه است ، پس چون پنج ولايت را متصرف شود و داخلهء خود را امن كند دو لشكر جرّار با رايت‌هاى سرخ و به روايتى سبز تنظيم كند ، يكى براى گرفتن عراق و ديگر براى حجاز ، اما لشكرى كه به عراق مىفرستد صد و سى هزار است ، چون به قرقيسا عبور كنند در آن‌جا جنگ به‌پا باشد .\r\nپس با بنى العباس و ترك و روم و مغربى بجنگند و بر همه فائق شوند تا اين‌كه صد\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nهزار از جبّاران را بكشند ، پس آن لشكر بيابند و در روحاء و فاروق كه موضعى است در دو راهى حجاز و عراق اردو زنند و از آن‌جا لشكرى ، هفتاد هزار يا شصت هزار براى بغداد و كوفه حركت دهند ، پس از ناحيهء هجر متوجّه عراق شوند و به هر قريه و آبادى كه رسند دست به قتل و غارت زنند تا به بصره آيند ، بزرگان آن را بكشند و حريمشان را اسير كنند پس رو به بغداد آورند ، اما اهل او به شدت با ايشان مبارزه كنند و عاقبت آنان را برگردانند ( حذيفه گفت : بيش از سه هزار نفر بكشند و بيش از صد زن را فضيحت كنند و سيصد پهلوان بزرگ را از بنى العباس بكشند ) .\r\nسپس رو به كوفه آورند و در نخيله موضع قبر هود فرود آيند و در روز زينت ( يعنى روز عيد ) بر اهل كوفه هجوم كنند . پس از اهل كوفه مىكشند و به دار مىزنند و اسير مىكنند ، پس مردى از موالى اهل كوفه با عدهء ضعيفى بر ايشان خروج مىكند ، لشكر سفيانى او را با يارانش بين حيره و كوفه مىكشند . پس رحل خود را در رحبهء كوفه مىافكنند و منادى ندا مىكند هركس سر يك شيعه على بياورد هزار درهم براى او است ، پس همسايه بر همسايه خود سعايت مىكند و مىگويد اين از ايشان است ، پس گردن او را مىزنند و هزار درهم مىگيرد .\r\nدر آن روز مردى كه صاحب برقع باشد ( چفيه ) از اولاد زنا است در ميان شيعيان با ايشان مراوده دارد و همه را مىشناسد و شيعيان به حقيقت او آگاه نيستند او يك‌يك را معرفى خواهد كرد ، امارت و حكومت در عراق در آن زمان در اولاد زنا باشد و امير ايشان جبار عنيدى خواهد بود كه او را ( از شيطنت و طرّارى ) كاهن ساحر گويند ، با پنج هزار از كهنهء خود ( شياطين ) از بغداد براى دفع و معارضه ايشان حركت كند ، تا اين‌كه بر جسر كوفه هفتاد هزار كشته شوند ، به‌حدّى كه مردم سه روز از آب فرات خوددارى كنند از بسيارى خون و گند و تعفّن اجسام كه در شط ريخته شود .\r\nپس هفتاد هزار باكره از كوفه اسير كنند اما از آن‌ها كشف قناع نكنند و دستى به آن‌ها نزنند و همهء آن‌ها را در غرى يعنى نجف جمع كنند ، اما طولى نكشد بلكه آن روز شام نشود كه سواران يمانى و خراسانى از دو طرف مانند دو اسب مسابقه برسند و اسيران را\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nباز ستانند ( حذيفه گفت : پس ايشان را تعقيب كنند و همه را بكشند كه يك نفر راى خبرگزارى از دست ايشان نگريزد ) .\r\nو اما لشكرى كه به سوى مكّه و مدينه فرستد ، دوازده هزار از سواران متوجه مكّه شوند ، امير ايشان مردى است از بنى اميّه كه او را خزيمة گويند ، چشم چپ او مطموس است ( خشكيده و چسبيده به هم يا كور و نابيناست ) بر چشم او طفرهء غليظى است ( يك پلك او به بالا جسته يا تخم چشمش بيرون جسته ) مردان را مثله مىكند ، گوش و بينى و دست مىبرد ، رايت او به هرجا حمله كند برنمىگردد ، مىآيد تا وارد مدينه شود ( حذيفه گفت : سه روز و سه شب غارت كنند ) در خانه‌اى كه او را خانه ابو الحسن اموى گويند ، اميرشان نازل شود ، پس عده‌اى از زنان و مردان ( آل محمّد ) را در آن خانه حبس كند .\r\n( در « ملاحم و فتن » : شمشير را در قريش مىگذارد و از ايشان مىكشد و دو خواهر و برادر را كه نامشان على و فاطمه است مىكشد و بر در مسجد به دار مىزند ) قبل از ورود ايشان مهدى عليه السّلام و وزيرش منصور در مدينه باشند و چون لشكر ايشان وارد مدينه شود ، آن حضرت با وزيرش به سمت مكّه فرار كنند ، پس آن لشكر به عقب ايشان به سوى مكّه متوجه شوند ، چون به بيابان سفيد كه او را بيداء گويند برسند ، همه لشكر يك مرتبه خسف شوند ، نماند از ايشان مگر دو برادر يا سه نفر براى خبرگزارى كه صورت‌هاشان به پشت برمىگردد ، پس يكى به مكّه آيد و به امام عليه السّلام خبر دهد درحالىكه صورت او برگشته باشد . بقيه شرح در كيفيت ظهور .\r\nحدود تعدى و تجاوز سفيانى بعد از شامات ، عراق است و از حجاز خصوص مدينه و چون بيش‌تر همّ او كشتن شيعه است ، لهذا فرمودند : در وقت خروج او در مدينه و در عراق نمانيد ، فقط مردان از او رو پنهان كنند و يا از شط فرات عبور كنند ، حتى در سواد كوفه و قراء آن نباشند و اما زنان پس بر ايشان باكى نيست ، اگرچه نبودنشان بهتر و از اسارت مختصر هم محفوظند و اما مكه محل اجتماع است ، در آن‌جا يأسى نيست و از\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nموضع ديگر ايمن‌تر است . « 1 »\r\nو اما جنگ حضرت صاحب با سفيانى و كشتن آن حضرت ، او را در كيفيت ظهور خواهد آمد .\r\n\r\n27 - خروج دجّال يا صائد بن الصائد\r\nاز فتنه‌هاى ضالّه مضلّه بزرگ فتنه دجّال است ، و ذكر او و تحذير مردم را از وى در اخبار بسيار است و در اخبار عامه بيش‌تر از او ياد شده تا اخبار خاصه ، بلكه بسيارى از اخبار كه در كتب خاصه است نقل از كتب عامّه و يا سندش عامى است .\r\nاما در اين‌كه دجّال با صائد بن الصائد دوتاست يا يكى است ، صائد اسم او و دجّال لقب اوست . در ما بين عامه خلاف است و اظهر اين است كه يكى است .\r\nو هم‌چنين اخبار در محل خروجش مختلف است كه سجستان است يا اصفهان يا از نواحى خراسان و وقت خروج او نيز معلوم نيست كه پيش از ظهور است يا بعد ، ولى مسلّم است كه در سال ظهور حضرت است ، و هم‌چنين در كشندهء او كه عيسى است يا مهدى است ؟\r\nنيز اخبار مختلف است . اگرچه اين اختلاف مهم نيست زيراكه اگر عيسى باشد باز هم صحيح است كه گفته شود قاتل او مهدى است ، چه آن‌كه نسبت قتل به امير و مأمور هر دو داده مىشود .\r\nبه‌هرحال عامه در وصف او و در ولادت او و وصف زندگانى فعلى او و ملاقات بعضى او را تفصيلات و قضايا و حكاياتى نقل كرده‌اند و هم‌چنين در خروج او و عمليات او مبالغاتى رانده‌اند و چون اعتبار به سند آن اخبار و به نقل آن حكايات نيست و چندان اهميتى هم در نقل آن‌ها نيست ، كتاب را به ذكر آن‌ها مطوّل نمىكنم و فقط اختصار مىشود به نقل اخبار خاصّه .\r\n\r\n\r\n","description":"","footnote":"\r\n( 1 ) - منتخب الاثر 565 ح 11 ؛ غيبت طوسى 461 ح 476 .\r\n","page_name":" 219 ","page_number":219},
  {"content":"\r\n\r\nامير المؤمنين عليه السّلام از پيامبر صلّى اللّه عليه و إله و سلم فرمود : « پيش از ساعت : ده چيز است » ، « 1 » و از جمله دجّال را شمار كرد .\r\nحضرت باقر عليه السّلام در اين آيه :  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ  « 2 » « بگو آن خدا قادر است كه بر شما بفرستد عذابى از بالاى سر شما يا از زير پاى شما » . فرمود : مراد دجّال است و صيحهء آسمانى » . « 3 »\r\nحضرت صادق عليه السّلام از پيامبر صلّى اللّه عليه و إله و سلم كه فرمود : « هركس ما اهل بيت را دشمن داشته باشد خداوند او را يهودى محشور كند ؟ »\r\nگفته شد : « چگونه يا رسول اللّه ؟ » فرمود : « اگر زمان دجّال را درك كند به او ايمان آورد » . « 4 »\r\nايضا آن حضرت به مفضل فرمود : بعد از ذكر عدد ائمه عليهم السّلام « آخر ايشان قائم است كه بعد از غيبتى قيام خواهد كرد ، پس دجّال را بكشد و زمين را از هرجور و ظلم پاك سازد » . « 5 »\r\nمردى از اهل بلخ بر حضرت باقر عليه السّلام وارد شد ، حضرت به او فرمود : « اى خراسانى ! آيا مىشناسى واديى را چنين و چنان ؟ گفت : بلى !\r\nفرمود : نمىشناسى دره و شكافى را در آن وادى به وصف چنين و چنان ؟ گفت :\r\nبلى !\r\nفرمود : از آن‌جا دجّال خروج خواهد كرد » . « 6 »\r\nاز اين حديث معلوم مىشود از نواحى خراسان است .\r\nو از ابن عباس از پيامبر صلّى اللّه عليه و إله و سلم در حديث معراج خداوند جزء علامات فرمود : « و\r\n\r\n\r\n","description":"","footnote":"\r\n( 1 ) - غيبت طوسى 436 ح 426 ؛ بحار 52 / 209 ح 48 .\r\n( 2 ) - انعام 65 .\r\n( 3 ) - الزام الناصب 2 / 113 ؛ تفسير قمى 1 / 204 .\r\n( 4 ) - بحار 52 / 192 ح 25 .\r\n( 5 ) - كمال الدين 2 / 336 ح 7 ؛ منتخب الاثر 602 ح 1 .\r\n( 6 ) - بحار 52 / 190 ح 19 .\r\n","page_name":" 220 ","page_number":220},
  {"content":"\r\n\r\nخروج دجّال مشرق از سجستان » . « 1 »\r\nبنابراين ممكن است حديث حضرت باقر عليه السّلام كه مكرر مىفرمود : « خراسان ، خراسان ، سجستان ، سجستان » . « 2 » اشاره به اين باشد . و اللّه العالم .\r\nامير المؤمنين عليه السّلام روزى خطبه‌اى اداء فرمود ، پس سه مرتبه فرمود : « از من بپرسيد پيش از آن‌كه مرا نيابيد » . پس صعصعه بن صوحان از جا برخاست و عرض كرد : « يا امير المؤمنين ! دجّال چه وقت خروج خواهد كرد ؟ »\r\nپس حضرت وقايعى را كه قبل از خروج او و علامت خروج اوست ، بيان فرمود .\r\nبعد از آن اصبغ بن نباته به پا خاست ، عرض كرد : « يا امير المؤمنين ! دجّال كيست ؟ »\r\nفرمود : « آگاه باشيد كه دجّال ، صائد بن الصائد است ، پس شقى كسى است كه او را تصديق كند و سعيد كسى است كه او را تكذيب كند ، او را بلده‌اى خروج خواهد كرد كه او را اصبهان گويند ، از قريه‌اى كه معروف است به يهوديه ، چشم راست او ممسوح است ( به هم چسبيده كه هيچ حدقه ندارد ) چشم ديگر او را در پيشانى او است چنان روشنى مىدهد مانند ستاره صبح . در چشم او گوشتى است كه گويا مخلوط است به خون ، در پيشانيش ما بين دو چشمش نوشته است كافر ، با اين‌كه امّى است هر كتابى را مىخواند ، درياها را مىنوردد و خورشيد با او سير مىكند در جلو او كوهى است از دود و در پشت سر او كوه سفيدى است كه مردم گمان مىكنند كه طعام است ، او در قحطى سختى خروج خواهد كرد ، در زير پاى او الاغى است سبزه يا تيره رنگ هر گام الاغ او يك ميل راه را طى كند ، زمين در زير پاى او پيچيده شود و از هر آبى كه عبور كند و از هر آبى بگذرد آن چشمه تا قيامت خشك شود ، به صداى بلند كه همهء اهل مشرق و مغرب بشوند ندا كند :\r\nبياييد به سوى من ، اى اولياى من منم آن كسى كه خلق كرد سپس صورت‌بندى كرد ، و تقدير كرد سپس رهنمايى كرد ، أنا ربّكم الأعلى ، دروغ گفته و مىگويد دشمن خدا ، او\r\n\r\n\r\n","description":"","footnote":"\r\n( 1 ) - كمال الدين 1 / 251 ح 1 ؛ بحار 51 / 70 ح 11 .\r\n( 2 ) - غيبت نعمانى 183 ؛ الزام الناصب 2 / 125 .\r\n","page_name":" 221 ","page_number":221},
  {"content":"\r\n\r\nيك چشم است و غذا مىخورد و در بازارها راه مىرود ، اما پروردگار شما عز و جل نه يك چشم است و نه غذا مىخورد و نه راه مىرود و نه از جايى به جايى انتقال دارد ، بدانيد و آگاه باشيد كه بيش‌تر اتباع او در آن روز اولاد زنا و صاحبان طيلسان سبزند ( شنل ) ، خداوند عز و جل ، او را مىكشد در شام بر عقبهء افيق ( عقبه : بلندى ، كوه ، افيق :\r\nبلده‌اى است ما بين حوران و غور نزديك شام ) در روز جمعه سه ساعت از روز گذشته بر دست كسى كه عيسى بن مريم پشت سر او نماز مىگزارد » . « 1 »\r\nدر اخبار عامه نيز محل كشتن او را دروازه لدّ كه قريه‌اى است از قراء فلسطين معين كرده « 2 » و ارض فلسطين و لدّ هم از بلاد شام است و لدّ هم با افيق نزديك است ، بالاخره دو حديث باهم كمى متغايرند و هردو محل كشتن را اراضى شام تعيين كرده‌اند ، ولى در حديث نوروز از معلى بن خنيس از حضرت صادق عليه السّلام فرمود : « نوروز آن روزى است كه قائم ما در آن روز ظاهر مىشود و خداوند او را بر دجّال ظفر خواهد داد ، پس او را در كناسه كوفه به دار آويزد » . « 3 »\r\nليكن حديث نوروز چندان اعتبارى به وى نيست زيراكه در كتب قديمه وجود ندارد مگر بعضى از جملاتش در مصباح شيخ طوسى و فقط به آن تفصيل در كتاب ابن فهد مذكور است و اثر وضع از بعضى فقراتش ظاهر است ، اگرچه بعض ديگرش صحيح است و ظن قوى مىرود كه چند جملهء مختصرى از وى اصل داشته و بقيه را بدان تفصيل به معلى نسبت داده‌اند ، باز هم در كيفيت ظهور اشاره بدان خواهد شد .\r\n\r\nو اما حوادث و علاماتى كه در اوان ظهور يا مقارن آن رخ مىدهد\r\nبدان كه از هنگامى كه از محل غيبت خود خارج مىشود و در آبادى مسكن مىكند ، يعنى در مكّه تا زمانى كه قيام مىكند و خروج مىكند چند ماه است و همه اين مدت\r\n\r\n\r\n","description":"","footnote":"\r\n( 1 ) - كمال الدين 2 / 526 ح 1 ؛ منتخب الاثر 532 ح 8 .\r\n( 2 ) - عقد الدرر 260 ؛ معجم احاديث الامام المهدى 1 / 556 ح 376 .\r\n( 3 ) - بحار 52 / 276 ح 171 .\r\n","page_name":" 222 ","page_number":222},
  {"content":"\r\n\r\nجزء ظهور محسوب مىشود ، و تفصيل روش آن حضرت در كيفيت ظهور معلوم خواهد شد . انشاء اللّه\r\nپس ابتداء ظهور آن حضرت همان خروج او است از محل غيبت و سكنى گرفتن در مكّه يا در ذى طوى كه كوهى است متصل به مكّه و آن‌چه مسلّم است آن است كه به نام آن حضرت در ماه رمضان از آسمان ندا خواهد شد ، پس مسلّم در آن وقت ظاهر شده و از محل غيبت بيرون آمده ، اما آيا در همان وقت ندا خارج مىشود ، يا چند روز قبل از آن در ماه رمضان يا در ماه شعبان يا در ماه رجب مقارن خروج سفيانى ؟\r\nبه‌طور تحقيق معلوم نيست و شايد از احاديثى كه در مخفى بودن وقت ظهور گذشت كه حتى خود آن حضرت هم ، تا ساعت ظهور نمىداند ، با ضميمهء اين‌كه ندا به نام آن حضرت در بيست و سوم ماه رمضان است مىتوان استفاده كرد كه خروج آن حضرت قبل از صيحهء آسمانى است در يك روز غير معلوم و گرنه بعد از خروج سفيانى ظهور او حتمى است و ندا به نام او در بيست و سوم رمضان هم حتمى و معلوم است ، پس وقت ظهور و ساعت ظهور را خواهد دانست .\r\nمقصود از اين فهرست اجمالى اين است كه چون از ظهور تا قيام به طول مىانجامد پس هرچه در اين بين از حوادث واقع شود بر همه صحيح است اطلاق علامت ظهور .\r\n\r\n1 - نداهاى آسمانى : از جمله سه ندا در ماه رجب\r\nنداهاى آسمان از به دو ظهور تا هنگام قيام بسيار است . از جمله سه ندا است در ماه رجب و از بعضى روايات استفاده مىشود كه در رجب پيش از قيام است ، از امير المؤمنين عليه السّلام از پيامبر صلّى اللّه عليه و إله و سلم فرمود : « گويا مىبينم مردم را كه در مأيوس‌ترين حال باشند ، ناگاه ندا شوند به ندايى كه شخص دور مانند نزديك بشنود ، رحمت خواهد بود براى مؤمنين و عذاب خواهد بود براى منافقين » .\r\nپس امير المؤمنين عليه السّلام عرض كرد : يا رسول اللّه ! آن ندا چيست ؟ فرمود : سه صدا خواهد بود در ماه رجب :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nصداى اول :  أَلا لَعْنَةُ اللَّهِ عَلَى الظَّالِمِينَ  . « 1 »\r\nصداى دوم :  أَزِفَتِ الْآزِفَةُ  « 2 » . ( نزديك شد امر نزديك ، يا رسيد آن‌چه بايد برسد ) .\r\nدر سوم : بدنى آشكار ببينند در قرن خورشيد ( مقارن با وى ) ندا كند : « ألا انّ اللّه قد بعث فلان بن فلان حتّى ينسبه الى علىّ عليه السّلام » .\r\nآگاه باشيد خداوند برانگيخت فلان بن فلان را يعنى محمّد بن الحسن بن على بن تا نسب او را به على مىرساند » .\r\nسپس فرمود : « در اين ندا هلاك ظالمين است ، پس در آن وقت فرج خواهد آمد و خداوند شفا خواهد داد سينه‌هاى مؤمنين را و خشم دل‌هاى ايشان را خواهد برد » . « 3 »\r\nكاملا از اين حديث ظاهر است كه در رجب اول است زيرا كه فرمود : در مأيوس‌ترين حال و اين در رجب بيش از قيام است ، و اما در رجب دوم كه امام عليه السّلام ظاهر است و در كوفه خواهد بود با كثرت انصار از جن و انس و ملائكه ، ديگرچه مأيوسى هست ؟\r\nو نيز فرمود : نداى سوم اين است كه خداوند برانگيخته فلان بن فلان را . . . و در وقت ظهور او در ميان خيل انصار آن هم شش ماه از خروجش گذشته مناسبتى ندارد .\r\nحضرت رضا عليه السّلام نظير اين را به روايت حمير فرمود : به اضافه در نداى سوم فرمود :\r\n« خداوند برانگيخته است فلان را پس بشنويد از او ، و اطاعت كنيد او را ، پس در آن هنگام فرج براى مردم خواهد بود و مردگان دوست دارند كه اى كاش زنده مىبودند » . « 4 »\r\nولى در روايت ديگر نداى سوم را اين‌چنين آورده : « بدن آشكارى را در چشمه خورشيد خواهند ديد كه ندا كند كه : « هذا أمير المؤمنين عليه السّلام قد كرّ فى هلاك الظّالمين » اين امير المؤمنين است كه برگشت كرده در هلاكت ظالمين . » « 5 »\r\n\r\n\r\n","description":"","footnote":"\r\n( 1 ) - هود 18 .\r\n( 2 ) - نجم 57 .\r\n( 3 ) - غيبت طوسى 439 ح 431 ؛ بحار 51 / 109 ح 42 .\r\n( 4 ) - كمال الدين 2 / 370 ح 3 ؛ عيون اخبار الرضا 2 / 6 ح 14 .\r\n( 5 ) - غيبت طوسى 440 ح 431 ؛ مختصر بصائر الدرجات 214 .\r\n","page_name":" 224 ","page_number":224},
  {"content":"\r\n\r\nاگر اين‌چنين باشد مناسب با رجب دوم خواهد بود كه حضرت صاحب عليه السّلام به دفع سفيانى قيام خواهد كرد و امير المؤمنين عليه السّلام نيز براى دفع شيطان ظاهر خواهد شد و ممكن است اين واقعه دو مرتبه رخ دهد . و اللّه العالم\r\nحضرت رضا عليه السّلام فرمود كه حضرت باقر عليه السّلام فرمود : « چهار حادثه پيش از قيام قائم خواهد بود در ماه رجب ، سه تاى از آن گذشته و يكى باقى مانده » .\r\nگفتند : آن‌ها كدام است ؟ فرمود : « يكى رجبى بود كه صاحب خراسان خلع شد ( مأمون است ظاهرا ) ، ديگر رجبى بود كه بر پسر زبيده خروج شد ( يعنى امين ) و ديگر رجبى است كه محمد بن ابراهيم در كوفه خروج كرد ( شيخ صدوق فرموده : مراد محمد بن ابراهيم معروف به ابن طباطبا است كه در كوفه خروج كرد ) »\r\nگفتند : « پس رجب چهارم متصل به ظهور خواهد بود » . فرمود : « اين‌چنين فرموده است حضرت باقر عليه السّلام » .\r\nممكن است مراد از حادثه چهارم در اين حديث همين نداى در رجب باشد و ممكن است مراد خروج سفيانى باشد كه در ماه رجب است و اين اظهر است به قرينهء خروج‌كنندگان ديگر . « 1 »\r\n\r\n2 - دو نداى آسمانى از جبرئيل در شب و روز 23 ماه رمضان و دو نداى شيطان از زمين در مقابل او\r\nنداى آسمانى از علائم حتميه است به هر دو معنا يعنى هم حتمى العلامه و هم حتمى الوقوع ، و دوباره اين ندا اخبار از امير المؤمنين عليه السّلام و حضرت باقر عليه السّلام و حضرت صادق عليه السّلام بسيار است و بيش‌تر چيزى را كه علامت قرار داده‌اند همين ندا است .\r\nحضرت صادق عليه السّلام فرمود : « پيش از قائم پنج علامت حتمى است : يمانى و سفيانى و صيحه و قتل نفس زكيه و خسف بيداء » . « 2 » ( مقصود پيش از قيام قائم است نه پيش از\r\n\r\n\r\n","description":"","footnote":"\r\n( 1 ) - قرب الاسناد 300 ح 1347 ؛ بحار 52 / 182 ح 7 .\r\n( 2 ) - غيبت طوسى 436 ح 427 ؛ منتخب الاثر 562 ح 1 .\r\n","page_name":" 225 ","page_number":225},
  {"content":"\r\n\r\nظهور ) .\r\nدر چند حديث ديگر نيز تصريح به محتوميت او شده و در چند روايت ديگر تصريح شده به اين‌كه ندا در ماه رمضان است و در چند روايت نيز تصريح شده به اين‌كه در بيست و سوم ماه موافق با جمعه خواهد بود .\r\nاما نداى اول : ندايى است كه در شب خواهد بود ، در شب بيست و سوم ، جبرئيل چنان صيحه‌اى زند كه همه عالم بشنوند و خوابيده‌ها بيدار شوند ، و همه به فزع درآيند و به اين جهت اين ندا را صيحة و فزعة نيز ناميده‌اند .\r\nحضرت صادق عليه السّلام فرمود : « قائم خروج نخواهد كرد تا اين‌كه به اسم او ندا شود از جوف آسمان در شب جمعه بيست و سوم ماه رمضان ، پس بگويد آگاه باشيد كه فلان بن فلان ( اسم او و اسم پدر او ) ، قائم آل محمد است ، پس بشنويد از وى و اطاعت كنيد او را ، پس نماند چيزى از خلق خدا كه داراى روح باشد مگر اين‌كه آن صيحه را بشنود ، پس خوابيده را بيدار كند و سراسيمه به صحن خانه بيرون دود ، و باكره را از جاى خود بيرون دواند ، و ايستاده نيز از خانه بيرون دود ، از هيبت آن صيحه كه مىشنوند و آن صيحهء جبرئيل است » . « 1 »\r\nو حضرت باقر عليه السّلام فرمود : « اهل مشرق و مغرب آن صدا را بشنوند » . « 2 »\r\nو بقيه نظير آن حديث . و در چند حديث ديگر نيز از آن دو بزرگوار و از امير المؤمنين عليه السّلام نظير او آمده است ، و حضرت صادق عليه السّلام در حديث ديگر فرمود : « اهل هر زبانى آن ندا را به زبان خود بشنود » . « 3 »\r\nو در حديث ديگر فرمود : « چون مردم صبح كنند از دهشت آن صدا چنان باشند كه گويا مرغ بالاى سر آن‌ها است » . « 4 »\r\n\r\n\r\n","description":"","footnote":"\r\n( 1 ) - منتخب الاثر 560 ح 3 ؛ بحار 52 / 119 ح 48 .\r\n( 2 ) - غيبت طوسى 454 ح 462 ؛ غيبت نعمانى 170 .\r\n( 3 ) - غيبت طوسى 435 ح 425 ؛ اثباة الهداة 3 / 721 ح 25 .\r\n( 4 ) - غيبت نعمانى 175 ؛ بحار 52 / 293 ح 41 .\r\n","page_name":" 226 ","page_number":226},
  {"content":"\r\n\r\nو اين سه آيه نيز از حضرت باقر عليه السّلام تأويل به صيحه شده :  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ  « 1 » *  وَ لَوْ تَرى إِذْ فَزِعُوا فَلا فَوْتَ  « 2 »\r\nفرمود : « عذاب صيحه است و فزع از صداى آسمانى است » . « 3 »\r\n إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  « 4 »\r\nفرمود : « آيهء صيحه است و چون آن صيحه واقع شود گردن‌هاى دشمنان خدا خاضع شود » . « 5 » و اين آيهء اخير از امير المؤمنين عليه السّلام « 6 » و حضرت صادق عليه السّلام « 7 » نيز به صيحهء آسمانى تأويل شده .\r\nو اما نداى دوم : حتمى است ، اگرچه اخبارى كه در خصوص اين ندا است تصريح ندارد كه نداكننده جبرئيل است بلكه همين اندازه كه منادى از آسمان ندا خواهد كرد . اما در اخبار مطلقه كه در اصل ندا است تصريح دارد به اين‌كه نداكننده جبرئيل است .\r\nحضرت صادق عليه السّلام فرمود : « صداى جبرئيل از آسمان است و صداى ابليس از زمين ، پس پيروى كنيد صداى اول را و بپرهيزيد از اين‌كه به صداى دوم مفتون شويد » . « 8 »\r\nاين نداى دوم را اول روز است در همان روز بيست و سوم ، اما به نام امير المؤمنين عليه السّلام ، حضرت صادق عليه السّلام فرمود : « منادى ندا خواهد كرد از آسمان كه فلان امير است و منادى ندا خواهد كرد : « انّ عليّا و شيعته هم الفائزون » . به تحقيق كه على و شيعه او رستگارند » . « 9 »\r\nدر حديث ديگر فرمود : « در اول روز ندا مىكنند : « الا انّ عليّا و شيعته هم\r\n\r\n\r\n","description":"","footnote":"\r\n( 1 ) - انعام 65 .\r\n( 2 ) - سبا 51 .\r\n( 3 ) - تفسير قمى 1 / 204 ؛ بحار 52 / 185 ح 11 .\r\n( 4 ) - شعراء 4 .\r\n( 5 ) - بحار 52 / 284 ح 13 .\r\n( 6 ) - غيبت نعمانى 168 ؛ اثباة الهداة 3 / 735 ح 95 .\r\n( 7 ) - ينابيع المودّة 3 / 246 ح 34 ؛ منتخب الاثر 563 ح 1 .\r\n( 8 ) - بحار 52 / 206 ح 39 .\r\n( 9 ) - غيبت نعمانى 176 ؛ اثباة الهداة 3 / 736 ح 104 .\r\n","page_name":" 227 ","page_number":227},
  {"content":"\r\n\r\nالفائزون » . « 1 » و در حديث ديگر « ألا انّ الحقّ فى علىّ و شيعته » آگاه باشيد حق در على و شيعه اوست » .\r\nو اما نداى ابليس در مقابل نداى دوم جبرئيل ، حضرت صادق عليه السّلام فرمود : در آخر همان روز ندا مىكند : « ألا انّ الحقّ فى عثمان و شيعته ، ألا انّ عثمان قتل مظلوما » . « 2 »\r\nو در حديث ديگر به اين عبارت : « ألا انّ عثمان و شيعته هم الفائزون » . « 3 »\r\nو در حديث ديگر به اين عبارت : « ألا انّ الحقّ فى عثمان بن عفّان فانّه قتل مظلوما فاطلبوا بدمه » . « 4 »\r\nو چه بعدى دارد كه هر دو باشد و بالجمله دربارهء نداى ابليس در مقابل نداى دوم جبرئيل اخبار متعدد است و اما در مقابل نداى اول در يك حديث از حضرت صادق عليه السّلام فرمود : « چون ندا به اسم صاحب الأمر شود ابليس مردم را به حال خود نخواهد گذاشت ، بلكه در آخر شب ندا خواهد كرد تا مردم را به شك اندازد » . « 5 »\r\nعلامهء مجلسى فرموده : « ظاهر اين است در آخر روز باشد نه در آخر شب ، چنان‌كه روايات ديگر در آخر روز است و در بعضى نسخه‌ها آخر اللّيل ندارد » . « 6 »\r\nمؤلف گويد : گويا نظر ايشان آن است كه يك ندا از ابليس بيش نيست و اين بعدى ندارد چنان‌كه بعيد هم نيست كه دو ندا باشد ، بلكه ظاهر اقتضاء مىكند كه ابليس را هم دو ندا باشد در مقابل دو نداى جبرئيل ، پس ممكن است شيطان در مقابل نداى اول جبرئيل كه به اسم قائم ندا كرده او هم به اسم سفيانى ندا كند در آخر شب ، چنان‌چه در حديثى حضرت صادق عليه السّلام فرمود : « ابليس ندا مىكند : « ألا انّ الحقّ في السّفياني و\r\n\r\n\r\n","description":"","footnote":"\r\n( 1 ) - بحار 52 / 305 ح 75 .\r\n( 2 ) - غيبت طوسى 454 ح 461 ؛ ارشاد مفيد 2 / 348 .\r\n( 3 ) - بحار 52 / 289 ح 27 .\r\n( 4 ) - معجم احاديث الامام المهدى 5 / 294 ح 1724 .\r\n( 5 ) - بحار 52 / 205 ح 35 .\r\n( 6 ) - بحار 52 / 205 ح 35 .\r\n","page_name":" 228 ","page_number":228},
  {"content":"\r\n\r\nشيعته » . « 1 »\r\nگرچه در اين‌جا فرموده در آخر روز ، ولى ممكن است حمل بر اشتباه راوى كرد و در حديث ديگر فرمود : « دو صيحه است يكى در اول شب و يكى در آخر شب دوم ، يكى از آسمان است و يكى از ابليس » .\r\nپس مىشود گفت : آن حديث هم كه در آخر شب فرموده همان آخر شب دوم است . خلاصه اين‌كه يا در مقابل نداى اول جبرئيل از شيطان هيچ ندايى نيست و يا در آخر همان شب و يا شب دوم به اسم سفيانى ندا خواهد كرد .\r\nچون نداى شيطان بلند شود آنان‌كه اهل باطل باشند به شك افتند و مع ذلك امر بر اهلش روشن است ، چنان‌كه حضرت باقر عليه السّلام فرمود : « امر ما هرگاه تحقيق پيدا كند از اين خورشيد روشن‌تر است ، منادى از آسمان ندا مىكند كه فلان امام است ، ابليس نيز ندا خواهد كرد ، چنان‌كه بر ضدّ پيامبر صلّى اللّه عليه و إله و سلم در ليلة العقبة ندا كرد » . « 2 »\r\nآن شبى بود كه پيامبر در منى نزديك عقبه از اهل مدينه براى خود بيعت گرفت ، شيطان فرياد زد : اى جماعت قريش ، محمد از اهل مدينه بيعت مىگيرد .\r\nو از حضرت صادق عليه السّلام نيز مانند اين روايت شده « 3 » و در حديثى راوى به حضرت صادق عليه السّلام عرض كرد : پس كه راستگو را از دروغگو مىشناسد ؟ فرمود : « آنان‌كه اين روايات را روايت مىكنند پيش از آن‌كه واقع شود و مىگويند چنين امرى واقع خواهد شد و مىدانند كه ايشان بر حق و راستگويند » . « 4 »\r\nدر حديث ديگر فرمود : « مىشناسد صادق را از كاذب كسى كه پيش از وقوعش شنيده است » . « 5 »\r\n\r\n\r\n","description":"","footnote":"\r\n( 1 ) - كمال الدين 2 / 652 ح 14 ؛ بحار 52 / 206 ح 40 .\r\n( 2 ) - منتخب الاثر 545 ح 3 ؛ بحار 52 / 204 ح 31 .\r\n( 3 ) - غيبت نعمانى 177 ؛ بحار 52 / 295 ح 47 .\r\n( 4 ) - اثباة الهداة 3 / 737 ح 104 ؛ غيبت نعمانى 177 .\r\n( 5 ) - غيبت نعمانى 177 ؛ بحار 52 / 295 ح 49 .\r\n","page_name":" 229 ","page_number":229},
  {"content":"\r\n\r\nدر حديث ديگر عبد الرحمن بن مسلمه به آن حضرت عرض كرد : « مردم ، ما را ملامت مىكنند كه شما مىگوييد دو ندا خواهد بود ( يكى از جبرئيل و يكى از شيطان ) پس از كجا شناخته شود آن‌كه بر حق است از آن‌كه بر باطل است ؟\r\nفرمود : شما چه جواب مىگوييد ؟ گفت : هيچ !\r\nفرمود : بگوييد وقتى كه چنين امر واقع شود تصديق مىكند آن‌كه پيش از وقوعش به او ايمان داشته » . « 1 »\r\nو نيز به هشام بن سالم فرمود : « بگوييد آن كس كه ما را خبر داد پيش از وقوعش و تو منكر هستى او راستگو است » . « 2 »\r\nحاصل اين‌كه آنان‌كه اطلاع قبلى دارند برحسب روايات كه به ايشان رسيده و بعد هم امر مطابق آن واقع مىشود هيچ جاى ترديد براى ايشان باقى نمىماند . و اين است آن‌كه حضرت باقر عليه السّلام فرمود : « امر ما در وقت تحقّقش از خورشيد روشن‌تر است » . « 3 »\r\nيعنى : براى آنان‌كه قبل از وقوع آگاه شده‌اند . پس ضمنا فايدهء دانستن اين روايات و نقل آن‌ها هم معلوم شد .\r\nوجه ديگر نيز براى رفع اشتباه مىتوان گفت : و او چنان‌كه از اخبار استفاده شده آن است كه صداى اول جبرئيل فزع آورنده است و هم صداى آسمانى است و صداى ابليس نه فزع آورنده و مهيب است و نه از آسمان بلكه از زمين است و صداى آسمان امتيازش از صداى زمين واضح است .\r\n\r\n3 - دو نداى ديگر در ماه رمضان ، ايضا در وقت فجر و غروب خورشيد\r\nاين ندا تصريح به حتميت او نشده و منادى نيز معلوم نيست و روزش نيز معلوم نيست و آن‌چه نزد اين حقير ظاهر است آن است كه اين ندا از علامات نيست و در رمضان دوم كه بعد از ظهور است خواهد بود هنگام جنگ با سفيانى و دجّال .\r\n\r\n\r\n","description":"","footnote":"\r\n( 1 ) - غيبت نعمانى 177 ؛ بحار 52 / 296 ح 50 .\r\n( 2 ) - بحار 52 / 295 ح 48 .\r\n( 3 ) - بحار 52 / 204 ح 31 .\r\n","page_name":" 230 ","page_number":230},
  {"content":"\r\n\r\nاز امير المؤمنين عليه السّلام فرمود : « منادى ندا مىكند در ماه رمضان از ناحيه مشرق در وقت فجر : « يا أهل الهدى اجتمعوا » : اى اهل هدايت جمع شويد ! و منادى ندا مىكند از طرف مغرب بعد از غروب خورشيد ( بعد از غروب شفق به سند ديگر ) : « يا أهل الباطل اجتمعوا » : اى اهل باطل جمع شويد » و فرداى آن روز خورشيد رنگ‌به‌رنگ شود ، پس زرد شود باز سياه و تيره گردد و روز سوم خداوند بين حق و باطل جدا كند » .\r\nدر سند ديگر فرمود : « خداوند جدا كند بين حق و باطل به خروج دابة الارض » . « 1 »\r\nپس معلوم مىشود كه در رمضان دوم است ، زيراكه خروج دابة الارض بعد از ظهور است حضرت صادق عليه السّلام فرمود : « دنيا نخواهد رفت تا اين‌كه منادى از آسمان ندا كند : اى اهل حق جمع شويد ، پس همه در يك محل جمع شوند ، باز مرتبهء ديگر ندا كند : اى اهل باطل جمع شويد ، پس همه در يك محل جمع شوند » .\r\nابان بن تغلب گفت : « آيا مىتوانند اين گروه داخل در آن گروه شوند ؟ » فرمود : « نه به خدا قسم و اين گفته خداوند است كه فرموده :  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ  « 2 »\r\nچنين نبوده و نيست كه خداوند واگذارد مؤمنين را بر آن‌چه شما هستيد ، تا اين‌كه خبيث را از طيّب جدا كند » . « 3 »\r\nدر حديث ديگر به عجلان فرمود : « روزها و شب‌ها نخواهد گذشت ، تا اين‌كه منادى ندا كند از آسمان : « يا أهل الحقّ اعتزلوا و يا أهل الباطل اعتزلوا » « اى اهل حق ! جدا شويد و اى اهل باطل جدا شويد ، پس اين جماعت از آن جماعت منعزل و جدا شوند » .\r\nگفت : « بار ديگر مخلوط خواهند شد ؟ » فرمود : « كلّا خداوند در قرآن فرموده :  ما \r\n\r\n\r\n","description":"","footnote":"\r\n( 1 ) - مختصر بصائر الدرجات 200 ؛ بحار 53 / 84 ح 86 .\r\n( 2 ) - آل عمران 179 .\r\n( 3 ) - غيبت نعمانى 219 ؛ بحار 52 / 365 ح 145 .\r\n","page_name":" 231 ","page_number":231},
  {"content":"\r\n\r\n كانَ اللَّهُ لِيَذَرَ . . .  « 1 »\r\nاين دو حديث مانند حديث امير المؤمنين عليه السّلام است ، ولى تصريح ندارد به اين‌كه در ماه رمضان است .\r\nاز جمله نداها ، ندايى است كه به نام أمير المؤمنين عليه السّلام و معرّفى او به حسب و نسب در هنگام ظهور صورت و بدن خواهد بود و ذكر آن در آيات سماوى ديگر بعد از نداهاى آسمانى خواهد شد .\r\n\r\n4 - نداى ديگر نداى حضرت صاحب الامر عليه السّلام در ذيحجّه\r\nآن حضرت به صدايى كه همهء عالم بشنوند از مكّه خود را معرفى مىكند و مردم را به سوى خود دعوت مىكند . « 2 » شرح آن در كيفيت ظهور خواهد آمد .\r\n\r\n5 - نداى جبرئيل در ذيحجّه\r\nحضرت صادق عليه السّلام فرمود : « اول كسى كه با قائم بيعت مىكند جبرئيل است در صورت مرغ سفيدى ، آن‌گاه يك پاى خود را بر بيت اللّه الحرام مىگذارد و پاى ديگر بر بيت المقدس و به آواز رسا ندا مىكند كه همه خلايق بشنوند :   أَتى أَمْرُ اللَّهِ فَلا تَسْتَعْجِلُوهُ   « 3 » آمده امر خداوند پس عجله مكنيد آن را » . « 4 »\r\nنداى ديگر نيز در هنگام گرفتن بيعت براى آن حضرت مىكند ، حضرت باقر عليه السّلام فرمود : « در مقابل او در ما بين ركن و مقام ايستاده و مىگويد : « البيعة للّه » . « 5 »\r\n\r\n\r\n","description":"","footnote":"\r\n( 1 ) - الزام الناصب 2 / 112 ؛ تفسير نور الثقلين 1 / 414 ح 447 .\r\n( 2 ) - اثباة الهداة 3 / 582 ح 771 ؛ بحار 52 / 306 ح 79 .\r\n( 3 ) - نحل 1 .\r\n( 4 ) - بحار 52 / 285 ح 18 .\r\n( 5 ) - غيبت طوسى 453 ح 459 ؛ بحار 52 / 290 ح 30 .\r\n","page_name":" 232 ","page_number":232},
  {"content":"\r\n\r\n\r\n6 - نداى ديگر در عاشورا به امارت آن حضرت بعد از قتل نفس زكيّه\r\nعمار ياسر گفت : « بعد از قتل نفس زكيّه و برادرش منادى از آسمان ندا كند : ايّها النّاس ، امير شما فلان است و آن مهدى است كه پر مىكند زمين را از قسط و عدل بعد از آن‌كه از جور و ظلم پرشده » . « 1 »\r\nحضرت صادق عليه السّلام فرمود : « ندا مىشود به اسم قائم عليه السّلام و او در پشت مقام ابراهيم ايستاده است ، پس او را مىآورند و گفته مىشود ديگرچه انتظارى دارى به نام تو ندا شد ، پس دست او را مىگيرند و با او بيعت مىكنند . « 2 »\r\nمعلوم مىشود كه اين ندا قبل از بيعت است .\r\n\r\n7 - نداى ديگر : امر به خروج به سوى مكّه براى نصرت او\r\nحذيفه از پيامبر صلّى اللّه عليه و إله و سلم فرمود : « هرگاه هنگام خروج قائم عليه السّلام شود ( خروج غير ظهور ، است وقتى است كه قيام به شمشير مىكند ) منادى از آسمان ندا مىكند : قطع شد و تمام شد مدت ستمگران ، بهترين امت محمد صلّى اللّه عليه و إله و سلم والى امر شد ، پس ملحق شويد به مكّه ، پس خارج مىشوند به سوى اونجباء از مصر و ابدال از شام و مردان قوىدل از عراق كه رهبان صفتند در شب و شيرانند در روز » . « 3 »\r\nممكن است از عبارت ( بهترين امت والى امر شد ) استفاده شود كه اين ندا بعد از آن ندا و تماميت بيعت است . و اللّه العالم .\r\n\r\n8 - نداى ديگر يا متمّم نداى قبلى\r\nحضرت صادق عليه السّلام فرمود : « مردم را مرگ و كشتن فراگيرد تا اين‌كه به حرم ( مكّه ) ملتجى شوند ، پس منادى صادق از شدت قتال ندا كند : اين همه قتل و قتال در چه چيز و\r\n\r\n\r\n","description":"","footnote":"\r\n( 1 ) - غيبت طوسى 464 ح 479 ؛ منتخب الاثر 557 ح 18 .\r\n( 2 ) - غيبت نعمانى 176 ؛ منتخب الاثر 578 ح 3 .\r\n( 3 ) - اختصاص 208 ؛ اثباة الهداة 3 / 557 ح 607 .\r\n","page_name":" 233 ","page_number":233},
  {"content":"\r\n\r\nبراى چيست ؟ صاحب شما فلان است » . « 1 »\r\n« نخواهد بود اين امرى كه چشم‌ها را به سوى او مىكشيد تا اين‌كه منادى از آسمان ندا كند : آگاه باشيد كه فلان صاحب امر است ، پس بر چه چيز است اين جنگ‌ها ؟ » « 2 »\r\nپس اين ندا يا نداى مستقلى است بعد از بيعت و يا جزء يكى از اين دو نداى اخير خواهد بود .\r\n\r\n9 - ندايى غير آسمانى از ناحيهء دمشق\r\nاز جمله علاماتى كه ذكر شده اين علامت است يعنى : علامت آن است كه آن حضرت ظاهر شده . حضرت باقر عليه السّلام به جابر جعفى فرمود : « هيچ دست و پا حركت مده تا علاماتى را كه ذكر مىكنم ببينى » .\r\nاز جمله فرمود : « و منادى از آسمان ندا كند و صدايى بيايد شما را از ناحيهء دمشق به فتح » . « 3 »\r\nعمار ياسر گفت : « وقتى كه ترك و روم به هم درافتند و جنگ بسيار شود در زمين و منادى از حصار دمشق ندا كند : واى بر اهل زمين از شرّى كه نزديك شده » . « 4 »\r\nبيش از اين در توضيح اين ندا نرسيده و معلوم نيست كه مراد از فتح چيست و ندا براى كيست ؟ آيا براى عثمان بن عنبسه است يا بر ضد او است ؟ و مقصود از شرّى كه نزديك شده شرّ او است يا شرّى است كه از شمشير قائم عليه السّلام است ؟ جاى هيچ استظهار نيست .\r\n\r\n10 - ديگر از علامات سماويه كسوف و خسوف خورشيد و ماه است به‌طور غير متعارف در ماه رمضان\r\nحضرت باقر عليه السّلام فرمود : « دو آيت پيش از قيام قائم عليه السّلام خواهد بود كه از زمان هبوط آدم به زمين چنين چيزى نبوده ، كسوف خورشيد در نيمه ماه رمضان و خسوف ماه در\r\n\r\n\r\n","description":"","footnote":"\r\n( 1 ) - غيبت نعمانى 178 ؛ بحار 52 / 296 ح 53 .\r\n( 2 ) - غيبت نعمانى 178 ؛ بحار 52 / 296 ح 51 .\r\n( 3 ) - غيبت طوسى 442 ح 434 ؛ اثباة الهداة 3 / 728 ح 51 .\r\n( 4 ) - غيبت طوسى 441 ح 432 ؛ منتخب الاثر 559 ح 2 .\r\n","page_name":" 234 ","page_number":234},
  {"content":"\r\n\r\nآخر او » .\r\nپس مردى عرض كرد : « يابن رسول اللّه ! همواره كسوف خورشيد در آخر ماه است و خسوف ماه در نيمه » .\r\nفرمود : « من داناترم به آن‌چه تو مىگويى و ليكن اين دو آيتى است كه از زمان هبوط آدم اتفاق نيفتاده » . « 1 »\r\nو حضرت صادق عليه السّلام فرمود : « علامت خروج مهدى كسوف خورشيد است در ماه رمضان در سيزدهم و چهاردهم » . « 2 »\r\nدر اين حديث ذكر كسوف تنها شده و اما اين‌كه در سيزدهم و چهاردهم فرموده منافات با حديث اول ندارد زيراكه مقصود از نيمه همان روز پانزدهم نيست ، بلكه مراد ايام نيمه است چنان‌كه مراد از آخر ماه شب آخر يا بيست و نهم نيست . زيراكه در آن شب ماه وجود ندارد ، بلكه مراد اواخر ماه است بيست و پنجم يا بيست و ششم و بيست و هفتم مثلا ، پس از اين جهت جمع بين اين دو روايت سهل است . ولى در حديث ديگر از حضرت باقر عليه السّلام فرمود : « دو آيت در جلو اين امر واقع خواهد شد : خسوف ماه در پنجم و كسوف خورشيد در نيمه » . « 3 »\r\nاين حديث از جهت كسوف با اول موافق است ولى از جهت خسوف موافق نيست ، مگر اين‌كه احتمال سقط داده شود به اين‌كه عبارت بيست و پنجم بوده .\r\nو در حديث ديگر حضرت صادق عليه السّلام فرمود : « پيش از قيام قائم عليه السّلام در پنجم ماه رمضان خورشيد كسوف خواهد شد » . « 4 »\r\nدر اين حديث ذكرى از ماه نيست ولى از جهت كسوف مخالف با حديث اول است ، پس اين دو حديث را با دو حديث اول نتوان جمع كرد مگر احتمال تعدد داده\r\n\r\n\r\n","description":"","footnote":"\r\n( 1 ) - غيبت طوسى 444 ح 439 ؛ اعلام الورى 2 / 285 .\r\n( 2 ) - بحار 52 / 242 ح 114 .\r\n( 3 ) - كمال الدين 2 / 655 ح 25 ؛ اثباة الهداة 3 / 738 ح 110 .\r\n( 4 ) - كمال الدين 2 / 655 ح 28 ؛ منتخب الاثر 546 ح 9 .\r\n","page_name":" 235 ","page_number":235},
  {"content":"\r\n\r\nشود به اين‌كه دو خسوف و دو كسوف باشد : يكى خسوف ماه در شب پنجم و كسوف خورشيد در روز پنجم و ديگر كسوف خورشيد در نيمه و خسوف در آخر .\r\n\r\n11 - توقف خورشيد از وقت زوال تا عصر و ظاهر شدن صورت و سينه مردى در برابر چشمهء خورشيد\r\nحضرت باقر عليه السّلام در اين آيه :  ( إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ )  « 1 » « اگر بخواهيم آيتى بر ايشان از آسمان نازل مىكنيم تا گردنهاى ايشان براى او خاضع شود » .\r\nفرمود : « اما آيه ، پس آن ركود شمس است ( يعنى توقف او ) از زوال تا وقت عصر و بيرون آمدن مردى و صورتى در چشمهء خورشيد ، معرفى خواهد شد به حسب و نسب او و اين در زمان سفيانى است و در آن هنگام خواهد بود هلاكت و نابودى او » . « 2 »\r\nدر حديث ديگر نيز در همان آيه فرمود : « گردن‌هاى بنى اميّه خاضع خواهد شد براى او » .\r\nسپس فرمود : « آن آيت على بن ابيطالب است كه در وقت زوال ظاهر شود در برابر همهء مردم تا اين‌كه صورت او بارز و آشكار شود و مردم خواهند شناخت حسب و نسب او را » . « 3 »\r\nاز اين دو حديث ظاهر نمىشود كه اين امر از علامات ظهور باشد زيراكه تصريح نشده است كه اين امر پيش از قائم يا پيش از قيام او خواهد بود ، بلى از ابن عباس روايت شده كه گفته : « مهدى خروج نخواهد كرد تا اين‌كه با خورشيد آيتى طالع شود » . « 4 » و اين با ضعف اعتبارش ظاهر نيست كه مراد از آيت چيست ، بلى در سه نداى ماه رجب گذشت كه در نداى سوم بدنى بارز شود در برابر چشمه خورشيد و گفته شود اين\r\n\r\n\r\n","description":"","footnote":"\r\n( 1 ) - شعراء 4 .\r\n( 2 ) - ارشاد مفيد 2 / 349 ح 8 ؛ بحار 52 / 292 ح 40 .\r\n( 3 ) - المحجة 159 .\r\n( 4 ) - عقد الدرر 106 .\r\n","page_name":" 236 ","page_number":236},
  {"content":"\r\n\r\nامير المؤمنين عليه السّلام است كه برگشته است براى هلاكت ظالمين .\r\nو در آن‌جا احتمالى داده شد كه اين قضيه دومرتبه در رجب تكرر پيدا كند يكى در رجب اول و ديگر در رجب دوم ، پس اگر صورت و بدن در اين دو حديث همان باشد پس وقت او در رجب است و بر احتمال تعدد در دو رجب است ، و الا پس وقوع اين آيت مناسب است با بعد از ظهور و خروج براى هلاكت سفيانى ، چنان‌كه حديث اول به وى اشارت داشت ، پس مىشود گفت : وقوع اين آيت مصادف باشد با خروج دابّة الارض ، بنابراين بعيد نيست كه در رمضان دوم باشد در وقت نداى « يا اهل الحقّ اجتمعوا » چنان‌كه در نداى ديگر ماه رمضان گذشت .\r\nحاصل كلام اين است كه ظاهر شدن صورت و بدن در برابر خورشيد چهار احتمال دارد : يكى اين‌كه در رجب اول مصادف با ابتداى خروج سفيانى باشد . دوم اين‌كه در رجب دوم هنگام عزم حضرت بر قتال سفيانى باشد . سوم اين‌كه در ماه رمضان نزديك زوال دولت منحوس او باشد . چهارم اين‌كه اين آيت در هر سه وقت مكرر شود . مخفى نماند با ركود شمس مىتوان براى حديث طلوع شمس از مغرب كه حضرت باقر عليه السّلام او را در شمار امور حتيمه ، از حتميات شمرده معنى صحيح غير مستبعدى كرد ، اگرچه در آيات خداوند هيچ استبعادى نيست و آن اين است كه چون خورشيد از وقت زوال تا هنگام عصر در وسط آسمان توقف كند ، بعد يك‌مرتبه در طرف مغرب نمايان شود پس طلوع شمس از مغرب شده ، نه اين‌كه خورشيد به جاى مشرق از مغرب طلوع كند . و اللّه العالم .\r\n\r\n12 - ديگر از آيات سماويه ظهور كفى در آسمان\r\nحضرت صادق عليه السّلام جزء امورى كه از حتميّات است ، فرمود : « و كفّى درآيد از آسمان ، از محتوم است » . « 1 »\r\nبيش از اين در توضيح آن از حيث وقت و خصوصيت نرسيده و آن‌چه از حديث\r\n\r\n\r\n","description":"","footnote":"\r\n( 1 ) - اثباة الهداة 3 / 736 ح 102 ؛ منتخب الاثر 563 ح 3 .\r\n","page_name":" 237 ","page_number":237},
  {"content":"\r\n\r\nظاهر است آن است كه در سال ظهور خواهد بود و آيا با همان ظهور صورت و بدن است يا جداگانه معلوم نيست ، اگرچه ظاهر آن است كه جداگانه باشد .\r\n\r\n13 - قتل نفس زكيّه در ذيحجّه و ذكر قتل حسنى\r\nاين علامت از علامات قيام و خروج است نه از علامات ظهور ، چه اين‌كه ظهور آن حضرت از قبل تحقّق يافته . حضرت صادق عليه السّلام فرمود : « بين قيام قائم و كشته شدن نفس زكيّه نخواهد بود مگر پانزده شب » . « 1 »\r\nچون قيام حضرت در روز عاشورا است چنان‌كه خواهد آمد ، پس قتل نفس زكيّه در بيست و پنجم ماه ذيحجّه خواهد بود اگر ماه پر باشد و اگرنه در بيست و چهارم و در چند روايت از حضرت باقر و صادق عليه السّلام حتمى بودن او رسيده .\r\nاما شخصيت او : حضرت باقر عليه السّلام فرمود : « نفس زكيّه از اولاد حسين است » . « 2 »\r\nو در حديث ديگر فرمود : « نام او محمّد بن الحسن است » . « 3 »\r\nو اما اين‌كه او را نفس زكيّه ناميده‌اند : اگرچه در وجهش حديثى نيست اما معلوم است كه از جهت علم و تقوى و ورع است و اما اين‌كه بعضى او را حسنى توهّم كرده‌اند نظر به روايت كافى از قلّت تدبّر است ، بلكه تحقيق اين است كه دو سيد كشته گردند قبل از خروج قائم ، يكى حسينى كه به نفس زكيّه معروف است و كشته شدن او از حتميّات است ، و ديگر حسنى ولى او به نام و نام پدر معلوم نيست .\r\nاما حسينى كه مورد كلام است : كيفيت كشته شدن او اين است كه او را در ما بين ركن و مقام ذبح خواهند كرد . چنان‌چه امير المؤمنين عليه السّلام و حضرت باقر عليه السّلام فرمودند . و وجهش چنان است كه حضرت باقر عليه السّلام فرمود :\r\n« حضرت قائم عليه السّلام به اصحاب خود مىگويد : اى قوم ، اهل مكّه مرا نمىخواهند و\r\n\r\n\r\n","description":"","footnote":"\r\n( 1 ) - ارشاد مفيد 2 / 350 ح 11 ؛ كمال الدين 2 / 649 ح 2 .\r\n( 2 ) - بحار 52 / 237 ح 105 .\r\n( 3 ) - غيبت طوسى 464 ح 480 ؛ منتخب الاثر 546 ح 7 .\r\n","page_name":" 238 ","page_number":238},
  {"content":"\r\n\r\nاينك من كسى را به سوى ايشان مىفرستم تا بر ايشان اتمام حجت كنم ، پس مردى از اصحاب خود را مىطلبد و به او مىفرمايد : برو به سوى اهل مكّه و بگو اى اهل مكّه من رسولم از طرف فلان به سوى شما و او مىگويد : ما اهلبيت رحمت و معدن رسالت و خلافت هستيم و از ذريّهء محمّد و سلالهء پيغمبرانيم ، ما ظلم و ستم شديم و مقهور شديم و حق ما از ما گرفته شد ، از وقتى كه پيغمبر صلّى اللّه عليه و إله و سلم از دنيا رحلت فرمود تا امروز . پس اكنون ما شما را به يارى مىطلبيم پس يارى كنيد ما را ، چون آن جوان به اين سخن تكلّم كند مردم بر وى جمع شوند و او را ما بين ركن و مقام ذبح كنند و او است نفس زكيه » . « 1 » ( بقيه در كيفيت ظهور )\r\nدر روايت عمار گفت : « كشته شدن نفس زكيّه و برادر او » . « 2 »\r\nو اما كشته شدن حسنى به روايت كافى : حضرت صادق عليه السّلام فرمود : « روزى كه حضرت قائم عليه السّلام شمشير را برهنه كند و درع در تن كند و عمّامهء پيغمبر صلّى اللّه عليه و إله و سلم بر سر نهد و از خداوند طلب رخصت كند براى خروج ، پس بعضى از مواليان از حال مطلع شود و ارادهء حضرت را به حسنى برساند ، پس حسنى بيايد و آن حضرت او را از ارادهء خود آگاه كند پس حسنى مبادرت كند به خروج ، پس اهل مكّه بر وى حمله كنند و او را بكشند و سر او را به شام فرستند ، پس در آن هنگام صاحب الامر ظاهر شود و مردم با او بيعت كنند » . « 3 »\r\nاين دو قضيه باهم مباينت تام دارند ، پس نمىشود گفت : يكى است و اختلاف كرد كه حسنى است يا حسينى ، و از تأمل دقيق ظاهر مىشود كه اول نفس زكيّه كشته خواهد شد و بعد اين حسنى و بعد از اين حسنى فاصله زياد نيست . و كشتن اين حسنى هم در ما بين ركن و مقام نيست ، بلكه چون او مبادرت به خروج مىكند . پس ظاهر اين است كه در مكّه در خيابان‌ها و بازار باشد .\r\n\r\n\r\n","description":"","footnote":"\r\n( 1 ) - بحار 52 / 307 ح 81 .\r\n( 2 ) - غيبت طوسى 464 ح 459 ؛ بحار 52 / 208 ح 45 .\r\n( 3 ) - روضة الكافى 224 ح 285 ؛ بحار 52 / 242 ح 112 .\r\n","page_name":" 239 ","page_number":239},
  {"content":"\r\n\r\n\r\n14 - دو نامه به برائت از على عليه السّلام در كوفه و بصره خوانده شود\r\n« اثبات الهداة » از حضرت صادق عليه السّلام فرمود : « قائم عليه السّلام خروج نكند تا اين‌كه دو نامه خوانده شود به برائت از على عليه السّلام يكى در كوفه و يكى در بصره » .\r\nمظنون من اين است كه اين علامت قيام و خروج است نه علامت ظهور و ديگر اين كه اين دو نامه از طرف سفيانى خواهد بود و شايد قبل از او ديگرى باشد . « 1 »\r\n\r\n\r\n","description":"","footnote":"\r\n( 1 ) - اثباة الهداة 3 / 545 ح 533 ؛ بحار 52 / 361 ح 129 .\r\n","page_name":" 240 ","page_number":240},
  {"content":"\r\n\r\n\r\nبخش چهارم : در كيفيت ظهور\r\n\r\nفصل اول : در كيفيّت ظهور و آن‌چه در اوان قيام و بعد آن انجام خواهد داد و مقدار ملك و دولت او ، سال ظهور و ماه و روز آن\r\nحضرت باقر و صادق عليه السّلام فرمودند : « در سال طاق خواهد بود ( يك ، سه ، پنج ، هفت ، نه ) » . « 1 »\r\nو حضرت باقر عليه السّلام فرمود : « سفيانى و قائم در يك سال خواهد بود » . « 2 »\r\nو اما به‌طور مشخص تعيين سال نشده ، بلكه نهى هم از تعيين شده و علم آن موكول به خداست ، چنان‌كه در مدت غيبت و وقت ظهور گذشت ، پس هركس هرچه پيش گويى كند باطل و عاطل است .\r\nو اما ماه آن : در مقدمهء نداهاى آسمانى گفته شد : آن‌چه مسلّم است آن است كه آن حضرت در ماه رمضان در وقت ندا به اسم او ، از محل غيبت خارج شده و در مكّه سكنى گرفته و اما آيا پيش از آن خارج شده يا مقارن ندا و قريب به آن معلوم نيست ، مگر آن‌كه از سه نداى در ماه رجب استفاده شود كه از آن وقت است . و هم‌چنين از حديث كافى از حضرت صادق عليه السّلام فرمود : « هرگاه رجب شد پس رو بياوريد به سوى ما به نام خدا و\r\n\r\n\r\n","description":"","footnote":"\r\n( 1 ) - فصول المهمه 298 ؛ بحار 52 / 291 ح 36 .\r\n( 2 ) - بحار 52 / 235 ح 103 .\r\n","page_name":" 241 ","page_number":241},
  {"content":"\r\n\r\nيارى خدا و اگر بخواهيد تا شعبان تأخير بيندازيد ضررى ندارد و اگر ميل داشته باشيد روزه در اهل و عيال خود بگيريد ، شايد براى شما بهتر باشد و بيش‌تر سبب قوت شما باشد و از علامت كفايت مىكند براى شما سفيانى » . « 1 »\r\nاز اين‌كه فرموده است : « ماه رجب به سوى ما بياييد » . معلوم مىشود كه امام عليه السّلام ظاهر است و اين‌كه تجويز فرموده تأخير شعبان و رمضان ، از جهت اين است كه غرض از حضور ، نصرت است و قيام سعد از ذيحجّه است . پس فايده نيست مگر صرف اجتماع ، ولى باز هم مسلّم نيست كه امر به حركت كردن در رجب از جهت ظهور باشد . بلكه ممكن است از جهت تسهيل و سرعت درآمدن باشد چنان‌كه در شوّال و ذيقعده نيز همين است ، چه اين‌كه تا ذيحجّه آن حضرت براى همه ظاهر نيست و قيام هم بعد از ذيحجّه است ، پس امر به حركت دليل نمىشود بر ظهور او .\r\nو اما روز قيام و خروج : حضرت صادق عليه السّلام فرمود : « قائم ما اهل بيت روز جمعه خروج خواهد كرد » . « 2 »\r\nو در حديث ديگر فرمود : « قيام مىكند در روز عاشورا » « 3 »\r\nو در حديث ديگر فرمود : « ندا مىشود به اسم او در شب بيست و سوم ( يعنى رمضان ) و قيام مىكند در روز عاشورا روزى كه حسين بن على عليه السّلام كشته شد » . « 4 »\r\nلكن حضرت باقر عليه السّلام فرمود : « قائم خروج خواهد كرد روز شنبه روز عاشورا همان روزى كه حسين عليه السّلام در آن كشته شد » . « 5 »\r\nمؤلف گويد : برحسب حساب و استظهار از تواريخ نزد حقير مسلّم است كه روز عاشورا جمعه بوده و روى حساب كه بيست و سوم ماه رمضان جمعه باشد نيز عاشورا\r\n\r\n\r\n","description":"","footnote":"\r\n( 1 ) - بحار 52 / 302 ح 67 .\r\n( 2 ) - همان 52 / 279 ح 1 .\r\n( 3 ) - غيبت نعمانى 189 ؛ بحار 52 / 297 ح 56 .\r\n( 4 ) - غيبت طوسى 452 ح 458 ؛ بحار 52 / 290 ح 29 .\r\n( 5 ) - غيبت طوسى 453 ح 459 ؛ بحار 52 / 285 ح 17 .\r\n","page_name":" 242 ","page_number":242},
  {"content":"\r\n\r\nجمعه خواهد بود .\r\nپس حديث دوم از دو جهت مخالف با واقع است مگر اين‌كه سه ماه از اين چهار ماه يعنى ماه رمضان و شوال و ذيقعده و ذيحجّه سى پر باشد تا اين‌كه عاشورا در آن سال شنبه شود و روايت حمل شود بر اين‌كه مراد از شنبه عاشوراى آن سال است نه عاشوراى شهادت ، ولى مع ذلك مخالف با واقع است و مخالف با حديث حضرت صادق عليه السّلام ، پس بهترين حملش آن است كه حمل بر اشتباه راوى شود كه جمعه را به شنبه اشتباه كرده و يا اين‌كه گفته شود امام مطابق عرف راوى فرموده ، چون معروف آن بوده كه عاشوراى شهادت شنبه بوده .\r\nو اما روايتى كه از معلّى بن خنيس نقل شده از حضرت صادق عليه السّلام كه فرموده : « نوروز آن روزى است كه ظاهر مىشود در وى قائم ما اهل بيت و واليان امر و ظفر مىدهد او را خدا بر دجّال ، پس او را در كناسهء كوفه به دار مىآويزد . » « 1 »\r\nدر فصل دجّال گفته شد كه اعتبارى به اين حديث نيست نه از حيث سند و نه از حيث متن ، و مخالف است با احاديث ديگر در محل كشتن دجّال ، به‌علاوه عجم را نوروز ثابتى نبوده قبل از اسلام بلكه تبديل و تغيير در وى بسيار شده كه محل شرحش اين‌جا نيست و اين‌كه اكنون ثابت است كه اول حمل است بنابر خواست سلطان الب ارسلان سلجوقى شد و لهذا او را نوروز سلطانى گويند .\r\nبه‌علاوه نوروز هم روز ظهور باشد و هم روز ظفر يافتن بر دجّال معنى ندارد ، در يك سال دو نوروز نيست ، مگر اين‌كه گفته شود ظهور تنها موافق با نوروز است و ذكر دجّال از باب شرح حال است ، يا بالعكس قتل دجّال در نوروز است و ذكر ظهور از باب مقدمه حال است ، دوم كه معنى ندارد ، اول هم از اتفاقات نادره است . زيراكه اخبار صحيحه دالّ است بر اين‌كه در عاشورا خواهد بود و بسيار به‌ندرت شود كه نوروز عاشورا باشد آن هم جمعه ، و اگر گفته شود مقصود صرف ظهور بدون قيام است پس اگر ظهور در\r\n\r\n\r\n","description":"","footnote":"\r\n( 1 ) - بحار 52 / 276 ح 171 .\r\n","page_name":" 243 ","page_number":243},
  {"content":"\r\n\r\nبيست و سوم ماه رمضان باشد ، آن هم بسيار بعيد الاتفاق است كه نوروز در بيست و سوم آن هم جمعه ، و اگر ظهور پيش از آن در روز غير معين باشد چندان لطفى ندارد تعيين وقت به وقت مجهول .\r\nپس بهترين حمل حديث معلّى بر فرض صحّت و اعتبار اين است كه گفته شود :\r\nمراد اين است كه نوروز اين نيست كه اعاجم براى خود ساخته‌اند ، يا نوروز ما اهل بيت اين نيست ، بلكه نوروز ما آن روزى است كه قائم ما ظاهر شد آن روزى است كه دجّال را بكشند و هم‌چنين در سائر فقرات ، نه اين‌كه مراد اين است كه قائم ما در روز نوروز عجم ظاهر خواهد شد ، آن هم نوروزى كه اصل ثابت ندارد ، آن هم اين نوروز سلطانى كه بعد ساخته شده .\r\n\r\nمقدمات و دلائل رخصت خداوند به ظهور\r\nسه چيز است : ظهور - قيام - خروج .\r\nظهور ، حركت او است از محل غيبت ، قيام آمدن او است براى گرفتن بيعت ، خروج خارج شدن او است براى دعوت و انتقام ، گاهى ظهور بر قيام و خروج نيز اطلاق مىشود .\r\nامير المؤمنين عليه السّلام از پيامبر صلّى اللّه عليه و إله و سلم فرمود : « مهدى از ما اهل بيت است ، خداوند ، امر او را در يك شب اصلاح مىكند » . « 1 »\r\nحضرت صادق عليه السّلام در آيه :  فَإِذا نُقِرَ فِي النَّاقُورِ . . .  « 2 » فرمود : « از ما است امامى كه مستتر خواهد شد ، پس هرگاه خداوند عز و جل اراده كند اظهار امر او را ، در قلب او بيندازد پس ظاهر شود » . « 3 »\r\nو از امير المؤمنين عليه السّلام از پيامبر صلّى اللّه عليه و إله و سلم فرمود : « هرگاه وقت خروج او برسد او را\r\n\r\n\r\n","description":"","footnote":"\r\n( 1 ) - ينابيع المودّة 2 / 182 ح 125 ؛ بحار 52 / 280 ح 7 .\r\n( 2 ) - مدثر 8 .\r\n( 3 ) - اصول كافى 1 / 385 ؛ بحار 52 / 284 ح 11 .\r\n","page_name":" 244 ","page_number":244},
  {"content":"\r\n\r\nشمشيرى هست در غلاف ، پس آن شمشير او را ندا كند كه برخيز اى ولىّ خدا و بكش دشمنان خدا را » . « 1 »\r\nحضرت جواد عليه السّلام از پيامبر صلّى اللّه عليه و إله و سلم فرمود : « خروج مىكند از تهامه هنگامى كه ظاهر شود براى او دلايل و علامات » .\r\nابىّ بن كعب عرضه داشت : « يا رسول اللّه دلايل و علامات چيست ؟ »\r\nفرمود : « علمى دارد كه هرگاه وقت خروج او شود پرچم آن علم باز شود و خداوند ، آن را به نطق آورد ، پس علم ندا كند او را : كه اى ولىّ خدا خروج كن و بكش دشمنان خدا را ، و اين خود دو آيت و علامت است و ديگر او را شمشيرى است در غلاف ، كه چون هنگام خروج او شود از غلاف بيرون آيد و خداوند عزّ و جلّ آن را به نطق آورد ، پس او را ندا كند كه خروج كن اى ولىّ خدا ، ديگر نشستن براى تو روا نيست ، پس خروج كند و دشمنان خدا را در هر كجا بيابد بكشد و حدود خدا را اقامه كند و به حكم خدا حكم كند » . « 2 »\r\n\r\nشرح ظهور او تا هنگام قيام براى بيعت اول\r\nبه‌طورىكه در مقدمهء نداهاى آسمانى گذشت ، ابتداى ظهور آن حضرت از همان وقت نداى آسمانى است در بيست سوم ماه رمضان يا اندكى پيش از آن و يا در هر ماه رجب يعنى از محل غيبت خود كه كوه رضوى است يا صابر در اطراف مدينه و يا غير آن به سوى مكّه حركت مىكند . چنان‌كه در حديث كافى حضرت صادق عليه السّلام فرمود : « چون سفيانى و يمانى و حسنى خروج كنند ، صاحب اين امر با ميراث پيامبر صلّى اللّه عليه و إله و سلم و آن شمشير و زره و برد و عمامه و قضيب و اسب ( و به روايتى رايت پيامبر صلّى اللّه عليه و إله و سلم ) از مدينه به سوى مكّه حركت كند . پس بيايد و در كوه ذىطوى كه مجاور و متصل به مكّه است ساكن شود\r\n\r\n\r\n","description":"","footnote":"\r\n( 1 ) - منتخب الاثر 179 ح 44 ؛ بحار 52 / 304 ح 72 .\r\n( 2 ) - عيون اخبار الرضا 1 / 62 ح 29 ؛ بحار 52 / 310 ح 4 .\r\n","page_name":" 245 ","page_number":245},
  {"content":"\r\n\r\nو تا هنگامى كه اجازهء خروج به او داده شود در مكّه بماند و با مردم به‌طور ناشناس رفت و آمد كند و خود را به كسى معرفى نكند و اظهار دعوت نكند تا اين‌كه ياران او كم‌كم بر اثر نداى آسمانى جمع شوند و چون ايام حج رسد ، مردم براى حج از اطراف بيايند و عده‌اى از جهت فرار از سفيانى و غير او ، نيز به مكّه هجوم آورند ، در آن وقت قهرا اجتماع عظيمى در مكّه خواهد شد ، حضرت هم‌چنان در ميان مردم بر سنّت موسى عليه السّلام « خائفا يترقّب » زيست كند تا در ماه ذيحجّه كم‌كم به بعضى از خواص خود را معرفى كند ، اصحاب و ياران او كه بر اثر ندا آمده‌اند در جستجوى او باشند تا اين‌كه بعد از اعمال حج قبل از قيام به عقب جمعى از آنان بفرستد و از ايشان بيعت بگيرد » . « 1 »\r\nچنان‌كه در شرح ظهور خواهد آمد .\r\n\r\n\r\n","description":"","footnote":"\r\n( 1 ) - روضه كافى 183 ح 285 ؛ بحار 52 / 242 ح 112 .\r\n","page_name":" 246 ","page_number":246},
  {"content":"\r\n\r\n\r\nفصل دوم : مقدمات قيام و خروج\r\nاز جمله مقدمات ، جمع شدن انصار او است از بلاد . و چون صحبت انصار او است ناگزير بايد شرح همهء انصار را در رديف هم آورد .\r\nبدان كه انصار او هم از ملائكه است و هم از جن و هم از انس ، و از انسيان هم از مردگان است و هم از زنده‌ها .\r\n\r\n[ انصار حضرت مهدى عليه السلام 
  ]\r\n\r\nسرخيل ملائكه جبرئيل و ميكائيل و اسرافيل\r\nحضرت جواد عليه السّلام از پيامبر صلّى اللّه عليه و إله و سلم فرمود : « خروج مىكند در حالتى كه جبرئيل از طرف راست او باشد و ميكائيل از طرف چپ و زود باشد كه ياد كنيد آن‌چه را براى شما مىگويم » . « 1 »\r\n( اشاره است به اين‌كه آن‌ها ديده خواهند شد چنان‌كه از حضرت صادق عليه السّلام خواهد آمد ) و حضرت زين العابدين و حضرت باقر عليه السّلام نيز فرمودند : « جبرئيل از طرف راست و ميكائيل از طرف چپ » . « 2 »\r\nو حضرت زين العابدين عليه السّلام اضافه فرمود : « و اسرافيل در پيش‌رو » . « 3 »\r\nولى در حديث ديگر از حضرت باقر عليه السّلام فرمود : « ميكائيل در طرف راست و اسرافيل در طرف چپ و جبرئيل در جلو » . « 4 »\r\n\r\n\r\n","description":"","footnote":"\r\n( 1 ) - عيون اخبار الرضا 21 / 63 ح 29 ؛ بحار 52 / 311 ح 4 .\r\n( 2 ) - بحار 52 / 307 ح 81 .\r\n( 3 ) - همان 51 / 135 ح 3 .\r\n( 4 ) - همان 52 / 348 ح 99 ؛ غيبت نعمانى 154 .\r\n","page_name":" 247 ","page_number":247},
  {"content":"\r\n\r\nو شايد اين در هنگام جنگ باشد .\r\n\r\nنصرت ملائكه\r\nطوائفى از ملائكه آن حضرت را نصرت خواهند كرد . حضرت صادق عليه السّلام فرمود :\r\n« عدد انصار او از ملائكه چهل و شش هزار خواهد بود » . « 1 »\r\nولى آن‌چه به تخصيص ذكر شده قسمى ملائكه بدرند . امير المؤمنين عليه السّلام و حضرت مجتبى عليه السّلام فرمودند : « خداوند ، او را تأييد مىكند به ملائكه » . « 2 »\r\nحضرت صادق عليه السّلام فرمود : « آنان‌كه در بدر بودند پنج هزار و سيصد و سيزده تن بودند ، چهار هزار از مسوّمين ( يعنى با علامت و علامت آن‌ها عمامهء سفيد با تحت الحنك بود ) و هزار نفر از مردفين ( يعنى آنان‌كه رديف هم به حالت صف بودند ) » . « 3 »\r\nو درباره سيصد و سيزده تن فرمود : « يك ثلث ايشان بر اسب‌هاى أشهب ( سفيد مخلوط به نقطه‌هاى سياه ) سوار خواهند بود و ثلثى بر اسب‌هاى أبلق و ثلثى بر اسب‌هاى قرمز » . « 4 »\r\nو شايد در ابتداى خروج با همين پنج هزار و جبرئيل و ميكائيل و اسرافيل باشد ، چون حضرت باقر عليه السّلام فرمود : « گويا مىبينم او را كه از مكّه به سوى كوفه حركت كرده با پنج هزار ملائكه ، جبرئيل از طرف راست او و ميكائيل از طرف چپ او و مؤمنين در جلو او و لشكر خود را در بلاد متفرق مىكند » . « 5 »\r\nقسم ديگر ، آنان‌كه با نوح در كشتى بودند .\r\nقسم ديگر آنان‌كه با ابراهيم بودند هنگامى كه او را در آتش انداختند .\r\nو قسم ديگر آنان‌كه با موسى بودند هنگامى كه دريا را براى بنى اسرائيل شكافت .\r\n\r\n\r\n","description":"","footnote":"\r\n( 1 ) - بحار 52 / 11 ؛ الزام الناصب 2 / 264 .\r\n( 2 ) - احتجاج 2 / 291 ؛ بحار 52 / 280 ح 6 .\r\n( 3 ) - بحار 52 / 326 ح 40 .\r\n( 4 ) - همان 52 / 356 ح 120 ؛ معجم احاديث الامام المهدى 4 / 19 ح 1097 .\r\n( 5 ) - بحار 52 / 336 ح 5 .\r\n","page_name":" 248 ","page_number":248},
  {"content":"\r\n\r\nو قسم ديگر آنان‌كه با عيسى بودند هنگامى كه خداوند او را به آسمان بالا برد و مجموع آن‌ها چهار هزار مىشود و همهء اين‌ها انتظار قائم را دارند .\r\nو قسم ديگر چهار هزار ملك كه روز عاشورا براى يارى حضرت سيد الشهداء عليه السّلام فرود آمدند و از آن حضرت رخصت قتال خواستند و به ايشان رخصت نداد ، پس بالا رفتند و فرود آمدند و رخصت خواستند ، باز رخصت نداد و هم‌چنين بالا مىرفتند و فرود مىآمدند و آن حضرت رخصت نمىداد تا اين‌كه در همين حال كشته شد ، پس آن ملائكه هم‌چنان پريشان و غبارآلود نزد قبر آن حضرت گريان هستند تا اين‌كه قائم قيام كند ، رئيس آنان ملكى است كه نام او ، منصور است ، پس زيارت نمىكند او را زيارت كننده‌اى مگر اين‌كه ايشان او را استقبال مىكنند و وداع نمىكند آن حضرت را مگر اين كه او را مشايعت مىكنند و مريض نمىشود زائرى مگر اين‌كه عيادت او مىكنند و نمىميرد زائرى مگر اين‌كه بر وى نماز مىگذارند و براى او بعد از مردن استغفار مىكنند ، و همهء آنان در زمين انتظار قيام قائم عليه السّلام را دارند تا هنگام خروج او .\r\nپس مجموع اين چند قسم چنان‌كه حضرت صادق عليه السّلام فرموده سيزده هزار و سيصد و سيزده تن مىشود . « 1 »\r\nقسم ديگر ملائكه منزلين ، چنان‌كه حضرت صادق عليه السّلام فرمود و آنان سه هزار نفرند .\r\nقسم ديگر ملائكه كرّوبييّن . « 2 »\r\nقسم ديگر ملائكه مقرّبين چنان‌كه آن حضرت نيز فرمود ، ولى عددى براى اين دو نفرموده . « 3 »\r\nقسم ديگر ملائكه‌اى كه هنگام تولد آن حضرت به زيارتش آمدند ، يكى از كنيزان حضرت عسكرى عليه السّلام گفت : پرندگانى از آسمان مشاهده شد كه مىآمدند ، يكى از كنيزان حضرت عسكرى عليه السّلام گفت : پرندگانى از آسمان مشاهده شد كه مىآمدند و بال‌هاى خود\r\n\r\n\r\n","description":"","footnote":"\r\n( 1 ) - الزام الناصب 2 / 297 ؛ بحار 52 / 325 ح 40 .\r\n( 2 ) - غيبت نعمانى 154 .\r\n( 3 ) - الزام الناصب 2 / 303 ؛ بحار 52 / 348 ح 99 .\r\n","page_name":" 249 ","page_number":249},
  {"content":"\r\n\r\nرا بر سر و رو و سائر بدن آن حضرت مىماليدند و پرواز مىكردند ، آن حالت را به امام عسكرى عليه السّلام گفتند : خنديد و فرمود : ايشان ملائكه آسمان بودند فرود آمده كه خود را متبرّك سازند و ايشان انصار او خواهند بود هنگامى كه خروج كند . « 1 »\r\n\r\nنصرت جن\r\nحضرت صادق عليه السّلام به مفضّل فرمود : « مؤمنين جن ، او را نصرت خواهند كرد » .\r\nعرض كرد : « آيا ملائكه و جن ظاهر مىشوند براى مردم ؟ » فرمود : « بلى به خدا قسم با ايشان مخاطب و تكلّم مىكنند مانند اين‌كه شخص با اهل و عيال و حواشى خود مخاطبه مىنمايد » .\r\nسپس فرمود : « با او هر كجا برود مىروند و عدد ايشان به عدد ملائكه چهل و شش هزار خواهد بود » . « 2 »\r\n\r\nخضر و عيسى بن مريم\r\nاما خضر ، چنان‌كه در احوال آن حضرت در زمان غيبت گذشت از همراهان او است كه هميشه با او است ، « 3 » و اما عيسى بن مريم ، پس شيعه و سنى نزول او را روايت كرده‌اند در اخبار زيادى و در فصل دجّال گذشت كه آن حضرت را يارى خواهد كرد بر قتل دجّال ، در چند حديث از پيامبر صلّى اللّه عليه و إله و سلم و ائمه عليهم السّلام است كه عيسى بن مريم پشت سر مهدى نماز خواهد گذارد .\r\nاما نزول عيسى در ابتداى خروج نيست بلكه بعد از چند ماه است و آن هنگامى است كه آن حضرت براى مقاتله با سفيانى به شام عزيمت فرموده باشد . « 4 »\r\n\r\n\r\n","description":"","footnote":"\r\n( 1 ) - بحار 51 / 5 ح 10 .\r\n( 2 ) - الزام الناصب 2 / 264 .\r\n( 3 ) - بحار 52 / 152 ح 3 .\r\n( 4 ) - معجم احاديث الامام المهدى 1 / 534 و 535 .\r\n","page_name":" 250 ","page_number":250},
  {"content":"\r\n\r\n\r\nبرگشتن اصحاب كهف و جمعى مخصوص از پيشينيان و از اين امت\r\nحضرت صادق عليه السّلام فرمود : « هرگاه قائم آل محمد قيام كند بيرون آورد از پشت كعبه ( در روايتى از پشت كوفه و اين اظهر است ) بيست و هفت نفر را ، پانزده نفر از قوم موسى كه به حق هدايت مىكردند و به حق عدول مىدادند مردم را و هفت نفر از اصحاب كهف و يوشع بن نون وصى موسى عليه السّلام و مؤمن آل فرعون و سلمان فارسى و ابو دجانهء انصارى و مالك اشتر » . « 1 »\r\nو در حديث ديگر به جاى مؤمن آل فرعون ، مقداد را گفته سپس فرمود : « پس اين‌ها در خدمت او خواهند بود و از انصار و حكام خواهند بود » .\r\nظاهر اين است كه خصوصيت اين اشخاص از اين جهت است كه آن حضرت خودش اين‌ها را برمىگرداند و الّا كسانى كه برمىگردند بسيارند ، چنان‌كه ذكر خواهد شد ، امير المؤمنين عليه السّلام نيز در خطبهء خود اصحاب كهف را يادآورى فرموده و فرمود :\r\n« ايشان با سگشان برگردند ، از ايشان است مردى كه او را مليخا گويند و ديگرى حملاها ( كمسلمينا - خ ) و اين دو شاهد خواهند بود براى قائم عليه السّلام و امروزى را تسليم كنند ، پس قائم عليه السّلام يكى از ايشان را به جنگ روم فرستد و او برگردد بدون حاجت ، پس ديگرى را بفرستد و او برگردد به فتح » . « 2 »\r\n\r\nخروج دابة الارض\r\nخروج دابة الارض از محتوم است و از كسانى كه آن حضرت را يارى كند دابة الارض است و مراد از وى امير المؤمنين عليه السّلام است ، لكن وقت خروج او معلوم نيست و ظاهرا در رجب دوم باشد و آن حضرت را با لشكرش بر قتل ابليس و لشكرش كمك خواهد كرد ، امير المؤمنين عليه السّلام بعد از ذكر دجّال و كشتن او به دست عيسى بن مريم فرمود :\r\nآگاه باشيد كه پس از آن طامّهء كبرى است .\r\n\r\n\r\n","description":"","footnote":"\r\n( 1 ) - الزام الناصب 2 / 284 .\r\n( 2 ) - بحار 53 / 85 ح 86 .\r\n","page_name":" 251 ","page_number":251},
  {"content":"\r\n\r\nگفتند : طامهء كبرى چيست ؟ ( بليّهء بزرگ‌تر ) فرمود : « خروج دابة الارض است از كوه صفا ، با او خواهد بود خاتم سليمان و عصاى موسى ، پس خاتم سليمان را بر روى هر مؤمن مىگذارد در او مهر مىگيرد ، هذا مؤمن حقّا و بر روى هر كافر مىنهد پس نوشته مىشود اين كافر است حقا ، تا اين‌كه مؤمن فرياد مىكند : اى واى براى تو اى كافر و كافر فرياد مىكند : خوشا به حال تو اى مؤمن ، دوست داشتم كه من امروز مانند تو بودم و رستگار مىشدم آن‌گاه دابة الارض سر خود را بلند مىكند پس هركس كه در ما بين مشرق و مغرب است او را مىبيند و اين بعد از طلوع خورشيد است از مغرب خود . ( يا مراد طلوع خورشيد ولايت است از غروبگاه خود ، يعنى بعد از ظهور قائم عليه السّلام خواهد بود و يا مراد بعد از ركود و توقّف خورشيد است از وقت زوال تا عصر كه پس از آن يك مرتبه از طرف مغرب نمايان مىشود ) پس در آن هنگام توبه برداشته خواهد شد » . « 1 »\r\nخروج دابة الارض از مقدمات رجعت است و دربارهء او اخبار بسيار است و براى تذكر همين اندازه كافى است .\r\n\r\nبرگشت جمع كثيرى از مؤمنين براى نصرت\r\nحضرت باقر عليه السّلام فرمود : « هرگاه قائم عليه السّلام ظاهر شود و داخل كوفه شود خداوند برانگيزاند براى او از پشت كوفه هفتاد هزار صديق » . « 2 »\r\nدر « اثبات الهداة » از كسانى كه به خصوص اسم برده شده يكى مفضّل است .\r\nحضرت صادق عليه السّلام به او فرمود : « تو و چهل و چهار نفر با قائم خواهيد بود » . « 3 »\r\nو حضرت باقر عليه السّلام فرمود : « گويا مىبينم عبد اللّه بن شريك عامرى را كه عمامهء سياه بر سر دارد و دو طرف عمامه‌اش بين دو شانهء او آويزان و از دامنهء كوه بالا مىرود ، در جلو روى قائم ما اهل البيت با چهار هزار كه مكرر تكبير مىگويند » . « 4 »\r\nحضرت صادق عليه السّلام فرمود : « ارواح مؤمنين به زيارت آل محمد صلّى اللّه عليه و إله و سلم در جنان\r\n\r\n\r\n","description":"","footnote":"\r\n( 1 ) - كمال الدين 2 / 527 ح 1 .\r\n( 2 ) - بحار 52 / 390 ح 202 .\r\n( 3 ) - اثباة الهداة 3 / 573 ح 709 .\r\n( 4 ) - بحار 53 / 76 ح 81 .\r\n","page_name":" 252 ","page_number":252},
  {"content":"\r\n\r\nرضوى مىروند و با ايشان از طعام و شراب مىخورند در مجالس ايشان و با ايشان حديث مىكنند تا هنگامى كه قائم ما اهل بيت قيام كند ، پس چون قائم ما قيام كند خداوند ايشان را برانگيزاند ، پس با آن حضرت همراه مىشوند و او را لبيك مىگويند دسته‌دسته » . « 1 »\r\nمفضل مىگويد : « روزى نزد آن حضرت ذكر قائم نموديم و ياد كرديم كسانى را كه به انتظار مردند ، آن حضرت فرمود : هرگاه قائم قيام كند به نزد مؤمن آيند در قبر او ، پس به او گفته شود : اى فلان صاحب تو ظاهر شد ، اكنون اگر مىخواهى برخيز و به او ملحق شو و اگر مىخواهى هم‌چنين در كرامت حق باقى باش » . « 2 »\r\nو نيز فرمود : « هرگاه اوان قيام قائم عليه السّلام شود ، بر مردم باران ببارد در جمادى الاخرة و ده روز از رجب بارانى كه مانند آن نديده‌اند ، پس خداوند بروياند به او گوشت‌هاى مؤمنين و بدن‌هاى ايشان را در قبرهايشان و گويا من نظر مىكنم به سوى ايشان و مىبينم ايشان را كه از ظرف جهينه روآورده‌اند و موهاى خود را از خاك مىتكانند » . « 3 »\r\nامير المؤمنين عليه السّلام در اين كلام خود كه بسيار در آن تكرار مىكرد : « العجب كلّ العجب بين جمادى و رجب » . نيز اشاره به همين دارد كه گفتند : « يا امير المؤمنين ! چيست اين عجبى كه هموار تعجب مىكنى از وى ؟ »\r\nفرمود : « مادرت بر تو نوحه كند ، كدام عجب عجيب‌تر است از مرده‌ها كه بزنند هر دشمن خدا و رسول و دشمن اهل البيت او را ؟ ! »\r\nبار ديگر باز از وى سؤال كردند ، فرمود : « آخر چه عجبى عجيب‌تر است از اين‌كه مرده‌هايى سرهاى زنده‌ها را بزنند » .\r\nگفت : « چه وقت خواهد بود يا امير المؤمنين ؟ » فرمود : « قسم به آن كس كه دانه را مىشكافد و بنده را مىآفريند ، گويد نظر مىكنم و مىبينم كه در كوچه‌هاى كوفه رفت آمد مىكنند و شمشيرهاى خود را ظاهر كرده بر روى دوش‌ها ، مىزنند هر دشمن خدا و\r\n\r\n\r\n","description":"","footnote":"\r\n( 1 ) - همان 53 / 97 ح 113 .\r\n( 2 ) - بحار 53 / 76 ح 81 .\r\n( 3 ) - معجم احاديث الامام المهدى 4 / 79 ح 115 .\r\n","page_name":" 253 ","page_number":253},
  {"content":"\r\n\r\nرسول و دشمن مؤمنين را » . « 1 »\r\nو از سعيد بن جبير گفت : « سالى كه مهدى در او قيام كند بيست و چهار باران خواهد باريد كه اثر بركت آن ظاهر خواهد شد » . « 2 »\r\nوى اين حديث مستند نيست و هم محتمل است كه مراد همان باران رجب باشد .\r\n\r\nاصحاب و انصار آن حضرت از مردم زمان\r\nبدان كه ياران آن حضرت بسيارند و عدد ايشان بىشمار است ، از جمله يمانى و لشكرش و خراسانى و سپاهش و حسنى و يارانش و گيلانى و اعوانش و جعفرى و جمعيّتش و سائر احزاب شيعه كه در آن سال قيام خواهند كرد ، يا آنان‌كه به لشكر او بعد از خروج ملحق خواهند شد . ولى آن‌چه اهتمام به ذكر او است ، آنان هستند كه در هنگام بيعت يا در هنگام خروج با او هستند و اصحاب خاص او شمرده مىشوند .\r\nبدان كه خواص اصحاب او دونوعند : قسمى خاص الخاص و آن‌ها سيصد سيزده نفرند به عدد اهل بدر و قسمى خاص و آن‌ها ده هزار باشند . فرق اين دو از چند جهت است :\r\nاول اين‌كه دسته اول از طرف او حكّام خواهند بود در اطراف زمين و بيرق‌دار خواهند بود در موقع خروج و جنگ و دسته دوم ، نه .\r\nدوم اين‌كه تا دسته اول در مكّه جمع نشوند خود را ظاهر و آشكار نخواهد كرد و حاضر از براى بيعت عمومى در مسجد الحرام نخواهد شد ، پس آشكار شدن و بيعت گرفتن موقوف به اجتماع ايشان است و دسته دوم نه . بلى دسته دوم تا جمع نشوند از مكّه خارج نخواهد شد .\r\nسوم اين‌كه دسته اول قبل از بيعت عمومى بيعت خصوصى با ايشان خواهد شد اگرچه با بعضى ، و در بيعت عمومى حضور خواهند داشت و اول ايشان بيعت مىكنند و اطراف آن حضرت را دارند و از او دفاع مىكنند و اما دستهء دوم در بيعت عمومى و يا\r\n\r\n\r\n","description":"","footnote":"\r\n( 1 ) - بحار 53 / 60 ح 48 .\r\n( 2 ) - غيبت طوسى 443 ح 435 .\r\n","page_name":" 254 ","page_number":254},
  {"content":"\r\n\r\nبعد از آن جمع خواهند شد ، اين اشخاص چه دستهء اول و چه دستهء دوم اشخاص معينى هستند كه به نام و نام پدران و قبيله و محلّشان در كتابى محفوظ و نزد آن حضرت و حضرات ائمه عليهم السّلام مضبوط است ، مانند اصحاب سيد الشهداء عليه السّلام .\r\nضمنا معلوم شد كه وجه خصوصيت ايشان از ياران ديگر چيست ؟ و آن فقط اين است كه سيصد و سيزده تن بايد باشند تا حضرت خود را آشكار كند بعد از ظهور و حاضر شود براى بيعت و آن‌ها سران و علمدارانند و ده هزار بايد باشند تا از مكّه خارج شود و خروج كند و آن‌ها نخبه‌هاى دوّم هستند نه اين‌كه انصار منحصر به اين‌ها بشد و نه اين‌كه وجود سيصد و سيزده تن مدخيّت در اصل ظهور آن حضرت دارد چنان‌كه در اذهان عوام است ، بلكه اجتماع آن‌ها مدخليّت در بروز و حضور او براى بيعت دارد .\r\nظهور آن حضرت موقوف به انقضاء اجل و سرآمد حكمت و تحقق شرايط و ظهور علامات است ، زيراكه غيبت را مدتى است و حجاب را مصلحتى و ظهور را شرايطى .\r\nآرى ، عوام وجود سيصد و سيزده تن را چنان مدخليّت مىدهند حتى اين‌كه نفيا و اثباتا موقوف بر وى مىكنند و ازاين‌رو تفريعاتى دارند :\r\nيكى اين‌كه اين سيصد و سيزده تن افضل همهء مردمى هستند كه در هر عصرى هستند ، زيراكه ظهور امام عليه السّلام بستگى به آن‌ها دارد .\r\nدوم اين‌كه سيصد و سيزده نفر مرد صالح در همهء كره پيدا نمىشود و الّا ظهور مىكرد .\r\nسوم اين‌كه در هيچ عصرى هم اين مقدار صالح نبوده و الّا ظهور مىكرد .\r\nاين اصل با همهء تفريعات غلط و اشتباه است ، بلكه نه ظهور حضرت بستگى به اين اشخاص دارد و نه روى زمين خالى از مردمان صالحى مانند ايشان به همان عدد يا بيش بوده يا هست ، بلكه اگر صد هزار مانند در عصرى باشد يا بهتر از ايشان ، تا مدت تمام نشود و شرايط انجام نگيرد ظهور نخواهد بود .\r\nبلى آن‌ها اشخاصى هستند فوق العاده در همان عصر ظهور نه فوق العادهء همهء اعصار ، وجود آنان چنان است كه در عصر مقارن ظهور خواهد بود نه اين‌كه ظهور چنان\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nباشد كه موقوف به وجود ايشان باشد .\r\nاز اخبار مىتوان استفاده كرد كه ايشان چنان نيستند كه سرآمد همهء اهل زمان‌ها و دوران‌ها باشند . مفضل به حضرت صادق عليه السّلام عرض كرد : « قربانت شوم مؤمنى در روى زمين غير ايشان نيست ؟ »\r\nفرمود : « چرا و لكن ايشان قوّام و نجباء و قضاة و حكّام و فقهاء در دين هستند » .\r\nو فرمود : « عدد ايشان و شهرها و محلّه‌هاشان در كتابى نوشته شده و محفوظ است » . « 1 »\r\nو خواهد آمد كه آن حضرت در كوفه نطقى خواهد كرد و آن سيصد و سيزده نفر از دور او پراكنده مىشوند و ايشان را شكّى عارض مىشود ، باز دوباره برمىگردند ، پس چنان نيستند كه هيچ كس مانند ايشان نباشد .\r\n\r\nتصريح ائمه عليهم السّلام به سيصد و سيزده تن و ده هزار\r\nاخبار دراين‌باره به‌خصوص دربارهء سيصد و سيزده تن بسيار است و ليكن به‌قدر حاجت اشاره مىرود ، حضرت جواد عليه السّلام فرمود : « جمع مىشوند به نزد اصحاب او به عدد اهل بدر سيصد و سيزده تن ، و اين است قول خداوند :  أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ  . « 2 » « هركجا باشيد خداوند شما را جميعا مىآورد ، زيراكه او بر هر چيز قادر است » .\r\nفرمود : « هرگاه اين عده از اهل زمين به نزد او جمع شوند امر خود را ظاهر كند ، پس چون عقد تكميل شود ( يعنى عدد معهود ) و آن ده هزار است خروج كند به إذن خداوند » . « 3 »\r\nو فرمود : « براى قائم گنج‌هايى است نه از طلا و نه از نقره ، اسب‌هايى است قوى هيكل و مردانى است با علامت ، خداوند ايشان را از شهرهاى دور جمع مىكند به عدد\r\n\r\n\r\n","description":"","footnote":"\r\n( 1 ) - دلائل الامامة 554 ح 526 .\r\n( 2 ) - بقره 148 .\r\n( 3 ) - بحار 51 / 157 ح 4 .\r\n","page_name":" 256 ","page_number":256},
  {"content":"\r\n\r\nاهل بدر سيصد و سيزده تن و با آن حضرت صحيفه‌اى است مهرشده كه در وى شمارهء اصحاب او با اساميشان و شهرهاشان و طبايعشان و زىّشان و كنيه و لقب‌شان مسطور است ، مردانى هستند رنج‌كش و با جديت در طاعت او » . « 1 »\r\nحضرت باقر عليه السّلام فرمود : « هرگاه خارج شود پشت خود را به كعبه دهد و سيصد و سيزده تن جمع شوند و اول چيزى كه بگويد اين است :  « بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ »  « 2 » پس بگويد : منم بقيّة اللّه ، پس هرگاه جمع شود به سوى او عقد و او ده هزار است خروج كند . « 3 »\r\nمردى از اهل كوفه از حضرت صادق عليه السّلام پرسيد : « چه‌قدر با قائم خروج خواهند كرد ؟ مردم مىگويند به عدد اهل بدر است سيصد و سيزده تن .\r\nفرمود : خروج نمىكند مگر در اولى قوّة ( صاحبان قوت ) و اولى قوة كم‌تر از ده هزار نيست » . « 4 »\r\nو نيز فرمود : « خروج نمىكند تا اين‌كه حلقه تمام شود .\r\nابو بصير پرسيد : حلقه چه‌قدر است ؟ فرمود : ده هزار » . « 5 »\r\nآيا ده هزار به‌علاوهء سيصد و سيزده تن است يا با آن‌ها ده هزار است ؟ معلوم نيست . ولى ظاهر اين است كه به‌علاوه باشد و مخفى نماند كه دوازده نفر از آن سيصد و سيزده تن نقباى آن حضرت‌اند به عدد نقباى بنى اسرائيل و يكى از آن‌ها علمدار خواهد بود و خواهد آمد كه علمدار شعيب بن صالح است .\r\n\r\nكيفيت اجتماع ايشان در مكه\r\nاما آن ده هزار ، كيفيت مخصوصى براى ايشان ذكر نشده ، بلكه همين اندازه كه ايشان از راه‌هاى دور كم‌كم جمع مىشوند ، از هنگامى كه نداى آسمانى را بشنود تا هنگام\r\n\r\n\r\n","description":"","footnote":"\r\n( 1 ) - عيون اخبار الرضا 1 / 63 ح 29 .\r\n( 2 ) - هود 86 .\r\n( 3 ) - بحار 52 / 192 ح 24 .\r\n( 4 ) - اثباة الهداة 3 / 491 ح 234 .\r\n( 5 ) - كمال الدين 2 / 654 ح 20 .\r\n","page_name":" 257 ","page_number":257},
  {"content":"\r\n\r\nخروج آن حضرت تكميل خواهند شد . ممكن است اين حديث اشاره به ايشان باشد ، عبد اللّه بن عجلان به حضرت صادق عليه السّلام عرض كرد كه : « چگونه بفهميم خروج قائم عليه السّلام را ؟ فرمود : « صبح مىكند يكى از شما و در زير سر او رقعه‌اى است كه در وى نوشته :\r\n« طاعة معروفة » . « 1 » ( پس اين اشخاص به مقتضاى آن رقعه به راه مىافتند ) .\r\nو اما سيصد و سيزده تن ، پس اجتماع آن‌ها در يك روز و يك شب خواهد بود .\r\nحضرت صادق عليه السّلام فرمود : « هرگاه خداوند رخصت دهد امام عليه السّلام را ، خدا را بخواند به اسم عبرانى او ، پس اصحاب او سيصد و سيزده تن به نزد او جمع شوند مانند پاره‌هاى ابر در فصل پاييز و ايشان صاحب لواى ( علم بزرگ ) او هستند ، بعضى از ايشان كسى است كه در شب از رختخواب خود ناياب مىشود پس صبح مىكند در مكّه و بعضى از ايشان در روز بر ابر سوار مىشوند و قائم عليه السّلام مىشناسد هريك را به اسم او و اسم پدر او و زىّ او » .\r\nمفضّل عرض كرد : « قربانت شوم كدام دسته ايمانشان عظيم‌تر است ؟ » فرمود : « آن كه بر ابر حركت مىكند در روز » . « 2 »\r\nحضرت زين العابدين عليه السّلام فرمود : « آن‌ها يكديگر را نمىشناسند و بدون مواعده يك جا جمع مىشوند » . « 3 »\r\n\r\nبيش‌تر ايشان جوانند و بر شمشيرهاشان نوشته است\r\nحضرت صادق عليه السّلام فرمود :\r\n« در بين اين‌كه جوانان شيعه در بالاى بام‌هاى خود در خوابند ، ناگهان به نزد صاحب خود در يك شب بدون مواعده حاضر مىشوند ، پس صبح مىكنند در مكّه » . « 4 »\r\nامير المؤمنين عليه السّلام فرمود : « اصحاب مهدى عليه السّلام جوان‌هايند ، پير و كامل در ميان\r\n\r\n\r\n","description":"","footnote":"\r\n( 1 ) - منتخب الاثر 545 ح 5 .\r\n( 2 ) - غيبت نعمانى 213 .\r\n( 3 ) - بحار 52 / 306 ح 79 .\r\n( 4 ) - غيبت نعمانى 215 .\r\n","page_name":" 258 ","page_number":258},
  {"content":"\r\n\r\nايشان نيست مگر مانند سرمه در چشم يا نمك در توشه - و نمك در توشه ، كم‌ترين توشه است - » . « 1 »\r\nولى ظاهر اين حديث عام است اختصاص به سيصد و سيزده تن ندارد ، حضرت صادق عليه السّلام فرمود : « بر شمشير هريك اسم او و نسب او نوشته است » . « 2 »\r\nو نيز فرمود : « بر شمشير هريك كلمه‌اى است كه هزار كلمه از وى گشوده مىشود » . « 3 »\r\nشايد اين شمشيرها شمشيرهايى است كه براى قتال نازل مىشود ، چنان‌چه آن حضرت فرمود : « هرگاه قائم قيام كند شمشيرهاى قتال نازل شود ، بر هر شمشير اسم مرد و اسم پدر او باشد » . « 4 »\r\n\r\nصفات اصحاب قائم عليه السّلام در قوّت و عزم\r\nاين صفات كه ذكر مىشود اختصاص به سيصد و سيزده تن ندارد ، گرچه در ايشان قوىتر و شديدتر است و شايد در اين حديث كه كلمهء اصحاب دارد اختصاص به ايشان داشته باشد ولى باز هم جزمى نيست .\r\nحضرت باقر عليه السّلام فرمود : « گويا اصحاب قائم عليه السّلام را مىبينم در حالتى كه احاطه كرده‌اند ما بين مشرق و مغرب را ، هيچ چيز نيست مگر اين‌كه مطيع ايشان است ، حتى درندگان زمين و پرندگان درنده ، همه‌چيز طالب رضاى ايشان است ، حتى اين‌كه زمين بر زمين فخر مىكند و مىگويد : امروز مردى از اصحاب قائم عليه السّلام از من عبور كرد » . « 5 »\r\nحضرت صادق عليه السّلام فرمود : « لوط كه مىگفت :  لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ  « 6 » « اى كاش براى من بر شما قوتى مىبود يا به ركن محكمى مىپيوستم اين را نمىگفت جز اين‌كه قوت قائم عليه السّلام را تمنى مىكرد و ياد نمىكرد مگر اصحاب او را .\r\n\r\n\r\n","description":"","footnote":"\r\n( 1 ) - غيبت طوسى 476 ح 501 .\r\n( 2 ) - بحار 52 / 356 ح 121 .\r\n( 3 ) - غيبت نعمانى 214 .\r\n( 4 ) - بحار 52 / 356 ح 121 .\r\n( 5 ) - بحار 5 / 327 ح 43 .\r\n( 6 ) - هود 80 .\r\n","page_name":" 259 ","page_number":259},
  {"content":"\r\n\r\nبه تحقيق كه به هر مردى از ايشان قوت چهل مرد داده مىشود و قلب او سخت‌تر است از پارهء آهن ، اگر به كوه‌هاى آهنين گذر كنند آن‌ها را پاره كنند ، شمشيرهاى خود را باز نگيرند تا اين‌كه خداوند عزّ و جلّ راضى شود » . « 1 »\r\nو اما اخبار ديگر به‌نحو عموم است و براى همهء ياران آن حضرت است ، حضرت زين العابدين عليه السّلام فرمود : « هرگاه قائم ما قيام كند خداوند از شيعيان آفت و مرض را ببرد و دل‌هاى ايشان را مانند پاره‌هاى آهن سازد و به هر مردى از ايشان قوت چهل مرد دهد و ايشان حكّام زمين و بلند رتبه‌ها خواهند بود » . « 2 »\r\nحضرت باقر عليه السّلام فرمود : « هرگاه امر ما واقع شود و مهدى ما بيايد هر مرد از شيعيان ما جرىتر از شير و سريع‌تر از نيزه خواهد بود ، دشمن خود را به پاى خود لگدكوب مىكند و به دست خود مىزند و اين در نزد نزول رحمت خدا و فرج او است بر بندگان » . « 3 »\r\nو نيز فرمود : « هركسى از صاحبان آفت و مرض قائم اهل بيت را درك كند صحّت يابد و هر صاحب ضعفى قوى شود » . « 4 »\r\nحضرت صادق عليه السّلام فرمود : « خداوند در دل دوستان ما رعب افكنده ، پس چون قائم ما قيام كند و مهدى ما ظاهر شود مرد جرىتر از شير و سريع‌تر از نيزه خواهد بود » .\r\nحضرت باقر عليه السّلام نيز نظير او فرمود ، و نيز حضرت صادق عليه السّلام فرمود : « شيعهء ما در دولت قائم عليه السّلام كوهان زمين و حكّام وى خواهند بود ، به هرمردى از ايشان قوّت چهل مرد داده خواهد شد » . « 5 »\r\nو نيز فرمود : « خداوند ترس را از دل‌هاى شيعهء ما ببرد و در دل دشمنان ما جاى دهد ، پس يك نفر از شيعيان از نيزه سريع‌تر و از شير جرىتر خواهد بود ، دشمن خود را به نيزه طعن كند و به شمشير بزند و يا پايمال كند » . « 6 »\r\n\r\n\r\n","description":"","footnote":"\r\n( 1 ) - منتخب الاثر 613 ح 1 .\r\n( 2 ) - بحار 52 / 317 ح 12 .\r\n( 3 ) - بحار 52 / 318 ح 17 .\r\n( 4 ) - همان 52 / 335 ح 68 .\r\n( 5 ) - اثباة الهداة 3 / 556 .\r\n( 6 ) - بحار 52 / 336 ح 70 .\r\n","page_name":" 260 ","page_number":260},
  {"content":"\r\n\r\nنيز فرمود : « هرگاه قائم ما قيام كند خداوند ، شيعيان ما را در گوش و چشمشان مدد دهد ، تا اين‌كه بين ايشان و بين قائم عليه السّلام يك بريد ( چهار فرسخ ) راه باشد ، با او سخن بگويند و حرف او را بشنوند و او را ببينند در مكان خود » . « 1 »\r\nنيز فرمود : « مؤمن در زمان قائم عليه السّلام با اين‌كه در مشرق است برادر خود را كه در مغرب است مىبيند و هم‌چنين آن‌كه در مغرب است آن را كه در مشرق است مىبيند » . « 2 »\r\nعبد الملك بن اعين گفت : « روزى در خدمت حضرت صادق عليه السّلام بودم چون خواستم برخيزم از ضعف تكيه بر دست خود كردم ، پس مرا گريه گرفت گفتم ، من اميدوار بودم كه اين امر ( قيام ) را دريابم و مرا قوّتى باشد » .\r\nفرمود : « آيا شما راضى نيستيد كه دشمنان شما بعضى ، بعضى را بكشند و شماها در خانه‌ها خود ايمن هستيد ، بدان كه چون آن هنگام شود به هر مردى از شما قوت چهل مرد داده شود و دل‌هاى شما مانند پاره‌هاى آهن محكم گردد ، اگر بر كوه‌ها بزنيد كوه‌ها را بشكافيد و شماها قوّام زمين و خزينه‌داران زمين خواهيد بود » . « 3 »\r\nاين اخبار چنان‌كه مىبينى عام است براى همه ياران ، بلكه براى همهء شيعيان حتى بعد از زمان جنگ . « جعلنا اللّه ان شاء اللّه من شيعتهم و رزقنا ايّام دولتهم و وفّقنا لنصرتهم » .\r\n\r\nخضوع و طاعت و بندگى ايشان با ساير صفات\r\nحضرت صادق عليه السّلام فرمود : « براى آن حضرت مردانى است كه گويا دل‌هاى ايشان پاره‌هاى آهن است ، هيچ‌گاه در آن دل‌ها شكّى در ذات خدا نيامده و مخلوط به شك نگشته ، از سنگ محكم‌تر و سخت‌تر هستند ، اگر بر كوه‌ها حمله كنند كوه‌ها را از بين ببرند ، با رايات خود به هيچ شهرى رو نياورند مگر اين‌كه او را خراب كنند ، گويا بر اسب‌هاى ايشان عقاب سوار است پس خود را بر زين اسب امام عليه السّلام مىمالند و به اين\r\n\r\n\r\n","description":"","footnote":"\r\n( 1 ) - بحار 52 / 336 ح 72 .\r\n( 2 ) - همان 52 / 391 ح 213 .\r\n( 3 ) - روضه كافى 233 ح 449 .\r\n","page_name":" 261 ","page_number":261},
  {"content":"\r\n\r\nعمل تبرك مىجويند و بر گرد او احاطه مىكنند و بر اطراف او مىچرخند تا او را به جان خود در جنگ‌ها حفظ كنند و آن‌چه او اراده كند پيش دستى كنند و به او وانگذارند ، و مراد او را كفايت كنند .\r\nدر ميان ايشان مردانى است كه شب را نمىخوابند ، ايشان را در نمازشان ناله و زمزمه است مانند آواز زنبور عسل در كندوى خود ، شب‌ها را بر روى پاهاى خود به عبادت مىگذرانند و صبح مىكنند بر بالاى اسبان ، در شب‌ها چون راهب هستند و در روزها چون شير ، در مقام اطاعت و فرمانبرى از امام عليه السّلام ، مطيع‌تر از كنيز براى آقاى خود .\r\nدل‌هاى ايشان مانند چراغ ، گويا آن دل‌ها قنديل‌هايى است از روشنى و مع ذلك ايشان از خشيت خدا در بيم و ترسند و در دعا درخواست شهادت مىكنند و تمنّا مىكنند كه در راه خدا كشته شوند ، شعار ايشان « يا لثارات الحسين » است ( اى خونخواهان حسين ) هرگاه به راه افتند رعب در جلو ايشان به‌قدر مسير يك ماه حركت كند ، خداوند ، امام را به ايشان نصرت خواهد كرد » . « 1 »\r\nو نيز آن حضرت فرمود : « گويا نظر مىكنم به قائم و اصحاب او در نجف ، اصحاب او در برابر او چنان به حال خضوع و سكوتند كه گويا مرغ بر سر ايشان نشسته ، مىبينم كه زاد و توشه‌هاشان تمام گشته و جامه‌هاشان كهنه شده ، اثر سجود بر پيشانىهاشان ظاهر است ، در روز چون شيرند و در شب چون راهب ، گويا دل‌هاى ايشان پارهء آهن است ، به هر مردى از ايشان قوّت چهل مرد داده مىشود ، هيچ فردى از ايشان نمىكشد مگر كافر يا منافق را ، خداوند در كتاب خود ايشان را به « توسّم » وصف كرده فرموده :  إِنَّ فِي ذلِكَ لَآياتٍ لِلْمُتَوَسِّمِينَ  « 2 » يعنى ايشان اهل تفرّس و صاحب فراستند ، ( پس به فراست خود مؤمن را از مشرك و منافق مىشناسند ، پس نمىكشند مگر مشركان منافق را ) » . « 3 »\r\nحضرت باقر عليه السّلام فرمود : « آن حضرت سيصد و سيزده تن را به آفاق زمين مىفرستد و دست بر پشت و سينه‌هاى ايشان مىكشد پس در هيچ قضاوتى عاجز نمىمانند » . « 4 »\r\n\r\n\r\n","description":"","footnote":"\r\n( 1 ) - الزام الناصب 2 / 296 .\r\n( 2 ) - حجر 75 .\r\n( 3 ) - بحار 52 / 386 ح 202 .\r\n( 4 ) - بحار 52 / 345 ح 91 .\r\n","page_name":" 262 ","page_number":262},
  {"content":"\r\n\r\nحضرت صاحب الامر عليه السّلام به على بن ابراهيم بن مهزيار فرمود :\r\n« پدرم فرمود : گويا مىبينم تو را كه بيرق‌هاى زرد و علم‌هاى سفيد بر اطراف تو به حركت آمده و پرچم‌ها مىوزد در ما بين حطيم و زمزم و گويا مىبينم كه بيعت‌هاى پشت سر يكديگر و صفاى ولايت و دوستى بر تو منتظم گشته مانند منتظم شدن درّها در رشته‌ها و مىبينم دست دادن كف‌ها را به تو براى بيعت در اطراف حجر الاسود ، همه به ساحت تو ملتجى گشته ، از جماعتى كه خداوند ايشان را بيرون آورده و آفريده از طينت طاهرهء ولايت و تربت نفيسه ، دل‌هاى ايشان مقدّس و منزّه گشته از چرك نفاق و مهذّب شده از پليدى شقاق ( مخالفت‌ورزى ) طبع‌هاى ايشان براى دين نرم ، و خوهاى ايشان از دشمنى ورزيدن خشن ، روهاى ايشان براى قبول باز ، فطرت ايشان براى فضل شكفته و درخشنده ، ديانت دارند به دين حق و اهل حق ، پس چون اركان ايشان محكم شود و بنيان ايشان قوام پيدا كند ، از هم شكافته و پاره شود طبقات امّت‌ها به سبب اجتماع و تكاثر ايشان ، هنگامى كه بيعت و تبعيت كنند تو را در سايهء درخت عظيمى كه شاخه‌هاى او بر اطراف درياچه طبريه آويزان شده و سايه افكنده ( در آن‌جاست كه سفيانى كشته مىشود ) پس در آن وقت صبح حق تلألؤ كند و تاريكى باطل منجلى شود و خداوند طغيان را به سبب تو بشكند و خرد سازد و معالم ايمان را برگرداند » . « 1 »\r\n\r\nبلاد و قبائل ياران آن حضرت\r\nدربارهء سيصد و سيزده نفر در اخبار تعيين اسم و اسم پدر و محلشان شده ، لكن گذشته از سند آن‌ها چون مختلف نقل شده لهذا چندان فايده‌اى در ذكر آن نيست به علاوه منافى با اختصار است كه وضع رساله بر آن است .\r\nحضرت باقر عليه السّلام فرمود : « اصحاب قائم عليه السّلام سيصد و سيزده تن خواهند بود از اولاد عجم » . « 2 »\r\nولى در حديث ديگر فرمود : « بيعت مىكنند با قائم بين ركن و مقام سيصد و سيزده\r\n\r\n\r\n","description":"","footnote":"\r\n( 1 ) - كمال الدين 2 / 449 ح 19 .\r\n( 2 ) - بحار 52 / 369 ح 157 .\r\n","page_name":" 263 ","page_number":263},
  {"content":"\r\n\r\nتن به عدد اهل بدر ، در ميان ايشان است نجبا و نقبا از اهل مصر و ابدال اهل شام و اخبار از اهل عراق » . « 1 »\r\nجمع اين دو حديث به اين است كه اهل شام و عراق و مصر حمل شود بر آنان‌كه از اولاد عجم در آن‌جا متوطن شده‌اند و الّا وجه ديگر ندارد جز حمل بر موافقت عامّه .\r\nو اما راجع به ساير اعوان و انصار : حضرت رضا عليه السّلام فرمود : « بپرهيز از عرب كه براى ايشان خبر بدى خواهد بود ، آگاه باش كه از ايشان يك نفر با قائم خروج نخواهد كرد . « 2 »\r\nو نيز فرمود : واى بر طاغيان عرب از شرّى كه نزديك شده .\r\nابن ابى يعفور عرض كرد : آيا از عرب كسى با قائم عليه السّلام هست ؟ فرمود : چيز كمى .\r\nعرض كرد : به خدا قسم كه از ايشان بسيارند كسانى كه اين امر را وصف مىكنند ( يعنى اظهار تشيّع مىكنند ) .\r\nفرمود : ناچار است كه مردم تخليص شوند و تميز و جدا شوند و بايد غربال شوند و در غربال خلق زيادى بيرون خواهند شد » . « 3 »\r\nمقصود عرب‌هاى اصلى است و آن هم اهل حجاز .\r\nحضرت باقر عليه السّلام فرمود : « هيچ بلدى نيست مگر اين‌كه از او طايفه‌اى با قائم خروج خواهد كرد ، مگر بصره كه يك نفر از وى خروج نخواهد كرد » . « 4 »\r\nحضرت باقر عليه السّلام فرمود : « چون اظهار دعوت كند ، بيعت كند با او سيصد و سيزده تن و كمى از اهل مكّه » . « 5 »\r\nحضرت صادق عليه السّلام فرمود : « براى قائم عليه السّلام گنجى است در طالقان كه نه طلاست و نه نقره » . « 6 »\r\nو از امير المؤمنين عليه السّلام فرمود : « خوشا به طالقان ، براى خداوند عزّ و جلّ در وى\r\n\r\n\r\n","description":"","footnote":"\r\n( 1 ) - منتخب الاثر 580 ح 2 .\r\n( 2 ) - غيبت طوسى 476 ح 500 .\r\n( 3 ) - بحار 52 / 114 ح 31 .\r\n( 4 ) - الزام الناصب 2 / 295 .\r\n( 5 ) - بحار 52 / 307 ح 81 .\r\n( 6 ) - الزام الناصب 2 / 296 .\r\n","page_name":" 264 ","page_number":264},
  {"content":"\r\n\r\nگنج‌هايى است كه نه از طلاست و نه از نقره و لكن در وى مردانى هست اهل ايمان ، خدا را شناخته‌اند حق معرفت ، ايشان انصار مهدى خواهند بود در آخر الزمان » . « 1 »\r\nدر باب حسنى گذشت كه انصار او از طالقان هستند ، پس شايد مراد همان‌ها باشند و ممكن است كه به‌علاوهء آن نيز از سيصد و سيزده تن و يا از غير ايشان باشند .\r\n\r\nخدمتگذارى جمعى از زنان\r\nحضرت باقر عليه السّلام فرمود : « پنجاه زن همراه آن عدّه يعنى سيصد و سيزده تن خواهد بود » . « 2 »\r\nو در « اثبات الهداة » حضرت صادق عليه السّلام به مفضّل فرمود : « با قائم عليه السّلام سيزده زن خواهد بود » .\r\nعرض كرد : « آن‌ها چه مىكنند ؟ » فرمود : « مداواى مجروحين و پرستارى مريضان مىكنند چنان‌كه با پيامبر صلّى اللّه عليه و إله و سلم بودند » . « 3 »\r\n\r\nانصار او از نصارى : اول كس از اهل نجران\r\nامير المؤمنين عليه السّلام فرمود :\r\n« خروج مىكند مردى از اهل نجران ، استجابت مىكند امام عليه السّلام را ، و او اول نصرانى است كه اجابت كند پس بيعهء « 4 » خود را خراب كند و صليب خود را بشكند و با مواليان و ضعفاى مردم خروج كند ، پس حركت كند تا در نخيله فرود آيد با بيرق‌هاى هدايت » .\r\nو به سند ديگر خروج كند با مواليان و ضعفاى مردم ، با اسبان و علم‌هاى هدايت . « 5 »\r\n\r\n\r\n","description":"","footnote":"\r\n( 1 ) - بحار 51 / 87 ح 56 .\r\n( 2 ) - معجم احاديث الامام المهدى 5 / 21 ح 1452 .\r\n( 3 ) - اثباة الهداة 3 / 575 ح 725 .\r\n( 4 ) - معبد مسيحيان .\r\n( 5 ) - مختصر بصائر الدرجات 200 .\r\n","page_name":" 265 ","page_number":265},
  {"content":"\r\n\r\n\r\nفصل سوم : در كيفيت قيام و خروج تا كشتن سفيانى\r\nاين واقعه مانند يك واقعهء تاريخى است و در نقل واقعهء تاريخى اتصّال و ارتباط نقل و پيوستگى مطالب به هم بىنهايت مرغوب و بر ذوق مطلوب و مطالعه‌كننده را دلچسب‌تر است ، ولى چنان است كه اين واقعه من البدء الى الختم در يك حديث باشد تا قطع رشتهء اتّصال نشود ، بلكه در اخبار بسيار و هر خبرى يك جزء از واقعه را متعرّض شده ، پس اگر طريقهء محدّثين را در نقل بپيماييم نقل واقعه از لطافت خارج مىشود لهذا ملخّص مجموع را در نظر گرفته به طورى كه هم از عين ترجمه خارج نگشته و هم اتّصال و ارتباط و ترتيب بين حوادث و وقايع رعايت شده تا اين‌كه مجموع به صورت يك نقل و يك حديث ديده مىشود .\r\nبعد از خروج آن حضرت از محل غيبت خود در ماه رمضان يا قبل از آن ، تا ماه ذيحجّه در ذى طوى به انتظار ياران خود و انتظار رخصت حق به سر مىبرد تا اين‌كه اعمال حج را به جا مىآورد ، در شب قبل از خروج براى بيعت و اظهار خود بر عموم خادمى كه در نزد او است با بعضى از اصحاب آن حضرت ملاقات مىكند و به ايشان مىگويد چند نفر در اين‌جا هستيد ؟\r\nمىگويند : مقدار چهل نفر . پس بگويد : چگونه خواهيد بود اگر صاحب خود را ببينيد ؟ مىگويند : به خدا قسم اگر ما را به كوه‌ها ببرد و در كوه‌ها جا دهد ما با او خواهيم رفت .\r\nپس شب آينده به نزد ايشان آيد و بگويد ده نفر از بزرگسالان و نيكان خود را به من معرفى كنيد . پس ده نفر تعيين كنند ، ايشان را بردارد و به نزد صاحب الامر عليه السّلام ببرد ، پس\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nآن حضرت به آن‌ها شب آينده را وعده دهد . ( حضرت باقر عليه السّلام ) . « 1 »\r\n\r\nقيام براى بيعت ، ناگهانى\r\nچون مواعده تمام شود آن شب سيصد و سيزده تن را بخواند ، قسمى از ايشان از رختخواب خود ناياب شوند و صبح در مكّه باشند « 2 » و قسمى در وقت بيعت با ابر حاضر شوند ( چون صبح شود اول طلوع آفتاب با چهل و پنج نفر از نه طايفه ، از طايفه‌اى يكى و از طايفه‌اى دوتا و از طايفه‌اى سه‌تا و از قبيله‌اى چهارتا و از قبيله‌اى پنج‌تا و از طايفه‌اى شش‌تا و از قبيله‌اى هشت‌تا و از قبيله‌اى نه‌تا ، روى آورد به سوى مسجد الحرام و هم‌چنين از قبايل جمع شوند ) « 3 » پس چون به مسجد آيد بر منبر بالا رود و مردم را به خود دعوت كند و ايشان را به پيمان خدا و اداى حق خود متذكر سازد و آنان را دعوت كند كه به سيرهء پيامبر صلّى اللّه عليه و إله و سلم رفتار كند و به عمل او عمل كند و اين آيه بخواند : « 4 »\r\n فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ  « 5 »\r\nپس خداوند ، جبرئيل را نازل كند ، پس بر حطيم فرود آيد و بگويد به چه چيز دعوت مىكنى ؟ آن حضرت تكرار كند ، پس جبرئيل بگويد : من اول كسى هستم كه با تو بيعت مىكنم دست خود را دراز كن ، پس دست خود را دراز كند ، سفيد و نورانى باشد مانند يد بيضاى موسى و اين آيه تلاوت كند :  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ  « 6 »\r\n« كسانى كه با تو اى پيامبر بيعت مىكنند اين است و غير اين نيست كه با خدا بيعت مىكنند ، دست خدا بالاى دست ايشان است ، پس هركس بشكند بيعت را اين است و غير اين نيست كه بر ضرر خود شكسته » .\r\n\r\n\r\n","description":"","footnote":"\r\n( 1 ) - بحار 52 / 34 ح 91 .\r\n( 2 ) - همان 52 / 323 ح 34 .\r\n( 3 ) - همكان 52 / 309 ح 3 .\r\n( 4 ) - معجم احاديث الامام المهدى 5 / 302 ح 1733 .\r\n( 5 ) - شعراء 21 .\r\n( 6 ) - فتح 10 .\r\n","page_name":" 267 ","page_number":267},
  {"content":"\r\n\r\nپس جبرئيل ، دست او را ببوسد و دست خود را به دست او بمالد و سپس ملائكه و جن ، « 1 » ( امام صادق عليه السّلام ) . پس از آن سيصد و سيزده تن با او بيعت كنند ، آنان‌كه در روز مىآيند با ابرها در آن ساعت برسند « 2 » ( امام باقر عليه السّلام ) . و در نداى جبرئيل گذشت كه پس از آن جبرئيل يك پاى خود را بر بيت اللّه الحرام گذارد و پاى ديگر بر بيت المقدس و ندا كند : « 3 »\r\n  أَتى أَمْرُ اللَّهِ فَلا تَسْتَعْجِلُوهُ   « 4 » سپس در پيش روى آن حضرت در ما بين ركن و مقام بايستد و بگويد : البيعة للّه ( امام صادق عليه السّلام ) . « 5 »\r\nو چون آفتاب بلند شود صيحهء آسمانى از چشمهء خورشيد به زبان عربى بلند شود كه همهء اهل آسمان و زمين بشنوند ، ندا كند اى گروه خلايق ! اين مهدى آل محمد است .\r\nسپس اسم او و كنيهء او را ذكر كند و نسب او را به پدرش حسن امام يازدهم بگويد و پس از آن تا حسين بن على عليه السّلام ياد كند ، پس بگويد بيعت كنيد او را تا هدايت يابيد ، مخالفت مكنيد امر او را كه گمراه خواهيد شد ، پس ملائكه و جن و نقبا بگويند : « سمعنا و اطعنا » : شنيديم و اطاعت كرديم .\r\nو هيچ گوشى از خلايق نماند مگر اين‌كه بشنود اين ندا را ، پس خلايق از حضرى و بدوى و برّى و بحرى روى آورند و از يكديگر پرسش كنند و به يكديگر بگويند آن‌چه را شنيدند .\r\nپس چون نزديك غروب آفتاب شود فريادكننده‌اى فرياد كند از طرف مغرب : اى گروه خلايق ! پروردگار شما ظاهر شد در وادى يابس در ارض فلسطين و او عثمان بن عنبسهء اموى است ، بيعت كنيد او را تا هدايت يابيد و مخالفت با او مكنيد كه گمراه خواهيد شد ، پس ملائكه و جن و نقبا بگويند : « سمعنا و عصينا » : شنيديم و نافرمانى كرديم » .\r\n\r\n\r\n","description":"","footnote":"\r\n( 1 ) - الزام الناصب 2 / 257 .\r\n( 2 ) - بحار 52 / 370 ح 157 .\r\n( 3 ) - بحار 52 / 285 ح 18 .\r\n( 4 ) - نحل 1 .\r\n( 5 ) - كشف الغمه 2 / 462 .\r\n","page_name":" 268 ","page_number":268},
  {"content":"\r\n\r\nپس آن‌كه اهل شك و ريب و نفاق و كفر باشد به نداى اخير گمراه شود .\r\nچون بيعت تمام شود و متفرق شوند مردم مكّه به يكديگر بگويند اين مرد كه بود در جانب كعبه و اين خلق كيان بودند با او و اين چه آيتى بود كه در شب ديديم و مثل او را تاكنون نديده بوديم ؟ پس بعضى به بعضى مىگويند : اين مرد همان كسى است كه صاحب چند بز بود ، پس به يكديگر مىگويند : خوب دقت كنيد آيا مىشناسيد كسى را از اشخاصى كه با او بودند ؟\r\nپس بگويند : نمىشناسيم جز چهار نفر از اهل مكّه و چهار نفر از اهل مدينه و ايشان فلان و فلان است ( امام صادق عليه السّلام ) . « 1 »\r\n( چون بيعت ناگهانى تمام شد بعد از آن اصحاب او با او رفت‌وآمد مىكنند و او را تهييج مىكنند بر قيام و خروج و او هم‌چنان منتظر امر و رخصت حق است و چون اصرار زياد مىكنند ) به اصحاب خود مىفرمايد : اهل مكّه مرا نمىخواهند و من اكنون رسول به سوى ايشان مىفرستم تا برايشان حجت تمام كنم بدانسان كه از مثل من سزاوار است .\r\nپس نفس زكيّه را مىطلبد و او را براى دعوت مىفرستد ، پس او مىرود و پيغام را مىرساند پس او را ما بين ركن و مقام مىكشند ( چنان‌كه در فصل نفس زكيّه گذشت ) چون خبر قتل او به امام عليه السّلام مىرسد به اصحاب مىفرمايد : آيا من به شما نگفتم اهل مكّه مرا نمىخواهند ؟ « 2 » ( امام باقر عليه السّلام ) .\r\n( چنين معلوم مىشود كه پس از بيعت و قتل نفس زكيّه سفرى به سوى مدينه مىكند براى زيارت ، با وزير خود منصور يا منتصر در آن‌جا مصادف مىشود به آمدن لشكر سفيانى ، پس برمىگردد به سوى مكّه . لشكر سفيانى پس از قتل و غارت و خرابى مدينه متوجّه گرفتن آن حضرت مىشوند ) .\r\nچون آن حضرت در برگشتن از مدينه به نزديك مكّه رسد در زير درختى تيره رنگ براى آسايش بنشيند ، پس جبرئيل در صورت مردى از طايفهء كلب به نزد او آيد و بگويد :\r\n\r\n\r\n","description":"","footnote":"\r\n( 1 ) - الزام الناصب 2 / 257 .\r\n( 2 ) - بحار 52 / 307 ح 81 .\r\n","page_name":" 269 ","page_number":269},
  {"content":"\r\n\r\nاى بندهء خدا در اين‌جا چه مىكنى ؟ پس بفرمايد : انتظار دارم كه شام شود و در عقب عشا به طرف مكّه خارج شوم ، خوش ندارم كه در اين وقت گرما حركت كنم .\r\nپس جبرئيل خنده كند حضرت او را بشناسد ، پس جبرئيل دست او را بگيرد و با وى مصافحه كند و بر او سلام كند و بگويد : برخيز پس اسبى براى او بياورد كه او را براق گويند و بر او سوار شود تا اين‌كه به كوه رضوى آيد ، پس محمد صلّى اللّه عليه و إله و سلم و على عليه السّلام بيايند و براى او عهدنامه‌اى و منشورى بنويسند كه او را بر مردم بخواند سپس به طرف مكّه خارج شود در آن موقع مردم در مكّه مجتمع باشند ( امام زين العابدين عليه السّلام ) . « 1 » ( و چون به مكه آيد به محل خود ذىطوى رود ، پس در همان روز يا روز ديگر ) شمشير را از غلاف بكشد و زره در بركند و برد پيغمبر در تن و عمامه‌اش بر سر نهد و قضيب وى به دست گيرد و از خداوند طلب ظهور و خروج كند ، پس بعضى متوجه شوند از حال او ، و حسنى را آگاه كند ، پس او به نزد امام عليه السّلام آيد و از وى استفسار كند و آن حضرت او را آگاه كند .\r\nپس او قبل از خروج امام عليه السّلام مبادرت به خروج كند پس اهل مكّه او را بكشند و سر او را به شام فرستند و بعد از آن امام عليه السّلام ظاهر شود و خروج كند ( امام صادق عليه السّلام ) . « 2 »\r\n( معلوم مىشود كه اهل مكه به سفيانى بيعت كرده‌اند و شايد اين واقعه روز تاسوعا باشد و فرداى همان روز امام عليه السّلام خروج كند و شايد يكى دو روز قبل ، بالاخره روز عاشورا روز قيام و خروج است ) .\r\n\r\nكيفيت خروج و آمدن به مسجد براى خروج و بيعت دوم در روز عاشورا\r\nاز بلندى كوه ذىطوى با سيصد و سيزده تن سرازير شود تا اين‌كه به مسجد آيد ( امام صادق عليه السّلام ) . « 3 » پس مردى از ياران آن حضرت اول نطق كند و فرياد زند : ايها الناس ، اين است آن‌كه مطلوب شماست و آن‌كه شما مىخواهيد ، دعوت مىكند شما را به آن\r\n\r\n\r\n","description":"","footnote":"\r\n( 1 ) - بحار 52 / 306 ح 79 .\r\n( 2 ) - غيبت نعمانى 181 .\r\n( 3 ) - بحار 54 / 307 ح 81 .\r\n","page_name":" 270 ","page_number":270},
  {"content":"\r\n\r\nچه پيامبر صلّى اللّه عليه و إله و سلم دعوت مىكرد .\r\nپس مردم از جا برمىخيزند پس آن حضرت خود سخن مىگويد : و مىفرمايد :\r\nايها الناس منم ! فلان پسر فلان ، منم پسر پيامبر خدا . دعوت مىكنم شما را به آن‌چه پيامبر خدا دعوت مىكرد .\r\nپس هجوم مىآورند كه او را بكشند پس سيصد و سيزده تن از او دفاع مىكنند ( امام زين العابدين عليه السّلام ) « 1 » پس بيايد ما بين ركن و مقام چهار ركعت نماز بگزارد ( امام باقر عليه السّلام ) . « 2 »\r\nپس آن‌گاه به اسم او از آسمان ندا شود و او در پشت مقام باشد پس اصحاب او بگويند : ديگرچه انتظار دارى به اسم تو ندا شد ؟ پس دست او را بگيرند و بياورند براى بيعت عمومى ( امام صادق عليه السّلام ) « 3 » پس بيايد تا به حجر الاسود تكيه كند و اول چيزى كه نطق كند اين است :  بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ  « 4 » سپس بگويد : منم بقية اللّه .\r\nو بگويد : « ايها النّاس ! ما از خداوند نصرت مىطلبيم و از هركس اجابت كند ما را از مردم ، بر كسانى كه به ما ظلم كرده‌اند و حق ما را از ما ربوده‌اند ، ما اهل بيت پيامبر شماييم و ما اولى هستيم به خدا و به محمد صلّى اللّه عليه و إله و سلم .\r\nايها النّاس ! هركس با ما محاجّه مىكند در خدا پس من اولى هستم به خدا ، و هركه با ما در آدم محاجّه مىكند پس من اولى هستم به آدم ، و هركه در نوح محاجّه كند من اولى هستم به نوح و هركه در ابراهيم محاجّه كند من اولى هستم به ابراهيم و هركه محاجّه كند به محمد صلّى اللّه عليه و إله و سلم من اولى هستم به محمد و هركه محاجّه كند در پيامبران من اولى هستم به پيامبران ، آيا نيست كه خداوند در محكم كتاب خود مىگويد :   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   « 5 »\r\n\r\n\r\n","description":"","footnote":"\r\n( 1 ) - همان 52 / 306 ح 79 .\r\n( 2 ) - الزام الناصب 2 / 294 .\r\n( 3 ) - بحار 52 / 294 ح 43 .\r\n( 4 ) - هود 86 .\r\n( 5 ) - آل عمران 33 .\r\n","page_name":" 271 ","page_number":271},
  {"content":"\r\n\r\nپس منم بقيه‌اى از آدم و ذخيره‌اى از نوح و صفوه‌اى از محمد صلّى اللّه عليه و إله و سلم و هركه محاجّه كند با ما در كتاب خدا پس ما از همهء مردم اولى هستيم به كتاب خدا و هركه محاجّه كند مرا نسبت به پيامبر صلّى اللّه عليه و إله و سلم پس من اولى هستم از همهء مردم نسبت به پيامبر صلّى اللّه عليه و إله و سلم . پس شما را با خدا سوگند مىدهم كه هركس از حاضرين امروز كلام مرا بشنود به غائبين برساند و از شما مسئلت مىكنم به حق خدا و رسول و به حق من بر شما زيرا كه مرا بر شما ، حق قرباى پيامبر است كه ما را يارى كنيد و ممانعت كنيد از كسانى كه به ما ظلم كردند و ما را از ديار خود و ابناء خود مطرود كردند و بر ما بغى كردند و ما را از حق خود دفع كردند و اهل باطل بر ما غلبه كردند .\r\nپس اللّه اللّه كه ما را مخذول نكنيد و وانگذاريد ، يارى كنيد ما را ؛ خداوند ، شما را يارى كند ، ما شهادت مىدهيم امروز به هر مسلمانى ، كه به ما ظلم و ستم شده و ما مطرود و آواره شديم و بر ما بغى شد و ما را از ديار و اهل و اموال خود بيرون كردند و مقهور گشتيم ، آگاه باشيد كه ما امروز يارى مىطلبيم از خداوند و از هر مسلمانى » . « 1 »\r\nپس سيصد و سيزده تن به او بيعت كنند و ديگران تبعيّت كنند و از اهل مكّه هم كمى بيعت كنند و بيعت بر كتاب و سنت خواهد بود پس بيرق‌هاى زرد و سفيد در ما بين « حطيم » و « زمزم » به اهتزاز درآيد ( امام باقر عليه السّلام ) ( و جبرئيل چنان‌چه در باب ندا ذكر شد براى بيعت و سپس براى امارت ندا كند ) .\r\nدر « الزام الناصب » آورده : « چون قائم عليه السّلام ظاهر شود ، بايستد در ما بين ركن و مقام و به پنج ندا ، ندا كند :\r\nنداى اول : ألا يا اهل العالم انا الإمام القائم .\r\nنداى دوم : ألا يا أهل العالم انا الصمصام المنتقم .\r\nنداى سوم : ألا يا أهل العالم إنّ جدّى الحسين قتلوه عطشانا ،\r\nنداى چهارم : ألا يا أهل العالم إنّ جدّى الحسين طرحوه عريانا .\r\nنداى پنجم : ألا يا أهل العالم إنّ جدّى الحسين سحقوه عريانا .\r\n\r\n\r\n","description":"","footnote":"\r\n( 1 ) - بحار 52 / 238 ح 105 .\r\n","page_name":" 272 ","page_number":272},
  {"content":"\r\n\r\nو معلوم نيست از كجا نقل كرده و در چه وقت خواهد بود . « 1 »\r\nدر همان اثناء كه تكيه بر حجر الأسود داده و مشغول گرفتن بيعت است ناگهان بشير وارد شود و او را مژده دهد به فرو رفتن لشكر سفيانى به زمين و او مردى باشد كه صورت او به طرف پشت برگشته و پشت سرش به طرف سينه ، پس آن حضرت بفرمايد : قصّهء تو و برادر تو چيست ؟\r\nپس بگويد : من و برادرم در لشكر سفيانى بوديم ، دنيا را خراب كرديم از دمشق تا بغداد ، كوفه را خراب كرديم ، مدينه را خراب كرديم ، منبر پيامبر صلّى اللّه عليه و إله و سلم را شكستيم ، استرهاى ما ، در مسجد پيامبر صلّى اللّه عليه و إله و سلم سرگين انداخت و از آن‌جا خارج شديم و عدد ما سيصد هزار بود ( با مردم ديگر كه به ايشان ملحق شدند ) براى خرابى اين خانه ، پس چون به وادى بيداء رسيديم ، شب در آن‌جا نزول كرديم ناگاه صيحه زننده‌اى به ما صيحه زد و گفت : اى بيداء ! هلاك كن اين قوم ستمگر را ! پس زمين دهن باز كرد و همهء لشكر را به خود فرو برد ، به خدا قسم كه در روى زمين نماند حتى عقال شتر ، غير من و برادرم ( نام يكى وتر و ديگرى وتير ) پس ناگاه ملكى آمد و به صورت ما زد ، پس صورت ما به پشت برگشت ، به برادرم گفت :\r\nاى نذير ( ترساننده ) تو برو به نزد سفيانى ملعون در دمشق و او را انذار كن به ظهور مهدى آل محمد صلّى اللّه عليه و إله و سلم و به او اخبار كن كه لشكر او در بيداء هلاك شد و به من گفت :\r\nملحق شو به مكه براى بشارت مهدى و او را مژده ده به هلاكت ظالمين و بر دست او توبه كن ، پس او توبهء تو را قبول كند .\r\nپس آن حضرت دست خود را به صورت او بكشد پس صورت او به حال اول برگردد و با آن حضرت بيعت كند و جزء لشكر او شود ( امام صادق عليه السّلام ) . « 2 »\r\nچون دعوت و بيعت تمام شود آن حضرت بيايد و در نزد مقام دو ركعت نماز بگزارد و دعا كند و خداوند او را اجابت كند و او را خليفه قرار دهد در روى زمين ، به\r\n\r\n\r\n","description":"","footnote":"\r\n( 1 ) - الزام الناصب 2 / 282 .\r\n( 2 ) - المحجة فى ما نزل 177 ذيل آيه 69 .\r\n","page_name":" 273 ","page_number":273},
  {"content":"\r\n\r\nهخدا قسم كه او است مضطّر كه خداوند فرموده : « 1 »  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ  « 2 »\r\nدر « ملاحم و فتن » از جابر از حضرت باقر عليه السّلام روايت كرده كه : آن حضرت چون از نماز عشاء فارغ شود به صداى بلند ندا كند . أيّها النّاس ! خدا را به ياد شما و شما را به ياد خدا مىافكنم ، ياد كنيد مقام خود را فردا در مقابل پروردگار خود . خداوند حجت را بر شما مؤكد نموده و پيامبران را براى شما برانگيخته و كتاب به سوى شما فرستاده ، شما را امر مىكند كه شرك به وى نياوريد هيچ چيز ، و محافظت بر طاعت وى و طاعت رسول كنيد و زنده كنيد آن‌چه قرآن زنده كرد و بميرانيد آن‌چه را قرآن مىرانده و اين‌كه اعوان و يار باشيد بر هدايت و وزيران باشيد بر تقوى . پس به تحقيق كه فناى دنيا و زوالش نزديك گشته و اعلام وداع مىكند و من شما را دعوت مىكنم به سوى خدا و رسول و عمل به كتاب او و ميراندن باطل و زنده كردن سنت . « 3 »\r\n\r\nعملى كه با اهل مكّه مىكند\r\nچون مراسم بيعت تمام شود ابتداء كند به بنى شبيه ( خدمه و كليددارهاى كعبه ) پس دست‌هاى ايشان را قطع كند براى اين‌كه ايشان دزدهاى خانهء خدايند « 4 » ( حضرت رضا عليه السّلام ) دست و پايشان را قطع كند و ايشان را در مكّه بگرداند و منادى ندا كند : اين هايند دزدان خانهء خدا و بر كعبه بياويزد و بر آن رقعه‌اى بنويسد كه اين‌هايند دزدان كعبه و به ايشان امر كند كه بگوييد : ماييم دزدان كعبه ، سپس ايشان را در مكّه بگردانند و منادى ندا كند ؛ اين‌هايند دزدان خانهء خدا .\r\nبعد از آن به قريش بپردازد پس نگيرد از ايشان جز به شمشير و ندهد جز به شمشير ( امام باقر عليه السّلام « 5 » و صادق عليه السّلام « 6 » ) پس پانصد نفر از قريش را به‌پا دارد و گردن بزند ، باز\r\n\r\n\r\n","description":"","footnote":"\r\n( 1 ) - بحار 52 / 341 ح 91 .\r\n( 2 ) - نمل 62 .\r\n( 3 ) - التشريف بالمنن 137 ح 157 .\r\n( 4 ) - عيون اخبار الرضا 1 / 273 ح 5 .\r\n( 5 ) - بحار 52 / 349 ح 102 .\r\n( 6 ) - روضة الواعظين 2 / 265 .\r\n","page_name":" 274 ","page_number":274},
  {"content":"\r\n\r\nپانصد نفر ديگر را به‌پا دارد و گردن بزند ، هم‌چنين تا شش مرتبه « 1 » ( امام صادق عليه السّلام ) .\r\n\r\nخروج از مكّه و عزيمت به مدينه\r\nپس از تماميت بيعت و عملياتى كه انجام دهد انتظارى ندارد جز اين‌كه عدد ده هزار تكميل شود و چون عدد تكميل شود حاكمى از طرف خود در مكّه بگذارد و با همان ده هزار و سيصد و سيزده تن و مختصرى ديگر كه به او گرويده‌اند از مكّه حركت كند و ميراث‌هاى پيامبر صلّى اللّه عليه و إله و سلم را با خود بردارد « 2 » و چون ارادهء خروج كند منادى از طرف او ندا كند : كسى زاد و توشه همراه خود برندارد ! پس ياران او با خود بگويند :\r\nمىخواهد ما و چارپايان ما را از گرسنگى و تشنگى بكشد ! ، پس حجر موسى عليه السّلام را با خود حمل كند ، و هركجا نزول كند چشمه‌ها از او ظاهر شود و هر گرسنه و تشنه كه از او بخورد سير و سيراب گردد ، چارپايان ايشان نيز از او بخورند ، اين‌چنين كند تا وارد نجف شود و همين زاد ايشان باشد تا نجف و چون به ظاهر كوفه رسند از او آب و شير بيرون آيد هميشه ، هركه گرسنه باشد سير شود و هركه تشنه باشد سيراب گردد . « 3 »\r\nو چون با اين جمعيّت كم از مكّه حركت كند اين جمعيّت در نظر مردم كم‌تر از سرمه در چشم جلوه كند ، پس به حال او گريه كنند و هيچ با خود نمىانديشند جز اين‌كه ايشان در چنگال دولت‌ها و خروج‌كنندگان ربوده شوند و مع ذلك خداوند به همين جمعيت بلاد مشرق و مغرب را فتح كند . « 4 »\r\nچون قدرى از مكّه خارج شود تا برسد به بطن « مرّ » كه موضعى است به فاصلهء يك مرحله از مكّه خبر قتل عامل او به او برسد ، پس به مكّه برگردد و كشندگان عامل خود را بكشد ، و زياده بر آن كسى را نكشد « 5 » ( امام باقر عليه السّلام ) و چون به مكّه برگردد اهل مكّه خضوع كنند و بگويند : اى مهدى آل محمد ! التوبه التوبه ، پس ايشان را موعظه كند و\r\n\r\n\r\n","description":"","footnote":"\r\n( 1 ) - بحار 52 / 338 ح 79 .\r\n( 2 ) - بخار 52 / 307 ح 81 .\r\n( 3 ) - بحار 52 / 324 ح 37 .\r\n( 4 ) - غيبت طوسى 464 .\r\n( 5 ) - بحار 1 / 407 .\r\n","page_name":" 275 ","page_number":275},
  {"content":"\r\n\r\nبترساند و تحذير كند ، پس خليفه‌اى بر ايشان بگذارد و بيرون رود دوباره او را بكشند .\r\nپس انصار خود را از جن و نقباء امر كند كه برويد و همه را بكشيد و باقى نگذاريد مگر كسى را كه ايمان دارد ، پس اگر نبود كه رحمت خدا وسعت دارد و من هم يكى از آن رحمت‌ها هستم هرآينه من هم با شما برمىگشتم ، زيراكه ايشان عذر را بين خود و خدا و بين من قطع كردند . پس آن‌ها مىآيند و به خدا قسم كه از صد يكى بلكه از هزار يكى سالم نمىگذارند « 1 » ( امام صادق عليه السّلام ) .\r\nپس حركت مىكند و در طى راه هم‌چنان مردم را دعوت مىكند به كتاب خدا و سنت رسول و ولايت على بن ابيطالب عليه السّلام و برائت از دشمنان او تا چون به « بيداء » رسد اصحاب خود را نشان دهد موضعى را كه لشكر سفيانى بر زمين فرو رفته‌اند . « 2 »\r\nچون به مدينه وارد شود چندى در آن مكث كند و قريش از وى رو پنهان كنند و اين است قول امير المؤمنين عليه السّلام كه مىفرمود : « به خدا قسم دوست دارند قريش در آن وقت كه اى كاش دنيا به كام ايشان مىشد اگرچه به قدر كشتن يك قربانى از زمان باشد در مقابل هرچه مالكند و هرچه خورشيد بر او طلوع و غروب مىكند . پس هم‌چنان پنهانند تا اين‌كه حادثه‌اى احداث كند ( بيرون آوردن لات و عزى را ) و چون آن حادثه واقع شود قريش بگويند : بياييد تا بيرون شويم به سوى اين طاغيه ، به خدا كه اگر او محمدى بود چنين عملى نمىكرد و اگر علوى بود نمىكرد و اگر فاطمى بود نمىكرد ، پس بيرون مىآيند و با او مبارزه مىكنند ، پس مردان جنگى ايشان را مىكشد و ذريّهء ايشان را اسير مىكند « 3 » .\r\n\r\nملخص حادثهء عجيبه در مدينه\r\nچون به مدينه آيد لات و عزّى را درآورد ، هم‌چنان تر و تازه باشند به حالت روز اول ، باز آن دو را در مكان خود بگذارد و عقوبت ايشان را تا سه روز تأخير اندازد ، پس\r\n\r\n\r\n","description":"","footnote":"\r\n( 1 ) - الزام الناصب 2 / 260 .\r\n( 2 ) - بحار 52 / 308 ح 83 .\r\n( 3 ) - بحار 52 / 342 ح 91 .\r\n","page_name":" 276 ","page_number":276},
  {"content":"\r\n\r\nخبر در همه جا منتشر شود و مردم جمع شوند ، پس ايشان را بيرون آورد و در حضور مردم بر درخت خشكى بياويزد در ساعت برگ و شاخه كند ، پس كسانى كه اهل شك و ريبند از دوستداران آن دو بگويند اين است به خدا قسم شرف حقيقى ، راستى كه ما به ولايت و محبّت اين دو فائز و رستگار شديم ، و آن كس هم كه تا آن وقت خود را مهدى صلّى اللّه عليه و إله و سلم مخفى مىكرد و در دل او از محبت آن دو چيزى بود از قضيّه آگاه شود و خود را ظاهر كند و براى شهود قضيّه حاضر شود ، پس چون واقعهء درخت را ببينند مفتون آن دو شوند .\r\nپس منادى از طرف آن حضرت ندا كند : هركس دوستدار اين دو است ، از جمعيّت جدا شود ، پس مردم دو دسته شوند دوستداران در يك طرف و بيزاران از ايشان در يك طرف قرار گيرند ، پس به دوستدارانشان امر كند از آن‌ها بيزارى جوييد ، ايشان بگويند : ما تا حال كه چنين كرامت و منزلت براى ايشان نزد خدا نديده بوديم از ايشان بيزارى نجستيم ، اكنون كه اين مشاهده كرديم بيزارى بجوييم ؟ ! نه بلكه به خدا قسم بيزارى مىجوييم از تو و از كسى كه به تو ايمان آورده و به اين دو ايمان ندارد و از كسى كه اين دو را از قبر بيرون آورده به دار آويخته و اين هتك را به ايشان روا داشته .\r\nپس آن حضرت باد سياهى را امر كند كه بر ايشان بوزد پس آن مردم را مانند تنهء درخت‌هاى بريده بر روى زمين افكند بعد امر فرمايد : كه آن دو را از درخت فروآورند و ايشان را زنده كند و ظلم و تعدّىهايى كه كرده‌اند و مظالم بندگان را بر گردن ايشان بار كند و ايشان اقرار و اعتراف كنند ، پس دوباره ايشان را بر درخت بياويزد و آتشى را امر كند كه آن دو را با آن درخت بسوزاند و باد را امر فرمايد خاكستر ايشان را به دريا افكند ، فتنهء آن دو شخص در آن روز سخت‌تر از فتنهء سامرى و گوساله خواهد بود . « 1 »\r\n\r\nحركت از مدينه به سمت كوفه و نجف\r\nچون از اعمال مدينه فارغ شود آن مقدار كه خدا خواهد مكث كند ، پس از آن‌جا\r\n\r\n\r\n","description":"","footnote":"\r\n( 1 ) - عيون اخبار الرضا 1 / 58 ح 27 .\r\n","page_name":" 277 ","page_number":277},
  {"content":"\r\n\r\nقصد عراق كند - عاملى از طرف خود در مدينه بگذارد و چون آن حضرت بيرون رود نامه‌اى از سفيانى به اهل مدينه برسد كه اگر او را نكشيد مردان جنگى شما را بكشم و ذريهء شما را اسير كنم ، پس عامل آن حضرت را بكشند و چون به « شقره » رسد كه موضعى است در نزديكى « بيداء » خبر قتل عاملش به او برسد ، پس برگردد و شمشير در ايشان نهد و ايشان را بكشد چنان‌كه كسى از ايشان نگذارد به‌نحوى كه قتل حرّه « 1 » نزد او چيزى نيست .\r\nپس دوباره عاملى در مدينه بگذارد و به سوى نجف حركت كند و در بين راه همه جا مردم را به كتاب خدا و سنّت پيامبر صلّى اللّه عليه و إله و سلم و ولايت امير المؤمنين عليه السّلام و بيزارى از دشمنان او دعوت كند ، تا چون به « ثعلبيه يا سويقه » رسد مردى از ذريّهء آباء او كه در شجاعت و قوت بدنى و جسمى از همه برتر باشد به جز صاحب الامر ، به پا خيزد و بگويد : اى فلان ( مهدى عليه السّلام ) چه مىكنى ؟ به خدا قسم كه تو با اين رفتار مردم را از دور خود مىپاشى و متفرق مىكنى مانند متفرّق شدن چارپايان ! آيا اين عمل‌ها كه مىكنى به عهدى از پيامبر صلّى اللّه عليه و إله و سلم است يا به چيز ديگر و آن چيست ؟\r\nپس آن كس از مواليان كه متصدى گرفتن بيعت است مىگويد : ساكت باش و گرنه گردنت را مىزنم .\r\nپس حضرت مهدى عليه السّلام به آن شخص بفرمايد : ساكت باش به خدا قسم كه با من عهدى است از پيامبر صلّى اللّه عليه و إله و سلم سپس به يكى بفرمايد : اى فلان ، فلان ! صندوق را بياور ! پس صندوق را حاضر كند آن حضرت عهدنامه را بيرون آورد و بر وى بخواند ، پس آن مرد علوى بگويد ، قربانت شوم سر خود را بده تا ببوسم ، پس سر خود را فرود آورد و او ببوسد و عرض كند : قربانت شوم ! بيعت مرا تجديد كن ( اين عمل از جهت اظهار حق است بر مردم نه از باب تشكيك ) .\r\n\r\n\r\n","description":"","footnote":"\r\n( 1 ) - واقعهء حرّه : شورش مردم مدينه عليه يزيد ( لعنة اللّه عليه ) پس از شهادت امام حسين ( عليه السّلام ) كه با شدت از طرف حكومت اموى سركوب و مدينه غارت شد ، و به حدود سه هزار تن از دختران تجاوز شد و جنايات فراوانى انجام گرفت .\r\n","page_name":" 278 ","page_number":278},
  {"content":"\r\n\r\nسپس حركت كند تا به زمين نجف رسد پس به اصحاب خود بفرمايد : امشب در اين جا توقف كنيد و به عبادت بگذرانيد و چون صبح شود بفرمايد : از طريق نخيله حركت كنيد . در آن موقع كوفه را خندقى باشد .\r\nجابر عرض كرد : كوفه را خندقى باشد ؟ ! فرمود : بلى و اللّه ، ( خندق الان موجود است ) ، پس از طريق نخيله برود تا به مسجد ابراهيم در نخيله فرود آيد و در آن‌جا دو ركعت نماز بگزارد ، پس عده‌اى از كوفه از لشكر سفيانى و غيره به قصد دفع او بيرون آيند ، پس به اصحاب خود بفرمايد راه باز كنيد براى ايشان سپس فرمان حمله دهد ، پس اصحاب بر آن‌ها حمله كنند ، به خدا قسم كه يك نفر از آن‌ها براى خبرگزارى هم از خندق نگذرند و چون به نجف مشرف شود يعنى نزديك شود ، رايت پيامبر صلّى اللّه عليه و إله و سلم را باز كند و چون باز شود ملائكهء بدر بر دور او احاطه كنند . « 1 »\r\nايضا از حضرت باقر عليه السّلام فرمود : زياده بر ده هزار از ( بتريّه ) از كوفه با سلاح به سوى او خارج شوند و به او بگويند : برگرد از همان راهى كه آمده‌اى ، ما را احتياجى به بنى فاطمه نيست ، پس شمشير در ميان آن‌ها نهد تا اين‌كه از ايشان كسى نگذارد . « 2 »\r\nشايد اين‌ها جزء همان عده باشند و شايد مستقل باشند ( بتريه : صنفى از زيديه هستند كه هم قائل به امامت ابى بكر و عمر هستند و هم به على عليه السّلام ولى در عثمان توقف كرده‌اند ) !\r\n\r\nورود به نجف و ملاقات با سيد حسنى\r\nدر آن وقت سه رايت در كوفه مضطرب باشد پس صاف شود براى او « 3 » ( امام باقر عليه السّلام ) ، ( رايت شرقى و آن خراسانى و حسنى است و رايت يمانى و اين سه به او خواهند پيوست ، در آن وقت رايت سفيانى نيز خواهد بود و با او مىجنگد و چنان معلوم مىشود كه سفيانى چون از بغداد به كوفه آمده از طريق حلّه آمده ، پس سمت\r\n\r\n\r\n","description":"","footnote":"\r\n( 1 ) - بحار 52 / 342 ح 91 .\r\n( 2 ) - همان 52 / 291 ح 34 .\r\n( 3 ) - معجم احاديث الامام المهدى 3 / 300 ح 838 .\r\n","page_name":" 279 ","page_number":279},
  {"content":"\r\n\r\nشمالى كوفه و شمال جسر در تصرف لشكر سفيانى خواهد بود و سمت جنوب جسر تا نجف در تصرف خراسانى و يمانى و حسنى و آن حضرت است ، چون آن حضرت به نجف آيد و در آن وقت ) حسنى كوفه را قرارگاه خود كرده ، پس خبر مهدى عليه السّلام به او مىرسد ، اصحاب او به او مىگويند : يابن رسول اللّه ! كيست اين كس كه به ساحت ما نازل شده ؟\r\nپس مىگويد : بيرون شويم به سوى او تا ببينيم كيست و چه مىطلبد ، به خدا قسم كه او خود مىكند كه او مهدى است و او را مىشناسد و غرضى ندارد از اين سخن جز اين‌كه به اصحاب خود بشناساند او را ، پس حسنى با سپاه خود به نزد او مىآيند و مىگويد : اگر تو مهدى آل محمّدى پس كجاست آثار جدّت پيامبر صلّى اللّه عليه و إله و سلم عصا و انگشتر و برد و زره و عمامهء سحاب و اسب و يربوع و ناقهء غضباء و استر و دلدل و الاغ يعفور و اسب نجيب و براق و مصحف امير المؤمنين عليه السّلام ؟ ( شايد آن حيوان‌ها را زنده مىكند و يا همراه خود دارد ، و اللّه العالم )\r\nپس آن حضرت همه را به او ارائه مىدهد ، پس حسنى عصا را به دست مىگيرد و او را در سنگ سختى فرو مىبرد پس سبز مىشود و برگ مىآورد و غرضى ندارد جز اين كه به اصحاب خود فضل مهدى عليه السّلام را نشان دهد تا با او بيعت كنند ، پس حسنى .\r\nمىگويد : اللّه اكبر يابن رسول اللّه ! دست خود را بده تا با تو بيعت كنم ، پس او و ساير عسكر بيعت مىكنند به جز چهل هزار اصحاب قرآن كه معروفند به زيديه\r\nپس ايشان مىگويند : اين نيست مگر سحرى بزرگ ، پس دو عسگر به هم در مىافتند ، پس مهدى عليه السّلام رو مىكند به آن طايفهء منحرف و ايشان را موعظه مىكند و در ايشان نمىافزايد جز كفر و طغيان ، پس امر مىكند به قتل ايشان و همه را مىكشد ، آن‌گاه آن حضرت مىفرمايد : قرآن‌ها را از ايشان برنداريد ، بگذريد با ايشان تا براى ايشان حضرت باشد ، چنان‌كه تبديل و تحريف و تغيير دادند آن را و به وى عمل نكردند ( امام صادق عليه السّلام ) . « 1 »\r\n\r\n\r\n","description":"","footnote":"\r\n( 1 ) - الزام الناصب 2 / 265 .\r\n","page_name":" 280 ","page_number":280},
  {"content":"\r\n\r\nدر « ملاحم و فتن » از امير المؤمنين عليه السّلام فرمود : « پس مهدى با لشكر خود حركت كند تا اين‌كه به وادى فتنه‌ها برسد ( كوفه ) پس حسنى با دوازده هزار به او ملحق شود ( معلوم مىشود بقيه از لشكر او نيست ) به آن حضرت بگويد : من سزاوارترم به اين امر از تو ، آن گاه مطالبهء علامت و دليل كند ، پس آن حضرت اشاره به پرنده‌اى كند كه در آسمان در پرواز است پس فرود آيد و بر دست او بنشيند و قضيب خود را به زمين فرو برد ، پس سبز شود و شاخه و برگ آورد پس حسنى لشكر خود را تسليم آن حضرت كند و خود در مقدمه لشكر او قرار گيرد . » « 1 »\r\nممكن است بار ديگر حسنى نيز قضيب را بگيرد و از جهت امتحان و رفع اتهام سحر ، خودش بر سنگ سختى زند چنان‌كه حضرت صادق عليه السّلام فرمود : و هم‌چنين نسبت به حيوانات مذكور ممكن است آثارى نشان دهد تا معلوم شود از پيغمبر است .\r\n\r\nمبارزه با لشكر سفيانى و شكست ايشان\r\nپس لشكر سفيانى و جمعى از مردم به سوى او از كوفه خارج شوند در روز چهارشنبه ، پس ايشان را دعوت كند و حق خود را بر ايشان بگويد و اين‌كه او مظلوم و مقهور گشته سپس بگويد : هركه با من محاجّه مىكند در خدا ، من اولى هستم به خدا ( بقيه مانند آن‌چه در هنگام بيعت گرفتن در مكّه گذشت ) .\r\nپس در جواب بگويند : از همان‌جا كه آمده‌اى برگرد ما را احتياجى به تو نيست و اخبار شما به ما رسيد و شما را امتحان كرديم ، پس آن روز متفرق شوند بدون جنگ و چون روز جمعه شود دوباره برگردند و مردى از مسلمين كشته شود و به حضرت خبر دهند ، پس در آن وقت رايت پيامبر صلّى اللّه عليه و إله و سلم را باز كند و ملائكهء بدر بر او احاطه كنند ، پس هنگام زوال باد فتح براى آن حضرت بوزد ، پس او و اصحابش بر ايشان حمله كنند و ايشان را بكشند و هزيمت دهند تا خانه‌هاى كوفه و منادى آن حضرت ندا كند : آگاه باشيد هركس فرار كرد او را تعقيب نكنيد و هركس مجروح شد او را نكشيد ، پس با\r\n\r\n\r\n","description":"","footnote":"\r\n( 1 ) - التشريف بالمنن 295 ح 417 .\r\n","page_name":" 281 ","page_number":281},
  {"content":"\r\n\r\nايشان آن معامله كند كه امير المؤمنين عليه السّلام در جنگ جمل كرد « 1 » ( امام صادق عليه السّلام ) اين حكم خاص است و الّا در سيرهء آن حضرت خواهد آمد كه مجروح و فرارى را هم مىكشد .\r\nو از بعضى اخبار استفاده مىشود كه مبارزه در ما بين حيره و كوفه خواهد شد . « 2 »\r\n\r\nشرح رايت پيامبر صلّى اللّه عليه و إله و سلم و آمادگى آن حضرت براى جنگ\r\nحضرت صادق عليه السّلام فرمود : « گويا مىبينم قائم را در نجف كوفه كه زره پيامبر صلّى اللّه عليه و إله و سلم را پوشيده و بر او تنگ آيد ، پس خود را حركت دهد در وى پس بر او دور زند و راست آيد ، پس بر روى او جامه‌اى از استبرق بپوشد و بر اسب سياه و تيره رنگى ( به روايتى ابلق ) سوار شود و او را كاكلى بلند و باريك باشد و هم او را نورى باشد ، پس خود را تكان دهد ، پس نماند اهل بلدى مگر اين‌كه از نور آن كاكل در او داخل شود ، تا اين‌كه اين آيتى براى او باشد .\r\nپس آن حضرت خود را بر اسب تكان دهد ، پس نماند اهل بلدى مگر اين‌كه او را با خود در بلد خود ببينند ، پس رايت پيامبر صلّى اللّه عليه و إله و سلم را باز كند و چون او را باز كند روشن شود از وى ما بين مشرق و مغرب ، عمود او از عرش است و پرچم او از نصر خداست ، به هيچ چيز رو نكند مگر اين‌كه خداوند او را هلاك كند و چون او را حركت دهد و به اهتزاز در آورد نماند مؤمنى مگر اين‌كه دل او چون پارهء آهن محكم شود و قوّت چهل مرد به او داده شود ، و نماند مؤمن مرده‌اى مگر اين‌كه فرح و خوشحالى از آن داخل قبر او شود و اين از اين جهت است كه مؤمنين در قبرهاى خود به زيارت يكديگر مىروند و يكديگر را بشارت مىدهند به قيام قائم عليه السّلام ، پس چون رايت را باز كند ملائكه براى نصرت او فرود آيند » . « 3 »\r\nثمالى به حضرت باقر عليه السّلام عرض كرد : « رايت با او است يا براى او مىآورند ؟ »\r\n\r\n\r\n","description":"","footnote":"\r\n( 1 ) - بحار 52 / 387 ح 205 .\r\n( 2 ) - بحار 52 / 209 ح 50 .\r\n( 3 ) - غيبت نعمانى 210 .\r\n","page_name":" 282 ","page_number":282},
  {"content":"\r\n\r\nفرمود : « جبرئيل براى او مىآورد » . « 1 »\r\nو نيز فرمود : « رايت پيامبر صلّى اللّه عليه و إله و سلم را جبرئيل در روز بدر آورد ، به خدا قسم كه او نه پنبه است و نه كتان و نه ابريشم .\r\nعبد اللّه بن سنان عرض كرد : پس از چيست ؟ فرمود : برگ بهشت است ، پيامبر صلّى اللّه عليه و إله و سلم او را روز بدر باز كرد و بعد او را پيچيد و به دست على داد ، پس همواره در نزد على بود تا روز جنگ بصره پس او را باز كرد و خداوند به او فتح داد ، سپس او را پيچيد و اكنون او در نزد ماست احدى او را باز نمىكند تا اين‌كه قائم عليه السّلام قيام كند و چون او قيام كند ، او را باز كند ، پس نماند در مشرق و مغرب احدى مگر اين‌كه او را ببيند و رعب از پيش و راست و چپ او مسير يك ماه راه حركت كند .\r\nپس فرمود : او خروج مىكند در حالتى كه داغديده و غضبناك است براى غضب خداوند بر اين خلق و بر اوست پيراهن پيامبر صلّى اللّه عليه و إله و سلم كه در روز احد پوشيده بود و عمامهء سحاب و زره بلند او و شمشير ذوالفقار ، پس شمشير را برهنه كند و بر دوش گذارد و هشت ماه درهم و برهم بكشد » . « 2 »\r\n( آن حضرت را به جز اين رايت رايت‌هاى زرد و سفيد هست ) و در روايتى از صدوق در رايت مهدى نوشته است : البيعة للّه « 3 » و در روايت ديگر : الرّفعة للّه . « 4 » و در « اثبات الهداة » از فضل بن شاذان در رايت مهدى صلّى اللّه عليه و إله و سلم است : اسمعوا و اطيعوا . « 5 »\r\n\r\nحركت به سوى سهله و مسجد آن\r\nامير المؤمنين عليه السّلام فرمود : « گويا مىبينم او را كه از وادى السلام عبور كرده و رو به سهله مىرود ، بر اسبى كه دست و پاى او سفيد است سوار است و كاكلى دارد كه درخشنده است و او دعا مىخواند و در دعاى خود مىگويد :\r\n\r\n\r\n","description":"","footnote":"\r\n( 1 ) - كمال الدين 2 / 672 ح 23 .\r\n( 2 ) - غيبت نعمانى 209 .\r\n( 3 ) - منتخب الاثر 393 ح 1 .\r\n( 4 ) - همان 393 ح 2 .\r\n( 5 ) - اثباة الهداة 3 / 582 ح 769 .\r\n","page_name":" 283 ","page_number":283},
  {"content":"\r\n\r\n« لا إله الّا اللّه حقّا حقّا ، لا إله الّا اللّه ايمانا و صدقا ، لا إله الّا اللّه تعبّدا و رقّا ، اللّهمّ معزّ كلّ مؤمن وحيد و مذلّ كلّ جبّار عنيد . أنت كنفى حين تعيينى المذاهب و تضيق علىّ الأرض بما رحبت . اللّهمّ خلقتنى و كنت غنيّا عن خلقى و لو لا نصرك ايّاى لكنت من المغلوبين ، يا منشر الرّحمة من مواضعها و مخرج البركات من معادنها و يا من خصّ نفسه بشموخ الرّفعة فأولياءه بعزّة يتعزّزون ، يا من وصعت له الملوك نير المذلّة على أعناقهم فهم من سطوته خائفون ، اسئلك باسمك الّذى فطرت به خلقك فكلّ لك مذعنون أسئلك ان تصلّى على محمّد و آل محمّد و أن تنجز لى امرى و تعجّل لى الفرج و تكفينى و تغافينى و تقضى حوائجى السّاعة السّاعة اللّيلة اللّيلة انّك على كلّ شىء قدير » . « 1 »\r\nحقير گويد : اين دعا بسيار مضامين عاليه‌اى دارد مناسب شدائد و گرفتارى است ، خصوصا از دشمن ، پس اگر مؤمنين در هنگام شدائد به قصد رجا بخوانند نه به قصد ورود با ياد كردن انقلاب آن حضرت را در آن حالت و تضرع او را از سويداى دل كه عبارات دعا كاشف از آن است ؛ بعيد نيست كه سريع در اجابت باشد .\r\n\r\nحركت به كوفه و مسجد كوفه و عمليات آن حضرت در كوفه\r\nچون كوفه براى او صاف شود داخل كوفه شود پس بيايد تا داخل مسجد شود و بر منبر بالا رود و خطبه بخواند ، اما از گريه مردم نفهمند كه چه مىگويد و چون جمعهء ديگر شود مردم بگويند : يابن رسول اللّه نماز در پشت سر تو مانند نماز در پشت سر پيامبر صلّى اللّه عليه و إله و سلم است و اين مسجد گنجايش مردم را ندارد . پس بفرمايد : من براى شما مكانى در نظر مىگيرم ، پس به طرف نجف آيد و خطّى بكشد و در آن‌جا مسجدى بنا كنند كه هزار در داشته باشد تا وسعت براى مردم داشته باشد « 2 » ( حضرت باقر عليه السّلام ) .\r\nحضرت صادق عليه السّلام نيز ذكر اين مسجد را كرده و نيز آن حضرت از جمله وقايع فرمود : روزى حضرت مهدى عليه السّلام بر منبر باشد و سيصد و سيزده تن بر گرد او ، پس از قباى خود مكتوبى بيرون مىآورد كه مهر خورده به مهر طلا ، عهدنامه‌اى است از پيامبر صلّى اللّه عليه و إله و سلم\r\n\r\n\r\n","description":"","footnote":"\r\n( 1 ) - الزام الناصب 2 / 306 .\r\n( 2 ) - غيبت طوسى 469 ح 485 .\r\n","page_name":" 284 ","page_number":284},
  {"content":"\r\n\r\nچون او را بر مردم مىخواند مطالب او بر مردم گران مىآيد ، پس از دور او متفرق مىشوند به‌طورىكه نمىماند جز وزير و يازده نقيب چنان‌چه با موسى بن عمران باقى ماندند ، پس متفرق مىشوند و در اطراف زمين مىگردند ، پس ديگرى نمىيابند جز او دوباره برمىگردند به سوى او . به خدا قسم كه من آن كلامى را كه مىگويد و ايشان از دور او مىپاشند و كافر مىشوند مىدانم . « 1 »\r\n( كفر طاعت است و اين تعجّب ندارد ، زيراكه مادون عصمت در هر حدّى باشد لغزش براى او هست و تحمّل سرّ خدا و امر خدا را ندارد ) .\r\nدر يكى از روزها به « رحبهء » كوفه آيد و پاى خود را به موضعى بزند پس دوازده هزار زره و هم‌چنين شمشير خود كه هر خودى دو رو داشته باشد بيرون آورد ، پس دوازده هزار مرد از موالى عجم بطلبد و آن زره‌ها و خودها را بر ايشان بپوشاند و بگويد : هركس را مانند خود با اين لباس نديديد بكشيد « 2 » ( حضرت صادق عليه السّلام ) .\r\n( شايد آن‌ها را مأموريت خاصى دهد و به موضع مخصوصى فرستد ) .\r\nپس آن حضرت كوفه را دار الملك خود قرار دهد ، و مسجد جامع آن مجلس حكم او است ، و مسجد سهله محل بيت المال و غنايم مسلمين ، و خلوتگاه او نجف اشرف « 3 » ( حضرت صادق عليه السّلام ) . غير از اين عملياتى كه آن حضرت خواهد كرد در كوفه و ساختن چند مسجد در فصل رفتار و روش او خواهد آمد . انشاء اللّه تعالى\r\n\r\nخروج از كوفه به شام براى جنگ با سفيانى\r\nچون كوفه را امن كند و منزلگاه خود سازد پس به شهرها و طوايف ديگر بپردازد ، اول كسى را كه به دفع او و محاربهء او قيام كند سفيانى است و ابتداى حركت آن حضرت به سوى او ظاهرا در ماه رجب باشد ( و در آن وقت مردگان نيز براى نصرت زنده شوند ) .\r\nپس به اصحاب خود بفرمايد : حركت كنيد تا به سوى اين طاغيه برويم ، چون خبر\r\n\r\n\r\n","description":"","footnote":"\r\n( 1 ) - بحار 52 / 326 ح 42 .\r\n( 2 ) - بحار 52 / 377 ح 179 .\r\n( 3 ) - الزام الناصب 2 / 261 .\r\n","page_name":" 285 ","page_number":285},
  {"content":"\r\n\r\nبه سفيانى برسد با همهء لشكر خود مجرد و آماده شود و در رمله از آن حضرت استقبال كند و چون دو لشكر باهم تلاقى كنند ، حضرت ايشان را دعوت كند به كتاب و سنت پيامبر صلّى اللّه عليه و إله و سلم ، سپس بگويد : پسر عمّم را به نزد من فرستيد ، پس سفيانى خود به نزد آن حضرت آيد و آن حضرت با او تكلم كند ، پس سفيانى تسليم شود و بيعت كند .\r\nچون به لشكر خود برگردد طايفهء كلب كه عشيرهء مادرى اويند بپرسند : چه كردى ؟\r\nبگويد : تسليم شدم و بيعت كردم .\r\nپس بگويند : قبح اللّه رأيك « قبيح گرداند خدا اين رأى تو را » ، در بين اين‌كه خليفه بودى و متبوع تابع و پيرو شدى ! به خدا كه ما تو را بر اين رأى تبعيت نمىكنيم هرگز ! پس مىگويد : اكنون چه كنم ؟ مىگويند : نقض كن و با او رودررو شو و نبرد كن ، پس آمادهء مبارزه شوند . پس آن حضرت بفرمايد : من آن‌چه وظيفه‌ام بود به تو رساندم اكنون حذر خود را بگير كه من با تو جنگ خواهم كرد و چون دو لشكر مقابل هم شوند ، يا قبل از بيعت و يا بعد از نقض ، جمعى از لشكر سفيانى به لشكر آن حضرت ملحق شوند و جمعى از لشكر آن حضرت كه از اطراف با او همراه شده‌اند به لشكر سفيانى ملحق شوند و آن روز ، روز ابدال است ، چنان‌كه امير المؤمنين عليه السّلام از يوم الابدال ياد مىكرد .\r\nپس فرمان جنگ صادر شود و آن روز تا شب بجنگند و چون شب شود هر لشكر به محل خود برگردد ، فردا صبح دوباره به مبارزه حاضر شوند ، پس خداوند نصرت را به لشكر قائم عليه السّلام دهد ، لشكر سفيانى را تا به آخر بكشند ، حتى اين‌كه اگر يك نفرى در ميان درختى يا در جوف سنگى پنهان شده باشد آن درخت و آن سنگ فرياد زند كه در ميان من كافرى پنهان است ، پس او را بيرون آورند و بكشند ، پس درندگان و پرندگان از گوشت آنان سير شوند ، سفيانى را اسير كرده بياورند و آن حضرت او را به دست خود بر روى سنگى ذبح كند ، ( و در روايتى كشتن او در بحيرهء طبريه خواهد بود ) . « 1 »\r\nو چون خبر منتشر شود جمعى از بنى اميه كه در شام بودند پيش از ورود آن حضرت فرار كنند و به روم پناهنده شوند ، پس آن حضرت به شام آيد و شام را متصرف\r\n\r\n\r\n","description":"","footnote":"\r\n( 1 ) - بحار 52 / 386 ح 199 .\r\n","page_name":" 286 ","page_number":286},
  {"content":"\r\n\r\nشود . « 1 » ( حضرت باقر عليه السّلام )\r\n\r\nجنگ با روم و استرداد بنى اميه\r\nپس از خاتمهء جنگ با سفيانى آن حضرت سه لواء ترتيب دهد : يكى را به قسطنطنيه فرستد و ديگرى را به چين و ديگرى به كوه‌هاى ديلم و هرسه را فتح كند . « 2 » پس اولين لواء به طرف روم حركت كند هم براى فتح آن و هم براى استرداد بنى اميه .\r\nچون بنى اميه به روم فرار كنند از سلطان روم درخواست كنند كه ايشان را اجازهء دخول دهد و از ايشان حمايت كند . سلطان روم بگويد : به شما راه نمىدهم تا اين‌كه در دين من داخل شويد و نصرانيت اختيار كنيد ، به ما زن بدهيد و از ما زن بگيريد و گوشت خوك بخوريد و شراب بنوشيد و صليب در گردن كنيد و زنّار ببنديد ، پس شروط را قبول كنند و به ايشان اجازهء ورود دهد و چون آن حضرت لشكرى به روم فرستد براى استرداد ايشان ، بگويند : اهل ملت ما را به ما تسليم كنيد !\r\nآنان در جواب بگويند : به خدا كه چنين كارى نخواهيم كرد اينان جماعتى هستند كه در دين ما رغبت كرده و از دين شما بىميل گشته‌اند ، پس آن لشكر بگويند : به خدا اگر مأمور به قتال شما شويم با شما مىجنگيم . « 3 »\r\n( در اصحاب كهف گذشت از امير المؤمنين عليه السّلام كه : اول يكى از آن‌ها را مىفرستد و به مقصود نرسيده برمىگردد بعد از آن ديگرى را مىفرستد و از روايت ديگرى چنان بر مىآيد كه خود آن حضرت عزيمت مىكند ) . « 4 »\r\nحضرت باقر عليه السّلام در اين آيه :     فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ ، لا تَرْكُضُوا وَ ارْجِعُوا إِلى ما أُتْرِفْتُمْ فِيهِ وَ مَساكِنِكُمْ لَعَلَّكُمْ تُسْئَلُونَ ، قالُوا يا وَيْلَنا إِنَّا كُنَّا ظالِمِينَ ، فَما زالَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ     . « 5 » « پس چون صولت ما را\r\n\r\n\r\n","description":"","footnote":"\r\n( 1 ) - الزام الناصب 2 / 260 .\r\n( 2 ) - بحار 52 / 388 ح 206 .\r\n( 3 ) - بحار 52 / 388 ح 206 .\r\n( 4 ) - مختصر بصائر الدرجات 201 .\r\n( 5 ) - انبياء 12 و 13 .\r\n","page_name":" 287 ","page_number":287},
  {"content":"\r\n\r\nاحساس كنند ناگاه ايشان بدوند و پا به فرار گذارند ، فرار نكنيد برگرديد به سوى اندوخته‌ها كه ذخيره كرديد ، برگرديد به ثروت‌ها و مساكن خود تا از شما سؤال شود ، آن گاه بگويند : اى واى بر ما كه ما ستمكاران بوديم ، پس همواره اين كلمه سخن ايشان باشد ، تا اين‌كه ما ايشان را مانند دروشده خاموش سازيم » .\r\nفرمود : تأويل اين آيه ( يعنى مصداق ) از هنگامى كه نازل شده هنوز نيامده و چون قائم ما قيام كند تأويل او دربارهء بنى اميّه تحقّق پيدا خواهد كرد كه ايشان از ترس قائم عليه السّلام به روم فرار كنند ، پس ايشان را مطالبه كنند سپس با شمشير ايشان را چون دروشده خاموش سازند .\r\nو نيز آن حضرت فرمود : چون سلطان روم از مهدى عليه السّلام آگاه شود امان و صلح بطلبد ، آن حضرت بفرمايد : امان و صلحى نيست تا اين‌كه كسانى را كه از ما نزد شمايند به ما برگردانيد و اگر ايشان را ندهيد شمشير در ميان شما خواهم گذاشت .\r\nپس مىگويند : اين كتاب خداست بين ما و شما ( اهل روم گويند يا بنى اميه ) هرچه كتاب گويد به مقتضاى آن رفتار كنيد ، پس بفرمايد قبول دارم و راضيم و كتاب را بر ايشان قرائت كند ، پس ببينند كه در شرايط صلح و امان كه به ايشان داده شده اين است كه هر مسلمانى كه مرتد شود و به ايشان ملحق شود بايد به والى مسلمين برگردانند و اگر از ايشان كسى رغبت در اسلام كند و هجرت كند او را برنگردانند .\r\nچون اين جمله را بر ايشان بخواند و اين شرط لازم را ببنند ، سلطان روم به ياران خود بگويد : چاره‌اى نيست ، اين جماعت حجت و دليل بزرگى آوردند و در قبال او نتوان مخالفت كرد ، بدهيد اهل ملت ايشان را به ايشان ، پس بنى اميه را بيرون كنند و تسليم آن حضرت نمايند پس مردان و زنان ايشان را بكشند ( زيراكه همه مرتد شده‌اند ) و صليب‌هايشان را بر نيزه كنند .\r\nسپس فرمود : به خدا قسم كه مىبينم اصحاب قائم عليه السّلام را كه دينار و درهم ايشان را با جحفه ( دلو يا شبه آن ) تقسيم مىكنند ، سپس مردم روم هم اسلام آورند و آن حضرت براى ايشان مسجدى بنا كند و مردى از اصحاب خود را به جاى خود در آن‌جا بگذارد و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nبرگردد . « 1 »\r\nامير المؤمنين عليه السّلام فرمود : خداوند را بر بنى اميّه چيره گرداند تا اين‌كه ايشان را چون برگ خزان بر روى زمين افكنده و استخوان پوسيده سازد .  مَلْعُونِينَ أَيْنَما ثُقِفُوا أُخِذُوا وَ قُتِّلُوا تَقْتِيلًا  « 2 » « ملعونند و در هر كجا بروند گرفته شوند و به شدّت كشته شوند » . « 3 »\r\nو نيز وارد شده كه جمع ديگر ايشان را در اطراف زمين ، امير المؤمنين عليه السّلام و حضرت سيد الشهداء عليه السّلام در رجعتشان خواهند كشت . « 4 »\r\n\r\nفتح قسطنطنيه\r\nدر فتح قسطنطنيه اخبار بسيار است و اخبار عامّه از پيامبر صلّى اللّه عليه و إله و سلم بيش از خاصه است و در كيفيت فتح او هم نقل‌ها كرده‌اند ، اما آن‌چه در اخبار ماست اين است :\r\nحضرت صادق عليه السّلام فرمود : « لشكرى به قسطنطنيه بفرستد چون به خليج برسند چيزى بر كف پاى خود بنويسند و بر آب عبور كنند ، اهل قسطنطنيه چون چنان ببنند بگويند اين‌ها كه اصحاب او هستند بر آب راه مىروند ، پس خود او چگونه خواهد بود ؟\r\nپس دروازهء شهر را بر ايشان باز كنند و لشكر آن حضرت داخل شوند و آن‌چه خواهند حكم فرمايند » . « 5 »\r\n\r\nفتح ساير ممالك و بلاد\r\nنسبت به ساير ممالك و بلاد و طوايف چيزى مشروح نرسيده بلكه به‌نحو اجمال اشاره به چندتا شده ، حضرت باقر عليه السّلام فرمود : « فتح مىكند خداوند براى او روم و چين و ترك و ديلم و سند و هند و كابلشاه و خزر را . » « 6 »\r\nو حضرت صادق عليه السّلام فرمود : سيزده شهر و طايفه با قائم عليه السّلام مىجنگند ، اهل مكه ،\r\n\r\n\r\n","description":"","footnote":"\r\n( 1 ) - بحار 52 / 389 ح 206 .\r\n( 2 ) - احزاب 61 .\r\n( 3 ) - منتخب الاثر 228 ح 1 .\r\n( 4 ) - الزام الناصب 2 / 356 .\r\n( 5 ) - غيبت نعمانى 219 .\r\n( 6 ) - بحار 52 / 348 ح 99 .\r\n","page_name":" 289 ","page_number":289},
  {"content":"\r\n\r\nمدينه ، شام ، بنى اميّه ، بصره ، دميسان ( علامهء مجلسى فرموده : دميسان تصحيف ديسان است ، قريه‌اى است در هرات ) ، اكراد ، اعراب ، طايفهء ضبة ، طايفهء باهلة ، طايفهء ازد و اهل رى » . « 1 »\r\nو اما بقيهء مردم و شهرها ظاهر اين است كه بدون جنگ تسليم آن حضرت شوند ، زيراكه آن حضرت چنان‌كه گذشت به رعب نصرت مىشود ، به‌علاوه صيت فتح و پيشروى او با كثرت خيل و جند او همه‌جا را قرع سمع مىكند و اين خود مزيد بر رعب مىشود ، قهرا براى مبارزه و جنگ حاضر نمىشوند .\r\n\r\nذكر مصر و بصره و حروراء و طائفه ثقيف\r\nچون از اعمال شام فارغ مىشود به مصر رود و بر منبر او خطبه بخواند ، پس زمين از عدل او شاد گردد پس به جانب كوفه برگردد و در برگشتن عزم بصره كند و ممكن است قبل از رفتن به شام به بصره رود ، به‌هرحال از حديث فوق معلوم شد كه اهل بصره با او مىجنگند و امير المؤمنين عليه السّلام فرمود : « پس به سوى بصره حركت كند تا اين‌كه بر درياى او مشرف شود و با او است تابوت و عصاى موسى ( كه آن‌ها را از بحيرهء طبريه بيرون آورده ، پس معلوم مىشود كه بعد از برگشتن از شام است ) پس عزيمتى بر دريا بخواند ، پس آب طغيان كند و به بصره بريزد ، تا اين‌كه بصره مانند دريايى گردد ، نماند در او مگر مسجد او ، مانند كشتى بر روى آب . باز به طرف حروراء حركت كند و او را آتش زند و بسوزاند و از طرف باب بنى اسد برود تا اين‌كه در طايفهء ثقيف كه ايشان زراعت فرعون هستند ( يا اهل فزعند ) شعله‌اى افروزد » . « 2 »\r\n\r\nتمام مدت جنگ آن حضرت\r\nاز امير المؤمنين عليه السّلام و حضرت سيد الشهداء عليه السّلام فرمودند : شمشير خود بر دوش مىگذارد هشت ماه ، و از حضرت باقر عليه السّلام نيز در چند حديث فرمود : « هشت ماه شمشير\r\n\r\n\r\n","description":"","footnote":"\r\n( 1 ) - همان 52 / 363 ح 136 .\r\n( 2 ) - مختصر بصائر الدرجات 201 .\r\n","page_name":" 290 ","page_number":290},
  {"content":"\r\n\r\nبر دوش مىگذارد و درهم و برهم مىكشد و همواره از دشمنان خدا مىكشد تا اين‌كه خدا راضى شود .\r\nابو بصير عرض كرد : چگونه مىفهمد كه خدا راضى است ؟ فرمود : در دل او رحمت مىافكند » . « 1 »\r\n\r\nقتل ابليس\r\nاز جملهء مقاتلهء او مقاتله با لشكر ابليس و كشتن ابليس است ، اما وقت آن معلوم نيست . اسحاق بن عمار از حضرت صادق عليه السّلام پرسيد : از وقت معلوم كه خداوند ابليس را در كتاب خود تا آن وقت مهلت داده ؟ فرمود : هرگاه قائم عليه السّلام قيام كند در مسجد كوفه خواهد بود ، پس ابليس به نزد او آيد تا به زانو درافتد و بگويد : اى واى از امروز ، پس موى ايشان او را بگيرد و او را گردن زند . « 2 »\r\nو در حديث ديگر آن حضرت فرمود : روز وقت معلوم كه شود ، امير المؤمنين عليه السّلام با اصحاب خود بر شيطان و لشكرش حمله كنند و جنگ‌گاه ايشان در « روحاء » باشد كه زمينى است از اراضى فرات قريب به كوفه ، جنگ عظيمى كنند كه مانند آن رخ نداده ، گويا مىبينم لشكر امير المؤمنين عليه السّلام را كه صد قدم به عقب برگشته‌اند حتى اين‌كه پاى بعضى از ايشان در فرات رفته ، ناگاه جبروت حق با ابرها و ملائكه به همراهى پيامبر صلّى اللّه عليه و إله و سلم هبوط كنند و در دست پيامبر صلّى اللّه عليه و إله و سلم حربه‌اى باشد از نور ، پس چون ابليس به آن حضرت نگاه كند پشت كند و به عقبت برگردد ، لشكر وى به او بگويند : كجا مىروى ؟ اينك ما ظفر يافتيم !\r\nپس بگويد : من مىبينم آن‌چه شما نمىبينيد ، من مىترسم پروردگار عالمين را ، پس پيامبر صلّى اللّه عليه و إله و سلم به او برسد و يك طعن به او در ما بين دو شانه‌اش بزند كه در آن طعنه\r\n\r\n\r\n","description":"","footnote":"\r\n( 1 ) - بحار 52 / 347 ح 99 .\r\n( 2 ) - معجم احاديث الامام المهدى 5 / 198 ح 1621 .\r\n","page_name":" 291 ","page_number":291},
  {"content":"\r\n\r\nهلاك او و هلاك اصحاب او خواهد بود . « 1 » ( اين منافات ندارد كه او را اسير كرده به نزد قائم عليه السّلام آورند ) .\r\n\r\nخروج‌كنندگان بر وى و احتجاج‌كنندگان بعد از آرامش\r\nحضرت صادق عليه السّلام فرمود : « چون فتنه‌ها آرام شود و آن حضرت از جهاد بيارامد ، نگذرد مگر اندكى ناگهان مارقه‌اى از موالى ( خروج‌كننده و خارج‌شوندهء از دين از پيوستگان ) در رميلهء دستكره ( قريه‌اى است بين بغداد و واسط و قريه‌اى است در قرب شهرابان و قريه‌اى است در خوزستان . قاموس ) خروج‌كننده ، عدهء ايشان بالغ بر ده هزار باشد ، شعار ايشان « يا عثمان يا عثمان » باشد . پس آن حضرت مردى از مواليان را طلب كند و شمشيرى به وى دهد و او را به سركردگى به جنگ ايشان فرستد ، پس ايشان را بكشند چنان‌كه احدى از ايشان نماند » . « 2 »\r\nو حضرت صادق عليه السّلام فرمود : « روزى حديث كند شما را به حديثى پس جمعى در رميلهء دستكره بر وى خروج كنند و با وى مقاتله كنند ، پس ايشان را بكشد و اين آخرين خروج‌كننده خواهد بود » . « 3 »\r\nحضرت باقر عليه السّلام فرمود : « در بين اين‌كه روزى حضرت صاحب الامر عليه السّلام به بعضى احكام حكم كند و به بعضى از سنّت‌ها تكلّم كند ، ناگهان خروج‌كننده‌اى از مسجد خارج شود و بر وى خروج كند ، پس به اصحاب بفرمايد : ايشان را بگيرند ، پس در بازار خرما فروشان به ايشان ملحق شوند و ايشان را اسير كرده بياورند ، پس امر به ذبح ايشان كند و اين آخرين خروج‌كننده باشد بر آل محمد صلّى اللّه عليه و إله و سلم « 4 » ( يعنى در كوفه ) » .\r\nو در قضاوت آن حضرت خواهد آمد : كسانى كه بر حكم او اعتراض كنند و انكار كنند آنان را گردن زند ، اما آن‌ها خارجى محسوب نمىشوند .\r\nمقدّس اردبيلى در « حديقة الشّيعه » از حضرت صادق عليه السّلام روايت كرده كه فرمود :\r\n\r\n\r\n","description":"","footnote":"\r\n( 1 ) - بحار 53 / 42 ح 12 .\r\n( 2 ) - غيبت طوسى 475 ح 498 .\r\n( 3 ) - بحار 52 / 375 ح 174 .\r\n( 4 ) - تفسير عياشى 2 / 65 ح 49 .\r\n","page_name":" 292 ","page_number":292},
  {"content":"\r\n\r\nهفت كس از فرزند من ، صاحب الامر ، معجزه خواهند خواست :\r\nاول : معجزه الياس از او بطلبد ، پس آن حضرت ،  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 1 » بگويد و بر روى آب از اين طرف دجله به آن طرف دجله عبور كند كه كفش او تر نشود . آن مرد بگويد : كه اين شخص جادوگر است و اين عمل جادوگرى است . پس آن حضرت به آب امر فرمايد : كه او را بگيرد و او هفت روز در آب زنده باشد و فرياد كند كه : اين است جزاى آن‌كه انكار امام زمان كند .\r\nدوم : مردى باشد از اصفهان از آن حضرت معجزه ابراهيم خليل عليه السّلام بخواهد ، پس بفرمايد تا آتش عظيمى برافروزند و آيهء :  « فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ »  « 2 » بخواند و در آتش رود ، پس بر او سلام گردد و به سلامت از آتش بيرون آيد و آن مرد بگويد كه اين سحر است ، پس آن حضرت ، آتش را امر كند تا او را بگيرد و او هم چنان در آتش بسوزد و بگويد : اين است جزاى آن‌كه منكر امام وقت شود .\r\nسوم : شخصى باشد از فارس ، چون عصاى موسى عليه السّلام در دست آن حضرت ببيند معجزهء موسى عليه السّلام از وى بخواهد ، پس اين آيه تلاوت كند :  « فَأَلْقى عَصاهُ فَإِذا هِيَ ثُعْبانٌ مُبِينٌ »  « 3 » و عصا را بيندازد پس عصا اژدها شود ، آن مرد بگويد : اين شخص ساحر است و اين امر جادوگرى است ، پس به امر امام عليه السّلام عصا ، او را فرو برد و سر و گردنش بيرون بماند و بگويد : اين است جزاى آن‌كه معجزه را جادوگرى بنامد .\r\nچهارم : مردى از اهل آذربايجان ، استخوانى به دست بگيرد و از آن حضرت معجزه عيسى عليه السّلام طلب كند و بگويد : اگر تو امامى اين استخوان‌ها را به دعاى خود به سخن درآور ، پس به دعاى آن حضرت آن استخوان تكلّم كند و بگويد : اى امام معصوم هزار سال است كه من به عذاب گرفتارم و به دعاى تو اميد نجات دارم ، از خدا بخواه تا عذاب از من بردارد ، آن مرد ايمان نياورد ، پس امر كند كه او را بردار كشند و هفت روز بر سر دار فرياد كند : اين است جزاى آن‌كه معجزه ببيند و انكار كند .\r\n\r\n\r\n","description":"","footnote":"\r\n( 1 ) - طلاق 3 .\r\n( 2 ) - يس 83 .\r\n( 3 ) - اعراف 107 .\r\n","page_name":" 293 ","page_number":293},
  {"content":"\r\n\r\nپنجم : مردى از اهل عمان بگويد : آهن بر دست داود پيامبر صلّى اللّه عليه و إله و سلم نرم مىشد ، اگر بر دست تو نرم شد امام خواهى بود ، چون امام عليه السّلام به او بنمايد آن‌چه خواسته ، باز آن مرد بر انكار خود ثابت باشد ، پس آن حضرت عمودى در گردن او بيفكند و بر گردنش بتابد و او هم‌چنان بگردد در دنيا و بگويد : اين است جزاى آن‌كه امام صادق را تكذيب كند .\r\nششم : مردى از اتراك بگويد : كارد بر حلق اسماعيل عليه السّلام كارگر نشد . و من اين را معجزه او مىدانم ، اگر بر دست تو آن ظاهر شود به امامت تو اقرار كنم ، امام عليه السّلام كاردى را به وى دهد و بفرمايد : پسر خود را ذبح كن ، او به قوّت تمام آن كارد را هفتاد بار بر گلوى پسر خود بكشد و كارگر نشود ، پس از روى غضب آن كارد را بر زمين زند پس به فرمان خدا آن كارد برگردد و خود را به او برساند و حلقش را ببرد و به دوزخش فرستد .\r\nهفتم : يكى از اعراب از وى معجزه جدّش را طلب كند ، پس آن حضرت شيرى را بطلبد و از وى شهادت بخواهد ، شير سر به زمين نهاده روى بر خاك بمالد و به زبان فصيح شهادت به حقيقت و امامت او دهد ، باز هم اعرابى اقرار به امامت نمىكند ، پس آن شير او را در آن لشكرگاه بدواند و فرياد زند : اين است جزاى آن‌كه امامت صاحب الأمر را انكار كند ، چنان‌كه همه نداى آن شير را بشنوند و بعد از آن در آخر او را بخورد . « 1 »\r\n\r\n\r\n","description":"","footnote":"\r\n( 1 ) - حديقة الشيعة 761 .\r\n","page_name":" 294 ","page_number":294},
  {"content":"\r\n\r\n\r\nفصل چهارم : حدود ملك و مدت دولت او ، غرض از قيام و نهضت او سيرهء او و آن‌چه در ايام ملك و دولت خود خواهد كرد معاملهء او با فرق مشركين و كافرين و كليهء مخالفين ظهور خيرات و بركات در عهد او و احوال شيعيان در زمان او\r\n\r\nحدود ملك و سلطنت آن حضرت\r\nحدود ملك او همهء روى زمين است از مشرق تا مغرب ، و اخبار در اين باب بسيار است اشاره بعضى كافى است . جابر انصارى از پيامبر صلّى اللّه عليه و إله و سلم فرمود : « زود است كه خداوند ، سنّت ذوالقرنين را در قائم از اولاد من جارى سازد و برساند او را به شرق و غرب زمين ، تا اين‌كه نماند كوهى و درّه‌اى و بيابانى كه ذوالقرنين بر او قدم گذارده مگر اين‌كه او هم بر او قدم گذارد » . « 1 »\r\nامير المؤمنين عليه السّلام نيز مثل اين فرمود . و از اين معلوم مىشود كه آن حضرت همهء روى زمين را سير خواهد فرمود .\r\nو حضرت زين العابدين عليه السّلام از پيامبر صلّى اللّه عليه و إله و سلم فرمود : « بعد از من دوازده نفرند ، اول ايشان تويى يا على و آخر ايشان قائم عليه السّلام است ، آن‌كه خداوند براى او مشارق و مغارب زمين را فتح مىكند » . « 2 »\r\nحضرت مجتبى عليه السّلام فرمود : « مالك مىشود ما بين خافقين را ( مشرق و مغرب ) » . « 3 »\r\nحضرت باقر عليه السّلام فرمود : « سلطنت به او برسد به ما بين خافقين و فرمود : خداوند\r\n\r\n\r\n","description":"","footnote":"\r\n( 1 ) - كمال الدين 2 / 394 ح 4 .\r\n( 2 ) - بحار 52 / 378 ح 184 .\r\n( 3 ) - اثباة الهداة 3 / 524 ح 414 .\r\n","page_name":" 295 ","page_number":295},
  {"content":"\r\n\r\nفتح كند براى او مشرق و مغرب را » . « 1 »\r\nو نيز در اين در اين آيه :  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 2 » « ما در زبور نوشتيم بعد از ذكر اين‌كه زمين را ارث خواهند برد بندگان صالح من »\r\nفرمود : « همهء كتاب‌هاى آسمانى ذكر است و بندگان صالح : قائم عليه السّلام و اصحاب اوست » . « 3 »\r\nو در غرض او از قيام و معاملهء او با مشركين نيز اين امر ظاهر است .\r\n\r\nمدّت دولت او و عمر او\r\nدر مدّت دولتش اخبار مختلف است و گمان من اين است كه علّت اختلاف ، اختلاف اخبار عامه است و ايشان را در اين اختلاف اغراض بوده چنان‌كه در قيام او به شمشير معلوم خواهد شد و چون دانستن مدت عمر چندان امر مهمى نبوده ، لهذا ائمه عليهم السّلام داعى بر تحقيق آن نداشتند و موافق اخبار مختلفهء عامه نيز مختلف مىگفتند ، از اين جهت به‌طور جزم در باب عمر آن حضرت و مدت سلطنت او چيزى نمىتوان گفت ، به‌علاوه كه آخر زمان او يا زودتر ايام رجعت است ، و چون آن حضرت وفات كند حضرت سيد الشهداء عليه السّلام او را دفن كند « 4 » و پس از آن طولى نكشد كه رجعت كند با ائمهء ديگر ، پس از اين جهت نيز چندان مهم نيست دانستن عمر آن حضرت .\r\nحضرت مجتبى عليه السّلام فرمود : چهل سال . « 5 » حضرت باقر عليه السّلام فرمود : نوزده سال از روز قيام تا روز وفات . « 6 » حضرت صادق عليه السّلام فرمود : نوزده سال و چند ماه . « 7 » ولى در روايت ديگر فرمود : هفت سال كه هفتاد سال باشد به سال‌هاى شما . « 8 » در روايت ديگر فرمود :\r\n\r\n\r\n","description":"","footnote":"\r\n( 1 ) - بحار 52 / 390 ح 212 .\r\n( 2 ) - انبياء 105 .\r\n( 3 ) - بحار 51 / 47 ح 6 .\r\n( 4 ) - بحار 53 / 103 ح 130 .\r\n( 5 ) - بحار 44 / 201 ح 4 .\r\n( 6 ) - بحار 52 / 299 ح 26 .\r\n( 7 ) - بحار 52 / 298 ح 59 .\r\n( 8 ) - اثباة الهداة 3 / 517 ح 373 .\r\n","page_name":" 296 ","page_number":296},
  {"content":"\r\n\r\nبه قدر عمر ابراهيم خليل صد و بيست سال . « 1 »\r\nدر روايت ديگر حضرت باقر عليه السّلام فرمود : سيصد و نه سال به قدر مكث اصحاب كهف در غارشان . « 2 »\r\nو در حديث ديگر از آن حضرت اين مدت را براى حسين عليه السّلام بعد از قائم عليه السّلام فرموده است . « 3 »\r\nو اما اخبار عامه تا هفت سال و نه سال نيز گفته‌اند ، « 4 » پس به‌نحو تحقيق حال معلوم نيست ، ولى آن‌چه از همه بهتر است همان است كه در حديث مفضل حضرت صادق عليه السّلام فرمود : به اراده و مشيت خداست نمىداند كسى جز او . « 5 »\r\nپس معلوم مىشود آن گفته‌هاى ديگر كه ائمه گفته‌اند از جهت موافقت با افواه عامه است ، زيراكه تحقيق و گفتگو از مدت عمر جا ندارد و سؤال از وى هم بىجاست و جواب از او هم بنا نيست و لزومى ندارد .\r\n\r\nمأموريت آن حضرت به شمشير و جهاد\r\nاگر هيچ خبرى مخصوص نباشد بر مأموريت آن حضرت به شمشير و خونريزى ، محض تأمل در غرض از اين قيام و نهضت كه در فصل بعد تفصيل داده مىشود و تأمل در فصل سابق كه شيعه و سنّى به تواتر نقل كرده‌اند از پيامبر صلّى اللّه عليه و إله و سلم كه : ملك او از مشرق تا مغرب است ، كافى است در اذعان به اين‌كه آن حضرت لامحاله مأمور به شمشير است .\r\nزيراكه اين دو امر بدون جنگ و خونريزى معقول نيست ، هرگز معقول نيست كه غرض خود را از قيام كه احياى دين اسلام و اقامهء قوانين و احكام و نشر حلال و حرام و احياى سنّت و رفع بدعت است در سراسر زمين جارى سازد با اين مردم مختلف الأهواء و المداهب و الدّين و مختلف العقايد و المسالك و مع ذلك همه طوعا و رغبة تسليم\r\n\r\n\r\n","description":"","footnote":"\r\n( 1 ) - بحار 52 / 287 ح 22 .\r\n( 2 ) - بحار 52 / 390 ح 212 .\r\n( 3 ) - اختصاص 257 .\r\n( 4 ) - منتخب الاثر 617 .\r\n( 5 ) - الزام الناصب 2 / 280 .\r\n","page_name":" 297 ","page_number":297},
  {"content":"\r\n\r\nشوند و هيچ خونى ريخته نشود ، با اين‌كه اگر به فرض محال اين غرض هم نباشد بلكه صرفا غرض كشورگشايى و جهانگيرى باشد بازهم معقول نيست كه بر تمام جهان مسلّط شود و همه را در زير پرچم درآورد از مشرق تا مغرب به‌طورىكه همهء دولت‌ها زائل شوند ، نماند مگر دولت او و مع ذلك هيچ جنگى نشود و هيچ خونى ريخته نشود و اين دولت‌ها با همهء استعداداتشان و حرصشان بر ملك و دولت ، يك‌باره تسليم او شوند و هريك دست از دولت و سلطنت خود بردارد .\r\nمسلّم است هر صاحب عقل و شعورى اگر چنين سخن يا ادعايى بشنود به ضرورت وجدان و عقل تكذيب مىكند و اين امر را معقول نمىشمارد .\r\nاما متأسفانه اهل سنّت با اين‌كه در اصل موضوع موافقت كرده‌اند كه قيام او براى اجراى دين است و ملك او در سراسر زمين است ، اين امر نامعقول را معقول دانسته و بر طبق وى اخبارى ساخته‌اند .\r\nدر خبرى : چون مهدى ظاهر شود خونريزى نكند و مردم سلما به او ايمان آورند ، و در خبرى : به‌قدر يك حجامت خونريزى نشود ، و در خبرى : چون عيسى را ببنند كه پشت سر او نمازگزارد طوعا به او ايمان آورند . و در خبرى : چون او به سيرهء پيامبر صلّى اللّه عليه و إله و سلم رفتار مىكند سيرهء پيامبر صلّى اللّه عليه و إله و سلم مسالمت بود . « 1 »\r\nهركس مختصر عقلى داشته باشد مىفهمد كه اين اخبار ساختگى است و غرض هايى در كار بوده به‌علاوه اين‌كه اين اخبار منقوض است به اخبارى كه در محاربهء او با سفيانى و دجّال و روم و قسطنطنيه نقل كرده‌اند .\r\nمگر قائم عليه السّلام چه خصوصيتى دارد كه چون ظاهر شود همهء مردم مختلف الأهواء و العقيدة به‌طور دلخواه به او بگروند يا همه دولت‌هاى حريص بر ملك كه براى يك صدم از مانند مرام‌هاى او كه مخالف با مرام ايشان است ، جنگها و خونريزىها مىكنند به او طوعا و رغبة تسليم شوند ، با اين‌كه با هيچ پيغمبرى چنين نكرده‌اند ؟ ! يا مگر نزول عيسى كه آن هم يك مدعى ديگر است و كسى او را نديده و نشناسد جز به دعوى ، چه\r\n\r\n\r\n","description":"","footnote":"\r\n( 1 ) - الامام المهدى عند اهل السنة 1 / 2 .\r\n","page_name":" 298 ","page_number":298},
  {"content":"\r\n\r\nخصوصيتى بر خصوصيت مهدى عليه السّلام خواهد افزود كه او را نتوانند انكار كنند ؟ مگر همين عيسى عليه السّلام نبود كه در زمان خود او را انكار كردند و عاقبت به خيال خود او را به دار زدند ؟ يا مگر عيسى از پيغمبر اكرم برتر و بالاتر است آن حضرت كه از هر دو برتر بود ، چرا مردم براى او تسليم نشدند ؟\r\nاگر بگويند : چون معجزه‌ها از مهدى عليه السّلام و عيسى عليه السّلام مىبينند ، از اين جهت تسليم مىشوند ، يا چون نداى آسمانى را بشنوند تسليم خواهند شد ؟ معجزه اختصاص به مهدى عليه السّلام و عيسى ندارد ، همه پيغمبران معجزه داشتند ، خود عيسى نيز معجزه‌ها داشت ، مگر صرف معجزه در هوا و هوش مردم و در حبّ و جاه و رياست تأثيرى دارد همچنان‌كه با هر پيغمبر معجزه ديدند و گفتند سحر است ، باز نيز خواهند گفت .\r\nمگر نداى آسمانى از معجزات ديگر بالاتر است ؟ با اين‌كه در مقابل او نداى شيطانى نيز مىشود كه شبهه‌انداز است و جاى مغلطه‌كارى باقى است ، نداى آسمانى از ديدن اژدها و دهن باز كردن او براى فرعون و حمله كردن بر وى بالاتر نيست ، مع ذلك اينان نياورد و از سلطنت دست نكشيد .\r\nو اما سيره پيغمبر صلّى اللّه عليه و إله و سلم در اول امر به مسالمت بود و سپس مأمور به قتال گرديد تا هنگامى كه با مسالمت رفتار مىكرد كار او پيش نرفت و اگر بر همان حال باقى بود جز عده‌اى معدود مهجور مطرود نداشت و چون مأمور به جهاد گرديد :\r\n « وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  ) « 1 » . (  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ  ) « 2 » آن‌گاه مردم فوج‌فوج به او گرويدند     ( إِذا جاءَ نَصْرُ اللَّهِ وَ الْفَتْحُ * وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً * فَسَبِّحْ بِحَمْدِ رَبِّكَ )     « 3 »\r\nآن لينتى ( مدارا و مهرورزى ) كه همواره مأمور به او بود مخصوص مؤمنين و گروندگان بود  ( وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ )  « 4 »  ( مُحَمَّدٌ رَسُولُ اللَّهِ وَ الَّذِينَ \r\n\r\n\r\n","description":"","footnote":"\r\n( 1 ) - انفال 39 .\r\n( 2 ) - توبه 73 .\r\n( 3 ) - نصر 1 تا 3 .\r\n( 4 ) - شعرا 215 .\r\n","page_name":" 299 ","page_number":299},
  {"content":"\r\n\r\n مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ )  « 1 » .\r\nبلكه اگر شخص عاقل به دقت تأمّل كند خواهد ديد كه امر دعوت در حضرت مهدى عليه السّلام به مراتب سخت‌تر و مشكل‌تر از پيغمبر عليه السّلام است ، زيراكه آن حضرت دعوت بر تنزيل مىكرد و او دعوت بر تأويل خواهد كرد ، و از اين جهت امر او مشكل‌تر است .\r\nچنان‌كه آن حضرت به امير المؤمنين عليه السّلام فرمود : يا على امر تو مشكل‌تر است از من ، من بر تنزيل قرآن شمشير زدم و تو بر تأويل شمشير خواهى زد . « 2 » و لذا حضرت صادق عليه السّلام فرمود : « قائم ما هرگاه قيام كند روبرو خواهد شد از جهال مردم آن‌چه را كه پيغمبر صلّى اللّه عليه و إله و سلم از جهّال جاهليت روبرو نشد ، فضيل عرض كرد : چگونه چنين باشد ؟ فرمود :\r\nپيغمبر صلّى اللّه عليه و إله و سلم آمد مردم را در حالتى كه عبادت سنگ و چوب‌هاى تراشيده مىكردند و قائم ما هرگاه قيام كند بيايد مردم را درحالىكه همه كتاب خدا را بر او و عليه او تأويل كنند ، و بر او احتجاج كنند به كتاب . « 3 »\r\nو نيز فرمود : قائم عليه السّلام در جنگ خواهد ديد آن‌چه را كه پيغمبر صلّى اللّه عليه و إله و سلم نديد ، زيراكه پيغمبر صلّى اللّه عليه و إله و سلم آمد « 4 » تا آخر آن حديث .\r\n\r\nغرض عامه از وضع اين احاديث چيست ؟\r\nايشان را دراين‌باره اغراضى است :\r\n1 - صرف مخالفت با احاديث ائمه چه در اين باب و چه در ابواب ديگر يكى از غرض‌هاى مهم ايشان است . همواره از حسد و عنادى كه با ائمه عليهم السّلام داشتند مىكوشيدند تا هركه خبرى كه از ايشان بشوند يكى بر خلافش وضع كنند يا در او تحريف و تغييرى دهند و يا حديث ديگر مانند او نسبت به ائمه عليهم السّلام دهند و در اين كار ايشان را سه نظر بود :\r\nيكى : محض مخالفت و تشفّى كينه باطنى بدين وسيله .\r\n\r\n\r\n","description":"","footnote":"\r\n( 1 ) - فتح 29 .\r\n( 2 ) - خصال 2 / 794 باب اربعمائه ح 48 .\r\n( 3 ) - غيبت نعمانى 200 .\r\n( 4 ) - بحار 52 / 363 ح 133 .\r\n","page_name":" 300 ","page_number":300},
  {"content":"\r\n\r\nدوم : موهون ساختن ايشان را در انظار كه بر خلاف گفتهء پيغمبر صلّى اللّه عليه و إله و سلم يا گفته خودشان گفته‌اند و يا مختلف حديث كرده‌اند .\r\nسوم : رم دادن و متفرق ساختن شيعيان از اطراف ايشان به اين جهت كه ايشان احاديثشان مختلف است . پس به همين علت بعضى بددل مىشوند و بعضى تشكيك بر ايشان وارد مىشود .\r\n2 - اين‌كه چون بر خلاف ايشان حديث وضع كنند ايشان را مانند ديگران راوى و ناقل حديث معرفى مىكنند و بدين وسيله از مقام امامت و بزرگى ايشان مىكاهند .\r\n3 - اين‌كه بعضى از ايشان كه خود را ائمه مردم مىدانستند ناچارند در مقابل گفته‌هاى ائمه عليهم السّلام گفته‌هائى داشته باشند تا امامت خود را ثابت كنند ، زيراكه اگر موافق ايشان باشد در همه جهت فضيلتى براى ايشان نمىماند .\r\n4 - اين‌كه چون خود را در مقابل ايشان امام مىگمارند ، بغض و حسدشان بيش‌تر وادار مىكند ايشان را بر مخالف ، چنان‌كه از يكى از ائمه ايشان پرسيدند : در حال سجده چشم را بايد باز كرد يا برهم گذاشت ؟ گفت : نمىدانم جعفر بن محمّد چه گفته ، شما يك چشم باز و يكى را برهم گذاريد از باب احتياط ، تا مخالفت او به عمل آمده باشد . « 1 »\r\n5 - درخصوص مقام ، چون مىدانستند كه مهدى عليه السّلام از اهل بيت عليهم السّلام است و مىديدند كه ائمه عليهم السّلام به آن حضرت مباهات مىكنند و مردم را به شمشير او مژده مىدهند و وعده مىدهند و تسليت مىدهند كه او انتقام ما و شما را خواهد كشيد از اين مسلمين منافقين و اين اخبار از ايشان نشر مىشد مجبور مىشدند كه در مقابل احاديث وضع كنند بر خلاف كه هم ايشان را تكذيب كنند و هم شنوندگان را تشكيك كنند .\r\n6 - چون آن اخبار از ائمه عليهم السّلام نشر مىشد ، بسا سبب مىشود كه مردم بيش‌تر به طرف ائمه عليهم السّلام روند ، زيراكه قيام مهدى را به‌طور حتم نمىدانستند چه وقت خواهد بود در هر زمان احتمال مىدادند كه در همان وقت باشد و چون مهدى از اهل بيت است و دولت بالاخره به ايشان بر خواهد گشت ، پس بسا مىشد كه اين موجب رغبت بسيارى\r\n\r\n\r\n","description":"","footnote":"\r\n( 1 ) - فرائد الاصول 1 / 304 .\r\n","page_name":" 301 ","page_number":301},
  {"content":"\r\n\r\nبه سوى ايشان مىشد تا از دولت ايشان استفاده كنند يا از شمشير ايشان ايمن باشند .\r\nلهذا اين اخبار را وضع مىكردند كه مهدى مهربان است و نظر او به همه يكسان است و او به قدر يك حجامت هم خون نخواهد ريخت ، بدين وسيله دلگرمى به مردم مىدادند و ايشان را به مذهب و اعمال خود مغرور مىكردند .\r\n7 - چون وضع‌كنندگان به‌طور تحقيق نمىدانستند وقت قيام مهدى را اين اخبار را وضع مىكردند كه اگر احتمالا در آن اوان قيام كند طرفدار بسيار داشته باشند كه مهدى را از ايشان دفع كنند .\r\n8 - چون قائم عليه السّلام از اهل بيت بود برحسب عنادى كه با اهل بيت داشتند اين اخبار را وضع كردند كه در هر وقت كه او قيام كند چه در زمان خودشان و چه بعد مخالف بسيار داشته باشد ، اگر بخواهد دست به شمشير برد بر وى اعتراض كنند و بگويند تو مهدى نيستى ، مهدى خونريزى نمىكند ، چنان‌كه در اخبار وارد شده كه قريش و غير قريش خواهند گفت : اين محمدى نيست اين علوى نيست اين فاطمى نيست و اگر بود اين همه مردم را نمىكشت ، اگر بود رحم در دل او بود ! پس از جهت اين‌كه براى آن حضرت دشمن و مخالف بسيار كنند اين اخبار را وضع كردند ، ملاحظه كنيد كه مخالفين تا كجا پيش‌بينى كرده و تا چه اندازه غرض‌رانى كرده‌اند .\r\n\r\nاخبارى كه از ائمه عليهم السّلام رسيده در قيام او به شمشير\r\nبشير نبّال به حضرت باقر عليه السّلام عرض كرد : مردم مىگويند چون مهدى عليه السّلام قيام كند امور براى او مستقيم خواهد شد بدون جنگ و به قدر يك حجامت هم خونى ريخته نخواهد شد ، فرمود : كلّا ( هرگز ) قسم به آن كس كه جان من در دست او است اگر امور بدون جنگ براى كسى مستقيم مىشد ، براى پيامبر مىشد هنگامى كه دندان رباعيّهء او را شكستند و صورت او را مجروح كردند ، كلّا قسم به آن كس كه جان من در دست او است امور مستقيم نخواهد شد تا اين‌كه من و شما عرق و خون‌هاى بسته را از پيشانى پاك سازيم .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدر روايت ديگر او نيز به آن حضرت عرض كرد : مرجئه مىگويند اگر مهدى عليه السّلام ظاهر شود ما و شما در عدل مساوى هستيم و مىگويند : چون مهدى عليه السّلام ظاهر شود امور براى او مستقيم شود ، تا آخر مانند اول . « 1 »\r\nو نيز آن حضرت فرمود : « در قائم صلّى اللّه عليه و إله و سلم شباهتى است از چهار پيامبر از يوسف و موسى و عيسى و محمد صلّى اللّه عليه و إله و سلم ، تا اين‌كه فرمود : و اما شباهت از محمد صلّى اللّه عليه و إله و سلم : هرگاه قيام كند سير كند به سيرهء او ، الّا اين‌كه او بيان مىكند و ظاهر مىكند آثار محمد صلّى اللّه عليه و إله و سلم را و مىنهد شمشير را هشت ماه و مىكشد درهم و برهم تا اين‌كه خدا راضى شود » . « 2 »\r\nپس معلوم شد كه در تمام سيرهء پيامبر صلّى اللّه عليه و إله و سلم مشابه با او است جز در شمشير كه او از ابتدا مأمور به شمشير است ، چنان‌چه در حديث ديگر زراره عرض كرد : آيا قائم عليه السّلام به سيرهء محمد صلّى اللّه عليه و إله و سلم سير مىكند ؟ فرمود : « هيهات ، هيهات اى زراره ! او سير نمىكند به سيرهء پيامبر صلّى اللّه عليه و إله و سلم ، پيامبر صلّى اللّه عليه و إله و سلم در امت خود به لينت و نرمى رفتار كرد تا اين‌كه تأليف قلوب مردم كند و قائم عليه السّلام سير مىكند به قتل و كشتن ، او به همين مأمور شده در كتاب و صحيفه‌اى كه با او است ، او مأمور است به قتل سير كند و احد را استتابه نكند ( يعنى از او توبه نطلبد ) ، واى به حال كسى كه با او درافتد » . « 3 »\r\nو نيز فرمود : « اگر مردم بدانند كه قائم صلّى اللّه عليه و إله و سلم هنگامى كه خروج مىكند چه خواهد كرد ، اكثر ايشان دوست ندارند كه او را ببينند از آن جهت كه مردم را مىكشد . سپس فرمود : ابتدا نمىكند مگر به قريش ، پس نمىگيرد از ايشان مگر با شمشير و نمىدهد مگر با شمشير تا اين‌كه بسيارى از مردم مىگويند اين از آل محمد صلّى اللّه عليه و إله و سلم نيست ، اگر از آل محمد صلّى اللّه عليه و إله و سلم بود هرآينه رحم مىكرد » . « 4 »\r\nحضرت صادق عليه السّلام فرمود : « هرگاه قائم قيام كند نخواهد بود بين او و بين عرب و فرس جز شمشير ، نگيرد جز به شمشير و ندهد جز به شمشير » . « 5 »\r\n\r\n\r\n","description":"","footnote":"\r\n( 1 ) - بحار 52 / 357 ح 122 .\r\n( 2 ) - همان 52 / 347 ح 97 .\r\n( 3 ) - بحار 52 / 353 ح 109 .\r\n( 4 ) - معجم احاديث الامام المهدى 3 / 303 ح 841 .\r\n( 5 ) - بحار 52 / 355 ح 116 .\r\n","page_name":" 303 ","page_number":303},
  {"content":"\r\n\r\nرفيد به آن حضرت عرض كرد : قربانت شوم يابن رسول اللّه ، آيا قائم عليه السّلام به سيرهء امير المؤمنين عليه السّلام در اهل سواد ( سواد عراق ) رفتار خواهد كرد ، كه آن حضرت ايشان را عفو كرد ؟\r\nفرمودند : اى رفيد ! على بن ابيطالب عليه السّلام در اهل سواد به جفر ابيض رفتار كرد و قائم عليه السّلام در عرب به جفر احمر رفتار خواهد كرد .\r\nعرض كرد : جفر احمر چيست قربانت شوم ؟ پس انگشت خود را بر حلق خود كشيد و فرمود : اين‌چنين است يعنى ذبح . « 1 »\r\nو نيز روزى در حضور آن حضرت ذكر قائم عليه السّلام شد مفضّل عرض كرد : اميدوارم كه امر او به سهولت باشد ، حضرت فرمود : « نخواهد بود تا اين‌كه عرق و خون بسته را از پيشانى پاك كنيم . « 2 »\r\nو در « اثبات الهداة » از آن حضرت فرمود : هرگاه قائم عليه السّلام قيام كند تقيه ساقط شود ، شمشير را برهنه كند و نگيرد از مردم و ندهد مگر با شمشير . « 3 »\r\nو نيز در اين آيه :  وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ  . « 4 » فرمود :\r\nعذاب ادنى گرانى نرخ است و عذاب اكبر مهدى است با شمشير . « 5 »\r\n\r\nغرض از قيام و نهضت آن حضرت\r\nغرض از قيام آن حضرت به‌نحو اجمال اين است : اقامه دين ، و احياى سنت‌هاى مرده و از بين رفته سيد المرسلين ، و اماته يعنى ميراندن و از بين بردن بدعت‌هاى حادثه از امراء و سلاطين ، يا از فرقه‌هاى ضالّه و مضلّين و مشايخ كفر و زندقه به اسم دين ، و تعليم كتاب مبين و تفسير آن از تنزيل و تأويل به‌نحوى كه نازل شاه ، و اقامه قسط و عدل در همه روى زمين ، و رفع ظلم و جور از مسلمين ، و كشتن مشركين و منافقين ، و گرفتن زمين را از دست نااهلان و به تصرف دادن به عباد اللّه الصالحين ، و زائل كردن كفر و شرك\r\n\r\n\r\n","description":"","footnote":"\r\n( 1 ) - بحار 52 / 313 ح 7 .\r\n( 2 ) - غيبت نعمانى 191 .\r\n( 3 ) - اثباة الهداة 3 / 564 ح 649 .\r\n( 4 ) - سجده 21 .\r\n( 5 ) - بحار 51 / 59 ح 55 .\r\n","page_name":" 304 ","page_number":304},
  {"content":"\r\n\r\nو نفاق و ستمگرى ، تا اين‌كه نماند در روى زمين مگر يك دين و يك آيين و آن دين ستودهء ختم المرسلين و توحيد خالص رب العالمين ، و نماند مگر يك فرقه و آن فرقه هاديهء مهديهء اعنى شيعهء اثنى عشريّه لا شرقيّه و لا غربية يعنى لا صوفيّة ! و لا شيخيّة و لا كسروية و لا مزدكية .\r\nپس مؤمنين را از تحت شكنجهء تقيه و اسارت ستمگران نجات دهد و زمين را از لوث همهء مفسدين پاك سازد و هر فسق و فجور و بدعت و ضلالت را براندازد ، عبادت با حريّت و آزادى را خالص از هرگونه ساختگىهاى بشر رواج دهد ، و تمكّن اجراى همهء قوانين اسلام و حدود و احكام برقرار كند .\r\nخلاصهء همهء اين‌ها اين است كه اسلام را از سر گيرد و دعوت را تجديد كند و لباس نو بر اندام وى بپوشاند ، زيراكه همهء اين‌ها آثار اسلام است كه در اثر طول زمان و تصرف ايادى نااهلان يا جباران و ستمگران محو گشته پس او دوباره زنده كند و رسوم او را تازه كند و حقيقت او را از پس پرده‌هاى اوهام ظاهر كند . قهرا او در نظر عوام بلكه خواص آلودهء به اوهام و پرورش يافته در رسوم و عادات أيام اسلام جديد مىنمايد ، لهذا در اخبار به جديد بودن آن اشارت يافته .\r\n\r\nتجديد دعوت به اسلام و قرآن و تجديد آن و آوردن امر جديد\r\nدو امر مهم بر عهدهء آن حضرت است :\r\nيكى : اين‌كه تجديد دعوت كند به اسلام و قرآن يعنى : از نو مردم را دعوت كند به اين دو .\r\nدوم : اين‌كه احكام و امورى جديد در مردم نشر دهد ، اين دو امر با يك مقدمه روشن مىشود و آن اين است كه دو مطلب را بايد تأمل و تدبّر كرد :\r\nاول : هركس به صرافت طبع خود در وضع اسلام از بعد پيامبر صلّى اللّه عليه و إله و سلم تا زمان ما تأمل كند ، فتنه‌ها و مصائبى كه بر وى وارد شده را در نظر بگيرد ، چه از ناحيهء خلفاء و سلاطين و حكمفرمايانى كه در رأس قرار گرفته‌اند و مطابق هوا و ميل خود او را كم يا زياد كرده و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nهرچه بر خلاف ميلشان يا خلاف سياستشان بود از حدود و غيره به دور افكندند و به جاى آن از خود قوانينى ساختند و در بلاد اسلام مجرا داشتند و در اثر طول زمان و پرورش مردم بر آن عادت مرضيه و سنت سنيه گرديده و چه از ناحيهء مدعيان مذاهب و فرق و داعيه‌داران جاه و مقام براى امتياز هريك از رقيب خود بدعت‌ها بر هواى نفس خود احداث كردند و چه سنت‌ها كه بر خلاف هوى بود از دين راندند كه نفس اختلاف و فرقه و اختلاف هريك با ديگرى در بسيارى از امور شهادت مىدهد به حدوث بسيارى از بدعت‌ها و مردن بسيارى از سنت‌ها ، زيرا بالقطع و اليقين اسلام يك دين و يك مذهب و يك آيين بيش نيست .\r\nحدوث اين همه مذاهب و مسالك با اختلافات كثير در ما بين خود هيچ محمل صحيح ندارد جز انحراف از دين و تحريف آيين و قوانين . و چه از ناحيهء عوام و جهّال در اثر دورى از علم و تعلّم كه قهرا مستلزم جهالت و احداث رسوم جاهليت است و در نتيجه بدعت‌هايى را در ما بين خود سنت كرده و آن را رسوم و عادت شمرده و همه از طفوليت بر همان رسوم عادت كرده و پرورش يافته ، اگرچه بعد عالم شده يا امير و يا وزير گشته ، چون همان رسوم از ابتدا در مغز او راسخ شده تصور خلاف و قبح يا تصور بدعت در وى نمىكند و چه از ناحيهء فترت و طول زمان با نبودن سرپرست و نگهبان كه اين هم به تنهايى متتبع احداثات و تغييرات زايد است ، در اثر تداول ايادى مختلف الذوق و الطبع و السليقة . و بالجمله هريك از اين امور سببى هست براى تغيير و تحريف دين .\r\nپس با اين چهار سبب قوى آيا ديگر از دين چيزى باقى مىماند ؟ خير خير ! به جز اسمى از وى باقى نيست ، صورت اوليه‌اش مسخ ، و احكامش نسخ ، و پيمانش فسخ گرديده ، آن‌چه در دست مردم است به جز رسول جاهليّت و عوامانه يا قوانين سلاطين و يا بدعت‌هاى فرقه‌هاى منحرفه از دين و يا امورى كه به نام مليّت و قوميّت و وطنيّت متداول گشته نيست .\r\nاين راجع به اصل اسلام و هم‌چنين است راجع به كتاب اسلام ، قهرا با اين اختلاف\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاهواء و تشتّت آراء و تعدّد اسباب انحراف ، قرآن كه اساسىترين پايهء اسلام است اساسش منهدم خواهد شد و عامل به او كم خواهد گشت و مسلّم مطابق عقيده و هواها تحريف و تأويل خواهد شد تا به وسيلهء تحريف و تأويل ، عقايد باطله و هواهاى فاسدهء خود را به اسلام و دين بچسبانند و رسما و آشكارا خود را نحرف و خارج از دين معرفى نكنند ، تا بتوانند بدين وسيله تنورهاى خود را داغ نگه دارند و خيل مريدان را از خود پراكنده نسازند ، زيراكه ناچارند از اين‌كه به هر وجهى كه هست اسم اسلام را بر روى خود نگهدارند .\r\nعاقل متدبّر با ملاحظه اين همه مذاهب و مسالك و اختلاف هواها بدون احتياج به توضيح خواهد فهميد كه از قرآن چه باقى خواهد ماند ، مسلّم نخواهد ماند به جز رسمى . يعنى : همان خط او و حروف او كه در اوراق مسطور است و لكن حقيقت اوليه‌اش مهجور ، و در عمل منفور است آن‌چه مقصود حقيقى است از تأويلات و تنزيلات اصلى وى در اثر جهالاتشان يا ضلالاتشان متروك و آن‌چه تحريف شدهء دست اهواء و ميول است در بين مردم جارى و معمول .\r\nدوم : هركس كاملا با اطلاع باشد از وضع پيامبر صلّى اللّه عليه و إله و سلم در تبليغ احكام و در كيفيت نزول قرآن و از حال مردم آن عصر در پذيرفتن احكام و استعدادشان در فهم معارف و حقايق و دقايق ، مىداند كه پيامبر صلّى اللّه عليه و إله و سلم احكام و فرايض خدا را از قبيل نماز و روزه و زكات و حج و جهاد و غيره از جهت صعوبت تحمل آن‌ها به تدريج بر مردم تبليغ مىكرد و هم‌چنين آيات و سورهء قرآن به تدريج نازل مىشد و سنت‌هاى خود را نيز متدرّجا انفاذ مىداشت ، از جهت ارفاق و رعايت حال مردم در ضعف ايمان و ضعف تحمّل و استقامت .\r\nو نيز در بيان معارف و حقايق و دقايق معانى قرآن خوددارى مىكرد از جهت ضعف افهام از درك حقايق ، زير كه قريب العهد به جاهليّت بودند و مردمانى بودند كه يك عمر در جهل و جاهليت به سر برده ، فهم آن‌ها قاصر بود از ادراك دقايق و معانى دقيقه و لذا مىفرمود : « نحن معاشر الأنبياء امرنا أن نكلّم النّاس على قدر عقولهم » : ما گروه پيامبران\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمأمور هستيم كه با مردم به اندازهء عقل و فهم ايشان تكلّم كنيم » . « 1 »\r\nاجل هم به پيامبر صلّى اللّه عليه و إله و سلم آن‌قدر مهلت نداد كه در دامن تربيت علمى او تربيت شوند و سطح فهم آن‌ها اندكى بالا رود ، به‌علاوه كه در همان مدت كم هم دچار جنگ‌ها و فتنه‌ها بود كه مجال تربيت علمى به مؤمنين نمىداد ، لهذا پيامبر صلّى اللّه عليه و إله و سلم به اصل قرآن و اصول فرايض و سنن اقتصار كرد و هم خود را مصروف همين داشت ، از اين جهت ناچار بود كه بعد از خود وصىّ تعيين كند و اوصيايى مقرر نمايد كه تكميل آن‌ها را بر عهدهء ايشان گذارد ، تا آن‌چه او نگفته است وصىّ بگويد و آن‌چه او مجمل گذارده وصىّ شرح دهد و آن‌چه او كلى گفته ، وصىّ شرايط و مستثنيات او را بيان كند و آن‌چه از معارف كه درخور فهم و هضم مردم نبود وصىّ به تدريج بيان كند و شرح دهد ، و آن‌چه از تأويل آيات و تنزيل آن‌ها باقى ماند وصىّ ابلاغ كند و توضيح دهد ، و شايد آياتى هم باشد كه گوشزد مردم نشده باشد آن‌ها را نيز به عهدهء وصىّ گذارده .\r\nو لذا امير المؤمنين عليه السّلام را امر فرمود : به جمع‌آورى قرآن بدون ديگران ، چه آن‌كه آن حضرت از همه داناتر و آگاه‌تر بود به آيات قرآن و معانى آن و تأويل و تنزيل آن ، چنان‌كه خود آن حضرت در محاجّه‌اش با قريش فرمود : هيچ آيه‌اى نيست مگر اين‌كه من مىدانم كه در شب نازل شده يا در روز ، در حضر بوده يا در سفر ، در كوه بوده يا در بيابان ، و هرگاه من در سفر بودم و آيه‌اى نازل مىشد پيامبر صلّى اللّه عليه و إله و سلم به من مىگفت و همهء تأويل و تنزيل را به من تعليم مىكرده .\r\nپس چه بعدى دارد كه هم‌چنان‌كه پيامبر صلّى اللّه عليه و إله و سلم على را به تأويل و تنزيل و معانى قرآن اختصاص داده به بعضى آيات نيز اختصاص داده باشد . به‌هرحال اين امور مذكوره به عهده وصىّ قرار داده شده .\r\nاگر فهم و انصاف باشد از خود وصايت نيز مىتوان اين معنى را اجمالا استظهار كرد ، زيراكه به اتفاق شيعه و سنّى امير المؤمنين عليه السّلام وصىّ پيامبر صلّى اللّه عليه و إله و سلم بود و به او وصىّ مىگفتند : و ابى بكر و عمر و عثمان را خليفه مىگفتند و همه متّفقند كه آن حضرت\r\n\r\n\r\n","description":"","footnote":"\r\n( 1 ) - اصول كافى 1 / 38 ح 15 .\r\n","page_name":" 308 ","page_number":308},
  {"content":"\r\n\r\nعلى عليه السّلام را وصىّ خود كرده .\r\nاكنون بايد تحقيق كرد كه على عليه السّلام در چه چيز وصىّ پيامبر صلّى اللّه عليه و إله و سلم بوده ، آيا در اموال او بود ؟ پيامبر صلّى اللّه عليه و إله و سلم كه مالى نداشت . به‌علاوه آن‌ها گفتند : كه پيامبر صلّى اللّه عليه و إله و سلم فرمود : ما پيامبران چيزى بعد از خود به وراثت نمىگذاريم ، هرچه بعد از ما بماند او صدقه است در راه خدا ، يا براى ايتام او بود ؟ ! آن حضرت كه يتيم و كودكى نداشت ! اگر براى صرف غسل دادن و نماز خواندن بر او است ، اين وصيّتى است بر امرى خاص از امر تجهيز خود و صرف وصيت اين‌كه فلان مرا غسل دهد يا فلان بر ما نماز بخواند او را وصىّ نمىگويند .\r\nپس وصايت امير المؤمنين عليه السّلام نيست مگر بر تدبير امور مردم كه خلافت است و تكميل آن‌چه برعهدهء پيامبر صلّى اللّه عليه و إله و سلم بوده و اجل به وى مهلت نداده يا گرفتارىها فرصت نداده يا فهم‌هاى قاصر ضعيف استطاعت فهم آن يا تحمل آن را نداشته .\r\n\r\nنتيجه\r\nپس از حفظ و امر مذكور با ضميمهء اين‌كه امير المؤمنين عليه السّلام نيز مانند پيامبر صلّى اللّه عليه و إله و سلم در اثر انحراف مردم و اعراض ايشان از وى ، تمكّن از تبليغ و شرح و بيان پيدا نكرد و آن چند سال هم كه خلافت به او رسيد همه‌اش مبتلا به جنگ‌هاى داخلى و تأمين داخله بود ، به‌علاوه تغييرى نيز در حال مردم پيدا نشده نبود كه استعداد فهم حقايق پيدا كنند ، بلكه در اثر اشتغال به جنگ‌هاى روم و فرس و كشورگيرى و دورى از منطقهء علم و از طرفى منع اولياء امور از مراجعهء به معدن علم ، بر جهالت و ضلالت‌ها افزوده گرديد ، و هم‌چنين اوصياى آن حضرت هريك پس از ديگرى در عهد خود تمكّن كامل از اظهار حقايق ناشتند و هريك جز قليلى كه تا اندازه‌اى استعداد فهم‌شان قابل بود نداشتند .\r\nقهرا بسيارى از حقايق و امورى كه بايد تبليغ شود چه راجع به احكام و چه راجع به قرآن هم‌چنان در عهدهء تعويق ماند تا آن‌گاه كه وقتش برسد و مقتضى تمام شود و آن وقتى است كه دولت حقّه ظاهر شود و قدرت تامّه به اهلش برگردد تا تمكّن تامّ پيدا كند از نشر همهء حقايق .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nپس عمل آن حضرت در بيان و تبليغ دو صورت پيدا خواهد كرد : از جهت احكام و حدود و سنت‌هاى متروكه و بدعت‌هايى كه در مقابل آن‌ها سنّت شده ، و از جهت تأويلات باطلهء مذاهب و مسالك ، دعوت جديد و تازه به اسلام و قرآن خواهد بود ، و از جهت اظهار آن‌چه گفته نشده و شنيده نشده و اظهار حقايق و تأويلات و تنزيلات كتاب ، اسلام جديد و كتاب جديد خواهد بود ، و در هر دو صورت در نظر مردم كه بر خلاف عقايد و عادات و خلاف معارف خود مىبينند ، اسلام جديد و كتاب جديد وانمود مىكند و الّا اسلام همان اسلام است و كتاب همان قرآن است و دعوت او به همان اسلام و قرآن است .\r\nاكنون اخبارى كه دراين‌باره رسيده است بيان مىشود تا حقيقت حال معلوم شود :\r\nحضرت صادق عليه السّلام فرمود : « اذا قام القائم دعا النّاس الى الإسلام جديدا و هداهم الى أمر قد دثر و ضلّ عنه الجمهور و انّما سمّي القائم مهديّا لانّه يهدى الى أمر مضلول عنه و سمّى القائم لقيامه بالحقّ » : هرگاه قائم قيام كند ، مردم را دعوت كند به اسلام از نو و راهنمايى كند ايشان را به امرى كه پوشيده شده است و معظم مردم از او به گمراهى افتاده‌اند و قائم عليه السّلام مهدى ناميده شده از آن جهت كه راهنمايى مىكند به امرى كه از مردم گمشده و قائم ناميده شده از جهت قيام او به حق » . « 1 »\r\nپس اين حديث تصريح دارد به اين‌كه دعوت او به اسلام است و ليكن از نو دعوت مىكند زيراكه بسيارى از امور از مردم پوشيده و از دست مردم گمشده در اثر بىمبالاتى يا تحريفات يا بدعت‌هاى اهل بدع ، و نيز از آن حضرت سؤال شد از سيرهء قائم عليه السّلام فرمود : « يصنع ما صنع رسول اللّه صلّى اللّه عليه و آله يهدم ما كان قبله كما هدم رسول اللّه صلّى اللّه عليه و إله و سلم أمر الجاهليّة و يستانف الاسلام جديدا » .\r\nو از حضرت باقر عليه السّلام ( 2 ) نيز نظير اين فرمود : مىكند آن نحوه كه پيامبر صلّى اللّه عليه و إله و سلم كرد . آن چه پيش از او است خراب مىكند ، چنان‌كه پيامبر صلّى اللّه عليه و إله و سلم امر جاهليت را خراب كرد ، و از\r\n\r\n\r\n","description":"","footnote":"\r\n( 1 ) - بحار 51 / 30 ح 7 .\r\n","page_name":" 310 ","page_number":310},
  {"content":"\r\n\r\nسر مىگيرد اسلام را از نو . « 1 » يعنى : در اسلام امورى حادث شده مانند امور جاهليت پس او آن‌ها را خراب مىكند و دوباره اسلام را از نو بر مردم تحميل مىكند . اين حديث اشاره دارد به بدعت‌ها و تحريفات و تأويلات و آن‌چه از وى مهجور و متروك گشته و تبديل به قانون ديگر شده .\r\nابو بصير به حضرت صادق عليه السّلام عرض كرد : مرا آگاه كن به گفتهء امير المؤمنين عليه السّلام : « انّ الاسلام بدء غريبا و سيعود غريبا فطوبى للغرباء » : اسلام ابتدا شد غريب و زود است كه برگردد غريب شود ، پس خوشا به حال غرباء » .\r\nفرمود : « اذا قام القائم استأنف دعاء جديدا كما دعا رسول اللّه صلّى اللّه عليه و إله و سلم » : هرگاه قائم قيام كند از سر گيرد دعوت را ، دعوت تازه و از نو چنان‌كه پيامبر صلّى اللّه عليه و إله و سلم دعوت كرد » . « 2 »\r\nو در روايت ديگر از ابو بصير ، فرمود : « يستأنف الدّاعى منّا دعاء جديدا كما دعا رسول اللّه صلّى اللّه عليه و إله و سلم » : دعوت‌كنندهء ما از سر مىگيرد دعوت را دعوت تازه و نو چنان‌كه پيامبر صلّى اللّه عليه و إله و سلم دعوت كرد » . « 3 »\r\nغربت اسلام را در اين دو حديث چنان تفسير فرمود : كه از اسلام چيزى باقى نمىماند ، و جز اندكى بر اسلام به طورى كه واقع او هست نيستند و از اين جهت غريب است و چون قائم قيام كند آن اسلامى را كه پيامبر صلّى اللّه عليه و إله و سلم دعوت به او مىكرد دعوت كند و دوباره از سر نو او را تازه كند .\r\nاين احاديث چنان‌كه مىبينى دال است بر قسمت اول كه بر عهدهء آن حضرت است يعنى : اسلام را دوباره تازه كند و احكام و سنت‌هاى مردهء او را زنده كند به طورى كه از اول بوده ، و تحريف و تغيير و تأويلاتى كه در او و در كتاب او كرده‌اند محو كند ، و كتاب را به تأويلات و تنزيلات اصلى خود رايج و منتشر سازد .\r\nاخبار ديگر نيز هست كه از آن‌ها قسمت دوم هم استفاده مىشود و اين‌كه آن حضرت به‌علاوهء اين دعوت و تجديد اسلام ، امر جديد و كتاب جديدى نيز خواهد آورد\r\n\r\n\r\n","description":"","footnote":"\r\n( 1 ) - اثباة الهداة 3 / 539 ح 499 .\r\n( 2 ) - غيبت نعمانى 221 .\r\n( 3 ) - بحار 52 / 366 ح 148 .\r\n","page_name":" 311 ","page_number":311},
  {"content":"\r\n\r\nاگرچه آن را هم مىشود توجيه كرد به اين‌كه جديد بودن از جهت جديد وانمودن در انظار مردم است كه بر خلاف آن خوگرفته و عادت كرده‌اند نه اين‌كه راستى جديد باشد ، ولى داعى بر اين توجيه نيست ، زيرا چنان‌كه گفته شد آن حضرت بسيارى از حقايق و تأويلات خواهد آورد كه مستور مانده ، پس جديد خواهد بود و بسيارى از حدود را جارى خواهد كرد كه جارى نشده و بسيارى احكامى خواهد آورد كه معمول نشده چنان كه در روش آن حضرت به تفصيل خواهد آمد و قضاوت‌ها خواهد كرد كه نشده و شمشير بر بسيارى خواهد كشيد و خونشان را هدر خواهد كرد از منافقين و ناصبىها و فرقه‌هاى مخالف كه تاكنون به مسالمت با ايشان رفتار مىشده و تاكنون بنا به ظاهر اسلام مصون و محفوظ الدم بوده‌اند اين‌ها همه جديد است ، و با آن حضرت مصحف امير المؤمنين عليه السّلام يعنى : قرآنى كه آن حضرت تنزيلا و تأويلا جمع‌آورى نموده و كتب ديگر از امير المؤمنين نيز .\r\nدر « اثبات الهداة » عبد الملك بن اعين گفت : حضرت باقر عليه السّلام به من ارائه داد بعضى از كتب امير المؤمنين عليه السّلام را ، سپس فرمود : اين كتب را امير المؤمنين عليه السّلام براى چه نوشته ؟ ! من گفتم : اين امر خيلى واضح است . فرمود : بگو . گفتم : آن حضرت مىدانست كه قائم شما روزى قيام خواهد كرد پس خوش داشت كه به اين‌ها عمل كند . « 1 »\r\nو ديگر نزد آن حضرت است صحيفهء فاطمه عليها السّلام و جفر اكبر كه به اين‌ها عمل خواهد كرد ، « 2 » و اين‌ها همه جديد است ، پس داعى بر توجيه نيست .\r\nحضرت باقر عليه السّلام به ابى حمزه ثمالى فرمود : « يقوم بأمر جديد و سنّة و قضاء جديد على العرب شديد ، ليس شأنه الّا القتل و لا يستتيب أحدا و لا تأخذه فى اللّه لومة لائم » :\r\nقيام خواهد كرد به امر تازه و سنّت تازه و قضاوت تازه ، بر عرب سخت خواهد بود .\r\nشأن او نيست جز كشتن و از احدى توبه طلب نكند و ملامت هيچ ملامت‌كننده‌اى او را در امر خدا نخواهد گرفت و باز نخواهد داشت » . « 3 »\r\n\r\n\r\n","description":"","footnote":"\r\n( 1 ) - اثباة الهداة 3 / 520 ح 396 .\r\n( 2 ) - اصول كافى 1 / 264 .\r\n( 3 ) - غيبت نعمانى 155 .\r\n","page_name":" 312 ","page_number":312},
  {"content":"\r\n\r\nدر بحث قضاوت و حكم آن حضرت نوعى از قضاياى او خواهد آمد .\r\nدر حديث ديگر آن حضرت فرمود : « فو اللّه لكأنّى انظر اليه بين الرّكن و المقام يبايع النّاس بأمر جديد و كتاب جديد و سلطان جديد من السّماء اما انّه لا يردّ له راية » . « 1 »\r\n( در روايت ديگر بعد از كتاب جديد : على العرب شديد نيز هست )\r\nبه خدا قسم ! گويا مىبينم او را ، كه در بين ركن و مقام از مردم بيعت مىگيرد به امر تازه و كتاب تازه كه بر عرب سخت است و سلطنتى تازه از آسمان ، آگاه باشيد كه هيچ رايتى از رايت‌هاى او برنمىگردد ( شكست نمىخورد ) » . « 2 »\r\nدر حديث ديگر نيز به رفيد فرمود : « ثمّ يخرج المثال الجديد على العرب شديد » سپس بيرون آورد مثال تازه‌اى را كه بر عرب سخت باشد .\r\nعرض كرد : « مثال جديد چيست ؟ » فرمود : « ذبح است » . « 3 »\r\nدر حديث ديگرى فرمود : « ثمّ يخرج اليهم المثال المستأنف ، أمر جديد على العرب شديد » سپس بيرون آورد به سوى ايشان مثال از سر گرفته شدهء تازه كه بر عرب سخت است . « 4 »\r\nاين احاديث تصريح دارد كه امر جديد همان قتل است كه بر عرب سخت است و نسبت به سنت جديده و كتاب جديد چنان است كه گفته شد ، پس اين اخبار چنان‌كه مىبينى نه تصريح دارد و نه اشاره به اين‌كه كتاب او ناسخ قرآن باشد و سنت او ناسخ سنت باشد و كتاب تازه و دين تازه آورد ، چنان‌كه فرقهء ضالّه مضلّه بابيه و بهائيه ( لعنهم اللّه و اهلكم كما أهلك عادا و ثمود ) اين اخبار را براى خود مستمسك كرده‌اند ، هيهات .\r\nحضرت باقر عليه السّلام فرمود : « لا تذهب الدّنيا حتّى يبعث اللّه رجلا منّا أهل البيت يعمل بكتاب اللّه » دنيا نخواهد به آخر رسيد تا اين‌كه خداوند برانگيزاند از ما اهل بيت مردى را كه عمل به كتاب خدا كند » . « 5 »\r\n\r\n\r\n","description":"","footnote":"\r\n( 1 ) - بحار 52 / 235 ح 103 .\r\n( 2 ) - غيبت نعمانى 175 .\r\n( 3 ) - بصائر الدرجات 175 ح 13 .\r\n( 4 ) - بشارة الاسلام 275 ح 66 .\r\n( 5 ) - اثباة الهداة 3 / 588 ح 805 .\r\n","page_name":" 313 ","page_number":313},
  {"content":"\r\n\r\nيعنى : بر خلاف اين‌كه مردم عمل به او نمىكنند نه اين‌كه كتاب ديگر بياورد و اين كتاب را به كلّى نسخ كند . و از فصل بعد مطلب واضح‌تر مىشود .\r\nدر همه جا دين اسلام را به‌پا كند و هيچ دينى جز اسلام باقى نگذارد هر سنتى را احيا كند و هر بدعتى را زايل سازد ، حلال و حرام را دائر كند\r\nحضرت باقر عليه السّلام فرمود : خداوند شرق و غرب زمين را براى او فتح كند و مىكشد مردم را تا اين‌كه باقى نماند مگر دين اسلام . « 1 »\r\nحضرت صادق عليه السّلام در اين آيه :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  . « 2 » « براى خدا اسلام آورد آن‌كه در آسمان‌ها است و آن‌كه در زمين است خواه از روى رغبت ، خواه از روى كراهت و به سوى او برگشت خواهيد كرد » .\r\nفرمود : هرگاه قائم عليه السّلام قيام كند نخواهد ماند زمينى مگر اين‌كه ندا شود در او شهادت ( لا إله الّا محمّد رسول اللّه صلّى اللّه عليه و إله و سلم ) . « 3 »\r\nحضرت موسى بن جعفر عليه السّلام نيز در همين آيه فرمود : اين آيه در شأن قائم عليه السّلام نازل شده هرگاه خروج كند بر يهود و نصارى و صابئين و زنادقه و اهل ردّه ( يعنى مرتدين ) و كفّار در شرق زمين و غرب او پس بر ايشان اسلام را عرضه كند ، هركس اسلام آورد از روى طوع و رغبت او امر كند به نماز و روزه و زكات و به آن‌چه مسلمان امر مىشود و بر او واجب مىشود و كسى كه اسلام نياورد گردن او را مىزند تا اين‌كه نماند در همهء شرق و غرب احدى مگر اين‌كه خدا را توحيد كند ( فقط خدا را بپرستد ) .\r\nابن بكير عرض كرد : قربانت شوم خلق بيش از اين است ( يعنى بيش از اين است كه يك نفر بر همه مسلط شود ) .\r\nفرمود : خداوند هرگاه اراده كند امرى را زياد را كم و كم را زياد مىكند . « 4 »\r\nو حضرت باقر عليه السّلام در اين آيه :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا \r\n\r\n\r\n","description":"","footnote":"\r\n( 1 ) - اثباة الهداة 3 / 584 ح 787 .\r\n( 2 ) - آل عمران 83 .\r\n( 3 ) - تفسير عياشى 1 / 207 ح 81 .\r\n( 4 ) - بحار 52 / 340 ح 90 .\r\n","page_name":" 314 ","page_number":314},
  {"content":"\r\n\r\n الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ  « 1 » « كسانى كه هرگاه تمكّن بدهيم ايشان را در زمين اقامهء نماز مىكنند و زكات مىدهند و امر به معروف و نهى از منكر مىكنند و عاقبت امور براى خداست » .\r\nفرمود : اين آيه براى آل محمد صلّى اللّه عليه و إله و سلم است تا آخر ائمه عليهم السّلام و مهدى عليه السّلام و اصحاب او را خداوند مالك و متصرّف مشارق و مغارب زمين كند و دين را ظاهر و غالب سازد ، و به او و اصحاب او آن بدعت‌ها و باطل‌ها را مىميراند هم‌چنان‌كه سفيهان و نادانان حق را ميرانده‌اند ، تا اين‌كه ديده نشود كه ظلم در كجاست ، و امر به معروف و نهى از منكر كنند . « 2 »\r\nامير المؤمنين عليه السّلام در اين آيه :  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 3 » « آن خدا كسى است كه رسول خود را به هدايت و دين حق فرستاد تا اين‌كه او را غالب سازد بر همهء اديان اگرچه مشركين كراهت دارند » .\r\nفرمود : اين نخواهد شد تا اين‌كه باقى نماند يهودى و نه نصرانى و نه صاحب ملتى مگر اين‌كه داخل اسلام شود ، « 4 » و از ائمه ديگر نيز در همين آيه رسيده .\r\nحضرت سيد الشهداء عليه السّلام فرمود : خداوند به او زنده مىكند زمين و ظاهر و غالب مىكند به او دين حق را بر همه اديان . « 5 »\r\nحضرت باقر عليه السّلام فرمود : باقى نماند مگر اين‌كه اقرار آورد به محمد صلّى اللّه عليه و إله و سلم . « 6 »\r\nحضرت صادق عليه السّلام فرمود : هرگاه قائم خروج كند باقى نماند مشرك به خداى عظيم و نه كافرى مگر اين‌كه از خروج او كاره « 7 » باشد ، و نيز فرمود : هنوز تأويل اين آيه نرسيده و\r\n\r\n\r\n","description":"","footnote":"\r\n( 1 ) - حج 41 .\r\n( 2 ) - بحار 24 / 265 ح 9 .\r\n( 3 ) - صف 9 .\r\n( 4 ) - معجم احاديث الامام المهدى 5 / 266 ح 1557 .\r\n( 5 ) - بحار 51 / 133 ح 4 .\r\n( 6 ) - تفسير عياشى 2 / 93 ح 50 .\r\n( 7 ) - كراهت ، ناراحتى .\r\n","page_name":" 315 ","page_number":315},
  {"content":"\r\n\r\nنخواهد رسيد تا اين‌كه قائم عليه السّلام خروج كند . پس چون او خروج كند باقى نخواهد ماند كافرى به خداى عظيم و نه مشركى به امام ، مگر اين‌كه از خروج او كاره باشد ، حتى اين كه اگر كافر يا مشركى در دل سنگى برود آن سنگ بگويد : اى مؤمن ! در جوف من كافرى است مرا بشكن و او را بكش . « 1 »\r\nو در حديث ديگر نيز اين بيان را به ابى بصير فرمود و نيز به مفضل فرمود : اى مفضل ، اگر پيامبر صلّى اللّه عليه و إله و سلم برهمه دين‌ها ظاهر و غالب شده بود نه مجوس مانده بود و نه يهودى و نه نصارى و نه صابئى « 2 » و نه فرقه و نه خلاف و نه شك و نه شرك و نه عبدهء اصنام و نه عبدهء اوثان و نه لات و عزّى و نه عبدهء شمس و قمر و نجوم و نه عبدهء آتش و نه عبدهء سنگ و اين است و جز اين نيست كه قول خداوند :  لِيُظْهِرَهُ عَلَى الدِّينِ كُلِّهِ  در اين روز است و اين مهدى عليه السّلام و رجعت است ، و اين است قول ديگر ديگر خداوند :\r\n وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ \r\n« مقاتله « 3 » و جنگ كنيد با ايشان تا اين‌كه هيچ فتنه‌اى نماند و دين تمام او براى خدا باشد » . « 4 »\r\nو حضرت موسى بن جعفر عليه السّلام در همان آيه اول فرمود : « ظاهر و غالب مىگرداند بر همهء اديان در نزد قيام قائم عليه السّلام » . « 5 »\r\nو در حديث حضرت باقر عليه السّلام فرمود : « نگذارد هيچ بدعتى را مگر اين‌كه زايل كند و نه سنّتى را ، مگر اين‌كه اقامه كند و به پا بدارد » . « 6 »\r\nو حضرت صادق عليه السّلام از پيامبر صلّى اللّه عليه و إله و سلم فرمود : « در شب معراج سر بلند كردم انوارى ديدم و حجة بن الحسن را در وسط ايشان . ايستاده ديدم . گفتم : اى پروردگار ، اينان كه باشند ؟ فرمود : اين‌ها ائمه هستند و اين قائم است كه حلال مرا حلال كند و حرام مرا حرام كند و با او از دشمنان خود انتقام خواهم كشيد ، و او است كه براى اولياء من راحتى\r\n\r\n\r\n","description":"","footnote":"\r\n( 1 ) - ينابيع المودّة 3 / 239 ح 14 .\r\n( 2 ) - ستاره‌پرست .\r\n( 3 ) - انفال 39 .\r\n( 4 ) - الزام الناصب 2 / 278 .\r\n( 5 ) - اصول كافى 1 / 490 ح 1171 .\r\n( 6 ) - بشارة الاسلام 276 ح 72 .\r\n","page_name":" 316 ","page_number":316},
  {"content":"\r\n\r\nخواهد بود ، و او است كه شفا دهد دل‌هاى پيروان‌تر از ظالمين و منكرين و كافرين » . « 1 »\r\nحضرت جواد عليه السّلام نيز از پيامبر صلّى اللّه عليه و إله و سلم فرمود : « چون وقت خروج او برسد شمشير او از غلاف بيرون آيد و ندا كند : برخيز اى ولىّ خدا كه ديگر حلال نيست براى تو نشستن از دشمنان خدا ، پس خارج شود و بكشد دشمنان خدا را هر كجا بيابد و حدود خدا را اقامه كند و به حكم خدا حكم كند » . « 2 »\r\nغير اين نيز اخبارى هست و همين اندازه كافى است .\r\n\r\nمعامله آن حضرت با فرق مخالفين\r\nحال ملل كافره و مشركه معلوم شد و اما مخالفين با او در مذهب ، پس به‌نحو اجمال حال عرب و اهل مكّه و مدينه و بنى اميّه و سيزده طايفه كه با وى مىجنگند معلوم شد و اما آنان‌كه به تخصيص بعد از آن اجمال نام برده شد :\r\nحضرت صادق عليه السّلام فرمود : « هرگاه قائم قيام كند عرضه دارند بر وى هر ناصبى را ، پس اگر اقرار به اسلام كند ( اسلام خاص ) و آن ولايت است فهو و الّا گردن او زده خواهد شد يا اين‌كه اقرار به جزيه كند و مانند اهل ذمّه جزيه دهد » . « 3 »\r\nو مثل اين از حضرت باقر عليه السّلام فرمود : « چنان‌كه اهل ذمّه جزيه مىدهند امروز » .\r\nو اضافه فرمود : « و هميان بر كمر ايشان ببندد و ايشان را از شهرها به قريه‌ها بيرون كند » . « 4 »\r\nابو بصير به حضرت صادق عليه السّلام عرض كرد : « چگونه خواهند بود كسانى كه نصب عداوت براى شما كرده‌اند ؟ » .\r\nفرمود : « اى ابا بصير كسى كه با مخالف باشد او را در دولت ما نصيبى نيست ، خداوند در وقت قيام قائم ما خون ايشان را براى ما حلال كرده ، اما امروزه بر ما و شما حرام است كشتن ايشان پس تو را مغرور نكند احدى ، هرگاه قيام كند قائم ما ، خداوند\r\n\r\n\r\n","description":"","footnote":"\r\n( 1 ) - عيون اخبار الرضا 1 / 58 ح 27 .\r\n( 2 ) - بحار 52 / 311 ح 4 .\r\n( 3 ) - همان 52 / 373 ح 167 .\r\n( 4 ) - روضة الكافى 184 ح 288 .\r\n","page_name":" 317 ","page_number":317},
  {"content":"\r\n\r\nانتقام بكشد براى پيامبر خود و براى ما » . « 1 »\r\nبشير نبّال از حضرت باقر عليه السّلام فرمود : « واى بر اين مرجئه ! فردا كه قائم ما قيام كند به كه ملتجى خواهند شد ؟ »\r\nعرض كرد : « آن‌ها مىگويند اگر چنين امرى باشد ما و شما در عدل مساوى خواهيم بود » .\r\nفرمود : « هركس توبه كند خداوند بر وى ببخشد و هركه نفاق پنهان كند خداوند ، او را از رحمت خود دور كند و هركس چيزى را ( از معتقدات ) اظهار كند خدا ، خون او را بريزد » .\r\nبعد فرمود : « ايشان را ذبح مىكند قسم به آن كس كه جانم در دست او است چنان كه قصّاب گوسفند را ذبح مىكند و به دست خود اشاره به حلق خود فرمود . « 2 »\r\nايضا از آن حضرت فرمود : « مردم در هدنه ( آرامش ) هستند ، ما با ايشان مناكحه مىكنيم ( زن مىگيريم و زن مىدهيم ) و موارثه با ايشان مىكنيم ( ارث مىدهيم و ارث مىبريم ) و اقامهء حدود بر ايشان مىكنيم و امانات به ايشان اداء مىكنيم تا هنگامى كه قائم عليه السّلام قيام كند و چون او قيام كند مزايلت و جدايى بين ما و ايشان خواهد بود » . « 3 »\r\nو حضرت صادق عليه السّلام فرمود : « اگر قائم ما قيام كند هرآينه ابتدا كند به دروغگويان شيعه ، پس بكشد ايشان را » . « 4 »\r\nو پيش گذشت از حضرت باقر عليه السّلام كه : چون داخل كوفه شود بكشد در او هر منافق و اهل ريب ( اهل شك و ترديد و ضعف الايمان ) را و قصرهاى او را خراب كند و مردان جنگى او را بكشد تا آن‌گاه كه خداى عزّ و جلّ راضى شود . « 5 »\r\nو ايضا آن حضرت عليه السّلام فرمود : هرگاه قيام كند انتقام كشد از بنى اميه و از تكذيب‌كنندگان و ناصبيان ، او و اصحاب او .\r\nو ذكر ذرارى قتلهء سيد الشهداء عليه السّلام نيز خواهد آمد .\r\n\r\n\r\n","description":"","footnote":"\r\n( 1 ) - اثباة الهداة 3 / 583 ح 776 .\r\n( 2 ) - غيبت نعمانى 190 .\r\n( 3 ) - اختصاص 24 .\r\n( 4 ) - اثباة الهداة 3 / 561 ح 630 .\r\n( 5 ) - كشف الغمه 2 / 465 .\r\n","page_name":" 318 ","page_number":318},
  {"content":"\r\n\r\n\r\nفصل پنجم : سيره و روش و رفتار آن حضرت و عمليات وى در ايام دولت خود\r\nو اين‌ها انواعى است : نوع اول روش و رفتار او در زندگى خود از خوراك و پوشاك و محل سكونت .\r\n\r\nسيره او در خوراك و پوشاك و رنج ياران او در ابتدا\r\nروش او روش پيامبر صلّى اللّه عليه و إله و سلم و امير المؤمنين عليه السّلام است در زندگى ، غذاى خشن ، و لباس درشت و اصحاب او نيز تا پيش از استقرار در رنج و زحمت خواهند بود . معلى بن خنيس به حضرت صادق عليه السّلام عرض كرد : « اگر امر دست شما مىبود هرآينه ما عيش و زندگى خوشى با شما مىكرديم ؟ »\r\nفرمود : « به خدا قسم كه اگر اين امر به دست ما افتد نخواهد بود مگر خوراك خشن و لباس درشت » . « 1 »\r\nو به مفضل فرمود : « نخواهد بود مگر زندگى پيامبر صلّى اللّه عليه و إله و سلم و روش امير المؤمنين عليه السّلام » . « 2 »\r\nو نيز مفضل گفت : « در طواف بودم پس آن حضرت به من نظرى افكند و فرمود :\r\n« چرا تو را مهموم و مغموم و رنگ‌پريده مىبينم ؟ »\r\nعرض كردم : « فداى تو شوم ، نظر مىكنم به بنى العباس و آن‌چه در دست ايشان است از اين ملك و سلطنت و جبروتيت ، اگر اين براى شما بود ما هم در او بهره‌اى داشتيم با شما ! »\r\nفرمود : « اى مفضل ! اگر چنان باشد نخواهد بود جز انديشه و تدبير در شب و حركت\r\n\r\n\r\n","description":"","footnote":"\r\n( 1 ) - غيبت نعمانى 193 .\r\n( 2 ) - بحار 52 / 340 ح 88 .\r\n","page_name":" 319 ","page_number":319},
  {"content":"\r\n\r\nو گردش در روز و خوراك درشت و لباس خشن مانند امير المؤمنين عليه السّلام و الّا پس آتش است ، اما چون اكنون از ما گرفته شده ما مىخوريم و مىآشاميم ، آيا هيچ ديده‌اى ظلم و ستمى را خداوند نعمت قرار دهد مانند اين ( يعنى اگر ما از جهتى مظلوم شده‌ايم و حق ما غصب شده ، اما از جهت ديگر راحت هستيم زيراكه تكليف نداريم و با عدم امارت و حكومت ، بر ما تشديدى نيست در امر زندگى ) » . « 1 »\r\nو نيز ابو بصير از آن حضرت روايت كرده كه فرمود : « چه عجله مىكنند يا مىكنيد به خروج قائم عليه السّلام به خدا قسم كه لباس او نيست مگر درشت و طعام او نيست مگر ( نان ) جو و غذاى خشن ، و نيست جز شمشير و مردن در زير سايهء شمشير ( يعنى براى شما ) » . « 2 »\r\nو نيز يك نفر از اصحاب گفت : « در خانه حضرت صادق عليه السّلام بودم خانه پر بود از مردم و هركس از آن حضرت سؤالى مىكرد ، جواب مىشنيد ، ناگاه مرا گريه گرفت و از گوشهء خانه صدايم بلند شد » .\r\nفرمود : « چرا گريه مىكنى ؟ » عرض كردم : « فداى تو شوم چگونه گريه نكنم ؟ آيا در اين امت كسى مانند تو هست و با اين وصف ؟ در بر روى تو بسته و پرده از ترس آويخته » .\r\nفرمود : « گريه مكن ما اكنون بيش‌تر غذاهاى طيب و خوب را مىخوريم و لباس نرم مىپوشيم و اگر آن‌كه تو مىگويى و آرزو مىنمايى بشود نخواهد بود مگر خوراك درشت و لباس خشن مانند امير المؤمنين عليه السّلام و الّا اگر غير آن باشد ، درآويختن با غل و زنجيرهاى آتشين است » . « 3 »\r\nحضرت رضا عليه السّلام فرمود : « شما امروز آزادتر و آسوده خيال‌تريد از آن روز » .\r\nمعمّر بن خلاد عرض كرد : « چگونه ؟ » فرمود : « اگر قائم خروج كند نخواهد بود جز عرق ريختن و خون بسته افكندن ، آن روز قرار مردم بر پشت زين است و لباس قائم نخواهد بود جز درشت و طعام او نخواهد بود جز خشن » . « 4 »\r\n\r\n\r\n","description":"","footnote":"\r\n( 1 ) - غيبت نعمانى 193 .\r\n( 2 ) - بحار 52 / 359 ح 127 .\r\n( 3 ) - غيبت نعمانى 193 .\r\n( 4 ) - بحار 52 / 358 ح 126 .\r\n","page_name":" 320 ","page_number":320},
  {"content":"\r\n\r\n\r\nتنبيه بر دو مطلب\r\nمطلب اول : از اين اخبار و اخبار ديگر نيز در غير مقام استفاده مىشود كه : سيرهء پيامبر صلّى اللّه عليه و إله و سلم و امير المؤمنين عليه السّلام در دوران امارت و حكومتش نه تنها از جهت زهد اختيارى بوده بلكه از خداوند نيز بالخصوص موظّف و مكلّف به اين روش بوده‌اند و از جهت اقتضاى زمامدارى و حكومت بر مسلمين است نه تنها اقتضاى جنبه نبوّت و امامت .\r\nاز « كافى » امير المؤمنين عليه السّلام فرمود : « خداوند مرا براى خلق خود امام قرار داد و بر من فرض كرده است اين‌كه در نفس خود و در طعام و شراب و لباس خود تقدير كنم مانند ضعفاء مردم ، تا اين‌كه فقير به فقر من اقتدا كند و غنى را ثروتش به طغيان وادار نكند » . « 1 »\r\nدر اين فرض و تقدير حكمت‌هايى است كه دوتاى از آن در اين حديث بيان شده و از اخبار ديگر نيز بقيه استفاده مىشود :\r\nاز جمله مواسات با پست‌ترين افراد اصناف و طبقات در زندگى ، تا زندگى ايشان بر ايشان ناگوار نباشد ، ديگر اقتداى صالحين به امام خود ، ديگر پست نمودن دنيا در نظر خلق و تنزل دادن سطح زندگى و برداشتن قيود تا موجب راحتى خلق باشد ، ديگر فرود آوردن مردم را از تكبّر و تفاخر كه اسبابش همان عيش خوش و زر و زيور و زينت در زندگى است ، ديگر ايجاد فراغت بيش‌تر براى خلق و رغبت بيش‌تر به عبادت ، زيراكه تكلّفات در زندگى موجب رغبت بيش‌تر است به اين دنيا و آن موجب صرف وقت بيش‌تر است براى آن تكلّفات و در طريق تحصيل آن‌ها و لازمهء آن عدم فراغت يا فراغت كم است براى عبادت و چون پيغمبر صلّى اللّه عليه و إله و سلم يا امام عليه السّلام در هنگام رياست با همه اقتدار و سلطنت روش زندگيش آن باشد ، مردم نيز بالطّبع و الفطرة بر آن روش خواهند بود النّاس على دين ملوكهم . « 2 »\r\nدر نتيجه قهرا زدوخورد و ساير فسادها از دروغ و خيانت و سرقت و غشّ و غيره\r\n\r\n\r\n","description":"","footnote":"\r\n( 1 ) - اصول كافى 1 / 466 ح 1073 .\r\n( 2 ) - كشف الغمه 2 / 21 .\r\n","page_name":" 321 ","page_number":321},
  {"content":"\r\n\r\nكم شود .\r\nپس امام عليه السّلام در زمان حكومت موظّف است به اين روش از زندگى ، براى اين حكمت‌ها و فوايد . زيراكه عمدهء وظيفه او تبليغ و تربيت است و اين روش از او بهترين تبليغ و اسباب تربيت است .\r\nمطلب دوم : دفع يك توهّم\r\nچون ظاهر اين اخبار اظهار خوشوقتى است به عيش خوش و رفاهيّت در زندگى ، ممكن است براى قاصرى توهمّى پيش آيد كه اولا : اگرچه امام در غير زمان حكومتش مأمور و موظّف به زندگى پست و سخت نيست ولى در عين حال ، اظهار خوشوقتى از عيش مرفّه هم مناسب با مقام امامت نيست ، و ثانيا : چگونه عيش خوش را بر فرج كلّى و اعلاى كلمه اسلام و تسلّط دين ترجيح مىدهد به طورى كه از استعجال آن نهى مىكند ، با آن همه امر به انتظار فرج و درخواست تعجيل فرج ؟\r\nولى اين توهّم ناشى از قصور ادراك است ، زيراكه غرض در اين اخبار بيان حال خويش و اخبار از رضايت باطنى خويش نيست ، بلكه غرض تسليت و دلدارى غمخواران است ، مطابق غمخوارى ايشان .\r\nتوضيح اين است كه آن اشخاصى كه استعجال مىكردند و افسوس مىخوردند و اين اخبار متوجه به ايشان است چنان‌كه از مطاوى گفته‌هايشان پيداست ، كسانى نبودند كه صرفا افسوس و دلسوزى ايشان براى اين و از لحاظ استيلاى حق و غلبهء دين باشد ، بلكه با همهء اين‌كه تاحدى اهل معرفت بودند باز هم به ماديّات و جنبهء ظاهرى نظر داشتند ، گاهى صرفا از جهت تنگى معيشت ائمه عليهم السّلام افسوس مىخوردند و گاه اگرچه رفاهيّتى هم بود ، اما بالمقايسه با عيش و نوش بنى العباس پست مىنمودند و گاه هم خوشى خود را منظور مىكردند كه اگر امور در دست ائمه عليهم السّلام بود ما هم در پرتو ايشان عيش و نوشى داشتيم ، مانند اتباع بنى العباس .\r\nپس استعجال ايشان از اين راه بود كه كى باشد اين شب تيره به سر آيد و صبح فرج فرح‌بخش طلوع كند ، ائمه ما بر مسانيد و ارائك سلطنت تكيه كنند ، ايشان عيش و نوش\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nخوشى داشته باشند ، ما هم به طفيل ايشان خوش باشيم ، چون آنان از اين نظر اظهار افسوس و دلسوزى مىكردند چنان‌كه از مطاوى كلماتشان پيداست !\r\nجواب ايشان همان بود كه داده‌اند . يعنى : شما كه اين همه شتاب داريد اگر از جهت عيش و خوشى ما است ، آن منظور شما الان براى ما حاصل است كه امر دست ما نيست و مكلّف موظف به صعوبت زندگى نيستيم و اگر امر در دست ما باشد آن منظور شما حاصل نيست و آن‌سان كه شما تصور كرديد كه ما در خوشى و رفاهيّت باشيم ، مانند بنى العباس نخواهد بود و اگر خود را منظور مىكنيد كه شما هم مانند اتباع بنى العباس در پرتو ما در عيش و نوش باشيد آن را هم انتظار نداشته باشيد ، زيراكه تا مدتى كه بايد در جنگ و جدال باشيد و بعد از آن هم ما آن‌چنان عيش نداريم كه شما در پرتو ما بهره ببريد .\r\n\r\nدار الملك آن حضرت و مسكن او و مساكن اصحاب او\r\nپيش گذشت كه دار الملك او كوفه است و منزلش مسجد سهله .\r\nحضرت صادق عليه السّلام فرمود : « آگاه باشيد كه مسجد سهله منزل صاحب ما است هرگاه با اهل خود وارد شود » . « 1 »\r\nو نيز فرمود : « گويا مىبينيم نزول قائم عليه السّلام را با اهل و عيال خود در مسجد سهله » .\r\nابو بصير عرض كرد : « فداى تو شوم آيا منزل او در مسجد سهله خواهد بود ؟ » فرمود :\r\n« بلى منزل ادريس و ابراهيم خليل عليهما السّلام در آن بوده و هيچ پيامبرى را خداوند نفرستاده مگر اين‌كه در آن نماز گزارده و در آن مسكن خضر عليه السّلام است ، اقامه‌كنندهء در آن مانند اقامه‌كنندهء در خيمهء پيامبر صلّى اللّه عليه و إله و سلم است و هيچ مؤمن و مؤمنه‌اى نيست مگر اين‌كه قلب او ميل مىكند به سوى آن و هيچ روز و شبى نيست مگر اين‌كه ملائكه در آن مسجد وارد مىشوند ، عبادت خدا در آن مىكنند . اى ابا محمد اگر من در قرب شما بودم هيچ نمازى نمىگزاردم مگر در آن » .\r\nعرض كرد : فداى تو شوم ، قائم عليه السّلام همواره در آن‌جا خواهد بود ؟ » فرمود : « بلى » .\r\n\r\n\r\n","description":"","footnote":"\r\n( 1 ) - فروع كافى 3 / 495 ح 3 .\r\n","page_name":" 323 ","page_number":323},
  {"content":"\r\n\r\nعرض كرد : « پس كسانى كه بعد از وى باشند ( يعنى در رجعت ) ؟ »\r\nفرمود : « هركس بعد او باشد چنين خواهد بود تا انقضاى خلق » . « 1 »\r\nروزى بعضى از اصحاب ذكر خانه‌هاى بنى العباس كرد ، پس مردى گفت : خدا آن‌ها را خراب كند يا اين‌كه به دست ما خراب شود . آن حضرت فرمود : « چنين مگو كه آن‌ها مسكن‌هاى قائم عليه السّلام و اصحاب او خواهد بود ، آيا نشنيده‌اى كه خداوند فرمود :  وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ  . « 2 »\r\n« سكنى گرفتيد در مسكن‌هاى آنان‌كه به جان خود ستم كردند » . « 3 »\r\nو چنان‌كه از حال معلوم‌ست و هم‌چنين از تمسك به آيه معلوم است ، مقصود مساكن بنى العباس تنها نيست بلكه مطلق مسكن‌هاى ظالمين است ، و چون خواهد آمد كه آن حضرت آثار ظالمين را محو مىكند و هم گذشت كه قصرهاى ظالمين را در كوفه خراب مىكند ، پس مقصود از اين حديث منزل‌هاى شخصى است كه آثار باقيهء تفرعنى ايشان نباشد و آن‌ها را در هر كجا باشد به اصحاب خود تفويض خواهد كرد .\r\n\r\nراجع به كوفه كه پايتخت و دار الملك است\r\nحضرت باقر عليه السّلام فرمود : « هرگاه داخل كوفه شود هيچ مؤمنى نخواهد بود مگر اين كه در او خواهد بود » . « 4 »\r\nو فرمود : « سعادتمندترين مردم به آن حضرت ؛ كسى است كه در كوفه باشد » . « 5 »\r\nو امير المؤمنين عليه السّلام فرمود : « متّصل خواهد شد كوفه به حيره تا اين‌كه هر ذراعى از وى در ما بين كوفه و حيره به دينارها فروخته شود » . « 6 »\r\nحضرت صادق عليه السّلام فرمود : « متّصل خواهد شد خانه‌هاى كوفه به نهر كربلا و به حيره\r\n\r\n\r\n","description":"","footnote":"\r\n( 1 ) - بشارة الاسلام 299 .\r\n( 2 ) - ابراهيم 45 .\r\n( 3 ) - اثباة الهداة 3 / 551 ح 516 .\r\n( 4 ) - بحار 52 / 330 ح 51 .\r\n( 5 ) - همان 52 / 390 ح 212 .\r\n( 6 ) - تهذيب الاحكام 3 / 253 ح 699 .\r\n","page_name":" 324 ","page_number":324},
  {"content":"\r\n\r\nتا اين‌كه مرد روز جمعه بر قاطر سريع حركت كند براى نماز جمعه و به نماز نرسد » . « 1 »\r\nو فرمود : « هركس در كوفه خانه‌اى دارد آن را نگهدارد » . « 2 »\r\nحضرت عسكرى عليه السّلام فرمود : « به اندازهء جاى يك نفر در كوفه نزد من بهتر است از اين‌كه در مدينه يك خانه داشته باشم » . « 3 »\r\n\r\nرفتار آنحضرت با مساجد و معابد و كعبه و مسجد پيامبر صلّى اللّه عليه و إله و سلم\r\nحضرت صادق عليه السّلام فرمود : « وقتى كه قائم قيام كند مسجد الحرام را خراب كند و برگرداند او را به اساس و پايه‌هاى خود ، و مقام ابراهيم را به مكان اصلى اول خود تحويل دهد و هم‌چنين مسجد پيامبر صلّى اللّه عليه و إله و سلم را برگرداند به اساس و پايه‌هاى خود » . « 4 »\r\n( چون در اين دو مسجد اضافه كرده‌اند ، اضافه‌ها را خراب مىكند ) .\r\nمفضل عرض كرد : « اى آقاى من با خانه چه مىكند ؟ ( يعنى كعبه ) » .\r\nفرمود : « خراب مىكند و باقى نمىگذارد از او جز همان قواعد و پايه‌ها كه خداوند فرموده » .\r\n إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً  « 5 »\r\nدر عهد آدم عليه السّلام و آن‌چه را كه ابراهيم و اسماعيل بالا بردند و اما آن‌چه بعد از آن دو بنا شده پيامبرى يا وصى پيامبرى بنا نكرده ، سپس او را آن‌طور كه خداوند بخواهد بنا خواهد كرد . « 6 »\r\nو نيز فرمود : « مسجد پيامبر صلّى اللّه عليه و إله و سلم را درهم مىشكند » .\r\nسپس فرمود : پيامبر صلّى اللّه عليه و إله و سلم فرموده : « عريش كعريش موسى ؛ سايبانى باشد مانند سايبان موسى عليه السّلام » . « 7 »\r\n\r\n\r\n","description":"","footnote":"\r\n( 1 ) - غيبت طوسى 468 ح 484 .\r\n( 2 ) - بشارة الاسلام 291 ح 26 .\r\n( 3 ) - بحار 52 / 386 ح 198 .\r\n( 4 ) - غيبت طوسى 472 ح 492 .\r\n( 5 ) - آل عمران 96 .\r\n( 6 ) - بشارة الاسلام 315 ح 71 .\r\n( 7 ) - بحار 52 / 386 ح 200 .\r\n","page_name":" 325 ","page_number":325},
  {"content":"\r\n\r\nبعد از اين خواهد آمد كه آن حضرت طواف و استلام حجر الاسود را براى صاحبان فريضه مقدم مىدارد بر كسانى كه مستحبى مىكنند .\r\n\r\nمسجد كوفه و مساجدى كه بنا مىكند يا خراب مىكند در كوفه\r\nامير المؤمنين عليه السّلام فرمود : « هرگاه قائم ما قيام كند مسجد كوفه را درهم شكند و قبلهء او را راست گرداند . » « 1 »\r\nو نيز فرمود : « خانه‌هاى جبابره را كه در اطراف وى است خراب كند » . « 2 »\r\nو از اصبغ بن نباته از امير المؤمنين عليه السّلام راجع به مسجد كوفه كه در آن هنگام با گل و كوزه شكسته و ظروف بنا شده بود ، فرمود : « واى بر آن كس كه تو را خراب كند و واى بر آن كس كه تو را با آجر پخته بنا كند كه قبلهء نوح را تغيير خواهد داد ، خوشا به آن كس كه خراب كردن تو را با قائم اهل بيت من مشاهده كند ، آنان اخيار امّتند با ابرار عترت » . « 3 »\r\nحضرت صادق عليه السّلام فرمود : « مسجد كوفه را خراب كند و بر بنيان اول بنا كند » . « 4 »\r\nو اما مسجدهايى كه بنا مىكند در كوفه : امير المؤمنين عليه السّلام فرمود : « در حيره مسجدى بنا كند كه او را پانصد در باشد و جانشين قائم عليه السّلام در وى نماز گزارد ، زيراكه مسجد كوفه تنگ خواهد شد بر ايشان و در او ( ظاهرا مسجد حيره است ) دوازده امام عدل نماز خواهند گزارد ( يعنى در رجعت ) » .\r\nو نيز فرمود : « در كوفه چهار مسجد بنا مىشود ( يعنى با خود مسجد كوفه ) كه كوچك‌تر همهء آن‌ها مسجد كوفه است ، يكى همان مسجد حيره و دوتاى ديگر در دو طرف كوفه و به دست اشاره به طرف غربى و نهر بصريين فرمود كه جنوب و شمال است » . « 5 »\r\nو در پيش گذشت كه مسجدى كه در طرف غربى يعنى نجف بنا مىكند هزار در\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 126 ح 664 .\r\n( 2 ) - مختصر بصائر الدرجات 201 .\r\n( 3 ) - غيبت طوسى 473 ح 495 .\r\n( 4 ) - بشارة الاسلام 315 ح 71 .\r\n( 5 ) - تهذيب الاحكام 3 / 253 ح 699 .\r\n","page_name":" 326 ","page_number":326},
  {"content":"\r\n\r\nخواهد داشت . « 1 »\r\nدر « اثبات الهداة » آمده است : حضرت صادق عليه السّلام چون به حيره رفت دو ركعت نماز كرد و چون سوار شد و به جرف رسيد ( مواضعى كه سيل گود كرده و خراب كرده ) فرمود : « اين موضع منبر قائم عليه السّلام است » . « 2 »\r\n\r\nمناره و مقصوره‌ها و كنگره و ديوارهاى بلند مسجدها و مسجدهاى مسقّف و مصوّر و مسجدهاى واقع در طريق\r\nابو هاشم جعفرى از حضرت عسكرى عليه السّلام فرمود : « هرگاه قائم قيام كند مناره و مقصوره‌هاى مسجدها را خراب كند ، من در نفس خود گفتم : براى چه چنين كند ؟ پس آن حضرت رو به من كرده فرمود : معناى اين ، اين است كه اين‌ها محدثّه است ، مبتدعه است ، پيغمبرى يا حجّتى آن‌ها را بنا نكرده » . « 3 »\r\nحضرت باقر عليه السّلام فرمود : « چون به كوفه درآيد امر كند به خرابى مسجدها و همه را به يك كنگره و با ديوار كوتاه بنا كند چنان‌كه بر عهد پيامبر صلّى اللّه عليه و إله و سلم بود و خراب كند هر مسجدى را كه بر طريق واقع است » .\r\nو نيز فرمود : « هيچ مسجدى بر روى زمين باقى نگذارد كه او را كنگره يا ديوار بلند باشد مگر اين‌كه خراب كند » . « 4 »\r\nو نيز از آن حضرت سؤال شد از مسجدهايى كه نقاشى و تصوير در آن شده ، فرمود :\r\n« من خوش ندارم و ليكن امروز براى شما ضرر ندارد و اگر عدل قيام كند خواهيد ديد چگونه رفتار خواهد كرد » . « 5 »\r\nو نيز فرمود : « اول چيزى كه ابتدا كند قائم عليه السّلام سقف‌هاى مساجد است پس آن‌ها را مىشكند و امر مىكند سايبانى ساخته شود مانند سايبان موسى عليه السّلام » . « 6 »\r\nو از حضرت صادق عليه السّلام سؤال شد از مسجدهاى مسقّف يعنى ( سقف‌دار ) آيا نماز\r\n\r\n\r\n","description":"","footnote":"\r\n( 1 ) - غيبت طوسى 469 ح 485 .\r\n( 2 ) - اثباة الهداة 3 / 459 ح 75 .\r\n( 3 ) - بحار 52 / 322 ح 32 .\r\n( 4 ) - همان 52 / 333 ح 84 .\r\n( 5 ) - تهذيب الاحكام 3 / 259 ح 726 .\r\n( 6 ) - اثباة الهداة 3 / 452 ح 67 .\r\n","page_name":" 327 ","page_number":327},
  {"content":"\r\n\r\nدر آن كراهت دارد ؟ فرمود : « بلى ، و ليكن امروز براى شما ضرر ندارد و اگر روز عدل باشد خواهيد ديد كه چگونه رفتار خواهد شد » . « 1 »\r\n\r\nحدهايى كه جارى مىكند و انتقامى كه مىكشد حتى از مردگان\r\nاز جمله قطع دست و پاى بنى شيبه است چنان‌كه گذشت و از جمله كشتن پانصد نفر از قريش ، باز پانصد نفر تا شش مرتبه چنان‌چه در رفتارش با اهل مكّه گذشت و از جمله كشتن هركس تشيع را قبول نكند - در احكامى كه سنّت مىكند در محو آثار قبايل نيز حديثى است كه دال است بر كشتن هركس قبول تشيع نكند - و از جمله قتل ذرارى قتلهء سيد الشهداء عليه السّلام .\r\nحضرت باقر عليه السّلام فرمود : « قائم ، قائم ناميده شده از آن جهت كه چون جدّم حسين عليه السّلام كشته شد ملائكه به سوى خدا ضجّه كردند به گريه و ناله تا اين‌كه فرمود : پس خداوند براى ايشان انوار ائمه عليهم السّلام را كشف كرد ، پس يكى از ايشان قائم بود ( ايستاده ) و نماز مىگزارد ، پس خداوند فرمود : به اين شخص ايستاده انتقام خواهم كشيد از ايشان » . « 2 »\r\nو در روايات بسيار است كه آن حضرت از ذرارى قتلهء سيد الشهداء عليه السّلام انتقام خواهد كشيد زيراكه ايشان به كرده‌هاى پدران خود راضى و او را صحيح مىدانند .\r\nو حضرت صادق عليه السّلام فرمود : « هرگاه قائم عليه السّلام خروج كند ذرارى قتلهء حسين عليه السّلام را بكشد به سبب رضايت به افعال پدران خود » . « 3 »\r\nو از جمله حدودى كه بر مردگان جارى كند زنده كردن لات و عزّى و سوزانيدن ايشان است چنان‌كه گذشت و از جمله حميراء است . حضرت باقر عليه السّلام فرمود : « آگاه باشيد اگر قائم ما قيام كند حميراء براى او برگردانده خواهد شد تا اين‌كه او را تازيانهء حد زند و تا اين‌كه براى فاطمه دختر پيامبر صلّى اللّه عليه و إله و سلم از او انتقام بگيرد » .\r\nعبد الرحيم قصير عرض كرد : « فداى تو شوم تازيانهء حد براى چه ؟ »\r\n\r\n\r\n","description":"","footnote":"\r\n( 1 ) - من لا يحضره الفقيه 1 / 152 ح 706 .\r\n( 2 ) - منتخب الاثر 368 ح 1 .\r\n( 3 ) - اثباة الهداة 3 / 455 ح 83 .\r\n","page_name":" 328 ","page_number":328},
  {"content":"\r\n\r\nفرمود : « براى افترايى كه بر مادر ابراهيم فرزند پيامبر صلّى اللّه عليه و إله و سلم زد » .\r\nعرض كرد : « پس چرا حد او تا قائم عليه السّلام به تأخير افتاده ؟ »\r\nفرمود : « براى اين‌كه خداوند ، محمد صلّى اللّه عليه و إله و سلم را رحمت فرستاده و قائم عليه السّلام را نقمت » . « 1 »\r\nو از جمله زنده كردن ارواح كفار و كسانى كه مؤمنين را اذيت كرده‌اند : حضرت صادق عليه السّلام فرمود : « ارواح كفار معذّبند به انواع عذاب تا هنگامى كه قائم عليه السّلام قيام كند ، پس خداوند ، ايشان را محشور كند و به بدن‌ها برگرداند ، پس گردن ايشان را بزند سپس به آتش ابدى برگردند » . « 2 »\r\nو نيز فرمود : « هرگاه قائم عليه السّلام قيام كند خداوند برگرداند هركس كه اذيّت مؤمنين كرده در زمان خود به همان صورتى كه بوده‌اند تا از ايشان دادستانى و مؤاخذهء حق كند » . « 3 »\r\nو از حدودى كه بر زندگان جارى مىكند كشتن پيرمرد زانى و مانع زكات و سنگسار كردن زانى محصن است ، بدون بيّنه .\r\nحضرت صادق و موسى بن جعفر عليهما السّلام فرمودند : « اگر قائم قيام كند سه حكم خواهد كرد كه احدى پيش از او نكرده : بكشد پير زناكار و مانع زكات را وارث دهد برادرى را كه در عالم ذر باهم برادر بوده‌اند ( نه برادر صلبى ) » . « 4 »\r\nو حضرت صادق عليه السّلام فرمود : « دو خون است كه در اسلام حلال است از خداوند عزّ و جلّ و ليكن هيچ كس در آن دو خون حكم نكند ، تا اين‌كه برانگيزاند خدا قائم اهل بيت را پس او به حكم خدا در آن دو حكم كند و بيّنه نطلبد ( يعنى : به علم خود عمل كنند ) زناكنندهء محصن را سنگسار كند و مانع زكات را گردن زند » . « 5 »\r\n\r\n\r\n","description":"","footnote":"\r\n( 1 ) - علل الشرائع 2 / 580 ح 10 .\r\n( 2 ) - اثباة الهداة 3 / 588 .\r\n( 3 ) - همان 3 / 573 ح 708 .\r\n( 4 ) - خصال 1 / 187 .\r\n( 5 ) - اثباة الهداة 3 / 497 ح 265 .\r\n","page_name":" 329 ","page_number":329},
  {"content":"\r\n\r\n\r\nنوع ديگر : احكامى كه سنت كند و جارى سازد\r\nاز جمله ارث دادن به برادرى كه در عالم ذر برادر بوده نه به برادر صلبى ، چنان‌كه در بالا گذشت از حضرت صادق عليه السّلام و موسى بن جعفر عليه السّلام . يعنى : اگر كسى بميرد و وارثى به جز برادر نداشته باشد ارث او را به كسى خواهد داد كه به او در عالم ذر برادر باشد خواه برادر صلبى او باشد يا نه ، پس اگر برادر صلبى او باشد ولى در عالم ذر برادر او نبوده به او نخواهد داد و به كسى خواهد داد كه در آن‌جا با او برادر بوده . « 1 »\r\nو از جمله اين‌كه انتسابات فاميلى و قبايلى منسوخ شود و اسم قبايل از بين برود و انتسابات به يكى از ياران قائم عليه السّلام باشد .\r\nحضرت صادق عليه السّلام فرمود : « دنيا از بين نخواهد رفت تا اين‌كه اسم‌هاى قبايل كهنه و مندرس شود و قبيله نسبت داده شود به يكى از شما . پس گفته شود آل فلان و تا اين‌كه مرد از شما برخيزد و حسب و نسب و قبيلهء خود را دعوت كند ، پس اگر اجابت كنند فهو اگرنه گردن ايشان را بزند » . « 2 »\r\nو از جمله دشمن فرارى از جنگ و مجروح را نيز مىكشد بر خلاف سيرهء امير المؤمنين عليه السّلام در جنگ جمل و صفين ، امير المؤمنين عليه السّلام فرمود : « براى من بود كه بكشم فراركننده را و كار مجروح را تمام كنم ليكن ترك كردم اين را براى عاقبت كه بعد از من با اصحاب من چنين كنند و براى قائم عليه السّلام نيز هست كه فراركننده را بكشد و كار مجروح را تمام كند » . « 3 »\r\nمعلى بن خنيس به حضرت صادق عليه السّلام عرض كرد : « آيا قائم عليه السّلام ب خلاف سيرهء امير المؤمنين عليه السّلام رفتار مىكند ؟ فرمود : بلى ، اين از جهت آن است كه امير المؤمنين عليه السّلام با ايشان به منّت رفتار كرد و دست از ايشان بازداشت زيراكه مىدانست كه بعد او بر شيعهء او غالب خواهند شد ( پس چنين كرد تا آنان نيز چنين كنند اما نكردند ) و قائم عليه السّلام چون قيام كند در ايشان به شمشير و اسارت رفتار خواهد كرد زيراكه مىداند كه ديگر شيعهء او\r\n\r\n\r\n","description":"","footnote":"\r\n( 1 ) - مختصر بصائر الدرجات 159 .\r\n( 2 ) - بحار 52 / 389 ح 210 .\r\n( 3 ) - غيبت نعمانى 153 .\r\n","page_name":" 330 ","page_number":330},
  {"content":"\r\n\r\nمغلوب نخواهد شد » . « 1 »\r\nدر حديث ديگر رفيد به آن حضرت عرض كرد : « قائم عليه السّلام در اهل سواد ( عراق ) به چه رفتار خواهد كرد آيا به سيرهء امير المؤمنين عليه السّلام رفتار خواهد كرد ؟\r\nفرمود : نه امير المؤمنين عليه السّلام با ايشان به جفر ابيض رفتار كرده و او بازداشتن دست بود از ايشان ، چون مىدانست كه بعد او بر شيعه‌اش غالب خواهند شد و قائم عليه السّلام با جفر سرخ با ايشان رفتار خواهد كرد و او ذبح است ، چه اين‌كه او مىداند كه ديگر بر شيعهء او غالب نخواهند شد » . « 2 »\r\nدر جنگ با لشكر سفيانى در كوفه گذشت كه آن حضرت به اصحاب خود مىفرمايد : « مجروحين را نكشيد و فرارى را تعقيب نكنيد » « 3 » ، پس معلوم مىشود كه حكم كشتن الزامى نيست بر آن حضرت ، بلكه در ابتداى امر ، به حكمت و مصلحتى اختيار با او است .\r\n\r\nحكم جزيه از يهود و نصارى\r\nو از جمله نگرفتن جزيه است از يهود و نصارى ، ليكن اخبار در وى مختلف است .\r\nحضرت باقر عليه السّلام فرمود : قبول نمىكند صاحب اين امر جزيه را آن‌سان كه پيامبر صلّى اللّه عليه و إله و سلم قبول نمود و اين است قول خدا :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  : « 4 » « مقاتله كنيد ايشان را تا ديگر هيچ فتنه‌اى نباشد و دين تمام او براى خدا باشد » . « 5 »\r\nو در معاملهء آن حضرت با فرق مخالفين ، حضرت باقر عليه السّلام دربارهء ناصبى فرمود : « يا اقرار به ولايت كنند و يا جزيه دهند ، چنان‌كه اهل ذمّه جزيه مىدهند امروز » . « 6 »\r\n\r\n\r\n","description":"","footnote":"\r\n( 1 ) - بحار 52 / 353 ح 111 .\r\n( 2 ) - همان 52 / 313 ح 7 .\r\n( 3 ) - معجم احاديث الامام المهدى 4 / 44 ح 1114 .\r\n( 4 ) - انفال 39 .\r\n( 5 ) - تفسير عياشى 2 / 65 ح 49 .\r\n( 6 ) - روضة الكافى 184 ح 288 .\r\n","page_name":" 331 ","page_number":331},
  {"content":"\r\n\r\nپس جزيهء اهل ذمه را مقيّد كرد به آن روز ، و هم‌چنين از اخبارى كه در معاملهء آن حضرت با فرق مشركين و مخالفين اسلام و در بيان غرض او را نهضت گذشت ، قطع حاصل مىشود كه بايد جزيه نباشد ، زيراكه او مأمور است كه دينى جز دين اسلام باقى نگذارد و اين منافات دارد با قبول جزيه ، ولى حديثى از حضرت صادق عليه السّلام رسيده .\r\nابى بصير عرض كرد : چگونه خواهد بود نزد او اهل ذمّه ؟ فرمود : « يسالمهم كما سالمهم رسول اللّه صلّى اللّه عليه و إله و سلم و يؤدّون الجزية عن يد و هم صاغرون » مسالمت خواهد كرد با ايشان چنان‌كه پيامبر صلّى اللّه عليه و إله و سلم با ايشان مسالمت كرد و جزيه با دست خواهند داد با حال ذلّت و حقارت » . « 1 »\r\nپس بايد گفت : حكم جزيه گرفتن مخصوص ابتداى امر است قبل از استقرار دولت و حكومت و يا اين‌كه اين حكم تا زمان رجعت خواهد بود و آن هم متصل است به ظهور و يا اين‌كه تا پيش از رجعت حكم گرفتن بر آن حضرت اختيارى است ، زيراكه در رجعت ، ديگر مسلم است كه جز دين اسلام دين ديگرى نخواهد بود .\r\n\r\nقطايع ملوك و اراضى انفال و ارض سواد و حكم آن‌چه در دست شيعه است و از جملهء احكام او :\r\nحضرت صادق عليه السّلام فرمود : « هرگاه قائم ما قيام كند قطايع مضمحل شود » . « 2 »\r\n( يعنى آن‌چه ملوك به تصرّف ملوكانه زمين‌هايى را به اشخاص بخشيده‌اند يا با ايشان مقاطعه كرده‌اند ) از بين برود و به اصل خود برگردد ، اگر از مباحات اصليّه است به اباحة برگردد و اگر از انفال است به انفال برگردد .\r\nانفال ، زمين‌هايى است كه بدون جنگ و صلح تسليم شده يا اهلش فرار كرده‌اند و يا معموره‌اى كه مخروبه شود و اهلش إنجلا شوند و معادن و رودخانه‌ها و اراضى موات ، و هرچه به جنگ گرفته شده باشد مانند سواد كوفه او از همهء مسلمين است .\r\nحضرت باقر عليه السّلام فرمود : « سواد را به اهلش برگرداند و اصحاب و انصار او اهلش\r\n\r\n\r\n","description":"","footnote":"\r\n( 1 ) - بشارة الاسلام 300 ح 49 .\r\n( 2 ) - بحار 52 / 309 ح 1 .\r\n","page_name":" 332 ","page_number":332},
  {"content":"\r\n\r\nهستند » . « 1 »\r\nو نيز فرمود : « در كتاب على عليه السّلام يافتيم كه فرموده : چون قائم ما قيام كند زمين انفال را حيازت كند چنان‌كه پيامبر صلّى اللّه عليه و إله و سلم حيازت نمود و از تصرّف ديگران درآورد و ايشان را بيرون كند مگر آن‌چه در دست شيعيان ما باشد ، پس با ايشان مقاطعه كند و زمين را در دست ايشان بگذارد » . « 2 »\r\nو نيز فرمود : « در كتاب على عليه السّلام يافتيم كه هركس احياى زمينى كند براى او است آن چه از او بخورد تا اين‌كه قائم عليه السّلام از اهل بيت من خروج به شمشير كند ، پس همه را حيازت كند و از همه جلوگير شود و همه را بيرون كند مگر آن‌چه در دست شيعيان ما است » . « 3 »\r\nو حضرت صادق عليه السّلام فرمود : « امير المؤمنين عليه السّلام فرمود : هركس زمينى را احيا كند پس آن زمين از آن او است و ليكن بر او است كه در زمان هدنه خراج او را به امام عليه السّلام بدهد و هرگاه قائم ما ظاهر شود پس نفس خود را مهيا سازد كه از وى گرفته خواهد شد » . « 4 »\r\nو نيز فرمود : « هر حقى را به اهلش برگرداند » . « 5 »\r\n\r\nقضاوت به علم خود\r\nآن حضرت به مقتضاى علم امامت و وحى قضاوت كند مانند داود و سليمان ، و بيّنه نطلبد و به توسّم [ علامت 
  ] صالح را از طالح مىشناسد و به مقتضاى آن حكم مىكند و به كتب انبياء سلف ما بين اهل آن حكم مىكند و به حكم‌هاى انبياء نيز حكم مىكند ، پس اين حكم‌ها بر شخصى گران آيد و مخالفت كند پس گردن او را بزند ، و چون اين حكم‌ها بر باطن كند و گردن زند خوف او در همهء دل‌ها جا كند .\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 324 ح 867 .\r\n( 2 ) - الزام الناصب 1 / 62 .\r\n( 3 ) - تفسير عياشى 2 / 28 ح 66 .\r\n( 4 ) - تهذيب الاحكام 4 / 145 ح 404 .\r\n( 5 ) - بحار 52 / 128 ح 20 .\r\n","page_name":" 333 ","page_number":333},
  {"content":"\r\n\r\nدر چند حديث از حضرت صادق عليه السّلام فرمود : « قائم عليه السّلام به حكم داود و آل داود و سليمان حكم كند و بيّنه نطلبد » . « 1 »\r\nو نيز فرمود : « چون در مكّه ظاهر شود و اصحاب او جمع شوند و با او بيعت كنند پس از آن امر كند منادى ندا كند : اين مهدى است كه به قضاى داود و سليمان قضاوت مىكند و از كسى بيّنه نمىطلبد » . « 2 »\r\nو نيز فرمود : « هرگاه قيام كند حكم كند بين مردم به حكم داود و حكم محمد صلّى اللّه عليه و إله و سلم ( يعنى به هر دو ) ، احتياج به بيّنه ندارد ، خداوند تعالى او را الهام مىكند پس به علم خود حكم مىكند و هر قومى را به آن‌چه پنهان كرده‌اند آگاه مىكند و خبر مىدهد ، دوست خود را از دشمن خود به توسّم مىشناسد ( يعنى به فراست از سيما درك مىكند ) » . « 3 »\r\nسپس فرمود : خداوند فرموده :  « إِنَّ فِي ذلِكَ لَآياتٍ لِلْمُتَوَسِّمِينَ »  « 4 »\r\nو امام على الهادى عليه السّلام فرمود : « هرگاه قيام كند بين مردم به علم خود عمل كند و بيّنه نطلبد » . « 5 »\r\nحضرت باقر عليه السّلام فرمود : « وحى مىشود به سوى او اين امر در شب و روز » .\r\nابو الجارود عرض كرد : « وحى مىشود به سوى او ؟ »\r\nفرمود : « اى ابالجارود ، اين وحى نبوّت نيست ، ليكن به او وحى مىشود چنان‌كه به مريم و مادر موسى عليه السّلام و زنبور عسل وحى شد ، اى ابالجارود ! قائم آل محمد صلّى اللّه عليه و إله و سلم اكرم است نزد خدا از مريم و مادر موسى و زنبور » . « 6 »\r\nو حضرت صادق عليه السّلام فرمود : « هرگاه امور به صاحب اين امر منتهى شود خداوند براى او هر پستى را بلند و هر بلندى را پست كند ، تا اين‌كه دنيا در نزد او به منزلهء كف دست او باشد پس كدام يك از شما اگر در كف دست او مويى باشد او را نمىبيند » . « 7 »\r\n\r\n\r\n","description":"","footnote":"\r\n( 1 ) - بصائر الدرجات 278 .\r\n( 2 ) - خصال 2 / 792 باب اربعمائه ح 43 .\r\n( 3 ) - روضة الواعظين 2 / 266 .\r\n( 4 ) - حجر 75 .\r\n( 5 ) - بحار 52 / 320 ح 25 .\r\n( 6 ) - معجم احاديث الامام المهدى 3 / 290 ح 826 .\r\n( 7 ) - كمال الدين 2 / 674 ح 29 .\r\n","page_name":" 334 ","page_number":334},
  {"content":"\r\n\r\nو نيز فرمود : « هرگاه قيام كند احدى از خلق خدا در پيش او نايستد مگر اين‌كه بشناسد او را كه صالح است يا طالح ، « 1 » آگاه باشيد كه در شأن اوست :  إِنَّ فِي ذلِكَ لَآياتٍ لِلْمُتَوَسِّمِينَ  « 2 »\r\nو نيز در آيهء :  يُعْرَفُ الْمُجْرِمُونَ بِسِيماهُمْ  « 3 » فرمود : « چون قائم قيام كند خداوند ، او را علم سيما عطا كند ، پس امر مىكند بر كافر پس موهاى پيشانى ايشان را مىگيرند و به پاهاى ايشان مىچسبند و مىكشانند ايشان را به سوى شمشير و شمشير در ميان ايشان مىنهد » . « 4 »\r\nو فرمود : « در بين اين‌كه مردى بالاى سر قائم عليه السّلام ايستاده و او را امر مىكند و نهى مىكند ناگهان مىگويد : بچرخانيد او را . پس او را مىگردانند به پيش‌روى او ، پس امر مىكند گردن او را بزنند ، پس نمىماند در مشرق و مغرب كسى مگر اين‌كه از وى مىترسد » . « 5 »\r\nو نيز حضرت باقر عليه السّلام فرمود : « مهدى را مهدى ناميده‌اند از آن جهت كه رهنمايى مىكند به امر خفى حتى اين‌كه مىفرستد پى مردى ، كه مردم هيچ گناهى براى او نمىبينند ، پس او را مىكشد تا اين‌كه ديگر هيچ كس در خانهء خود حرفى نمىزند از ترس اين‌كه مبادا ديوار بر او شهادت دهد » . « 6 »\r\nو نيز آن حضرت فرمود : « قائم عليه السّلام قضاوت مىكند به قضاوت‌هايى كه بعضى از اصحاب او از همان اشخاصى كه در جلو او شمشير زده‌اند منكر مىشمارند آن را و بر وى انكار مىكنند و او قضاوت آدم عليه السّلام است ، پس گردن ايشان را مىزند باز در مرتبهء ديگر قضاوت مىكند قضاوت‌هايى و آن را جمع ديگر از كسانى كه در جلو او شمشير زده‌اند منكر مىشمارند و او قضاوت داود عليه السّلام است ، پس گردن ايشان را مىزند .\r\nبار سوم به قضاياى ديگر قضاوت خواهد كرد و آن قضاوت ابراهيم عليه السّلام است پس\r\n\r\n\r\n","description":"","footnote":"\r\n( 1 ) - بحار 52 / 325 ح 38 .\r\n( 2 ) - حجر 75 .\r\n( 3 ) - الرحمن 41 .\r\n( 4 ) - بحار 52 / 320 ح 26 .\r\n( 5 ) - اثباة الهداة 3 / 541 ح 510 .\r\n( 6 ) - بحار 52 / 390 ح 212 .\r\n","page_name":" 335 ","page_number":335},
  {"content":"\r\n\r\nجمعى ديگر از كسانى كه در جلو او شمشير زده‌اند منكر مىشمارند ، پس گردن ايشان را نيز مىزند .\r\nبار چهارم به قضاوت‌هاى محمد صلّى اللّه عليه و إله و سلم قضاوت مىكند هيچ كس بر وى انكار نمىكند » . « 1 »\r\nدر پيش گذشت كه آن حضرت به قضاى جديد قضاوت خواهد كرد و اين نوعى از آن است كه به علم خود و به باطن اشخاص و بدون بيّنه قضاوت مىكند .\r\nو نيز آن حضرت فرمود : « حكم مىكند بين اهل تورات به تورات ، و بين اهل انجيل به انجيل ، و بين اهل زبور به زبور ، و بين اهل قرآن به قرآن » . « 2 »\r\n\r\nنوع ديگر از سيرهء او تعاليم و تربيت‌هاى علمى و ايمانى و اخلاقى\r\nاز جمله تعاليم قرآن : قرآن را بر آن وجه كه نازل شده از تأويل و تنزيل به اصحاب خود تعليم و آنان به مردم تعليم كنند . امير المؤمنين عليه السّلام فرمود : « گويا نظر مىكنم به شيعيان خود در مسجد كوفه درحالىكه خيمه‌ها زده‌اند و مردم را تعليم قرآن مىكنند بدانسان كه نازل شده » . « 3 »\r\nايضا اصبغ بن نباته از آن حضرت فرمود : « گويا مىبينم عجم را كه خيمه‌هاشان در مسجد كوفه زده شده ( پيش گذشت كه ياران او از عجم است ) مردم را تعليم قرآن مىكنند بدانسان كه نازل شده » . « 4 »\r\nحضرت باقر عليه السّلام فرمود : « هرگاه قائم آل محمد صلّى اللّه عليه و إله و سلم قيام كند خيمه‌ها به‌پا كنند براى كسانى كه مردم را تعليم قرآن كنند به آن وجه كه خداوند جلّ جلاله نازل كرده ، پس سخت‌تر و دشوارتر چيزى خواهد بود بر آن كس كه امروز او را حفظ كرده باشد ، زيراكه آن قرآن در تأليف مخالف است با اين قرآن » . « 5 »\r\n\r\n\r\n","description":"","footnote":"\r\n( 1 ) - اثباة الهداة 3 / 585 ح 796 .\r\n( 2 ) - بحار 51 / 29 ح 2 .\r\n( 3 ) - الزام الناصب 2 / 283 .\r\n( 4 ) - غيبت نعمانى 218 .\r\n( 5 ) - روضة الواعظين 2 / 265 .\r\n","page_name":" 336 ","page_number":336},
  {"content":"\r\n\r\n( اين ترتيب سور كه در قرآن موجود است از عثمان است ، قرآن امير المؤمنين عليه السّلام ترتيبش به ترتيب نزول است هر سوره‌اى كه اول نازل شده اول ذكر شده و هم‌چنين به ترتيب ) .\r\n\r\nو از جمله بسط علم و نشر حكمت و تكميل عقل و اخلاق است\r\nامير المؤمنين عليه السّلام فرمود : « اى كميل ! هيچ علمى نيست مگر اين‌كه من افتتاح او كردم و قائم عليه السّلام ختم آن مىكند » . « 1 »\r\nو نيز فرمود : « علم را در قلوب مؤمنين قذف مىكند ( مىاندازد ) ، پس هيچ مؤمنى به برادر خود در هيچ علمى محتاج نيست پس در آن روز تأويل اين آيه ظاهر مىشود :  « يُغْنِ اللَّهُ كُلًّا مِنْ سَعَتِهِ »  « 2 » « بىنياز مىسازد خداوند هركس را از سعت خود » . « 3 »\r\nو فرمود : « در زمان او حكمت داده خواهيد شد حتى اين‌كه زن در خانهء خود به كتاب خدا و سنت رسول قضاوت مىكند » . « 4 »\r\nو نيز فرمود : « علم بيست و هفت حرف است ، تمام آن‌چه پيامبران آورده‌اند دو حرف است ( يعنى بيش از اين از جهت عدم استعداد مردم نگفته‌اند نه اين‌كه نداشته‌اند تا بياورند ) پس مردم تا امروز هنوز بيش از دو حرف نشناخته‌اند و چون قائم ما عليه السّلام قيام كند بيست و پنج حرف ديگر را بيرون آورد ، و آن دو حرف را به آن‌ها ضميمه كند تا اين كه تمام بيست و هفت حرف را نشر دهد » . « 5 »\r\nو حضرت صادق عليه السّلام از پدر خود فرمود : « هرگاه قائم قيام كند در هر اقليمى از اقاليم زمين مردى را بفرستد و بگويد عهد تو در كف دست تو است ، هرگاه بر تو وارد شود چيزى كه نفهمى و ندانى قضاوت او را به كف خود نظر كن و به آن‌چه در وى است عمل كن » . « 6 »\r\nو در پيش گذشت كه چون اصحاب خود را به اطراف فرستد شانه و سينه‌هاى\r\n\r\n\r\n","description":"","footnote":"\r\n( 1 ) - اثباة الهداة 3 / 529 ح 447 .\r\n( 2 ) - نساء 130 .\r\n( 3 ) - مختصر بصائر الدرجات 201 .\r\n( 4 ) - غيبت نعمانى 158 .\r\n( 5 ) - بحار 52 / 336 ح 73 .\r\n( 6 ) - غيبت نعمانى 219 .\r\n","page_name":" 337 ","page_number":337},
  {"content":"\r\n\r\nايشان را دستى بكشد پس در هيچ حكمى و قضايى عاجز نمانند و نيز گذشت كه خداوند در گوش و چشم‌هاى شيعيان مدد مىدهد .\r\n\r\nو اما عقل و اخلاق\r\nحضرت باقر عليه السّلام به روايت « اكمال » و « خرايج » فرمود : « هرگاه قائم ما عليه السّلام قيام كند دست خود را بر سر بندگان گذارد ، پس به بركت آن عقل مردم جمع گردد و هوش ايشان كامل گردد » .\r\nولى به روايت « خرايج » به جاى هوش ، اخلاق ايشان كامل گردد و به روايت « كافى » مطابق « اكمال » ولى فرمود : خداوند دست خود را بر سر مردم گذارد ، « 1 » و نيز آن حضرت فرمود : مرد مىآيد و دست در كيسهء برادر خود مىكند و به‌قدر حاجت برمىگيرد و او را هيچ مانعى نمىشود . « 2 »\r\n\r\nسياست و تدابير در نظم و نظام ملك و دولت\r\nاز جمله آن‌كه در هر اقليمى يك نفر از اصحاب خود را مىفرستد ، چنان‌كه در فوق گذشت و از جمله عدل و امنيت او است كه در فصول پيش ، از حضرت باقر عليه السّلام گذشت كه فرمود : تا اين‌كه مردم نبينند كه ظلم در كجاست ؟\r\nو در فتح آن حضرت ، مصر را امير المؤمنين عليه السّلام فرمود : زمين از عدل او شاد گردد و آن‌قدر درخصوص عدل او از پيامبر صلّى اللّه عليه و إله و سلم و ائمه عليهم السّلام به اين عبارت كه : پر مىكند زمين را از عدل و قسط بعد از آن‌كه پر شده باشد از جور و ظلم روايت شده كه حد و غرض‌هاى قيام او بسط عدل است در زمين و در ظهور بركات هم خواهد آمد كه آن هم به بركت عدل او است .\r\nحضرت صادق عليه السّلام فرمود : « هرگاه قائم عليه السّلام قيام كند ، حكم كند به عدل و در ايام او جور مرتفع شود و راه‌ها امن گردد » . « 3 »\r\n\r\n\r\n","description":"","footnote":"\r\n( 1 ) - الخرايج و الجرايح 2 / 840 ح 57 .\r\n( 2 ) - بحار 52 / 372 ح 164 .\r\n( 3 ) - الزام الناصب 2 / 281 .\r\n","page_name":" 338 ","page_number":338},
  {"content":"\r\n\r\nو نيز فرمود : « به خدا قسم كه عدالت او در درون خانه‌ها خواهد رفت مانند اين‌كه سرما و گرما داخل آن مىشود » . « 1 »\r\nحضرت رضا عليه السّلام فرمود : « مىنهد ميزان عدل را در بين ما مردم پس احدى به احدى ظلم نكند » . « 2 »\r\nحضرت باقر عليه السّلام فرمود : « چون قائم اهل بيت قيام كند تقسيم كند بالسّويه و عدالت كند در رعيت ، پس هركس اطاعت او كند اطاعت خدا كرده و هركه معصيت او كند ، معصيت خدا كرده » . « 3 »\r\nو نيز از آن حضرت سؤال شد : « قائم عليه السّلام به كدام سيره ، سير مىكند ؟ » فرمود : به همان سيره‌اى كه پيامبر صلّى اللّه عليه و إله و سلم سير كرد » .\r\nگفت : « سيرهء پيامبر صلّى اللّه عليه و إله و سلم چه بود ؟ » فرمود : « باطل كرد آن‌چه را در جاهليت بود و استقبال داد مردم را به عدل ، هم‌چنين قائم عليه السّلام هرگاه قيام كند باطل كند آن‌چه را كه در زمان هدنه واقع شده از چيزهايى كه در دست مردم است و استقبال دهد ايشان را به عدل » « 4 » .\r\nدربارهء عدل و امنيت بيش از اين در ظهور بركات در عهد آن حضرت خواهد آمد .\r\n\r\nو از جمله محو خرابى آثار ظالمين\r\nحضرت صادق عليه السّلام فرمود : « آثار ظالمين را در مكّه و مدينه و عراق و ساير اقاليم خراب و نابود كند و قصر عتيق كوفه را خراب كند ، ملعون است معلون ، كسى كه او را بنا كند » . « 5 »\r\nدر حوادث پيش از ظهور گفته شد كه او را حفر كرده‌اند مثل اين‌كه درصدد بناى او هستند ، مراجعه شود .\r\n\r\n\r\n","description":"","footnote":"\r\n( 1 ) - غيبت نعمانى 200 .\r\n( 2 ) - بحار 52 / 322 ح 29 .\r\n( 3 ) - اثباة الهداة 3 / 540 ح 507 .\r\n( 4 ) - وسائل الشيعة 11 / 57 ح 2 .\r\n( 5 ) - بشارة الاسلام 315 ح 71 .\r\n","page_name":" 339 ","page_number":339},
  {"content":"\r\n\r\n\r\nو از جمله آلات و اسلحهء او\r\nپيش گذشت كه باد و ابرهاى سخت با رعد و برق در تسخير او است و طىّ الارض مىكند و همه جا را مىبيند و با اصحاب خود هركجا باشند تكلم مىكند و صداى او چنان قوى است كه اگر در كوه صيحه زند از هم بپاشد و او خود چنان قوى است كه درختى كه از او قوىتر نباشد ، از جا بكند و اصحاب او از شير دليرتر باشند و بر كف پاى خود چيزى بنويسند و بر روى آب حركت كنند ، جن و ملك در فرمان او است ، خورشيد و ماه در اختيار او است و رعب پيشاپيش او حركت مىكند ، مع ذلك چند حديث ذكر مىشود .\r\nحضرت رضا عليه السّلام از جدش پيامبر صلّى اللّه عليه و إله و سلم در حديث معراج ، خداوند فرمود : « پاك مىگردانم زمين را به آخر ايشان از دشمنان خود و او را مالك شرق و غرب زمين مىگردانم و بادها را مسخّر وى مىسازم و ابرهاى سخت را براى او رام كنم و او را به همه اسباب ترقى دهم و به جند « 1 » خود او را نصرت كنم ، و به ملائكه خود او را مدد كنم تا دعوت مرا علنى سازد و خلق را بر توحيد من جمع كند و ملك او را دائم سازم و ايام دولت را در دست اولياء خود به گردش اندازم تا روز قيامت » . « 2 »\r\nو نيز حضرت رسول صلّى اللّه عليه و إله و سلم فرمود : « در ميان شما كسى خواهد بود كه خداوند سنّت ذو القرنين را در او جارى سازد مانند او مشرق و مغرب را طى كند تا هر كجا كه او قدم نهاده قدم گذارد و هم‌چنان خداوند به او از هرگونه سببى داده ، چنان‌كه فرمود :  وَ آتَيْناهُ مِنْ كُلِّ شَيْءٍ سَبَباً  « 3 » هم‌چنين به او كرامت كنند » . « 4 »\r\nحضرت باقر عليه السّلام فرمود : « خداوند ، ذو القرنين را مخيّر گردانيد بين دو نوع از ابر ، پس او ابرهاى رام را اختيار كرد و براى صاحب شما ابرهاى سخت و دشوار را كه داراى رعد و برق و صاعقه است ذخيره نموده ، پس صاحب شما بر آن‌ها سوار خواهد شد و در اسباب ، اسباب آسمان‌هاى هفتگانه و زمين‌هاى هفت‌گانه بالا خواهد رفت و تمكّن پيدا\r\n\r\n\r\n","description":"","footnote":"\r\n( 1 ) - سرباز ، نيرو .\r\n( 2 ) - كمال الدين 1 / 256 ح 4 .\r\n( 3 ) - كهف 84 .\r\n( 4 ) - اثباة الهداة 3 / 480 ح 182 .\r\n","page_name":" 340 ","page_number":340},
  {"content":"\r\n\r\nخواهد كرد » « 1 » .\r\nپيش گذشت كه شمشيرها براى اصحاب او از آسمان نازل خواهد شد و هم گذشت كه از رحبهء كوفه دوازده هزار شمشير و خود و زره بيرون خواهد آورد و گذشت كه اگر دشمن او يا كافرى در ميان درختى يا سنگى پنهان شود آن درخت يا سنگ ندا كند : اين دشمن خدا است در من پنهان شده ، پس درخت و سنگ هم در فرمان او است و گذشت كه بصره را به آب غرق كند ، پس آب هم در تسخير او است و گذشت كه به شير امر كند و مخالف خود را بخورد ، پس حيوانات نيز در فرمان او است و گذشت كه عصاى موسى با او است و در دست او اژدها گردد ، پس اين‌ها همه اسلحهء جنگى اوست . و الحمد للّه\r\n\r\nو از جملهء شهريه و عطاياى او\r\nحضرت باقر عليه السّلام فرمود : « در سال ، دو عطا به شما كند و در ماه ، دو مرتبه رزق ماهانه دهد » .\r\nو نيز فرمود : « بين همهء مردم در عطا مساوات قرار مىدهد تا اين‌كه احدى محتاج زكات نباشد » . « 2 »\r\nو در « اثبات الهداة » حضرت صادق عليه السّلام فرمود : « هرگاه ديدى كه قائم به شخصى صد هزار دهد و به ديگرى يك درهم در سينهء تو بزرگ نيايد زيراكه امر به او تفويض شده » . « 3 »\r\n( اين در اموال شخصى او است يا در غنائم و انفال كه به نظر خاص اوست ، و يا اين كه مساوات تا آن اندازه است كه محتاج به زكات نباشد چنان‌كه ظاهر حديث اول است ) .\r\nامير المؤمنين عليه السّلام از پيامبر صلّى اللّه عليه و إله و سلم فرمود : « مردى به نزد مهدى مىآيد و مال‌ها روى هم ريخته مانند خرمن ، پس مىگويد ، اى مهدى به من بده . پس مىگويد : هرچه مىخواهى برگير » . « 4 »\r\n\r\n\r\n","description":"","footnote":"\r\n( 1 ) - بصائر الدرجات 429 .\r\n( 2 ) - بحار 52 / 352 ح 106 .\r\n( 3 ) - اثباة الهداة 2 / 521 ح 401 .\r\n( 4 ) - التشريف بالمنن 149 ح 182 .\r\n","page_name":" 341 ","page_number":341},
  {"content":"\r\n\r\nو در ظهور بركات نيز ذكرى از عطاياى آن حضرت خواهد شد .\r\n\r\nو از جمله انتظامات او نسبت به جاده‌ها و راه‌ها\r\nحضرت باقر عليه السّلام فرمود : « طريق اعظم ( شاهراه و جاده بزرگ ) را وسعت دهد شصت ذراع ، و هر مسجدى كه بر جاده باشد خراب كند و هر در و روزنه كه به جاده باشد سدّ كند ، و هر بالكان كه خارج باشد به جادّه‌اى و ناودان يا كنيفى كه به كوچه و رهگذر بريزد ببندد » . « 1 »\r\nو در « اثبات الهداة » از ابى الحسن عليه السّلام فرمود : « هرگاه قائم عليه السّلام قيام كند بگويد : اى سوارگان از وسط جاده برويد و اى پيادگان بر دو طرف جاده برويد » . « 2 »\r\nگويا بعضى از اين امور را كه دولت‌هاى وقت ما عملى كرده‌اند در اثر مطالعهء اين اخبار بوده و از اين‌جا به دست آوردند و الّا وضع كوچه‌ها و خيابان‌ها و استطراق پياده و سواره را از وسط جاده قبلا مشاهده كرديم ، عقلشان به اين دقايق نمىرسيد .\r\nو نيز در اخبار وارد شده كه زنان از كنار جاده بروند و مردان از وسط كه در راه باهم تصادف نكنند ، « 3 » مسلّم اين را نيز عملى خواهد كرد و در پيش گذشت كه طواف و استلام حجر الاسود را براى صاحب فريضه مقدم مىدارد بر آن‌كه مستحبى مىگذارد . « 4 »\r\n\r\nو از جمله احداثات و استخراجات اوست\r\nحضرت باقر عليه السّلام فرمود : « از پشت قبر حسين عليه السّلام ( يعنى از پشت كربلا ) نهرى از فرات حفر كند و به نجف بكشد كه آب او در نجف بريزد و پل‌ها بر او بكشد و آسياب‌ها در طى راه از او بگرداند ، گويا مىبينم پير زال را كه انبان گندم بر سر نهاده تا او را در كربلا آرد كند » . « 5 »\r\nامير المؤمنين عليه السّلام فرمود : « در وسط مسجد كوفه چشمه‌اى است از روغن و\r\n\r\n\r\n","description":"","footnote":"\r\n( 1 ) - بحار 52 / 333 ح 61 .\r\n( 2 ) - تهذيب الاحكام 10 / 314 ح 1169 .\r\n( 3 ) - وسائل الشيعه 20 / 184 ح 2537 .\r\n( 4 ) - بحار 52 / 374 ح 169 .\r\n( 5 ) - روضة الواعظين 2 / 263 .\r\n","page_name":" 342 ","page_number":342},
  {"content":"\r\n\r\nچشمه‌اى است از شير و چشمه‌اى از آب آشاميدنى است براى مؤمنين و چشمه‌اى از آب كه پاك‌كنندهء مؤمنين است » . « 1 »\r\nدر اين حديث تصريحى نيست كه حضرت قائم عليه السّلام آن‌ها را ظاهر كند ، ولى ارباب حديث اين حديث را در باب قائم عليه السّلام و سيرهء او نوشته‌اند پس شايد چنين فهميده‌اند كه آن حضرت ظاهر خواهد كرد اين چشمه‌ها را و گذشت كه از رحبهء كوفه دوازده هزار شمشير و خود و زره بيرون خواهد آورد ، و از استخراجات او تابوت آدم و عصاى موسى و خاتم سليمان و الواح و تورات موسى و ساير كتب سماويه است . بسيارى را از درياچهء طبريه استخراج خواهد نمود .\r\n\r\nنوع ديگر : سيرهء او در فضل و احسان بر رعيت\r\nحضرت باقر عليه السّلام فرمود : « پس به كوفه مىآيد و كوفه را منزلگاه خود قرار مىدهد ، پس هيچ غلام مسلمانى را نگذارد مگر اين‌كه او را بخرد و آزاد كند و هيچ مقروض نگذارد مگر اين‌كه قرض او را ادا كند و هيچ مظلمه‌اى براى احدى نگذارد مگر اين‌كه مظلمه را برگرداند و هيچ غلامى از كسى در جنگ كشته نشود مگر اين‌كه ديهء او را به اهلش بدهد و هيچ آزادى در ركاب او كشته نشود مگر اين‌كه قرض او را ادا كند و عيالات او را در عطا ملحق كند ، تا اين‌كه زمين را پر از قسط و عدل كند چنان‌كه پر از ظلم و جور و تعدى گشته » . « 2 »\r\nمفضل به حضرت صادق عليه السّلام عرض كرد : « كسى كه از شيعيان شما مرده باشد و بر او دينى باشد از برادران خود يا از غير ايشان چگونه خواهد بود ؟ »\r\nفرمود : « اول چيزى كه مهدى عليه السّلام ابتدا مىكند اين است كه منادى از طرف او در همهء عالم ندا مىكند ، هركس از يكى از شيعيان ما طلبى دارد بيايد و مطالبه كند ، پس همه را ادا مىكند حتى اگر سير ، يا خردلى باشد چه رسد به اين‌كه قنطارهايى از طلا و نقره يا\r\n\r\n\r\n","description":"","footnote":"\r\n( 1 ) - تهذيب الاحكام 3 / 251 ح 689 .\r\n( 2 ) - بحار 52 / 224 ح 87 .\r\n","page_name":" 343 ","page_number":343},
  {"content":"\r\n\r\nاملاك باشد ، پس همه را ادا مىكند » . « 1 »\r\n\r\nظهور خيرات و بركات ارضى و سماوى و انسى و حيوانى به بركت آن حضرت و احوال شيعيان وى\r\nهمهء بركات و هرگونه خير در عهد آن حضرت ظاهر و داير است و فهرست آن از آن چه در فصول گذشته و آن‌چه ذكر مىشود اين است :\r\nزمين از لوث كفر و شرك و ضلال و بدعت و نفاق پاك شود .\r\nدين حقيقى و احكام آن در همه‌جا نشر داده شود . غير از شيعه خاصّ نباشد .\r\nعدالت و امنيّت در همه‌جا گسترده شود .\r\nعلم و دانش و معارف صحيح منتشر شود ، همهء مردم بر يك كلمه و يك ملّت و يك آيين جمع شوند ، معصيت خدا نشود .\r\nدل‌ها باهم مؤتلف شوند ، كينه از دل‌ها برود ، شفقت و رأفت برقرار شود تا حدى كه از يكديگر رهن نگيرند و در معامله ربح و سود نگيرند .\r\nآسمان باران‌هاى پرمنفعت و بابركت در وقت خود ببارد ، ملخ طلا ببارد ، بركات زمين ظاهر شود .\r\nگنج‌ها و معادن ظاهر و گياه و ميوه‌ها وافر تا اين‌كه محتاج به زكات پيدا نشود .\r\nعمرها دراز و زن و اولاد بسيار بيابند .\r\nپرنده را از هوا صيد كنند ، حيوانات به بنى آدم آزار نرسانند ، درندگان به بهايم ضرر نرسانند و در يك‌جا چرا كنند .\r\nاين‌ها همه اولا : به بركت شخص آن حضرت و تسلّط او است بر ملك و دولت ، زيرا كه صرف برگشت سلطنت و حكومت ظاهرى به مركز خود و تسلّط مقام امامت و ولايت بر ظاهر ملك و دولت آثار عظيم و بركات خطيرى دارد .\r\nو ثانيا : به بركت بسط عدل حقيقى و عدالت حقّه است كه آن هم تأثير عظيم در ظهور بركات دارد .\r\n\r\n\r\n","description":"","footnote":"\r\n( 1 ) - الزام الناصب 2 / 279 .\r\n","page_name":" 344 ","page_number":344},
  {"content":"\r\n\r\nو ثالثا به سبب ائتلاف قلوب و زوال كينه و نفاق و حصول صفا و يكرنگى و رأفت و شفقت و عطوفت و اخوّت است كه اين نيز تأثير بزرگى در رحمت حق دارد .\r\nو رابعا : به سبب زوال طغيان و عصيان و كفر و نفاق و شقاق كه وجود اين‌ها مؤثر است در قطع رحمت و سلب نعمت .\r\n ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ  . « 1 »\r\nو چون اين چهار به بركت شمشير آن حضرت و تربيت او مجتمع شود همهء خيرات و بركات ظاهر و نازل شود .\r\nحضرت صادق عليه السّلام فضيلت صبر و انتظار فرج را بيان فرمود . عمار ساباطى گفت :\r\n« فداى تو شوم پس ما ديگر تمنّا نمىكنيم كه از اصحاب قائم عليه السّلام باشيم در دوران ظهور حق ، با اين‌كه اعمال ما در زمان امامت تو در طاعت تو افضل است از اعمال آنان‌كه در زمان دولت حق باشند » .\r\nفرمود : « سبحان اللّه ! آيا دوست نداريد كه خداوند عزّ و جلّ حق و عدل را ظاهر و غالب كند در همهء بلاد و حال عامّهء مردم نيك شود . و خداوند همه را بر يك كلمه جمع كند و بين دل‌هاى مختلف ائتلاف اندازد و خداوند در هيچ زمينى معصيت نشود و حدود خدا در خلق اقامه شود و حق به اهلش برگردد ، كمال حق را ظاهر كنند به طورى كه هيچ چيز از حق به سبب ترس از هيچ مخلوقى مخفى نشود يا مخفى انجام داده نشود » . « 2 »\r\nو نيز آن حضرت فرمود : « هرگاه قائم عليه السّلام قيام كند حكم به عدل كند و جور در ايام او مرتفع گردد و راه‌ها امن شود ، زمين بركات خود را ظاهر كند و حق به اهلش برگردد » . « 3 »\r\nامير المؤمنين عليه السّلام فرمود : « پس زمين بشاشت خود را به سبب عدل ظاهر كند و آسمان باران خود را ببارد و درخت ، ميوهء خود را افزون دهد و زمين گياه خود را برآورد و\r\n\r\n\r\n","description":"","footnote":"\r\n( 1 ) - روم 41 .\r\n( 2 ) - بحار 52 / 128 ح 20 .\r\n( 3 ) - الزام الناصب 2 / 281 .\r\n","page_name":" 345 ","page_number":345},
  {"content":"\r\n\r\nبراى اهل زمين خود را زينت كند ، وحوش ايمن باشند تا اين‌كه در همهء اطراف زمين مانند چارپايان چرا كنند .\r\nزمين گنج‌هاى خود را ظاهر كند ، پس قائم عليه السّلام به مردم بگويد : بخوريد گوارا باشد شما را به سبب آن‌چه در ايّام گذشته كرديد از عمل‌ها پس مسلمانان اهل دين حقّند » . « 1 »\r\nو نيز آن حضرت فرمود : « خداوند به ما دفع مىكند زمان فشاردهنده و گازگيرنده را ، و چون قائم عليه السّلام قيام كند هرآينه آسمان باران خود را نازل كند و زمين گياه خود را بيرون كند و كينه از دل‌هاى بندگان برود . درندگان با بهايم صلح كنند تا اين‌كه زن از عراق تا شام برود قدم خود را نگذارد مگر بر گياه ، و زينت او بر بالاى سرش باشد نه درنده‌اى كسى را آزار كند و نه او از درنده بترسد » . « 2 »\r\nحضرت باقر عليه السّلام فرمود : « تا اين‌كه پير زال ضعيف از مشرق حركت كند و ارادهء مغرب كند ، نه كسى او را نهى كند و نه كسى او را تهييج كند و زمين بذر خود را بيرون دهد ، و آسمان باران خود را فرو ريزد ، و مردم ، خراج خود را بر دوش خود به سوى مهدى عليه السّلام حمل كنند ، و خداوند بر شيعهء ما توسعه دهد چنان‌كه اگرنه آن بود كه ايشان را سعادت شامل شده هرآينه از وسعت و فراوانى و رفاهيت بغى و طغيان مىكردند » . « 3 »\r\nو نيز فرمود : « اموال دنيا براى قائم عليه السّلام جمع شود از باطن زمين و ظاهر وى ، پس به مردم بگويد : بياييد به سوى آن‌چه به خاطر او قطع رحم‌ها كرديد و خون‌هاى حرام را ريختيد و مرتكب چيزهايى كه خداوند حرام كرده بود شديد ، پس آن‌قدر عطا كند كه احدى را پيش از او آن‌قدر عطا نبوده و زمين را پر كند از عدل و قسط و نور چنان‌چه پر شده بود از ظلم و جور و شر » . « 4 »\r\nو نيز فرمود : « در عطا مساوات قرار مىدهد بين مردم به طورى كه ديگر محتاج به زكات نخواهند گرديد ، كسانى كه صاحب زكاتند ، زكات خود را به صاحبان حاجت از شيعه مىدهند و ايشان قبول نمىكنند ، پس آن‌ها را در صرّه ( كيسه ) مىكنند و بر در\r\n\r\n\r\n","description":"","footnote":"\r\n( 1 ) - بحار 53 / 85 ح 86 .\r\n( 2 ) - خصال 2 / 761 حديث اربعمائة .\r\n( 3 ) - تفسير عياشى 2 / 65 ح 49 .\r\n( 4 ) - بحار 51 / 29 ح 2 .\r\n","page_name":" 346 ","page_number":346},
  {"content":"\r\n\r\nخانه‌هاى ايشان دور مىدهند ، پس ايشان از خانه‌ها بيرون مىآيند و مىگويند ما را حاجتى به زكات شما نيست » . « 1 »\r\nو از ابو سعيد خدرى گفت : از پيامبر صلّى اللّه عليه و إله و سلم شنيدم كه بر منبر مىفرمود : « مهدى از عترت من و اهل بيت من است ، در آخر الزمان خروج كند ، پس آسمان باران خود را بفرستد و زمين ، بذر خود را بيرون دهد » . « 2 »\r\nو نيز آن حضرت فرمود : « خداوند به بركت او محو مىكند دروغ را و مىبرد زمان فشاردهنده و گازگيرنده را ، و به سبب او ذلّت را از گردن‌هاى شما برمىدارد » . « 3 »\r\nابن عبّاس گفت : « تا اين‌كه گرگ و ميش و گاو و شير و انسان و مار ايمن باشند از يكديگر و تا اين‌كه موش هم به انبان صدمه نزند و سوراخ نكند و تا اين‌كه جزيه برداشته شود و صليب شكسته شود و خوك كشته شود » . « 4 »\r\nحذيفه گفت : « شنيدم از پيامبر صلّى اللّه عليه و إله و سلم كه فرمود : خداوند جدا مىكند اولياء و اصفياء خود را تا اين‌كه زمين را پاك گرداند از منافقين و ضالّين و ابناء ضالّين تا اين‌كه پنجاه زن به يك مرد برسد ، اين بگويد : بندهء خدا مرا بخر و آن بگويد : بندهء خدا مرا جا و پناه ده » . « 5 »\r\n( چون مردان كشته مىشوند زنان بسيار مىشوند ) .\r\nحضرت مجتبى عليه السّلام فرمود : « پس برانگيزاند خدا مردى را در آخر زمان و در دوران فشار و شكنجه و گاز گرفتن روزگار ، پس همهء بلاد عرضا و طولا تسليم وى شوند و به دين او درآيند ، تا اين‌كه نماند كافرى مگر اين‌كه ايمان آورد و نه طالحى مگر اين‌كه صالح شود ، و در ملك او درندگان باهم صلح كنند و زمين گياه خود را بيرون دهد و آسمان بركات خود را فرو فرستد و گنج‌ها براى او ظاهر شود » . « 6 »\r\nحضرت صادق عليه السّلام فرمود : « به يكديگر صله كنيد و نيكى كنيد و رحم بر يكديگر\r\n\r\n\r\n","description":"","footnote":"\r\n( 1 ) - معجم احاديث الامام المهدى 3 / 324 ح 867 .\r\n( 2 ) - اثباة الهداة 3 / 502 ح 294 .\r\n( 3 ) - غيبت طوسى 185 ح 144 .\r\n( 4 ) - منتخب الاثر 363 ح 10 .\r\n( 5 ) - امالى مفيد 164 مجلس 11 ح 2 .\r\n( 6 ) - اثباة الهداة 524 ح 414 .\r\n","page_name":" 347 ","page_number":347},
  {"content":"\r\n\r\nكنيد ، پس قسم به آن كس كه دانه را مىشكافد و بنده را مىآفريند زمانى بر شما بيايد كه يك نفر از شما براى درهم و دينار خود موردى نيابد ( چون همه مستغنى باشند ، كسى پيدا نشود كه به او صله و احسان كنند ) » . « 1 »\r\nو نيز به مفضل فرمود : « زمين گنج‌هاى خود را ظاهر كند چنان‌كه مردم گنج‌ها را بر روى زمين ببينند ، و مرد جستجو كند و كسى را نيابد كه او را به مال خود صله كند و از زكات او بگيرد ، و نيابد كسى را كه از او قبول كند ، و مردم مستغنى باشند به آن‌چه خداوند از فضل خود به آن‌ها كرم فرموده » . « 2 »\r\nو نيز به مفضل فرمود : « مهدى عليه السّلام بعد از طى شرق و غرب به كوفه برگردد و در كوفه از آسمان ملخ طلا ببارد و هم‌چنان‌كه بر ايوب در بنى اسرائيل باريد ، گنج‌هاى زمين را از طلا و نقره و جواهر ما بين اصحاب خود تقسيم كند » . « 3 »\r\nو نيز به مفضل فرمود : « هرگاه قائم عليه السّلام قيام كند زمين به نور پروردگار خود نورافشان شود و مردم مستغنى از نور خورشيد شوند ، و مرد در ايّام ملك آن حضرت عمر دراز كند آن‌قدر كه از او هزار پسر آيد كه دختر در ميانشان نباشد ( يعنى هزار پسر به غير دختر ) » . « 4 »\r\nو نيز به مفضل فرمود : « هرگاه قائم قيام كند مؤمن پرنده را از هوا بخواند و او فرود آيد ، پس ذبح كند و بريان كرده بخورد » . « 5 »\r\nو حضرت رسول عليه السّلام فرمود : « خداوند گنج‌ها و معادن زمين را براى او ظاهر كند » . « 6 »\r\nدر « اثبات الهداة » على بن سالم از پدرش از حضرت صادق عليه السّلام پرسيد : از خبرى كه روايت مىشود كه هركس وثوقش به رهن بيش‌تر باشد از برادر مؤمن خود ، من از او برى هستم . فرمود :\r\n« اين وقتى است كه حق ظاهر شود و قائم ما اهل بيت قيام كند » .\r\n\r\n\r\n","description":"","footnote":"\r\n( 1 ) - بحار 51 / 146 ح 17 .\r\n( 2 ) - روضة الواعظين 2 / 264 .\r\n( 3 ) - الزام الناصب 2 / 279 .\r\n( 4 ) - ارشاد مفيد 2 / 356 ح 2 .\r\n( 5 ) - اثباة الهداة 3 / 573 ح 706 .\r\n( 6 ) - بحار 52 / 323 ح 31 .\r\n","page_name":" 348 ","page_number":348},
  {"content":"\r\n\r\nگفت : « پس خبرى كه روايت شده كه ربح مؤمن بر مؤمن رباست ، آن چيست ؟ »\r\nفرمود : « آن هم وقت ظهور حق و قيام قائم عليه السّلام ماست و اما امروز باكى نيست كه به مؤمن بفروشد و از او ربح بگيرد » . « 1 »\r\nو اما در خصوص احوال شيعه ، پيش از اين در فصل انصار و ياران او گذشت .\r\n\r\n\r\n","description":"","footnote":"\r\n( 1 ) - اثباة الهداة 3 / 455 ح 80 .\r\n","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n\r\nبخش پنجم : در وظايف و تكاليف ايام غيبت\r\n\r\nفصل اول : در وظايف و تكاليف ايام غيبت و ظهور\r\nاين باب در بيان دو نوع وظيفه است : يكى وظيفهء هر فرد در زمان غيبت ، و ديگر وظيفه در وقت ظهور .\r\nاما نوع اول : پس مقصود از وى تمام وظايف شرعيه نيست ، زيرا كه حال آن‌ها از كتب فقيه معلوم است و تفصيل آن به تمامه مستلزم نوشتن يك دوره فقه است .\r\nاجمالا معلوم است كه زمان غيبت با زمان حضور از جهت تكاليف فرق نمىكند و آن‌چه بر اين امر تصريح دارد اين است : به حضرت صادق عليه السّلام عرض شد : بر ما روايت شده كه صاحب اين امر زمانى مفقود خواهد شد ، پس در آن وقت چه بايد كرد ؟\r\nفرمود : « متمسك شويد به امر اول كه بر او بوديد تا اين‌كه ظاهر شود براى شما » .\r\nو نيز فرمود : « تمسك كنيد به آن‌چه در دست شما است تا امر روشن شود » .\r\nو نيز فرمود : « فتره‌اى واقع خواهد شد كه دسترسى به علم نداشته باشيد . گفتند : پس چه كنيم در آن وقت ؟ فرمود : بر همان چه الان هستيد باشيد تا ستارهء شما طلوع كند » . « 1 »\r\nبلكه مقصود آن وظيفه‌اى است كه غيبت موجب آن شده و يا مقدّمات آن را فراهم كرده كه اگر غيبت نبود اين امور نبود تا در مقابل آن وظيفه و حكمى مقرّر شود و مجموع\r\n\r\n\r\n","description":"","footnote":"\r\n( 1 ) - غيبت نعمانى 104 ؛ بحار 52 / 133 ح 37 .\r\n","page_name":" 351 ","page_number":351},
  {"content":"\r\n\r\nوظايف مقرّره اين است :\r\nثبات و استقامت در حفظ ايمان و عقيده ، و صبر و تحمل بر شدائد و بر شماتت دشمنان ، و زجر سلاطين و كيد شياطين ، و اعمال تقيّه از صاحبان قدرت ، و حذر از دخول در فتنه و سعى در آن و استعمال صمت و سكوت و اعتزال با عدم قدرت و بسط يد از مفسدين و اهل ضلال ، و پرهيز از اهل بدعت و صاحبان داعيه و رايت ، و ترك قيام و نهضت بداعى غالب شدن بر ملك و دولت ، و انتظار فرج كشيدن و دعا بر تعجيل فرج كرد ، و ترك استعجال .\r\nو عمدهء همهء اين‌ها حفظ ايمان است كه به زبان آسان ولى در عصر غيبت به خصوص در آخر زمان بسيار دشوار و گران است ، زيراكه از طرفى زمان حيرت است چنان‌كه پيامبر صلّى اللّه عليه و إله و سلم و ائمه عليهم السّلام از وى به حيرت تعبير فرمودند : يعنى زمان تحيّر . از آن جهت كه آراء و عقايد بسيار و دعوت‌كنندگان از هر سو بىشمار و پرچم‌هاى فرقه‌هاى ضالّه مضلّه براى دعوت و تبليغ آشكار از هر گوشه سرى برون آيد و از هر سرى صدايى درآيد و از هر نايى ، نوايى به گوش رسد و از هر بابى ، بهايى بزايد و از هر صوفى شيخى درآيد !\r\nو از طرف ديگر فسق و فجور و فجايع آزاد و رغبت نفس به فساد بيش‌تر است از رغبت به مجاهدت و جهاد ، و از طرفى آزار مخالفين و طعن معاندين و ملامت حاسدين ، و از طرفى ميل دنيا و مال به اهل فساد و ضلال و فقر و پريشانى به اهل دين و طالب حلال ، و از طرفى توجه سلاطين و امراء به اهل فجور و اغنياء و اعراض از اهل حق و فقراء ، با اين وصف چگونه مىشود استقامت ورزيد و چگونه نگهدارى دين مانند نگهدارى اخگر آتش در دست نباشد ؟\r\nآرى بسيار مشكل است « الّا من رحمه اللّه و الّا من عصمه اللّه ، نسئل اللّه الرّحمة و العصمة » انشاء اللّه .\r\nراه ثبات عقيده و حفظ ايمان و نگهدارى نفس از عصيان و طغيان و از فتن و شرور اهل زمان منحصر است به عمل كردن به همان وظايف ، و ديگر تأمل كردن در چند امر\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nكه موجب تسليت خاطر و تسكين قلب مىشود :\r\n1 - تأمّل در وعده‌هاى خدا و رسول و ائمه عليهم السّلام كه وعدهء ايشان خلف ندارد ، اگر نماند از دنيا مگر يك روز ، بايد در همان يك روز وعده ظاهر شود . « 1 »\r\n2 - تأمّل در امتحان و وجوه امتحان كه خداوند همواره اين بشر را در هر عصر و زمان بايد به انحاء مختلفه امتحان كند ، خاصه در اين امت كه به هرچه اعصار گذشته به خصوص بنى اسرائيل امتحان شده‌اند اين امت بايد امتحان شوند ، حتى اين‌كه پيامبر صلّى اللّه عليه و إله و سلم فرمود : « اگر در بنى اسرائيل شخصى در سوراخ حيوانى رفته باشد در اين امّت مثل او خواهد شد » . « 2 »\r\n3 - تأمّل در اين‌كه باطل را مانند حق دولتى است و دولتش را مدتى است ، پس بايد مدتش را طى كند و هر صنفى به دولت و حكومت رسد تا باطن همه ظاهر شود ، و عدم لياقت و قابليت زمامدارى براى غير معصوم روشن شود و معلوم گردد كه از غير معصوم جز تعدّى و ظلم و مكر و خيانت و خدعه و فحشاء و منكر بروز نكند ، و ديگر چون دولت ، دولت باطل است و مدّت ، مدت جولان باطل است ، البته در مدت باطل و در دولت باطل جز اين نبايد متوقّع شد كه اهل باطل به رياست رسند و اهل حق مظلوم و مقهور گردند و اهل باطل مرفّه حال و آسوده بال و خوش احوال و اهل حق از هر خيرى محروم باشند .\r\nحضرت صادق عليه السّلام فرمود : « خود را به شرق زنيد يا به غرب در دولت باطل براى شما نيست مگر قوت » . « 3 »\r\nو فرمود : « دو ، دولت است : دولت حق و دولت باطل و هركدام از اهل حق و باطل و دولت ديگرى ضعيف است » . « 4 »\r\n\r\n\r\n","description":"","footnote":"\r\n( 1 ) - منتخب الاثر 191 به بعد ، احاديث 1 تا 103 .\r\n( 2 ) - عيون اخبار الرضا 2 / 202 ح 1 ؛ كمال الدين 2 / 530 .\r\n( 3 ) - اصول كافى 2 / 440 باب تعجيل عقوبة الذنب .\r\n( 4 ) - همان 2 / 284 باب فضل فقراء المسلمين .\r\n","page_name":" 353 ","page_number":353},
  {"content":"\r\n\r\n4 - تأمّل در خبرها و پيشگويىهاى ائمه عليهم السّلام از هرگونه فتنه و فساد و ظلم و جور و فحشاء و منكر كه صدق گفتارشان يكايك در اعصار مختلفه ظاهر شده و مىشود .\r\n5 - تأمل در پيشگويىهاشان از بىتابى و بىطاقتى جمعى از كسانى كه بر اين امر هستند و ارتداد و خروجشان از دين و از عقيده در اثر استعجال .\r\n6 - تامل در پيشگويىها و اخبار از ظهور مدّعيان و داعيه‌داران و بدعت‌گذاران و تحذير از ايشان و مجالست با ايشان .\r\n7 - تأمل در پيش‌بينىهايشان كه براى دفع وساوس و تشكيكات و حفظ قلوب از اضطراب و حفظ نفوس از معاصى و طغيان ، از طرفى علامات واضحه و روشن بيان كرده‌اند تا امر بر كسى مشتبه نشود و از طرفى براى تسكين خاطرها و تسليت دل‌ها حالات گذشتگان و مجاهدات و ثبات و استقامت را نقل فرموده‌اند و از طرفى براى سنگينى و گران نيامدن طول غيبت مردم را به غيبت‌هاى انبياء و طول وعدهء حق در مثل نوح و بنى اسرائيل متذكّر ساخته‌اند .\r\n8 - تأمل در آن‌چه ذكر مىشود ، از امر به صبر و استقامت و فضيلت انتظار فرج و مردن به حال انتظار ، پس تأمل در اين امور قهرا موجب تسليت و ثبات عقيده و استقامت در ايمان خواهد شد . انشاء اللّه تعالى\r\n\r\nامر به صبر و استقامت صابر و ثابت\r\nحضرت رضا عليه السّلام از پيامبر صلّى اللّه عليه و إله و سلم فرمود : « قسم به آن كس كه مرا به پيامبرى مبعوث كرده است براى بشارت ، كه هرآينه قائم عليه السّلام از اولاد من غيبت خواهد كرد به عهدى كه از من براى او معهود است و آن‌قدر طولانى شود كه بسيارى از مردم بگويند خدا را حاجتى به آل محمد صلّى اللّه عليه و إله و سلم نيست و عدهء ديگر در ولادت او شك كنند . آگاه باشيد هركس زمان او را درك كند بايد متمسّك شود به دين خود و براى شيطان در خود راهى ندهد كه او را تشكيك كند و او را ملّت من زايل و از دين بيرون كند ، شيطان چنان است كه پدر و مادر شما را از بهشت بيرون كرد . خداوند ، شياطين و اولياء كسانى قرار داده كه ايمان\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nنياورند و تصديق نكنند » . « 1 »\r\nحضرت جواد عليه السّلام از امير المؤمنين عليه السّلام فرمود : « قائم ما را غيبتى خواهد بود تا اين‌كه فرمود : پس هركس ثابت بماند بر دين خود و قساوت پيدا نكند به سبب طول مدت غيبت امامش ، پس او با من خواهد بود در درجهء من ، روز قيامت » . « 2 »\r\nحضرت سيد الشهداء عليه السّلام فرمود : « او را غيبتى است كه عده‌اى در مدت غيبت او از دين برگردند و مرتد شوند و عدهء ديگر ثابت بمانند ، پس ايشان اذيت و آزار شوند و به ايشان گفته شود : پس چه وقت است اين وعده‌اى كه به شما داده شده اگر شما صادق و راستگو هستيد ، آگاه باشيد كه صبركننده در غيبت او بر اذيّت و تكذيب به منزلهء مجاهده كنندهء با شمشير است در پيش روى پيامبر صلّى اللّه عليه و إله و سلم » . « 3 »\r\nحضرت رسول صلّى اللّه عليه و إله و سلم فرمود : « زود است بعد از اين مردمى بيايند كه ملك و دولت براى ايشان راست نيايد مگر به كشتن و جباريّت به خرج دادن ، و ثروت و مال براى ايشان راست نيايد مگر به بخل كردن ، و دوستى مردم راست نشود مگر به پيروى از هواهايشان و كمى از دين .\r\nآگاه باشيد هركس آن زمان را درك كند و صبر كند بر فقر با قدرت بر غنا و صبر كند بر ذلّت با قدرت بر عزّت ، و صبر كند بر دشمنىهاى مردم با قدرت بر جلب دوستيشان و در همهء اين صبرها اراده‌اى نكند جز خداوند عزّ و جلّ را ، خداوند ثواب پنجاه صدّيق به او كرم فرمايد » . « 4 »\r\nحضرت زين العابدين عليه السّلام فرمود : « كسى كه در زمان غيبت قائم ما بر ولايت ما ثابت بماند خداوند او را اجر هزار شهيد عطا كند مانند شهداى بدر و احد » . « 5 »\r\n\r\n\r\n","description":"","footnote":"\r\n( 1 ) - منتخب الاثر 326 ح 17 ؛ بحار 51 / 68 ح 10 .\r\n( 2 ) - كمال الدين 1 / 303 ح 14 ؛ بحار 51 / 109 ح 1 .\r\n( 3 ) - كمال الدين 1 / 37 ح 3 ؛ بحار 51 / 133 ح 4 .\r\n( 4 ) - وسائل الشيعة 15 / 263 ح 455 / 20 ؛ بحار 18 / 146 ح 8 .\r\n( 5 ) - كمال الدين 1 / 323 ح 7 ؛ بحار 52 / 125 ح 13 .\r\n","page_name":" 355 ","page_number":355},
  {"content":"\r\n\r\nحضرت باقر عليه السّلام فرمود : « بپرهيزيد خدا را و مدد و استعانت از او بخواهيد بر آن‌چه هستيد ( از دين و ولايت ) به وسيلهء ورع و كوشش در طاعت خدا ، سخت‌ترين موقعى كه يكى از شما غبطه خورد بر كوتاهى كردن خود نسبت به آن‌چه در دست او است آن هنگامى است كه از دنيا منقطع شود و به سر حدّ آخرت برسد و بفهمد كه استقبال مىكند از خداوند ، نعيم و كرامت و بشارت به بهشت را و ايمنى از آن‌كس كه از او مىترسيد و يقين كند كه آن‌چه او بر آن بوده حق است و آن‌كه با دين او مخالف بود بر باطل و در هلاكت است ، پس بشارت باد شما را ، باز هم بشارت باد شما را به آن‌چه مىطلبيد » . « 1 »\r\nحضرت صادق عليه السّلام فرمود : « صاحب اين امر را غيبتى خواهد بود ، متمسّك به دين خود ، آن وقت مانند كسى كه شاخه قتاد را ( درختى است پرخار ) با دست خود خرّاطى كند ، سپس فرمود : صاحب اين امر را غيبتى است ، پس بايد هر بنده‌اى از خدا بترسد و به دين خود متمسّك باشد » . « 2 »\r\nو نيز فرمود : « طوبى باد براى كسى كه در غيبت قائم ما متمسّك به امر ما باشد و قلب او بعد از هدايت منحرف نشود » .\r\nابى بصير عرض كرد : « طوبى چيست ؟ » فرمود : « درختى است در بهشت كه اصل او در خانهء على بن ابيطالب عليه السّلام است ، هيچ مؤمنى نيست مگر اين‌كه شاخه‌اى از شاخه‌هاى او در خانهء او است « 3 » و اين است قول خداوند :  طُوبى لَهُمْ وَ حُسْنُ مَآبٍ  : « 4 »\r\nو نيز آن حضرت از پيامبر صلّى اللّه عليه و إله و سلم نقل فرمود : « خوشا به حال كسى كه قائم اهل بيت مرا درك كند و پيش از قيام او به او اقتداء كند ، دوست او را دوست بدارد و از دشمن او\r\n\r\n\r\n","description":"","footnote":"\r\n( 1 ) - غيبت نعمانى 203 باب السفيانى ؛ بحار 52 / 140 ح 51 .\r\n( 2 ) - بحار 52 / 111 ح 21 .\r\n( 3 ) - كمال الدين 2 / 358 ح 55 ؛ بحار 52 / 123 ح 6 .\r\n( 4 ) - رعد 29 .\r\n","page_name":" 356 ","page_number":356},
  {"content":"\r\n\r\nبيزارى بجويد و به ولايت امامان هاديان پيش از او قائل باشد ، آنان رفقاى من هستند و صاحبان دوستى و مودّت من هستند و گرامىترين امت من هستند بر من » . « 1 »\r\nو نيز آن حضرت فرمود : « زمانى بر مردم بيايد كه امامشان از ايشان غايب شود پس خوشا براى كسانى كه در آن زمان بر امر ما ثابت باشند ، كم‌ترين چيزى كه براى ايشان خواهد بود از ثواب ، آن است كه بارى عزّ و جلّ ايشان را ندا كند : اى بندگان من ايمان آورديد به سرّ من و تصديق كرديد غيب مرا پس بشارت باد شما را به حسن ثواب از من .\r\nشماييد بندگان و كنيزان حقيقى من ، از شما قبول مىكنم و شما را عفو مىكنم و شما را مىآمرزم ، به خاطر شما باران خود را بر بندگان نازل مىكنم و بلا را از ايشان مىگردانم و اگر شما نبوديد هرآينه عذاب خود را بر ايشان نازل مىكردم » . « 2 »\r\nابى بصير به آن حضرت عرض كرد : « فداى تو شوم كى فرج خواهد شد ؟ » فرمود :\r\n« اى ابا بصير تو از كسانى هستى كه دنيا مىطلبى ، هركس اين امر با شناخت و معرفت پيدا كرد همين انتظار فرج او است » . « 3 »\r\nحضرت موسى بن جعفر عليه السّلام فرمود : « هرگاه مفقود شد پنجمين از اولاد هفتم ، پس اللّه اللّه در دين خود ! مبادا كسى شما را از وى زائل كند ، اى اولاد من صاحب اين امر را غيبتى خواهد بود تا اين‌كه از اين امر برگردد كسى كه قائل به او بوده ، اين امتحانى است از خدا كه خلق خود را امتحان مىكند » . « 4 »\r\nحضرت رضا عليه السّلام فرمود : « خداوند عزّ و جل ميثاق و پيمان اولياء ما را گرفته است بر صبر در دولت باطل » . « 5 »\r\n\r\n\r\n","description":"","footnote":"\r\n( 1 ) - بحار 51 / 72 ح 14 و 15 .\r\n( 2 ) - همان 52 / 145 ح 66 ؛ كمال الدين 1 / 330 ح 15 .\r\n( 3 ) - بحار 52 / 142 ح 54 .\r\n( 4 ) - بحار 52 / 113 ح 26 .\r\n( 5 ) - روضة الكافى 199 ح 346 ؛ بحار 53 / 89 ح 87 .\r\n","page_name":" 357 ","page_number":357},
  {"content":"\r\n\r\n\r\nفضل انتظار فرج و فضل اعمال در زمان غيبت\r\nبه‌طور كلى انتظار فرج در هر امرى يكى از اعمال صالحه است و انتظار فرج كلّى كه فرج آل محمد و شيعيان ايشان و فرج دين است ؛ افضل انتظار فرج‌ها است . حضرت رضا عليه السّلام از پيامبر صلّى اللّه عليه و إله و سلم فرمود : « افضل اعمال امّت من انتظار فرج است » . « 1 »\r\nو مثل اين را زين العابدين عليه السّلام از پدر خود امير المؤمنين عليه السّلام از پيامبر صلّى اللّه عليه و إله و سلم نقل فرمود ، « 2 » و امير المؤمنين عليه السّلام فرمود : « افضل عبادت مؤمن انتظار فرج است » . « 3 »\r\nو نيز مردى از آن حضرت پرسيد : « چه عملى محبوب‌تر به سوى خدا است »\r\nفرمود : انتظار فرج » . « 4 »\r\nحضرت رضا عليه السّلام فرمود : « چه‌قدر نيكو است صبر و انتظار فرج ، آيا نشنيده‌اى قول مرد صالح ( يعنى شعيب ) را :  وَ ارْتَقِبُوا إِنِّي مَعَكُمْ رَقِيبٌ )  « 5 »  ( فَانْتَظِرُوا إِنِّي مَعَكُمْ مِنَ الْمُنْتَظِرِينَ  . « 6 »\r\n« مترقّب باشيد كه من هم با شما مترقّبم و منتظر باشيد كه من هم از منتظرين هستم » . « 7 »\r\nو نيز امير المؤمنين عليه السّلام فرمود : « منتظر فرج باشيد و مأيوس از روح خدا ( يعنى راحت رسانى ) مشويد ، زيراكه محبوب‌ترين عمل‌ها به سوى خداوند عزّ و جلّ انتظار فرج است » . « 8 »\r\nو نيز فرمود : « استعجال مكنيد امر را پيش از رسيدنش كه پشيمان مىشويد و دراز\r\n\r\n\r\n","description":"","footnote":"\r\n( 1 ) - كمال الدين 2 / 644 ح 3 ؛ عيون اخبار الرضا 2 / 36 ح 87 .\r\n( 2 ) - امالى طوسى 405 مجلس 14 ح 917 .\r\n( 3 ) - بحار 52 / 131 ح 33 .\r\n( 4 ) - بحار 52 / 122 ح 3 ؛ من لا يحضره الفقيه 4 / 274 ح 9 .\r\n( 5 ) - هود 93 .\r\n( 6 ) - اعراف 71 ؛ يونس 20 .\r\n( 7 ) - كمال الدين 2 / 645 ح 5 ؛ بحار 52 / 129 ح 203 .\r\n( 8 ) - خصال 2 / 747 باب اربعمائة ح 10 ؛ منتخب الاثر 631 ح 11 .\r\n","page_name":" 358 ","page_number":358},
  {"content":"\r\n\r\nننمايد بر شما طول مدت كه دل‌هاى شما قساوت خواهد يافت » . « 1 »\r\n\r\nو اما انتظار فرج كلّى در غيبت امام دوازدهم عليه السّلام\r\nحضرت زين العابدين عليه السّلام به ابى خالد كابلى فرمود : « غيبت ولى اللّه و دوازدهمين از اوصياى رسول اللّه صلّى اللّه عليه و إله و سلم ممتد خواهد شد ، اى ابا خالد ! اهل زمان غيبت او كه قائل به امامت او و منتظر ظهور اويند افضل اهل در زمان هستند ، براى اين‌كه خداوند تعالى آن قدر از عقل و معرفت به ايشان عطا فرمود كه غيبت در نزد ايشان به منزلهء مشاهده است .\r\nخداوند در آن زمان ايشان را به منزلهء مجاهده‌كنندهء با شمشير در پيش روى پيامبر صلّى اللّه عليه و إله و سلم قرار داده ، ايشان هستند مخلصين حقيقى و شيعهء صدق و ايشانند دعوت‌كنندگان به سوى خدا در پنهان و آشكار » .\r\nسپس فرمود : « انتظار فرج از اعظم فرج است » . « 2 »\r\n( يعنى نفس انتظار فرج فرج بزرگى است ، زيراكه بسيار فرق دارد اميدوارى با نااميدى ، در نااميدى هر دشوارى سخت‌تر مىگذرد تا در اميدوارى به رفع آن ) .\r\nامير المؤمنين عليه السّلام فرمود : « گيرندهء به امر ما با ما خواهد بود فردا در حظيرهء قدس و منتظر امر ما مانند كسى است كه در خون خود در راه خدا غوطه‌ور شود » . « 3 »\r\nحضرت باقر عليه السّلام فرمود : « روزى پيامبر صلّى اللّه عليه و إله و سلم در حضور اصحاب خود گفت : بار خدايا به من بنمايان برادران مرا ، صحابه عرض كردند : يا رسول اللّه ! آيا ما برادران شما نيستيم ؟\r\nفرمودند : شما اصحاب من هستيد ، برادران من قومى هستند در آخر الزمان كه مرا نديده‌اند و به من ايمان آورده‌اند ، خداوند اسماء ايشان و اسماء آباء ايشان را پيش از آن كه از صلب پدران و رحم مادران بيرون آيند به من شناسانده ، هرآينه يكى از ايشان سخت‌تر نگهدارنده است دين خود را از آن كس كه به دست خود قتاد را خرّاطى كند يا از آن كس كه اخگر آتش را در كف خود نگهدارد ، آنان چراغ‌هاى تاريكى هستند ، خداوند\r\n\r\n\r\n","description":"","footnote":"\r\n( 1 ) - خصال 2 / 755 باب اربعمائه ح 10 ؛ بحار 52 / 123 ح 7 .\r\n( 2 ) - كمال الدين 1 / 320 ح 2 ؛ احتجاج 2 / 318 .\r\n( 3 ) - خصال 2 / 760 باب اربعمائة ح 10 ؛ منتخب الاثر 632 ح 11 .\r\n","page_name":" 359 ","page_number":359},
  {"content":"\r\n\r\nايشان را نجات مىدهد از هر فتنهء تيره و تاريك » . « 1 »\r\nحضرت صادق عليه السّلام فرمود : « منتظر دوازدهمى مانند كسى است كه شمشير خود را كشيده و در پيش روى پيامبر صلّى اللّه عليه و إله و سلم از او دفاع مىكند » . « 2 »\r\nو نيز فرمود : « نزديك‌ترين حال بندگان خدا به سوى خداى عزّ و جلّ و راضىترين حال خداوند از ايشان وقتى است كه حجت خود را مفقود كنند ، پس نه ظاهر شود براى ايشان و نه عالم به مكان او باشند و با اين وصف ايشان مىدانند كه حجت خدا باطل نمىشود ، پس در آن هنگام متوقع فرج باشيد صبح و شام زيراكه سخت‌ترين حال غضب خدا بر دشمنان خدا همان وقت است كه حجت او را مفقود كند و بر ايشان ظاهر نشود ( زيراكه دشمنى و ستم بر بندگان بىصاحب و بىپناه بيش‌تر موجب غضب خدا است ) خداوند مىدانست كه اولياء او ريب و شك نمىكنند و اگر مىدانست كه به ريب و شك خواهند افتاد هرآينه حجت خود را از ايشان به يك طرفة العين غايب نمىگردانيد » . « 3 »\r\nو نيز عمّار ساباطى به آن حضرت عرض كرد : « عبادت پنهانى با امام مستور از شما در دولت باطل افضل است يا عبادت در ظهور حق و دولت حق با امام ظاهر از شما ؟ »\r\nفرمود : « اى عمّار ! صدقه و چيز دادن در راه خدا در پنهانى به خدا قسم افضل است از صدقه علانيه و آشكار و هم‌چنين عبادت شما در پنهان با امام مستور در دولت باطل افضل است از آن كس كه عبادت كند خدا را در وقت ظهور حق با امام ظاهر در دولت حق ، زيراكه شما از ناحيهء دشمنان در دولت باطل و زمان هدنه در خوف هستيد و عبادت با خوف در دولت باطل نيست مانند عبادت با امن و ايمنى در دولت حق ، بدانيد كه هركس از شما يك نماز فريضه را به تماميّت در وقتش بگزارد در پنهانى از دشمن خود ، بنويسد خداى عزّ و جلّ براى او به آن يك فريضه بيست و پنج فريضه و كسى كه از شما يك نماز نافله را در وقتش به تماميّت بگزارد خداوند براى آن يك نافله\r\n\r\n\r\n","description":"","footnote":"\r\n( 1 ) - بصائر الدرجات 104 ح 4 ؛ بحار 52 / 124 ح 8 .\r\n( 2 ) - كمال الدين 2 / 335 ح 5 .\r\n( 3 ) - غيبت نعمانى 107 ؛ بحار 52 / 94 ح 9 .\r\n","page_name":" 360 ","page_number":360},
  {"content":"\r\n\r\nده نماز نافله بنويسد و هركس از شما يك حسنه عمل كند خداوند بيست حسنه براى او بنويسد و خداوند ، حسنات هر مؤمن از شما را هرگاه اعمال خود را نيكو به‌جا آورد و بر امام خود و بر نفس خود به تقيّه رفتار كند و زبان خود را نگهدارد مضاعف مىگرداند اضعاف مضاعفه ، زيراكه خداوند كريم است » .\r\nعمّار عرض كرد : « مرا به رغبت انداختى در عمل و تحريص كردى لكن دوست دارم كه بدانم چگونه اعمال ما در امروز كه در دولت باطل هستيم افضل است از عمل آنان كه با امام ظاهر شما در دولت حق خواهند بود ، با اين‌كه ما و ايشان بر يك دين هستيم و آن دين خداى عزّ و جلّ است » .\r\nفرمود : « از آن جهت كه شما بر ايشان سبقت گرفتيد در پذيرفتن دين خدا و در نماز و روزه و حج و هر عمل خيرى و سبقت گرفتيد به عبادت خدا در پنهانى از دشمنان با امامى كه مستتر است و مع ذلك اطاعت او مىكنيد و صبر مىكنيد با او منتظر دولت حق هستيد و خائف هستيد هم بر خود و هم بر امام خود از ملوك و پادشاهان ، حق امام خود و حق خود را در دست ستمكاران مىبينيد كه شما را از آن منع كرده‌اند و ازاين‌رو شما را مضطرّ ساخته‌اند كه به دنبال دنيا و طلب معاش برويد با صبر كردن بر دين و عبادت و طاعت پروردگارتان و با خوف از دشمنانتان ، پس به اين جهت است كه خداوند اعمال شما را مضاعف گردانيده ، پس گوارا باد شما را باز هم گوارا باد شما را » .\r\nعمار عرض كرد : « فداى تو شوم ديگر ما تمنّى نمىكنيم . . . » . « 1 »\r\nتا آخر كه در صبر و استقامت گذشت .\r\nو نيز آن حضرت از پيامبر صلّى اللّه عليه و إله و سلم نقل فرمود ، كه فرمود : « يا على عظيم‌ترين مردم در يقين ( ايمان ) قومى هستند در آخر الزمان كه به پيامبر صلّى اللّه عليه و إله و سلم نرسيده‌اند و حجت از ايشان محجوب گشته و به صرف سياهى بر روى سفيدى ايمان آورده‌اند . « 2 » ( يعنى به صرف خطى بر روى كاغذ ) .\r\n\r\n\r\n","description":"","footnote":"\r\n( 1 ) - كمال الدين 2 / 646 ح 7 ؛ بحار 52 / 127 ح 20 .\r\n( 2 ) - اثباة الهداة 3 / 453 ح 71 ؛ مكارم الاخلاق 440 .\r\n","page_name":" 361 ","page_number":361},
  {"content":"\r\n\r\nو نيز از آن حضرت نقل فرموده كه فرمود : « زود است بيايد بعد از شما مردمى كه يك نفر از ايشان براى او اجر پنجاه نفر از شما است . »\r\nصحابه عرض كردند : « يا رسول اللّه ما با شما در بدر و احد و حنين بوديم و در ميان ما قرآن نازل شده ! » فرمود : « آن‌چه بر ايشان بار مىشود اگر بر شما بار شود نتوانيد تحمّل كنيد » . « 1 »\r\n\r\nفضيلت مردن به حال استقامت و انتظار\r\nحضرت باقر عليه السّلام فرمود : « هر مؤمنى شهيد است و اگر در رختخواب خود بميرد شهيد است و او مانند كسى است كه در عسكر قائم عليه السّلام مرده باشد .\r\nسپس فرمود : آيا مىشود كه نفس خود را حبس كند بر خدا و بعد هم داخل بهشت نشود ؟ » « 2 »\r\nو نيز به فضيل بن يسار فرمود : « كسى كه بميرد و براى او امامى نباشد ، مرده است به مردن جاهليت و كسى كه بميرد و او عارف به امام خود باشد او را ضررى ندارد كه اين امر ( فرج ) پيش افتد يا عقب افتد ، و كسى كه بميرد و عارف به امام خود باشد مانند كسى است كه با قائم عليه السّلام در خيمهء او باشد » . « 3 »\r\nحضرت صادق عليه السّلام نيز به فضيل بن يسار فرمود : « اى فضيل ! امام خود را بشناس ، زيراكه تو اگر امام خود را شناختى ضرر ندارد كه اين امر ( فرج ) پيش افتد يا به تأخير افتد و كسى كه امام خود را بشناسد پس بميرد پيش از آن‌كه صاحب اين امر قيام كند ، به منزلهء كسى كه در عسكر او نشسته باشد خواهد بود ، بلكه به منزلهء كسى كه در زير لواى او باشد » . « 4 »\r\nو نيز آن حضرت به مفضل فرمود : « هركس بميرد و منتظر اين امر باشد خواهد بود\r\n\r\n\r\n","description":"","footnote":"\r\n( 1 ) - غيبت طوسى 456 ؛ منتخب الاثر 650 ح 10 .\r\n( 2 ) - امالى طوسى 676 مجلس 37 ؛ بحار 52 / 144 ح 64 .\r\n( 3 ) - بحار 27 / 126 ح 116 .\r\n( 4 ) - غيبت نعمانى 229 ؛ غيبت طوسى 459 ح 472 .\r\n","page_name":" 362 ","page_number":362},
  {"content":"\r\n\r\nمانند آن‌كه با قائم عليه السّلام در خيمهء او است ، نه بلكه مانند كسى است كه با شمشير خود در پيش روى پيامبر صلّى اللّه عليه و إله و سلم بجنگد » . « 1 »\r\nو نيز فرمود : « اگر شما به آن‌چه ما وصيت كرديم شما را ، رفتار كنيد و از آن تجاوز نكنيد ، پس بميرد يكى از شما پيش از آن‌كه قائم ما خروج كند شهيد خواهد بود و اگر درك كند او را و كشته شود در ركاب او ، براى او اجر دو شهيد خواهد بود و كسى كه دشمنى را بكشد در پيش روى او براى او اجر بيست شهيد خواهد بود » . « 2 »\r\nو نيز از آن حضرت سؤال شد : چه مىفرمايى دربارهء كسى كه بر اين امر بميرد در حال انتظار ؟ فرمود : « او به منزلهء كسى است كه در خيمهء آن حضرت با او باشد ، پس اندكى سكوت كرد ، سپس فرمود : او مانند كسى است كه پيامبر صلّى اللّه عليه و إله و سلم بوده » . « 3 »\r\nو نيز فرمود : « براى ما دولتى است كه خداوند هروقت كه بخواهد او را خواهد آورد ، سپس فرمود : هركس دوست دارد كه از اصحاب قائم عليه السّلام باشد پس منتظر باشد و عمل كند به ورع و محاسن اخلاق درحالىكه منتظر است ، پس اگر بميرد و قائم عليه السّلام بعد از او قيام كند خواهد بود براى او از اجر ، مانند كسى كه او را درك كرده باشد پس جديّت و كوشش كنيد و منتظر باشيد ، گوارا باد شما را اى جماعت مرحومه » . « 4 »\r\n\r\nدعا براى حفظ ايمان و درخواست تعجيل فرج\r\nحضرت صادق عليه السّلام فرمود : « چون عذاب و شكنجهء فرعون بر بنى اسرائيل طول كشيد به ضجّه درآمدند و گريه كردند ، چهل روز به خداوند زارى كردند ، پس خداوند به موسى و هارون وحى فرمود كه : ايشان را از چنگال فرعون خلاصى دهد پس صد و هفتاد سال از ايشان برداشت .\r\n\r\n\r\n","description":"","footnote":"\r\n( 1 ) - كمال الدين 2 / 338 ح 11 ؛ بحار 52 / 146 ح 69 .\r\n( 2 ) - امالى طوسى 232 مجلس 9 بحار 52 / 122 ح 5 .\r\n( 3 ) - بحار 52 / 125 ح 14 ؛ اثباة الهداة 3 / 471 ح 143 .\r\n( 4 ) - غيبت نعمانى 133 ؛ بحار 52 / 140 ح 50 .\r\n","page_name":" 363 ","page_number":363},
  {"content":"\r\n\r\nسپس فرمود : هم‌چنين اگر شما هم‌چنين كنيد خداوند به ما فرج دهد ، پس اگر چنين نكنيد امر به منتهاى خود خواهد رسيد » . « 1 »\r\nو حضرت صاحب عليه السّلام در جواب مسائل اسحاق بن يعقوب فرمود : « بسيار كنيد دعا را بر تعجيل فرج كه فرج شما در اين است » . « 2 »\r\nعبد اللّه بن سنان گفت : من و پدرم بر حضرت صادق عليه السّلام وارد شديم حضرت فرمود :\r\n« چگونه خواهيد بود وقتى كه در زمانى واقع شويد كه نه امام هدايى باشد و نه علمى ديده شود ( يعنى كسى كه از طرف او منصوب باشد ) پس نجات نخواهد يافت از آن حيرت مگر آن كس كه دعا كند به دعاى حريق ( آتش‌گرفته ) .\r\nپدرم عرض كرد : به خدا كه اين است بلاء ، پس در آن وقت چه كنيم ؟\r\nفرمود : هرگاه چنين شد و تو درك نخواهى كرد آن زمان را ، پس به آن‌چه در دست شما است متمسّك باشيد تا امر براى شما روشن شود » . « 3 »\r\nو نيز عبد اللّه بن سنان از آن حضرت فرمود : « زود است كه برسد به شما شبهه‌اى ، پس بمانيد بدون علمى كه ديده شود و بدون امام هدى . نجات نيابد از آن شبهه مگر كسى كه دعا كند به دعاى غريق .\r\nعرض كرد : دعاى غريق كدام است ؟ فرمود بگو : « يا اللّه يا رحمن يا رحيم و يا مقلّب القلوب ثبّت قلبى على دينك »\r\nابن سنان گفت : « يا مقلّب القلوب و الابصار » .\r\nفرمود : البته خداوند عزّ و جلّ مقلّب القلوب و الابصار است و ليكن چنان بگو كه من مىگويم : « يا مقلّب القلوب ثبّت قلبى على دينك » . « 4 »\r\nو نيز زراره به آن حضرت عرض كرد : « اگر آن زمان را درك كنم ؟\r\nفرمود : اگر آن زمان را درك كردى اين دعا را مواظبت كن : « اللّهمّ عرّفنى نفسك\r\n\r\n\r\n","description":"","footnote":"\r\n( 1 ) - بحار 4 / 118 ح 50 .\r\n( 2 ) - كمال الدين 2 / 485 ح 4 .\r\n( 3 ) - كمال الدين 2 / 348 ح 40 ؛ اثباة الهداة 3 / 533 ح 470 .\r\n( 4 ) - بحار 52 / 148 ح 73 ؛ اثباة الهداة 3 / 475 ح 161 .\r\n","page_name":" 364 ","page_number":364},
  {"content":"\r\n\r\nفانّك ان لم تعرّفنى نفسك لم اعرف نبيّك اللّهمّ عرّفنى رسولك فانّك ان لم تعرّفنى رسولك لم اعرف حجّتك اللّهمّ عرّفنى حجّتك فانّك ان لم تعرّفنى حجّتك ضللت عن دينى » . « 1 »\r\nبيش از اين به كتب ادعيه مراجعه شود .\r\n\r\nدعا و تمنّى بر درك زمان آن حضرت و اين‌كه از اصحاب او باشد و تهيّه سلاح براى يارى\r\nاز جمله دعاى عهد است كه در كتب ادعيه مسطور است .\r\nحضرت صادق عليه السّلام فرمود : « هركه چهل صباح اين عهد را بخواند از ياوران امام قائم عليه السّلام شود و اگر پيش از او بميرد خداوند او را از قبرش بيرون آورد . » « 2 »\r\nاول دعا اين است : « اللّهمّ بلّغ مولاى صاحب الزّمان . . . »\r\nو نيز آن حضرت فرمود : « هرگاه يكى از شما تمنّى مىكند قائم عليه السّلام را و آرزوى زمان او را درك مىكند ، آرزو كند او را در عافيت ( يعنى با طلب عافيت آرزو كند ) زيراكه خداوند محمد صلّى اللّه عليه و إله و سلم را مبعوث كرده است براى رحمت و قائم عليه السّلام را مبعوث خواهد كرد براى نقمت » . « 3 »\r\nو نيز فرمود : « بايد هركدام از شما مهيا كند براى خروج قائم عليه السّلام چيزى را اگرچه يك تيرى باشد ، زيراكه چون خداوند اين را از نيّت او ببيند اميدوارم كه خداوند در عمر او تأخير بيندازد تا او را درك كند و از اعوان و انصار او باشد » . « 4 » ( و اگر قبل از آن بميرد رجعت كند چنان‌كه در دعاى عهد فرمود ) .\r\n\r\nتقيه و سكوت و اعتزال و لزوم بيت يعنى خانه‌نشينى\r\nاين امور در عصر غيبت تأكيد شده و بيش‌تر به نظر حفظ دين و ايمان و سلامتى از\r\n\r\n\r\n","description":"","footnote":"\r\n( 1 ) - اصول كافى 1 / 378 ؛ كمال الدين 2 / 342 ح 24 .\r\n( 2 ) - بحار 53 / 95 ح 11 .\r\n( 3 ) - روضهء كافى 188 ح 306 ؛ بحار 5 / 375 ح 176 .\r\n( 4 ) - غيبت نعمانى 219 ؛ بحار 52 / 366 ح 146 .\r\n","page_name":" 365 ","page_number":365},
  {"content":"\r\n\r\nفتنه و فساد و طغيان است ، اگرچه قهرا مستلزم حفظ مال و جان نيز هست و اين جهت نيز ملحوظ گشته و وجه تأكيدش در عصر غيبت اسباب فساد و ارتداد و حيرت و ضلال و مخاطرهء جان و مال است .\r\nو اما تفسير هريك : تقيه هم در فعل است و هم در قول :\r\nتقيهء در فعل آن است كه در عمل و رفتار مانند آن‌كه از او تقيّه مىكند عمل مىكند .\r\nتقيهء در قول آن است كه بر خلاف او نگويد يا اگر احيانا اقتضاء كند موافق او بگويد .\r\nو شرح تقيه و موارد آن و كيفيّت آن به حسب موارد مبسوط است و تفصيل آن محوّل به فقه است ، و حدّ اقتضاى نوعى آن منوط به نظر فقيه است . ولى اجمالا تقيه در مقابل ظالم متسلّط است .\r\nسكوت : در قول است . و حد آن هم حدّ تقيه است تا آن‌جا كه تقيه اقتضاء كند ، نهايت تقيه در قول ، هم به ترك خلاف است و آن سكوت است و هم به موافقت در قول .\r\nو سكوت تنها ترك خلاف است با زبان و گاهى هم سكوت بر سكون اطلاق مىشود .\r\nسكون : در مقابل فتنه‌ها و قيام‌ها و نهضت‌ها و دعوت‌ها و احزاب و رايات است و آن حركت نكردن و ترك مساعدت و موافقت و مخالطت است .\r\nاعتزال : يعنى كناره گرفتن خواه به ملازمت بيت و خانه‌نشينى و خواه به محض ترك معاشرت و مخالطت و به هر دو معنى اعم است از اين‌كه در برابر ظالم متسلّط باشد . يا فتنه‌ها و بدعت‌ها و يا از اهل معصيت و پيروان هوى و عيّاشان بىپروا .\r\nاما راجع به تقيّه : حضرت صادق عليه السّلام فرمود : « كلّما تقارب هذا الأمر كان أشدّ للتّقيّة » .\r\nهرچه اين امر فرج نزديك‌تر شود تقيّه سخت‌تر خواهد بود » . « 1 »\r\nيعنى بايد بيش‌تر تقيّه كرد زيرا اسباب تقيّه بيش‌تر و ظالمين ستمگرتر و بىپرواتر خواهند بود .\r\nو نيز فرمود : « من ترك التّقيّة قبل خروج قائمنا فليس منّا » . هركس پيش از خروج قائم ما تقيه را ترك كند از ما نيست » . « 2 »\r\n\r\n\r\n","description":"","footnote":"\r\n( 1 ) - اصول كافى 2 / 249 ؛ جامع الاخبار 255 .\r\n( 2 ) - جامع الاخبار 253 ؛ بحار 85 / 411 ح 61 .\r\n","page_name":" 366 ","page_number":366},
  {"content":"\r\n\r\nو به‌طور كلّى اخبار در باب تقيّه بسيار است ، چند حديث از باب تذكّر ذكر مىشود :\r\nحضرت صادق عليه السّلام فرمود : « به خدا قسم كه خداوند عبادت نشده به چيزى كه نزد او محبوب‌تر باشد از تقيّه » . « 1 »\r\nو نيز فرمود : « از خدا بپرهيزيد بر دينتان ، پس او را محجوب كنيد به تقيّه ، زيراكه نيست ايمان براى كسى كه تقيّه براى او نيست ، شما در ميان مردم مانند زنبور عسل هستيد در ميان پرندگان اگر پرندگان بدانند كه در جوف ايشان چيست ؟ هيچ زنبور عسلى را نگذارند مگر اين‌كه او را بخورند و اگر مردم نيز بدانند آن‌چه در درون شما است كه ما اهل بيت را دوست مىداريد هرآينه با زبان خود شما را مىخورند و آبروى شما را مىدرند » . « 2 »\r\nو نظير اين حديث در تشبيه به زنبور عسل ، امير المؤمنين عليه السّلام فرمود : « شما مانند زنبور عسل باشيد در ميان پرندگان ، هيچ پرنده‌اى نيست مگر اين‌كه آن را ضعيف و كوچك مىشمارد و اگر پرندگان بدانند كه در درون آن‌ها چيست و چه بركتى است اين كار را نسبت به او روا نمىدارند ، مخالطه و آميزش كنيد با مردم به زبان‌هاى خود و بدن‌هاى خود و از ايشان جدا شويد به دل‌هاى خود و عمل‌هاى خود ، پس قسم به آن كس كه جان من در دست او است كه نخواهيد ديد آن‌چه را كه دوست مىداريد ( فرج و ظهور ) تا اين‌كه بعضى از شما آب دهن افكند بر روى بعضى و تا اين‌كه بعضى بعض ديگر را دروغگو بنامد » « 3 »\r\nو اما راجع به سكوت و اعتزال و خانه‌نشينى و ترك معاشرت مردم مگر در ظاهر :\r\nجابر جعفى از حضرت باقر عليه السّلام بعد از شرح علامات پرسيد : « چه چيز بهترين چيز است كه مؤمن در آن زمان استعمال كند ؟\r\nفرمود : « حفظ اللّسان و لزوم البيت » : حفظ زبان و خانه‌نشينى » . « 4 »\r\n\r\n\r\n","description":"","footnote":"\r\n( 1 ) - اصول كافى 2 / 248 باب التقية ؛ بحار 72 / 396 ح 91 .\r\n( 2 ) - اصول كافى 2 / 246 باب التقية .\r\n( 3 ) - غيبت نعمانى 15 ؛ بحار 52 / 115 ح 37 .\r\n( 4 ) - كمال الدين 1 / 330 ح 15 ؛ بحار 52 / 145 ح 66 .\r\n","page_name":" 367 ","page_number":367},
  {"content":"\r\n\r\nو نيز فرمود : « زبان‌هاى خود را ببنديد و ملازم خانه‌هاى خود باشيد ، پس اگر چنين كنيد امرى ( بلايى ) كه مخصوص شما باشد و به عامه مردم نرسد به شما نخواهد رسيد هرگز و همواره زيديه ، فدايى شما خواهند بود » . « 1 »\r\n( چون ايشان صاحب داعيه هستند قهرا در مخالفت و ايجاد فتنه پيش هستند ، پس آن‌ها هدف هر بلا مىشوند و اين اختصاص به زيديه ندارد بلكه مطلق داعيه‌داران را همين حال هست ، نهايت چون در آن زمان دولت اسلامى يك دولت بود و زيديه در آن موقع ظهور و بروز داشتند و هر روز بناى مخالفت مىگذاشتند و قيام مىكردند لهذا ايشان تخصيص به ذكر داده شدند ) .\r\nحضرت باقر عليه السّلام فرمود : « خالطوهم بالبرّانيّة و خالفوهم بالجوّانيّة اذا كانت الأمرة صبيانيّة »\r\n( برّانية ) خانهء بيرونى و ( جوّانية ) خانهء اندرونى و مراد اين است با مردم مخالطت و معاشرت كنيد و در ظاهر و مخالف ايشان و رفتارشان باشيد در خلوت و باطن و در داخلهء خود در آن وقتى كه امارت و حكومت كودكانه باشد . « 2 » ( يا اين‌كه اميرها كودك و نوسال باشند و يا نحوهء حكمفرمايى و قوانينشان كودكانه باشد ) .\r\nحضرت صادق عليه السّلام از امير المؤمنين عليه السّلام بر منبر كوفه فرمود : « در پشت سر شما فتنه‌اى است تاريك و كور و درهم فرو رفته ، از او نجات نخواهد يافت مگر نومة ( يعنى خواب ) .\r\nگفتند : يا امير المؤمنين نومة كدام است ؟ فرمود : آن كس كه مردم ، را بشناسد و مردم او را نشناسند » . « 3 »\r\nحضرت رضا عليه السّلام فرمود : « زود است بيايد بر مردم زمانى كه عافيت ( رستگى در دين و از بلا ) در آن زمان ده جزء باشد ، نه جزء آن در اعتزال از مردم و يك جزء از آن در\r\n\r\n\r\n","description":"","footnote":"\r\n( 1 ) - اصول كافى 2 / 254 ؛ غيبت نعمانى 131 .\r\n( 2 ) - اصول كافى 2 / 249 .\r\n( 3 ) - غيبت طوسى 461 ح 481 ؛ غيبت نعمانى 92 .\r\n","page_name":" 368 ","page_number":368},
  {"content":"\r\n\r\nسكوت باشد » . « 1 »\r\nامير المؤمنين عليه السّلام در وصيت خود به حسين عليه السّلام فرمود : « اى پسرك من ! عافيت ده جزء است ، نه تاى از آن در سكوت است مگر به ذكر خدا و يكى از آن در ترك مجالست سفيهان » .\r\nوجه اختلاف اين دو حديث آن است كه در زمان امير المؤمنين عليه السّلام ظواهر اسلام محفوظ بود ، بيش‌تر عافيت در سكوت از اهل جور بود و در عصر غيبت كه موردنظر حضرت رضا عليه السّلام است فساد عمومى است ، پس بيش‌تر عافيت در اعتزال از مردم است و يكى در سكوت از اهل جور .\r\nو اما سكون : پس مقصود سكون از فتنه است مطلقا تابعا و متبوعا يعنى نه قيام و نهضت كند و نه قيام‌كننده‌اى را مساعدت يا متابعت كند ، مگر اين‌كه قيام‌كننده مجتهد جامع الشرايط باشد كه حكم او بر مقلّدينش نافذ است به شرط اين‌كه قيام او بر وجه دفاع از ناموس شرع يا از بيضهء اسلام باشد با تحقيق شرايط دفاع ، نه اين‌كه قيام او بر وجه دعوت به نفس باشد كه در اين صورت در جوازش تابعا و متبوعا نظر است ، بلكه اقوى منع است و بيش‌تر وجه امر به سكون مطلقا پيش نرفتن و به مقصود نائل نشدن است .\r\nاما آن‌چه مطلقا امر به سكون و نهى از فتنه و دخول در فتنه دارد اين است : حضرت صادق عليه السّلام فرمود : « كونوا أحلاس بيوتكم فانّ الفتنة على من اثارها » گليم‌هاى خانه‌هاى خود باشيد ، زيراكه فتنه بر كسى است كه او را برانگيزاند ( يعنى وزر و وبالش بر اوست ) » . « 2 »\r\nسپس فرمود : « ايشان ( يعنى جباران و ستمگران ) هيچ قصد سويى نسبت به شما نمىكنند مگر اين‌كه خداوند ايشان را مشغول كند به امرى كه بر ايشان عارض شود تا از شما منصرف شوند » . « 3 »\r\n« يعنى ؛ اگر شما فتنه‌انگيزى نكنيد و داخل در فتنه نشويد خداوند ايشان را از شما\r\n\r\n\r\n","description":"","footnote":"\r\n( 1 ) - خصال 2 / 509 باب العشرة ح 24 ؛ بحار 71 / 279 ح 18 .\r\n( 2 ) - تحف العقول 91 .\r\n( 3 ) - غيبت نعمانى 134 ؛ بحار 52 / 138 ح 43 .\r\n","page_name":" 369 ","page_number":369},
  {"content":"\r\n\r\nدفع مىكند كه هرگاه ارادهء سويى به شما كنند ايشان را مشغول و سرگرم مىكند به عارضه‌اى بر خودشان ) .\r\nامير المؤمنين عليه السّلام فرمود : « ملازم زمين باشيد ، دست خود و شمير خود و هواهاى خود را حركت مدهيد و عجله مكنيد به چيزى كه خداوند عجله نكرده براى شما ( يعنى :\r\nدعوت به دولت حقه و قيام به طلب حق ) زيراكه هركس از شما در رختخواب خود بميرد با معرفت پروردگار و معرفت حق رسول صلّى اللّه عليه و إله و سلم و اهل بيت عليهم السّلام شهيد مرده » . « 1 »\r\nحضرت باقر عليه السّلام فرمود : « اسكنوا ما سكنت السّماوات و الأرض » : ساكن باشيد تا آن گاه كه آسمان از صيحه ساكت و زمين از خسف ساكن است » . « 2 »\r\nو نيز به جابر جعفى فرمود : « ملازم زمين باش و دست و پا حركت مده تا علاماتى را كه ذكر مىكنم ببينى » . « 3 »\r\nحضرت صادق عليه السّلام به سدير صيرفى فرمود : « يا سدير ! الزم بيتك و كن حلسا من احلاسه و اسكن ما سكن اللّيل و النّهار فاذا بلغ انّ السّفيانىّ قد خرج فارحل الينا و لو على رجلك » : ملازم خانهء خود باش و گليمى از گليم‌هاى آن باش و ساكن باش تا آن‌گاه كه شب و روز ( از صيحهء آسمان ) ساكن هستند ، پس هرگاه خبر رسيد كه سفيانى خروج كرده كوچ كن به سوى ما اگرچه با پاى خود » . « 4 »\r\nعمار ياسر گفت : « براى اهل بيت نبى شما دولتى است و دعوت اهل بيت نبى شما در آخر زمان خواهد بود ، پس ملازم زمين باشيد و خوددارى كنيد تا علاماتش بيايد و قائدش را ببينيد » . « 5 »\r\nامير المؤمنين عليه السّلام فرمود : « كن فى الفتنة كابن اللّبون لا ظهر فيركب و لا و بر فيسلب و\r\n\r\n\r\n","description":"","footnote":"\r\n( 1 ) - نهج البلاغه صبحى صالح 379 خطبهء 190 .\r\n( 2 ) - غيبت نعمانى 134 ؛ بحار 52 / 139 ح 49 .\r\n( 3 ) - غيبت طوسى 441 ح 434 ؛ الزام الناصب 2 / 147 .\r\n( 4 ) - روضه كافى 211 ح 211 ؛ بحار 52 / 270 ح 160 .\r\n( 5 ) - غيبت طوسى 463 ح 479 .\r\n","page_name":" 370 ","page_number":370},
  {"content":"\r\n\r\nلا ضرع فيحلب » .\r\nو در وصيت به حضرت حسن عليه السّلام بعد از آن‌كه فساد اخلاق و اعمال و سيرهء مردم زمان را فرمود ، نيز فرمود : « كن كابن اللّبون . . . » در فتنه مطلقا از مردم فاسد زمان مانند بچه شتر دو ساله باش كه نه پشتى دارد تا سوارش شوند و نه پشمى دارد كه پشمش بكنند و نه شيرى دارد كه دوشيده شود » . « 1 »\r\n\r\nسكون از قيام و نهضت ولو به داعى اقامه و تشكيل دولت حق\r\nخواه از سادات و خواه از غير سادات : حضرت باقر عليه السّلام فرمود : « مثل كسى كه خروج كند از ما اهل بيت پيش از قيام قائم عليه السّلام مثل جوجهء پرنده است كه در روزنه و پنجره افتد ، پس در دست بچه‌ها افتد و با او بازى كنند » . « 2 »\r\nو نظير اين حضرت زين العابدين عليه السّلام فرمود ، الّا اين‌كه فرمود : « مثل جوجهء پرنده است كه از آشيانهء خود خارج شود پيش از آن‌كه بال‌هاى او برآمده باشد پس بچه‌ها او را بگيرند و با او بازى كنند » . « 3 »\r\nو نيز حضرت باقر عليه السّلام به ابى الجارود فرمود : « بدان كه هيچ جمعيتى قيام نمىكند كه رفع ظلمى كنند يا دين را عزت دهند ( يعنى اگرچه به اين قصد باشند ) مگر اين‌كه بليه ايشان را به زمين افكند تا اين‌كه جمعيتى قيام كنند كه در جنگ بدر حضور داشتند ، نه كشته‌هاى ايشان دفن مىشود و نه به خاك افتاده‌هاى ايشان برداشته مىشود و نه مجروحين ايشان مداوا مىشود » .\r\nعرض كرد : آن‌ها كيانند ؟ فرمود : ملائكه » . « 4 »\r\n( يعنى نه كشته مىشوند و نه به خاك مىافتند و نه مجروح مىشوند ) يعنى ، فتح و\r\n\r\n\r\n","description":"","footnote":"\r\n( 1 ) - نهج البلاغه صبحى صالح 651 باب حكم امير المؤمنين حكم 1 .\r\n( 2 ) - غيبت نعمانى 133 ؛ بحار 52 / 139 ح 48 .\r\n( 3 ) - روضه كافى 211 ح 382 ؛ بحار 52 / 303 ح 68 .\r\n( 4 ) - غيبت نعمانى 130 ؛ بحار 52 / 136 ح 41 .\r\n","page_name":" 371 ","page_number":371},
  {"content":"\r\n\r\nپيروزى فقط براى آن كسى است كه ياران او ملائكه بدر باشند و آن مهدى عليه السّلام است ) .\r\n\r\nو اما در خصوص پيروزى از فتنه‌ها و رايات\r\nحضرت باقر عليه السّلام فرمود : « بپرهيز از خروج‌كنندگان از ما پس به تحقيق كه ايشان نه بر چيزى هستند و نه به سوى چيزى » . « 1 »\r\nيعنى : نه بر حقند و نه بر رخصت از ما و نه به مقصود نائل مىشوند و كارى انجام مىدهند و نيز به بريد ، فرمود : « بپرهيز از شذاذ آل محمد صلّى اللّه عليه و إله و سلم « 2 » ( يعنى ، از پاره‌هاى متفرق و منفرد ) » .\r\nو همين را نيز به جابر جعفى فرمود ، سپس اضافه كرده فرمود : « به تحقيق كه براى آل محمد صلّى اللّه عليه و إله و سلم و على عليه السّلام يك رايت است و براى ديگران رايات است ( يعنى اميد پيشرفت و نيل به مقصود براى احدى از علويين نداشته باش ، زيراكه براى ايشان در تقدير خدا يك رايت بيش نيست و آن رايت فتح مهدى عليه السّلام است ) پس ملازم زمين باش و پيروى مكن از ايشان احدى را ابدا تا اين‌كه مردى از اولاد حسين عليه السّلام را ببينى كه به او است عهد پيامبر صلّى اللّه عليه و إله و سلم و رايت او و سلاح او ، زيراكه عهد پيامبر صلّى اللّه عليه و إله و سلم منتقل شد به على بن الحسين عليه السّلام و بعد از آن در نزد محمد بن على است ( خود آن حضرت ) و پس از آن ، آن چه خداوند بخواند خواهد كرد ، پس هميشه ملازم آنان باش كه عهد و رايت و سلاح پيامبر صلّى اللّه عليه و إله و سلم نزد ايشان است و بپرهيز از آن پراكنده‌ها از آل محمد كه به تو گفتم » . « 3 »\r\nعمر بن حنظله به حضرت صادق عليه السّلام بعد از ذكر پنج علامت حتمى عرض كرد :\r\n« فداى تو شوم اگر يكى از اهل بيت تو پيش از اين علامات خروج كند با او خارج شوم ؟\r\nفرمود : نه » . « 4 »\r\nو نيز از آن حضرت در وقتى كه رايات سياه از خراسان حركت كرده بود با اين‌كه\r\n\r\n\r\n","description":"","footnote":"\r\n( 1 ) - غيبت نعمانى 129 ؛ بحار 52 / 136 ح 41 .\r\n( 2 ) - بحار 52 / 269 ح 160 .\r\n( 3 ) - الزام الناصب 2 / 117 .\r\n( 4 ) - روضه كافى 245 ح 483 ؛ بحار 52 / 304 ح 74 .\r\n","page_name":" 372 ","page_number":372},
  {"content":"\r\n\r\nعليه بنى اميّه بود پرسيدند : چه مىفرمايى در همراهى با اين‌ها ؟\r\nفرمود : « در خانه‌هاى خود بنشينيد ، پس هرگاه ببينيد ما را كه بر يك نفر اجتماع كرديم ، با سلاح به سوى ما سرعت كنيد » . « 1 »\r\nو نيز فرمود : « بر شما باد به تقواى خداى وحده لا شريك له و براى جان خود نظر كنيد و با نظر باشيد ، تا اين‌كه فرمود : به خدا قسم اگر هريك از شما را دو جان مىبود كه با يكى مقاتله مىكرديد و تجربه مىآموختيد و با ديگرى عمل مىكرديد باكى نبود و ليكن هريك از شما را يك جان بيش نيست ، هرگاه آن يك جان برود پس به خدا قسم كه توبه از دست شما رفته ، پس شما سزاوارتر هستيد به اين‌كه براى جان خود خيربينى و خيرانديشى كنيد ، پس اگر قيام‌كننده و دعوت‌كننده‌اى بر شما بيايد نظر كنيد كه بر چه و براى چه خروج مىكنيد ؟ و نگوييد زيد بن على بن الحسين عليه السّلام خروج كرد ، زيراكه زيد مردى بود عالم و راستگو و با صداقت و هم شما را دعوت به نفس خود و پيشوايى خود نكرد ، بلكه او شما را دعوت به رضاى آل محمد نمود ( يعنى هركه را آل محمد صلّى اللّه عليه و إله و سلم راضى شوند ) و اگر او غالب مىشد هرآينه وفا مىكرد به آن‌چه دعوت كرده بود تا اين كه فرمود : - كسانى كه از ما خروج مىكنند به چه چيز دعوت مىكنند جز به رضاى آل محمد صلّى اللّه عليه و إله و سلم ؟ و ما اكنون شما را شاهد مىگيريم كه راضى به خروج ايشان نيستيم ، آن خروج‌كنندگان الان كه هنوز هيچ كس با او نيست نافرمانى ما مىكند وقتى كه بيرق‌ها و علم‌ها با او باشد ، سزاوارتر خواهد بود كه از ما نشنود و نپذيرد » . « 2 »\r\nاز اين حديث شريف ظاهر شد كه اگر قيام‌كننده عالم و صدوق باشد و دعوت به نفس نكند بلكه دعوت به اقامهء حق و دفع باطل باشد اتّباع او جايز است و اين همان متابعت مجتهد جامع الشرايط است در عصر غيبت كه گفته شد .\r\n\r\n\r\n","description":"","footnote":"\r\n( 1 ) - غيبت نعمانى 131 ؛ بحار 52 / 138 ح 44 .\r\n( 2 ) - روضه كافى 210 ح 381 ؛ بحار 52 / 301 ح 67 .\r\n","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n\r\nفصل دوم : تكليف در زمان حضور\r\nدر اين باب آن‌چه بر ما است بيان تكليف اجمالى است و اما تكليف تفصيلى ، پس آن بسته است به امر خود آن حضرت و نظر آن حضرت زيراكه او امام است ، وظيفهء ما تعيين تكليف براى او و پيروان او نيست و به همين لحاظ در اخبار چيزى به تفصيل ذكر نشده .\r\nاما وظيفهء اجمالى : پس آن اطاعت كردن او است در هر امر و جهاد كردن در ركاب او و اجابت كردن نداى آسمانى و نداى او به حضور در مكّه يا الحاق به او در طريق به هر وسيله باشد ، چنان‌كه پيش گذشت .\r\nحضرت باقر عليه السّلام فرمود : « هرگاه قيام كند قائم ما اهل بيت ، تقسيم كند بالسويّه و عدالت كند در رعيت ، پس هركس اطاعت او كند اطاعت خدا كرده و هركس معصيت او كند معصيت خدا كرده » . « 1 »\r\nو نيز فرمود : « هركس قائم را درك كند و تسليم نكند براى او آن‌چه براى پيامبر صلّى اللّه عليه و إله و سلم و على عليه السّلام تسليم كرده خداوند بهشت را بر وى حرام كند و جايگاه او در آتش خواهد بود و بد جايگاهى است جايگاه ظالمين » . « 2 »\r\nحضرت صادق عليه السّلام فرمود : « اگر ببينى كه قائم عليه السّلام به شخصى صد هزار بدهد و به ديگرى يك درهم در سينهء تو بزرگ نيايد ، زيراكه امر به او تفويض شده » . « 3 »\r\n\r\n\r\n","description":"","footnote":"\r\n( 1 ) - اثباة الهداة 3 / 540 ح 507 ؛ بحار 51 / 29 ح 2 .\r\n( 2 ) - بجتر 24 / 241 ح 4 .\r\n( 3 ) - اثباة الهداة 3 / 521 ح 104 ؛ بحار 25 / 336 ح 15 .\r\n","page_name":" 375 ","page_number":375},
  {"content":"\r\n\r\nو در فضل جهاد و كشته شدن در راه او در فصل انتظار فرج و مردن در انتظار گذشت . « اللّهمّ اجعلنا من اولياء القائم و أعوانه و انصاره قبل ظهوره و بعد ظهوره » .\r\nو قد وقع الفراغ من التبييض و التخليص صبيحة الجمعة 22 شهر رمضان سنة 1383\r\nو انا العبد : المؤلف جواد بن المحسن المحولاتى الخراسانى\r\n\r\n","description":"","footnote":"","page_name":" 376 ","page_number":376},
  {"content":"\r\n . \r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n . \r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n . \r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n . \r\n","description":"","footnote":"","page_name":" 383 ","page_number":383},
  {"content":"\r\n . \r\n\r\n","description":"","footnote":"","page_name":" 384 ","page_number":384}
  ]