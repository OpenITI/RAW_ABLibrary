[
  {"content":"\r\n\r\nيكصد و پنجاه\r\nصحابى ساختگى\r\nجلد دوم\r\nعلامه سيد مرتضى عسكرى\r\nرحمة الله عليه\r\nمترجم - ع . سردارنيا\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جلد دوم 
  ]\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ \r\n\r\n","description":"","footnote":"","page_name":" 4 ","page_number":4},
  {"content":"\r\n\r\nاى مومنانِ ( عالم ) هرگاه فاسقى خبرى براى شما آورد ( راستش نينگاريد تا ) تحقيق كنيد ، مبادا به سخن چينى فاسقى ، از نادانى ، به قومى رنجى رسانيد و سخت پشيمان گرديد .\r\nحجرات : آيه 6\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nصد و پنجاه صحابى ساختگى\r\n\r\nپيش گفتارها\r\n* سخن مترجم\r\n* نامه‌هايى از يك دانشمند متعهد\r\n* تلخيص جامع\r\n* سخن مؤلف\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nبِسمِ الله الرَّحنِ الرَّحيمِ\r\nالحَمدُ لِلّهِ رَبِّ العالُمينَ ، وَ الصَّلاةُ وَ السَّلامُ عَلى خَيرِ خَلقِهِ مُحَمَّدٍ وَ آلِهِ الطّاهِرينَ ، وَ السَّلامُ عَلَينا وَ عَلى عِبادِ اللهِ الصّالحِينَ .\r\n\r\nسخن مترجم\r\n بِسمِ الله الرَّحمنِ الرَّحيم * هست كليد در گنج حكيم \r\nيك فرد معتقد و متعهد به مبانى اسلام وقتى به اين همه افسانه دروغ كه به صورت حقايق غير قابل انكار در آمده و در مصادر معتبر و مشهور تاريخى و فرهنگى و حتى فقهى اسلام راه يافته است مىنگرد خود را مىبازد ، و از وحشت بر خود مىلرزد ، آخر اين همه خيانت و جنايت بر تاريخ اسلام چرا ؟ !\r\nبا توجه به آن چه علماى اسلام و دانشمندان علم رجال دربارهء سيف بن عمر نوشته‌اند ، او را در وضع و جعل اين همه افسانه و دروغ چندان گناه كار نمىدانيم ؛ زيرا او به حكم زندقه‌اى كه به آن متهم بوده ، و تعصب قبيلگى كه داشته ، و محيط زندگى و زادگاهش « عراق » - همانطور كه حضرت استاد در مقدمهء جلد اول همين كتاب به آنها اشاره فرموده است - در ساختن و پرداختن چنان افسانه‌هايى خود را محق مىداند تا براى قبيلهء خويش - قبيلهء تميم - از هر در كه شده ، بزرگىها و افتخارات بيافريند ، و در اشاعهء آنها به جان بكوشد . افسانه‌ها سر هم كند ، و در عالم خيال پهلوانىها بيافريند و قهرمان‌ها از قبيلهء خود خلق كند ، و كارهاى عجيب ، و خوارق عادات ، معجزات و كرامات به آنها نسبت دهد . و به چشم دشمن ديرين قحطانى خود بكش ! و به حكم زندقهء خويش ، به خود حق مىدهد تا براى محو اسلام ، هر كار كه صلاح مىداند انجام دهد ، اصحاب خوش نام ، و\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفرماندهان و الا مقام ، متعهد البته - از قبيلهء تميم - بيافريند و در صف صحابهء حقيقى پيغمبر خدا جا زند ، و از زبان آنها حديث بياورد !\r\nاشخاص پرهيزكار و سرشناس و مورد احترام را مردمانى فاسد و تباهكار ، و مردان فاسد و بى دين و متظاهر به اسلام را مردمى صالح و نيكو كار جلوه دهد .\r\nدر تاريخ اسلام دست ببرد ، و زمان رويدادهاى تاريخى را به ميل خود پس و پيش كند ، و فرماندهان جنگى را بنا به خواستهء خويش تغيير پست و مقام دهد .\r\nشهرها و رودها خلق كند و دست آخر حقايق تاريخى را با يك سلسله خرافات و اوهام در آميزد تا بدين وسيله تاريخ اسلام را مشوش و غير قابل اعتماد و پر از خرافات و مسخره نشان داده آن را از اعتبار بيندازد . مگر از دشمن اسلام چز اين انتظارى مىتوان داشت ؟ !\r\nسخن بر سر اين نيست كه سيف كار خوبى كرده است يا بد ؛\r\nسخن اينجا است كه چرا اين افسانه‌ها و دروغ و تهمت‌ها و خرافات در تاريخ اسلام و ديگر مصادر معتبر و معروف اسلامى راه يافته و به عنوان حقايق مسلم پذيرفته شده است ؟ !\r\nچه شده است كه سيف معروف به « دروغ‌گو ، غير قابل اعتماد ، حديث ساز ضعيف ، متروك و . . . » حديثش و افسانه‌هايش در مهم‌ترين مراجع علمى و فقهى ، و بزرگ‌ترين مصادر فرهنگى و ادب ما راه باز كرده ، قرنها امت اسلامى را به خود مشغول ساخته است ؟ !\r\nچه دست يا دست‌هايى در كار بوده تا در عين اعتراف به دروغ گويى سيف و غير قابل اعتماد بودنش ، احاديث و افسانه‌هاى او در كتاب‌هاى وزين و معتبر جا باز كنند ؟ !\r\nما با همه احترامى كه به طبرى ، پيشتاز همهء تاريخ نويسان اسلامى ، و ابن اثير و ابن كثير ، و ابن خلدون و ديگر تاريخ نويسانى كه قدم بر جاى قدم طبرى نهاده‌اند ، و ابن حجر و ابن عساكر و ابن فتحون و مرزبانى و ديگر دانشمندان و نويسندگان مرجع و معتبر و بزرگ اسلامى مىگذاريم ، اين حق را براى خود محفوظ مىداريم كه از اينان و امثال اينان بپرسيم با همهء علم و اطلاعى كه بر حال سيف و ارزش سخنانش داشته‌اند ، چرا مطالب او را در كتاب‌هاى معتبر خود نقل كرده‌اند و براى اصحاب ساختهء خيالات او در رديف ديگر اصحاب واقعى پيغمبر شرح حال نوشته‌اند ؟ !\r\nبا حفظ اين چرا ، و چراهاى ديگر ، ما جداً عموم علما و دانشمندان ، به ويژه علماى دينى اسلام را در عصر حاضر مسئول مىدانيم ، اينان بايد فكرى براى پاك سازى تمام مصادر اسلامى از هر گونه آلودگى و دست كارى چه از ناحيه سيف - كه توفيق برداشتن نخستين قدم پس از گذشت دوازده قرن از تاريخ او نصيب استاد علّامه و مجاهد كبير ما\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nآقاى عسكرى گرديده و با تأليف كتاب‌هاى بسيار ارزشمند « عبد الله بن سبأ » و « يكصد و پنجاه صحابى ساختگى » شهامت و جسارت خود را در اقدام به اين كار سراسر مخاطره آشكار ساخته است - و چه غير سيف بنمايد ، و از نو كتاب‌هاى تاريخ و سيره و ديگر معارف اسلامى را ، دور از هر گونه آلودگى و تعصب تنظيم و در اختيار مسلمين قرار دهند .\r\nاينك خداى را سپاس گزارم كه توفيق ترجمهء قسمت دوم از كتاب علمى و تحقيقى « يكصد و پنجاه صحابى ساختگى » تأليف حضرت استاد علامه مجاهد آقاى عسكرى بر حسب اشاره و زير نظر جناب ايشان نصيب نگارنده گرديد آن را به حوزه‌هاى علميه ، و مجامع علمى و دانشمندان و محققين تقديم مىدارد با اين اميد كه كتاب‌هاى عبد الله بن سبأ و يكصد و پنجاه صحابى ساختگى خود راه گشايى براى اقدام عموم دانشمندان متعهد در اين مسير الهى باشد .\r\n رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ \r\nتهران - شنبه 5 / 6 / 1361 ، مطابق با هفتم ذى القعده 1402 ه - . ق\r\nع . م - سردار نيا\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nنامه‌هايى از يك دانشمند متعهّد\r\nاز جمله علماء و دانشمندان خير انديش جهان اسلام كه پيرامون تأليفات ما نامه‌هاى مهرآگين نوشته‌اند ، يكى فقيد جهان فضل و دانش ، مرحوم « شيخ محمد سعيد دحدوح » عالم و دانشمند حلب سوريا مىباشد كه در اين جا به عنوان ياد بودى از آن مرحوم به نقل ترجمهء دو نامه از او مبادرت مىكنيم .\r\nگفتنى است كه نامهء دوم را آن مرحوم پس از دريافت جلد اول كتاب « يكصد و پنجاه صحابى ساختگى » براى ما ارسال داشته است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nنامه اول\r\nبسمه تعالى وله الحمد ، و صلاة و سلامه على سيدنا محمد و على آله .\r\nبرادر دينى ، و دوست ايمانيم . جناب حجة الاسلام آقاى مرتضى عسكرى . السلام عليكم و رحمة الله و بركاته .\r\nسپاس به اين همه لطف و دوستى و براديتان ، و آن همه تلاش‌هاى خستگى ناپذيرتان در راه تحقيق و كارهاى خدا پسندانه ، و همت و پشتكارتان در آشكار ساختن حقايق ، و جدا كردن سنگين از سبك ، و صحيح از نادرست و دروغ .\r\nآن چه مرا بر آن داشته است تا خواستار كتاب‌ها و مؤلفات شما باشم ، علاقهء شديدم به درك حقايق و عطش پايان ناپذيرم به پى جويى از مطالب صحيح و درست و خواهش بى انتهايم در به دست آوردن حاصل و انديشهء آزاد ، و ميل شديدم در به دست آوردن آراء و نظرات محققين است . تا اين كه در موارد اختلاف به دلايل و براهينى چندان قوى و محكم دست يابم ، كه جاى هيچ گونه « اما » و « اگرى » در آن نباشد .\r\nو شما ، كه خدايتان پاداش خير دهاد ، با اين همه لطف كه طى ماه‌هاى گذشته با من داشتيد ، اعلام فرموده‌ايد كه به غير از كتابى كه خواسته‌ام ، اخيراً كتابى تأليف كرده و داريد . اميدوارم كه لطف فرموده آن را از طريق آدرس زير ارسال فرماييد .\r\n. . . و من پيشاپيش ، تشكرات خود را از اين همه محبت و زحمتى كه متحمل مىشويد تقديم مىدارم و رسيدن ماه مبارك رمضان را با چنان شب‌ها و روزهاى پر از رحمت و بركت الهى تبريك مىگويم . . .\r\nسلام و درود دوست دار و برادتان را بپذيريد\r\nمحمد سعيد دحدود\r\nسوريا - حلب النوحيه ، الزقاق المصبنه\r\n20 شعبان 1349 برابر 18 ايلول 1974\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنامه دوم\r\nبسمه تعالى ، و له الحمد ، وصلاة و سلامه على سيدنا محمد و على آله و من اتبع هداه\r\nبرادر ايمانى و دوست دينيم ، آقاى سيد مرتضى عسكرى محترم السلام عليكم و رحمة الله و بركاته .\r\nنمىدانم كدام كلمه و جمله را در سپاس و ستايش از شما بنويسم تا جواب گوى آن همه سعى و كوشش شما در بيرون كشيدن حقايق از تيرگىهاى جهل و ارائه آنها به شيفتگان و پژوهندگان حق و حقيقت باشد . و از مجاهدات و كوشش‌هايى كه در كشفياتتان براى نسل حاضر و آيندگان او امورى كه قرن‌ها و قرن‌ها جزء حقايق مسلم و غير قابل انكار به حساب مىآمدند به كار برده‌ايد قدر دانى كند .\r\nپيشينيان دانشمند ما ، سيف را چنين تعريف مىكردند :\r\nسيف نزد همگان فاقد اعتبار است و سخنانش را ارجى نيست .\r\nو ابن حبان مىگويد :\r\nسيف به زندقه متهم است .\r\nو نيز مىگويد :\r\nسخنانش دروغ است .\r\nبا اين همه هيچ كدام آنها از اين حد تجاوز نكرده به آن جا نرسيدند كه پرده از رخسارهء دروغ‌هايش برگيرند و افسانه بودن داستان‌هايش را به مردم اعلام دارند و آفرده‌هاى خيالات و اوهام او را معرفى نمايند . تا اين كه تو برادر محقق و ماهر آمدى و عملًا به نسل حاضر و آيندگان خود اين ضرب المثل پر مغز را ثابت كردى كه « كم ترك الاول للآخر / چه مايه كارها كه پيشينيان بر عهدهء آيندگان خود نهاده‌اند » و سخن ابو العلاء معرى در حق او راست آمد ، آن جا كه مىگويد : « و انى لآت بمالم تستطعه الوائل / كارى مىكنم كه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nپيشينان قدرت آنجام آن را نداشته‌اند » تو اين راه ناهموار را هموار ساختى ، و با چراغى كه بر افروختى آن را روشن و منور كردى ، و دليل‌ها و راهنمايىهاى متعدد بر آن مقرر فرمودى تا پى جويان وادى حق و حقيقت را در شناسايى دروغ‌هايى كه مردم طى قرون و اعصار آن را باور داشته و به آن خو گرفته تعصب مىورزند راهبر و راهنمون باشند ، و آن گاه كه نسل آينده بر ان زمينهء فكرى آماده ، به بحث و بررسى حقايق بپردازد ، جا دارد كه ادعا كرده بگوييم :\r\n« احترام و برترى پيشينيان محفوظ و مسلم است . »\r\nشگفتى ما اين جا است كه فردى تحصيل كرده و محقق كه از دانشگاه « الازهر » قاهره در علم حديث دكترا گرفته است ، ضمن مقدمه‌اى بر كتاب « المغنى فى الضعفاء » تأليف محمد بن عثمان ذهبى كه سيف را زنديق دانسته است ، مىنويسد :\r\nدليلى بر زندقهء سيف در دست نيست ، بلكه اخبار و روايات وارده خلاف اين مطلب را ثابت مىكنند .\r\nگويا به نظر آقاى دكتر ، دروغ بستن به رسول خدا ( ص ) و رزمندگان فتوحات صدر اسلام ، و ايشان را به ارتكاب جنايات و خشونت و وحشىگرى متهم كردن كار ناروايى نمىباشد !\r\nكار تو نزد خداوند گرامى باد ، و استقامت را به اين مهم و انتشار ديگر موارد تحقيقات و نتيجه گيرىهاى افكار و انديشه‌هايت را آسان بگرداند ، كه به همين زودىها مىبينيم كه در جهان دانش و بينش امروز هر پژوهش‌گرى در پيشگاه زحمات پر ارزش و در خور تقديست سر فرود آورده دستاوردهاى پر بار و سودمند تلاش‌هاى شبانه روزيت را ارج فراوان خواهند نهاد .\r\nدرود ما بر همهء رادمردانى باد كه دست به دست هم داده شما را در چاپ و انتشار چنين اثر ارزنده‌اى يارى داده در آخر ما را چنين تحفه‌اى گرانقدر ارزانى داشته‌اند .\r\nاميد آن كه م را با ارسال مجلدات بعدى آن به هنگام انتشار مباهى فرماييد . . . و در پايان سلام گرم برادر و دوستتان را بپذيريد .\r\nامضاء - محمد سعيد دحدوح\r\nسوريا - حلب - النوحيه\r\nالزقال المصينه\r\n37 - شوال 1394 ه -\r\n11 / 11 / 1374 م .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nتلخيصى جامع\r\nاز آن جايى كه مراجعه به بحث‌هاى گذشتهء اين قبيل مباحث علمى خواننده را به درك مطالب و هدفى كه در پيش داريم كمك و يارى مىنمايد ، به جا دانستيم تا تاخيص جالب و عالمانه‌اى را كه استاد عالى قدر جناب آقاى « رشاد دارغوث » متفكر و انديشمند معاصر لبنانى طى يك بحث مفيد و مهم از نخستين جلد كتاب به عمل آورده است در اين جا نقل كنيم .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمعرفى كتابى بسيار ارزنده و نفيس\r\n\r\nشكل كتاب\r\n« . . . كتاب يك‌صد و پنجاه تن صحابى ساختگى ، تأليف استاد عسكرى رييس دانشكدهء اصول دين بغداد از نظر شكل و محتوى ، يكى از كتاب‌هاى علمى بسيار ارزشمند و جالبى است كه در اين اواخر به جهان علم و دانش عرضه شده است . كتاب مزبور به وسيلهء آقاى مرتضى عسكرى رييس دانشكدهء اصول دين در بغداد تأليف ، و مؤسسهء انتشاراتى « دار الكتب » بيروت انتشار آن را در 420 صفحه و به شرح زير بر عهده داشته است :\r\nهفتاد صفحهء آن شامل فهرست‌هاى گوناگونى است تا از آن طريق مطالب مختلفى كه در كتاب رفته است به سادگى معلوم و مصادر و مداركى كه كتاب بر آن تكيه كرده و بدان استناد نموده است مشخص گردد . همچنين فهرست نام قبايل و خانواده‌ها ، و حكومت‌هاى سرشناس كه نامشان در آن رفته است ، و نيز هواداران هر مذهب و مرامى از هر گروه و ملتى ، راويان حديث ، شعراء ، مؤلفين ، آيات كتاب خدا ، احاديث پيامبر اسلام ، و شعر و يا اشعارى كه به عنوان شاهد و دليل آمده است ، نام شهرها ، روستاها ، اماكن جغرافيايى و كشورها . وقايع و اتفاقات تاريخى ، نامه‌ها و پيمان نامه‌ها و استوار نامه‌هايى كه در اين كتاب به هر صورت ذكرى از آن رفته است همه و همه با روشى علمى و هر كدام در جاى خود و به ترتيب و حروف تهيجى و به صورت مستقل و جداگانه به چاپ رسيده است .\r\n\r\nمحتوى كتاب\r\nاما مباحث اين كتاب شامل معرفى 39 تن « 1 » از مجموع 150 اصحابى است كه سيف بن عمر تميمى ، شخصاً ساخته و پرداخته و وجود خيالى آنها را صورت واقعى داده است ، او زبان ايشان حديث روايت كرده ، و رويدادهاى بزرگ تاريخى را بدون اين كه\r\n\r\n\r\n","description":"","footnote":"\r\n( 1 ) . در چاپ اول از اين سى و نه نفر صحابى ، بيست و يك نفر آنها تميمى معرفى شده بودند اما در چاپ دوم اين تعداد به بيست و سه تن افزايش يافته است .\r\n","page_name":" 18 ","page_number":18},
  {"content":"\r\n\r\nواقعيتى داشته باشند به آنها نسبت داده است .\r\nمؤلف محترم در مسير رسيدن به چنين حقيقت تلخ و ناگوارى ، در سيرى كه بر تاريخ زندگى سيف داشته است به اين حقيقت واقف مىشود كه : گر چه سيف به دروغ گويى و حديث سازى اشتهارى تمام داشته و به زندقه متهم بوده است ، اما گذشتگان نويسنده و مؤلف ما ، تنها به خاطر دو جلد كتابى كه او به نام‌هاى « الفتوح الكبير و الرده - الجمل و مسير على و عايشه » به رشتهء تحرير در آورده است سيف را نه تنها وقايع نگارى بنام ، بلكه روايت‌ها و سخنانش را از جمله مهم‌ترين مستندات تاريخى عصر پيشين اسلام شناخته‌اند ! !\r\n\r\nمسأله زنديقان\r\nسپس مؤلف به معناى زندقه در اصطلاح مردم ، و معانى ويژه‌اى كه در اصل داشته است پرداخته و به گروهى از ينديقان بنام هم زمان سيف بن عمر ، چون « ابن مقفع ، ابن ابى العوجاء ، مطيع بن اياس » اشاره كرده است و پس از بحثى مفصل در اين مورد نتيجه مىگيريد كه زندقه در آن روزگار در ميان مردم كه از آيين مانى و مانوى گرى به اسلام گراييده بودند - بدون اين كه ايمان در دلهايشان راه يافته باشد - رواجى تمام داشته است . سپس مىگويد :\r\nاينان نمونه‌اى از زنديقان بودند كه رفتار و كردارشان بهترين نمودار چگونگى فعاليت مانويان زمان سيف مىباشد . يكى از آنها ، كتاب‌هاى زندقان را ترجمه مىكند و در ميان جوامع مسلمين منتشر مىسازد ، دومى سر برافراشته ، بى باك و بى هيچ شرم و آزرمى ، لجام گسيختگى و بى بند و بارى و فسق و تبهكارى ، و پشت پا زدن به هر چه اخلاق و انسانيت است در ميان جوانان مسلمين انتشار مىدهد . و سومينشان ، با حرارت‌تر و فعال‌تر از دوتاى ديگر ، كوشا و پر تحرك ، در هر شهر و ديارى با پشتكارى شگفت انگيز دست به سست كردن ، بنيان باورهاى اسلامى مردم به جان مىكوشد و چون دو يار ديگر خويش در پيشبرد عقايد و افكار زندقهء خود آنى غفلت نمىورزد ، تا آن جا كه زير شمشير جلاد هم دست از ايجاد شك و ترديد در معالم اسلامى برنداشته اقرار مىكند كه به تنهايى چهار هزار حديث از خود ساخته و در ميان مردم انتشار داده است كه در آنها حلال را حرام ، و حرام را حلال و روا كرده است ! ! اگر اين مرد - فرزند ابى العوجاء - توانسته است كه به تنهايى فقط چهار هزار حديث دروغ بسازد كه . . . سيف هزاران حديث ساخته و پرداخته كه در آنها پاك‌ترين و با ايمان‌ترين ياران رسول خدا را مردمى پست و فرومايه و بى دين ! و در مقابل كسانى را كه به ظاهر اسلام آورده ، دروغ‌گو و متظاهر به اسلام بوده‌اند مردمى پاك دامن و ديندار و شايستهء احترام معرفى كرده ! بدين سان جهان علم و تحقيق را در برابر\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاين دو موضوع خلاف حق و حقيقت دچار سرگردانى و تتحير ساخته است .\r\nاو توانسته است تا افسانه‌هاى خرافى در اسلام واردكند و به اين ترتيب حقايق مسلم را در پس پردهء ابهام و ترديد پنهان سازد و از اين راه تأثيرى سوء و ناگوار بر عقايد و افكار مسلمانان بگذارد ، و رأى و انديشه بيگانگان را دربارهء اين دين آسمانى تيره و كدر نمايد .\r\n\r\nتحريك احساسات\r\nاز جمله خراب كارىهاى سيف كوششى است كه دربارهء احياء و زنده كردن عصبيت جاهليت به كار برده است . او به قبايل نزار كه خداوندان زر و زور ، سردمداران حكومت و قانون از خلفاى راشدين ، و اموى و عباسان همگى از همان قبيله بوده‌اند ! تعصبى عجيب از خود نشان مىدهد . در اين جا مؤلف دانشمند آن چه را كه از تعصبات خشك قبيلگى بين قبايل نزار و مضر و قبايل قيس و يمانى از فخر و خود ستايى خويش ، و دشنام و توهين و زشت گويى ديگرى از پيش از اسلام رفته است ؛ و استمرار اين تعصب و دشمنى را زير لواى اسلام به تفصيل به شرح مىنشيند و در ضمن آن مىگويد :\r\nپيامبر خدا به مدينه كه محل سكونت دو قبيلهء اوس و خزرج كه هر دو يمانى بودند هجرت فرمود ، و با آن حضرت عده‌اى كه به « مهاجر » لقب يافتند از قبيلهء مضر نيز به مدينه هجرت كردند . اين دو قبيلهء متخاصم كه دشمن ديرين يك ديگر بودند در طول مجاورت خود در شهر مدينه دو بار چنان روياروى يك ديگر قرار گرفتند كه نزديك بود آتش چنگ بر افروخته شود . در نخستين مرتبه رسول خدا شخصاً دخالت كرد و آن آتش را كه مىرفت تا زبانه كشد و خانواده‌ها را در كام خود فرو برد ، به سرپنجهء تدبير و قدرت اسلام خاموش فرمود . و در دومين بار كه نشانه بر انگيختن احساسات قبيلگى و تعصبات جاهليت پس از وفات رسول خدا بر سر خلافت پيغمبر خدا بروز كرد و چيزى نمانده بود كه خون‌ها بر زمين بريزد و بر اثر آن اسلام نو پا از ميان برود ، با درايت و فراست شخص امام على پسر عمو و داماد پيامبر خدا فرو نشست و خاموش شد .\r\nمؤلف محترم به نيكو ترين وجهى شرح مىدهد كه با توجه به اين كه اساساً تعصب مردود و منفور و مايه انزجار و بيزارى است و براى جهان ادب و شعر عامل كثرت و فراوانى ، ولى سيف به هيچ يك از اين موارد توجهى نداشت و هر چه مىكرده است ، بنا به فرمان تعصب خود مىكرده و از اين رو است كه او گروهى شاعر آفريده است تا با اشعارشان از افتخارات و سر افرازىهاى ساخته و پرداختهء سيف براى قبيلهء مضر به ويژه خاندان تميم پاسدارى و نگهبانى كنند ، و نيز براى رسول خدا عده‌اى اصحاب از خانوادهء خود « تميم و قبيلهء مضر » خلق كرده است كه همگى داراى فضيلت و اعتبار و پيش‌قدمى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nدر پذيرش اسلام مىباشند . و هم از مضر ، گروهى فرماندهان سپاه و راويان حديث آفريده و به اين مقدار از فضيلت و برترى براى مضر و خانوادهء خود از تميم بسنده نكرده بلكه به حكم تعصب و خود برتر بينى براى تثبيت مفاخر قبيلهء خويش دست به دامان اجنّه شده و جنّيانى آفريده است تا در هوا سرود مفاخر و سر افرازىهاى گردان و دلاوران تميم و مضر را بخوانند و به گوش جهانيان برسانند ! و نيز از غير قبايل مضر ، براى قبيلهء خويش هوا خواهان و طرفداران و سپاهيانى ساخته كه براى اعتلاى نام خاندان تميم و مضر و در زير لواى آنها در جنگ‌ها شركت كرده تا به فضل وجود آنان افتخارات درجهء دومى نيز به دست آورده باشند !\r\n\r\nردّ پاى سيف در مصادر علمى و فرهنگى\r\nبدين سان ، و از اين دست خلق و آفرينش سيف ، گروهى بزرگ از صحابه و تابعين دروغين و افسانه‌اى ، در صف اصحاب و تابعين واقعى رسول خدا وارد مىشوند و در تاريخ اسلام براى خود جا باز مىكنند ! ! و در آخر مؤلف محترم نشان مىدهد كه سايهء شوم اين دروغ‌ها و افسانه‌ها و اختلاط حقايق و مجاز سيف ، بعدها بر كتاب‌هايى كه به جمع و شرح حال اصحاب و تابعين پرداخته‌اند گسترده شده و مكانى مخصوص به خود اختصاص داده‌اند مانند :\r\nمعجم الصحابه ، بغوى ، در گذشت به سال 317\r\nاسد الغابه ، ابن اثير ، در گذشت به سال 630\r\nاصابه ، ابن حجر ، در گذشت به سال 852\r\nو بسيارى از مصادر و كتاب‌هاى تراجم ديگر .\r\nهمين هدف در كتاب‌هايى كه در شرح حال سران سپاهى خاصه فتوح پرداخته‌اند تعقيب شده است از قبيل كتاب‌هاى :\r\nطبقات ابو زكريا در گذشته به سال 334\r\nتاريخ دمشق ابن عساكر در گذشته به سال 571\r\nو كتاب‌هاى ديگر . تا آن جا كه ناگزير براى رفع ابهام و موارد اشكال از نام و شهرت و خاندان اين قبيل پهلوانان افسانه‌اى و اماكن و آوردگاه‌هاى دروغين و خيالى كه به هر تقدير بنا به خواستهء سيف اين پهلوانان و نقش آفرينان در آن جا خودى نشان داده‌اند . كتاب‌ها نوشته شده و بر آنها شرح و تفصيل نگاشته‌اند ؛ بالاخره اين دروغ‌ها و افسانه‌ها سايهء كابوس گونه و سنگين خود را بر كتاب‌هاى تاريخى وزين و معتبرى چون « تاريخ طبرى ، ابن اثير ، ذهبى ، ابن كثير ، ابن خلدون » گسترانيده است . حتى كتاب‌هاى ادب و فرهنگ ، چون\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n« اغانى » اصفهانى ، و فرهنگ نامه‌هايى مانند « لسان العرب ابن منظور » و كتب حديث چون « صحيح ترمذى » از دست اندازىها و تجاوزات دروغ‌ها و افسانه‌هاى سيف در امان نمانده‌اند .\r\n\r\nكوتاه سخن\r\nاين كه استاد عسكرى در اين جلد از كتاب خود 39 تن از تعداد 150 صحابى دروغين سيف را ( كه سال‌ها و قرن‌ها خود را پشت نقاب حق و وجود عينى پنهان كرده بودند و وجودشان غير قابل انكار بود ) شناسايى و معرفى و مشخص كرده است كه تعداد بيست تن از اين صحابهء افسانه‌اى از خانوادهء تميم يعنى از خويشان و بستگان نزديك سيف مىباشند و مؤلف براى هر يك از آنها فصلى جداگانه اختصاص داده و با دقت و روشى علمى پيرامون آن به بحث و تحقيق پرداخته و سپس با مقايسه و مقابلهء سخنان سيف در زمينهء آنها و سخنان ديگر مورخين با دليل قاطع و عير قابل انكارى افسانه بودن و خيالى بودن يكايك آنها را ثابت كرده است .\r\nباور ما اين است كه چنين بررسى و تحقيقى موضوعى كه صرفاً جنبهء علمى دارد .\r\nدر اين راه پر خطر و پر فراز و نشيب - وسيلهء چنين كتابى و به همت تحقيقات استاد عسكرى - آغاز گرديده است ، به پايمردى علماى دين ، و پژوهندگان حقايق كه بيش از ديگران درخور چنين فعاليتى هستند ، نسبت به پاك سازى آثار گرانقدر اسلامى از لوث آلودگىها - نه تنها اعتقادى - بلكه هر دو لحاظ فقهى و دينى اقدام شود كه چه بسا در پشت اين قبيل موارد چهرهء اين دروغ ، و يا سيماى آن دست كارى و يا هر دوى اين‌ها نهفته باشد .\r\nبا انتشار چنان حقايقى ، و آغاز چنين فعاليتى ، استاد عسكرى كوشش مثمر و پر بار خود را در خدمت به جهان تمدن و دانش ، به ويژه جهان اسلام كه بزرگ‌ترين نيروى محركهء تمدن و سعادت و خير دنيا و آخرت را به طور يكسان به انسان‌ها عرضه داشته به كار برده است .\r\n( راشد دارغوث )\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nسخنى از مؤلف\r\nنخستين جلد اين كتاب براى اولين بار در سال 1387 ه - به چاپ رسيد و فرصتى براى تحقيق در اشعارى كه در آن به ثبت رسيده بود به دست نيامد . علت اين بود كه من اشعار را از دست نوشته‌هاى بد خط كه غالباً از لحاظ لفظ و عبارت پر از اشتباه و غلط بود فراهم كرده بودم .\r\nاين شتاب در چاپ ، و عدم بررسى در اشعار به اين مناسبت بود كه دانشكدهء اصول الدين « 1 » را كه در بغداد پايه گذارى كرده بوديم ، در آن هنگام تازه فعاليت خود را آغاز كرده بود و ناگزير بوديم تا با چاپ كتابى علمى ، آن را به ديگر مؤسسات و دانشكده‌ها و دانشگاه‌ها بشناسيم .\r\nبدين سبب صلاح ديديم كه كتاب را با همان شكل و محتوا به عنوان يكى از انتشارات دانشكده به چاپ رسانده منتشر سازم . زيرا تحقيق در عبارات و تلقظ اشعار آن هم پس از ثبوت ساختگى بودن شعر و شاعر ، و حتى حوادث و اتفاقاتى كه موجب سراييدن چنان حماسه‌ها و اشعارى شده بود نه تنها ضرورتى نداشت بلكه بر اساس كتاب و مطالعه علمى آن زيانى وارد نمىساخت .\r\nگذشته از اين ، قرار بود تا جلد اول اختصاص به رجال صحابى ساختگى تميم داشته باشد . ولى براى نشان دادن انواع دروغ سازى وآفرينش صحابيان غير تميم ، روا ديدم كه به آخر كتاب چند تن از صحابيان غير تميم سيف را نيز اضافه كنم و به اين ترتيب جلد\r\n\r\n\r\n","description":"","footnote":"\r\n( 1 ) . دانشكده اصول الدين در سال 1384 ه - در بغداد تأسيس گرديد و دانشجويان آن در رشته‌هاى « علوم قرآن ، حديث ، ادبيات عرب . . . » به اخذ ليسانس نائل مىشوند . و ما در آن موقع كوشش داشتيم تا پيش از فارغ التحصيل شدن اولين گروه دانشجويان خود ، هم ترازى ليسانس آنها را در دانشگاه بغداد ، و ديگر دانشكده‌ها در جهان به ثبت رسانده باشيم .\r\n","page_name":" 23 ","page_number":23},
  {"content":"\r\n\r\nنخستين كتاب ( به زبان عربى ) در بيروت به چاپ رسيد و انتشار يافت .\r\nديرى نپاييد كه كتاب مزبور مورد استقبال شديد قرار گرفت تا جايى كه برخى از ناشران از من خواستند تا با اعادهء چاپ آن از طريق افست موافقت كنم . من با توجه به آن چه گذشت و شرح علت آن ، با در خواست آنها موافقت نكردم ؛ اما با وجود عدم موافقت ، كتاب تجديد چاپ شد و هزاران نسخه ديگر از آن در اختيار علاقمندان قرار گرفت .\r\nلازم به ذكر است كه اين جانب در خلال آن ايام به تحقيق و تصحيح اشعار مورد بحث اشتغال داشتم و چون از آن فراغتى حاصل آمد ، با حذف صحابيان غير تميم از آخر كتاب ، و افزودن شرح حال دو تن ديگر از صحابيان ساختگى تميم سيف در پايان آن ، به چاپ مجدد آن اقدام شد و در حقيقت مىتوان گفت كه نخستين جلد كتاب يكصد و پنجاه صحابهء ساختگى تكميل و تصحيح شده در سال 1383 ه - در بغداد به چاپ رسيده است . . .\r\nاز خداى بزرگ در پيگيرى اين مطلب و تكميل مباحث علمى آن يارى مىجويم .\r\nمرتضى العسكرى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nبخش اول\r\nزمينه‌هاى بحث\r\n* نگرش كوتاه به گذشته\r\n* چه عواملى باعث انتشار دروغ‌هاى سيف بن عمر شده است ؟\r\n* ده كتاب ديگر كه از سيف بن عمرو نقل قول كرده‌اند .\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nنگرش كوتاه به گذشته\r\nدر كتاب‌هاى « عبد الله بن سبأ » و نيز نخستين جلد از كتاب « يكصد و پنجاه صحابى ساختگى » ديديم كا احاديث و سخنان بى پايه و دروغ سيف ، در كتاب‌هاى معتبر و مصادر مهم فرهنگ و معارف اسلامى چنان راه يافته كه هر دانشمند محققى را دچار سرگردانى و حيرت مىسازد .\r\nدر جلد اول همين كتاب عواملى را كه باعث انتشار دروغ‌هاى سيف گرديده به طور مشروح و مفصل آورده‌ايم كه به طور اختصار و اشاره به شرح زير آورده مىشود :\r\n1 - سيف سخنانش را باب مذاق و مطابق ميل و خواستهء قدرتمندان زمانش ، و همچنين زورمندان هر دوره چنين پايه گذارى كرده است كه قدرت حاكم در هر عصرى مؤيد آن است !\r\n2 - سيف از نقطه ضعف مردم ساده دل كه مشتاقانه خواستار شنيدن مناقب و كارهاى شگفت انگيز در گذشتگان به اصطلاح صالح خود مىباشند استفاده كرده و تا توانسته است خواستهء اين ساده دلان زود باور را با خلق قهرمانىها و كرامات براى آنها بر آورده كرده است .\r\n3 - سيف عاشقان شعر و حماسه و دوست داران ادب را نيز از نظر ، دور نداشته و باب ميل آنها شعرها سروده و حماسه‌ها سر داده و محفل آنان را نيز با سروده‌هاى تاريخى و حماسى خود گرمى بخشيده است .\r\n4 - مورخان ، راويان ، وقايع نگاران و جغرافى دانان را نيز از خوان بى دريغ دروغ‌هاى راست نمود سيف بهره‌اى كافى بوده كه تا توانسته‌اند براى كتاب‌هاى خود از مدارك تاريخى و حوادث و رويدادهايى كه هرگز به وقوع نپيوسته و اماكن ، رودها ، كوه‌هايى كه هرگز بر روى زمين وجود نداشته‌اند ، مطلب فراهم كرده‌اند .\r\n5 - خوش گذرانان ، ثروتمندان ، و مترفين را از افسانه‌ها و دروغ پردازىهاى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nسيف ، محفل انس و شادى نه تنها گرمى و شوق است ، بلكه حرارت و داغى است ! سيف براى شب زنده دارىهاى مستانهء اين دسته از خلق الله نيز قصه‌ها ، و داستان‌هاى شيرين و نمكين ، از رويدادهاى شگفت انگيز و رؤيا آفرين در كيسهء پر از مكر و نيريگ خويش آماده و مهيا دارد .\r\n6 - علاوه بر همهء اين‌ها ، سيف بن عمر اين افسانه پرداز قرن دوم هجرى اين شانس را داشته است كه در صدر نويسندگان جهان اسلام قرار گيرد ، و همين تقدم زمان براى سيف ، و انى كه غالب دانشمندان و نويسندگان اسلام ، زمانش پساز عصر و زمان سيف بوده است ، بزرگ‌ترين عامل براى نقل افسانه‌ها و دروغ‌هاى وى گرديده و شگفت آور اين كه اين اقبال در حالتى است كه بيشتر همان نويسندگان ، سيف را مردى دروغ‌گو ، حديث ساز ، شناخته و حتى به زندقه‌اش متهم كرده‌اند ! « 1 »\r\nهمين امتياز كه سيف نويسنده‌اى بوده است كه در ربع اول از قرن دوم هجرى دو جلد كتاب تاريخ ( افسانه و حقايق آميخته به افسانه ) به رشتهء تحرير در آورده است ، موجب آن شده تا پيش تازان در تأليف اسلامى ، از كيسه پر از نيرنگ و فسون اين شياد روزگار بهره‌ها برگيرند و كتاب‌هاى وزين و معتبر خود را به افسانه‌ها و دروغ‌هاى اين خرابكار واقعى اسلام آلوده سازند !\r\nعده‌اى از صدر نشينان نويسندگى در تاريخ و فرهنگ اسلامى كه از سيف بن عمر نقل كرده‌اند به شرح زير مىباشند :\r\n1 . ابو مخنف ، لوط فرزند يحيى متوفى به سال 157 ه -\r\n2 . نصر فرزند مزاحم فرزند يحيى متوفى به سال 208 ه -\r\n3 . خليفه فرزند خياط فرزند يحيى متوفى به سال 240 ه -\r\n4 . بلاذرى فرزند يحيى متوفى به سال 257 ه -\r\n5 . طبرى فرزند يحيى متوفى به سال 310 ه -\r\nو ده‌ها نويسنده بنام و قابل احترام ديگر .\r\nاين‌ها و نظاير اين‌ها عواملى بودند كه باعث شدند تا سخنان سيف و دروغ‌هايش در مصادر معتبر و مهم اسلامى راه يابد كه ما به تعداد 68 مصدر آن در جلد اول همين كتاب اشاره كرده‌ايم ، و اينك بر آن فهرست چند مصدر معتبر ديگر كه مطلب از سيف بن عمر گرفته‌اند به شرح زير مىافزاييم :\r\n\r\n\r\n","description":"","footnote":"\r\n( 1 ) . مشروح عوامل انتشار احاديث سيف را در جلد اول اين كتاب ، ص 105 - 124 مطالعه كنيد . « مترجم »\r\n","page_name":" 28 ","page_number":28},
  {"content":"\r\n\r\n69 - ابو القاسم ، عبد الرحمن فرزند محمد بن اسحاق منده در گذشته 427 ه - در كتاب « اتاريخ المستخرج من كتب الناس فى الحديث »\r\n70 - الصاغى ، حسن بن محمد القرشى ، العدوى العمرى در گذشته به سال 650 ه - در كتاب « در السحابه ، فى بيان مواضع وفيات الصحابه »\r\n71 - عبد الحميد ، فرزند ابى الحديد معتزلى متوفى به سال 655 يا 656 ه - در كتاب « شرح نهج البلاغه »\r\n72 - مقريزى ، تقى الدين احمد بن على بن عبد القادر متوفى به سال 848 ه - در كتاب « الخطط »\r\nبه طورى كه مشاهده مىكنيد ، شاخه‌هايى از دروغ‌ها و افسانه‌هاى سيف بن عمر تنها در 78 جلد از كتاب‌هاى معتبر و وزين اسلامى ، ( تا آنجا كه ما دسترسى به آنها داشته‌ايم ) و مربوط به بحثى كه در پيش رو داريم راه يافته است . اينك براى مزيد اطلاع و راهنمايى محققان صفحات مدارك اخير الذكر را نيز مشخص مىنماييم :\r\n\r\nمدارك بحث گذشته\r\n1 . تاريخ المستخرج من كتب الناس فى الحديث ، باب الصاد ، در شرح حال صخر بن لوذان پدر عبيد بن صخر .\r\n2 . در السحابه صاغى ، شرح حال اسعد بن يربوع ص 14 .\r\n3 . در شرح نهج البلاغه ابن ابى الحديد معتزلى ، ج 4 ، ص 186 .\r\n4 . خطط مقريزى صفحات ، ج 1 ، ص 151 و 156 و ج 4 ، ص 146 ط مصر 1324 ه - . .\r\n5 . فتح البارى ، ج 7 ، ص 7 ، 58 و 56 .\r\n6 . تاريخ خلفا سيوطى ، ص 81 و 97 .\r\n7 . كنز العمال ، ج 11 ، ص 323 و جلد 12 ، ص 155 و 239 و 15 و 69 و 232 .\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nبخش دوم\r\nصحابى ساختگى را از كجا بشناسيم ؟\r\n* مقدمه‌اى كوتاه\r\n* سيرى در زندگانى سيف و عصر او\r\n* شناسايى صحابى ساختگى\r\n* مقايسهء بين اخبار صحابيان ساختگى و حقيقى\r\n* نام چند تن از اصحاب ساختگى سيف\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nمقدمه‌اى كوتاه\r\nاساس مباحث مختلف كتاب عبد الله بن سبأ و نيز اين كتاب بر اين امر استوار است كه ثابت كنيم سيف بن عمر تميمى سازنده و خالق اين افسانه‌ها و قهرمانان آن و اماكن و جاهاى خيالى آن بوده است دليل ما از اين قرار است :\r\n* * * در اسلام و نزد علما و دانشمندان اسلامى « روايت / نقل قول » اساس علوم مختلف چون تاريخ و فقه و تفسير و ديگر فنون ادب و فرهنگ را تشكيل مىدهد ، و به غير از آن ، منبع كسب خبر ديگرى نمىشناسند . در حالى كه ديگران فى المثل براى تكميل معلومات خود احيانآً به آثار و علايم و جز اين‌ها مراجعه كرده و مىكنند .\r\nاز آن جايى كه براى علماى اسلام وضع چنان است كه گفتيم ، اينان ناگزيرند تا روايت مورد نظر را نسل به نسل از پيشينيان خود تعقيب كرده و به اين ترتيب خود را به زمان وقوع خبر و مصدر روايت برسانند . راه رسيدنشان به منشاء خبر تنها همين است و از آن منحرف نمىشوند و از جايى هم الهام نمىگيرند .\r\nاينك اگر به كتاب‌هاى دانشمندان اسلامى در علومى كه ياد كرديم مراجعه نماييم ، ايشان را در آن چه كه روايت كرده‌اند در يكى از اين دو دسته مىيابيم :\r\nگروهى از ايشان چون ( طبرى ، خطيب بغدادى ، و ابن عساكر ) سند هر خبر و روايتى را كه در تاريخ‌هاى خود آورده‌اند ثبت و مشخص كرده‌اند .\r\nو گروهى ديگر مانند ( مسعودى در مروج الذهب ، و يعقوبى ، و ابن اثير ، و ابن خلدون ) در تاريخ‌هايشان سند روايت خبرى را كه آورده‌اند به دست نداده‌اند .\r\nحالا با توجه به توضيحاتى كه در اين زمينه داده شد مىگوييم :\r\nنزد نويسندهء متأخرى ، خبرى ديده مىشود كه سند آن را ذكر نكرده و حتى مشخص ننموده است كه اين خبر را از كجا آورده است . مطلب را پى مىگيريم و با مراجعه به كتاب‌هاى ديگر ، همين خبر را عيناً در نوشتهء دانشمندان متقدمى مىبينيم و پس از بحث و\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبررسى درمىيابيم كه منشاء خبر براى آن دانشمند متأخر ، همين نويسنده و دانشمند مقدم بوده است نه كسى ديگر . اين جا است كه حكم مىكنيم ، خبر مزبور را فلان دانشمند متأخر ، از فلان دانشمند متقدم بر خود گرفته است .\r\nمثال زير مطالب بالا را كاملًا روشن مىكند :\r\nافسانهء سبائيان را كه در جلد اول كتاب عبد الله سبأ آورده‌ايم ، در همان جا ثابت كرده‌ايم كه اين افسانه را تاريخ نويسان پيشين ، و نويسندگان متأخر و محققين و حتى مستشرقين ، هر كدام به نوبهء خود يكى از ديگرى گرفته‌اند و سند و مدرك آنها در اين داستان به يكى از چهار مصدر زير منتهى مىشود :\r\n1 . تاريخ طبرى ؛ متوفى سال 310 ه -\r\n2 . تاريخ دمشق ؛ ابن عساكر متوفاى سال 571 ه -\r\n3 . التمهيد و البيان ؛ ابن ابى بكر متوفاى سال 741 ه -\r\n4 . تاريخ اسلام ؛ ذهبى متوفاى سال 748 ه -\r\nمطلب را پى مىگيريم و اسناد داستان سبائيان را در آن مصدر به جست و جو مىنشينيم و در نتيجه متوجه مىشويم كه همگى آنها مطلب خود را فقط از سيف بن عمر گرفته و در تاريخ خود ثبت كرده‌اند و سلسلهء اسناد خود را تا به سيف بن عمر دقيقاً تعيين و مشخص نموده‌اند . و اين جا است كه پس از اين همه پى گيرى بر ما ثابت و مسلم مىشود كه در ذكر اين افسانه‌ها ، سيف منحصر به فرد است ، و داستان سبائيان با آن همه آب و تاب فقط و فقط از مغز او تراوش كرده است نه شخص ديگر !\r\n\r\nسيرى در زندگانى سيف و زمان او\r\nدر اين نوبت شخص سيف را مورد مطالعه قرار مىدهيم و در اين سير و سياحت متوجه مىشويم كه :\r\n1 - سيف فعاليت ادبى خود را در ربع اول قرن دوم هجرى آغاز كرده است . قرنى كه در آن تعصبات قبيله‌اى در جهان عرب غوغا مىكرد و شعرا و سخنوران قبايل خاصه عدنان از شمال شبه جزيره ، و قحطانيان ساكنان جنوب ، در مدح و ثناى خويش و هجو و بد نام ساختن ديگرى به جان يك ديگر افتاده ، شماليان ، جنوب نشينان را ، و جنوبيان ساكنان شمال شبه جزيره را به باد دشنام و ناسزا ، گرفته و عظمت ، نسب ، شخصيت و افتخارات خود را برخ ديگرى مىكشيدند . در اين ميان سيف كه مردى عدنانى و سخت متعصب بوده است ، در اظهار تعصبات قبيله‌اى با خلق و اشاعهء افسانه‌ها و قهرمانان خيالى از قبايل مختلف عدنان خاصه تميم و به خصوص خاندان خويش تيرهء « اسيّد » و ساختن\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاشعار و حماسه‌ها از ديگران سبقت ربوده بدان وسيله براى قبايل عدنان افتخار و شرف خلق كرده ، قحطانيان را به جبن و بزدلى و شكست و خوارى و فتنه انگيزى و شرارت متهم مىكند .\r\nافسانهء سبائيان سيف روشن‌گر همين مطالب است ، او با خلق اين افسانه ، دامان آلودهء برخى از سران قبايل عدنان را پاك ، و قحطانيان بى گناه را به فتنه انگيزى و هزاران بدى ديگر متهم مىسازد .\r\n2 - از طرفى مىبينيم عراق كه موطن اصلى و زادگاه سيف است ، در آن روزگار محل مشاط و فعاليت زنديقان بوده و انها با تمام قوا مىكوشيده‌ان تا مسلمانان را از مسير اسلام منحرف سازند ، و در اين راه از خلق و اشعهء احاديث دروغ فروگذار نمىكردند ، و براى رسيدن به چنين هدفى به هر وسيله‌اى چنگ مىزدند .\r\nدر اين زمينه مىبينيم كه سيف نيز با دروغ پردازىها و افسانه سازىها و جناياتش به تاريخ اسلام ، دست كمى از هم پالكىهاى زنديق خود ندارد . و اين در حالى است كه دانشمندان پيشين او را نه تنها مردى دروغ‌گو و غير قابل اعتماد معرفى كرده‌اند ، بلكه به زندقه‌اش نيز متهم ساخته‌اند .\r\n3 - ما روايت‌هاى سيف را در كتاب عبد الله بن سبأ ، بر حسب تقدم رويدادهاى آن ، يعنى از آغاز سخنانش پيرامون ( مأموريت اسامه ، و سقيفهء بنى ساعده ، و جنگ‌هاى ارتداد ، و دست آخر فتوح ) را يكان يكان با روايت‌هاى غير سيف در همان موارد مقايسه كرده‌ايم و به اين نتيجه رسيده‌ايم كه :\r\n\r\nجعل اسناد\r\nسيف به شيوهء تاريخ نويسان براى افسانه‌هايش سند جعل مىكند تا افسانه‌ها و دروغ‌هايش راست و واقعى جلوه كنند . او سخن خود را از زبان راويانى بازگو مىكند كه در اصل وجود خارجى نداشته و نام چنان اشخاصى جز نود سيف يافت نمىشود ، و ديگر دانشمندان از آنها نام نبرده‌اند . براى قهرمنانش پهلوانىها و نام آورىها خلق ، و اماكنى مىآفريند كه چنان دلاورىهايى در آن جا به وقوع پيوسته است .\r\n\r\nنويسندگانى كه نقش آفرينان خيالى سيف را گرفته‌اند\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدر اين جا به يك موضوع سخت تكان دهنده برمىخوريم ، و آن اين كه دانشمندانى را سراغ داريم كه با وجود شناخت كاملى كه در حق سيف دارند ، و او را ردى دروغ‌گو دانسته به زنديقه‌اش متهم مىكنند ، با اين وصف براى هر يك از قهرمانان خيالى و افسانه‌اى سيف در كتب رجال خود شرح حال نوشته ! و جغرافى دانان در كتاب‌هاى جغرافياى خود نام شهرها ، رودها ، و اماكن دروغين او را به ثبت رسانيده‌اند و سند همهء آن دانشمندان در مطالبى كه آورده‌اند فقط و فقط روايت‌هاى ساختگى سيف بوده است . و به اين ترتيب نام‌هاى اماكن و شهرهاى خيالى سيف در كتاب‌هاى جغرافيايى اسلامى ، و اسامى اشخاص و قهرمانان افسانه‌اى او و راويان خياليش ، فرماندهان سپاه و شعرا و سخنوران ، و نيز نامه‌ها و اسناد تاريخى كه هيچ كدام آنها در اصل وجود خارجى نداشته و تنها زادهء فكر و انديشهء اين افسانه پرداز قرن دوم هجرى بوده‌اند هر يك به جا و بنا بر موقعيتى كه به آنها داده است در كتاب‌هاى مربوط آن دانشمندان به عنوان حقيقتى غير قابل انكار به ثبت رسيده‌اند !\r\nاين‌ها همه حقايق تلخى است كه پس از صرف سال‌ها عمر و دقت و تحقيق - كه ما حصل آن را طى بحث‌هاى آينده مىخوانيم - ما را به دست آمده است ؛ باشد كه چراغى فرا راه رهروان حق و حقيقت گردد ، و نقاب از رخسارهء اسلام و تاريخ حقيقى آن برگيرد ، و بالاتر از همه ، حقايق اسلامى را به مسلمين جهان و ديگر جهانيان عرضه دارد .\r\n\r\nشناسايى صحابى دروغين\r\nبراى شناسايى صحابى افسانه‌اى سيف ، چنآن چه در ضمن مطالعهء خبرى به نام صحابه‌اى برخورد كنيم كه وجود چنين شخصى به نظر مشكوك آيد ، قبل از هر چيز اسناد اين خبر را در همان كتاب با دقت مورد مطالعه قرار مىدهيم - با توجه به اين كه ما سيف را قبلًا شناخته‌ايم - چنآن چه سند اين خبر به سيف منتهى نشد ، بحث و پى جويى را پيرامون صحابى مزبور رها مىكنيم و او را آفريدهء سيف به حساب نمىآوريم .\r\nاما اگر سند روايت به سيف منتهى شد در اين جا است كه فعاليت و پىگيرى شديد و پر دامنهء ما آغاز مىشود و در مصادر مختلف و كتب و منابع متعدد اسلامى به بحث و بررسى مىپردازيم تا آن چه را كه در سخنان سيف آمده است ، با روايتى كه از طريق غير سيف در همان زمينه آمده مقايسه و مطابقتى دقيق انجام دهيم . در اين جا اگر نام صحابى مشكوك ، در روايات غير سيف آمده باشد ، بحث و پى جويى را پيرامون او رها مىكنيم و او را ساختگى نمىشناسيم . اما اگر نام آن صحابى را جز در روايات سيف ، در جاى ديگر نديديم آن وقت است كه حكم مىكنيم كه : چون اين مطلب ، و نام چنان كسى ، يا اسم چنان جايى ، و بالاخره مشخصات چنان راويانى را تنها سيف بن عمر گفته و در جاى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nديگر و نزد مصدر ديگرى از آن سراغى نمىتوان گرفت ؛ اين شخص صحابى ، يا آن راوى خبر و يا آن جا و آن مكان وجود خارجى نداشته دروغ محض و زاييدهء افكار و خيالات سيف بن عمر است . مثالى در اين مورد مىآوريم :\r\n\r\nيك فاميل تميمى\r\nما پيرامون خانوادهء سرشناسى چون مالك تميمى به اخبار بسيار زياد و متعددى در كتاب‌هاى معتبر مكتب خلفا بر مىخوريم كه در ميانشان چهره‌هاى سرشناس و صحابى معروف ، دو برادر قهرمان نوادگان مالك تميمى ، يكى به نام قعقاع و ديگرى به نام عاصم فرزندان عمرو وجود دارند . همچنين عمو زاده‌هاى ايشان و ديگر نوادگان مالك تميمى مانند اسود فرزند قطبه و فرزند او صحابى ديگرى به نام نافع فرزند اسود ، يعنى نتيجهء مالك ، و ساير افراد بنام و محترم آن خانوادهء بزرگ تميم به چشم مىخورد .\r\nما در امر اين خانواده ، مخصوصاً به علت كارهاى خارق العاده‌شان مشكوك مىشويم . بنا بر اين طبق قرارى كه داريم هر چيزى را كه دربارهء هر كدام از افراد اين خانواده آمده باشد ، يكى يكى از مصادر متعدد و مختلف اسلامى جمع آورى مىكنيم . آن گاه به تطبيق اخبار بدون سند ، و اخباى كه داراى سند روايت مىباشند پرداخته سپس به بحث و بررسى همهء آنها مىپردازيم و متوجه مىشويم كه تمام اخبارى كه از قعقاع مىگردند ، و نيز تمام رواياتى كه از برادر او عاصم سخن مىگويند بر چهل روايت بالغ مىشوند . و روايات مربوط به اسود بن قطبه و فرزندش نافع كه نزديك به بيست روايت است همه از سيف بن عمر تميمى نقل شده‌اند !\r\n\r\nاسناد روايات سيف دربارهء قعقاع\r\nاكنون نوبت به بررسى اسناد روايت‌هايى مىرسد كه از قعقاع سخن مىگويند . ما در اين بررسى به نام سى راوى برخورد مىكنيم كه چنين نام‌هايى جز در احاديث سيف ، در احاديث ديگران ديده نمىشوند . در ميان اين اخبار ، نام يكى از اين راويان مخصوصاً در سى و هشت حديث سيف كه از قعقاع سخن مىگويد آمده است . و نام راوى ديگر در پانزده حديث ، و سومين راوى در ده حديث ، و راوى چهارمى در هشت حديث سيف دربارهء قعقاع آمده است .\r\nنام چهار تن از اين راويان ، در دو حديث سيف دربارهء قعقاع به يك جا آمده و بقيه هر كدام در يك حديث ، و گاه نيز در يك حديث ، بيش از يك تن از همان راويان نام برده شده است . راويانى كه همگى ساخته و پرداختهء خيال سيف بن عمر تميمى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمىباشند .\r\n\r\nبررسى اسناد روايات سيف دربارهء عاصم\r\nدر بررسى اسناد روايت‌هايى كه سيف دربارهء عاصم آورده است ، به نام دوازده راوى مخلوق خيالات او بر مىخوريم كه نام آنها را جز نزد سيف ، نزد هيچ كس ديگر سراغ نتوان گرفت . نام يكى از اين راويان در بيست و هشت حديث سيف از عاصم تكرار شده ، و نام راوى ديگر در شانزده حديث . اما گاه نيز در يك حديث سيف دربارهء عاصم ، نام بيش از يك راوى در آن برده شده است .\r\nعلاوه بر اين دوازده تن راوى با نام و مشخصات سيف اسناد ديگرى چون « مردى از بين بكر » و يا « مردى از بنى سعد » و يا « آن كس كه فتح شوش را گزارش كرده است » و امثال اين‌ها ، ارائه مىدهد كه سخت مجهول الهويه و بى نام و نشان مىباشند .\r\n\r\nاسناد روايات سيف دربارهء اسود و فرزندش\r\nدر اسناد روايت‌هاى سيف دربارهء اسود و فرزندش نافع نام نه راوى ساختگى و چند مجهول الهويهء ديگر - به جز آنهايى كه در مورد عاصم گفتيم - آمده است كه هم چنان مجهول و ناشناخته باقى مانده‌اند .\r\nاين وضع اسناد احاديث او است از خانواده مالك ، كه اخبار و احوال قهرمانان و نقش آفرينانش را از زمان رسول خدا ، داستان سقيفهء بنى ساعده ، جنگ‌هاى ارتداد در جزيرة العرب و فتوح و كشور گشايى در عراق و شام در زمان خلافت ابو بكر ، و نبرد و جنگ آورىها ، و فتح پيروزىهايشان را در سرزمين عراق ، شام ، ايران در دورهء خلافت عمر و عثمان و امام على حتى زمان معاويه بازگو كند .\r\nسيف براى افراد اين خانواده قهرمانىها در جنگ‌هاى خيالى خود مىآفريند و حماسه‌هاى رزمى مىسرايد و حكمت استان‌هاى مختلف را در اختيار آنها مىگذارد ، كرامات و كارهاى خارق عادات به آنها نسبت مىدهد و مطالب ديگر كه فقط و فقط نزد سيف بن عمر يافت مىشود . از طرفى پس از تحقيق و بررسى در اخبارى كه نام آن قهرمان رفته است بر ما ثابت شد كه تمام روايت‌هايى كه از اين دلاوران سخن مىگويند و سند ندارند ، فقط در اين جا سند آن را حذف كرده‌اند !\r\nبراى اطمينان بيشتر و صدور حكمى قطعى در افسانه بودن اين قهرمانان و اخبار مربوط به آنان بحث و بررسى عميقى را از طريق مراجعه به ديگر مصادر و منابع اسلامى و با توجه به رشته‌هاى مختلف علوم به شرح زير آغاز مىكنيم .\r\n1 - به كتاب‌هايى كه در سيره و رفتار رسول خدانوشته شده و برخوردهاى پيامبر\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاسلام را با گمنام‌ترين فرد مسلمان و غير مسلمان آن عصر را شرح مىدهد ، مانند « سيره ابن هشام » متوفى به سال 213 هجرى و « عيون السيره » ابن سيده الناس در گذشته به سال 743 هجرى و ديگر كتاب‌هاى سيره مراجعه مىكنيم و نامى از قهرمانان خيالى سيف را در آنها نمىبينيم . به اين ترتيب كه نه در اسناد روايت‌ها نامى از ايشان رفته است و نه در متن روايت‌ها .\r\n2 - به كتاب‌هاى حديث از رسول خدا كه كوچك‌ترين سخن آن حضرت را در آنها به ثبت رسانيده‌اند چون « مسند طيالسى » در گذشته به سال 204 هجرى ، و « مسند احمد » متوفى به سال 241 هجرى ، و « مسند ابو عوانه » درگذشته به سال 316 هجرى ، و « صحيح بخارى » متوفى به سال 256 هجرى ، و « صحيح مسلم » متوفى به سال 261 هجرى ، و « سنن سجستانى » متوفى به سال 275 هجرى ، و « سنن ترمذى » در گذشته به سال 279 هجرى و ديگر مسانيد و صحاح به بحث و بررسى مىپردازيم ، هيچ نامى از صحابىهاى ساخته خيال سيف نه در متن ديده مىشود و نه در سلسلهء سند آنها . « 1 »\r\n3 - به كتاب‌هاى طبقات ، كه به بحث پيرامون اصحاب و تابعين پرداخته و شرح حال آنها را به دست داده است ، چون « طبقات ابن سعد » در گذشته به سال 230 هجرى كه اصحاب و تابعين را بر حسب زادگاه‌هايشان دسته بندى كرده است ، و نيز « طبقات خليفة بن خياط » متوفاى سال 240 هجرى ، و « النباء ذهبى » در گذشته به سال 748 هجرى و ديگر منابع در همين زمينه مراجعه مىكنيم و در ميان هيچ يك از آنها نامى از قهرمانان مذكور سيف نمىبينيم چه در متن و چه در سند .\r\n4 - در اين تحقيق ، به كتاب‌هايى كه به معرفى راويان اخبار و احاديث اختصاص دارند مانند « علل احمد بن حنبل » و « جرح و تعديل رازى » در گذشته به سال 327 هجرى و تاريخ بخارى و امثال آن .\r\n5 - و نيز به كتاب‌هايى كه انساب قبايل مختلف عرب را به دست مىدهند ، « 2 » مثل « جمهرهء نسب قريش » نوشتهء زبيرى در گذشته به سال 236 هجرى و « جمهرهء ابن حزم » متوفى به سال\r\n\r\n\r\n","description":"","footnote":"\r\n( 1 ) . لازم به ذكر است كه تمام اين مصادر و منابع از علماى پيرو مكتب خلفا مىباشد نه طرفداران اهل البيت و تشيع . ( مترجم )\r\n( 2 ) . عرب صدر اسلام و پيش از آن به نسب خود و ديگران توجهى عميق داشت و آن را جزء مفاخر خود به حساب مىآورد و به خصوص در صدر اسلام نسب معروفى وجود داشته از جمله خليفه اول ابو بكر ، و عقيل بن ابوطالب برادر امام على را مىتوان نام برد . دانشمندان نسب شناس نيز اصحاب و تابعين رسول خدا را از قبايل و خانواده‌هاى مختلف او نظر نسب رده بندى كرده اسلاف آنان را يكى بعد از ديگرى شناسايى و معرفى كرده‌اند . ( مترجم )\r\n","page_name":" 38 ","page_number":38},
  {"content":"\r\n\r\n456 هجرى ، و « انساب سمعانى » در گذشته به سال 562 هجرى .\r\n6 - و همچنين به كتاب‌هايى كه به شرح حال اصحاب رسول خدا پرداخته‌اند ، چون « اسد الغابه » و « اصابه » و ديگر منابع چه چاپى و چه خطى تا آن جا كه دسترسى داشتيم .\r\n7 - و نيز در اين جست و جو و تحقيق به تاريخ‌هاى عمومى مانند « تاريخ خليفة بن خياط » در گذشته به سال 240 هجرى ، و « تاريخ طبرى » در گذشته به سال 301 هجرى و ديگران ؛ و تواريخى كه به شرح قسمت مخصوص از تاريخ عمومى جهان پرداخته چون ، « صفين ابن مزاحم » در گذشته به سال 212 هجرى ، و « تاريخ دمشق » نوشتهء ابن عساكر متوفى به سال 571 هجرى و ساير منابع و مصادر معتبر .\r\n8 - كتاب‌هاى ادبى را نيز در اين پى جويى از نظر دور نداشته به دورهء « اغانى اصفهانى » در گذشته به سال 356 هجرى ، و « المعارف ابن قتيبه » متوفى به سال 276 هجرى ، و « العقد الفريد » ابن عبدربه در گذشته به سال 328 هجرى و كتاب‌هاى ديگر مراجعه كرده‌ايم .\r\nسر انجام پس از اين همه تلاش و تحقيق كه ناگزير عمرى را به دنبال خود كشيده است به اين نتيجه رسيده‌ايم كه تمامى احاديثى كه در آنها نام اين قبيل صحابى رفته است ، اسنادش تنها و تنها به سيف بن عمر تميمى منتهى مىشود .\r\nگذشته از آن همه تحقيق در اسناد احاديث سيف ، در متن هر خبرى كه از او دربارهء چنان اصحابى روايت شده بود نيز به تحقيق و تتبع پرداخته‌ايم و آن را با متن همان خبر كه از راويان حقيقى ديگر روايت شده بود به مقايسه و مقارنه نشسته‌ايم . كه در آخر نتيجهء اين تحقيق و بررسى به يكى از اين دو صورت زير حاصل گرديده است :\r\n1 - يا خبرى كه سيف روايت كرده است ، از نظر محتوى و متن تماماً ساختگى و دروغ است ، خواه خطبه و معجزه‌اش . جنگ و صلحش نقش آفرين و قهرمانش ، مكان و زمانش ، و حماسه‌ها و اشعارش ، خواه از نظر اسناد و راويانش كه نمونهء آن را در همين كتاب ، در اخبار وجود افسانه‌اى شخصى به نام طاهر ابو هاله تميمى پسر خديجه و ناپسرى رسول خدا ، كه سيف آن را آفريده و شركت او در جنگ‌هاى ارتداد چون جنگ ( اخابث ) و محل وقوع آن جنگ ، و يا خبراط فرزند ابواط تميمى و نام رودخانه‌اى كه به او نسبت داده است ، و از اين قبيل اخبار كه سراپا ساختگى و دروغ است و هيچ يك از تار و پود آنها با واقعيت تطبيق نمىكند .\r\n2 - يا اين كه سيف خبر يك واقعهء حقيقى را به نحوى از انحناء تحريف كرده است . مثلًا نقش آفرين يا نقش آفرينان واقعه‌اى را تغيير داده و در آن كار خوب يكى از اصحاب يا تابعى يمانى قحطانى را به ميل خود ، به فردى عدنانى مضرى ، نسبت داده و يا بر عكس . كارى ناروا و ناشايست صحابى و يا تابعين عدنانى و مضرى را به فردى يمانى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nقحطانى نسبت داده است ! يا اين كه زمان و مكان و ديگر صور تحريف را در خبرى به كار برده ، كه جز با مراجعه به كتاب‌هاى عبد الله بن سبأ ، و مجادات همين كتاب به سادگى نمىتوان انواع تحريف سيف ، و جناياتى كه او بر تاريخ اسلام روا داشته است برشمرد .\r\nآرى پس از اين همه بحث و تحقيق طولانى و نيافتن حتى يك روايت و خبر او با اسناد صحيح از طريق از غير سيف كه در سند يا متنش نام و خبر صحابى مورد شك ما آمده باشد ؛ حكم مىكنيم كه چنين صحابه‌اى از آفريده‌هاى سيف است و وجود خارجى ندارد .\r\n\r\nمقايسه بين اخبار صحابى ساختگى ، و صحابهء حقيقى\r\nفرقى را كه بين صحابه‌اى كه در حقيقت وجود داشته است در اين است كه صحابى دروغين و ساختگى كسى است كه نامش و خبرش ، فقط و فقط نزد سيف يافت مىشود ؛ در صورتى كه آن ديگر صحابى ، اخبار و نامش از طرق مختلف و اشخاص متعدد ، و راويان و منابع متعدد در دسترس ما است . در اين مورد مثالى مىزنيم :\r\nخالد بن وليد چهره‌اى است كه نام و اخبارش در انحصار يك راوى نمىباشد . بلكه هر كس كه در سيره و روش رسول خدا سخنى گفته باشد ؛ از شخص خالد به عنوان يكى از تير اندازان بنام و جنگ آوران مشركين در جنگ احد نام برده و از مقام فرماندهى او بر يك دسته از مشركين در آن جنگ ياد كرده است .\r\nو آن كس كه از اسلام آوردن برخى از قريشيان پس از پيمان حديبيه مطلبى گفته باشد ، بى گمان از اسلام آوردن خالد نيز سخن گفته و نامش را بر زبان آورده است .\r\nو آن كس كه از واقعهء بنى جذيمه و جنگ آن قبيله سخن به ميان آورده باشد ، ناچار نام خالد وليد به عنوان فرمانده سپاه در آن واقعه و كشتارش را از مردم آن قبيله باز گفته است .\r\nو كسى كه قصهء دردناك كشته شدن مالك نويره را روايت كرده باشد ، بى شك از خالد وليد به عنوان كسى كه فرمان مرگ مالك را صادر كرده و در همان شب با زن او هم بستر شده است سخن گفته است .\r\nو نيز آن كس كه داستان جنگ مسلمانان را با مسيلمهء كذاب شرح داده باشد بى ترديد از خالد وليد به عنوان فرماندهى سپاه مسلمين در آن جنگ نام برده است .\r\nو بالاخره آن كس كه تاريخ فتوح سپاه اسلام را در عراق و شام نوشته است ، از فرماندهى خالد و رزم آورىهاى او در آن نبردها ياد كرده است .\r\nنام خالد وليد در همهء اين اخبار ، و ديگر اتفاقاتى كه به هر صورت به خالد وليد مربوط مىشود آمده و نامش در صدها حديث و از طريق مختلف و از زبان راويان متعدد آمده است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسخن از خالد وليد در تمام كتاب‌هاى سيده و حديث ، و طبقاتى كه به هيچ روى خود را به سخنان سيف ، و دروغ‌هايش و افسانه‌هايش نيالوده‌اند ، آمده است .\r\nبه اين ترتيب ما دربارهء صحابه‌اى كه وجودش مورد شك و ترديد قرار مىگيرد به بحث و تحقيق مىپردازيم ، و پس از سير در تمام مراحل ياد شده در پايان بحث خود ، با توجه به اسناد حديث ، و متن سخن سيف ، نتيجه‌اى را كه به دست آورده باشيم اعلام مىكنيم .\r\nبا توجه به آن چه گذشت ، و پس از مراجعه به مباحث اين كتاب ، جايى براى شك و ترديد باقى نمىماند كه نقش آفرينان و اصحابى كه به برخى از آنها اشاره كرديم همگى آفريدهء خيالات سيف بن عمر تميمى بوده وجود خارجى نداشته‌اند .\r\nاما همين نتيجه قاطع ، شگفتى و ناباورى گروهى را كه سر و كارى با بحث و تحقيق علمى ندارند برانگيخته تا آن جا كه فى المثل مىگويند :\r\n« مگر شدنى اس كه سيف همهء اينان را آفريده باشد ؟ ! و تارخى زاييده خيالات خود بنويسد ؟ ! آدمى از اين همه نيروى تخيل و نقش آفرينى غرق تعجب و شگفتى مىشود ! ! »\r\nدر پاسخ مىگوييم :\r\nمگر چه مانعى دارد ؟ در حالى كه خود شما مشابه آن را در داستان‌هاى جرجى زيدان ، مقامات حريرى ، داستان‌هاى عنتره ، هزار و يك شب ، كليله و دمنه و هزاران مانند آن را در ادبيات و حكمت از زبان داستان سرايان و رمان نويسان و نويسندگان در هر زبان سراغ داريد كه از فكر و انديشهء خلاق خود نقش آفرينان داستان‌هاى خود را آفريده و با قلم سحار خويش شاهكارهاى بديع و جذاب و دلنشين خلق كرده‌اند كه هرگز وجود خارجى نداشته‌اند ؟ « 1 »\r\nچه مانعى دارد كه سيف هم مانند يكى از اين همه داستان سرايان و افسانه پردازها باشد ؟ و هيچ تعجب و شگفتى هم ندارد ، بلكه تعجب و شگفتى اين جا است كه برخى از مورخين بر افسانه‌هاى سيف اعتماد كرده آنها را باور داشته و در مقابل ، حقايق مسلم و درست را ترك و مهمل گذاشته‌اند !\r\nمىگويد :\r\nچطور شده است كه اين همه افسانه ، و نقش آفرينان ساختگى سيف مدت دوازده\r\n\r\n\r\n","description":"","footnote":"\r\n( 1 ) . و آنها را چنان با زمان و مكان واقعى تلفيق كرده‌اند كه همان نقش آفرينان خيالى و افسانه‌اى جزئى از حقايق مسلم و واقعى به حساب مىآيند . شاهكارويكتور هوگو در كتاب بىنوايان ، تولستوى در كتاب جنگ و صلح و مانند اين‌ها از نويسندگان بنام را مىتوان در اين مورد نام برد . ( مترجم )\r\n","page_name":" 41 ","page_number":41},
  {"content":"\r\n\r\nقرن از نظر علماء و دانشمندان تا به امروز پنهان مانده است ؟\r\nدر جواب مىگوييم :\r\nاحتمال مىرود كه در گذشته چنين فرصت و امكاناتى براى بررسى و تحقيق در افسانه‌هاى سيف وجود نداشته است . « 1 »\r\nتا اين كه خداوند اين مشكل را به دست ما گشود و پرده از چهرهء اين همه جنايات او پيشاروى علماء و دانشمندان برداشتيم .\r\nو نيز مىگويد :\r\nاين كمال بى ادبى و بى انصافى است كه علماء و دانشمندانى چون « شيخ طوسى » را از آن روى كه از صحابه‌اى چون قعقاع در كتاب خود نام برده است تخطئه كنيم .\r\nدر پاسخ اينان نيز مىگوييم :\r\nاحترام گذاشتن به علماء و دانشمندان به هيچ روى با تمكين به آراء و نظرات ايشان ملازمه ندارد .\r\n\r\nتهديد و فشارها\r\nپس از انتشار اين سلسله از مباحث ، علاوه بر پرسش‌هاى گوناگون كه شگفتى و ناباورى نويسندگان آنها را به يدك مىكشيد ، از سوى دانشگاه‌ها ، و حوزه‌هاى علوم دينى ، و نيز از سوى پاره‌اى از اشخاص ، مورد ستم يا تهديد و فشار علمى قرار گرفتيم ، و بعضى از فرقه‌ها هم در اصل ، خواندن كتاب را تحريم كردند ! و برخى از دولت‌ها نيز او ورود آن به داخل كشور خود جلوگيرى به عمل آوردند !\r\nباور ما اين است كه منشأ همل اين سخت گيرىها ، در هم ريختن اساس افتخارات واهى و بى اساس آنان با نشر اين قبيل مباحث مىباشد . زيرا كسانى كه از هزار سال پيش تا كنون ، از كتاب‌هاى تاريخ و سيره و ديگر كتاب‌هايى كه مورد اطمينان و اعتمادشان بوده آگاهىهاى غرور آفرين و افتخار برانگيزى از مناقب و كرامات گذشتگان خود به ارث برده‌اند ، به اين آسانى نمىتوانند در برابر واژگون شدن آن همه باورهاى رؤيايى و اعجاب برانگيز ساكت و خاموش بنشينند و از خود واكنشى نشان ندهند .\r\nتهمت و افترا در برابر چنين ضربه‌اى قاطع و علمى ، امرى طبيعى بود ، دور از انتظار نمىباشد . زيرا اگر كسى بنا به باور خود كلكسيونى از اشياء نفيس و باستانى\r\n\r\n\r\n","description":"","footnote":"\r\n( 1 ) . و چه بسا كه تعصب خشك و غرض ورزى برخى از به اصطلاح دانشمندان گذشته مانع آن بوده است تا خط بطلان بر همهء افسانه‌هاى سيف بكشند و كتاب‌هاى خود را به آن نيالايند . ( مترجم )\r\n","page_name":" 42 ","page_number":42},
  {"content":"\r\n\r\nفراهم كرده به اصالت تمام قطعات آن ايمان و اطمينان پيدا كرده باشد و به ناگاه خِبره و باستان شناسى آگاه بيابد و بگويد كه همهء اين‌ها تقلبى و بدلى هستند ، واضح است كه دارندهء آن مجموعه ساكت نخواهد نشست ، و در برابر اظهار آن كارشناس بى تفاوت نخواهد ماند !\r\n\r\nخلاصهء آنچه گذشت\r\nگفتيم علم تاريخ و ديگر منابع و مصادر اسلامى پايه‌اش بر روايت گذاشته شده است . به اين ترتيب كه براى اظهار مطلبى ، هر نسل به نسل پيش از خود ، و هر راوى به راويى كه زمانش بر او مقدم است استناد كرده تا به زمان و منبع خبر برسد .\r\nدر انى راه كسانى چون « طبرى » يافت مىشوند كه منبع يا منابع خبرى خود را به نام معرفى مىكنند ، و برخى نيز مانند « مسعودى » به معرفى اسناد و منابع خبرى خود نمىپردازند .\r\nچون قرار بر اين بوده است كه روايت را متأخر از متقدم خود بگيرد ، هرگاه بك خبر را به يكسان ، هم نزد متقدم ببينيم و هم نزد متأخر سند روايت خود را مشخص و معرفى نكرده باشد ، مىگوييم : اين خبر را شخص متأخر از متقدم خود گرفته است . هم چنان كه ديديم حدود ده قرن ، دانشمندان افسانهء سبائيان را تا زمان ما دست به دست به يك ديگر رد كرده‌اند ، در حالى كه سند تمام آنها به شخص سيف كه از نظر زمانى بر همهء آنها مقدم بوده است منتهى مىشود . زيرا در يافتيم كه آغاز فعاليت سيف در ربع اول قرن دوم هجرى بوده و تمام نويسندگان اسلامى كه پس از او آمده و چنان افسانه‌هايى را در كتاب‌هاى خود نقل كرده‌اند ، سخن از او گرفته‌اند .\r\nهمچنين در يافتيم كه تعصب خشك و مذموم قبيله‌اى در زمان سيف غوغا مىكرده تا آن جا كه افراد متعصب قبايل « عدنان و مضر » را وا مىداشته تا اشعارى در بد نام ساختن و به لجن كشيدن افراد قبايل « قحطانى و يمانيان » بسرايند و از خود تعريف و تمجيد به عمل آورده افتخارات خود را به رخ ايشان بكشند . قحطانيان نيز به همين راه رفته و در مذمت مضريان و نزاريان به هيچ روى كوتاهى نكرده‌اند .\r\nدر اين پيكار تعصب ، سيف با خلق افسانه‌هايش كه سراپا مدح و ستايش عدنانيان ، و قدح و ناسزا و سركوفت به يمانيان قحطانى است ، گوى سبقت را از همهء متعصبان دو قبيله ربوده است .\r\nعراق ، زادگاه سيف را نيز محل تجمع و تمركز زنديقان يافتيم كه با تمام قوا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىكوشند تا با جعل حديث و خبر ، حقايق مسلم تاريخى و دينى را بر مسلمانان پوشيده دارند و آنها را گمراه و منحرف سازند ، و سيف با خلق افسانه‌هايش همين وظيفه را انجام داده و الحق كه از اين وظيفهء خطير به خوبى بر آمده است و بر همهء آنها پيشى گرفته است .\r\nدر جلد اول كتاب « عبد الله بن سبأ » ، آن جا كه ارزش سخنان سيف را بررسى مىكرديم در يافتيم كه علماء و دانشمندان بى غرض ، سيف را مردى دروغ‌گو ، حديث ساز ، و غير قابل اعتماد معرفى كرده‌اند . و باز بر اثر تحقيق و بررسى دانستيم كه سيف در اخبارش حقايق تاريخى ، و حوادث واقعى را تحريك كرده ، و افسانه‌هاى بسيارى ساخته و همهء آنها را بر اساس روايت نوشته ، و براى هر يك از روايت‌هاى خود اسنادى از شخصيت‌هاى خيالى هم چون نقش آفرينان افسانه‌هايش آفريده است ، كه جز خودش هيچ كس آنها را نمىشناسد .\r\nدر افسانه‌هايش ، گردان و پهلوانانى را خلق كرده ، نقش‌هاى شگفت و حيرت انگيز ، كرامات و خوارق عادات به آنها نسبت داده است ؛ كه برخى از علماء روى اعتمادى كه بر سيف و سخنانش داشته‌اند ، شخصيت‌هاى خيالى و افسانه‌اى او را بر حسب موقعيت و مكانت ، و پست و رياستى كه سيف در عهدهء آنها گذاشته است ، در كتاب‌هاى خود جزء « اصحاب رسول خدا ، راويان احاديث و اخبار ، فرماندهان سپاه ، استانداران و فرمانداران ، شعرا و حماسه سرايان » به شرح كشيده بدين وسيله به انتشار افسانه‌هاى سيف كمك و يارى داده‌اند . ما اين مطالب را در كتاب عبد الله سبأ و نيز ضمن بحث‌هايى در اين كتاب بررسى كرده‌ايم .\r\nگروهى از اصحاب ساختگى سيف را در جلد نخستين اين كتاب ، و عده‌اى ديگر را در همين جلد كه در دست داريد معرفى كرده‌ايم و هم چنان كه در پيش گفتيم قرار چنين است كه نخست همهء اخبارى را كه از شخص صحابى كه وجودش مورد شك و ترديد ما است در يك جا جمع كنيم ، اگر دربارهء اين صحابى خبرى بدون سند به دست آورديم ، به تحقيق برمىخيزيم تا سندش را نزد متقدمين بيابيم ، و چنان چه در اين پيگيرى در يافتيم كه نام يا خبرى از اخبار اين اصحابى نزد غير سيف آمده است ، گرد شك و ترديد از چهره‌اش مىزداييم و او را از آفريده‌هاى سيف به حساب نياورده بحث و تحقيق را دربارهء او دنبال نمىكنيم . اما اگر اخبار چنان صحابه‌اى در انحصار سيف بود ، در اين صورت به مقارنه و مقايسهء اخبار سيف پيرامون آن ، و ديگر اخبار مشابهى كه در همين زمينه وجود دارد مىپردازيم و نتيج را در پايان بحث آورده ، فرد صحابى مورد نظر را از جمله شخصيت‌هاى ساختگى و افسانه‌اى سيف معرفى مىكنيم .\r\nدر اين مورد از قعقاع و برادرش عاصم ، و اسود و فرزندش نافع از خانوادهء مالك\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nتميمى كه سيف آنها را جزء اصحاب رسول خدا معرفى كرده است مثال آورديم و گفتيم :\r\nپس از اين كه اخبار آنان را چه با سند و چه بدون سند او منابع خبرى مختلف جمع كرديم متوجه شديم كه تمام اخبار مربوط به آنها طى يكصد و سى حديث آمده كه مصدر همهء آنها شخص سيف است . همچنين در اسناد آن روايات و احاديث از ده‌ها راوى خبر و حديث نام برده شده است كه همگى زاييدهء خيالات سيف مىباشند !\r\nاخبارى را كه سيف دربارهء اينان نقل كرده است ، روزگار پيامبر خدا را تا زمان حكومت معاويه در بر مىگيرد ، و شامل قهرمانىهاى ايشان در جنگ‌ها ، كرامات و معجزات آنها ، حماسه‌ها و خود ستايىهايشان در نبردها ، و روايت حديثشان از پيغمبر خدا و غيره مىباشد ، و اين همه را فقط سيف گفته است !\r\nبراى بررسى و مقارنه ، به كتاب‌هاى سِيَر كه از تاريخ و زمان رسول خدا سخن مىگويد ، و كتاب‌هاى حديث ، كه احاديث رسول خدا را از زبان اصحابش ثبت كرده ، و كتاب‌هاى طبقات ، كه دستجات اصحاب و تابعين را بر حسب نسبت آنها به زادگاه‌هايشان طبقه بندى كرده است مراجعه كرديم ، ولى در هيچ يك از آنها نامى از ايشان نديديم .\r\nبه كتاب‌هايى كه راويان اخبار را معرفى مىكنند ، و كتاب‌هاى انساب ، و شرح حال اصحاب ، و تاريخ و ادبيات مراجعه نموديم ، و ديديم كه تمام احاديث و اخبارى كه در آنها نامى از اين خانواده آمده است اسنادشان همگى به سيف منتهى مىشوند ، گذشته از بررسى اسناد سيف در آن روايات و احاديث ، هر خبرى را كه سيف به آنها نسبت داده ، با خبر مشابهى كه ديگران آورده‌اند به مقايسه و مقارنه نشستيم و در نتيجه به يكى از اين دو حالت دست يافتيم :\r\n1 - خبر از سر تا پا ، از سند و متن ، از اشخاص و اماكن همگى افسانه و دروغ است !\r\n2 - خبر صحيح را تحريف كرده ، نقش آفرينى خبر را در عهدهء قهرمان خيالى خود گذاشته است !\r\n* * * و دانستيم كه فرق بين صحابه‌اى كه سيف آفريده ، با صحابه‌اى كه در حقيقت وجود داشته در اين است كه مصدر اخبار صحابى حقيقى مانند خالد و امثال او متعدد است ، در حالى كه اخبار صحابى ساختگى در انحصار تنها مصدر آن .\r\nاسامى اصحاب حقيقى ، اخبار و سرگذشت آنها در صدها حديث و از طريق دروغ‌هاى سيف خوددارى كرده‌اند ديده مىشود ، در حالى كه دروغ‌هاى سيف و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nافسانه‌هايش در انحصار شخص او و كتاب‌هايى است كه به سخنان سيف اعتماد كرده آنها را ياور داشته‌اند چون « تراجم و شرح حال اصحاب ، فرماندهان جنگ‌ها ، شعرا ، و انساب ، و جفرافيا ، و تاريخ‌هاى مختلف و ادب ، و همچنين حديث » كه در اين زمينه از اساطير و افسانه‌هاى سيف بهره‌ها بر گرفته‌ان و ما در گذشته آنها را معرفى كرده‌ايم .\r\n\r\nمصادر مورد بحث و بررسى\r\n1 - شرح حال « قعقاع و عاصم » را در نخستين جلد اين كتاب مطالعه فرماييد .\r\n2 - براى شرح حال و ماجراهاى « اسود بن قطبه ، نافع بن اسود ، طاهر ابو هاله ، و اط » به همين كتاب مراجعه فرماييد .\r\n3 - شرح حال خالد را در كتاب‌هاى « استيعاب ، اسد الغابه ، اصابه ، و طبرى » در هر يك از نبردهاى « احد ، و بنى جذيمه » بيابيد . طبرى ، ج 1 ، ص 1649 - 1650\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nنام چند تن از اصحاب ساختگى سيف\r\nدر نخستين جلد اين كتاب ، شرح حال و موقعيت و قهرمانىها و كرامات و خوارق عادات دو تن از صحابيان ساختگى سيف را به نام‌هاى :\r\n1 . قعقاع بن عمرو - تميمى\r\n2 . عاصم بن عمرو - تميمى\r\nكه سيف وسيلهء خلق آنها براى قبيلهء خود ، قبيلهء تميم افتخارات آفريده و به وجود آنا بر خود باليده است از نظر گذرانديم . اينك شمارى ديگر از اصحاب ساختگى و مخلوق خيالات او را كه نامشان در اين كتاب آمده است ، به شرح زير از نظر خوانندگان مىگذرانيم :\r\n3 . اسود بن قطبه ، نوادهء مالك - تميمى\r\n4 . ابو مفزر - تميمى\r\n5 . نافع بن اسود ، نوارهء قطبه - تميمى\r\nكه او را از شيعيان امير المؤمنين على عليه السلام نيز معرفى كرده است .\r\n6 . عفيف بن منذر - تميمى\r\n7 . زياد بن حنظله - تميمى\r\nكه او را نيز از شيعيان امير المؤمنين عليه السلام محسوب داشته است .\r\n8 . حرملة بن مريطه - تميمى\r\n9 . حرملة بن سلمى - تميمى\r\n10 . ربيع بن مطر بن ثلج - تميمى\r\n11 . ربعى بن افكل - تميمى\r\n12 . اط بن ابى اط - تميمى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n13 . سعير بن خفاف - تميمى\r\n14 . عوف بن علاء جشمى - تميمى\r\n15 . اوس بن جذيمه - تميمى\r\n16 . سهل بن م نجاب - تميمى\r\n17 . وكيع بن مالك - تميمى\r\n18 . حصين بن نيار خنظلى - تميمى\r\n19 . زرّ بن عبد الله فقيمى - تميمى\r\n20 . اسود بن ربى عه - تميمى\r\n21 . حارث بن ابى هاله - تميمى\r\nكه او را فرزند خديجه عليها سلام ، و تربيت شدهء دست رسول خدا معرفى كرده است .\r\n22 . زبير بن ابى هاله - تميمى\r\nكه او را نيز فرزند ام المؤمنين خديجه ، و تربيت شدهء دست رسول خدا معرفى كرده است .\r\n23 . طاهر بن ابى هاله - تميمى\r\nكه او را فرزند خديجه ، و تربيت شدهء دست رسول خدا محسوب داشته است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nيكصد و پنجاه\r\nصحابى ساختگى\r\nجلد دوم\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدر جلد اول اين كتاب ، شرح حال دو تن از افراد خانوادهء مالك به نامهاى « قمقاع بن عمرو ، وعاصم بن عمرو » آمده است .\r\nدر اينجا به شرح حال سه تن ديگر از افراد آن خانواده به نامهاى « اسود ، و ابومغزر » مى پردازيم .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nبخش سوم\r\nاصحابى از خانوادهء مالك تميمى\r\n* اسود بن قطبه تميمى\r\n* ابو مفزر تميمى\r\n* نافع بن اسود تميمى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nيكصد و پنجاه صحابى ساختگى\r\n3 - اسود بن قطبه - تميمى\r\n4 - ابو مفزر - تميمى\r\n* با خالد بن وليد در عراق - در شام .\r\n* در عراق و ايران .\r\n* فتح « ويه اردشير » و سخنان پارسى .\r\n* حد شراب خوارگى .\r\n* بررسى سخنان سيف با سخنان ديگران .\r\n* بررسى اسناد احاديث سيف .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nسومين صحابى ساختگى سيف : اسود بن قطبه تميمى\r\nابن ماكولا در كتاب « الاكمال » خود مىنويسد :\r\nسيف بن عمر مىگويد كه اسود در فتح قادسيه و ديگر نبردهاى بعد از آن شركت داشته ، از جانب سعد وقاص مژدهء فتح جلولاء را به عمر رسانيده ، و اشعار بسيارى نيز سروده است .\r\nدار قطنى در كتاب « المؤتلف » در پايان ترجمهء اسود مىنويسد :\r\nاين‌ها مطالبى است كه سيف بن عمر در كتاب فتوح خود دربارهء اسود تميمى آورده است .\r\nابن عساكر نيز در ترجمهء اسود چنين نوشته است :\r\nشاعرى نام آور است ، در نبردهاى يرموك ، و قادسيه و ديگر جنگ‌ها شركت داشته و در هر كدام به مقتضاى حال اشعارى سروده ، جنگ آورىهاى خود و خاندان خويش را برشمرده است .\r\nسپس ابن عساكر روايت سيف را كه متضمن اشعار اسود است در تاريخ خود مىآورد و با نقل از آن چه ما از كتاب‌هاى اكمال و المؤتلف آورده‌ايم پايان بخشيده است .\r\nابن حجر در كتاب « الاصابه » خود با نقل از مآخذ قبلى ، و نيز از كتاب فتوح سيف ، به شرح حال اسود پرداخته است .\r\nبه اين ترتيب مىبينيم كه سخن دربارهء اسود بن قطبهء تميمى همه از سيف بن عمر سرچشمه گرفته ، نه منبع يا منابع ديگر . اينك ما نيز ابو مفزر ، اسود بن قطبهء تميمى ، مرد افسانه‌اى را از خلال سخنان او پى مىگيريم تا خيالى بودن چنين شخصيتى را ثابت كنيم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nدودمان اسود از ديدگاه سيف\r\nسيف طى روايت‌هايى كه ابو بجيد نافع بن اسود ، يعنى پسر همين مرد افسانه‌اى خود نقل كرده است نسبت اسود را چنين خيال نموده :\r\nاسود ، براى اسود به ابو مفزر ، فرزند قطبه ، نوادهء مالك عمرى و از قبيلهء تميم بوده است .\r\nسيف برادرى نيز خيال كرده نامش را اعور نهاده است .\r\n\r\nاسود به همراهى خالد در عراق\r\nآنان كه سخن از سيف گرفته‌اند در شرح حال اسود مىگويند :\r\nدر زمان خلافت ابو بكر ، اسود بن قطبه به همراهى خالد بن وليد در فتوح و لشكر كشىها شركت داشته است .\r\nاين مطلب را در روايت‌هاى زير مىخوانيم :\r\n\r\nنبرد امغيشيا\r\nطبرى جنگ « امغيشيا » را ضمن حوادث سال دوازدهم از هجرت از قول سيف چنين آورده است :\r\nخالد بن وليد پس از نبرد « اليّس » به جانب امغيشيا كه سرزمينى چون حيره بوده و فرات « باذقلى » آن را مشروب مىساخته است سپاه كشيد . ساكنان آن جا از ترس جان و حملات بى امان خالد ، مال و مثال خود به جاى گذاشته به شهرهاى ديگر عراق گريختند .\r\nخالد چون به شهر بى نگهبان امغيشيا در آمد ، فرمان داد تا آن جا را خراب و وجودش را از روى زمين برانداختند . سپاهيان خالد را از تصرف شهر امغيشيا ثروتى به دست آمد كه تا آن روز چنان مالى را هرگز به چنگ نياورده بودند . به هر يك از سواران تنها از غنايم جنگى معادل يك هزار و پانصد رسيد و اين مبلغ به غير از پاداش و جوايزى بوده است كه معمولًا به جنگ آوران و رزمندگان داده شده است .\r\nچون خبر فتح امغيشيا به ابو بكر رسيد گفت :\r\nشير شما خالد ، بر شيرى حمله برد و او را از هم بدريد و به گوشت تر و تازهء او دست يافت ! راستى كه زنان ، قهرمانى چون خالد را ديگر نزايند ! !\r\nياقوت حموى در كتاب « معجم البلدان » خود خلاصهء داستان طبرى را در شرح\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبر امغيشيا ، تا آن جا كه سپاهيان را از غنايم جنگى بهره‌اى فراوان به دست آمده ، آورده سپس اضافه مىكند : ابو مفزر در آن جنگ اشعارى سروده و سپس چهار بيت از اشعار او را آورده است .\r\n\r\nاسود ، در جنگ‌هاى « الثنى ، و زميل »\r\nطبرى از قول سيف ضمن حوادث سال دوازدهم از هجرت مىنويسد :\r\n« ربيعة بن بجير تغلبى » با سپاهيان خود در سرزمين « الثنى و بشر » كه همان سرزمين زميل است و قبيلهء « هذيل » ساكن آن جا بودند ، فرود آمد . خالد پس از اين كه از نبرد « مصيخ » آسوده خاطر شد روى به خانب الثنى و زميل كه امروز در قسمت شرقى رصافه قرار دارد نهاد و از سه جانب دشمن را به محاصره گرفت و در تاريكى شب از سه جهت بر آنها حمله برد و تيغ در ميانشان نهاد ، طورى كه حتى بك تن از آنها نتوانست جان سالم از آن معركه به در برد تا خبر اين كشتار مخوف را به ديگران برساند . خالد خمس غنايم جنگى آن جا را به خدمت ابو بكر به مدينه فرستاد .\r\nطبرى در دنبالهء داستان مىنويسد :\r\nقبيلهء هذيل از معركه گريخت و به زميل پناه برد - كه سيف آن جا را بشر مىخواند - و خود را در پناه « عتاب بن فلان » كه در بشر سپاهى عظيم فراهم كرده بود ، كشيد . خالد همان نيرنگ جنگى را كه در الثنى به كار برده بود اين جا نيز به كار بست ، و از سه جانب و شبانگاه بر سپاه عتاب حمله برد و قربان گاهى بزرگ از كشتهء دشمن به وجود آورد كه تا به آن روز چنان كشتار وحشتناكى را به خاطر نداشتند . خالد و سپاهيانش از اين جنگ غنايم بسيار به دست آوردند .\r\nاين‌ها مطالبى بود كه طبى از قول سيف در تاريخ خخود آورده ، و ديگر نويسندگان پس از او همين‌ها را از او گرفته و در كتاب خود نقل كرده‌اند .\r\nحموى نيز به روايت سيف اعتماد كرده و در ترجمهء الثنى مىنويسد :\r\n« الثنى » به فتح اول و كسر دوم و يا مشدده ، سرزمينى است معروف در شرق « رصافه » كه خاندان تغلب و بنو بجير براى جنگ با خالد در آن جا اجتماع كرده ، لشكر گاه ساختند ؛ ولى خالد با نيرنگى جنگى بر آنها دست يافت و همهء ايشان را از پاى در آورد . اين جنگ در ايام خلافت ابو بكر صديق و به سال دوازدهم از هجرت به وقوع پيوسته ، و ابو مفزر در اشعار خود از آن ياد كرده است .\r\nسپس حموى پنج بيت شعر به نام ابو مفزر و به عنوان شاه بر اين مطالب در كتاب خود نقل كرده است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nهمچنين همين دانشمند در واژهء « زميل » به نقل از كتاب فتوح سيف مىنويسد :\r\n« زميل » سرزمينى است نزديكىهاى « بشر » در قسمت شرقى رصافه . خالد وليد به سال دوازدهم از هجرت و در دوران حكومت ابو بكر بر قبايل تغلب و نُمير و ديگر قبايل آن سامان حمله برد و با آنان جنگيد ، ابو مفزر از آن نبردها در اشعارى ياد كرده است .\r\nدر دنبال مطالب فوق ، حموى پنج بيت شعر از ابو مفزر را نيز به عنوان شاهد او قول سيف نقل مىكند . در اين ابيات ابو مفزر خيالى از الثنى و جنگ آن جا و زميل و بشر نام برده سرافرازانه از هذيل ، و عتاب ، و عمرو ، و ديگر سر جنبانان آن جا ياد كرده است كه چگونه باحملات بى امان خود و ضرب شمشيرها و نيزه‌هاى خويش جنگ جويان ايشان را تار و مار كرده اموال و ثروت حتى زنان ايشان را به چنگ آورده‌اند !\r\nعبد المؤمن نيز خلاصهء مطالب حموى را در كتاب « مراصد الاطلاع » خود نقل كرده است .\r\nابن عساكر از قول سيف دربارهء ابو مفزر چنين مىنويسد :\r\nابو مفزر پس از فتح حيره در كنار خالد وليد و به ايام خلافت ابو بكر « رض » ضمن اشعارى چنين سروده است :\r\nاز ما به خليفه - ابو بكر - پيام بگزار و به او بگو كه : ما به بيش از نيمى از سرزمين‌ها و شهرهاى شاهان ساسانى دست يافتيم .\r\nآن چه را كه تا به اين جا آورديم مطالبى است كه سيف دربارهء « امغيشيا ، و الثنى ، و بشر و فتوح حيره » و كارهاى خالد و نيرنگ‌هاى جنگى او ، در آن جا گفته است ؛ و اين در صورتى است كه بلاذرى با باريك بينى خاصى كه در جنگ‌ها و اتفاقات صدر اسلام در كتاب خود نشان داده است و تمام جزئيات آنها را به قلم آورده ، كوچك‌ترين نكته‌اى از آنها را از نظر دور نداشته است ، هيچ يك از اين مطالب در كتاب « فتوح البلدان » او ديده نمىشود .\r\n\r\nبررسى سند روايات سيف\r\nسند سخنان سيف دربارهء امغيشيا در تاريخ طبرى يكى « محمد بن نويره » است كه در داستان قعقاع گفتيم كه او از آفريده‌هاى سيف است و وجود خارجى ندارد . ديگرى « بحر بن فرات عجلى » است كه ما چنين راويى را از طريق سيف شناخته‌ايم كه در دو حديث از او نام برده شده ، و چنين نامى در هيچ يك از كتاب‌هايى كه راويان حديث را نام مىبرند و آنان را معرفى مىكنند نيامده است . از اين روى او را نيز از آفريده‌هاى سيف به حساب آورده‌ايم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nنتيجه و بررسى اين داستان‌ها\r\n1 - حموى در كتاب « معجم البلدان » خود شهرى به نام « امغيشيا » را به نقل از سخنان سيف معرفى مىكند و از زبان ابو مفزر ، شاعر افسانه‌اى سيف اشعارى را شاهد بر مطالب خود مىآورد ، ولى طبرى بنا به عادتش در حذف اراجيز ، آنها را در پايان مطالب خود دربارهء ابو مفزر حذف كرده است .\r\nاما امغيشيا شهرى با چنان عظمت و بزرگى كه سيف معرفى كرده است ، ممكن بوده كه با وجود نزديكى زمان سيف به تاريخ وقوع جنگ در آن جا در زمان خلافت ابو بكر ، انگشت ترديد و دروغ بر گفتهء او - سيف - بگذارند . پس با زيركى و سيطنتى خاص در مقام معالجهء چنين پيش آمدى بر آمده ماجراى امغيشيا شهر افسانه‌اى خود را به آن جا مىكشاند كه خالد فرمان داد تا سپاهيان او آن را چنان ويران كردند كه اثرى از چنان شهر با عظمتى بر صفحهء زمين باقى نمانده است ! بدين سان سيف نفسى راحت مىكشد و خود را از انديشه سخن پيرامون وجود مكانى به نام امغيشيا فارغ مىسازد .\r\n2 - سيف با ويران ساختن امغيشياى افسانه‌اى خود به دست خالد مضرى ، از طرفى براى قريش و تميم كسب افتخار كرده ، عطش تعصبات قبيله‌اى خويش را تسكين داده است ، از سوى ديگر به نداى زندقه خود پاسخ گفته و چنان كشتار وحشيانه و بىرحمانه‌اى را به سربازان اسلام نسبت مىدهد تا به مدت يك هزار و دويست سال چنين خشونت و بىرحمى در تاريخ‌ها منعكس شود و بهانه به دست معاندين اسلام دهد ! در حالى كه دامان سپاهيان اسلام از چنين جنايتى پاك و مبرا است .\r\n3 - در مورد جنگ‌هاى « الثنى ، و زميل » طبرى داستان را از سيف نقل مىكند بدون اين كه رجزهاى آن را بياورد . اما حموى با اعتماد به سخنان سيف و اشارهء صريح و مصدر آن يعنى كتاب فتوح سيف ، آن را فقط دربارهء زميل نقل مىكند .\r\nسيف در اين دو خبر براى تميم كسب افتخار مىكند ، و ربيعه دشمن ديرينهء خود را به لجن مىكشد و مىگويد قبايل ربيعه افتضاح به بار آوردند ، در آن هنگام كه زنان خود را در پنجه قدرت و مردان نيرومند تميم گرفتار ديدند و از اين قبيل .\r\n\r\nدست آورد اخبار سيف در اين مورد\r\n1 - سه مكان آفريده است تا نامشان در كتاب‌هاى جغرافيا برود .\r\n2 - كوتاه سخنى ساخته تا خالد مضرى با آن معروف و سرشناس شود . « زنان ، مردى چون خالد را هرگز نزايند . »\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n3 - افتخاراتى براى تميم خلق كرده و رگبار مذمت و سركوفت را بر قبايل ربيعه باريده است .\r\n4 - اشعارى سروده تا در دواوين شعر و ادب ثبت شود .\r\n5 - و دست آخر ، اين همه را تاريخ اسلام از وجود صحابه‌اى ، فرمانده ، و شاعرى حماسه سرا از قبايل تميم به نام « اسود بن قطبه » برخوردار مىشود كه زاييده خيالات سيف بن عمر تميمى بوده و وجود خارجى نداشته است .\r\n\r\nاسود بن قطبه در خطه شام\r\nآن چه را كه تا به اين جا آورديم مطالبى بوده از سيف بن عمر دربارهء ابو مفزر و اشعار حماسيش در نبردها و به همراهى خالد در عراق ، و آن چه از اشعار او در اين باره از ما فوت شده است بسيار است .\r\nاينك اين شاعر صحابى ساختگى خيالات سيف را در نبردهاى شام و با يك سلسله اشعار حماسى ديگر در تاريخ ابن عساكر مىيابيم كه اين دانشمند در ترجمهء اسود با تصريح نام سيف از او چنين ياد مىكند :\r\nسيف بن عمر مىگويد كه اسود بن قطبه در نبرد يرموك حضور داشته و سپس در جنگ قادسيه شركت جسته است . او از نبرد يرموك طى اشعارى چنين ياد مىكند :\r\nآن وقت ابن عساكر در حدود شانزده بيت از اشعار او را طى سه قطعه در كتاب خود مىآورد ، كه ابو مفزر در اين اشعار از نبرد يرموك و شكست هراكليوس و كشتار بى امان روميان توسط سپاهيان اسلام سخن مىگويد و كثرت سپاه ايشان و عدم لياقت آنان را در برابر افراد قبيلهء بنى عمرو به باد مسخره مىگيرد ، و از اين كه از كشته‌هاى ايشان پشته‌ها ساخته و سرها و دست‌هاى روميان را به خاك و خون انداخته و دل‌هاى خود را با سيراب كردن زمين او خون جنگ جويان رومى آرامش بخشيده‌اند ، داد سخن داده و سرانجام « عمرو و زيد » را بر مطالب خود به روش نحويان گواه گرفته است ، كه خود همين گواه گيرى « عمرو و زيد » قاطع ترين دليلى است بر تأخير ساختن اين اشعار حماسى از تاريخ رويداد آن نبردها ؛ زيرا :\r\nپس از اين كه دو شهر كوفه و بصره مركزيت علمى و مجامع ادب عرب و قوانين صرف و نحو آن زبان در آنها بلند آوازه گرديد از همان زمان لفظ « زيد و عمرو » يا « جاء زَيدٌ ثُمَّ عَمرُو » و يا « ان اكرَمتَ زَيداً لَاكرَمتُ عَمراً » و مانند اين‌ها كه فاعل و مفعول ، و مبتدا و خبر را وسيله « زيد و عمرو » معرفى مىكردند اين نحوهء تدريس مقبوليت عامه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nيافت و شهرتى چشم گير به هم رسانيد و در كتاب‌هاى زبان ثبت و در تدريس مورد استفاده قرار گرفته است .\r\nاما زمان فتوح صدر نخستين اسلام رسم بر اين نبود تا در حماسه‌هاى خود نامى از زيد و عمرو برده شود ؛ بلكه روى سخن با كنيزكان خويش ، يا قبيله و خانواده خود برده است .\r\nابن عساكر قطعه سوم حماسه‌هاى مزبور را در نبرد يرموك نيز از قول سيف در كتاب « تاريخ دمشق » خود نقل كرده ، و ابن كثير هم همان‌ها را در تاريخ خويش ثبت كرده است .\r\nما اين مطالب را با اين كيفيت جز نزد سيف جاى ديگرى نيافتيم ، در صورتى كه اخبار صحيح و متواترى از راويان ديگر در نبرد يرموك در دست است و ابن عساكر نيز آنها را در تاريخش ، و بلاذرى در « فتوح البلدان » خود آورده‌اند و همگى آنها با روايات سيف مغايرت دارند .\r\nاما طبرى روايات سيف را در خبر يرموك نقل كرده ولى حماسه‌هاى آن را به موجب عادتش نياورده است .\r\n\r\nبررسى سند روايات داستان يرموك\r\nابن عساكر سند داستان سيف را در نبرد يرموك در تاريخ خود نوشته است تا پيرامون وجود يا عدم چنان راويانى به بحث و بررسى بپردازيم .\r\n\r\nكنكاش در اين داستان\r\nاشعار حماسى مردى چون ابو مفزر را تنها نزد سيف مىتوان يافت ، در صورتى كه ديگران نه ابو مفزر را مىشناسند و نه از اشعار حماسى او خبر دارند . و چنان چه به اشعار حماسى و سخنان سيف دقيق شويم به سادگى درك مىشود كه سيف در مقام آن است كه خود را از يك آواى رنج دهندهء درونى رهايى بخشد و تعصبات قبيل‌اى خود را با سر هم كردن چنان اشعارى تسكين دهد و افتخارى را براى قبيله و تيرهء خود « تيرهء بنى عمرو » در جامعه نثبيت كند . توجه كنيد او مىگويد :\r\nعمرو و زيد مىدانند كه عشاير و قبايل عرب چون از سطوت و جبروت ما بيمناك شوند ، از وحشت جا خالى كنند و ما به سادگى به سرزمين آنها دست يابيم . اين ما هستيم كه با سر افرازى و افتخار ، كشورهاى عراق و شام را يكى پس از ديگرى به تصرف خود در آورده آن جاها را پشت سر گذاشته و پيش رفته‌ايم .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nدر يرموك ، آن اندازه درنگ كرديم تا بى سر و پاهاى رومى خود را براى نبرد و رويارويى با ما آماده كنند ، در آن هنگام همهء آنها را از دم تيغ آب‌دار گذرانديم و دل‌هاى تشنه به خون خود را سيراب نموديم !\r\nمگر نمىدانى كه در يرموك ما واحدهاى جنگى هراگليوس را به چيزى نگرفتيم ، و آنها را تماماً تار و مار كرديم ؟\r\nسيف در اين جا براى اين كه خوانندهء اين اشعار تصور نكند كه اين سپاهيان اسلام مهاجر و انصار بوده‌اند كه روميان كارزار ديده و جنگ آزموده را به چيزى نگرفته‌اند ، پس در مقام رفع شبهه بر آمده به زبان ابو مفزر چنين مىسرايد :\r\nاين تيره بنى عمرو از افراد قبيلهء تميم - سيف خودش از بنى عمرو بوده است - كه هماورد نبرد با روميان بوده خود رزم آوران پهنهء كارزار مىباشند .\r\nجنگ آورانى كه به هيچ روى از چكاچاك شمشيرها و خون‌بارش زوبين‌هاى كارزار نمىهراسند و شدائد و سختىهاى آن را به جان مىخرند .\r\nدر خاندان بنى عمرو ، سردارانى بنام و سترك وجود دارند كه خطرها را پيش باز مىكنند ، و به روز سختى و گاه نام آورى ، چون كوهى آتشفشان و\r\nپر شراره ثابت قدم و استوارند .\r\nما خاندان بنى عمرو ، بارها در ميدان‌هاى نبرد به قلب دشمن يورش برده ، ديوارهاى ترس و بيم را بر سر دشمن خراب كرده‌ايم .\r\nاين ما - خاندان بنى عمرو - بوديم كه در نبرد يرموك صفوف به هم فشردهء دشمن را از هم شكافتيم ، و بقيهء سپاه اسلام را از چنگال رزم آوران رومىهايى بخشيديم .\r\nو سپس به صورت دعا مىگويد :\r\nمباد روزى كه سپاهيان هراكليوس خود را روياروى گردان و دلاوران تميم نبينند ، تا هميشه ضرب شصت ما را به خاطر داشته ، بدانند كه هرگز از عهدهء ما بر نخواهند آمد !\r\n\r\nدست آورد افسانه‌هاى سيف\r\nرجزها و حماسه‌هاى آتشينى است كه رزم آورىهاى قرمانان خيالى خاندان تميم را ثابت و تأييد مىكند ، و وجود شاعرى حماسه سرا و رزم آور به نام « ابو مفزر ، اسود بن قطبه » از خاندان بنى عمرو تميم به خواننده مىقبولاند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nابو مفزر در عراق و ايران\r\nطبرى از قول سيف ضمن وادث سال چهاردهم از هجرت مىنويسد :\r\nخليفه عمر ، پس از نبرد قادسيه رزم آوران آن جنگ را مورد لطف و مرحمت خود قرار داد ، و به ابو مفزر خانه يا زمينى كه « دارالفيل » ناميده شد ارزانى داشت .\r\nو ضمن حوادث سال شانزدهم در خبر « بهر مسير / ويه اردشير » « 1 » از قول سيف به طور خلاصه چنين مىنويسد :\r\nسپاهيان اسلام در اطراف « بهر سير / ويه اردشير » كه نزديك مدائن كسرى است و پادشاه ايران در آن جا بود فرود آمدند . شهر را خندقى ژرف از دسترس مسلامانان دور مىداشت و نگهبانان به حفاظت و پاسدارى آن مشغول بودند ، شهر به محاصرهء قواى اسلام در آمدند ، و بيست عراده منجنيق آنها آن جا را به شدت درهم مىكوبيد .\r\nطول محاصره و فشارى كه از ناحيه سپايهان اسلام بر شهر ويه اردشير وارد مىشد ، حصاريان را چنان در قحطى فرو برد كه ناگزير شدند دست به كشتار و خوردن سگ و گربه زنند .\r\nسيف از قول « انس بن حليس » مىگويد :\r\nدر همان حال كه ، ويه اردشير را در محاصره خود داشتيم ، فرستاده‌اى از جانب پادشاه ايران نزد ما آمد و گفت : پادشاه مىگويد :\r\nآيا موافقيد كه صلح كنيم ، و دجله مرز مشترك ميان ما باشد ، اين سوى دجله و سرزمين‌ها و كوه‌هاى آن از آن ما باشد ، و آن سوى دجله و سرزمين‌هايش از آن شما ؟ ! آيا به اين مقدار هم سير نمىشويد خدا هرگز شكمتان را سير نكند ؟ ! پس از سخنان فرستاده پارشاه ايران ، « ابو مفزر اسود بن قطبه » از ميان صفوف مسلمين پاى پيش گذاشت و رو در روى فرستادهء پارشاه قرار گرفت و با او سخن گفت و به زبانى كه نه خودش مىدانست چه مفهومى دارد و نه اطرافيانش ! او در حالى كه هرگز فارسى نمىدانست با فرستادهء پادشاه به زبان فارسى سخن مىگفت ! !\r\nفرستادهء پادشاه چون سخنان ابو مفزر را شنيد باز گشت و ديرى نپاييد كه ديده شد تمامى افراد سپاه ايران با شتاب از دجله گذشته به جانب قسمت شرقى مدائن عقب‌نشينى\r\n\r\n\r\n","description":"","footnote":"\r\n( 1 ) . ويه اردشير را كه مسلمانان عرب آن را بهرسيرضبط كرده‌اند شهر سلوكيه نيز ناميده مىشد . آن شهر در سمت غربى دجله و مقابل شهر تيفون قرار داشته است . به تاريخ ايران بعد از اسلام تأليف دكتر عبد الحسين زرين كوب ، ص 327 - 328 مراجعه كنيد .\r\n","page_name":" 61 ","page_number":61},
  {"content":"\r\n\r\nكردند ! مسلمانان به ابو مفزر گفتند :\r\n- تو با فرستاده پادشاه چه گفتى ؟ به خدا قسم همهء آنها فرار كردند ! ابو مفزر جواب داد :\r\n- به آن كس كه محمد را براستى برانگيخته است سوگند كه خودم هم نمىدانم ! فقط همين قدر مىدانم كه از خود بىخود شده سخنانى بر زبانم جارى شد ، اميدوارم آن چه را كه گفته‌ام خير و به سود ما باشد .\r\nسعد وقاص و ديگران نيز از ابو مفزر معانى سخنان او را با فرستادهء پادشاه پرسيدند ، اما ابو مفزر خودش هم معانى آنها را نمىدانست !\r\nپس از آن سعد فرمان حمله را صادر كرد ، اما از آن شهر بزرگ هيچ كس به مقابلهء با سپاه اسلام بيرون نشد مگر تنها مردى كه بانگ برداشت و امان خواست . مسلمانان او را امان دادند آن مرد گفت : « به شهر در آييد كه هيچ نيرويى نمانده تا به مقابله شما برخيزد . »\r\nقواى اسلام پاى به درون شهر نهاد ، ولى جز افراد بىپناه كه به اسارت گرفته شدند ، كسى را نديدند ! از اسرا علت فرار پادشاه و سپاهيانش را جويا شدند در پاسخ گفتند :\r\nشاه از شما در خواست متاركهء جنگ كرد و پيام صلح فرستاد ، اما شما در پاسخ گفتيد كه هرگز بين ما پيمانى بسته نمىشود مگر وقتى كه « از عسل ناحيه افريدون ، و ترنج سرزمين كويى بخوريم ! » پادشاه با شنيدن پيام شما گفت : واى بر ما كه فرشتگان بر زبان ايشان سخن مىگويند ! ! پس به دورترين شهر از اين جا كوچ كردند . »\r\nاين‌ها مطالبى است كه طبرى از سيف روايت كرده بدون اين كه اشعارى را كه سيف بر زبان پهلوان افسانه‌ايش اسود گذاشته است نقل نمايد . ابن اثير و ابن كثير نيز همين مطالب را از طبرى گرفته‌اند . و ابن عساكر نيز آن را در ترجمهء ابو مفزر و با تصريح به نام سيف در تاريخ خود آورده و در پايان سه قطعه از حماسه‌هاى سيف را كه بر زبان ابو مفزر نهاده است نقل مىكند .\r\nدر اين اشعار سيف از زبان ابو مفزر سخن از فتح ويه اردشير به ميان آورده و مىگويد كه :\r\nاين شهر تنها با كلماتى پارسى كه خدا بر زبان فردى از عرب چون ابو مفزر نهاده است گشوده گرديد !\r\nو خداوند تنها مرا - ابو مفزر - را براى اداى چنين مهمى برگزيده است .\r\nو دشمن كه لبهاى خود را از فرط خشم به دندان مىگزيد و مرگ را به چشم مىديد در چاه هلاك و رسوايى سرنگون شد .\r\nسپس ابو مفزر از همان جا ، كنار مدائن ، فتح ويه اردشير را به اهالى مكه و مدينه و بالاخره خليفه ابا حفص عمر « رض » بشارت مىدهد و مىگويد :\r\nخاطر خليفه آسوده باشد كه اين منم ابو مفزر - كه هميشه آمادهء كارزار با دشمنان مىباشم .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاين منم كه صفوف آنان را از هم مىشكافم و گوى افتخارات را مىربايم .\r\nاين منم كه با سخنانى كه از جانب خدا به من القا شده است ويه اردشير را گشوده‌ام و كسرى را تا لب پرتگاه مرگ تعقيب كرده‌ام و . . . .\r\nحموى در واژهء « بهر سير » مىنويسد :\r\nابو مفزر در فتح بهر سير چنين سروده . . .\r\nو سه بيت از اشعارى را كه ابن عساكر نيز آنها را آورده بود ، نقل مىكند و مىگويد كه او را در اين مورد اشعار بسيارى است و آن وقت داستان فتح ويه اردشير را چنين آغاز مىكند « در كتاب فتوح سيف آمده است . . . تا آخر »\r\nحميرى نيز در كتاب « الروض المعطار » در واژهء مدائن پس از نقل روايت سيف مىنويسد :\r\nقعقاع بن عمرو در اشعار خود گفته است : ما شهر ويه اردشير را تنها با كلامى كه خدا بر زبان ما نهاد فتح كرديم . . .\r\nتا آخر اشعارى كه ما آن را در شرح حال قعقاع و جلد اول اين كتاب آورده‌ايم . سپس حميرى اضافه كرده مىگويد :\r\nاسود بن قطبه خطاب به دجله كرده چنين سروده است :\r\nاى دجله خدايت بركت دهاد كه اينك سپاهيان خدا در كنارت لشگرگاه ساخته‌اند .\r\nخداى را سپاس گوى كه ما را به او ارزانى داشته است پس هيچ يك از ما مسلمانان را از خود مترسان .\r\nو دربارهء واژهء « افريدون » مىنويسد :\r\nافريدون مكانى است در عراق نزديكىهاى مدائن و « انس بن حليص » گفته است در آن هنگام كه ما ويه اردشير را در محاصره داشتيم . . .\r\nتا آخر داستان كه مىگويد : تا وقتى كه از عسل ناحيه افرودون بخوريم آورده است .\r\n\r\nمقايسهء سخنان سيف با گفتهء ديگران\r\nآن چه گفته شد مطالبى است كه سيف بن عمر دربارهء ابو مفزر و گشودن و يه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاردشير بر اثر سخنان او ساخته ، و همان افسانه به عنوان سندى مسلم و تاريخى در متون كتاب‌هاى شعر و ادب و تاريخ و دارك سياسى اسلامى راه يافته است كه ما به نمونه‌هايى از آن اشاره كرديم ، در حالى كه تاريخ نويسانى ديگر كه به گفته‌هاى سيف اعتمادى نداشته‌اند از قبيل « بلاذرى و ابن قتيبه دينورى » فتح ويه اردشير را به گونه‌اى ديگر آورده‌اند كه به هيچ روى با سخنان سيف همگامى ندارد ؛ چه ، آنها نوشته‌اند كه فتح ويه اردشير در پى جنگى سخت و فرسايشى ، و حصارى بس طولانى صورت گرفته است طورى كه در مدت حصار ؛ دو بار درخت خرما به ثمر نشسته ، و دو بار قربانى كرده‌اند يعنى دو عيد قربان را مسلمين در كنار ديوارهاى شهر ويه اردشير توقف داشته‌اند . و همين اشاره‌اى است بر اين كه مدت محاصره مدت دو سال به درازا كشيده است . دينورى مىنويسد :\r\nچون مدت محاصرهء شهر به وسيلهء سپاهيان اسلام به درازا كشيد ، اهالى شهر به تنگ آمدند و سرانجام دهقان‌هاى - زمين داران بزرگ - آن ناحيه ناگزير از مسلمانان تقاضاى صلح كردند . و چون يزد گرد پادشاه ايران چنين ديد ، سران و مرزبانان را فرا خواند و خزانه و املاك خويش را بين ايشان قسمت كرد و اسناد لازم را براى آنها بنوشت و به آنان گفت :\r\nاگر بنا است كه اين ملك و ثروت از دست ما برود ، شما به تصرف آن از ديگران و اجانب سزاوارتريد ؛ و در صورتى اوضاع به كام ما باز گردد و ملك و دولت خود را به دست آوريم ، در آن حال آن چه را كه امروز به شما بخشيده‌ايم فرا چنگ خواهيم داشت و به ما باز پس خواهيد داد .\r\nآن گاه خدم و حشم خاصگيان و سراپرده را برداشت و به حلوان رفت ، و « خرداد » برادر « رستم فرخ‌زاد » فرزند هرمز را كه در جنگ قادسيه كشته شده بود به حكومت مدائن منصوب كرد .\r\n\r\nبررسى سند افسانهء سيف\r\nافسانهء « بهر سير / ويه اردشير » را سيف از قول راويانى چون « سماك بن فلان هجيمى » از پدرش ، و « محمد بن عبد الله نويره » ، و « انس بن حليس » روايت كرده است كه محمد بن عبد الله را پيش از اين در داستان‌هاى قعقاع و عاصم شناختيم كه از آفريده‌هاى روايت سيف است و وجود خارجى ندارد . جالب اين جا است كه سيف ، انس بن حليس را عموى محمد بن عبد الله معرفى كرده است ، و در چنين حالى معلوم است كه وجود چنين راويى تا چقدر ممكن است كه حقيقى باشد !\r\nبا اين حال ما به دنبال نام « سماك بن فلان ، و پدرش ، و انس بن حليس » و چنين نام‌هايى به همهء مصادر مراجعه كرديم ، ولى آنها را جز نزد سيف جايى ديگر نديديم . بر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاين اساس ، اين سه تن را نيز از آفريده‌هاى خيالى سيف مىدانيم .\r\nابن عساكر نيز سند روايت سيف را ذكر نكرده است تا دربارهء آن به بحث و تحقيق بيشينيم .\r\n\r\nمقايسه‌اى بين دو خبر\r\nسيف مىگويد :\r\nفتح « بهر سير / ويه اردشير » تنها به وسيلهء سخنى پارسى كه فرشتگان بر زبان ابو مفزر تميمى نهاده‌اند صورت گرفته است . سخنى را كه معناى آن را نه خود او مىدانست و نه همراهان او ! و شاهد بر اين مدعا شعرى است كه خود اسود بن قطبه سروده و در آن گفته است كه :\r\nمن بهر سير را به فرمان خدا و تنها با يك سخن پارسى گشودم .\r\nو شاهد ديگر اين كه قعقاع ، بزرگ قهرمان افسانه‌ايش نيز طى شعرى گفته است كه :\r\nبهر سير را با سخنى كه خداوند بر زبان ما رانده است گشوديم !\r\nتا آخر افسانه .\r\nتاريخ نويسانى ديگر كه سخن از منابع ديگر گرفته و بر سخنان سيف اعتماد نكرده‌اند مىگويند :\r\nفتح « بهر سير / ويه اردشير » در نتيجهء جنگى سخت و فرسايشى ، و بر اثر محاصره‌اى طولانى كه دو سال به درازا كشيده است صورت گرفته ، و عموم زمين داران بزرگ كه از طول محاصره به تنگ آمده بودند به مسلمانان پيشنهاد صلح دادند و بدين سان از محاصره مسلمين رهايى يافتند .\r\n\r\nدست آورد سيف از اين افسانه\r\nثبت كرامتى براى خاندان بنى عمرو از تميم كه هيچ كرامتى به پاى آن نمىرسد ! زيرا فردى از آن خانواده را حالتى ملكوتى دست مىدهد ، و در چنان حالتى نا خود آگاه چيزى مىگويد و فرشتگان بر زبانش كلامى مىگذراند كه معناى آن را نه خودش مىداند و نه اطرافيانش و بر اثر چنان كلامى شهرى بزرگ به دست مسلمين فتح مىشود . و افتخارى بس بزرگ در صفحات تاريخ و به نام خاندان تميم به ثبت مىرسد . از آن روى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكه :\r\nاين خاندان بنى عمرو تميمى است كه نه تنها شمشيرشان گره گشاى تنگناهاى لشكر كشىها و فتح سرزمين‌ها است ، بلكه كلام‌شان نيز بر سر دشمن شرر مىبارد و كليد عرب افزوده شده است .\r\nو خلق اماكن و جاهايى چون « افريدون » است در پهنهء زمين كه نامشان در كتاب‌هايى چون « معجم البلدان » و « الروض المعطار » برده شده است .\r\n\r\nگوشه‌اى از فعاليت‌هاى « ابو مفزر اسود بن قطبه »\r\nدر تاريخ وزين و معتبر طبرى ، در موارد زير به نام « ابو مفزر اسود بن قطبه تميمى » و با تصريح به نام سيف بن عمر بر مىخوريمم\r\n1 - در نبرد جلولاء و فتح آن ، سعد وقاص ، اسيران جنگى را به همراهى « اسود » به مدينه و خدمت خليفه عمر گسيل داشته است .\r\n2 - در فتح رى « تعيم بن مقرن » كه فرماندهى قوا را به عهده داشته ، خمس غنايم جنگى را به وسيلهء « اسود » و تنى چند از معاريف و سرشناسان كوفه به خدمت خليفه عمر در مدينه فرستاده است .\r\n3 - ضمن حوادث سال سى و دو هجرى ، نام « اسود » تميمى ضمن نام سه نفر ديگر در انجمنى كه در زير يك چادر داشته‌اند ، برده شده است .\r\n4 - و نيز در سال سى و دو هجرى ، « ابو مفزر اسود بن قطبه » در معيّت ابن مسعود و تنى چند از پارسيان و نيك نامان مسلمين ، در « ربذه » تبعيد گاه صحابى بزرگوارى چون « ابوذر غفارى » حضور يافته ، جنازهء آن راد مرد بزرگ را به خاك مىسپارند .\r\n5 - در نبرد قادسيه ، و به روز جنگ « اغواث » ، از جنگيدن مردى به نام « اعور » فرزند قطبه ، با « شهر براز » سخن رفته است كه بنا به گفتهء طبرى از قول سيف در نتيجهء آن جنگ هر دو هماورد به خاك هلاك مىافتند و برادر اعور بر اثر آن چنين مىسرايد :\r\nبه شيرينى و هم تلخ كامى روز اغواث روزى را نديده‌ام ، زيرا نبرد آن روز به راستى كه هم شادى آفرين بود ، و هم سخت ناراحت كننده و درد آور .\r\nبا وجود اين ، نمىدانيم كه آيا سيف در خيال خود براى ابو مفزر اسود بن قطبه ، برادرى به نام اعور دست و پا كرده است كه اسود در سوگش چنين به غم نشسته ، يا اين كه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n« اعور بن قطبه » را كسى ديگر خيال نموده است !\r\n\r\nموارد پنج‌گانه و سخنان ديگران\r\nطبرى موارد پنجگانه فوق را از قول سيف بن عمر دربارهء اسود بن قطبه در تاريخ خود آورده است . در صورتى كه تاريخ نويسان ديگر كه روى دادهاى جنگ‌هاى « جلولاء ، و قادسيه ، و رى ، و در محاصره گرفتن عثمان و غيره » را به شرح آورده‌اند ، نه تنها نامى از اسود و فعاليت‌هاى او نبرده‌اند ، بلكه غالباً پيش آمدها و پى آمدهاى آن وقايع را به گونه‌اى آورده‌اند كه با سخنان و وقايعى كه سيف به تشريح آنها پرداخته و طبرى زحمت انتشار آن را به خود داده است مغايرت دارد .\r\nسيف ، اسود افسانه‌اى خود را در تمامى آن جنگ‌ها شركت داده ، و او را از خوش چهرگان و معاريف و مورد ثقه و اطمينان اركان دولت معرفى كرده ، اسيران و خمس غنايم جنگى را زير نظارت و سرپرستى او قرار داده است . و مخصوصاً او را به هنگام به خاك سپردن صحابى حليل القدرى چون ابوذر ، در كنار صحابى معروف و مشهورى مانند ابن مسعود قرار داده است كه ما اين مورد اخير را به طور جداگانه مورد بررسى و بحث قرار خواهيم داد .\r\n\r\nبررسى اسناد افسانه اسود بن قطبه\r\nطبرى سند روايت سيف را در مورد فتح « رى » به دست نداده است . اما در مورد بقيه ، يعنى جنگ‌هاى « قادسيه ، جلولاء ، محاصرهء عثمان ، شركت در به خاك سپردن ابوذر »\r\nسند روايت‌هاى سيف عبارتند از :\r\nطبرى سند روايت سيف را در مورد فتح « رى » به دست نداده است . اما در مورد بقيه ، يعنى جنگ‌هاى « قادسيه ، جلولاء ، محاصرهء عثمان ، شركت در به خاك سپردن ابوذر » سند روايت‌هاى سيف عبارتند از :\r\n« محمد ، مهلب ، مستنير بن يزيد ، از برادرش قيس از پدرش يزيد ، و كليب بن حلحال ذرى » كه در گذشته گفته‌ايم تمام اين راويان از آفريده‌هاى سيف بوده وجود خارجى نداشته‌اند .\r\nهمچنين در ضمن معرفى راويان خود روايت از « ان رَجُلٍ / از مردى ! » گرفته و به هيچ روى او را معرفى نكرده و ما نمىدانيم كه آن مرد را سيف چه كسى خيال كرده است ! و نيز از دو نفر مجهول الهويه ديگر روايت كرده كه براى ما معلوم نشد كه آن دو را سيف چه كسانى پنداشته تا دربارهء وجود و يا عدم آنها به بحث و تحقيق بنشينيم .\r\nو نيز از قهرما ن داستان يعنى « ابو مفزر اسود بن قطبه » نيز سراغى جز نزد سيف و راويان افسانه‌اى او نيافتيم .\r\nو گويا نسخه‌برادران در ضبط كنيهء اسود دچار اشتباه شده او را « ابومقرن » نوشته\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nباشند ، هم چنان كه به نظير چنين موردى نيز برخورد كرده‌ايم و شايد همين غلط در ضبط ، اين حجر را دست‌خوش اشتباه كرده باشد و ابو مقرن و ابو مفزر را دو نفر پنداشته يكى را « ابو مقرن اسود بن قطبه » كه ذكرش در افسانه‌هاى سيف گذشت ، و ديگرى را به لقب « ابو مفزر » و بدون ذكر نام ، كه ابن حجر در « اصابه » و در قسمت « الكنى » به معرفى او پرداخته است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nچهارمين صحابى ساختگى : ابو مفزر تميمى\r\nابن حجر در قسمت « الكنى » اصابهء خود به معرفى ابو مفزر تميمى چنين پرداخته است :\r\nسيف بن عمر در كتاب « فتوح » خود در داستان وفات ابوذر غفارى از قول راويانى چون « اسماعيل بن دافع ، از محمد بن كعب » از حضور ابو مفزر خبر داده و در پايان داستان مرگ ابوذر مىنويسد :\r\n. . . عده اشخاصى كه در كار تدفين ابوذر غفارى در ربذه و به همراهى ابن مسعود شركت داشته‌اند سيزده نفر بوده‌اند كه يكى از آنها ابو مفزر تميمى بوده است . و نيز سيف آورده است كه :\r\nاين ابو مفزر از جمله كسانى است كه در زمان خلافت عمر به جرم شراب خوارگى و به دستور خليفه حد خورده است . و ابو مفزر طى شعرى آو واقعه را چنين به نظم كشيده :\r\nگر چه تحمل شدائد و سختىها عادت ما بود ، ما از همان شب‌ها كه بر بساط نوشيدنىها و خوراكىها مىنشستيم راه صبر و شكيبايى در پيش گرفته‌ايم .\r\nهم چنان كه گفتيم ، ابن حجر با دو نفر انگاشتن آنها دچار توهم شده ، يكى را « ابو مقرن اسود بن قطبه » و ديگرى را « ابو مفزر » ، و داستانش را در قسمت « الكنى » كه اختصاص به كنيهء اصحاب در « اصابه » او دارد ، آورده است .\r\nاما گفتنى است كه روايتى كه ابن حجر دربارهء حضور ابو مفزر در به خاك سپردن ابوذر از قول سيف آورده است ، با روايت ديگرى كه طبرى از قول سيف در همين مورد آورده و ما آن را نقل كرديم از نظر متن و سند ، و تعداد اشخاص حاضر در مراسم تدفين ابوذر\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاختلافى آشكار دارد .\r\nو نيز در سخن ابن حجر اين مطلب آمده است كه ابو مفزر تميمى به علت شراب خوارگى و بنا به دستور عمر خليفه حد خورده است . در صورتى كه موضوع حد خوردن پاره‌اى از اشخاص بر اثر شراب خوارگى و به دستور عمر ، در سه داستان جداگانه از احاديث سيف آمده و در هيچ يك از آنها نامى از اسود بن قطبه و اشعار او ديده نمىشود ، و شايد چيزى كه باعث آن شده تا سيف نام چنان صحابى خود آفريدهء بزرگوارى را با آن همه جلالت قدر و نبالتشان كه در رزم‌گاه « بهر سير / ويه اردشير » فرشتگان بر زبانش سخنى پارسى گذاشته و تنها با آن سخن اعجاب انگيز ، پارسيان جا خالى كرده از رزم‌گاه گريخته‌اند ! اين باشد كه شراب ، و شراب خوارگى در مذهب سيف كه متهم به زندقه بوده است امرى عادى و غير قابل ملاحظه است !\r\n\r\nمواردى ديگر از اشتباه در نسخه بردارى !\r\nحموى در « معجم البلدان » در واژهء گرگان پس از نقل سخنان سيف در چگونگى فتح آن جا دو بيت شعر زير را از « سويد بن قطبه » شاهد آورده است .\r\nهان به فاميل تيرهء اسيد از بنى تميم بگو كه ما در سرزمين گرگان ، در مرغزارهاى سبز و خرم سر مىكنيم .\r\nآن گاه كه گرگانيان از حمله و جنگ ما به هراس افتادند ، فرمانروايشان در پيشگاه ما سر فرود آورده !\r\n« سويد بن قطبه » هم تصحيفى از « اسود بن قطبه » مىباشد كه نسخه بردار را به هنگام رونويسى از كتاب چنين اشتباهى دست داده است .\r\nطبرى نيز طى داستانى از سيف بن عمر ، متن پيمان نامهء صلحى را كه « سويد بن مقرن » با اهالى گرگان بسته است آورده ، كه پاى آن را « سواد بن قطبه » به عنوان گواه امضاء كرده است كه اين « سواد » نيز تصحيفى است از اسود و اشتباهى از نسخه بردار .\r\n\r\nبررسى اسناد اين داستان\r\nدر سند احاديث سيف نام اين راويان به چشم مىخورد :\r\n« محمد ، بحر بن فرات عجلى ، سماك بن فلان هجيمى از پدرش ، انس بن حليس ، زياد ، مهلب ، مستنير بن يزيد از برادرش و او از پدرش ، كليب بن حلحال ذرى از پدرش ، و او « مردى » بدون نشانه و مشخصات ، و دو نفر مجهول الهويهء ديگر ، و نيز عامر ، و مسلم ، و ابن امامه ، و ابى عثمان عطيه ، و طلحه » ، كه براى اينان تعريفى و مشخصاتى در\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاحاديثش نيافتيم تا شناخته شوند ، مثلًا ندانستيم مقصودش از عامر ، آيا عامر شعبى است يا ديگرى ؟ و طلحه ، آيا او را طلحة بن عبد الرحمن خيال كرده است هم چنان كه چنين نامى را در پاره‌اى از احاديثش به عنوان راوى معرفى كرده كه در هر حال هر دوى اين‌ها را گفته‌ايم كه از روات آفريده شده توسط او هستند ، يا اين دو را اشخاص ديگر خيال كرده است ؟ !\r\nنام راويان ديگرى نيز در ضمن حديث او آمده است كه ما گناه ياوه سرايىها و افسانه پردازىهاى سيف را به گردن ايشان نمىگذاريم ؛ خلاصه وقتى كه مىبينيم سيف تنها كسى است كه چنين افسانه‌هايى را به چنين راويانى نسبت مىدهد .\r\n\r\nفشرده‌اى از آن چه گذشت\r\nسيف ، ابو مفزر اسود بن قطبه را از خاندان بنى عمرو تميمى و از جمله شاعران بلند آوازه و زبان گوياى مسلمانان در فتوح انگاشته است .\r\nسيف او را در فتوح حيره به همراهى خالد ، چون « اليس ، امغيشيا ، مقر ، الثنى ، زميل » ، شركت داده و شش رجز و حماسه نيز بر زبانش نهاده است .\r\nدر جنگ « يرموك و قادسيه » شركتش داده و از زبان او سه حماسه ساخته است .\r\nدر جنگ « ويه اردشير » چنان جلوه داده كه او راحالتى ملكوتى دست داده و آرامشى در روانش احساس كرده و پاسخ فرستاده پادشاه ايران را با سخنانى پارسى كه فرشتگان بر زبانش جارى كرده بودند ، داده است ، زبانى كه نه خودش و نه اطرافيانش معناى آن را نمىدانسته‌اند .\r\nاو با كلامى پارسى به فرستاده پادشاه گفته بود :\r\nما هرگز با شما پيمانى نمىبنديم مگر وقتى كه از عسل ناحيهء افريدون ، و ترنج كوثى خورده باشيم .\r\nمشركان به بركت همين گفته ، از ترس جان از معركه گريخته و شهرى را بدون نگهبان و محافظ ، با همه ثروتش در اختيار مسلمين گذاشته‌اند و سيف سه رجز در همين مورد بر زبان شاعر افسانه‌اى خود گذاشته است .\r\nهمچنين سيف در سوگ برادرى كه براى ابو مفزر اسود بن قطبه به نام « اعور بن قطبه » آفريده و او را در نبرد قادسيه و به روز « اغواث » در جنگ حريفش به كشتن دادن است ، شعرى سروده و در دهان ابو مفزر نهاده است !\r\nو بالاخره زادهء افكار خود را در جنگ‌هاى « جلولاء و رى » شركت داده و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nسرپرستى اسيران جنگى و غنايم حاصل از آنها را در تقديم به حضور خليفه عمر در مدينه به عهدهء او گذاشته است .\r\nو همهء اين افسانه‌ها را از زبان راويانى كه چون قهرمان داستانش ، خيالى و زادهء افكار و توهمات او - سيف بن عمر - بوده‌اند : چون « محمد ، زياد ، مهلب ، مستنير بن يزيد ، از برادرش قيس و او از پدرش يزيد ، و كليب بن حلحال ذرى ، از پدرش ، و بحر بن فرات عجلى ، و سماك بن فلان هجيمى از پدرش ، و انس بن حليس و بى نام و نشان‌ها و مجهول الهويه‌هاى آورده است .\r\nاينك به جا است تا ببينيم كه احاديث سيف و افسانه‌هاى او دربارهء ابو مفزر ، در كدام يك از مصادر اسلامى راه يافته و كدام يك از نويسندگان و دانشمندان دانسته و ندانسته درمقام نشر اكاذيب او بر آمده‌اند .\r\n\r\nدانشمندانى كه اين افسانه را از سيف گفته و نقل كرده‌اند\r\nافسانه‌هاى سيف دربارهء ابو مفزر تميمى در مصادر زير راه يافته است :\r\n1 - طبرى در كتاب تاريخ كبيرش ضمن حوادث سال‌هاى 12 - 32 هجرى و اسناد آن را نيز آورده است .\r\n2 - دار قطنى متوفى 385 هجرى در شرح حال اسود در كتاب « مؤتلف » با ذكر سند .\r\n3 - ابن ماكولا متوفى 487 هجرى در شرح حال اسود در كتاب « اكمال » با ذكر سند .\r\n4 - ابن عساكر متوفى 571 هجرى در شرح حال اسود در كتاب « تاريخ دمشق » كه سخن خود را از سيف بن عمر ، و دار قطنى ، و ابن ماكولا گرفته و سند را هم ذكر كرده است .\r\n5 - حموى متوفى 626 هجرى در كتاب « معجم البلدان » خود ، در شرحى كه بر شهرها و مناطق نگاشته است .\r\n6 - حميرى متوفى 900 هجرى در كتاب « الروض المعطار » در شرحى كه بر شهرها و مناطق نوشته است .\r\n7 - مرزبانى متوفى 384 هجرى در كتاب « معجم الشعرا » در شرح حال شعرا و حماسه سرايان كه بدون ذكر سند سخن از پيشينيان خود گرفته است .\r\n8 - عبد المؤمن متوفى 739 هجرى در كتاب « خراصد الاطلاع » كه سخن از حموى گرفته .\r\n9 - ابن اثير در گذشته به سال 630 هجرى در تاريخش .\r\n10 - ابن اثير متوفى به سال 774 هجرى در تاريخ خود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n11 - ابن خلدون در گذشته به سال 808 هجرى در تاريخش . اين سه دانشمند اخير ، يعنى ابن اثير و ابن كثير و ابن خلدون مطالب خود را دربارهء ابو مفزر مستقيماً از تاريخ طبرى گرفته‌اند .\r\n12 - مقريزى در گذشته به سال 845 هجرى در كتاب « خطط » خود .\r\n13 - ابن حجر متوفى به سال 852 هجرى در « الاصابه » كه داستان‌ها ابو مفزر سيف را از دار قطنى و افسانهء سخن پارسى گفتن او را در بهر سير بدون ذكر سند از مرزبانى گرفته است .\r\n14 - ابن بدران در گذشته به سال 1346 هجرى در « تهذيب تاريخ ابن عساكر » كه سخن را از ابن عساكر متوفى به سال 571 هجرى گرفته است .\r\nآن چه گذشت مطالب و اخبارى بود كه سيف بن عمر تميمى در مورد صحابى ساختگى خيالات خود به نام « اسود بن قطبه تميمى » ساخته و پرداخته است .\r\nالبته اسودى كه سيف ساخته است ، به غير از « اسود بن قطبه » فرمانده سپاه حلوان از جانب امام على مىباشد كه شخص آن حضرت نامه‌اى نيز به او نوشت ، و آن نامه در ضمن ديگر نامه‌هاى امام در « نهج البلاغه » آمده است . زيرا اسود ، فرمانده سپاه حلوان امام ، تميمى نمىباشد و هم چنان كه ابن ابى الحديد در « شرح نهج البلاغه‌اش » او را معرفى كرده است ، او مردى سبائى قحطانى است . ابن ابى الحديد مىنويسد :\r\nمن در نسخه‌هاى متعددى خوانده‌ام كه او - اسود بن قطبه فرمانده سپاه‌سپاه حلوان و مورد خطاب امام در نامه‌اش - حارثى است ، و از بنى حارث بن كعب مىباشد .\r\nلازم به تذكر است كه بنى حارث بن كعب مزبور به چند پشت به « مالك بن اود » ، از قبايل سبائى قحطانى مىرسد ، كه شرح حال و نسب ايشان را ابن حزم در صفحهء 391 « جمهره انساب » خود آورده است .\r\nضمناً نام پدر اسود اخير الذكر در پاره‌اى از نسخ نهج البلاغه « قطيبه » و در كتاب « صفين » نصر بن مزاحم « قطنه » آمده است و مىتوان گفت سيف بن عمر نام صحابى ساختگى خود يعنى « اسود بن قطبهء تميمى » را با توجه به نام كار گزار و نمايندهء امام ساخته است ، هم چنان كه همين شيوه را در نام‌هاى « خزيمة بن ثابت ، و سماك بن خرشه ، و زرّ بن عبد الله » و ديگران به كار برده است كه ما در همين كتاب دربارهء آنها به بحث پرداخته‌ايم .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\nيكصد و پنجاه صحابى ساختگى\r\nنافع بن اسود تميمى\r\n* معرفى اسود از زبان سيف .\r\n* حاسه‌هاى شش گانه .\r\n* نافع در ايران .\r\n* شاهد حموى در واژهء گرگان .\r\n* نافع در كتاب صفين « نصربن مزاحم » .\r\n* مقايسه سخنان سيف با ديگران و بررسى اسناد .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nپنجمين صحابى ساختگى سيف : نافع بن اسود تميمى\r\nابو بجيد ، نافع بن اسود « نوادهء قطبة بن مالك » ، از خاندان بنى عمرو تميمى است . چنين نسبى را سيف بن عمر ، براى نافع ساختهء خيالات خود تصور كرده است .\r\nابن ماكولا در شرح بر احوال نافع چنين مىنويسد :\r\nسيف مىگويد : ابو بجيد نافع بن اسود تميمى را در جنگ با پارسيان ، حماسه‌ها و اشعار ، و شهرت و آوازه‌اى است .\r\nابن عساكر نيز در شرح حال او نوشته است :\r\nنافع بن اسود تميمى مكنّى به « ابو بجيد » شاعرى است كه مطاحبت پيغمبر را درك و از عمر حديث روايت كرده است . نافع در گشودن شهرهاى دمشق و عراق شركت داشته و در مورد آنها اشعار بسيارى سروده است .\r\nسپس ابن عساكر شصت چند بيت از اشعار نافع را در شش قصعه ، و با ارائه سند از سيف بن عمر نقل مىكند و در نخستين قطعهء آن مىنويسد :\r\nاز سيف بن عمر روايت شده است كه ابو بجيد نافع بن اسود چنين سروده است :\r\n« مرا و همزادم را مپندار كه چون مرغ كوچك به آتش افتاده ، از شرارهء جنگ به زارى و فغان در آييم !\r\nمثل اين كه تو جنگ دمشق و نبرد « بصرى » را نديده‌اى كه در آن روز دشمنان ما چگونه به خاك و خون در مىغلطيدند ؟\r\nما و ايشان در آن روز ، در پهنهء نبرد چون ابرى توفنده باران مرگ مىباريديم .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدست دشمن را از دامان شما كوتاه كرديم ، زيرا كه حمايت از پناهندگان از قديم كار ما بوده است .\r\nو تو اى دشمن مغرور من ! در آن هنگام كه شعار تنها ، كفايت از حمايت مردم نمىكرد ، بىچاره و زبون درخاك و خون افتاده بودى !\r\nخاندان تميم را همه مىدانند كه از دير باز افتخار و پيروزى در نبرد ، و بردن غنايم جنگى از آن ما بوده است .\r\nو اينان كه آزاد شده ، و آنان كه در پناه ما هستند عزيز و محترمند ، و دوستان و پناه يافتگان به شما خوار و معدومند .\r\n* * * در دومين حماسه چنين آمده است :\r\nدر آن روز كه تنور جنگ در پهنهء نبرد گرم مىشود ، چه كسى در گير و دار آن به پاى سر افرازى و افتخار ما مىرسد ؟\r\nضرب شصت ما را از « نسطاس » - فرمانده روميان در نبرد دمشق - در آن روز كه سيلاب مرگ گرداگردش را فرا گرفته بود گويا شو !\r\nاگر از او بپرسى ، او به تو مىگويد كه ما قهرمان‌هايى هستيم كه در برابر جنب و جوش ايرانيان از مرزهايشان چون سيلى خروشانيم . و بر سر مردمى كه به روزگار هيشه عزيز و مالك سرزمين‌هاى پهناور بوده‌اند ، تاخته‌ايم .\r\nخداوند چنين خواسته است كه تنها قبيلهء تميم - قبيلهء سيف - با جوشش و كوشش ، مهار پر جوش و خروش جنگ را به دست داشته باشند .\r\nاين دو حماسه را كه گذشتع اين عساكر از قول سيف در فتح دمشق آورده است . در حماسهء سوم مىگويد ابو بجيد ، نافع بن اسود چنين سروده است :\r\nو ما بوديم كه به هنگام صبح در جنگ دجله با گروهى از رزمندگان خود و با شمشيرهاى آخته و نيزه‌هاى جان گذاز بر مردم آن سامان حمله برديم .\r\nدر آن روز ، پس از اين كه باران تيرها فرو نشست ، و نوبت به شمشيرها رسيد ، اين شمشيرهاى ما بود كه بر سر دشمن فرود\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمىآمد و آنها را درو مىكرد .\r\nما آنان را در بيابان‌ها ، ما بين دجله و فرات تا حدود نهروان از دم تيغ گذرانديم .\r\nما در جنگ مدائن ، شرنگ تلخ مرگ را با همهء قدرتمان دركام دشمنانمان فرو برديم .\r\nاين عساكر در حماسهء چهارم اشعار زير را از قول سيف و از زبان ابو بجيد نافع بن اسود نقل مىكند :\r\nدر ميان ما كسانى هستند كه چشم‌هاى دشمن را با سرمهء كورى شفا مىبخشند ، و سرهاى پر دردشان را با شمشيرهاى آخته درمان مىكنند .\r\nاسب‌هاى جنگى ما را مىبينى كه بر گستوان پوشيده ، و سوار كاران ما كه با سلاح كامل در ميدان جنگ جولان مىدهند ؟\r\nخداوند براى من خانهء عزت و شرفى س بلند پايه و شامخ بنا كرده است .\r\nياران و دوست داران من نيز بخشندگانى هستند كه هرگز جفا نمىكنند و راه كرم و وفا در پيش دارند .\r\nتا آن جا كه بزرگوارى و عزت در خانهء ما فرود آمده است و از آن هرگز بيرون نخواهد شد .\r\nكدام روز براى دشمنان ما به سنگينى و شومى روزى مىرسد كه جوانان ايشان را به خاك و خون كشيديم ؟ و پرچم دارشان را به خاك هلاك افكنديم ، آن سان كه داغ سنگ و سنگ ريزه بر بدنشان نمايان است !\r\nو چه بسيار تاج‌هاى شاهان را كه به غنيمت برديم و دست بندهاى گران قدرشان را نيز !\r\nسپاهيان ما تيرهء تميم ، از آن دسته ارزشمندى مىباشند كه به هر جا قدم بگذارند بهار و شادى به بار خواهند آورد .\r\nما در قلب دشمنان فرو رفتيم ، و پس از پيروزى بر دشمن ميدان جنگ را پشت سر گذاشتيم ، و در اين مدت به چشم ما خواب راه نيافت .\r\nپس از شش روز نبرد ، دشمن را چنان به خاك و خون كشيديم كه برخاستن بر ايشان مقدور نبود ، آن گاه جنگ افزارهايشان را به غنيمت برديم .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nسپس با شتاب روى به جانب كسرى نهاديم و سپاه او را از هم گسستيم و پراكنده ساختيم .\r\nدر آن پهنهء نبرد به جز ما افراد قبيلهء تميم ، دور از وطنى وجود نداشت كه دشمن را با نيزه‌هاى جگر شكافش از هم به درد !\r\nآن گاه كه در سرزمين‌هاى مدائن ، كه پهنهء بيابان‌هايش چون دريا زيبا و پر بركت مىباشند ، به جولان پرداختيم . گنجينه‌هاى كسرى را به غنيمت برديم ، و او پس از اين شكست روى به گريز نهاد .\r\nطبرى نيز پس از اين كه چگونگى پيروزى مسلمانان را در مدائن از قول سيف نقل مىكند ، دو بيت آخر اين حماسه را نيز به عنوان شاهد مىآورد . ابن اثير ، و ابن كثير هم در نقل همان مطالب از طبرى پيروى كرده سخن از او گرفته‌اند .\r\nدر قطعهء پنجم كه خود قصيده‌اى است بلند بالا ، ابن عساكر چنين مىنويسد :\r\nابو بجيد ، نافع بن اسود چنين مىسرايد :\r\nداوران قبايل « معد » « 1 » و ديگر قبايل اعتراف كردند كه تميميان با شاهان بزرگ برابرى مىكنند !\r\nآنان مردمانى پر افتخار ، و چون درختى با عظمت و جلالند ، و در ميان قبايل معد به سر افرازى قلهء كو مىمانند .\r\nايشان پناه دهندگانند ، و همسايگان خود را مادام كه در پناه ايشان باشند از مال و منال بى نياز مىكنند .\r\nو از گوشت شتران فربه ، هر كس را كه با ايشان يار و همدم باشد و بر سفرهء آنان حاضر آيد ، به همهء روزگار اطعام مىكنند .\r\nغير عرب چگونه با تميم برابرى مىكند ، در حالى كه اينان در هر اجتماعى به سر افرازى و بزرگى مشهور و معروف مىباشند ؟\r\nو در بذل و بخشش به مستمندان ، و رهانيدنشان از چنگال مرگ ، به هنگامى كه سخت درمانده و محتاجند ، يگانهء آفاقند ؟\r\nدر آن حال كه دست‌هاى ديگران از رسيدن به مجد و افتخار كوتاه مىشود ، دست‌هاى قبايل تميم با تمام قوا براى گرفتن عظمت و سر افرازى دراز است .\r\nو در راه بر آوردن نياز مستمندان ، و دستگيرى از پاى افتادگان ، از همهء مال و دارايى خود چشم مىپوشند .\r\nاين سوار كاران تميم هستند كه اسب‌هاى نجيب خود را از راه‌هاى\r\n\r\n\r\n","description":"","footnote":"\r\n( 1 ) . اعراب حجاز ، ساكنان شمال شبه جزيرهء عربستان را كه شامل قبايل مختلف مانند قريش مىشود و تميم نيز جزء آن است « محد » مىخوانند .\r\n","page_name":" 80 ","page_number":80},
  {"content":"\r\n\r\nسخت كوهستانى به ميدان كارزار مىدوانند . و با وجودى كه اسب‌هاى ايشان از رنج راه به ستوه آمده ، به سستى نمىگرايند و اظهار تعب نمىكنند .\r\nو سواران خود را از قبايل تميم به غنايم جنگى مىرسانند از اين رو است كه تميميان هميشه برندهء غنايم جنگى مىباشند .\r\nو چه بسيار از قهرمانان ايشان كه نخلستان‌ها ، و باغ‌ها را به غنيمت به چنگ آورده‌اند .\r\nسهم غنايم جنگى تميم ، هميشه در حد سهم فرماندهان و سركردگان قوا بوده است ، و خداوند از دير باز تميم را به اين ويژگىهاى نيكو و ارزنده سر افراز فرموده است .\r\nو آن گاه كه اسلام آمد ، باز هم تميم زمام رهبرى قبايل معد را بر عهده گرفت ، و آنان را به مهاجرت به جايى كه خير دنيا و بزرگى ايشان در آن بود هدايت كرد .\r\nاماكن و مرغزارهايى كه اگر عرب به آن جا مهاجرت نمىكرد نشيمنگاه پادشاهان عجم مىشد .\r\nتميميان در اين هجرت عالى در هنگ‌هايى منظم و صفوفى به هم فشرده ، چون شيرانى درنده ، و طلايه داران فتح و پيروزى پيشتاز شدند .\r\nو سوار بر اسبان كوه پيكر ، تندرو و سر كش و بر گستوان پوشيده و غرق سلاح جنگى آمادهء پيكار گرديدند .\r\nكه خطاب آمد : تميميان ! شما در راه سر افرازى و زندگى بهتر پيكار كنيد ، كه تنها شما در شدائد و سختىهاى زندگى حاميان مردم مىباشيد !\r\nشما - تميميان - صف‌هاى خود را در برابر مشركان بياراييد و با شمشيرهاى آخته و بران خود به سوى آنان تاختن بريد .\r\nدر اين نبرد تميميان دشمنان را به ضرب شمشيرها خود ار هم دريدند ، كه مردان تميم كارى ناقص و نا تمام انجام نمىدهند !\r\nسوار كاران ، غبار آلوده ، با نيزه‌هاى محكم و شمشيرهاى بران در ميدان جنگ خود را به قلب دشمن مىزدند .\r\nاين كارهاى درخشان ، تنها از مردان با شهامت و شجاع و جوان‌مرد تميم سر مىزند ، نه مردان سست اراده و ترسو !\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nابن حجر نيز نه بيت از اين قصيده را به عنوان شاهد بر سخنان خود دربارهء نافع ، از قول سيف آورده مىنويسد :\r\nسيف در كتاب « فتوح » خود اشعار بسيارى از نافع روايت كرده است كه در آنها او به تبار خود باليده به وجود آنها افتخار كرده از شركت خود در نبردهاى شام و عراق داد سخن داده است . از آن جمله مىگويد :\r\nداوران معد ، و ساير داوران گواهى دادند كه تنها خاندان تميم از عهدهء همهء پادشاهان بزرگ بر مىآيند و با آنها برابرى مىكنند . . . .\r\nابن عساكر بند ششم از اشعار نافع را چنين نقل مىكند :\r\nكشتهء « سقس / ساكس » رومى را ، در حالى كه روباه‌هاى لنگ گردش را گرفته بودند ، روى زمين رها كرديم .\r\nكشتهء او در مرغزارى در روم بر زمين افتاده بود ، نه اين كه درملك پدرش جا خوش كرده باشد .\r\nدر همان ابتداى برخورد ما با روميان بود كه « عامر » با يك ضربت شمشير خود فرق او را تا نخاع از هم شكافت !\r\nابن عساكر ، پس از ذكر اين شش بند شعر ، شرح حال نافع را با نقل مطالبى كه دار قطنى و ابن ماركولا در شرح حال نافع از سخنان سيف در كتاب‌هاى خود آورده‌اند ، پايان مىدهد .\r\nاما طبرى طى يك روايت از سيف ، تنها دو بيت از اشعار نافع را كه در آن مىگويد :\r\nسواده نظام ما به مدائن كه پهنهء خاكش به زيبايى دريا بود پاى نهادند . . . .\r\nنقل كرده ؛ سپس در دنبالهء آن ضمن شرح حوادث سال شانزدهم از هجرت نبرد « جلولاء » را از زبان سيف نقل مىكند . و در روايت ديگر از همين سيف ، چهار بيت از اشعار منسوب به نافع را در جنگ « جلولاء » چنين مىآورد :\r\nدر جنگ « جلولاء » ، گردان‌هاى ما چون شيران قوى پنجه ، به كارزار حمله بردند .\r\nمن گروه‌هاى پارسى را از هم دريده مىكشتم و به پيش مىتاختم كه ، نابود باد بدن‌هاى پليد مجوس !\r\nدر آن روز كه سرها ، تن‌ها را بدرود مىگفتند ، « فيرزان » از چنگ ما گريخت ، ولى « مهران » كشته شد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nو چون دشمنان ما به منزلگاه مرگ پاى نهادند ، شب هنگام درندگان بيابان بر اجساد آنان خاك و خاشاك پاشيدن گرفت .\r\nابن كثير نير همين‌ها را از تاريخ طبرى و در كتاب خود نقل كرده است .\r\nما به جز اين شش بيت شعر ، شعرى ديگر از نافع دركتاب طبرى نيافتيم ، در صورتى كه ابن ماكولا مىگويد :\r\nسيف از او اشعار بسيارى نقل كرده كه در آنها نافع به تبار خويش باليده است . . .\r\nبنا بر اين مطالب ، معلوم مىشود كه سيف از زبان قهرمان خيالى خود اشعار بسيارى آورده ، و طبرى بنا به عادتى كه داشته از ذكر آنها خوددارى كرده است .\r\nما در جست و جوى اشعار بسيار « نافع » ، به اندكى از آنها نزد « حموى » ، و « حميرى » برخورديم كه اين دو دانشمند به مقتضاى سخن در ذكر نام اماكنى كه به ترجمهء آنها پرداخته بودند آورده و به عنوان شاهد بر مطالب خود به آنها استناد كرده بودند كه ما پس از ذكر مختصرى دربارهء فعح هر يك از آنها از زبان سيف ، به آن اشعار نيز مراجعه خواهيم كرد .\r\n\r\nنافع شاعر در ايران\r\nطبرى با تصريح نام سيف ، فتح « همدان ، رى ، و گرگان » را به طور مفصل در تاريخ خود آورده ، كه ما به نقل فشردهء آن در اين جا بسنده مىكنيم :\r\nخليفه عمر ، فرمان فتح همدان و ديگر سرزمين‌هاى جانب شرقى آن را تا آن سوى خاك خراسان به نام « نعيم بن مقرن » صادر كرد و فرمان داد تا آن اماكن را بگشايد .\r\nنعيم فرمان برد و به جانب رى سپاه كشيد ، در اين جنگ مردم گرگان به يارى پادشاه برخاستند ، و دو سپاه در دامنهء كوه رى با يك ديگر رو به رو شدند . نعيم كه بخشى از سپاهيان خود را از بىراهه به پشت جبههء دشمن فرستاده بود ، با قدرت به دشمن حمله برد ، ايرانيان كه از پس و پيش مورد هجوم و حملهء سپاهيان اسلام واقع شده بودند ، تاب مقاومت نياورده به سختى شكست خورده روى به گريز نهادند . ايرانيان در اين جنگ و گريز كشتهء فراوان از خود بر جاى گذاشتند .\r\nنعيم پس از پيروزى بر ايرانيان ، خمس غنايم جنگى را به سرپرستى « اسود بن قطبه » و تنى چند از سرشناسان كوفه ، نزد خليفه به مدينه فرستاد .\r\nپس از اين كه پيك پيروزى به عمر رسيد ، خليفه دستور داد تا نعيم ، برادر خود را به نام\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n« سويد بن مقرن » مأمور فتح « قومس » كند . سويد بنا به اشارهء خليفه سپاه به « قومس » كشيد و آن جا را بدون خون ريزى به دست آورد ، و سپس ناحيهء طبرستان ر بر اثر پيمانى نظامى متصرف شد ، و از آن جا روى به جانب گرگان نهاد و در « بسطام » اردو زد ، و از همان جا به « رزبان صول » شاه ، نامه نوشت و او را به اطاعت و فرمانبردارى از خود فرا خواند . مرزبان پاسخ مساعد داد ، و با شرط عدم تجاوز مسلمانان به گرگان با پرداخت جزيه از درگيرى به جنگ و نبرد دورى جست . اين پيمان نامه در سال هجدهم از هجرت تنظيم و بين دو طرف مبادله گرديده است .\r\nآن چه در اين زمينه آورديم فشردهء سخنان طبرى بود .\r\nحميرى در واژهء رى پس از اشاره به همين داستان مىنويسد :\r\nو ابو بجيد نافع بن اسود در جنگ رى چنين سروده است :\r\nآيا محبوبهء مرا خبر رسيده است كه گروهى را كه در « رى » به نبرد ما برخاسته بودند ، با خوردن زهر مرگ از پاى در آمدند ؟ !\r\nآنان در دو آوردگاه با گشاده دستى قدرتى تمام ، درحالى كه بر اسب‌هاى تيز تك سوار بودند بر ملك دست يافتند .\r\nاسب‌هاى يك دست سياه رنگ يا قرمز ، اسب‌هايى كه به گاه حملهء ما ، آنان را ناگزير مىسازند تا فرار را بر قرار اختيار كنند . ما آنان را در دامنهء كون تك تك ، و دو دو ، به چنگ آورده از پاى در آورديم و با كشتن آنها به مراد دل و آرزوى خود رسيديم .\r\nخداى خير دهاد گروهى را كه بر فرق دشمن شمشير كين مىكوبند ، و پاداش نيك دهاد كسانى را كه چنين كارهايى را انجام مىدهند .\r\nحموى نيز در فتح « بسطام و گرگان و رى » با استناد به سخنان سيف ، از نافع بن اسود نام برده است ، مثلًا در واژهء بسطام و فتح آن جا مىنويسد :\r\nعمر فرمان داده بود تا نعيم بن مقرن به جانب « رى و قومس » سپاه كشد . اين لشكر كشى در سال‌هاى 18 و 19 هجى به وقوع پيوسته است .\r\nگروه پيشتازان نعيم ، به سرپرستى برادرش « سويد بن مقرن » به جانب رى و قومس تاختن برد و چون هيچ كدام از آن دو ناحيه تاب مقاومت در خود نديدند ، پيشنهاد صلح دادند و سرانجام بين آنها پيمان نامه نوشته شد . ابو بجيد نافع بن اسود در اين مورد چنين سروده است :\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبه جان خودم سوگند كه هيچ شكى وجود ندارد كه ما به حضور در ميدان جنگ ، و به دست گرفتن زمان آن از ديگران سزاوار تريم !\r\nبه هنگام صبح كه دَراى جنگ نواخته مىشد ، اين ما هستيم - قبيلهء تميم - كه شادمانه به اين ندا پاسخ مثبت مىدهيم .\r\nدر نبرد سنگين و پر دامنهء بسطام ، ما كمر به نابودى دشمن بستيم ، در اين كار ، ما نيزه‌هاى خود را چرخانيده و آن را از سر تا گلوگاه به خود دشمنان رنگين كرديم .\r\n\r\nشاهد « حموى » بر واژهء گرگان و رى\r\nحموى در كتاب « معجم البلدان » خود مىنويسد :\r\nچون سويد بن مقرن به سال هجدهم هجرت ازفتح بسطام فراغت يافت ، نامه‌اى به مرزبان صول ، پادشاه گرگان نوشت و او را به اطاعت فراخواند ، و خود به جانب گرگان سپاه كشيد . مرزبان از در صلح در آمد و با شرط عدم تجاوز به گرگان از جانب مسلمانان ، تن به پرداخت جزيه داد ، سويد پذيرفت و به گرگان وارد شد و پيمان بنوشت . ابو بجيد نافع بن اسود در اين مورد چنين سروده است :\r\nسواد ، ما را به « گرگان » كه پيش از آن شهر رى قرار دارد فرا خواند ، از آن پس باديه نشينان به جانب آن روان گرديدند .\r\nحموى در شرح بر واژهء « رى » مىنويسد ابو بجيد كه به همراهى ديگر مسلمانان در ميان لشر بود از رى چنين ياد كرده است :\r\nسواد ، ما را به گرگان كه پيش از آن شهر رى قرار دارد ، فرا خواند ؛ و از آن پس باديه نشينان به جانب آن روان گشتند . ما مراتع و سبزه زارهاى « رى » را كه مايهء زينت و نعمت است ، بسيار پسنديديم . سپيده دمان اين سبزه زارها جلوه‌ها سر مىدهند ، و عروسىهاى شاهان بزرگ را به خاطر مىآورند .\r\nحموى پس از نقل ابيات فوق ، به شرح دربارهء گرگان پرداخته به سخن خود پايان مىدهد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبا ذكر مطالب ، معلوم مىشود كه حموى در ترجمهء « رى و گرگان » به سخنان سيف و داستان‌هاى او اعتماد كردهاست ، همان داستان‌هايى كه از سيف نقل ، و بنا به عادتش حماسه‌ها و اشعار آنها را حذف كرده است .\r\nنكتهء جالب اين كه ، حموى حماسه‌ها را از روايات سيف ، آن جا كه از ابو بجيد خيالى ، و فرماندهى بى اساس سويد يخن رفته است ، گرفته ؛ و سويد را با صيغهء تكبير « سواد » نقل كرده سپس آن را به روايت دانشمندانى چون « بلاذرى » و ديگران كه فرماندهى سپاه را « عروهء طائى » ذكر كرده‌اند مربوط ، و نموده كرده است .\r\n\r\nمقايسهء روايت سيف با روايت‌هاى ديگران\r\n« بلاذرى » دربارهء فتح « رى و قومس » مىنويسد كه عمر كار گزار خود » عمار ياسر را فرمان داد كه « عروه ، فرزند خيل طائى » را مأمور فتح رى كند . عروه سپاه به رى كشيد و آن جا را فتح كرد ، سپس خود به مديه رفت و مژده فتح آن جا را به خليفه رسانيد .\r\nپس از فتح « رى » ، بنا به فرمان خليفه « سلمة الضبى » فرماندهى سپاه را به عهده گرفت و سپاه به جانب قومس و ديگر نواحى كشيد . مردم قومس پيشنهاد صلح كردند و با سلمه پيمان نوشتند و پانصد هزار به عنوان جزيه تقديم داشتند .\r\nبلاذرى دربارهء فتح گرگان مىنويسد :\r\nخليفهء وقت عثمان در سال بيست و نهم از هجرت ، حكومت كوفه را در عهدهء « سعيد بن عاص » اموى نهاد . سعيد نيز به منظور فتح گرگن به آن نواحى سپاه كشيد و با پادشاه گرگان به دويست هزار درهم صلح كرد و آن جا را بر متصرفات خود بيفزود ، سپس سرزمين طبرستان را نيز متصرف شد .\r\nما مطالب بلاذرى را در اين مورد به طور فشرده و اختصار نقل كرده‌ايم .\r\n\r\nنتيجهء مقايسه\r\nسيف در روايت خود ، فاتح سرزمين رى را نعيم فرزند مقرن ، و گشايندهء دروازه‌هاى قومس و طبرستان ، و بسطام و گرگان را برادر او سويد معرفى كرده و همهء اين فتوحات را در سال هجدهم و نوزدهم از هجرت معين مىكند ؛ در حالى كه ديگر تاريخ نويسان معروف و بنام ، فاتح سرزمين رى را عروه فرزند زيد خيل طائى ، و گشاينده دروازه‌هاى قومس و ديگر شهرهاى آن ناحيت را جانشين او « سلمة الضبى » و فاتح گرگان و طبرستان را « سعيد اموى » و به خصوص تاريخ اين فتح اخير را زمان خلافت عثمان و به سال بيست و نهم از هجرت ثبت كرده‌اند ! ! اين‌ها نكات برجسته‌اى از موارد اختلاف بين روايت‌هاى سيف و ديگر تاريخ نويسان مىباشد .\r\nپس از اين نگاه گذرا ، و مقايسهء كوچكى كه بين دو روايت انجام داديم به\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nسادگى دوشن مىشود كه تا چه پايه حموى به روايت‌هاى سيف به ديدهء اعتبار نگريسته آن خبرها را در گشودن چنان اماكنى درست و معتبر دانسته است ، كه اين چنين نظم و نثر روايت‌هاى سيف را به عنوان سندى قاطع بر صحت مدعا در كتاب خود نقل كرده است ! بار ديگر به نوشته‌هاى حموى بر مىگرديم .\r\n\r\nبر جان ( برگان ) !\r\nدر معجم البلدان حموى در واژهء بر جان چنين آمده است :\r\nمسلمانان « بر جان » را به روزگار خلافت عثمان فتح كردند ، ابو بجيد تميمى نبرد آن جا را چنين به نظم كشيده است :\r\nنخست به گيلان پرداختيم و هنگ‌هاى سواره نظام كارزار ديدهء ما حكومت ايشان را متزلزل و واژگون ساخت .\r\nشام‌گاهان كه از هجوم باز ايستادسم ، مردم آن ديار بين سرزمين روم و « بر جان » گريزان و سرگردان بودند !\r\nو در همان كتاب دربارهء واژهء « رزيق » آمده است :\r\nكشته شدن يزدگرد شهريار ، فرزند كسرى پادشاه ايران ، در آسيابى واقع در رزيق اتفاق افتاد ، و ابو بجيد نافع بن اسود تميمى در اين مورد چنين سروده است :\r\nما تميميان ، يزدگرد فرارى و سرگردان را با خنجر خود شكم دريده هلاك كرديم .\r\nدرنبرد « مرو » كه رويارويشان قرار گرفتيم ، پنداشتى كه آنان پلنگ‌هاى تيز چنگال كوهستانند !\r\nما در نبرد « رزيق » آنها را در هم كوبيده ، استخوان‌هاى ايشان را در هم ساييديم . و مادام كه روز پا بر جا بود ، ميمنه و ميسرهء آنها را در هم مىكوبيديم .\r\nكه قسم به خدا ، خدايى كه اگر ارادهء او نبود ، ديّارى از دشمن در جنگ رزيق زنده نمىماند !\r\n\r\nرزيق\r\nطبرى دربارهء فتح « بر جان » كه حموى از آن نام مىبرد ، و همچنين كشته شدن يزدگرد شهريار ايران در رزيق آن هم به دست تميميان ، چيزى از روايت‌هاى سيف نقل نكرده است تا به مقارنه و مقايسهء آنها بپردازيم ، با توجه به اين كه تاريخ نويسان متفقند يزدگرد آخرين پادشاه ساسانى به دست خود ايرانيان از پاى در آمده است .\r\nاگر طبرى روايت‌هاى سيف را دربارهء مرگ يزدگرد در كتابش نقل مىكرد ،\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nآن وقت مىتوانستيم در يابيم كه سيف صحنهء از پاى در آمدن شاه درمانده و آوارهء ساسانى را بر اثر ضربات بى امان خنجرهاى برّان دلاوران تميم چگونه ترسيم كرده است تا بتواند بر زبان شاعر افسانه‌اى خود ابو بجيد چنان اشعارى را در كشتن يزدگرد بسرايد و بدان وسيله افتخارى بر ديگر افتخارات قبيلهء تميم بيفزايد .\r\n\r\nابو بجيد ، در كتاب صفين « نصر بن مزاحم »\r\nآن چه تا اين جا گفتيم ، مطالبى بود از نافع كه نزد اين دانشمندان يافتيم . اما نصر بن مزاحم را نيز مىبينيم كه از ابو بجيد در نبرد صفين نام برده در صفحهء 564 كتاب « صفين » خود مىنويسد :\r\nابو بجيد نافع بن اسود تميمى در نبرد صفين چنين سروده است :\r\nهمان ، از من به « على » درود بفرست و به او بگو كه : آن كس كه فرمان تو را پذيرفت ، بار شدائد را به دوش تحمل مىكشد .\r\n- على - گنبد اسلام را پس از ويرانى تجديد بنا كرد اين بنا به پا شد و استقرار يافت .\r\nگويى پس از ويرانى اسلام ، پيامبرى ديگر آمد ، و روش‌هايى را كه از بين رفته بود بار ديگر تجديد نمود .\r\nنصر ، در دنبالهء اين داستان به سخن خود ادامه داده مىنويسد :\r\nو آن گاه كه على از جنگ صفين باز مىگشت ناقع چنين سروده است :\r\nچه بسيار كه در دمشق و سرزمين‌هاى آن ، پير مردان و پير زنان سپيد موى را به سوگ فرزندانشان نشانديم !\r\nو چه بسيار زو جوان كه در اين جنگ - صفين - بر اثر كشته شدن همسرش نيزهء شوهرش به ارث او رسيده است ، و از آن پس زن شوهر مرده به حساب مىآيد !\r\nاو به سوگ شوهرش نشست ، شوهرى كه تا به قيامت به او نخواهد رسيد .\r\nما تميميان از آن جمله رزمندگانى هستيم كه نيزه‌هايمان جز به كشتن گاه دشمن اصابت نخواهد كرد .\r\nاكنون ببينيم كه نصر ، اين اشعار حماسى ابو بجيد را از كجا آورده است ؟ آيا نام و اشعار نافع ، به جز در سخن سيف ، بر زبان ديگران هم رفته است ؟\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبار ديگر به كتاب صفين نصر بن مزاحم مراجعه مىكنيم و در صفحهء 612 آن چنين مىخوانيم :\r\n. . . در ضمن سخنانى دربارهء « عمرو بن شمر » چنين آمده است : كه چون على از جنگ صفين باز گشت ، چنين سروده :\r\nو كم قدركنا فى دمشق و ارضها . . .\r\nدر سرزمين دمشق ، چه بسيار پير مردان و پير زنان سپيد موى را كه به سوگ فرزندانشان بنشانديم . تا آخر ابيات .\r\nتا آن جا كه در صفحهء 613 مىگويد :\r\nو در سخنان سيف آمده است : ابو بجيد نافع بن اسود تميمى چنين سروده است :\r\nالا ابلغا عنى علياً تحية ، فقد قبل . . .\r\nسلام مرا به على برسان و به او بگو آن كس كه فرمان تو را پذيرفت ، بار شدائد را به دوش تحمل مىكشد . . . تا آخر ابيات .\r\nدر اين جا است كه نصر هم آشكارا مصدر روايت خود را كه سيف باشد نام مىبرد .\r\nپس معلوم مىشود كه سيف هيچ يك از نبردهاى بنام و سرنوشت ساز صدر اسلام را از قلم نينداخته و آن را از وجود دلاوران خيالى و افسانه‌اى تميم بى بهره نگذاشته است ، تا بدان وسيله در هر يك از آنها مجد و افتخارى براى قبيلهء خويش ، قبيلهء تميم دست و پا كرده باشد . و الحق كه مثل معروف « در هر درّه‌اى از اين روباهك مكار جاى پايى ديده مىشود » دربارهء سيف صدق مىكند .\r\nو بدين سان علماء و دانشمندان ، ساخته‌ها و پرداخته‌هاى دست خيالات سيف را در متون كتاب‌هاى خود آورده ، زمانى آنها را آشكارا به او - سيف - نسبت داده مصدر خبر خود را معرفى مىكنند ، و گاهى نيز راوى خبر خود را ذكر نمىكنند . و همين امر باعث مىشود تا شخص محقق در برخورد با چنين رواياتى دست‌خوش سرگردانى شود . از جملهء آن در شرح حال نافع در « اصابهء » خود آورده ، به سخن ابن حجر توجه كنيد :\r\n« دارقطنى » دركتاب « مؤتلف » خود آورده است كه ابو بجيد نافع بن اسود در نبرد و فتح سرزمين‌هاى عراق شركت داشته است و اشعارى سروده از جمله مىگويد :\r\nاگر بپرسى خواهى دانست كه تيرهء من « اسيد » است و ريشهء من معدن افتخارات مىباشد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nسپس ابن حجر اضافه كرده مىنويسد : و سيف از نافع اشعار بسيارى در كتاب « فتوح » خود نقل كرده است .\r\nفراموش نمىكنيم كه تيرهء اسيد كه به نظر سيف كان شرف و معدن افتخارات مىباشد ، همان تيرهء سيف ، از قبيلهء تميم مىباشد .\r\nبا توجه به آن چه گذشت ، ما به مرزبانى ، اديب و دانشمند نامى حق مىدهيم تا براى نافع بن اسود تميمى ، شاعر و صحابى خيالى سيف ، جايى دركتاب « معجم الشعراى » خود باز كند ، و وجودش را حقيقتى مسلم بينگارد ، و برايش شرح حال بنويسد ، و اشعارى را كه سيف به او نسبت داده است در كتاب خود ثبت نمايد .\r\nكتاب « معجم الشعرا » تأليف مرزبانى كه در سال 384 هجرى در كذشته است ، حاوى شرح حال بيش از پنج هزار شاعر عرب زبان ، تا حيات مؤلف بوده است . اما از اين كتاب بزرگ فقط قسمت كوچكى به دست ما رسيده و بخش اعظم آن با گذشت بيش از هزار سال از فوت مؤلف آن از ميان رفته است . و از اين رو است كه شرح حال نافع و پدرش اسود را در آن نمىتوان يافت .\r\nاما ابن حجر با نقل اشعار اين دو صحابى ساختهء خيالات سيف از كتاب مرزبانى ، نقيصهء كتاب مزبور را براى ما دربارهء اين دو شاعر افسانه‌اى تا حدى جبران كرده است . گر چه اگر كتاب مرزبانى هم بدون هيچ گونه نقص و افتادگى به دست ما مىرسيد ، ما را در اين مهم كه در پيش داريم به هيچ روى يارى نمىداد ، زيرا مرزبانى غالباً شرح حال شعرا ، و اشعار ايشان را بدون ذكر مأخذ و مدركى در كتاب خود آورده است ؛ و از كجا معلوم كه تمام يا بيشتر شعراى ساختگى سيف به عنوان شعراى حقيقى ، نام و اشعارشان در كتاب مرزبانى نيامده باشد ؟ !\r\nبر سر مطلب باز مىگرديم و پاى سخن ابن حجر دربارهء نافع مىنشينيم . ابن حجر با اشاره به « معجم الشعراى » مرزبانى در شرح حال نافع مىنويسد : مرزبانى مىگويد ، ابو بجيد ، كسى كه دوران جاهليت و اسلام را هر دو درك كرده است ، در سوگ « عبد الله بن منذر حلاحل » تميمى اشعارى سوزناك سروده است .\r\nاين عبد الله به همراهى خالد بن وليد در جنگ يمامه شركت كرد و در آن جا كشته شده است ، او - مرزبانى - مرثيهء نافع را در سوگ عبد الله منذر با مطلع « ماكان يعدل . . . » آورده ، كه من - ابن حجر - اشعار مزبور را در ترجمهء همين عبد الله منذر نقل كرده‌ام .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nآن گاه ابن حجر در شرح حال عبد الله منذر در اصابهء خود مىنويسد :\r\nمرزبانى در كتاب « معجم الشعراى » خود آورده است كه عبد الله منذر به همراهى خالد بن وليد درجنگ يمامه شركت كرد و هم در آن جا كشته شد . نافع بن اسود تميمى كه خود در آن جنگ حضور داشته است درسوگ عبد الله چنين سروده است :\r\nبرو ، كه خدايت از راد مردى بزرگ كه بر فروزندهء نايرهء جنگ ، بخشنده ، و مرد انجمن‌ها بود ، دور نسازد .\r\nدر همهء مردم چون او ، مردى وجود نداشت ، و در كوشش و بخشش با او هم سنگ نبود .\r\nتو - عبد الله - رفتى ، تا به گاه نياز و درماندگى ، نام تو را با افتخار بر زبان آورند .\r\nكه تفاخر سيف در اين اشعار به قبيلهء تميم ، به ويژه تيرهء خودش تيرهء بنى عمرو كاملًا مشهود است .\r\nهمچنين دو بيت شعر زير را ابن حجر با نقل از كتاب مرزبانى در شرح حال نافع بن اسود آورده است :\r\nچه بسيار غنايم جنگى به دست آوردم ، درحالى كه بر اسب كوه پيكرى سوار بودم .\r\nچه بسيار هماوردى را كه به ضرب شمشير از پاى در آوردم ، و كركس‌ها - لاشخورها - به گردش به جست و خيز پرداختند .\r\nابن حجر با تكيه بر نوشته‌هاى مرزبانى و اشعارى كه او در كتابش آوردهاست ، عبد الله منذر حلاحل را در رديف اصحاب رسول خدا مىنشاند و برايش شرح حال مىنويسد ، در حالى كه از چنين كسى در هيچ يك از مصادر تاريخى و انساب عرب نامى نرفته است ، و از كجا معلوم كه اين عبد الله هم مانند ديگر قهرمانان و اصحاب خيالى سيف ، زادهء دست خيالات او نباشد ؟\r\nسخن را دربارهء نافع به گفتهء ابن عساكر پايان مىدهيم ، آن جا كه او در آغاز سخن دربارهء نافع مىنويسد :\r\nاين شاعر زمان رسول خدا را درك كرده و به خدمت آن حضرت رسيده است .\r\nما دليلى بر اين گفتهء ابن عساكر نيافتيم مگر اين كه در بند پنجم از اشعار نافع آمده\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاست :\r\nدر صدر اسلام پيشگامانى بودند ، كه با مهاجرت خود ، چون ما به مجد و افتخار رسيدند . كه اين گفته نشان مىدهد نافع را دراين مهاجرت مجد و افتخارى حاصل بوده است و به مقام مهاجران رسيده .\r\nادعاى ديگر ابن عساكر ، كه نافع از خليفه عمر حديث نقل كرده است ، ما چيزى در اين مورد از ساخته و پرداخته‌هاى سيف به نام حديث عمر از زبان نافع نيافتيم .\r\n\r\nبررسى اسناد روايات سيف\r\nدانشمندانى چون « نصر بن مزاحم ، ابن ماكولا ، و ابن عساكر ، و ابن حجر » سخن خود را دربارهء نافع مستقيماً به شخص سيف نسبت مىدهند ، و نامى از راوى يا راويان سيف مىبرند و تنها به اين اكتفا كرده كه بنويسند : « سيف مىگويد . . . » و همين روش را به هنگامى كه مطلب خود را دربارهء نافع از دار قطنى گرفته‌اند نيز رعايت كرده‌اند .\r\nاما ابن عساكر آن جا كه در فتح دمشق اشعار نافع را از سخن سيف در كتاب خود نقل مىكند ، نام راويان سيف را به اين ترتيب مىآورد :\r\nسيف از قول « ابو عثمان ، و او از خالد و عباده » چنين آورده است :\r\nو بدين سان راويان حديث را معرفى مىكند .\r\nدر بررسى نام اين راويان ، ابو عثمانى كه سيف از او نام مىبرد ، كنيه‌اى است كه براى « يزيد بن اسيد غسانى » ساخته است كه ما در بررسى اسناد سيف و در جلد اول همين كتاب به نامش برخورد كرده‌ايم و ثابت نموده‌ايم كه چنين شخصى هرگز وجود خارجى نداشته است و از آفريده‌هاى خيالى سيف مىباشد . از طرفى « خالد ، عباده » نيز دو فرد مجهول الهويه مىباشند .\r\nدرتاريخ طبرى ، در بارل نافع دو روايت از سيف نقل شده است كه در آنها نام راويانى رفته است كه نامشان دركتاب رجال حديث به چشم مىخورد ، و سيف در اين جا چون مواردى ديگر براى رد گم كردن دروغ‌هايش آن را به اشخاص واقعى نسبت داده است . و ما هم تأكيد مىكنيم كه هرگز گناه دروغ بافىهاى او را به گردن چنان راويانى نمىاندازيم ، به ويژه وقتى كه سيف تنها كسى است كه چنان دروغ‌هايى را به چنان راويانى نسبت مىدهد !\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nخلاصهء آن چه گذشت\r\nابو بجيد ، نافع بن اسود ، نوادهء قطبة بن مالك تميمى عمرى صحابى افسانه‌اى است كه سيف او را شاعرى توانا و چيره‌دست و بلند آوازه تصوير كرده است .\r\nاو را در نبرد يمامه ، و به همراهى خالد وليد شركت داد ، در سوگ « عبد الله حلاحل تميمى » به ماتم نشانده ، در فتح شهرهاى دمشق و بصرى شركت داده ، و دربارهء هر يك از آنها شعرى بر زبانش نهاده است .\r\nنبردهاى « قادسيه ، و مدائن » را ديده و براى هر كدام حماسه‌اى شيوا ساخته است .\r\nدر نبرد با روميان سرودى آتشين ، و با شركت دادنش در جنگ‌هاى « جلولاء و رى » حماسه‌ها بر زبانش نهاده است .\r\nبنا به روايت‌هاى سيف ، در نبردهاى « گرگان ، و گيلان ، و بر جان » اشعارى بلند ساخته ، و قصايد و حماسه‌هاى فراواو در افتخارات قبيله‌اى و قومى خويش « تميمى » سروده است .\r\n\r\nريشه و شاخه‌هاى افسانهء نافع\r\nريشهء همهء اين افسانه‌ها شخص سيف است نه كسى ديگر . اما در اشاعه و انتشار اين افسانه‌ها ، دانشمندان زير هر كدام به نوبهء خود ، داستان ابو بجيد نافع بن اسود را مستقيم و غير مستقيم از سيف گرفته در كتاب‌هاى خود ثبت كرده‌اند ؛\r\n1 . نصر بن مزاحم ، متوفاى سال 212 هجرى .\r\n2 . دار قطنى ، متوفاى سال 385 هجرى .\r\n3 . ابن ماركولا ، متوفاى سال 475 هجرى .\r\nهر سهء اين دانشمندان تصريح كرده‌اند كه داستان نافع را از سيف گرفته‌اند .\r\n4 . ابن عساكر ، متوفاى سال 571 هجرى ، كه مطلب خود را از سيف و ابن ماركولا گرفته است .\r\n5 . طبرى متوفاى سال 310 هجرى كه سخن از سيف گرفته و اسناد آن را نيز معرفى كرده است .\r\n6 . ابن اثير ، متوفاى سال 630 هجرى .\r\n7 . ابن كثير متوفاى سال 774 هجرى .\r\n8 .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nابن خلدون ، متوفاى سال 808 هجرى .\r\nاين سه دانشمند نيز داستان نافع را از طبرى گرفته ، در كتاب‌هاى خود نقل كرده‌اند .\r\n9 . مرزبانى ، متوفاى سال 384 هجرى .\r\n10 . ياقوت حموى متوفاى سال 626 هجرى .\r\n11 . حميرى ، متوفاى سال 920 هجرى .\r\nاين سه دانشمند هم مطالبى را كه دانشمندان نامبردهء بالا دربارهء نافع - با واسطه و بى واسطه - نقل كرده بودند . بدون اين كه به مصدر خبر خود اشاره‌اى كرده باشند ، در كتاب‌هاى خود آورده‌اند .\r\n\r\nدست آوردهاى سيف از خلق افسانهء نافع\r\nسيف در خيال خود « ابو بجيد ، نافع بن اسود ، و نوادهء مالك تميمى » را از خاندان بنى عمرو تميم آفريده ، و او را شريفى شريف زاده ، شاعرى شاعر زاده ، و صحبه‌اى صحابى زاده معرفى ، و وى را مايهء افتخار ، و سر افرازى قبيله و خاندان تميم قرار داده است .\r\nاو را جزء ياران ثابت قدم امير مؤمنان على عليه السلام به حساب آورده ، همانطور كه در گذشته قعقاع پسر عموى او را كه در قهرمانى و دلاورى سر آمد روزگار خلق كرده بود ، از سرگشتگان على عليه السلام معرفى كرده بود . و از آن روى كه با بحث و تحقيق فراوان در كتب رجال و اخبار ، و ديگر منابع خبرى نامى از اين پدر و پسر افسانه‌اى خارج از احاديث سيف نيافتيم ، ايشان را از آفريده‌هاى خيالى سيف به حساب آورديم .\r\nسيف كسى كه جز به افتخارات قبيله‌اى خويش به چيزى ديگر فكر نمىكند ، بر زبان شاعر افسانه‌اى خويش آن چه را كه دلش مىخواست تا قبيلهء تميم ، خاصه « اسيد ، و بنى عمرو » بدان مشهور و سر افراز باشند آورده است ، و همين هدف را در اشعارى كه بر زبان پدر نافع يعنى « اسود بن قطبه » گذشته است تعقيب نموده .\r\nتوجه كنيد ، او چگونه از خاندان خويش داد سخن مىدهد و به خود ستايى مىنشيند !\r\nهمهء داوران حجاز گواهى داده اعتراف كرده‌اند كه قبيلهء تميم هم سنگ پادشاهان بزرگ جهان مىباشد !\r\nاين كوشش‌ها ، شيوهء مردان گرامى ، و با جود و بخشش تميم است ،\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nنه اشخاص سست و زبون .\r\nخداوند چنين اراده كرده است كه حمله‌هاى دشمن را تها افراد تيرهء « بنى عمرو » رفع كنند .\r\nاگر از من بپرسى ، قوم من « اسيد » است ، و ريشهء من كان افتخارات مىباشد !\r\nهمهء افراد قبايل تميم مىدانند كه از دير باز در صحنهء نبرد ، و گاه به دست آوردن غنايم ، رياست از آن تيرهء « بنى عمرو از اسيد » بوده است .\r\nاين‌ها و بيش از اين‌ها را بر زبان پدر و پسر شاعر افسانه‌اى خود نهاده و بدان وسيله قبيلهء تميم و خاندان « بنى عمرو » از تيرهء اسيد را ستوده است ، به همان گونه كه نبردها ، و دلاورىها و قهرمانىهاى شگفت انگيز را به دو پهلوان بى نظير و افسانه‌اى خود « قعقاع و عاصم » از قبيلهء تميم نسبت داده ، خانوادهء مالك تميمى را سر چشمهء همهء افتخارات قبيلهء تميم معرفى كرده ، آن را چ ون ستاره‌اى تابان بر تارك آن قبيله نشانده است .\r\nاعضاء اين خانوادهء پر افتخار تميم را هم چنان كه سيف خيال كرده است ، در نمودار زير از نظر مىگذرانيم .\r\nنمايش تصوير\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nسيف درهمين خانوادهء خيالى ، چهار نفر صحابى و فرمانده جنگى ، دو نفر تابعى ، و شش نفر شاعر حماسه سرا ، و راويان حديث خلق كرده است !\r\nعلاوه بر همهء افتخاراتى كه سيف براى اين قبيله آفريده است ، با خلق فرزند خوانده‌هايى براى رسول خدا از قبيلهء تميم ، افتخاراتى ديگر آفريده ، كه با خواست خدا و در جاى خود به بحث پيرامون آن خواهيم پرداخت .\r\nاينك شما هم به تمام كتاب‌هاى « تاريخ ، و حديث ، انساب ، ادب ، طبقات صحابى ، شعرا ، رجال ، و راويان اخبار و حديث » مراجعه كنيد ، و ببينيد آيا خارج از احاديث و افسانه‌هاى سيف مىتوان نام و نشانى از اين دودمان افسانه‌اى به دست آورد ؟ !\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nبخش چهارم\r\nاصحابى از قبيلهء تميم\r\n* عفيف بن منذر تميمى\r\n* زياد بن حنظله تميمى\r\n* حرملة بن مريطه تميمى\r\n* حرملة بن سلمى تميمى\r\n* ربيع بن مطر بن ثلج تميمى\r\n* ربعى بن افكل تميمى\r\n* اطّ بن ابى آُطّ تميمى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nيكصد و پنجاه صحابى ساختگى\r\n6 - عفيف بن منذر تميمى\r\n* عفيف ، و موضوع ارتداد قبايل تميم !\r\n* در كويرى سوزان ، براى سپاه اسلام از زمين آب مىجوش !\r\n* حركت سپاهيان اسلام ، در مسير « دارين » بر روى آب !\r\n* مقايسه و بررسى اخبار سيف ، با اخبار ديگران .\r\n* بررسى اسناد روايت‌هاى سيف .\r\n* نتيجهء بحث و بررسى .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nششمين صحابى ساختگى سيف : عفيف بن منذر تميمى\r\nابن حجر در كتاب « الاصابه » به نقل از كتاب « فتوح » سيف ، در ترجمهء عفيف بن منذر تميمى چنين مىنويسد :\r\nسيف در كتاب « فتوح » خود مىنويسد كه عفيف بن منذر يكى از افراد قبيلهء « بنى عمرو بن تميم » است .\r\nطبرى نيز داستان عفيف را از قول سيف در كتاب خود نقل كرده ، از جمله در اخبار مربوط به « خبر تميم و سجاح » ، از سيف از « صعب بن عطية بن بلال ، از پدرش » چنين آورده است :\r\nپس از وفات رسول خدا ، در ميان افراد قبايل تميم دو دستگى و اختلاف پديد آمد ، گروهى بر اسلامشان پايدار و ثابت ماندند ، و جمعى نيز مرتد شده به اسلام پشت كردند . اين بود كه افراد قبايل تميم خود در گير اين مسأله شده به جنگ با يك ديگر برخاستند . عفيف بن منذر تميمى از اين پيش آمد چنين ياد كرده است .\r\nبا وجودى كه اخبار پخش مىشود ، خبر نشدى كه بر سر بزرگ مردان تميم چه است ؟\r\nبعضى از سران تميم كه خود ركنى بودند ، و آوازه و شهرتى داشتند ، به جنگ با يك ديگر برخاستند .\r\nو در حالى كه خود پناه دهندهء بى پناهان بودند ، از فرط بىچارگى به بيابان‌هاى خالى روى آوردند .\r\nطبرى در خبر ارتداد اهالى « بحرين » از طريق همان « صعب بن عطيه » مىنويسد :\r\nابو بكر ، « علاء بن حضرمى » را از سرزمين تميم به جنگ اهالى بحرين فرستاد . علاء با\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nافراد سپاهى خود او سرزمين « دهناء » كه بيابانى كويى و از زمين‌هاى تميم است ، و در آن هفت تپهء رمل و شن‌هاى روان وجود دارد ، گذر كرد .\r\nچون علاء با سپاهيان خود به قلب آن بيابان خشك و سوزان رسيد ، شبان گاه فرمان توقف داد و خود و يارانش در آن جا فرود آمدند ، اما در همين هنگام به ناگهان شترهاى ايشان با بارهايى كه بر پشت داشتند رم كرده روى به گريز نهادند ، و آنها را بدون توشه و آبى در آن بيابان خشك و سوزان بر جاى گذاشتند .\r\nاز اين پيش آمد چندان اندوه و نگرانى بر آن گروه مستولى شد ، كه جز خدا كسى نمىداند . ناچار تن به مرگ داده به يك ديگر وصيت كردند !\r\nعلاء چون از حال ياران با خبر گرديد ، ايشان را فرا خواند و گفت :\r\n« ابو هريره » در مصاحبت و هم دمى من بود ، چون مقدارى راه رفتيم و آبگير از نظرها پنهان شد ، ابو هريره روى به من كرد و پرسيد :\r\n- اين غم و اندوه چيست كه بر شما روى آورده است ؟ گفتند :\r\n- جاى ملامت نيست ، خودت مىدانى كه صبح گاهان هنوز هوا به گرمى ننشسته است كه از ما به جز داستانى بر جاى نخواهد ماند ! علاء در پاسخ ايشان گفت :\r\n- نترسيد ، مگر شما مردم ، مسلمان نيستيد ، مگر در راه خدا قدم نگذاشته‌ايد ، مگر به يارى دين خدا برنخاسته‌ايد ؟ گفتند :\r\n- آرى چنين است . علاء گفت :\r\n- پس اكنون كه چنين است ، مژده باد شما را ، و قوى دل باشيد ، كه به خدا سوگند ، ايزد چون شما كسانى را در چنين حالتى وا نمىگذارد .\r\nصبح شد و منادى علاء به هنگام طلوع فجر بانگ نماز سر داد ، راوى مىگويد :\r\nعلاء با ما نماز گزارد ، در حالتى كه بعضى از ما به علت نداشتن آب ، ناگزير از تيمم بوديم ، و برخى ديگر هنوز بر وضوى شام گاهى خود باقى بودند .\r\nچون علاء نماز را به جاى آورد ، روى دو زانو نشست ، و مردم هم از او پيروى كردند ، علاء دست‌ها را به دعا بلند كرد ، سپاهيان هم با او به دعا كردن مشغول شدند .\r\nاين وضع هم چنان ادامه داشت تا اين كه تابش آفتاب از دور سرابى نمايان ساخت ، علاء گفت : يكى برود و براى ما خبرى بياورد . از افراد سپاهى يك نفر برخاست و به طرف سراب روان شد و پس از زمانى برگشت و گفت : سراب است و از آن خبرى نيست .\r\nعلاء بار ديگر روى به دعا كردن آورد ، و بار ديگر سرابى نمايان شد ، و چون نوبت اول كسى رفت و خبر يأس آور آورد .\r\nعلاء هم چنان به دعاى خود ادامه داد ، بار سوم امواج آب از دور نمايان شد ، و اين بار ، رونده مژدهء آب آورد ! !\r\nهمه به جانب آن شتافتيم ، از آن نوشيديم و سر و تن شستيم ، و هنوز آفتاب كاملًا بالا نيامده\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبود كه از گوشه‌هاى صحرا ، شترهاى ما شتابان به سوى ما باز گشتند و پيش پاى ما زانو زدند . هر كدام از ما شتر خود را باز يافت با همهء بارهايى كه بر پشت داشت سالم و دست نخورده ! !\r\nپس از اين پيش آمد شگفت ، ما شترهاى خود را آب داديم و مشك‌ها را از آب پر كرديم و سپس روى به راه نهاديم . . . .\r\nراوى ادامه داده مىگويد :\r\n« ابوهريره » در مصاحبت و هم دمى من بود ، چون مقدارى راه رفتيم و آبگير از نظرها پنهان شد ، ابو هريره روى به من كرد و پرسيد :\r\n- تو اين سرزمين و جاى آبگير را مىشناسى ؟ گفتم :\r\n- هيچ كس در شناسايى اين محل به پاى من نمىرسد . ابو هريره گفت :\r\n- حال كه چنين است بيا تا با هم به آبگير برگرديم .\r\nمن به همراهى ابو هريره به محل آبگير باز گشتم ، اما با تمام شگفتى ، آن جا نه آبى ديدم ، و نه اثرى از آبگير ! به ابو هريره گفتم :\r\nدرست است ، و به خدا قسم كه اين ، همان جاى آبگير است . من مخصوصاً آفتابه‌ام را از آب آن پر كردم و بر لب آبگير گذاشتم تا نشانه‌اى براى يافتن جاى آبگير باشد ! ! راوى مىگويد : ما خدا را سپاس گفتيم و به جانب همراهان خود باز گشتيم .\r\nسيف در دنبالهء اين افسانه مىگويد :\r\nعلاء با سپاهيان خود به راه ادامه داد تا به « هجر » رسيد . دو سپاه روياروى يك ديگر سنگر گرفتند ، فرماندهى سپاه مشركين را « شريح بن ضيعه » رييس قبيلهء قيس كه « حطم » ناميده مىشد به عهده داشت . افراد قواى دشمن آزادانه رفت و آمد مىكردند ، ولى شب هنگام سپاهيان اسلام در يافتند كه مشركان به باده گسارى پرداخته ، مست و از خود بى خود شده‌اند پس ، از اين فرصت استفاده كرده به ناگاه به آنها حمله برده شمشير در ميانشان نهادند . در اين ميان « عفيف بن منذر » دلاورى از خاندان بنى عمرو تميم ، با يك ضربت شمشير پاى حطم را قطع كرد و او را به همان حال رها نمود تا در درد و عذاب بميرد .\r\nدر اين حملهء برق آسا ، گروهى از بردران و خويشاوندان عفيف به همراهى او در جنگ شركت داشتند كه در همان شب و در گير و دار جنگ كشته شدند . و هم در آن جنگ بود\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكه « قيس بن عاصم » دلاورى بنام از سپاهيان اسلام ، شمشيرى بر پاى « ابجر » زد و آن را قطع نمود . و عفيف اشعار زير را به همين مناسبت سروده است :\r\nاگر پاى قطع شده هم خوب شود ، عرق النساء هرگز خوب نخواهد شد . نديدى كه چگونه ما قهرمانان تيرهء بنى عمرو رباب حاميان دشمن را در هم شكستيم ؟\r\nسيف در دنبالهء همين داستان مىگويد :\r\nعفيف بن منذر « غرور بن سويد » كه برادر نعمان منذر پادشاه حيره بود به اسارت گرفت . در اين ميان ، قبيلهء رباب كه با قبيلهء تميم پيمان دوستى داشتند ، از آن روى كه پدر غرور خواهر زادهء ايشان به حساب مىآمد از او نزد عفيف به شفاعت برخاستند تا از كشتنش در گذرد ، عفيف نيز شفاعت ياران را پذيرفت و بدين سان غرور در پناه قبيلهء ارباب قرار گرفت . اما برادر مادرى غرور را به نام « منذر بن سويد » گردن زد !\r\nصبح روز بعد ، علاء به پخش غنايم جنگى پرداخت و جوايزى نيز به دلاوران ميدان نبرد اهداء نمود كه به عفيف يك دست لباس جايزه رسيد .\r\nطبرى در دنبالهء ابن افسانه از قول سيف مىنويسد :\r\nمشركان ، قواى پراكندهء خود را در « دارين » جمع كردند ، ميان ايشان و قواى مسلمانان درياى پهناورى فاصله انداخته بود كه قطع آن با كشتىهاى دريا نورد يك شبانه روز وقت مىخواست . علاء چون چنان ديد ، افراد خود را به گرد خويش فرا خواند و ضمن سخنانى به ايشان چنين گفت :\r\nخداوند احزاب شياطين را به يك جاى برايتان گرد آورده است و نبرد با ايشان را در اين دريا مقرر داشته ، و با شگفت معجزهء صحرا ، و شن زار « دهناء » كه به شما نشان داده است ، به عبور از اين دريا دل گرمتان فرموده ، اينك به سوى دشمنانتان حركت كنيد و همگى به دريا بزنيد ، و بى هيچ ترسى به ايشان تاختن بريد كه خداوند همهء آنها را به يك جا به چنگتان خواهد انداخت !\r\nسپاهيان در پاسخ علاء يك دل و يك زبان گفتند :\r\nقبول داريم كه به خدا سوگند پس از معجزهء « دهناء » هرگز ترس و بيمى به خود را نخواهيم داد .\r\nعلاء حضرمى با دريافت چنين پاسخى از سران و سربازان خود به سوى دريا پيش رفت و سپاه نيز به دنبالش حركت نمود تا به كنار دريا رسيدند ، در اين موقع سواره و پياده و چارپايان از هر دست مانند اسب و استر ، و شتر و الاغ همگى به آب زدند !\r\nعلاء و همراهانش در آن هنگام كه قدم بر روى آب مىگذاشتند ، اين دعا را مىخواندند : اى بخشايندهء مهربان ، اى كريم بردبار ، اى زندهء ابدى ، و اى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nزنده كنندهء مردگان ، اى حىّ قيوم ، و اى خدايى كه جز تو خدايى نيست ، و اى خداى ما ! !\r\nسيف مىگويد :\r\nسپاهيان اسلام با خواندن چنان دعايى ، همگى به سلامت و به يارى خداوند از آن آب پهناور گذشتند . آب آن درياى پهناور و ژرف ، زير پاى سربازان و مركب‌هاى ايشان چنان بود كه گويى آنان پاى بر ماسه‌هاى مرطوب مىگذارند كه اندكى آب روى آن را گرفته باشد . زيرا آب دريا فقط تا روى سم شترهاى ايشان مىرسيد !\r\nعلاء با سپاهيانش چنان دريايى را كه مسافتش از ساحل تا « دارين » بيش از يك شبانه روز ، آن هم با كشتى طول مىكشيد ، با حركت بو روى آب طى كردند تا به دشمنان خود رسيدند و شمشير در ميان ايشان نهادند ، و از كشته پشته‌ها ساختند تا آن جا كه مردى از ايشان باقى نگذاشتند !\r\nپس از اين حمله و چنان كشتارى ، كودكان و زنان را به اسيرى گرفتند ، و اموال و غنايم بسيار به جنگ آوردند و سپس راه رفته را هم چنان كه آمده بودند ، با همهء غنايم و اموال باز گشتند . عفيف بن منذر با اشاره به همين موضوع چنين سروده است :\r\nآيا نديدى كه خداوند چگونه درياى خود را مطيع و آرام ساخت ، و بركفّار يكى از مصائب بزرگ‌تر را نازل كرد ؟\r\nما هم ، همان خدايى را خوانديم كه دريا را براى موسى بشكافت ، و او هم شگفت انگيزتر از آن را مقرر فرمود !\r\nسيف به سخنان خود ادامه داده مىگويد :\r\nراهبى كه از اهالى « هجر » در اين سفر با مسلمانان همراه بود ، با ديدن اين همه معجزات و كرامات اسلام آورد ، و چون از سبب اسلامش پرسيدند در پاسخ گفت :\r\nسه چيز مرا بر آن داشت تا اسلام بياورم ، و ترسيدم كه اگر سرسختى نشان داده بر كفر باقى بمانم دور نباشد كه خداوند مرا مسخ كند !\r\nيكى پيدا شدن آب گوارا در سينهء صحرا و در دل شن زار بيابان « دهناء » و ديگرى سفت و سخت شدن آب دريا زير پاى سربازان اسلام ، و سومى نيايش فرشتگانى بود كه به هنگام سحر ، و در فضا ، دعاى ايشان را شنيدم !\r\nاز راهب پرسيدند فرشتگان در دعاى خود چه مىگفتند ؟ راهب جواب داد فرشتگان چنين دعا مىكردند :\r\nبار خدايا تو رحمان و رحيمى ، و خدايى جز تو نيست . آفريدگارى هستى كه پيش از تو خدايى نبوده است . پايدار خدايى كه هيچ چيز بر او پوشيده و پنهان نيست . زنده‌اى كه هرگز مرگ و نيستى ندارد . خداى آشكارها و پنهان‌ها ، خدايى كه هر روز به جلوه‌اى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nديگر خود را به جهانيان بنمايى ، و بر هر چيز دانايى !\r\nاين‌ها بود كه دريافتم اين مردم بر حق هستند ، و فرشتگان به پشتيبانى ايشان گماشته شده‌اند و همه جا پيروز .\r\nسيف در دنبالل سخنان خود مىگويد :\r\nاصحاب رسول خدا ، بعد از آن واقعه پاى سخنان راهب تازه مسلمان مىنشستند و آن داستان حيرت آور را از او مىشنيدند !\r\nعلاء پيروزى خود را در جنگ با مشركين به آگاهى خليفه رسانيد ، و طى نامه‌اى چنين نوشت :\r\nاما بعد ، خداى تبارك و تعالى از دل ريگ‌زارهاى « دهناء » چشمه‌هاى آب گوارا برايمان به وجود آورد ، و با قدرت نمايى خويش چشم بصيرت ما را بينا فرمود ، او را سپاس مىگوييم و در پيشگاه عظمتش سر تعظيم فرود مىآوريم . تو نيز خدا را بخوان ، و از او براى رزمندگان و ياوران آيينش يارى و كمك بخواه . . . .\r\nابو بكر خداى را سپاس ، و علاء را دعا كرد و گفت :\r\nتا آن جا كه معلوم است ، عرب ضمن گفت و گو از سرزمين « دهناء » مىگويد چون از لقمان دستورى خواستند تا در آن سرزمين آب گوارا جوشيدن گرفته است ، خود حكايت از بزرگى معجزه و آيات آسمانى دارد كه در هيچ يك از امم گذشته سابقه نداشته است . پس بار خدايا ! حرمت محمد را نگهدار . « 1 »\r\nاين خلاصهء مطالبى است كه طبرى از قول سيف دربارهء صحابى مخلوق او عفيف تميمى در تاريخ خود آورده است ، و ابو الفرح اصفهانى از او گرفته و در كتاب « اغانى » خود ، ج 14 ، ص 45 و 47 نقل كرده است .\r\n\r\n\r\n","description":"","footnote":"\r\n( 1 ) . از سخنان سيف پيدا است كه راهب مزبور تا آخرين مرحله مسلمان نشده ، با اين حساب نمىدانم چرا طبرى فكر نكرده است كه چه طور شد آب دريا راهب نصرانى را به كام خود فرو نبرده است ؟ مگر سفت و سخت شدن آب دريا از امتياز خاص علاء و سپاهيان مسلمان او كه بر حق بودند نبود ؟ اين دانشمند چه طور فكر نكرده است كه چرا دعاى فرشتگان را راهب مسيحى شنيد ، اما اصحاب خاص رسول خدا ، از شنيدن آواى لطيف و روح پرور فرشتگان محروم مانده‌اند ؟ ! چه شده بود كه راهب مسيحى فهميده بود مسلمانان بر حق هستند اما اصحاب پيغمبر خودشان از اين علم محروم و در حيرت و دو دلى سرگردان ! !\r\nيعنى به راستى طبرى امام المورخين آن دانشمند متفكر اين‌ها را نمىدانست ، و يا . . . ( مترجم )\r\n","page_name":" 104 ","page_number":104},
  {"content":"\r\n\r\n« ابن اثير و ابن كثير و ابن خلدون » همين داستان را در خبر ارتداد « حطم و بحرين » از طبرى گرفته و در تاريخ‌هاى خود ثبت كرده‌اند .\r\nاما ابن حجر ، آن جا كه در اصابهء خود از « عفيف بن منذر تميمى » سخن مىگويد ، مطالب خود را در اين مورد از كتاب فتوح سيف گرفته و به آن نيز تصريح كرده است .\r\nحموى نيز در واژهء « دارين » در كتاب معجم البلدان خود به همين روايت سيف استناد كرده است كه مىنويسد :\r\nدر كتاب « سيف » آمده است مسلمانان پاى بر سطح آب دريا نهاده به سوى « دارين » پيش رفتند . . .\r\nتا آن جا كه مىنويسد :\r\n« عفيف بن منذر » در اين واقعه چنين سروده است : آيا نديدى كه خداوند چگونه دريا را مطيع ما ساخت . . .\r\nتا آخر ابياتى كه گذشت .\r\n« عبد المؤمن » هم مطالب خود را دربارهء واژهء « دارين » از حموى گرفته و در كتاب « مراصد الاطلاع » خود نقل كرده است .\r\nحميرى نيز در كتاب « الروض المعطار » همان مطالب را آورده و در آخر آن به جاى نام « عفيف » چنين مىنويسد : و يكى از سربازان اسلام در اين باره چنين سروده است .\r\nو همان دو بيتى كه گذشت آورده است بدون اين كه به مأخذ روايت خود اشاره‌اى كرده باشد و نامى از سرايندهء شعر ببرد .\r\nخلاصهء بحث\r\nاز آن چه گذشت ، اصل و شاخه‌هاى روايات سيف دربارهء « عفيف بن منذر » ، صحابى شاعر تميمى از سه بخش و به شرح زير تشكيل مىشود :\r\n1 - ارتداد بعضى از افراد قبيلهء تميم و تمسك برخى به اسلام كه بدون اجازه دادن به دخالت ديگران ، افراد قبيلهء مزبور درگير كار خودشان مىشوند ، و به جان يك ديگر مىافتند و شعر « عفيف بن منذر » در اين مورد .\r\n2 - ارتداد حطم ، بزرگ و رييس خاندان قيس در « هجر » كه در نبرد با آنان ،\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nعفيف پاى حطم را با يك ضربت شمشير مىاندازد ، و « غرور بن سويد » ، برادر « نعمان منذر » پادشاه « حيره » را به اسارت مىگيرد ، و برادر مادرى او را گردن مىزند ، و بر اثر ابراز شجاعت در همين نبرد ، « علاء حضرمى » سر فرماندهى سپاه اسلام ، « عفيف » را جزء ساير رزمندگان به اهراء جوايز و نشان افتخار سر افراز مىكند .\r\n3 - پيدايش چشمه‌هاى آب گوارا در كوير تشنه ، و شن‌هاى روان و سوزان « دهناء » براى سربازان اسلام ، تغيير ماهيت آب دريا و سفت و سخت شدن آن زير پاى افراد سپاهى علاء در راه عزيمت به جنگ دارين ، و سرودن اشعارى در همين مورد توسط « عفيف بن منذر تميمى » .\r\n\r\nمقايسه‌اى بين روايت‌هاى سيف و روايت ديگران\r\nاكنون جا دارد كه موضوع ارتداد قبايل « تميم و قيس ، و بحرين » را از زبان ديگر تاريخ نويسان نيز بشنويم .\r\n« بلاذرى » دركتاب « فتوح البلدان » خود اخبار ارتداد قبيلهء تميم را در دو صفحه از كتاب به تفصيل شرح داده كه خلاصهء آن چنين است :\r\nچون « خالد بن وليد » از جنگ « طليحه » فراغت يافت ، در سرزمين « بعوضه » از سرزمين‌هاى قبايل تميم فرود آمد و واحدهايى از سپاهيان خود را براى دستگيرى و سر كوبى مخالفين به اطراف گسيل داشت .\r\nيك دسته از اين افراد گشتى ، « مالك نويره » را در سرزمين « بطاح » دستگير ، و دست بسته نزد « خالد وليد » آوردند . خالد نيز به كشتن مالك فرمان داد و داستان آن مشهور مىباشد .\r\nديگر از آن همه سخنان سيف و افسانه‌هاى او در كتاب « بلاذرى » خبرى به چشم نمىخورد !\r\nاما در مورد ارتداد حطم در سرزمين « هجر » ، و داستان فرزند منذر در « بحرين و دارين » ، « بلاذرى » در كتاب « فتوح البلدان » چنين آورده است :\r\nچون « منذر بن ساوى عبدى » كار گزار و عامل رسول خدا ، پس از وفات پيغمبر اسلام در بحرين در گذشت ، گروهى از قبيلهء قيس كه در بحرين بودند به رهبرى حطم از سواى ، و جمعى نيز از افراد قبيلهء « ربيعه » به سرپرستى يكى از فرزندان « نعمان بن منذر » ، كه خود\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمنذر نام داشت و « غرور » خوانده مىشد از سوى ديگر ، در بحرين سر به شورش برداشتند و مرتد شدند . حطم با افراد قبيلهء خود به « ربيعه » پيوست و « علاء حضرمى » نيز به مقابلهء آنان شتافت .\r\nبين قواى علاء و عصيان گران بحرين جنگى سخت در گرفت . سرانجام آشوب گران تاب مقاوم نياورده به قلعهء « جواثا » پناه بردند و در آن جا متحصن شدند . علاء تا شب هنگام ، قلعه را در هم مىكوبيد تا عاقبت با نبردى سخت و جانكاه قلعه سقوط كرد و به تصرف علاء درآمد .\r\nاين جنگ در سال دوازدهم از هجرت و در زمان خلافت ابو بكر اتفاق افتاده است .\r\nدر گير و دار همين جنگ ، گروهى از مجوس كه از پرداخت جزيه خوددارى كرده بودند در « زاره » كه شهركى در بحرين است به جمعى از افراد قبيلهء تميم پيوستند ، علاء با افراد سپاهى خود آنان را نيز به محاصره گرفت و كار را برايشان سخت گردانيد ، تا اين كه در اوايل خلافت عمر ، اهالى « زاده » با او صلح كردند ، و يك سوم دارايى شهرك « زاره » را به او دادند . علاء نيز دست از محاصرهء آنان برداشت و پيمان نامه‌اى هم در اين مورد نوشت . ( در اين پيمان نامه نامى از « دارين » به ميان نيامده است )\r\nدر مورد « دارين » علاء حضرمى در زمان خلافت عمر ، سربازان خود را وسيلهء راهنمايى يك نفر به نام « كرازنكرى » از پاياب خليج عبور داد و از سه جانب تكبير گويان بر سر مشركين تاختند ، مشركين با علاء و سپاهيايش به سختى جنگيدند ، ولى سرانجام شكست خورده و ناچار از تسليم شدند .\r\n« كلامى » دربارهء ارتداد اهالى بحرين و عمليات علاء مىنويسد :\r\nاهالى شهرك « هجر » واقع در بحرين چون مرتد شدند ، « جارود » كه رياست قبيلهء « عبد القيس » را بر عهده داشت ، افراد قبيله را به گرد خود جمع كرد و با سخنانى دل جسب و پند و موعظتى هر چه گيراتر ، ايشان را مانع از آن گرديد تا پشت پا به اسلام بزنند و مرتد شوند ، به اين ترتيب هيچ يك از افراد قبيلهء « عبد القيس » مرتد نشدند .\r\nاما مردم قبيلهء « بكر بن وائل » خواستند تا منذر فرزند نعمان را كه « غرور » ناميده مىشد ، و به پادشاه ايران پناه برده بود به پادشاهى بر خود برگزينند ، كسرى پادشاه ايران چون اين خبر را بشنيد ، بزرگان و سران ايشان را فراخواند و همان منذر را كه « مخارق » خوانده مىشد برايشان به پادشاهى برگزيد و ايشان را به سوى بحرين گسيل داشت تا آن جا را به تصرف خود در آورند ، و « ابجر بن عجلى » « 1 » را فرمان داد تا با گردانى از سوار كاران آزموده به يرى فرزند نعمان بشتابد .\r\nمنذر با سپاهيان تحت فرمان خويش پيش راند و در « مشقر » كه دژى استوار و بزرگ در بحرين است فرود آمد .\r\n\r\n\r\n","description":"","footnote":"\r\n( 1 ) . ابجر بن وائل از قبيلهء بكر بن وائل است ، به جمهرهء انساب عرب ، ص 310 و 314 مراجعه كنيد .\r\n","page_name":" 107 ","page_number":107},
  {"content":"\r\n\r\nچون اين خبر به ابو بكر رسيد ، « علاء حضرمى » را به همراهى شانزده تن از سوار كاران نامزد سركوبى منذر كرد و به او فرمان داد تا از افراد قبيلهء « عبد القيس » براى سركوبى منذر يارى بگيرد .\r\nعلاء به جانب مأموريت خود عزيمت كرد و در « جواثا » كه قلعه‌اى از آن قبيلهء « عبد القيس » است فرود آمد و « ثمامه اثال » « 1 » حنفى كه از صاحب نفوذان و فرمانروايان منطقه يمامه بود ، او را به تنى چند از مردان قبيلهء « بنى سحيم » يارى داد .\r\nعلاء با نيرويى كه فراهم كرده بود عنان عزيمت به جانب « مخارق / نعمان بن منذر » كشيد و با او به سختى بجنگيد و گروه بسيارى از افراد منذر را از پاى در آورد . و در اين ميان نيز « جارود » ، رييس قبيلهء « عبد القيس » نيز دسته‌هاى منظمى را از منطقهء « خط » - سيف بحرين - باشد به يارى علاء به جبههء جنگ مىفرستاد .\r\nمنذر چون چنان ديد ، « حطم بن شريح » را به رسالت نزد مرزبان « خط » فرستاد و از او در دفع علاء يارى خواست . مرزبان هم سپاهى از افراد ايرانى الاصل منطقه را به يارى منذر بسيج كرد ، و « جارو » را نيز به زنجير كشيد .\r\n« حطم » ، « ابجر بن جابر عجلى » ، با سپاهى كه بدين سان به زير فرمانشان در آمده بود ، شتابان خود را به يارى منذر رسانيدند ، و با جنگى سخت علاء را در « جواثا » به محاصره در آورده كار را بر او سخت گرفتند .\r\nسختى و نكبت چنين پيش آمدى را « عبد الله حذف » « 2 » كه يكى از افراد قبيلهء « بنى عامر صعصعه » مىباشد طى اشعارى چنين به نظم كشيده است :\r\nهان به ابو بكر ، و به همهء اهل مدينه پيام برسان و بگو : آيا هيچ به فكر گروهى اندك كه در « جواثا » به محاصرهء دشمن در آمده‌اند هستيد ؟\r\nاين خون بى گناه آنها است كه در هر گودالى روان است ، مانند شعاع آفتاب چشم را خيره مىكند .\r\nبا همهء اين احوال توكل بر خدا كرده‌ايم ، زيرا مىدانيم پيروزى از آن كسانى است كه بر خدا توكل مىكنند .\r\nعلاء و يارانش هم چنان در حلقهء محاصرهء دشمن گرفتار بودند تا اين كه ، شبى سر و صرا ، و بانگ و خروشى شديد از لشگر گاه دشمن به گوش آنها رسد ، پس عبد الله حذف را از ميان خود برگزيدند تا به تجسس در ميان سپاه دشمن رود و علت آن همه سر و صدا را تحقيق كند .\r\n\r\n\r\n","description":"","footnote":"\r\n( 1 ) . « ثمامه و هوذه » تن از پادشاهان يمامه بودند كه رسول خدا به آنها نامه نوشت و به اسلامشان دعوت فرمود . ثمامه اسلام آورد و بر ايمانشان ثابت قدم باقى ماند . زمانى كه افراد قبيلهء بنى حنيفه شورش كردند و به « مسيلمهء كذاب » پيوستند ، ثمامه از آنها روى گردان شد و به بحرين رفت . به كتاب « اصابه و تاريخ ردّه » مراجعه شود .\r\n( 2 ) . شرح حال عبد الله حذف را در جمهرهء انساب عرب ، ص 373 و 275 مطالعه فرماييد .\r\n","page_name":" 108 ","page_number":108},
  {"content":"\r\n\r\nعبد الله خود را به كمك طنابى از فراز دژ به پاى قلعه رسانيد ، و اين جا و آن جا در ميان سپاه دشمن به تجسس پرداخت ، و پس از اين كه علت آن همه بانگ و خروش را به خوبى دريافته بود ، پا به چادر « ابجر عجلى » نهاد ، مادر عبد الله از قبيلهء « بنى عجل » و با « ابجر » خويشى داشت . چون چشم ابجر به عبد الله افتاد بر او بانگ زد :\r\n- براى چه آمده‌اى ؟ خدا چشمت را روشن نكند . عبد الله جواب داد :\r\n- دايى جان ! گرسنگى ، درماندگى ، سختى محاصره ، و هزاران بد بختى ديگر مرا به اين جا كشانيده است . من مىخواهم به قبيله‌ام بروم و به كمك تو نيازمندم . ابجر گفت :\r\n- قسم مىخورم كه دروغ مىگويى ، با اين وجود كمكت مىكنم .\r\nپس توشهء راهى ، و جفتى پاى افزار به عبد الله داد ، و او را تا خارج اردوگاه بدرقه كرد .\r\nچون از اردوگاه دور شدند ، ابجر به عبد الله گفت : برو ، كه به خدا قسم تو امشب بد خواهر زاده‌اى بودى !\r\nعبد الله در دور شدن از سپاه منذر به سمت دژ نرفت و به سوى ديگر روان شد ، اما همين كه مطمئن گرديد كه از ديد ابجر دور شده است راه خود را بگردانيد و به پاى دژ باز گشت و با همان طناب كه آويخته بود خود را از ديوار دژ بالا كشيد و به داخل قلعه انداخت و ماجرا را چنين باز گفت :\r\nبازرگانى شراب فروش به سپاه دشمن وارد شده و افراد سپاهى با خريد شراب از او ، همگى مست و او خود بى خود افتاده ، عقل و كنترل خود را از دست داده‌اند ، به طورى كه سر از پا نمىشناسند و اين سر و صدا همه از آن سبب است .\r\nمسلمانان با شنيدن گزارش عبد الله ، با شمشيرهاى آخته از دژ بيرون تاختند ، و چون بلاى آسمانى بر سر دشمن فرود آمدند .\r\nدر اين شبيخون كه به سپاه دشمن زدند ، پاى ابجر نيز قطع گرديد كه بر اثر آن در گذشت .\r\nصبح گاهان همهء اموال و غنايم جنگى را كه به دست مسلمانان افتاده بود ، در قلعهء « جواثا » از پيش چشم علاء گذرانيدند .\r\nعلاء هم چنان به تعقيب مشركان ادامه داد و آنان نيز هم چنان عقب نشينى مىكردند تا اين كه به دروازهء شهر رسيدند ، فشار و حملات بى امان مسلمانان كار را بر مشركان تنگ و تنگ‌تر ساخته بود تا اين كه سرانجام فرزند منذر از علاء در خواست صلح و متاركهء جنگ كرد . علاء پيشنهاد صلح او را پذيرفت و با او پيمان بست به شرط اين ثلث دارايى و اموال آنها ، از آن چه در شهر موجود بود تسليم او كنند ، و آن چه كه در خارج از شهر وجود داشت هم چنان به مسلمانان تعلق داشته باشد .\r\nعلاء در پى اين پيروزى مال و خواستهء فراوان به مدينه فرستاد ، و منذر نعمان كه مخارق خوانده مىشد از ترس جان بگريخت و خود را به شام انداخت ، و هم در آن جا بود كه\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nخداوند نور ايمان به دلش بتابانيد و اسلام آورد . او پس از اسلام ، در مقام سرزنش به خود از كارهاى رفته‌اش مىگفت من غرور نيستم بلكه مغرور مىباشم .\r\nعلاء پس از پيروزى به منطقهء خط باز گشت و بر ساحل دريا اردو زد و براى رسيدن به دارين به چاره انديشى پرداخت . در چنين موقعيتى مردى مسيحى به خدمتش رسيد و گفت :\r\n- اگر سپاهيان تو را از پاياب به دارين راهنمايى كنم ، به من چه مىدهى ؟ علاء كه گويى منتظر چنين پيشنهادى نبود ، در پاسخ او گفت :\r\n- هر چه كه بخواهى ! مرد مسيحى گفت :\r\n- از تو و سپاهيانت براى خانواده‌اى در دارين امان مىخواهم . علاء پاسخ داد :\r\n- مىپذيرم ، و آنها به خاطر تو و خدمتت در امان ما خواهند بود .\r\nبر اثر اين سازشع علاء و سوارانش از پايابى كه آن مرد مسيحى راهنماييشان مىكرد عبور كردند و خود را به دارين رسانيدند .\r\nعلاء دارين را به قهر و غلبه بگرفت و ساكنان آن جا را به اسرى برد و با غنايم و خواستهء بسيار به اردوگاه خود باز گشت .\r\nمردم بحرين چون از سرنوشت دارين آگاهى يافتند ، و پيروزى علاء را بر آن جا ديدند ، با او از در صلح و سازش در آمدند ، و پيشنهاد كردند كه با آنها نيز بر همان قرار كه با ساكنان هجر عمل نموده است پيمان ببندد .\r\nما در مقام مقايسه بين سخنان سيف و ديگران ، همهء سخنان « كلاعى » و فشرده‌اى از روايت‌هاى « بلاذرى » را آورديم ، اما از عفيف ، و شعرها و قهرمانىها و حماسه‌هايش ، و دلاورىهاى افراد قبيلهء تميم هيچ خبرى نديديم .\r\nسيف بن عمر ، در نام گذارى غرور و نسب او نيز با ديگر نويسندگان اختلاف دارد ، چه ، سيف غرور را برادر مادرى منذر معرفى مىكند ، در صورتى كه ديگران مىنويسند نام اصلى او نذر بن نعمان بوده ، و برادرى هم نداشته است !\r\nسيف تنها كسى است كه مىنويسد ، عفيف پاى حطم را به يك ضربت شمشير خود قطع كرد و « غرور بن سويد » را به اسارت گرفت ، تا اين كه قبيلهء رباب از او شفاعت كردند و در نتبجه عفيف ، فرور را به احترام آنها بخشيد ، ولى منذر ، برادر غرور را گردن زد ! !\r\nسيف تنها كسى است كه فتح دارين را در زمان خلافت ابو بكر نوشته و آن را با آن چنان آب و تابى شرح داده است ، و با كرامات و خوارق عادات در آميخته ، در صورتى كه ديگران متفقند كه دارين با كمك و راهنمايى فردى مسيحى به نام كرازنكرى ، و از پاياب خليج ، و آن هم در زمان حكومت عمر صورت گرفته است .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nگفتنى است كه ما ريشهء افسانهء كرامات « علاء حضرمى » را در احاديث « ابو هريره » يافتيم آن جا كه مىگويد :\r\nعلاء در راه بحرين ، و در كوير « دهناء » دست به دعا برداشت ، و خداوند نيز در آن سرزمين سوزان چشمه‌هاى آب برايشان به وجود آورد ! و چون از آن جا رخت بر كشيدند و مسافتى دور شدند ، مردى از آنان به دنبال اثاثى كه در آن جا بر جاى گذاشته بود باز گشت ، او مال خود را يافت ، اما از آب اثرى نديد ! !\r\nو نيز « ابو هريره » گفته است كه :\r\nعلاء را ديدم كه در نبرد دارين ، با اسبش از دريا گذشت . و در روايت ديگر گفته است :\r\nعلاء و سپاهيانش از دريا گذشتند ، در حالى كه پاى شتر كسى ، و يا سم چارپايى تر نشده بود ! !\r\nاين‌ها سخنان ابو هريره ، از راويان حدى صدر اسلام است . در صورتى كه بلاذرى تأكيد مىكند كه « كرازنكرى » راهنمايى آنها را به عهده گرفت و علاء و سپاهيانش را از گذرگاه و پايابى در ان خليج عبور داد و به سوى دارين هدايت كرد .\r\nاين را هم بگوييم كه در سخنان ابو هريره ، و غير ابو هريره نيز نامى از عفيف برده نشده است .\r\n\r\nبررسى گفته‌هاى سيف با ديگران\r\nمىبينيم كه از نظر سيف مسألهء ارتداد و پشت پا زدن افراد خانواده‌اش به اسلام ، به اندازهء اثبات مفاخر ، و نام آورىها در آوردگاه‌هاى نبرد قابل توجه و اهميت نمىباشد .\r\nو از آن جا كه مسأله ارتداد برخى از قبايل تميم قابل انكار نبوده ، سيف به فرمان تعصبش در مقام اين بر مىآيد كه از همين موضوع به سود قبيلهء خود تميم استفاده كند ، پس با قبول ارتداد افراد خانواده‌اش ، مسأله را چنان مىنمايد كه اين افراد مسلمان و ثابت قدم تميم بوده‌اند كه در مقام گوشمالى متمردين از قوانين اسلام و مرتدين خود بر آمده اجازه نداده‌اند تا افراد قبايل ديگرى در كارى كه مربوط به خود آنها بوده است دخالت ، و مسألهء ارتداد آنها راحل نمايند .\r\nدر موضوع ارتداد حطم و قبيلهء قيس در هجر ، نيز سيف از خلق افتخارى بر ساير افتخارات قبيلهء تميم غافل نمىنشيند ، و به طورى كه ديديم عفيف مخلوق خيالات خود را\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمأمور مىكند تا با يك ضربت شمشير كار خطم رييس قبيلهء قيس را بسازد ، و پاى او را قطع كند ، و شاه و شاهزادهء ربيعه را به اسارت بگيرد ، منذر برادر غرور ر گردن بزند ، و با آزاد ساختن غرور ، بر افراد قبايل رباب منت گذارد .\r\nعفيف را چنان دلاورى بى باك و قهرمانى شجاع معرفى مىكند ، كه مورد لطف سر فرماندهى قرار گرفته به دريافت جوايز جنگى از دست ايشان سر افراز مىگردد .\r\nسيف در اين بذل و بخشش بى مايه كه از كيسهء پر فتوت تاريخ بيرون مىكشد ، و به زير دست و پاى مشتى افسانه پرست مىريزد ، قبيلهء هم پيمان خود رباب را فراموش نمىكند و مىگويد بنا به شفاعت و پا در ميانى قبيلهء رباب بود كه عفيف بن منذر دست از كشتن غرور برداشت و او را به ايشان بخشيد ، از آن روى كه غرور خواهر زادهء قبيلهء رباب بوده و هر چه باشد ، احترام هم پيمان واجب است ! توجه كنيد كه در اشعارش چگونه از رباب نام مىبرد :\r\nآيا نديدى كه ما سران و بزرگان تميم و اشراف و بزرگان رباب ، چگونه ياران و هم پيمانان دشمن را در هم شكستيم و خوار و زبرنشان ساختيم ؟\r\nكه سيف چنان نموده كه قبيلهء رباب حق داشته‌اند كه آزادى غرور را از عفيف چشم داشته باشند .\r\nباور ما اين است كه افسانهء پيدايش چشمه‌هاى آب گوارا در شن زار دهناء براى علاء و سپاهيانش به موجب روايت « ابو هريره » شايع و دهان به دهان مىگرديده است . سيف با موقع شناسى خاص خود ، از اين روايت حد اكثر استفاده را كرده ، جاهاى خالى سخنان ابو هريره را پر و با تردستى قصه‌اى بس زيبا و جذاب به دست داده ، آن را به عنوان سندى قاطع در كتاب فتوح خود به ثبت رسانيده است .\r\nاما از آن جايى كه در روايت ابو هريره افتخارى از وجود كرامت و خارق عادت براى يكى از دشمنان ديرينه‌اش ، فردى يمانى قحطانى چون علاء به چشم مىخورد ، با دست كارى در تاريخ اسلام ، اين نشان افتخار دروغين ابو هريره را با يك حركت سريع از سينهء علاء مىكند و به دور مىاندازد . توجه كنيد ، او - سيف - در دنبالهء افسانهء خود ، هم چشمى علاء حضرمى را با « سعد وقاص مضرى » در فتوح و لشكر كشىها مطرح كرده مىگويد :\r\nعلاء هر خدمتى كه كرد ، و هر كارى كه انجام داد هم بيا و تظاهر بوده نيتى پاك و خالص نداشته است ، و اگر كرامت از او به چشم مىخورد بدان سبب بوده كه مطيع فرمان\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمقام خلافت ، و مجرى اوامر ايشان بوده است . زيرا مىبينيم وقتى كه بدون موافقت و كسب اجازهء قبلى از خليفه عمر سپاه به سرزمين ايران مىكشد ، به سختى شكست مىخورد ، و خود و سپاهيانش درمانده و بيچاره به محاصرهء دشمن در مىآيند . درچنان حالتى آه و ناله ، دعا و زارى به دادش نمىرسد و برايش چاره گشايى نمىكند ، ديگر از معجزهء دهناء و عبور بر سطح آب‌هاى خروشان خليج خبرى نيست ! . . .\r\nو در دنبالهء همين داستان است كه مىنويسد :\r\nعمر با دور انديشى خاص خود ، سپاه به دام افتادهء اسلام را از حلقهء محاصرهء دشمن دهانيد و علاء حضرمى يمانى خود سر را گوشمالى به سزا داد ، و او را از مقام خود بر كنار ساخت . كه تفصيل آن در جلد اول همين كتاب ، و در قسمت عاصم گذشت .\r\n\r\nبررسى اسناد احاديث سيف\r\nاكنون ببينيم كه سيف بن عمر ، افسانهء عفيف را از قول چه اشخاصى نقل كرده ، و به اصطلاح اسناد احاديث او چه كسانى هستند .\r\nسيف همهء اين مطالب را طى دو حديث ، و هر دو را از زبان يك راوى بيان مىكند كه آن هم « صعب بن عطيّه بن بلال » مىباشد .\r\nبه پى جويى اين راوى و پدرش « عطيّه بن بلال » برمىآييم و به كتاب‌هايى كه شرح حال راويان را به دست داده‌اند مراجعه مىكنيم ، ولى از ايشان نشانى نمىيابيم . بنا بر اين حق داريم كه بگوييم كه اين افسانه را سيف بن عمر خود ساخته ، و به راويان مخلوق خيالات خود نسبت داده است .\r\n\r\nدست آورد سيف از خلق افسانهء عفيف\r\nسيف با خلق شاعر ، و دلاورى بى باك به نام عفيف بن منذر تميمى :\r\n1 - افتخارى در جنگ‌هاى ارتداد براى قبيلهء تميم به ثبت مىرساند .\r\n2 - معجزه‌ها مىآفريند ، و از دل كوير دهناء چشمه‌هاى آب گوارا جارى مىكند ، آب دريا را تغيير ماهيت مىدهد ، و زير پاى سربازان اسلام به گونهء رمل مرطوب در مىآورد ، فرشتگان را به تأييد اين گروه رزمنده وا مىدارد ، تا چنين موردى هم بر كرامات و معجزات صحابه و در كتب مناقب ايشان افزوده شود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n3 - دعاها ، و خطابه‌ها ، رجزها و نامه‌ها مىسازد ، تا سرمايهء فرهنگ اسلامى را هر چه غنىتر سازد .\r\n4 - « حطم » رييس خاندان قيس را به خاك و خون ، شهريار ربيعه را به اسارت ، و برادر او را گردن مىزند ، و نشان اين همه افتخارات را بر سينهء مخلوق خيالى خود ، عفيفى بن منذر تميمى نصب مىكند تا بر ديگر افتخارات « بنى عمرو تميمى » افزوده باشد .\r\n5 - دو راوى از نسل يك ديگر يعنى پدر و پسرى به نام‌هاى « عطيه ، و صعب » مىآفريند و نامشان را بر طومار اسامى راويان خيالى خود مىافزايد . و اين‌ها همه از بركت سخنان سيف به دست آمده ، او را در اين خلق و آفرينش شريك و هم دستى نبوده است .\r\n\r\nناشران افسانه‌ها سيف\r\n1 - امام المورخين ، محمد بن جرير طبرى در « تاريخ كبير » .\r\n2 - ياقوت حموى در « معجم البلدان » .\r\n3 - حميرى « روض المعطار » .\r\n4 - ابن حجر در « الاصابه » .\r\nاين چهار دانشمند ، مطالب خود را مستقيماً از كتاب سيف بن عمر گرفته‌اند .\r\n5 - عبد المؤمن در كتاب « مراصد الاطلاع » كه از حموى مطلب گرفته است .\r\n9 8 7 6 ابو الفرج اصفهانى در كتاب « اغانى » .\r\nابن اثير .\r\nابن خلدون و ديگر تاريخ نويسان مطالب خود را دربارهء عفيف از طبرى گرفته‌اند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nيكصد و پنجاه صحابى ساختگى\r\n7 - زياد بن حنظله - تميمى\r\n* زياد ، در زمان رسول خدا\r\n* زياد ، در زمان خلافت ابو بكر\r\n* اشعار زياد ، در فتوح شام\r\n* فرماندارى زياد در خلافت عمر\r\n* زياد ، در خدمت امام على\r\n* روايت حديث پيغمبر ، وسيلهء زياد\r\n* نام زياد ، در رديف نام شيعيان امام\r\n* بررسى اسناد روايت‌هاى سيف دربارهء زياد\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nهفتمين صحابى ساختگى سيف : زياد بن حنظلهء تميمى\r\nابو عمر ، ابن عبد البر ، در كتاب « استيعاب » زياد بن حنظله را چنين معرفى كرده است :\r\nاو - زياد بن حنظله - از اصحاب رسول خدا بوده ، ولى من از او روايتى سراغ ندارم . رسول خدا او را به همراهى « قيس بن عاصم ، و زبرقان بن بدر » مأموريت داده است تا آشوب مسيلمهء كذاب و طليحه ، و اسود را فرو نشاند .\r\nزياد ، از اعمال و كار گزاران رسول خدا ، و از پيروان خاص امام على بوده و در تمام جنگ‌هاى آن حضرت شركت داشته است .\r\nابن اثير ، در كتاب « اسدالغابه » خود ، عين عبارات ابن عبد البر را در ترجمهء زياد آورده و در پايان آن مىنويسد :\r\nاين مطالب را ابو عمر ، نويسندهء كتاب « استيعاب » در شرح حال « زياد بن حنظله » آورده است .\r\nذبى ، نويسندهء كتاب « تجريد » نيز شرح حال زيد را به طور اختصار از كتاب اسد الغابه اين اثير نقل نموده است .\r\nابن حجر در « الاصابه » بخشى از مطالب خود را مستقيماً از كتاب سيف ، و قسمتى را هم از « استيعاب » گرفته است . او در شرح حال زياد ، چنين مىنويسد :\r\n« زياد بن حنظلهء تميمى » ، و هم پيمان با بنى عدى كه ابو عمر - نويسندهء كتاب\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n« استيعاب » - در باره‌اش چنين آورده است . . . و پس از ذكر مطالب استيعاب ، خود اظافه كرده مىنويسد :\r\nو سيف بن عمر در كتاب فتوح خود دربارهء زياد مىگويد . . .\r\nو داستان زياد را بلاواسطه از كتاب فتوح سيف نقل مىكند .\r\nابن عساكر در كتاب « تاريخ دمشق » دربارهء زياد چنين مىنويسد :\r\nاو - زياد - با « بنى عبد بن قصى » هم پيمان ، و از اصحاب رسول خدا بوده است . زياد ، در جنگ يرموك و در خدمت رسول خدا شركت جسته و بر گردانى از سواران اسلام فرماندهى داشته است .\r\nفرزندش به نام « حنظلة بن زياد » و نيز « عاص بن تمام » از او روايت كرده‌اند .\r\nپس از اين مطالب ، ابن عساكر به شرح حال زياد از خلال روايت‌هاى سيف با ذكر سند و مأخذ آنها ، كه تنها منشأ پيدايش چنين صحابه‌اى مىباشد پرداخته است .\r\nبا اين ترتيب سخن پيرامون زياد بن حنظله ، اشعار و حماسه‌هايش همه از سيف بن عمر سرچشمه مىگيرد ، و اينك ما نيز از نخستين قدم به تحقيق در اين مورد مىپردازيم .\r\n\r\nزياد ، در زمان رسول خدا\r\nطبرى ضمن حوادث سال يازدهم از هجرت ، از قول سيف چنين مىنويسد :\r\nرسول خدا با اعزام گروه‌هايى ، به دفع مدعيان پيامبرى و مرتدين پرداخت .\r\nسپس طبرى به معرفى اصحابى مىپردازد كه از جانب رسول خدا به اين مهم نامزد شده بودند ، و در آن ميان مىگويد :\r\nو زياد بن حنظلهء تميمى از خاندان بنى عمرو را به همراهى قيس بن عاصم ، و زبرقان بن بدر ، مأموريت داد تا . . . و به يارى يك ديگر در دفع عائلهء مدعيان پيامبرى چون « مسيلمه ، و طليحه ، و اسود » اقدام كنند . . .\r\nبه همين خبر ، ابن عبد البر نويسندهء « استيعاب » و ديگر نويسندگان كه از سيف مطلب گرفته‌اند و نامشان گذشت ، استناد كرده زياد را از جمله كار گزاران و عمال پيغمبر خدا به حساب آورده‌اند .\r\nما به كتاب‌هايى كه در سيره و روش رسول خدا نگاشته شده مانند « سيرهء » ابن هشام ، « امتاع الاسماع » مقريزى ، « عيون الاثر » ابن سيده ، « جوامع السير » ابن حزم ، جلد اول « انساب الاشراف » بلاذرى كه اختصاص به سيرهء رسول خدا دارد ، و جلد اول و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nدوم « طبقات » ابن سعد ، كه در آنها به شرح سيرهء رسول خدا پرداخته ، حتى نام دراز گوش ، اسب ، و شتر مخصوص پيغمبر را ذكر مىنمايد ، نام آبگيرهايى را كه پيامبر اسلام از آنها آب نوشيده ، مسواك‌هاى آن حضرت ، و پاى افزار و كفش او را با تمام جزئياتشان توصيف مىكند تا چه رسد به فرامين و اقدامات و عمليات آن حضرت ، مراجعه كرديم ، اما به هيچ روى در هيچ يك از آنها ، و ديگر كتاب‌هاى نظير آنها كه مطلب از سيف بن عمر نگرفته‌اند نامى از صحابه‌اى به اسم زياد بن حنظله تميمى و مأموريتش از جانب رسول خدا ، و كار گزاريش براى آن حضرت نيافتيم .\r\n\r\nزياد در دستگاه ابو بكر\r\nطبرى از قول سيف بن عمر در تاريخ خود چنين آورده است :\r\nقبايل قيس و ذبيان از جمله قبايلى بودند كه مرتد شده « ابرق ربذه » اجتماع كردند و « طليحه » مدعى پيغمبرى نيز افرادى از قبيلهء هوازن را به سركردگى برادرش « حبال » به يارى ايشان فرستاد .\r\nابو بكر براى جلوگيرى از يورش آنها به مدينه دست به كار شد و افرادى را از جمله على بن ابيطالب به پاسدارى از گذرگاه‌هاى مدينه بگماشت و عده‌اى را هم به مقابلهء مرتدين فرستاد . گروه اخير شكست خورده تا مدينه عقب نشست .\r\nابو بكر چون چنان ديد ، شبانه به آراستن سپاه پرداخت و هنوز صبح چهره ننموده بود كه سپاه آمادهء او ، با گروه مرتدها رو به رو شد ، مسلمانان مهلت نداده بر آنان تاختند و آفتاب سر نزده بود كه سپاه كفر تار و مار شد و قواى اسلام به تعقيب آنها پرداخت . زياد بن حنظله به همين مناسبت چنين سروده است :\r\nدر آن روز ، ابو بكر چنان به ايشان حمله برد كه حيوان درنده بر شكارش ! على را بر قسمت سوار كاران بگماشت و « حبال » بر اثر حملهء آنان كشته شد .\r\nجنگ را عليه آنان ساز كرديم و به خاكشان در انداختيم ، آن چنان كه مردان جنگى بر روى عنايم جنگى مىريزد .\r\nدر آن وقت كه ابو بكر مردان جنگى را به ميدان آورد ، مرتدها تاب مقاومت نياوردند . از نزديك‌ترين تپه ، بر قبيلهء « بنى عبس » شبيخون زديم ، و با شكستن پشت « ذبيانيان » جلوى حملهء ايشان را گرفتيم .\r\nو نيز سيف گفته است كه زياد بن حنظله در جنگ « ابرق ربذه » طى اشعارى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nچنين گفته است :\r\nما در جنگ « ابرق » همان جنگى كه « ذبيانيان » در آتش آن سوختند ، حضور داشتيم .\r\nو به همراهى صديق - ابو بكر - كه حرف را كنار گذاشته بود ، مرگ را به ايشان هديه داديم .\r\nياقوت حموى بر اين افسانهء سيف اعتماد كرده است كه به معرفى « ابرق ربذه » پرداخته و در كتاب « معجم البلدان » مىنويسد :\r\n« ابرق ربذه » نام محلى است كه در آن جا ميان ياران ابو بكر صديق و گروه مرتدها جنگى سخت در گفته است . و به طورى كه در كتاب سيف آمده است آن جا محل سكونت قبايل ذبيان بوده و ابو بكر پس از ارتدادشان بر آنها حمله كرده و به سختى شكستشان داده ، سرزمينشان را چراگاه ويژهء اسب‌هاى سپاهيان اسلام كرده است . و اين همان جايى است كه زياد بن حنظله در اشعارش به آن اشاره كرده است كه مىگويد : ما در جنگ « ابرق » همان جنگى كه ذبيانيان . . . تا آخر .\r\nحموى همين مطلب را در كتاب « المشترك » خود نيز به طور خلاصه آورده و گفته است :\r\nنام ابرق ربذه طى حديثى آمده ، و زياد بن حنظله ضمن اشعارى از آن ياد كرده است و . . .\r\nو به اين ترتيب نام زياد در جنگ‌هاى « ردّه » و از زبان سيف بن عمر در تاريخ طبرى آمده ، و ابن كثير هم همين مطالب را از طبرى گرفته و در تاريخ خود نقل نموده است .\r\n\r\nمقايسه‌اى بين روايت سيف و ديگران\r\nاما ديگران چون بلاذرى اخبار ردّه و جنگ با مرتدها را به گونه‌اى ديگر آورده‌اند . او - بلاذرى - چنين مىنويسد :\r\nابو بكر به « ذى القصه » رفت تا از آن جا سپاهى به جنگ مرتدها گسيل دارد . در همين موقع « خارجه بن حصن و منظور بن سنان » كه هر دو از قبيلهء فزاره بودند ، به پشت گرمى جمعى از مشرگان به سپاه اسلام حمله برده جنگ سختى را آغاز نهادند . ولى سرانجام از قواى مسلمين شكست خورده فرارى شدند . طلحة بن عبد الله ايشان را تعقيب كرد و يكى از ايشان را از پاى در آورد ، اما بقيه كافران موفق به فرار شدند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nآن گاه ابو بكر خالد بن وليد را بر گزيد و فرماندهى كل سپاه را در عهدهء او گذاشت ، و « ثابت بن قيس شماس » را به سرپرستى انصار نامزد كرد ، و به ايشان فرمان داد به جنگ « طليحه اسدى » كه مدعى پيغمبرى شده بود و افراد قبيلهء فزاره به ياريش برخاسته بودند ، بپردازد .\r\n« ذهبى » نيز اين داستان را نزديك به همين معنى آورده ، اما در هر دو كتاب ( ذهبى و بلاذرى ) نامى از ابرق و زياد بن حنظله برده نشده است .\r\nبه ساير كتاب‌هاى تاريخى كه به شرح نبرد ابو بكر با مرتدها پرداخته ، و سخن از سيف نگرفته‌اند نيز مراجعه كرديم ، ولى نامى از ابرق ربذه ، و ارتداد قبايل قيس و ذبيان و همچنين نشانى از زياد بن حنظله و حماسه‌هاى او نديديم .\r\n\r\nنتيجهء اين بحث و بررسى\r\nنتيجه‌اى كه از اين بحث و بررسى و سركشى به كتاب‌ها ، و پى جويى مطلب براى يافتن نامى از ابرق ربذه ، و جنگ ارتدادى قبايل قيس و ذبيان با ابو بكر ، و صحابه‌اى به نام زياد بن حنظله ما را به دست آمد اين بود كه :\r\nدر كتاب « استيعاب » ابن عبد البر ، نام زياد بن حنظله در رديف نام اصحاب رسول خدا ، و از جملهء عمال و كار گزاران آن حضرت برده شده ، و سخن از مأموريتش از طرف آن حضرت براى نبرد با مرتدان و مدعيان پيامبر رفته است ، بدون اين كه به سند آن اشاره‌اى شده باشد .\r\nو چون نويسندگان كتاب‌هاى « اسد الغابه و تجريد » بدون اين كه مصدر خبر خود را به دست داده باشند ، مطالب خود را از كتاب « استيعاب » گرفته‌اند ، اين امر موجب مىشود تا شخص محقق چنين گمان كند كه ممكن است اين داستان به جز از طريق سيف ، از طريق ديگرى هم روايت شده باشد !\r\nبا توجه به اين كه در « معجم البلدان » ياقوت حمووى در واژهء « ابرق ربذه » سند خبر ، كتاب « فتوح » سيف ذكر شده ، چنين به نظر مىآيد كه در زمان حموى انتساب كتاب فتوح به شخص سيف بن عمر از شهرت و معروفيتى خاص برخوردار بوده ، اما از قرائن پيدا است كه به قرن‌ها پس از حموى آن كتاب از شهرت و معروفيت خود افتاده است ، و چون ترجمهء « ابرق ربذه » از « معجم البلدان » حموى به ديگر كتب جغرافيايى راه يافته ، امكان دارد كه محققين را چنين باور افتد كه مگر چنان مكانى در صدر اسلام وجود داشته است ! ! در صورتى كه مصدر تمام اين خبرها و افسانه‌ها شخص سيف است نه ديگرى .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nدست آورد افسانه‌هاى سيف\r\n1 - زياد بن حنظله تميمى را علاوه بر مقام هم صحبتى با رسول خدا ، عامل و كار گزاران حضرت نيز معرفى كرده است .\r\n2 - مكانى به اسم « ابرق ربذه » آفريده تا نامش در كتاب‌هاى جغرافيا برود .\r\n3 - حماسه‌هاى آتشين بر زبان صحابى ساختگى خود نهاده ، تا زينت بخش صفحات فرهنگ و ادب شود ، و بر گنجينهء آثار ادبى تازى بيفزايد .\r\n4 - نبردها ، و آوردگاه‌هاى خيالى خلق كرده ، تا بر صفحات تاريخ اسلام نقش بندد و جامعهء اسلامى را به خود مشغول دارد .\r\n\r\nزياد بن حنظله در نبردهاى شام\r\nطبرى ضمن رويدادهاى سال سيزدهم از هجرت ، و ذكر وقايع نبرد « يرموك » ، و ابن عساكر در شرح حال زياد بن حنظله ، در كتاب‌هاى خود از سيف بن عمر چنين آورده‌اند :\r\n« خالد بن وليد » ، سرفرماندهى كل قواى مسلمين ، زياد بن حنظله را به فرماندهى گردانى از سواران تعيين و نامزد كرد .\r\nهمچنين طبرى ضمن رويدادهاى سال پانزدهم هجرى و سرگردانى « هراكلوس » و نا كاميش را در جمع آورى نيروى جنگى براى مقابله با مسلمين ، و نيز ابن عساكر ، و ابن حجر در شرح حال زياد ، هر سه از قول سيف مىنويسد :\r\nدر همان هنگام كه « هراكليوس » از شهر « رها » مىگريخت ، از مردم شهر « رها » يارى خواست ، اما آنان از دادن كمك به او شانه خالى كرده از گردش پراكنده شدند و در نتيجه او هراسان از آن شهر بگريخت .\r\nپس از اين پيش آمد نخستين دلاور مسلمانى كه قدم به رها گذاشت و سگان آن ناحيه را به پارس كردن وا داشت ، و مرغان خانگى از پيش پايش هراسان گريختند ، زياد بن حنظله صحابى رسول خدا ، و از هم پيمانان قبيلهء « عبد بن قصى » بوده است .\r\nابن عساكر در دنبالهء اين داستان از قول سيف مىافزايد كه زياد بن حنظله با اشاره به همين پيش آمد چنين گفته است :\r\nاگر مىخواهى از « هراكليوس » ، هر جا كه هست بپرس ، كه ما با او چنان جنگيديم ، كه قبايل را در هم مىشكست .\r\nبر سر او لشكر جرارى فرستاديم كه در هنگام زمستان ، نيزه‌ها را به حركت در مىآورند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nما در آن نبرد ، و هر حمله و هجوم ، و در هم شكستن قواى دشمن چون شيران بوديم ، و روميان به مانند روباه !\r\nما ، آنها را در هر كجا كه يافتيم از پاى در آورديم و با اسيران به زنجير كشيدهء دشمن باز گشتيم .\r\nاشعار زير را نيز ، سيف بن عمر ، به زياد بن حنظله نسبت داده است :\r\nدر شهر « حمص » كه پيش پاى ما خوار و بيچاره پهن شده بود ، فرود آمديم ، و نيزه ، و شمشيرهاى خود را به كار برديم .\r\nو چون روميان از ما به وحشت افتادند ، برج و باروى شهرشان از هيبت و قدرت ما ، از هم فرو ريخت ! !\r\nو همگى آنها ، با خوارى و زارى در پيشگاه قدرت ما سر تسليم فرود آوردند .\r\nو نيز سيف بن عمر گفته است كه اشعار زير را زياد بن حنظله سروده است :\r\nما ، در « حمص » فرزند قيصر را ، در حالى كه خون دلش از دهانش بيرون مىريخت به حال خود واگذاشتيم .\r\nدر آن نبرد زلزله خيز ، ما قد بر افراشتيم ، و او را وا گذاشتيم تا در خاك و خون دست و پا زند .\r\nگروه‌هاى ايشان ، در برابر قدرت ما آنقدر خوار شدند كه چون ديوار زلزله زده ، در مقابل ما واژگون شدند .\r\nما ، شهر « حمص » را وقتى ترك كرديم كه گرداگرد آن را از سكنه خالى كرده بوديم .\r\nسيف بن عمر ، مىگويد كه زياد بن حنظله در هنگام فتح « قنسرين » چنين سروده است :\r\nهمان شب ، كه « ميناس » فرماندهان خود را به باد ملامت گرفت ، ما ، در « قنسرين » پيروز و فرمانرواى ايشان شده بوديم .\r\nو در همان هنگام كه باران تير و نيزهء ما باريدن گرفته بود ، قبيلهء « تنوخ » خود را به مهلكه افكند .\r\nجنگ ما هم چنان ادامه داشت ، تا آن هنگام كه به جز به تن در\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nدادند ، و برج و باروى خود را خراب كردند ، اين جا بود كه در شگفت شديم .\r\nو نيز چنين سروده است :\r\nدر آن روز كه « ميناس » با سپاهيانش به رويارويى ما پيش مىآمد ، نيزه‌هاى محكم ما ، حركت او را متوقف ساخت .\r\nسپاهيانش در بيابان پراكنده شدند ، و مردان دلاور و نيزه افكن ما با او در آويختند .\r\nگروه‌هاى ارتش ما وقتى « ميناس » را در ميان گرفتند كه سواران او به سستى گراييده بودند .\r\nو در آخر ، وقتى ميناس را رها كرديم كه در خون خود دست و پا مىزد ، و باد ، سنگ ريزه‌هاى بيابان را به صورت او و يارانش مىپاشيد .\r\nاشعار زياد در جنگ « اجنادين » چنين است :\r\nما ارطبون ، فرمانده روميان را شكست داديم و او ، حسرت زده تا مسجد اقصى به هزيمت رفت .\r\nدر آن شب كه آتش جنگ « اجنادين » فرو نشست كركس‌ها ، و لاشخورها ، بر كشته‌هاى به خاك افتادهء ايشان اقامت گزيدند .\r\nدر زير خاك و غبارى كه به هوت برخاسته بود ، ما نيزه‌هاى خود را به سوى او پرتاب كرديم به طورى كه ناله‌اش به گوش رسيد .\r\nپس از اين جنگ ، ما روميان را از شام بيرون كرديم و تا دورترين جاها متواريشان ساختيم .\r\nگروه‌هاى روميان پا به فرار نهادند ، در حالى كه قلبشان از ترس از جا كنده شده بود .\r\nدر آخر ، در ميدان جنگ كشته‌هاى بسيار به جاى گذاشته ، و با حالتى اسف‌بار فرار كردند .\r\nو نيز چون سروده است :\r\nحملهء سواركاران ما به روميان ، قلب مرا آرامش بخشيد ، و درد مرا درمان كرد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nسواران ما ، بزرگ ايشان را به ضرب شمشيرهاى بى امان خود از پاى در آوردند ، و به تعقيب فراريان و كشتن آنها تا روم ادامه دادند .\r\nگروهى از ايشان را به محاصره گرفتند ، تا اين كه من بى هيچ باكى ، با هر بانوى محترمى از ايشان هم بستر شدم ! !\r\nو هم زياد بن حنظله گفته است :\r\nيادم آمد وقتى كه جنگ روم به درازا كشيد ، در همان سال كه ما به ايشان درگير شده بوديم .\r\nدر همين وقت ، ما در سرزمين حجاز بوديم و فاصلهء ما تا روم و ايشان يك ماه راه با همهء پستىها و بلندىها بود .\r\nدر آن وقت ، « ارطبون » روميان را حمايت مىكرد و در برابرش قهرمانى بود كه با او برابرى مىنمود .\r\nوقتى كه « فاروق / عمر » دريافت كه موقع فتح شام رسيده است ، با لشكر خدايى به جانب روم به راه افتاد .\r\nو چون روميان احساس خطر كردند ، و از هيبت او هراسناك شدند ، به خدمتش رسيدند و به او گفتند : تو كسى هستى كه ما خواهان پيوستن به او هستيم .\r\nدر همين موقع بود كه شام گنج‌هاى درونى خود را به همراه همهء فراخى نعمتى كه داشت ، به او پيشكش كرد .\r\nفاروق ، ميراث گران بهاى گذشتگان شرق و غرب عالم را به ما ارزانى داشت .\r\nو چه مايه اشخاصى بودند كه قدرت كشيدن اين همه با ثروت را نداشتند ، و حمل آن را به ديگران واگذار نمودند .\r\nو نيز چنين سروده است :\r\nآن گاه كه نامه‌ها به خليفه عمر « 1 » رسيد ، خليفه‌اى كه چون شير ژيان شترهاى قبيله را محافظت مىكند .\r\n\r\n\r\n","description":"","footnote":"\r\n( 1 ) . در تاريخ آمده است كه روميان در خواست كردند كه پيمان نامه صلح را شخص خليفه بنويسد ، او نيز پذيرفت و براى همين منظور به بيت المقدس رفت . در اين شعر منظور از نامه‌ها ، اشاره به همين موضوع است .\r\n","page_name":" 125 ","page_number":125},
  {"content":"\r\n\r\nدر آن هنگام بود كه شام ، با مردمش سخت به هم بر آمده ، از همه اطراف پهلوان و قهرمان مىجستند .\r\nو در همان وقت بود كه عمر دعوت مردم را پذيرا شد ، و با سپاهى انجم شمار به سوى آن روان گرديد .\r\nو شام با همه پهناورى كه داشت ، در استقبال خليفه عمر ، بيش از آن چه خليفه انتظار داشت خوبىهاى خود را پيشكش كرد .\r\nخليفه نيز ، جزيهء روم را از آن چه زيباتر و نيكوتر بود ، به عدالت بين سپاهيان و مسلمانان قسمت فرمود .\r\nدر اين جا سخن ابن عساكر در شرح حال زياد بن حنظله ، كه همه را از سيف بن عمر روايت كرده است پايان مىپذيرد . ضمناٌ دو حماسهء اخير را طبرى نيز از قول سيف در فتح « بيت المقدس » از زبان زياد بن حنظله روايت نموده است .\r\nدر كتاب « معجم البلدان » حموى ، در شرح بر واژهء « احنادين » چنين آمده است :\r\nو از اشعار زياد بن حنظله است كه در اين مورد مىگويد : ما ارطبون فرمانده روميان . . .\r\nتا آخر اشعار مزبور . و هم او دربارهء واژهء « داروم » مىنويسد :\r\nمسلمانان به سال سيزدهم از هجرت به آن جا حمله كردند و آن را به تصرف خود در آوردند . زياد بن حنظله طى شعرى به مطلع زير ، از آن چنين ياد كرده است :\r\nبا يورشى كه سوار كاران ما به سرزمين روم بردند ، غم از دلم برخاست ، و ناراحتىهايم بر طرف شد .\r\nبه طورى كه مىبينيم ، اين شعر از جملهء شش قصيدهء حماسى بود كه ابن عساكر آن را در ترجمهء زياد از سيف روايت ، و ما نيز آن را نقل كرده‌ايم .\r\nاين‌ها همه روايت‌هاى سيف بن عمر تميمى است . و بسيار مشكل است كه براى مقايسه با هر يك از اين افسانه‌هاى عجيب ، روايات ديگران را از ساير مصادر مهم و معتبر تاريخى در اين جا بياوريم ، زيرا بحث پيرامون هر يك از آنها ، بحث‌هاى مفصل و جدا گانه‌اى مىخواهد كه در حد اين قسمت از كتاب نيست و ما را از مقصدى كه در پيش داريم دور مىسازد . ولى تنها به ذكر اين مطلب بسنده مىكنيم كه روايت‌هاى سيف در آن لشكر كشىها ، هم از نظر زمان و چگونگى چنان رويدادى ، و هم از نظر نقش آفرينان آن وقايع ، و فرماندهان سپاهى كه نام مىبرد ، با حقايق مسلم تاريخى كه ديگران روايت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nكرده‌اند ، چون « بلاذرى » به كلى اختلاف دارد . چه ، همهء تاريخ نويسان متفقند كه قبيلهء تميم كه ساكن عراق بوده‌اند ، به عنوان جنگ با مشركين و ديگران قدمى از سرزمين خود به سوى شمال و سرزمين روم برنداشته‌اند . و اين موضوعى است مسلم ، و يك روى مسأله . روى ديگر مسأله اين است كه ، در هيچ يك از متون تاريخى ، و در هيچ نبردى از نبردهاى مسلمين نامى از زياد بن حنظله ، قهرمان افسانه‌اى سيف و ديگر پهلوانان نقش آفرين او برده نشده ، و از حماسه‌هاى آتشين ايشان ، و خود ستايىهاى زياد و خاندان تميم و ديگر افتخارات آنها چيزى به چشم نمىخورد .\r\nاز اين مقايسهء كوتاه نتيجه‌اى كه به دست مىآيد ، اين است كه در يابيم سيف بن عمر تميمى تنها نويسنده‌اى است كه صحابه‌اى مىآفريند و نامش را زياد مىگذارد ، و او را در جنگ‌هاى مسلمين شركت مىدهد ، و حماسه‌هاى آتشينى برايش مىسازد .\r\n\r\nدست آورد احاديث سيف در اين مورد\r\n1 - مردى از قبيلهء تميم به نام « زياد بن حنظله » مىآفريند و او را صحابى رسول خدا مىنامد .\r\n2 - زياد را شير افكنى مىنمايد كه در نبرد با روميان پيش قدم بوده ، نخستين گردى است كه قدم به سرزمين رها مىگذارد .\r\n3 - با سرودن حماسه‌هاى آتشين از زبان زياد براى قبيلهء خود ، قبيلهء تميم كسب افتخار مىكند و در خلال چنان سروده‌هايى ادعا مىكند كه اين تميميان هستند كه با هركول‌ها ، و هراكليوس‌ها در مىافتند و آنها را خوار و زبون مىسازند ، و فرزند امپراطور روم را مىكشند . اين تميميان هستند كه بر قنسرين ، فرمانروا مىشوند ، ميناس را از پاى در مىآورند ، و در اجنادين ، ارطبون فرمانرواى بيت المقدس را مىكشند ، و همهء زنان زيبا و بزرگ زادهء رومى را به همسرى خود در مىآورند !\r\n4 - اين سرودها را به عنوان شاهد بر مدعاى خود ، در گنجينهء ادبيات عرب به امانت مىسپارد .\r\n\r\nزياد بن حنظله در پست فرماندارى !\r\nطبرى ضمن حوادث سال بيست و يكم از هجرت ، از قول سيف بن عمر روايت\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمىكند :\r\nعمر چون مشاهده كرد كه يزدگرد پادشاه ايران همه ساله سپاهى فراهم كرده بر قواى مسلمين مىتازد ، فرمان داد تا مسلمانان از همه طرف به خاك ايران بتازند ، و ملك و دولت پادشاهى ايران را بر اندازند .\r\nفرمان عمر هنگامى صادر شد كه زياد بن حنظله كه از جملهء مهاجرين اوليهء اسلام به حساب مىآمد ، و با بنى عبد قصى پيمان دوستى داشت ، از جانب عمر بر كوفه حكومت مىكرد . مدت حكومت زياد بر كوفه سخت كوتاه بود زيرا به هنگام صدور فرمان عمر ، با اصرارى هر چه تمام‌تر از مقام خلافت تقاضا كرد تا با استعفاى او موافقت شود . سرانجام خليفه در برابر خواهش بيش از حد زياد بن حنظله ، ناگزير گرديد تا با نقاضايش موافقت نمايد !\r\nگذشته از اين ، به هنگام حكومت « سعد وقاص » بر كوفه ، منصب قضا ، و داورى آن جا به عهدهء زياد بن حنظله بوده است !\r\nهمچنين طبرى از سيف روايت مىكند كه خليفه عمر ، به سال بيست و دوم از هجرت ، حكومت « جزيره » را به زياد بن حنظله تفويض فرموده است .\r\nهمهء اين‌ها را سيف بن عمر گفته و طبرى هم آنها را در كتاب تاريخ خود و با تصريح نام سيف آورده است .\r\n« ابو نعيم ، و ابن اثير ، و ابن كثير » ، هر سهء اين دانشمندان مطالب خود را دربارهء زياد بن حنظله و موضوع حكومت و داورى ، قضاوت او را در كوفه و جزيره ، از طبرى گرفته و به عنوان حقيقتى تاريخى در كتاب‌هاى خود ثبت كرده‌اند .\r\nسيف موضوع حكومت زياد را بر كوفه با قيد « مدت كوتاه » ذكر مىكند ، و اصرار او را داير بر كناره گيريش از آن مقام از پيشگاه خليفه عمر مطرح مىكند ، تا راه گريزى براى خود گذاشته باشد ، و اگر كسى از او بپرسد كه ، چه طور است كه نام زياد را در فهرست واليان كوفه نمىبينم ؟ در جواب فوراً بگويد ، آخر مدت حكومتش آنقدر كوتاه بوده كه به ثبت كردنش نمىارزيده است !\r\nسيف در راه ارضاى تعصبات قبيله‌اى ، به همين اندازه از حكومت زياد بر كوفه قانع است زيرا همين مقدار نيز بر ساير افتخارات تميم مىافزايد ! !\r\nدر مقام تعصبات قبيله‌اى براى سيف افسانه ساز همين بس كه :\r\n« زياد بن حنظله » او صحابه‌اى باشد مهاجر ، سوار كارى دلير و بى باك ، حاكمى فرمانروا و پاك دامن و مورد توجه دستگاه خلافت ، قاضى و داورى پارسا و عادل ، شاعرى سخنور و حماسه سرا كه در پهنهء نبرد از نوك سنانش خون ، و از لبهء پهن شمشيرش شرنگ مرگ ، و به گاه حماسه از دهانش آتش مىبارد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nزياد بن حنظله در خدمت امام على ( ع )\r\nطبرى ضمن حوادث سال سى و شش هجرى از سيف بن عمر روايت مىكند :\r\nمردم مدينه خواستند بدانند على دربارهء معاويه و جنگ با او و پيرامون قبلهء مسلمين چگونه فكر مىكند ، آيا به چنين نبردى اقدام مىكند ، يا جرأت دست زدن به چنين كارى را ندارد پس به همين منظور ، زياد بن حنظله را كه از خواص على بود بر انگيختند تا با امام تماس گرفته نظر او را جويا شود و برايشان خبر آورد .\r\nزياد به خدمت امام رسيد و ساعتى چند در محضر او بنشست تا آن كه امام چنين آغاز سخن كرد :\r\n- زياد ! آماده شو . زياد پرسيد :\r\n- براى چه كارى ؟ امام فرمود :\r\n- براى جنگ شام ! و زياد در پاسخ امر امام گفت :\r\n- مدارا و سازش از جنگ بهتر است ! و اين شعر را خواند :\r\nهر كس كه در كارهاى بسيار ، سخت سازش نكند ، با دندان گاز گرفته ، و با پا ، پايمال مىشود ! !\r\nامام در حالى كه چنين مىنمود كه مقصودش خطاب به زياد نيست ، چنين خواند :\r\nاگر تو را دلى زيرك ، و شمشيرى بران ، و دماغى بالا باشد ، ستم‌ها از تو دورى خواهند كرد .\r\nزياد از خدمت امام بيرون آمد ، و مردمى كه چشم به راه او داشتند گردش را گرفته پرسيدند :\r\n- خوب چه خبر ؟ زياد جواب داد :\r\n- مردم ! شمشير !\r\nو اهل مدينه با شنيدن پاسخ زياد در يافتند كه منظور امام چيست ، و چه پيش خواهد آمد .\r\nطبرى در دنبالهء اين افسانه از قول سيف مىنويسد : كه مردم از همراهى امامشان ، على بن ابيطالب در جنگ با شاميان كوتاهى كرده روى مساعدت نشان نمىدادند ، چون زياد بن حنظله چنين ديد به خدمت امام رفته گفت :\r\nاگر كسى تو را همراهى نمىكند و به ياريت نمىشتابد ، ما كه هستيم ! ما سبك به ياريت برميخيزيم ، و با دشمنانت مىجنگيم .\r\nطبرى اين مطالب را از سيف مىگيرد ، و ابن اثير نيز از طبرى نقل مىكند !\r\nابن عبد البر ، نويسندهء كتاب استيعاب ، و ديگر نويسندگان پيرو او به همين روايت سيف اعتماد كرده « زياد بن حنظله » را از جملهء خواص امام على معرفى نموده‌اند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو شايد با توجه به سخنى كه سيف از زياد نقل مىكند كه « ما سبك به ياريت برميخيزيم ، و با دشمنانت مىجنگيم » باشد كه نوشته‌اند : زياد در همهء جنگ‌هاى امام و در خدمت او شركت داشته است . ابن اعثم نيز در تاريخش قسمت‌هايى از همين روايت سيف را آورده است .\r\nاما ، ما اين دروغ‌ها را جز در سخنان سيف ، در هيچ يك از مصادر تاريخى كه مطلب از سيف نگرفته‌اند نيافتيم ، و نامى از زياد را در نبردهاى « جمل ، و صفين ، و نهروان » نديديم و حتى از چنين شخصيتى افسانه‌اى در كتاب‌هايى كه به شرح حال اصحاب و شيعيان امام پرداخته‌اند به جز « مامقانى » اثرى نيافتيم . مامقانى هم با توجه به نوشته‌هاى كتاب‌هاى اسد الغابه ، و استيعاب به ويژه آن جا كه نوشته‌اند ، زياد از جملهء خواص امام على بوده است ، با احتياط در كتاب خود مىنويسد :\r\nچنين تصور مىكنم كه اين مرد از نيكان شيعه بوده است .\r\nو ما ندانستيم كه چرا سيف زياد را از خواص امام معرفى ، و قهرمان بى مانندى چون قعقاع را از سرگشتگان در كار او قلمداد كرده است ؟ و از آن جا كه ما سيف را در طرح دروغ‌ها و خلق افسانه‌ها و نقش آفرينانش بى هدف و ناپخته نمىشناسيم ، اين سؤال مطرح مىشود كه آيا سيف در خلق افسانهء زياد و پيوستگى او به امام على ، در نظر نداشته تا به سهم خود شيعيان را نيز مجذوب كرده ، افسانه‌هايش در ميان آنها هم رواج يابد ؟ به همان شيوه كه با خلق افسانه‌هايى خاص ، پيروان مكتب خلفا را بر انگيخته تا دروغ‌هايش را باور داشته در كتاب‌هاى خود نقل كنند ؟ يا هدفى ديگر داشته كه بر ما پوشيده است !\r\nسيف ، زياد را تا آن جا از خواص امام معرفى مىكند ، كه نه تنها مزدم عامى بلكه خواص از صحابهء او مانند « عمار ياسر ، مالك اشتر ، و ابن عباس و ديگران » به او نيازمندند ، و او را براى كسب اطلاع از توانايى امام در جنگ با معاويه و هدفش نزد او مىفرستند . دروغ به اين بزرگى را فقط نزد سيف مىتوان سراغ گرفت .\r\n\r\nزياد حنظله و نقل روايت\r\nدر آغاز سخن دربارهء زياد ، ديديم كه دانشمندى چون « ابن عبد البر » در كتاب « استيعاب » مىنويسد :\r\nاما من از « زياد بن حنظله » روايتى سراغ ندارم .\r\n« ابن اثير » نيز همين گفتهء « ابن عبد البر » را در كتاب « اسد الغابه » آورده است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nامّا ابن عساكر مىنويسد :\r\nفرزندش « حنظله بن زياد » و نيز « عاص بن تمام » از او روايت كرده‌اند .\r\nابن حجر نيز در « اصابه » همين مطالب را نوشته است .\r\nما ، نه روايتى از « عاص بن تمام » دربارهء زياد ديديم ، و نه از شخص عاص در هيچ يك از كتب رجال و تراجم روات سراغى داريم .\r\nاما حنظله فرزند زياد ، گر چه نامى از اين راوى در هيچ يك از مصادر و كتب رجال به چشم نمىخورد ، دو روايت از همان روايت‌هاى ساختگى سيف را كه از لحاظ سند ، و هم از نظر متن و تركيب بندى عبارات ، از قلم سيف تراوش كرده است به دست آورده‌ايم .\r\nنخستين روايت را « ابن عساكر » ، آن جا كه از روايت « زياد بن حنظله » سخن مىگويد آورده تا دليلى بر گفتارش باشد ، « ابن عساكر » اين روايت را از قول سيف چنين مىآورد :\r\nسيف بن عمر ، از « عبد الله ، از حنظله بن زياد ، از پدرش » روايت مىكند كه در آن هنگام كه ابو بكر در بستر بيمارى افتاده بود ، « خالد بن وليد » از عراق سپاه به جانب شام كشيد و . . . تا آخر .\r\nحديث دوم را طبرى پس از داستان فتح ابلّه ، و ضمن حوادث سال دوازدهم از هجرت از قول سيف بن عمر چنين آورده است :\r\nسيف بن عمر ، از « محمد بن نويره ، از حنظله بن زياد ، از زياد بن حنظله » روايت كرده ايت كه خالد بن وليد مژدهء فتح آن جا را ضمن تقديم خمس غنايم جنگى به همراهى فيلى به مدينه خدمت ابو بكر گسيل داشت .\r\nفيل را در كوچه‌هاى مدينه در معرض تماشاى مردم گذاشتند ، زنان كم مايه با ديدين آن فيل به يك ديگر مىگفتند : آيا خدا چنين موجود عجيبى را آفريده است ؟ و تصور مىكردند كه آن ساختهء دست بشر است . ابو بكر پس از آن فرمان داد تا آن فيل را باز گردانيدند !\r\nطبرى پس از اين روايت مىگويد :\r\nاين داستان فتح ابلّه ، بر خلاف آن چيزى است كه تاريخ نويسان و اهل سير دربارهء آن نوشته‌اند و يا در اخبار صحيح آمده است .\r\nگذشته از اعتراف صريح طبرى داير به مغاير بودن اين مطالب سيف با واقع و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنفس امر داستان فتح ابلّه ، افسانهء فيل دروغ سيف را بيشتر بر ملا مىكند ، زيرا موضوع فيل و خاطراتى كه از آن حيوان در لشكر كشى ابرهه به سرزمين مكه و خانهء خدا هنوز در خاطرها ديده مىشد امرى نبود كه زنان مدينه را به حيرت اندازد ، و آنان را وادارد تا بر بارهء حقيقت وجودى چنان حيوان بزرگ جثه‌اى با يك ديگر به گفت و گو بنشيند و احياناً آن را ساختهء دست بشر بدانند ، چه ، موضوع فيل و حملهء به مكه براى مردم پيش از اسلام ، آغاز تاريخ شده بود ، و زمان وقوع اتفاقات را با آن مىسنجيدند و آن را مقارن يا پس از عام الفيل ، و يا پيش از آن مىدانستند . از اين گذشته بارها و بارها زنان مدينه در قرآن سودهء فيل را خوانده يا شنيده بودند ، و گمان نمىرود كه آنان به وجود چنان حيوانى آگاهى نداشته باشد . با وجود همهء اين‌ها ، سيف چنين افسانه‌اى را ساخته و به زير دست و پاى مردم انداخته است .\r\nاما از سيف پرسيده نشده و خودش هم نگفته است كه بر سر فيل مزبور پس از باز گردانيدنش از مدينه چه آمد و آبشخورش به كجا افتاره است . ولى به احتمال بسيار زياد ، سيف پس از ساختن افسانهء شگفت انگيز اين فيل ، كه آن را جزء غنايم جنگى « خالد بن وليد مضرى » ، به پيشگاه خليفهء مضرى تقديم داشته است ، وظيفهء تعصبات قبيله‌اى خويش را در اين مورد انجام يافته مىداند و دليلى براى نگه‌دارى آن نمىبيند ، و فيل بيچاره را به امان خدا مىسپارد تا هر كجا كه مىخواهد برود .\r\nما محرك سيف را در ساختن اين قبيل افسانه‌هاى شگفت انگيز ، بارها بيان داشته‌ايم و تكرار آن را موردى نمىبينيم .\r\nبه اين ترتيب علاوه بر آن چه گذشت ، چنين نتيجه مىشود كه سيف براى صحابى افسانه‌اى خود ، دو روايت ساخته ، و برايش فرزندى به نام حنظله آفريده است تا آن دو روايت را از زبان او بازگو كند !\r\n\r\nدست آورد از اين افسانه\r\n1 - دو روايت از زياد بن حنظلهء تميمى ، از طريق فرزندش حنظله آورده ! تا زينت بخش كتاب‌هاى حديث شود !\r\n2 - اثبات فرزندى براى زياد افسانه‌اى ، تا نامش جزء تابعين از قبيلهء تميم ثبت گردد ، و دانشمندانى چون عساكر ، و ابن حجر ، با باور از دروغ‌هاى سيف ، در كتاب‌ها خود بنويسند كه حنظله از پدرش زياد چنين روايت كرده است ! !\r\n\r\nكوتاه سخن\r\nاين كه سيف با خلق صحابه‌اى به نام « زياد بن حنظلهء تميمى » نام قبيلهء خود تميم را\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nبا آفرينش چنان صحابه‌اى مهاجر ، دلاورى گرد افكن ، فرماندهى نام آور ، شاعرى حماسه سرا ، راويى در احاديث ، ذى نفوذى در پيشگاه امام على ، هر چه بيشتر جاودانگى بخشيده ، تا به وجودش وحماسه‌هاى آتشينش قبيلهء تميم بر خود ببالد .\r\nفرزندى نيز براى او آفريند و نامش را حنظله مىگذارد ، تا پس از پدرى آن چنان و صحابه‌اى معروف ، تابعى پارسا و راوى حديث ، جاى پدر بنشيند و افتخارات خاندان سيف را تكميل كند ، و قبيلهء تميم به وجود پدر و فرزندى به نام زياد و حنظله ، و نيايى چون حنظلهء تميمى بر ديگر قبايل به ويژه قحطانيان يمانى افتخار كند .\r\n\r\nريشهء افسانه‌هاى سيف و شاخه‌هاى آن\r\nبه طورى كه گفتيم سخن ر بارهء زياد و فرزندش حنظله ، و آن چه را كه دربارهء ايشان خوانديم همه و همه از سيف افسانه ساز سر چشمه گرفته و در مصادر زير راه يافته است :\r\n1 . طبرى در تاريخ كبيرش با ذكر سند .\r\n2 . ابو نعيم ، در « تاريخ اصفهان » با ذكر سند .\r\n3 . ابن عساكر ، در تاريخش با ذكر سند .\r\n4 . حموى در « معجم البلدان » خود كه در يك جا سند را نام مىبرد ، و در جاى ديگر بدون ذكر سند .\r\nمورخان زير نيز افسانهءزياد را با واسطه از سيف گرفته‌اند :\r\n5 . ابن اثير ، مطلب خود را از طبرى گرفته و در تاريخش نقل كرده است .\r\n6 . ابن كثير ، مطلب از طبرى گرفته ، و در تاريخ خود نقل كرده است .\r\n7 . ابن عبد البر ، فشرده‌اى از احاديث سيف را بدون ذكر سند در « استيعاب » آورده .\r\n8 . نويسندهء كتاب « اسد الغابه » سخن از « استيعاب » گرفته .\r\n9 . نويسندهء كتاب « تجريد » مطلب از « اسد الغابه » گرفته است .\r\n10 . نويسندهء كتاب « تنقيح المقال » از كتاب‌هاى « اسد الغابه » ، و « استيعاب » نقل كرده است .\r\n11 . نويسندهء كتاب « تهذيب » فشردهء « تاريخ » ابن عساكر را نقل كرده است .\r\n\r\nبررسى سند افسانهء زياد\r\nدر سلسلهء سند حديث سيف دربارهء زياد بن حنظله ، نام « سهل بن يوسف ، و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nابو عثمان يزيد ، و محمد كه او را محمد بن عبد الله نويره » معرفى مىكند ، آمده است . همچنين نام « مهلب كه او را ابن عقبهء اسدى مىنامد ، و عبد الله بن سعيد ثابت » را نام مىبرد كه د رگذشته ما در افسانه‌هاى قعقاع ، و عاصم و ديگر قهرمانان خيالى و افسانه‌اى سيف ، ثابت كرديم كه همگى ساختهء دست خيال سيف هستند و وجود خارجى نداشته‌اند ، و نامى از آنان را جز در سخنان سيف نمىتوان يافت .\r\nسيف در سند روايت‌هاى افسانه‌اى خود دربارهء زياد ، راوى داگرى به نام « ابوزهراء قشيرى » را از جملهء اصحاب رسول خدا معرفى مىكند كه او نيز وجود خارجى نداشته است ، و ما با توجه به سخنان سيف ، به شرح حال او خواهيم پرداخت .\r\nهم چنن از راويانى به اسم « عباده و خالد » به دو اين كه نامشان را ببرد سخن مىگويد كه نمىتوان دربارهء وجود ، يا عدم چنان اشخاصى دركتب رجال به بررسى و تحقيق پرداخت .\r\nو باز سيف د راحاديثش از راويانى چنين نام مىبرد « از مردى از خانوادهء قشير ! ! » و يا « از مردى ! ! » آيا شما مىدانيد اينان چه كسانى مىتوانند باشند ؟\r\nو دست آخر ، چون ديگر موارد ، و براى رد گم كردن دروغ‌ايش نام راويانى را برده است كه وجود داشته‌اند ، ولى از آن جا كه سيف دروغ‌گو است ، و سخنانش نزد هيچ تاريخ نويس ديگرى كه سخن از او نگرفته است يافت نمىشود ، ما ، گناه دروغ پردازىهاى او را به گردن چنان راويانى نمىگذاريم .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nيكصد و پنجاه صحابى ساختگى\r\n8 - حرملة بن مريطه تميمى\r\n9 - حرملة بن سامى تميمى\r\n* نسب‌ها ، و اماكن خيالى در مصادر معتبر\r\n* حرمله ، در حمله به ايران\r\n* سقوط اهواز ، از ديدگاه سيف\r\n* مقايسه‌اى بين افسانه‌هاى سيف ، و حقايق تاريخى\r\n* فرماندارى خائن\r\n* نه شاعر تميمى\r\n* حرملة بن سامى ، مخلوق اشتباه ابن حجر\r\n* تحقيقى در سند افسانه‌هاى سيف\r\n* ريشه و شاخه‌هاى افسانه‌هاى سيف\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nهشتمين صحابى ساختگى سيف : حرملة بن مريطه تميمى\r\n\r\nنسب‌ها و اماكن خيالى در مصادر معتبر\r\n« سيف بن عمر » ، نسبت حرمله را چنين خيال كرده است :\r\nحرمله ، فرزند مريطه ، حنظلى ، و از خانوادهء عدوى ، از تيرهء بنى مالك بن حنظلهء تميمى است . اين قبيله به نام جدشان كه نامش « عدويه » و از بنى عد و رباب بوده معروف مىباشد .\r\n\r\nحرملة در روايت‌هاى سيف\r\nحرمله ، صحابى ساختگى سيف را در مصادر زير مورد مطالعه قرار مىدهيم :\r\nدر كتاب « اسد الغابه » كه ويژهء شرح حال و معرفى اصحاب رسول خدا است چنين آمده است :\r\nسيف بن عمر در كتاب « فتوح » خود دربارهء حرمله مىنويسد : حرملة بن مريطه از نياكان صحابهء رسول خدا بوده است .\r\nدر تاريخ طبرى آمده است كه حرمله به همراهى « عتبة بن غزون » در بصره حضور داشته ، و عتبه او را براى جنگ با ايرانيان به « ميشان » « 1 » فرستاده است .\r\n\r\n\r\n","description":"","footnote":"\r\n( 1 ) . حموى در معجم البلدان مىنويسد ميشان نام سرزمينى بوده است وسيع بين بصره و واسط كه نخلستان‌هاى بسيار داشته است .\r\n","page_name":" 137 ","page_number":137},
  {"content":"\r\n\r\nذهبى در « تجريد اسماء الصحابهء » خود چنين آورده است :\r\nسيف بن عمر ، در كتاب « فتوح » خود ، حرملة را از جملهء نيكان صحابهء رسول خدا معرفى كرده است .\r\nدر كتاب « اصابه » ابن حجر ، به نقل از طبرى چنين آمده است :\r\nحرمله به همراهى عتبه . . . تا آخر .\r\nبا توجه به روايت‌هاى طبرى كه از سيف نقل كرده ، و نيز احاديث سيف كه در كتاب فتوحش آمده است ، دانشمندانى چون « ابن اثير ، و ذهبى ، و ابن حجر » هر كدام شرح حالى جدا گانه براى حرمله و به نام فرد صحابى رسول خدا نوشته‌اند . در اين جا پاى سخن طبرى مىنشينيم .\r\nطبرى ضمن حوادث سال دوازدهم از هجرت ، به نقل از سيف بن عمر مطالبى دارد كه خلاصهء آن چنين است :\r\nدر آن هنگام كه منشور حكومت عراق از جانب خليفه ابو بكر به دست « خالد بن وليد » رسيد ، او نامه‌اى به عنوان « حرمله ، و سلمى ، و مثنيو مذعور » « 1 » كه هر كدام بر دو هزار سپاهى فرماندهى داشتند نوشت و از ايشان خواست تا در ناحيهء « ابلّه » كه از نقاط مرزى عراق و نزديكىهاى مصرهء كنونى واقع بوده است به او بپيوندند .\r\nهر چهار سردار ، فرمان بردند و با هشت هزار سپاهى تحت فرمان خويش به ابلّه روى آوردند ، « خالد بن وليد » نيز با ده نزار نفر رزمندهء زير فرمانش در ابلّه به آنان پيوست .\r\n« ابن اثير » و « ابن خلدون » هم همين مطالب را از طبرى گرفته و نقل كرده‌اند ، اما هيچ كدام آنها از هدف و نتيجهء اين اردو كشى چيزى ننوشته‌اند ، و موضوع آن را تا سال هفدهم از هجرت كه بار ديگر نام اين سرداران سپاه به ميان مىآيد به دست فراموشى سپرده‌اند ، و معلوم نيست كه در اين مدت پنج سال اين هجده هزار سپاهى و پنج فرمانده كجا بوده و چه مهمى را بر عهده داشته‌اند .\r\nما در پىجويى اين مطلب ، تنها حموى را ديديم كه به گونه‌اى مسئول ما را پاسخ گفته است . او در واژهء « وركاء » چنين مىنويسد :\r\nسيف گفته است : نخستين سواركارى كه براى جنگ با ايرانيان قدم به سرزمين پارس\r\n\r\n\r\n","description":"","footnote":"\r\n( 1 ) . حرمله صحابى است « آفريده » خيالات سيف كه درمقام تحقيق پيرامون او هستيم . سلمى را سيف فرزند « قين » معرفى كرده و اين كه او از آفريده‌هاى خيالى سيف باشد مورد شك و ترديد ما است .\r\nمثنى را سيف فرزند « الحق عجلى » معرفى كرده و به شرح حال او در اين كتاب پرداختيم .\r\nاما مذعور نامش در حديث غير سيف آمده است ولى سيف از وجود مذعور حقيقى سوء استفاده كرده و دروغ‌هاى خود را بر تن او پوشانيده است !\r\n","page_name":" 138 ","page_number":138},
  {"content":"\r\n\r\nگذاشت دو صحابى نامى « حرملة بن مريطه ، و سلمى بن القين » بودند ، كه هر دو نفر از مهاجرين ، و از نيكان صحابهء رسول خدا به شمار مىرفتند .\r\nاين دو صحابى ، به همراهى چهار هزار سپاهى خود از قبايل « تميم و رباب » به مناطق « اطد ، نعمان ، و جعرانه » وارد شده با « انوشجان ، و فيومان » در وركاء رو به رو گرديدند و در نتيجهء جنگى كه روى داد ، فرماندهان ايرانى را شكست داده وركاء را به تصرف خود در آوردند ، و بر « هرمز گرد » تا « فرات بادگلى » دست يافتند . سلمى اين موضوع را چنين به شعر آورده است :\r\nخبرها كه پخش مىشود ، شما نشنيديد كه در « وركاء » به « اوشجان » چه گذشت ؟\r\nبر سر « اوشجان » همان بلايى آمد كه بر سر « فيومان » كشته شده در زمين طف رسيد .\r\nحرملة نيز در همين مورد گفته است :\r\nساكنان ميشان را تا وركاء با ضرب شمشير خود به پيش رانديم و اين شاهكار سوار كاران ما بود .\r\nدر آن روز كه كوه‌ها در ابرها فرو رفته بودند ، ما مال و منالشان را به غنيمت برديم .\r\nپس طبق گفتهء حموى و به موجب روايت‌هاى سيف ، در آن فاصلهء زمانى ، جنگ‌هايى رخ داده و كشتارهايى صورت گرفته است كه طبرى به آن‌ها اشاره‌اى نكرده است .\r\nحموى در واژهء « نعمان » ، پس از اين كه نام اماكنى را كه نعمان خوانده مىشود مىبرد ، مىگويد :\r\nاز آن جمله نعمان كوفه از ناحيهء صحرا است ، سيف مىگويد :\r\nنخستين كسى كه براى جنگ با ايرانيان پاى به سرزمين عراق نهاد ، حرمله فرزند مريطه ، و سلمى فرزند قين بودند كه به « اطد ، و جعرانه » وارد شده سپس وركاء را به تصرف خود در آوردند .\r\nبه اين ترتيب معلوم مىشود كه حموى واژهء نعمان را تنها در حديث سيف ديده و بر وجود چنان جايى صحه گذاشته است و شاهد بر آن را سخنان سيف آورده است .\r\nسخن حموى در واژهء « جعرانه » پس از شرح بر جعرانهء حجاز ، عيناً چنين است :\r\nسيف بن عمر ، در كتاب « فتوح » خود كه من نسخه‌اى از آن را به خط « ابن خاضبه » در دست دارم چنين مىگويد : نخستين كسى كه براى جنگ قدم به سرزمين ايران نهاد ، حرملة بن مريطه ، و سلى بن قين بودند كه به اطد و . . .\r\nتا آخر مطالبى كه در واژهء وركاء آورده بود نقل مىكند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nحموى دركتاب ديگر خود به نام « المشترك » كه ويژهء اماكنى اتس كه نام مشترك دارند در واژهء « جعرانه » مىنويسد :\r\nدو مكان به اين نام معروف است ، يكى « جعرانهء » بين طائف و مكه ، و ديگرى نام مكانى است كه سيف بن عمر دربارهء آن طى حديثى گفته است ، نخستين كسى كه براى جنگ با ايرانيان قدم به خاك عراق نهاد ، حرملة بن مريطه و . . . .\r\nو نيز در همان كتاب در واژهء « نعمان » مىنويسد :\r\nشش محل به نام « نعمان » خوانده مىشود . . . .\r\nتا آنجا كه مىنويسد :\r\nو « نعمان » جايى را كه سيف بن عمر ضمن حديثى از آن نام برده و گفته است كه ، نخستين كسى كه براى جنگ با ايرانيان قدم به خاك عراق نهاد ، حرمة بن مريطه و . . . .\r\n« صفى الدّين » نيز در كتاب جغرافياى خود به نام « مراصد الاطلاع » مىنويسد :\r\nاطد ، به دو فتح ، سرزمينى است نزديك كوفه از جانب صحرا كه سپاهيان اسلام در ابتداى نبرد با ايرانيان پاى به آن جا گذاشتند .\r\nو در واژهء جعرانه هم خلاصهء گفتهء حموى را نقل كرده است .\r\nاز آن جايى كه در سخنان سيف نام « هرمزد گرد » برده شده است ، حموى با اعتقاد به سخنان يوسف وجود چنان جدايى را باور داشته ، در كتاب خود جايى را چنين به آن اختصاص داده است :\r\nگويا در سرزمين عراق ناحيه‌اى به نام هرمزد گرد وجود داشته و به روزگار فتوح مسلمين در آن جا جنگى بين ايرانيان و اعراب در گرفته و به پيروزى مسلمانان و تصرف آن شهر منجر شده است .\r\n« صفى الدين » نيز همين مطلب را در « مراصد الاطلاع » خود خلاصه كرده مىنويسد :\r\nهرمزد گرد ناحيه‌اى در عراق بوده است !\r\nآن چه را كه تا به اين جا آورديم سخنان سيف بوده و طبرى به آنها اشاره نكرده است .\r\n\r\nحرملة مريطه در حمله به ايران\r\nنام حرمله و سلمى دو سر فرمانده و صحابى ساختگى سيف ضمن حوادث سال\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nهفدهم از هجرت و در فتح شهرهاى « اهواز ، و مناذر ، و نهرتيرى » به نقل از روايات سيف در تاريخ طبرى چنين آمده است :\r\nهرمزان بارها به دهات و قصبات اطراف بصره يورش برد تا آن كه « عتبة بن غزوان » فرماندار بصره از سعد وقاص فرمانده كل قواى عراق يارى جست ، سعد سپاهى به كمك عبته فرستاد ، و حرملة بن مريطه ، و سلمى بن القين را كه از خانان عدويه ، و از تيرهء حنظلهء تميميع و از جملهء مهاجران و نيكان به حساب مىآمدند ، براى دف شر هرمزان نامزد كرد . حرمله و سلمى در حدود منطقهء « ميشان ، و دشت ميشان ، و مناذر » فرود آمدند و از قبيلهء « بنى عم » ، فرزندان مالك يارى خواستند .\r\nدر اين جا طبرى از سيف ، افسانه‌اى ديگر نقل مىكند و دليل اين كه خانوادهء مزبور را « بنى عم » خوانده‌اند چنين مىآورد :\r\nسيف مىگويد : به خدمت « مرة بن مالك بن حنظله » كه « عمّى » ناميده مىشد و افراد قبيلهء بنى عم فرزندان او مىباشند ، گروهى بى نام نشان و نا معروف از خاندان « معد » رسيده نزديك او نيزل گزيدند .\r\nمرّه به همراه اين گروه به ايران رفت و به يارى پارسيان برخاست ، كارمره ، بر برادرش گران آمد و طى اشعارى او را چنين سرزيش نمود :\r\nمرّه در كارى كه كرد ، كور و كر شده بود ، و فرياد عشاير و قبيلهء خود را نشنيد .\r\nاو از سرزمين قبايل ما رخت بربست ، و به دنبال ملك و برترى به سرزمين فارس شتافت .\r\nبه همين مناسبت مره را « عمى - كور » خواندند ، و همين نام نيز بر فرزندان او باقى ماند . يربوع بن مالك در اين زمينه مىگويد :\r\nبزرگان قبايل « معد » مىدانند كه بروز مفاخرت ، ما در خور چنين تابندگى هستيم . ما ايرانيان كوير نشين را كوچ داده از ميان برداشتيم و خود سر افرازى يافتيم .\r\nدر اين هنگام اگر درياى افتخارات عرب به جوشش در آيد ، ما از همهء آن درياها سر افراز تريم .\r\nو ايوب بن عصبه نوادهء امرى القيس نيز چنين سروده است :\r\nما بر قبايل عرب در فرود آمده بر منزل گاه‌هاى شرف پيشى گرفتيم ، و در اين كار تعمد داشتيم .\r\nما شاهانى بوديم كه پيشينيان را سر افرازى بخشيديم ، و به همهء\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nقرن‌ها همسران شاهان را به اسارت گرفته‌ايم .\r\nطبرى دنبالهء افسانهء سيف را در يارى خواستن حرمله و سلمى از قبيلهء بنى عم چنين آورده است :\r\nدو نفر از رؤساى خاندان بنى عم به نام « عالب وائلى » و « كليب وائل كليبى » به تقاضاى حرمله و سلمى پاسخ مثبت داده به نزد ايشان رفتند و ضمن گفت و گويى به آنها گفتند :\r\nچون شما عرب و از خاندان ما هستيد ، نمىتوانيم كه شما را واگذاريم و يارى ندهيم .\r\nاز طرفى ايرانيان به خاندان بنى عم ، از آن روى كه آنها در ايران ساكن شده و منطقهء خوزستان را سرزمين خود مىدانستند اعتمادى كامل داشته هرگز گمان نمىكردند كه روزى با عرب و دشمن ايشان عليه ايرانيان ارتباط بر قرار كنند !\r\nرؤساى خاندان بنى عم از اين حسن ظن ايرانيان دربارهء خود استفاده كرده به حرمله و سلمى پيشنهاد كردند كه در فلان روز ، با چنان نشانه‌اى شما بر « هرمزان » بتازيد كه در همان وقت يكى از ما به « مناذر » و ديگرى به نهر تيرى » حمله خواهيم برد ، و با جنگ و ستيز دشمن را از پيش پاى بر مىدارد و به سوى شما پيش مىآيد . ما به اين ترتيب پشت هرمزان را خالى خواهيم كرد .\r\nپس از طرح اين نقشهء جنگى ، غالب و كليب به منزل‌گاه و قبيلهء خويش « بنى عم » باز گشتند ، و نقشهء خود را با آنان در ميان نهادند و موافقت آنان را در اين مورد جلب نمودند .\r\nچون شب موعود فرا رسيد ، صبح گاهان حرمله و سلمى به نظم سپاه خويش پرداختند و با هرمزان رو به رو گرديدند و به پيكارى بى امان را آغاز كردند .\r\nدر همان احوال كليب و غالب كه بر نهر تيرى و مناذر دست يافته بودند ، به يارى حرمله و سلمى شتافتند . خبر سقوط « مناذر و نهر تيرى » چون به هرمزان و سپاهيان او رسيد ، موجب نا اميدى ايشان در جنگ شد و در نتيجه شكست خورده روى به هزيمت نهادند . سپاهيان اسلام به تعقيب آنها پرداخته تيغ در ميانشان گذاشتند و از كشته‌هاى ايشان پشته‌ها ساختند ، و غنايم فراوان به دست آوردند .\r\nهرمزان از آوردگاه جان به سلامت برد ، و با جمعى از ياران خويش از پل اهواز عبور كرد و رودخانه را بين خود و مسلمانان پناه قرار داد و از ايشان تقاضاى صلح كرد . مسلمانان پيشنهاد صلح او را پذيرفتند و پيمانى بين هرمزان و حرمله و سلمى بسته و امضاء شد و به اين ترتيب تا كناره‌هاى رود كارون به تصرف قواى اسلام در آمدند .\r\nاين‌ها را طبرى از سيف بن عمر نقل كرده ، و ابن اثير ، و ابن خلدون هم از طبرى گرفته در تاريخ‌هاى خود نقل كرده‌اند .\r\nحموى در واژهء « منذر » در كتاب معجم البلدان خود مىنويسد :\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nنام « مناذر » در كتاب فتوح سيف ، و خوارج هر دو آمده است ، و به طورى كه مورخين آورده‌اند ، داستان چنين است كه :\r\n« عتبة بن غزوان » در سال هجدهم از هجرت و به هنگامى كه بر بصره حكومت مىراند دو تن از سرداران نامى را به نام‌هاى « سلمى بن القين ، و حرملة بن مريطه » كه از زمرهء مهاجرين و اصحاب رسول خدا ، و از خانوادهء عدويهء بنى حنظله بودند ، مأموريت داد تا سپاه به ميشان و دشت ميشان بكشند ، و مناذر و تيرى را به تصرف خود در آوردند و داستان ايشان دراز است . و « حصين بن نيار حنطلى » در اين مورد چنين سروده است :\r\nآيا محبوبهء من خبر دارد كه كشتن مردان سرزمين مناذر دل ما را خنك كرده است ؟\r\nآنها بالاى منطقهء « دلوث » به يك هنگ از سواركاران ما برخوردند كه كر و فرشان چشم‌ها را خيره مىكرد .\r\nما همهء آنها را در منطقه‌اى بين نخلستان‌ها ، و لب دجله از پاى در اورديم .\r\nدر اين جا ، تا صور اسرافيل منزل خواهند ساخت ، از آن روى كه سم اسب‌هاى ما پهنهء اين سرزمين را هموار ساخته است .\r\nهمين دانشمند - حموى - در واژهء « تيرى » مىنويسد :\r\n« تيرى » نام شهرى است كه « حرملة بن مريطه » ، و « سلمى بن قين » ، در سال هجدهم از هجرت ، و از جانب عتبة بن غزوان ، مأمور فتح آن جا شده بودند و آن را در همان سال گشودند . و « غالب بن كليب » در آن چنين سروده است :\r\nروزى كه كليب مردم تيرى را خوار و ذليل كرد ، ما در جنگ مناذر به جان مىكوشيديم .\r\nما بوديم كه هرمزان و لشكر جرار او را تار و مار كرديم ، و به سوى آبادىهاى انباشته از آذوقهء ايشان هجوم برديم .\r\nآرى ، سيف اين اشعار را بر زبان غالب تميمى نهاده است تا افتخار فتح دو شهر از شهرهاى ايران را به نام قبيلهء تميم به ثبت برساند ، در حالى كه طبرى به هنگام نقل سخنان سيف طبق عادتش از نقل آنها خوددارى كرده است .\r\n\r\nدرك حضور خليفه ، و سقوط اهواز\r\nطبرى از سيف بن عمر روايت مىكند كه پس از آن فتوح ، « عتبة بن غزوان »\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nفرماندهى لشكرگاه مناذر را به « سلمى بن قين » سپرد ، و ادارهء امور آن شهر را به غالب واگذار كرد . و نيز فرماندهى پادگان تيرى را به « حرملة بن مريطه » داد ، و امور شهر تيرى را نيز به عهدهء كليب نهاد .\r\nطبرى پس از باز گويى تقسيم مناصب فرماندهى و فرماندارى شهرهاى تيرى و مناذر سيف بين آفريده‌هاى خيال او ، دنبالهء افسانهء سيف را چنين مىآورد :\r\nبعضى از خانواده‌هاى « بنى العم » از خوزستان به بصره مهاجرت كرده در اطراف آن ساكن مىشوند ، در همين هنگام عتبه فرماندار بصره گروهى از همين مهاجرين را به نمايندگى از جانب قبيلهء « بنى العم » برمىگزيند و به خدمت خليفه عمر گسيل مىدارد ، سلمى و حرمله نيز جزء اين هيئت نمايندگى بودند . عتبه قبلًا به آنها گفته بود كه براى درك محضر خليفه خود را آماده كنند و كسى را به جاى خود تعيين نمايند تا در غياب ايشان ادارهء امور ناحيهء تحت فرمانشان مختل نگردد .\r\nدر اين جا طبرى از قول سيف براى چندمين بار تأكيد مىكند كه اين دو سردار - حرمله و سلمى - از اصحاب رسول خدا بوده‌اند .\r\nطبرى در دنبالهء اين داستان مىنويسد : هيئت نمايندگى به حضور خليفه عمر مشرف شد ، و در همين شرفيايى بود كه افراد قبيلهء « بنى العم » شرح كافى از و ضع فلاكت بار قبيله را به سمع خليفه رسانيدند ، و خليفه نيز براى بهبود وضع پريشان آنها دستور داد تا املاك خالصهء خانداد سلتنطى ايران را به افراد قبيلهء بنى العم واگذار نمايند !\r\nدر ادامهء همين داستان طبرى مىنويسد :\r\nهرمزان كه شانه از زير مقررات صلح خالى كرده بود ، از كردها براى جنگ يارى خواست و سپاهى بزرگ فراهم آورد .\r\nحرمله و سلمى كه از اين پيش آمد اطلاع يافتند ، مراتب را به عتبه گزارش كردند ، عتبه نيز ما وقع را به خليفه اطلاع داد .\r\nعمر ، براى گوش‌مالى هرمزگان ، و آرام ساختن منطقه ، « حرقوص بن زهير سعدى » را كه از اصحاب رسول خدا بود به فرماندهى سپاهى برگزيد ، و او را مأمريت داد كه به يارى مسلمانان بشتابد . و مخصوصاً تأكيد كرد كه « حرقوص » ، حكومت شهرهايى را كه در اين اردوكشى مىگشايد ، خود به دست بگيرد !\r\n« حرقوص » با كمك حرمله و سلمى ، و كليب ، و غالب سپاه به جانب اهواز كشيد و در محل « سوق اهواز » با هرمزان رو به رو ، و همان جا با او به جنگ برخاست .\r\nسرانجام ، هرمزان از اين جنگ شكست خورد و به « رام هرمز » عقب نشست . حرقوص اهواز\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nرا متصرف شد و ستاد فرماندهى خود را در آن جا تشكيل داد ، و واحدهاى رزمى او تمام قسمت‌هاى آن منطقه را تا ( تستر / شوشتر ) متصرف شدند . حرقوص بر اهالى شهرهاى فتح شده ماليات وضع كرد ، سپس نمايندگانى را برگزيد ، و خمس غنايم جنگى را ضمن شرح پيروزىها و فتوح خويش به خدمت خليفه عمر به مدينه فرستاد . « اسود بن سريع » كه يكى از اصحاب رسول خدا بوده است در اين باره چنين سروده :\r\nبه جان و سوگند ، كه خويشان ما آن چه را كه به ايشان سپرده شده بود ، پذيرفته ، امانت به جاى آورند .\r\nاينان پروردگار خود را فرمان بردند ، در حالى كه ديگران نافرمانى كرده ، اوامر او را به چيزى نگرفتند .\r\nمجوس كه كتاب يا فرمانى ايشان را از بدىها دور نمىكرد ، به گروهى از سواران ما برخوردند ، كه ايشان را خوار و زبون كرد .\r\nهرمزان در جنگ با ما ، با اسب راهور خود فرار كرد ، و رزمندگان ما او را تعقيب كردند .\r\nاو مركز فعاليتش اهواز را رها كرد و گريخت ، در وقتى كه تازه بهار به آن جا پاى نهاده بود .\r\nو « حرقوص بن زهير سعدى » نيز در همين مورد گفته است :\r\nما به سرزمين‌هايى كه پر از ذخاير بود دست يافتيم ، و بر هرمزان پيروز گشتيم .\r\nزمين و درياى ايشان را به دست آورديم ، و دارايىها ، و ميوه‌هاى ناياب ايشان را نيز .\r\nايشان درياى وسيعى داشتند كه در دو سوى آن ، رودهاى پر خروشى در جريان بود .\r\nهمين سخنان سيف باعث آن شده است كه « حرقوص » نامى را كه او در خيال خود آفريده است چون ديگر صحابيان زادهء خيالاتش ، در رديف اصحاب حقيقى رسول خدا قرار گيرد ، و علما و دانشمندان برايش شرح حال بنويسد ! به نوشتهء ابن اثير توجه كنيد ، او چنين مىنويسد :\r\nطبرى از او - حرقوص - ياد كرده و گفته است : هرمزان فرمانرواى خوزستان شانه از زير بار تعهدات خود خالى كرد ، و راه سرپيچى و عصيان پيش گرفت و از كردها براى جنگ با مسلمين يارى جست و آلت و عدتى به هم رسانيد ، سلمى و حرمله مراتب را به عتبه گزارش دادند و . . . .\r\nتا آن جا كه مىنويسد : و او از جملهء اصحاب رسول خدا بوده است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nذهبى در كتاب « تجريد » و ابن حجر در كتاب « اصابه » از ابن اثير پيروى كرده حرقوص را از جملهء اصحاب رسول خدا معرفى كرده‌اند .\r\nبار ديگر پاى سخن طبرى مىنشينيم ، و پى سپر سرنوشت حرمله و سلمى دو صحابى دروغين و ساختگى سيف مىشويم . طبرى از قول سيف در فتح « رام هرمز » و « تستر » ضمن حوادث سال هفدهم از هجرت چنين مىنويسد :\r\nيزدگرد پادشاه ساسانى به تحريك احساسات ميهنى و ملى مردم پارس پرداخت و با ارسال نامه‌هايى مردم آن سامان را برانگيخت تا به يارى او بشتابند .\r\nسلمى و حرمله اقدامات يزدگرد را به خليفه و مسلمانان بصره گزارش دادند ، خليفه عمر « سعد بن ابى وقاص » فرماندار كوفه را دستور داد تا سپاهى عظيم به سركردگى « نعمان » به يارى مسلمانان اعزام دارد . سعد فرمان برد و نعمان با چنان سپاهى عظيم به جانب پارس حركت كرد تا به « سوق اهواز » رسيد . پس در آن جا ، حرقوص و سلمى و حرمله را به جاى گذاشت و خود در « اربك » با هرمزان در اين جنگ شكست خورد و « رام هرمز » را رها كرد و به تستر عقب نشست ، نعمان به همراهى حرقوص و حرمله و سلمى به تعقيب او پرداختند ، و در اطراف « تستر / شوشتر » به او رسيدند و . . . .\r\nو باز طبرى در ضمن حوادث سال بيست و يك هجرى از قول سيف مىنويسد :\r\nزمانى كه خليفه عمر فرمان داد تا نعمان سپاه به جانب پارس بكشد ، طى نامه‌اى به سلمى بن قين ، و حرملة بن مريطه و ديگر سرهنگ‌هايى كه بين پارس و اهواز اردو زده بودند دستور داد تا مردم و سرزمين‌هى زير فرمان و حكومت خود را پاس دارند و مانع شوند كه ايرانيان بر مسلمانان بتازند ، و مؤكداً مقرر داشت كه تا رسيدن دستور تازهء من ، هم چنان مرزهاى منطقهء پارس و اهواز را پاس داريد و به نگهبانى آنها بپردازيد .\r\nاين دستور باعث آن گرديد تا از رسيدن قواى كمكى پارس براى جنگ جويانى كه در نهاوند با قواى مسلمين پيكار مىكردند به طور جدى جلوگيرى به عمل آيد .\r\nاين موضوع را طبرى از قول سيف بن عمر در تاريخ خود ثبت كرده ، و ديگر تاريخ نويسان ، چون ابن اثير و ابن خلدون آن را از وى گرفته در تاريخ‌هاى خود نقل كرده‌اند .\r\n\r\nفشرده‌اى از آن چه گذشت\r\nبنا به گفتهء سيف ، خالد فرماندار عراق مىشود ، و از « حرمله و سلمى ، و مثنى ، و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمذعور » دعوت مىكند كه با افراد تحت فرماندهى خود ، در ابله به او بپيوندند . ايشان هر كدام دو هار سپاهى ب زير فرمان داشتند ، دعوت خالد را اجابت مىكنند و حرمله و سلمى كه از نيكان صحابه و از جملهء مهاجرين بوده‌اند ، نخستين كسانى به شمار مىآيند كه براى نبرد با ايرانيان قدم به خاك ايران مىگذارند ، و با چهار هزار مرد جنگى از تميم و رباب پاى به « اطد ، و نعمان ، و جعرانه » نهاده با سپاهيان ايران به سركردگى « انوشه جان ، و فيومان » مىجنگند و ايشان را شكست داده خود به وركاء دست مىيابند و « هرمز گرد » را تا « فرات باذقلى » متصرف مىشوند . و حرمله و سلمى هر كدام در اين موارد شعرى و حماسه‌اى مىسرايند . پس از آن بنا به گفتهء سيف از آن جايى كه « هرمزان » به حوالى بصره يورش مىبرد ، « عتبة بن غزوان » سلمى و حرمله را به مقابلهء با او نامزد مىكند و مقرر مىدارد كه آنها در حدود ميشان اردو زده ، دشت ميشان را بين خود و مناذر قرار دهند . و مىگويد كه در اين جا اين دو سردار و صحابى از خانداد بنى عم براى دفع غائله دشمن يارى مىجويند ، و سپس مىگويد افراد خاندان بنى عم كه از نسل « مرّة بن مالك حنظله » مىباشند ، از آن روى به بنى عم معروف شده‌اند ، كه پشت پا به اقوام و خانوادهء خود زده به ايران مهاجرت نموده و به آنها يارى و كمك داده‌اند ، و از همين جهت سخت مورد اعتماد و اطمينان ايرانيان بودند .\r\nبارى ، غالب و كليب كه رؤساى وقت قبيلهء بنى عم بودند ، نزد حرمله رفته و به ايشان مىگويند ، كه شما افراد عشيرهء ما هستيد ، و نمىتوانيم كه شما را يارى ندهيم ، و قرار مىگذارند كه يكى به « مناذر و نهر تيرى » حمله كرده و پشت هرمزان را خالى كند ، و سلمى و حرمله نيز به دشت ميشان بتازند و با هرمزان در آويزند !\r\nپس از اين قرار جنگى ، غالب و كليب به محل خود باز مىگردند ، و ماجرا را با افراد قبيله در ميان مىگذارند و موافقت ايشان را در اجراى چنين نقشه‌اى به دست مىآورند . .\r\nحرمله و سلمى طبق نقشهء قبلى با هرمزان گرم پيكار مىشوند ، كه كمك‌هاى غالب و كليب كه بر مناذر و نهر تيرى دست يافته بودند مىرسد ، و خبر سقوط مناذر و نهر تيرى موجب شكست دشمن و فرار هرمزان مىگردد كه از پل اهواز مىگذرد ، و رود را بين خود و قواى مسلمين حايل قرار مىدهد و تقاضاى صلح مىكند ، مسلمانان پس از كشتار فراوان و دست يا بى به عناثم جنگى بسيار ، پيشنهاد صلح هرمزان را مىپذيرند .\r\nعتبه پس از اين پيروزى ، حرمله و سلمى را به فرمانه پادگان‌هاى « مناذر و نهر تيرى » مىگمارد ، ايشان نيز به كسب اجازه از عتبه به نمايندگى از جانب قبيلهء خويش به خدمت خليفه عمر مىرسند ، و ضمن گزارشى وضع رقت بار قبيلهء خود را به حضرت\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nخليفه اطلاع مىدهند ، و خليفه نيز مقرر مىدارد تا املاك خاندان كسرى را به ايشان ببخشد !\r\nهرمزان از اجراى موارد قرار داد صلح سر باز مىزند ، و از كردها يارى مىگيرد ، كه « حرقوص بن زهير » كه از اصحاب بوده طبق فرمان عمر به جنگ هرمزان مأمور مىشود و مسلمانان براى بار دوم بر هرمزان پيروز مىشوند و « سوق اهواز » را به تصرف خود در مىآورند ، و هرمزان به شوشتر فرار مىكند .\r\nسيف ادامه داده مىگويد :\r\nكسرى پادشاه ايران به تحريك احساسات ملى و ميهنى ايرانيان مىپردازد ، و مردم اهواز هم در خواست پادشاه را اجابت مىكنند ، حرمله و سلمى مراتب را به مقام خلافت گزارش مىدهند و در نتيجه سپاه اسلام با رويارويى با قواى كسرى ، نقشه‌هاى او را خنثى مىكنند ، و با جنگى بى امان و بسيار سخت ، ايرانيان را شكست مىدند و شوش و شوشتر را هم متصرف مىشوند . حرمله و سلمى كه هر دو صحابى مهاجر بودند ، در اين فتح و پيروزى نقشى حساس به عهده داشته‌اند .\r\nو باز مىگويد :\r\nدر جنگ نهاوند ، عمر به حرمله و سلمى و ديگر سرهنگان خود مىنويسد ، مرزها را پاس داريد ، و هم در آن جا اقامت گزينيد . اما اين دو صحابى مهاجر ، به اين حد از فرمان بسنده نكرده بلكه با حملات بى امان خود بر پارسيان ، سرزمين‌هاى بيشترى را به تصرف خود در آورند ، و تا حوالى اصفهان و پارس پيش مىروند و راه رسيدن قواى كمكى پارسيان را براى جنگ جويان نهاوند مىبندند . در اين جا اشعارى كه سيف خود ساخته و بر زبان اصحاب ساختگيش گذاشته است نقل شده است .\r\nاين‌ها خلاصهء افسانه‌اى بود كه سيف بن عمر تميمى براى حرمله و سلمى دو صحابى مخلوق خود ساخته و چنين دروغ‌هايى را براى كسب افتخارات قبيلهء خويش تميم سر هم كرده است . و گذشته از آن حاضر است تا در راه تعصبات قبيله‌اى خود ، دنيايى را به لجن بكشد تا چه رسد به تاريخ امتى ! !\r\n\r\nمقايسه‌اى بين روايت‌هاى سيف و حقايق تاريخى\r\nاكنون براى درك حقيقت مطلب ، و چگونگى آغاز حمله به ايران ، به ديگر تاريخ‌ها ، از جمله تاريخ بلاذرى مراجعه مىكنيم .\r\nبلاذرى در كتاب « فتوح البلدان » خود چنين مىنويسد :\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nعمر بن خطاب رض ، « عتبه بن غزوان » هم پيمان با خانوادهء « نوفل بن عبد مناف » را به سركردگى هشتصد نفر سپاهى به جانب بصره گسيل داشت ، عتبه هم چنان به پيشروى خود در خاك ايران ادامه داد تا به « خربه / ويرانه » « 1 » رسيد و . . . .\r\nتا آن جا كه مىنويسد :\r\nسپس عتبه به جانب « ابلّه » كوچ كرد ، و با مردم آن سامان به جنگ پرداخت و آن جا را با نبردى جان كاه بگرفت و به سوى فرات پيش راند . در اين حملات ، بر پيش تازان قواى اسلام « مجاشع بن مسعود » فرماندهى داشت و نواحى فرات نيز با جنگ گشوده شد و سپس عتبه از آن جا به سوى مدائن راند .\r\n« مرزبان مذار » با عتبه به جنگ پرداخت و نبردى سخت بين قواى دو طرف در گرفت تا اين كه سرانجام خداوند مسلمانان را بر آنها پيروزى داد ، و تمامى سربازان مرزبان گشته شده يا در رودخانه غرق گرديدند . مرزبان نيز خود به اسارت در آمد ، و عتبه فرمان داد تا او را گردن زدند .\r\nعتبه پس از اين پيروزى به سوى دشت ميشان سپاه كشيد ، زيرا ايرانيان با سپاهى عظيم ورود او را انتظار مىكشيدند . عتبه از آن روى كه شيرازهء قواى دشمن را از هم بگسلد ، و دل‌هايشان را از حمله و هجوم مسلمانان مالامال از بيم و ترس سازد ، پيش دستى در جنگ را صلاح ديد و برق آسا بر سپاه ايران حمله برد . خداوند نيز او را يارى داد و پيروز گردانيد . در اين حملهء برق آسا ، همهء دهقانان و پادشاهان محلى ايران كشته شدند .\r\nعتبه پس از اين شكست كه بر قواى دشمن وارد آورد ، فرصت را از دست نداد و با شتاب خود را به شهر ابرقباد رسانيد و آن جا را نيز فتح كرد .\r\nبلاذرى در جاى ديگر از كتاب خود مىنويسد :\r\nدر سال چهاردهم از هجرت ، خليفه عمر به عتبه فرمان داد تا شهرى براى مسلمانان در عراق بسازد . عتبه نيز فرمان برد ، و سرزمين بصره را - نزديكىهاى خريبه - برگزيد و با نى ، خانه‌ها ، و مسجد ، و مقر فرماندارى ، و زندان ، و دادگاه را بنا كرد .\r\nعتبه پس از ساختن بصره ، به قصد اداى حج عازم مكه شد ، و « مجاشع بن مسعود » را به جانشينى خود برگزيد ، ولى چون مجاشع در آن هنگام در بصره نبود ، مقرر داشت كه « مغيرة بن شعبه » به نيابت از جانب مجاشع ، زمام امور آن جا را به دست بگيرد .\r\nدر چنين موقعيتى چون پادشاه محلى ميشان از اسلام روى گردان و كافر شده بود ، مغيره با او به جنگ پرداخت و دهقان مزبور را بكشت و منطقه را آرام و نتيجهء كار خود را به عمر\r\n\r\n\r\n","description":"","footnote":"\r\n( 1 ) . در آغاز جنگ ، « خريبه » شهرى آباد بوده كه بر اثر حملات و يررش‌هاى بى امان مثنى خراب و به ويرانه‌اى مبدل شده بود ، و بعدها به « خريبه / ويرانه » معروف گرديده است بصره در كنار همين ويرانه ساخته شده است .\r\n","page_name":" 149 ","page_number":149},
  {"content":"\r\n\r\nگزارش داد .\r\nمردم شهر « ابرقباد » نيز سر به شورش برداشتند ، مغيره به آن جا هم سپاه كشيد ، و بار ديگر شهر مزبور را با جنگ بگشود .\r\nو در آخر بلاذرى مىنويسد :\r\nعتبه در راه بازگشت از حج به بصره ، در گذشت ، و عمر نيز حكومت بصره را بر عهدهء « مغيرة بن شعبه » گذاشت .\r\nمدائنى مىنويسد :\r\nمردم ايران همهء منطقهء « ميشان ، و دشت ميشان ، و فرات ، و ابر قباد » را ميشان مىگويند !\r\n\r\nفرماندارى امين ! !\r\nمغيره در ايام حكومتش در بصره با زنى شوهر دار به نام « ام جميل » از بنى هلال ، كه شوهرش از قبيلهء ثقيف و « حجاج بن عتبك » ناميده مىشد را بطهء نا مشروع برقرار ساخت ! !\r\nجمعى از مسلامانان به راز آن دو آگاهى يافتند و در كارشان به كمين نشستند ، چون مغيره ، اين فرماندار امين بر ام جميل وارد شد ، پس از مدتى كوتاه به ناگهان خود را بدرون اتاق انداختند ، و آن دو را عريان با وضعى شرم آور و رسوا كننده يافتند ! « 1 »\r\nآن گروه در مدينه به خدمت عمر رسيده ، ماجرا را باز گفتند و آن چه را كه ديده بودند گزارش كردند ، عمر ، مغيره را به مدينه و گواهى گواهان در روى او ، و عكس العمل خليفه عمر ، و پايان اين ماجرا ، و داورى شگفت انگيز خليفه بس مفصل و طولانى است ، تفصيل آن را در بخش « زنا كردن مغيره بن شعبه » در جلد اول كتاب عبد الله سبأ مىتوان مطالعه كرد .\r\nبلاذرى مىنويسد :\r\nابو موسى اشعرى در سال شانزدهم از هجرت ، و پس از « مغيرة بن شعبه » به حكومت بصره برگزيده شد ، او سراسر آبادىهاى اطراف دجله را بازرسى و تحقيق كرد و دريافت كه ساكنان آن منطقه آمادهء فرمانبردارى هستند ، پس فرمان داد تا آن منطقه را مساحى كرده\r\n\r\n\r\n","description":"","footnote":"\r\n( 1 ) . فاذا هما عريانان ! و هو متبطنها ! ! . . . آيا چنين صحابه‌اى كه از ارتكاب به زناى محنصه نيز روى گردان نيست ، مىتواند در آن حد از اعتماد قرار گيرد كه معالم دين را از ايشان فرا گرفت ، و آنها را عادل و پارسا دانست ؟ ! ( مترجم )\r\n","page_name":" 150 ","page_number":150},
  {"content":"\r\n\r\nميزان خراج آن را تعيين نمودند .\r\nبلاذرى فتح منطقهء « اهواز » را چنين مىنويسد :\r\n« مغيرة بن شعبه » ، در اواخر سال پانزدهم و اوايل سال شانزدهم از هجرت ، كه به جاى « عتبة بن غزوان » بر بصره حكومت مىكرد ، به اهواز حمله برد و در « سوق اهواز » با « فيروزان » دهقان و پادشاه محلى آن جا جنگ گرد ، و سرانجام با دريافت مبلغى از او ، با وى صلح كرد .\r\nفيروزان در زمان حكومت ابو موسى اشعرى جانشين مغيره ، تعهدات خود را ناديده گرفت و سر از فرمان بتافت و از پرداخت مبلغ مورد تعهد خود شانه خالى كرد . ابو موسى با او به جنگ پرداخت و « سوق اهواز و نهر تيرى » را در سال هفدهم از هجرت بگرفت و آنها را بر ساير متصرفات خود بيفزود .\r\nبلاذرى از قول « واقدى و ابو مخنف » مىنويسد :\r\nابو موسى به جانب اهوتز سپاه كشيد ، و مناطق مختلف پارس را قطعه به قطعه و نهر به نهر مىگرفت و پيش مىرفت . ايرانيان نيز از پيش او مىگريختند ، و سرزمين‌هاى خود را به او واگذار مىكردند ، به اين ترتيب ابو موسى بر تمام سرزمين‌هاى آن منطقه مسلط شد به جز « شوش ، و استخر ، و مناذر ، و رام هرمز » ، كه در آن موقع موفق به تصرف آنها نگرديد .\r\nابو موسى « مناذر » را در محاصرهء خود داشت كه فرمان عمر خليفه به او رسيد كه شخصى را به جاى خود بگذار و به « شوش » حمله كن . ابو موسى در اجراى فرمان عمر « ربيع بن زياد حارثى » را به جانشينى خود انتخاب كرد و آن گاه به شوش حمله برد و با جنگ ، آن جا را بگشود . سرانجام « منذر بزرگ و كوچك » به تصرف مسلمانان در آمد و « عاصم بن قيس » طب دستور ابو موسى حكومت آن جا را به عهده گرفت . ابو موسى ، حكومت بر « سوق اهواز » را بر عهدهء « جندب فزارى » هم پيمان صلح گذاشت .\r\nتصرف شوش به اين ترتيب صورت گرفت كه ابو موسى شوش را محاصره كرد و حصار را بر آنها تنگ گرفت تا جايى كه ذخاير خوراكى آنها پايان يافت و ناچار عاجزانه به ابو موسى پيشنهاد صلح كردند ، ابو موسى با دهقان آن جا به شرطى صلح را پذيرفت كه فقط به صد نفر از حصاريان امان داده مىشود ! حصاريان ناگزير از پذيرش چنين شرطى بودند ، و چون درهاى دژ گشوده شد ، صد نفر جان به سلامت بردند و مابقى مردم و رزمندگان شوش از دم تيغ گذشتند ! !\r\nابو موسى ، با اهالى « رام هرمز » بر مبناى دريافت مبلغ هشتصد يا نهصد هزار درهم صلح كرد . اما اهالى رام هرمز در اواخر حكومت ابو موسى سر به شورش برداشتند كه بار ديگر به سختى شكست خوردند و ناچار از در اطاعت در آمدند .\r\n« بلاذرى » فتح شوشتر را به تفصيل آورده و سركردگان سپاه و فرماندهان و\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nرزم‌آوران پهنهء نبرد را يكايك نام برده ، ولى به هيچ روى در آنها نامى از « حرمله و سلمى و كليب و غالب » ديده نمىشود ، و همچنين در فتح نهاوند ! !\r\nاين دانشمند ، نام تمام حكام و فرمانروايان و كار گزاران خليفه عمر ( رض ) را بر نواحى فوق الذكر ثبت كرده است ، مثلٌا « عاصم بن قيس » بر مناذر ، « سمرة بن جندب فزارى » بر سوق اهواز ، « مجاشع بن مسعود » بر سرزمين‌هاى بصره و صدقات آن ، « حجاج بن عتيك » بر فرات ، و نعمان بن عدى » از فاميل شخص خليفه عمر ، بر سرزمين‌هاى دجله ، و « ابو مريم حنفى » بر رام هرمز ، حكومت داشته‌اند .\r\nبلاذرى همچنين نام عده‌اى از كار گزاران موقت و دائم عمر را در كتابش آورده و نحوهء فعاليت و منطقهء تحت نفوذشان را با تمام جزئياتش ذكر كرده ، اما در هيچ يك از آنها نام قهرمانان خيالى سيف ديده نمىشود !\r\nاما موضوع « بنى عم » ، ابو الفرج اصفهانى در كتاب « اغانى » خود ، انتساب ايشان را به قبيلهء تميم چنين آورده است :\r\nآنها در زمان حكومت عمر بن خطاب ( رض ) ، در بصره بر افراد قبيلهء تميم وارد شده اسلام آوردند ، و به همراهى ديگر مسلمانان با مشركين به جنگ برخاستند و نيكو جنگيدند ، مردم عرب به ايشان مىگفتند :\r\nاگر چه شما عرب نيستيد ، ولى برادران ما ، و جزء خانوادهء ما و ياران ما هستند ، و برادران و بنى عم ما . به همين مناسبت افراد قبيلهء مزبور را « بنى عم » خواندند ، و از جملهء اعراب و حساب آمدند .\r\nو نيز آورده‌اند كه چون بين « جرير و فرزندق » شاعر به هم خورد ، و در مقام بدگويى و هجو يك ديگر بر آمدند ، خانواده‌هايشان نيز به جان يك ديگر افتادند ، و در اين ميان خانوادهء بنى عم با چوب دستى به يارى خانوادهء فرزندق برخاستند ، و جرير چنين سرود :\r\nفرزندق هيچ پناهى نداشت مگر « بنى عم » چون چوب به دست را !\r\nبرويد « بنى عم » كه منزل گاه شما اهواز ، و نهر تيرى است ، و عرب شما را نمىشناسد !\r\nو نيز گفته‌اند كه بعضى از شعرا ، « بنى ناحيه » را هجو كرده ، آنان را به خانوادهء بنى عم تشبيه كرده ، انتسابشان را به قريش به طعنه چنين بيان داشته‌اند :\r\nما « بنى سام » را در قريش ، همانند بنى عم در ميان تميم مىشناسيم .\r\n\r\nنتيجهء اين بحث و بررسى\r\nديديم كه سيف مىگويد خالد بن وليد به « حرمله ، و مثنى ، و سلمى ، و مذعور »\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنامه نوشت تا با قواى خود در « ابلّه » به او بپيوندند . و مىگويد نخستين كسى كه به قصد جنگ با ايرانيان قدم به خاك ايران گذاشت حرمله و سلمى ، دو سردار صحابى تميمى بودند كه از نيكان مهاجرين ، صحابى رسول خدا به شمار مىآمدند ، و چهار هزار سپاهى به زير فرمان داشتند . آنها به « وركاء ، و هرمز گرد ، و فرات باذقلى » را به تصرف خود در آوردند .\r\nو اين در صورتى است كه بلاذرى تمام امراء ارتش و فرمانداران بصره و خوزستان را با همان تسلسلى كه روى كار آمده‌اند ، از « عتبة بن غزوان » بنيان گذار بصره كه با هشتصد نفر سپاهى به آن جا آمده بود گرفته ، تا آخرين آنها را با همه مشخصاتشان يكايك نام مىبرد و معرفى مىكند ، و فتوحات و خدماتشان را شرح مىدهد . اما از دو قهرمان صحابى سيف در ميانشان اثرى ديده نمىشود ! كه از نام مكان‌هاى « اطد ، و جعرانه ، و نعمان » هم خبرى نيست ! ! و ديديم كه حموى نويسندهء كتاب « معجم البلدان » بنا به اعتمادى ه به گفته‌هاى سيف داشته است ، اماكن خيالى او را در كتابش به شرح مىگذارد ، و حماسه‌هاى او را نيز به عنوان شاهد بر مطالب خود ثبت مىكند .\r\nعبد المؤمن نيز از حموى پيروى كرده همان مطالب را در كتاب « مراصد الاطلاع » خود نقل مىكند .\r\nو چون حموى مىپندارد كه « جعرانه » نام مشتركى براى دو محل است ، يكى در حجاز كه به راستى وجود داشته ، و ديگرى جعرانه‌اى كه سيف سراغ آن را در خوزستان داده است ، بر اساس همان اعتماد ، اين نام مشترك را در كتاب « المشترك » خود ، و با استناد به همان روايت سيف نقل مىكند .\r\nسيف فتح دو منطقهء « مناذر ، و تيرى » را بر عهدهء قهرمانان خيالى خود « غالب و كليب » ، نقش آفرينان خاندان « بنى العم » گذاشته نسبشان را به تميم مىرساند ، و فتح « سوق اهواز » را به يكى ديگر از قهرمانان خيالى و صحابى افسانهء خود به نام « حرقوص بن زهير » نسبت مىدهد ، و دست آخر هر چهار سرهنگ نام‌دار تميمى را هر كدام به مسئوليتى مهم مىگمارد ، به اين ترتيب كه فرماندهى پادگان‌هاى مناذر و تيرى را به حرمله و سلمى ، و ادارهء امور آن دو منطقه را به رؤساى خاندان ابن العم ، كليب و غالب تفويض مىنمايد ، و سرانجام جرمله و سلمى را به نمايندگى به خدمت خليفه عمر مىفرستد تا دربارهء وضع نا به سامان تميميان با خليفه سخن گويند ، و آن وقت سيف مدعى مىشود كه خليفه عمر ، مقرر مىدارد كه املاك خاندان كسرى را به نام قبيلهء تميم به ثبت برسانند ! و\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبه اين ترتيب املاك شاهى پادشاهان ايران به تميم منتقل مىشود ! !\r\nسيف ، « حرمله و سلمى » را دو صحابى مهاجر ، و با فراستى كامل و تسلطى شامل بر اوضاع معرفى مىكند ، و براى اثبات ادعاى خويش ، در فصلى جداگانه از افسانه‌هايش ، « كسرى » را برمىانگيزد تا با تحريك احساسات ملى و مىهنى ايرانيان به جمع آورى سپاه بپردازد ، و اهوازيان را به يارى بطلبد ، تا حرمله و سلماى خيالى او وخامت اوضاع را در يابند ، و ماجرا را به مقام گزارش دهند ، و نقشهء تحريكات او را نقش بر آب سازند .\r\nنقش مهمى را كه سيف بر عهدهء دو نقش آفرينان خيالى خود حرمله و سلمى در نبردهاى شوش و شوشتر گذارده ، و شرحى كه از يورش‌هاى بى امان ايشان به مناطق اصفهان و پارس مىدهد ، و تسلط آن دو را بر راه‌هاى سوق الجيشى در نرسيدن قواى كمكى به منطقهء جنگى « نهاوند » توصيف مىكند ، همه و همه زاييدهء وهم و خيال او است .\r\nاما در برابر اين همه دروغ و خيال ، بلاذرى مىنويسد :\r\n« مغيره بن شعبه ثقفى » قائم مقام فرماندار وقت بصره ، با اهالى « سوق اهواز » از در مصالحه در مىآيد ، و پس از اين كه اهالى سوق اهواز در زمان حكومت ابو موسى اشعرى شانه از زير بار تعهدات خود خالى مىكنند ، ابو موسى به سختى با آنها مىجنگد و آن جا را تا « نهر تيرى » به تصرف خود در مىآورد .\r\nجانشين ابو موسى ، يعنى « ربيع بن زياد حارثى » بر مناذر كبرى دست مىيابد ، و ابو موسى « عاصم بن قيس » را به حكومت آن جا ، و « سمرة بن جندب فزارى » را به حكومت سوق اهواز مىگمارد .\r\nو ديديم كه در كتاب بلاذرى كه وقايع فتح شوش و شوشتر ، و نهاوند به طور مفصل شرح داده شده است و نام حكام سرزمين‌هاى دجله و نواحى اهواز يكى بعد از ديگرى ثبت گرديده ، حماسه‌هاى شعرا به اقتضاى مقام آورده شده است ، نامى از قهرمانان خيالى سيف ديده نمىشود ، و از رزمندگان تميم ، و اشعار حماسى آنها ، و اماكن و شهرهايى كه سيف نام برده است اثرى نيست ! زيرا همهء حكمرانان و سردارانى را كه بلاذرى نام برده است از قبايل « مازن ، و ثقيف ، و اشعر ، و بنى حارثه ، و بنى سليم ، و فزاره » بوده‌اند نه از تميم و خاندان سيف بن عمر ! !\r\nامّا جواب اين مطلب كه « سيف » چرا چنين كرده است ؟\r\nبا روحيه‌اى كه از سيف سراغ داريم ، و تعصبات قبيله‌اى او ، و مذهبش ، كه به زندقه متهم بوده ، او را آسوده نمىگذاشت تا از اين غم فارق نشيند ، و خانوادهء خود را از اين همه افتخارات بى نصيب ببيند ! پس همهء آن فتوح را مستقيماً به دلاوران خيالى خود از\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nتميم نسبت مىدهد .\r\nشهرها و قصباتى مىآفريند كه تميميان گشوده‌اند ، جنگ‌هايى كه تميميان كرده‌اند ، و فتح‌ها كه نموده‌اند ، و حتى مدعى مىشود كه نخستين سپاهى كه قدم به خاك ايران گذاشت و با ارتش ايران درگير شد تميميان بوده‌اند ! !\r\nو همهء اين افتخارات را كه البته ساختگى است ، با شواهد و دلايلى به صورت اشعار حماسى بر زبان نقش آفرينان نهاده به تميم اختصاص مىدهد ، و دست آخر املاك سلطنتى ايران را به وكالت از جانب خليفه عمر ، به قبيلهء تميم مىبخشد ، و افتخارات آنان را بدين وسيله تكميل مىنمايد و تاريخ امتى را به بازى مىگيرد ! !\r\nسيف براى خاندان « بنى العم » كه همسايگان ، و هم پيمان با قبيلهء تميم در بصره بوده‌اند ، نسب نامه مىسازد ، و علت نام گذارى ايشان را به « بنى العم » طى يك افسانهء جالب شرح مىدهد ، و اشعارى را نيز شاهد بر مدعاى خود مىآورد ، و مجموعه‌اى از نام آورىها ، جنگ‌ها ، طرح و اجراى نقشه‌هاى جنگى را جوانمردانه در اختيار قبيلهء بنى عم مىگذارد تا از بركت خيال پردازىهاى او خاندان بنى عم نيز بى بهره نباشند .\r\nآيا با اين همه زحمتى كه سيف در طراحى چنين افسانه‌اى به خود داده است ، « جرير » شاعر را مىرسد كه بگويد :\r\nاى خاندان بنى عم ، برويد و گم شويد كه « اهواز و نهر تيرى » منزلگاه شما است ، و عرب شما را نمىشناسد ! !\r\n\r\nشعراى خيالى و ساختگى سيف\r\nسيف در اين افسانه‌ها ، نه شاعر از قبيلهء تميم مىآفريند تا از مجد و افتخارات قبيلهء تميم داد سخن دهند ، و آوازهء شهرت اين قبيله را به گوش جهانيان برسانند ، شعرايى كه نامشان در هيچ يك از دواوين شعر و ادب ديده نمىشود ، و از اشعار حماسى آنها جز از طريق سيف سراغى نتوان گرفت .\r\n1 - ملاحظه كنيد ، اين برادر « مرة بن مالك تميمى » است كه در مقام سرزنش برادرش « مره » چنين مىگويد :\r\n« مره » عزيز گويى كه كور شده بود ه در پى ملك و ثروت راهى ديار پارس گرديد .\r\n2 - و اين « يربوع بن مالك » برادر ديگر مره است كه مىگويد :\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبزرگان قبيلهء « معد و نزار » به هنگام فخر و مباهات به خود ، مىدانند كه قبيلهء ما « مضر » روشنايى بخش ديگر قبايل است .\r\nتا آن جا كه مىگويد :\r\nو اگر امواج افتخارات عرب به خود ستايى برخيزند ، امواج افتخارات ما - مضر - از همه بلندتر است !\r\n3 - و « ايوب بن عصبه » چنين مىسرايد :\r\nما قبيلهء تميم پادشاهانى هستيم كه گذشتگان را به عزت رسانديم و در هر زمان زنان ديگران را به اسارت برديم !\r\n4 - و اين « حصين بن نيار حنظلى » شاعر و صحابى است كه مىگويد :\r\nايرانيان در بالاتر از « دلوث » به هنگى از ما تميميان برخورد كردند ، كه خروششان چشم‌ها را خيره مىكرد .\r\n5 - « غالب بن كليب » نيز چنين مىسرايد :\r\nما ، در جنگ « مناذر » خيلى فعال بوديم ، در همان حالى كه « كليب و وائل » مردم تيرى را سخت بيچاره كرده بودند .\r\nما بوديم كه بر هرمزان و ارتشش پيروز شديم و به آبادىهاى پر آذوقهء ايشان دست يافتيم .\r\n6 - و اين « اسود بن سريع تميمى » صحابى آفريده سيف است كه مىگويد :\r\nسوگند به جان تو كه خويشاوندان ما امين بودند و آن چه را كه به ايشان سپرده مىشد سخت محافظت مىكردند .\r\n« هرمزان » بر اسب راهوارش از معركه گريخت و از ناچارى اهواز را ترك گفت .\r\n7 - و « حرقوص بن زهير » شاعر و صحابى آفريدهء سيف چنين مىسرايد :\r\nدر شهرهايى كه در هر گوشه‌اش اندوخته‌هايى وجود دارد ، ما بر « هرمزان » دست يافتيم .\r\n8 - و اين « سلمى بن قين » صحابى مهاجر او است كه مىگويد :\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآيا خبر نشدى كه در « وركاء » بر انوش جان از دست ما چه رسيد ؟\r\n9 - و اين « حرملة بن مريطه » از نزديكان صحابه و مهاجرين اولين سيف است كه چنين داد سخن مىدهد :\r\nما تميميان ، اهالى « ميشان » را به ضرب شمشير سواركاران خود ، تا « وركاء » به پيش رانديم .\r\nسيف براى رسول خدا صحابه‌اى چون « حرملة بن مريطه » مىتراشد ، كه نه رسول خدا او را ديده و شناخته ، و نه ديگر اصحاب پيغمبر ، و نه تابعين آنها !\r\nسيف ، « حرملة بن مريطه » را به عنوان يكى از نيكان صحابه و مهاجرين معرفى مىكند ، و برايش از حماسه‌ها و قهرمانىها داد سخن مىدهد تا سخنانش در دل‌ها نشيند و افسانه‌هاى او جايى براى خود در كتاب‌هاى وزين و معتبر باز كنند .\r\nاز اين جا است كه دانشمندان سرشناسى چون « ابن اثير ، و ذهبى ، و ابن حجر » با توجه به همان سخنان سيف و اعتمادى كه به درستى آنها داشته‌اند ، در كتاب‌هاى معتبر و ارزشمند « اسد الغابه ، تجريد ، و اصابه » كه اختصاص به معرفى اصحاب رسول خدا دارد ، شرح حال « حرملهء مريطه » را در رديف ديگر اصحاب و ياران پيامبر خدا ثبت كرده‌اند .\r\nو به استناد همان گفته‌هاى سيف است كه براى « مثنى بن لاحق » و « حصين بن نيار » كه داستانشان در اين كتاب مىآيد ، و نيز براى « حرقوص بن زهير » شرح حال نوشته ، آنها را از جملهء اصحاب رسول خدا به حساب آورده‌اند .\r\nبراى « سلمى بن قين تميمى » ، شرح حال نوشته تأكيد كرده‌اند كه او از نيكان صحابه و مهاجرين بوده نسبش را هم بنا به روايت « ابن كلبى » تعيين نموده‌اند كه ما را معلوم نشد چنين نسبى را ابن كلبى از سيف گرفته يا از ديگرى !\r\nو باز به استناد همين گفته‌هاى سيف است كه « سمعانى و ابن مارگولا » در شرح بر « ايوب بن عصبه » مىنويسد :\r\n« ايوب بن عصبه » ، نوادهء « امرى القيس » شاعرى است كه بنا به گفتهء سيف در كتاب « فتوح » خود ، در نبرد با هرمزان در نهر تيرى شركت داشته است و اشعار بسيارى هم سروده .\r\nابن اثير هم عين عبارات « سمعانى و ابن ماركولا » را بدون ذكر سند ، در كتاب ديگر خود به نام « اللباب » آورده است . و چنين معلوم مىشود كه ابن اثير به هنگام نوشتن شرح حال « ايوب بن عصبه » ، كتاب سيف را پيش روى خود داشته است ، همچنان كه\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسخن حموى را خوانديم كه او نيز به هنگام نوشتن مطالبى در كتاب « معجم » خود ، كتاب سيف را به خط « ابن خاضيه » در پيش روى خود داشته ، و با اتكاء به همان كتاب و اقرار صريح به اين مطلب ، افسانه‌ها و اماكنى را به شرح آورده كه فقط در افسانه‌هاى سيف مىتوان يافت .\r\nاين را هم بگوييم كه حموى از كتاب « فتوح » سيف مطالب و اشعارى را نقل مىكند كه طبرى در تاريخ كبيرش به آنها اشاره‌اى نكرده است . با اين حساب معلوم مىشود كه در « معجم البلدان » حموى احاديثى از سيف وجود دارد كه در تاريخ طبرى يافت نمىشود ، و اين به آن معنى است كه طبرى از كتاب سيف نقل كرده ، « ابن اثير ، و ابن كثير ، و ابن خلدون » نيز به نوبهء خود از طبرى گرفته در كتاب‌هاى خود آورده‌اند .\r\nبه سخن زبيدى در مادهء « مرط » در كتاب « تاج العروس » توجه كنيد ، او مىنويسد :\r\nو « حرملة بن مريطه » كه سيف در كتاب « فتوح » خود از او ياد كرده و گفته است كه او ، از نيكان صحابهء پيغمبر خدا بوده است . و من - زبيدى - اضافه مىكنم كه حرمله از بنى حنظله ، و از جملهء مهاجرين رسول خدا بوده ، و همان كسى است كه مناذر را فتح كرده و در گشودن « نهر تيرى » با سلمى بن قين كه داستانش طولانى است شركت داشته است .\r\nگويى زبيدى متوجه اين نكته نشده است كه مصدر بقيهء اخبارش مربوط به مريطه از همان جا كه مىگويد : و من اضافه مىكنم . سيف بن عمر است نه شخص ديگر !\r\n\r\nدست آورد افسانهء سيف دربارهء حرمله\r\n1 - خلق سه مكان به نام‌هاى « اطد ، نعمان ، جعرانه » تا نامشان در كتاب‌هاى جغرافيا برود ، و محققين را دچار تحير و سرگردانى كند .\r\n2 - خلق صحابه‌اى مهاجر ، و قهرمانى شاعر به نام « حرملة بن مريطه » .\r\n3 - خلق ميدان‌هاى جنگ ، و آوردگاه‌هايى كه وجود نداشته‌اند .\r\n4 - ترسيم نقشهاى شگرف و حساس براى جنگ آوران تميمى .\r\n5 - خلق فتوح ، و اشعار حماسى براى بلند آوازه ساختن تميميان ، و همهء اين‌ها به بركت افسانهء سيف دربارهء « حرمله » به دست آمده است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nنهمين صحابى ساختگى : حرملة بن سلمى\r\n\r\nصحابى ساختگى بر اثر اشتباه ابن حجر\r\nآن چه تا كنون دربارهء « حرملة بن مريطه » گفتيم ، مطالبى بود كه در متن روايات سيف آمده است . يعنى با توجه به همان روايت‌ها ، نويسندگان كتاب‌هاى شرح حال اصحاب پيغمبر ، براى « حرملة بن مريطه » نيز به عنوان يكى از اصحاب آن حضرت شرح حال نوشته‌اند و نيز با توجه به همان روايت‌هاى سيف بوده كه اماكنى خيالى چون « اطد ، و نعمان ، و جعرانه » در كتاب‌هاى جغرافيا براى خود باز كرده‌اند !\r\nبا اين حال دانشمندى چون « ابن حجر » بر اين مطالب اضافاتى دارد ، و اين اضافات گويا از آن جا ناشى شده باشد كه ابن حجر هنگامى كه افسانهء « حرمله و سلمى » را در كتاب « فتوح » سيف مىخوانده ، حرمله و سلمى را يا به اشتباه « حرملة بن سلمى » خوانده ، و يا كتابى را كه در دست داشته ، نسخه بردار كتاب ، حرمله و سلمى را به غلط « حرملة بن سلمى » نوشده و ابن حجر را به اشتباه انداخته است !\r\nموضوع هر چه باشد فرق نمىكند ، سخن اين است كه « ابن حجر » براى صحابى نو آفريده‌اى به نام « حرملة بن سلمى » نيز جايى مخصوص در كتاب « الاصابه » خود باز كرده مىنويسد :\r\nسيف بن عمر تميمى و طبرى آورده‌اند : « خالد بن وليد » در سال دوازدهم از هجرت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nهنگامى كه به حكومت عراق رسيد ، دستور داد تا « حرملة بن سلمى ، و مذعور بن عدى و سلمى بن قين » كه بر روى هم هشت هزار نفر سرباز جنگى در اختيار داشتند ، به او بپيوندند .\r\nو هم چنان كه پيش از اين هم گفته‌ايم ، در آن روزگار رسم بر اين بوده است كه به جز شخص صحابى كسى را به فرماندهى سپاه نمىگماشتند . « ز »\r\nحرف « ز » را ابن حجر در پايان گفتار خود از آن روى آورده است كه معلوم كند اين موضوع را ديگر تذكره نويسان نياورده‌اند ، و او بر ايشان اين قسمت را زيادى دارد .\r\n\r\nتحقيقى در سند افسانه‌هاى سيف\r\nبا بحث در اسناد روايات سيف ، معلوم مىشود كه او خالق همهء اين داستان‌ها است و مطالب زير صدق اين گفته را ثابت مىكند .\r\nسيف طبق روشى كه دارد افسانه‌اى مىنويسد ، و قهرمان يا قهرمان‌هايى مىآفريند و گواه يا گواهانى مىتراشد كه ايشان شاهد قهرمانىها و جنگ آورىها ، و حماسه‌هاى اين دلاوران بوده‌اند ، و همهء اين مطالب را از زبان راويانى روايت مىكند كه يكى از ديگرى شنيده ، و به اين ترتيب آن را به عصر افسانهء خود متصل مىسازد !\r\nدر پى گيرى از اسامى اين گواهان و اسانيد ، ما ناگزير به كتب تاريخ و شرح حال راويان ، و كتاب‌هاى انساب مراجعه مىكنيم ، و احياناً به اسامى مشابه با اسامى راويان سيف بر مىخوريم ، و در آن حال از خود مىپرسيم :\r\nآيا واقعاً اين راوى همان كسى است كه سيف نام او را در سند افسانهء خود آورده است ؟ ولى چنين مردى سال‌ها و سال‌ها پيش از سيف مرده است ، و ممكن نيست سيف او را ديده باشد تا چنين مطالبى را از او بشنود .\r\nامّا اين راوى ديگر ، او هم سال‌ها پس از مرگ سيف به دنيا آمده و امكان ندارد كه سيف او را ديده و با او سخنى گفته باشد ! !\r\nو اين يكى ، و اين راوى ، و ديگر راويان مشابه و هم نام ، اينان نيز در كنيه و القاب با راويان سيف مطابقت ندارند !\r\nآنچه گفتيم در صورتى است كه نامى مشابه اسمى كه سيف به عنوان سند در احاديثش ارائه داده است وجود داشته باشد ، در غير اين صورت كار مشكل‌تر است زيرا گذشته از مصادر نام بردهء بالا ، ناگزير خواهيم بود تا در كتاب‌هاى « ادب ، حديث ،\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nسيره ، و طبقات » و غيره به تحقيق بپردازيم تا از وجود يا عدم چنان راويانى كاملًا مطمئن شويم .\r\nدر احاديث و افسانه‌هاى گذشتهء سيف ديده‌ايم كه او غالباٌ راويان خود را « محمد ، و طلحه ، و مهلب ، و عمرو » و اشخاص مجهول الهويهء ديگر معرفى كرده است .\r\nتحقيق در شناسايى اين اشخاص كار آسانى نيست زيرا :\r\nاين محمد كيست ؟ اگر هم چنان كه سيف خيال كرده او « محمد بن عبد الله بن سواد نويره » باشد كه طبرى 216 حديث سيف را از زبان او در تاريخ كبيرش آورده است ، گفته‌ايم كه او از روات آفريده سيف است و نامش را در هيچ يك از مصادر فوق نيافته‌ايم .\r\n« طلحه » ، آيا اين همان « طلحة بن عبد الرحمن » آفريدهء خيالات سيف است يا طلحه‌اى ديگر ؟\r\nو مهلب ، كه سيف او را « مهلب بن عقبهء اسدى » معرفى كرده و از زبان او در حدود 70 حديثدر تاريخ طبرى دارد ، نامش در كتب حديث و رجال ديده نمىشود .\r\nولى عمرو چه كسى مىتواند باشد ؟ آيا اين همان عمرو است كه در زبان نحويان هميشه از « زيد » كتك مىخورد ، « ضرب زيد عمرا » ، و يا كسى ديگر است ؟ !\r\nسيف در اين افسانه از راويان ديگرى نام مىبرد كه ام ايشان در كتب رجال آمده مانند « عبد الله بن مغيرهء عبرى ، و ابو بكر هذلى » . آيا سيف اين دو راوى را ديده و پاى سخن ايشان نشسته است و يا اين كه افسانه‌اى ساخته ، و بدون اين كه ايشان را ديده يا آنها سيف را ديده و شناخته و با او سخنى گفته باشد ، به آنها نسبت داده است ؟ ما كه ندانستيم !\r\nاكنون كه معلوم شد احاديث سيف تنها از خيالات او ناشى شده است ، منابع انتشار اين افسانه را به شرح زير از نظر مىگذرانيم :\r\n1 . امام المورخين ، محمد بن جرير طبرى ، در تاريخ كبيرش ضمن حوادث سال‌هاى 12 - 21 هجرى ، با ذكر سند .\r\n2 . بان ماركولا دركتاب « اكمال » با ذكر سند .\r\n3 . سمعانى در كتاب « انساب » با ذكر سند .\r\n4 . ياقوت حموى در كتاب « معجم البلدان » با ذكر سند ، و تصريح به اين كه كتاب « فتوح » سيف را به خط « ابن خاضبه » در پيش روى داشته است .\r\nدانشمندان زير مطالب مورد بحث را از دانشمندان بالا گرفته‌اند :\r\n5 .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nابن اثير در كتاب « اسد الغابه » مطالب خود را مستقيماً از سيف بن عمرو طبرى گرفته است .\r\n6 . ذهبى در كتاب « تجريد اسماء الصحابه » كه از كتاب « اسد الغابه » ابن اثير گرفته .\r\n7 . ابن حجر در كتاب « الاصابه » كه از طبرى گرفته .\r\n8 . عبد المؤمن در كتاب « مراصد الاطلاع » از ياقوت حموى .\r\n9 . ابن اثير در كتاب « اللباب » كه مطلب از سمعانى گرفته .\r\n10 . و باز ابن اثير در تاريخ خود كه از طبرى مطلب گرفته است .\r\n11 . ابن خلدون در تاريخش كه از طبرى گرفته .\r\n12 . زبيدى در كتاب « تاج العروس » كه قسمتى از اخبارش را با ذكر سند آورده است .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nيكصد و پنجاه صحابى ساختگى\r\n10 - ربيع بن مطر بن ثلج تميمى\r\n* صحابى شاعر و حماسه سرا .\r\n* شواهدى از حضور ربيع در فتوح « دمشق و بيسان و قادسيه و طبريه » .\r\n* اشتباه دانشمندان در ثبت نام پدر وجد اين صحابى افسانه‌اى .\r\n* دست آورد افسانهء سيف دربارهء ربيع بن مطر .\r\n* بررسى سند ، و منابع انتشار افسانهء ربيع .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nدهمين صحابى ساختگى سيف : ربيع بن مطر بن ثلج تميمى\r\n\r\nصحابه‌اى شاعر و حماسه سرا\r\nابن عساكر در شرح حال « ربيع بن مطر » مىنويسد :\r\n« ربيع بن مطر » ، شاعرى حماسه سرا و چيره دست بوده كه صحبت رسول خدا را درك كرده است . ربيع در فتح « دمشق ، و بيسان ، و قادسيه » در سپاه اسلام حضور داشته و در همان زمينه‌ها اشعارى سروده است .\r\nابن عساكر ادامه داده مىنويسد :\r\nاز سيف بن عمر روايت شده است كه « ربيع بن مطر » در جنگ بيسان چنين سروده :\r\nدر جنگ بيسان ، به آنها كه در دژها مستقر شده بودند گفتم كه وعده‌هاى دروغ به كار نمىآيد .\r\nاى « بيسان » آگر نيزه‌هاى ما به سوى تو به اهتزاز در آيد ، چنان روزى به تو روى خواهد آورد كه افراد از ماندن در تو اكراه داشته باشند .\r\nاى بيسان آرام باش و سرسختى مكن ، و صلح پايدارى را كه پايانش خوب است بپذير .\r\nحالا كه نمىپذيرى ، و به اميدهاى سراب گونه‌اى كه كم خردان تو را به آن اميدوار كرده‌اند دل خوش كرده‌اى ، پس اين چنين باش .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nو چون به جز جنگ چيز ديگرى نخواستند ، بلاهاى ما ، در جنگى كه هرگز از آن روى برنمىتابيم ، پياپى بر ايشان فرود آمد .\r\nروزگارشان را چنان كرديم كه بد بختيش بسيار طولانى ، و پر از مصيبت ، و سراسر تيرگى و تاريكى بود .\r\nما ، در هيچ نبردى شركت نكرديم مگر اين قبيلهء من افتخارات آن را به خود اختصاص دادند .\r\nو چون كوتاه آمدند ، و از ما عفو خواستند ، به نيم روز ، بزرگانشان را مورد عفو و بخشش خود قرار داديم .\r\nو نيز بنا به گفتهء سيف ، ربيع در فتح « طبريه » چنين سروده است :\r\nما ، به مرزها روى نهاده آن را مىگيريم ، و مانند كسانى كه از بيم جنگ روى ترش مىكنند نيستيم .\r\nآنان از ترس و وحشت ، به هر سياهى كه در كنج خانهء خود بيابند حمله برده شمشير و نيزه بر آن فرود مىآورند .\r\nجوانان ما گروه گروه ، از فراز بلندىها بر آنان تاختند و آن ترسوها از ايشان چون صاعقه زده مىگريختند .\r\nپس از اين كه وحشت همهء آنها را فرا گرفت ، ما از نزديك شدن آنها به درياچه جلوگيرى كرديم .\r\nو نيز وقايع دمشق را چنين به نظم آورده است :\r\nاز شهر « حمص » ، و آنان كه در مرغزارهاى روميان منزل گزيده‌اند بپرس ، ضرب شصت مرا چگونه يافتى ؟\r\nما بوديم كه از دمشق شهرها را يكى يكى پشت سر گذاشتيم ، و بى هيچ درنگى خود را به ايشان رسانديم .\r\nمرغزارها را از كشته‌هاى ايشان مالامال كرديم ، و در آن حال ، روميان به كشته‌هاى خود پشت كردند !\r\nاسب‌هاى عربى چنان ايشان را از ميدان نبرد به در مىبرند ، كه به جان خودم به وهم در نمىآيد .\r\nآن اسب‌ها ، در اين فرار ، آنان را به « حمص » كه مقصد و آرامگاه ايشان بود رسانيدند .\r\n« ربيع بن مطر » ، در نبرد « قادسيه » و توصيف دلاوران اسلام ، و تعقيب پارسيان فرارى از ميدان جنگ چنين مىسرايد :\r\nهمانند « عاصم بن عمرو » ، كه هنگامى كه دشمن زمين را پر كرده بود ، بر سر آنها آتش پر سر و صدا برافروخت .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو يا همانند آن مرد مهمان نوتز ، كه در برابر حيرت همگان ، كر و فر شبانهء « هرمزان » را در هم شكست .\r\n( هماند ايشان ) به چشم خود ديديم كه « حنظلهء » بزرگوار بر نهر پارسيان حمله مىبرد ، و از كشته پشته مىساخت .\r\nو آن گاه بود كه منادى مردى چون « سعد وقاص » فرياد برآورد كه ، حق جنگ را فقط تميميان ادا كردند .\r\nدر آن روز بود كه ما اسب‌هاى عالى جايزه گرفتيم و به گرفتن چنين جايزه‌اى از همه سزاوارتر بوديم .\r\nابن حجر نيز در « اصابهء » خود دربارهء « ربيع بن مطر » مىنويسد :\r\nاو - ربيع بن مطر - صحبت رسول خدا را در ك كرده است ! و سيف در كتاب « فتوح » خود از او اشعار بسيارى در فتح شهرهاى « دمشق ، و قادسيه ، و طبرستان » نقل كرده است . از جملهء اشعارى كه سيف از او و در فتح طبرستان روايت كرده است اين است كه مىگويد :\r\nما ، به مرزها روى مىآوريم و آن را مىگيريم ، مانند كسانى نيستيم كه از جنگ به هراس افتاده روى ترش مىكنند .\r\nو چون ايشان را وحشت جنگ فرا گرفت ، ما زا نزديك شدنشان به درياچه مانع شديم .\r\nابن حجر ادامه داده مىنويسد : ابن عساكر نيز مىگويد كه او - ربيع بن مطر - رسول خدا را درك و به خدمت آن حضرت رسيده است .\r\nاين دو دانشمند - ابن عساكر و ابن حجر - با اعتماد بر نوشته‌هاى سيفع حضور شاعر و صحابى خيالى او را در فتح شهرهاى « دمشق ، و بيسان ، و طبرستان » باور داشته آن را در كتاب‌هاى خود ثبت كرده اشعارى را كه سيف از زبان او نقل كرده ، در آنها از دلاورىهاى اقوام و خانواده‌اش سخن رفته است ، به عنوان شاهد آورده‌اند . و اين در حالى است كه پيش از اين هم گفته‌ايم كه در اصل تميميان از آن دسته قبايلى نبوده‌اند كه از زادگاه خود عراق پاى بيرون گذاشته ، دوشادوش ديگر قبايل در نبردهاى شام شركت كرده باشند . ابن عساكر در تاريخ خود به همين موضوع در ( ج 1 ، ص 535 ) اشاره كرده و گفته است :\r\nتميميان كه محلّ اقامت‌شان عراق بود ، در همان زادگاه خود با ايرانيان جنگيده‌اند .\r\nو از آن جا كه در سخنان طبرى و ابن عساكر در شرح بر داستان‌هاى فتوح ، نامى از اين شاعر و صحابى افسانه‌اى سيف به چشم نمىخورد ، چنين به نظر مىآيد كه سيف\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n« ربيع » را تنها شاعرى سخنور آفريده ، برايش سهمى از دلاورىها و پهلوانىها در آن كشور گشايىها قائل نشده باشد !\r\n\r\nاشتبا در نام پدر و جد ربيع\r\nدر كتاب « تجريد » ربيع شاعر سيف چنين معرفى شده است : « ربيع بن مطرف تميمى » . زبيدى مؤلف كتاب « تاج العروس » نيز از كتاب تجريد پيروى كرده و در واژهء « ربع » چنين مىنويسد :\r\nربيع بر وزن « امير » نام پنج نفر از اصحاب رسول خدا بوده است . . . . .\r\nو پس از اين كه نام آنها را مىبرد ، مىنويسد : و ديگرى ربيع بن مطرف تميمى شاعر ، كه فتح دمشق را درك كرده است .\r\nدر كتاب‌هاى « اصابه » ، و « تهذيب » ابن عساكر اين شاعر صحابى سيف چنين معرفى شده است : « ربيع بن مطر بن بلخ » !\r\nما ، در اين مورد قديمى ترين نسخهء خطى تاريخ ابن عساكر را كه قديمى ترين مصدرى مىباشد كه احاديث سيف را با سند كامل ارائه داده است ، از همل مدارك صحيح‌تر دانستيم . در آن نسخه ، شاعر خيالى سيف چنين معرفى شده است « ربيع بن مطر بن ثلج » . « 1 » اين معرفى با چنان تسلسل زيبا و جالبى ( اول ربيع ، و بعد مطر ، و سپس ثاج ) ، حكايت از ذوق هنرى و شيرين كارى نام گذار اصليش ، يعنى سيف بن عمر تميمى مىكند . اين نام گذارى با همين ترتيب به فارسى چنين مىشود :\r\nبهار فرزند باران نوادهء برف ! !\r\nابن ماركولا در كتاب « اكمال » خود در واژهء « ثلج » مىنويسد :\r\nو مطر بن ثلج تميمى شاعر ، كه گمان مىبرم برادر مطر باشد .\r\nبه اين ترتيب مىبينيم كه ابن ماكولا مطر و ربيع را دو برادر ، و فرزندان ثلج تميمى\r\n\r\n\r\n","description":"","footnote":"\r\n( 1 ) . ربيع / بهار مطر / باران ثلج / برف\r\n","page_name":" 168 ","page_number":168},
  {"content":"\r\n\r\nپنداشته ، در صورتى كه سيف كه خود آفرينندهء آنها است ، آن دو را پدر و فرزند معرفى كرده است هم چنان كه در تاريخ ابن عساكر ، « ربيع بن مطر بن ثلج » آمده است .\r\nآن چه كه دربارهء « ربيع بن مطر بن ثلج » ، از شرح حال و اشعارش يافتيم ، همين‌ها بود كه آورديم ، و از آن جا كه ما نام اين صحابى شاعر را به جز در مصادرى كه از سيف بن عمر مطلب گرفته‌اند نيافتيم ، او را از آفريده‌هاى خيال سيف دانستيم .\r\nاين را هم بگوييم كه در سخنان سيف مطلبى را كه دلالت داشته باشد كه ربيع بن مطر از اصحاب رسول خدا بوده است نديديم . بلكه گمان مىرود ابن عساكر با توجه به اشعار و حماسه‌هايى كه سيف بن عمر از ربيع نقل كرده و ناظر به رويدادهاى دههء دوم از هجرت ، و نشانگر شركت او در اين نبردها است ، چنين نتيجه گرفته است كه ربيع بن مطر در آن محدوده از زمان بايد مردى بوده ، و به آن حد از رشد رسيده باشد كه بتواند در آن جنگ‌ها حضور فعال داشته باشد ، بنا بر اين بايد ربيع ، رسول خدا را درك كرده ، از جملهء اصحاب آن حضرت به حساب آيد ! !\r\n\r\nدست آورد افسانهء ربيع بن مطر\r\nسيف با آفرينش ربيع بن مطر تميمى :\r\n1 . اشعار و حماسه‌هايى ديگر بر گنجينهء ادبيات عرب افزوده است .\r\n2 . شاعرى صحابى بر ديگر اصحاب رسول خدا اضافه نموده است .\r\n3 . آيندگان با تكيه بر سخنان سيف ، و آوردن اشعار حماسى همين ربيع مىپندارند كه افراد قبيلهء تميم در خارج از زادگاهشان عراق ، در نبردهاى روم شرقى شركت داشته‌اند كه شاعرشان مىگويد :\r\nاين بيسان آن گاه كه نيزه‌هاى ما به سوى تو نشانه رفته به اهتزاز در آيد ، چنان روزى به تو روى آورد كه ساكنانت از ماندن در تو اكراه داشته باشند .\r\nو شاهد شركتشان در جنگ طبرستان اين كه مىگويد :\r\nاين ما بوديم كه پس از شكست دادن آنها ، مانع شديم تا به درياچهء ( طبريه ) نزديك شوند .\r\nو اين ما بوديم كه شهرها را از مشرق ، يكى بعد از ديگرى پشت سر گذاشتيم ، و خود را به ايشان رسانديم .\r\nتا بدان وسيله براى قبيلهء تميم افتخاراتى مزيد بر افتخارات گذشته آفريده باشد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمگر نمىشنوى كه شاعرشان فرياد برآورده مىگويد :\r\nبه همهء روزگاران ، رزمگاهى بود كه ما در آن قدم بگذاريم ، و تمام افتخارات آن را به خود اختصاص نداده باشيم .\r\nتا آن جا كه از قول فرمانده كل قواى سپاه اسلام خروش بر آورده مىگويد :\r\nدر جنگ قادسيه منادى سعد وقاص فرياد بر آورد كه : كوشش و جوشش در اين جنگ فقط از آن افراد قبيلهء تميم بوده است !\r\n\r\nبررسى اسناد افسانهء سيف\r\nابن عساكر ، اسناد مطالب خود را دربارهء « ربيع بن مطر » ، به سيف بن عمر رسانده و آن را نام برده ، در صورتى كه سيف اسناد و راويان خود را معرفى ننموده تا دربارهء وجود يا عدم چنين راويانى به تحقيق بنشينيم .\r\n\r\nدانشمندانى كه افسانهء ربيع را از سيف نقل كرده‌اند\r\n1 . ابن عساكر ، با ذكر سند در تاريخش .\r\n2 . ابن حجر ، با ذكر سند در كتاب « الاصابه » .\r\n3 . ذهبى ، بدون ذكر سند در كتاب « تجريد » .\r\n4 . زبيدى ، بدون ذكر سند در « تاج العروس » .\r\n5 . ابن بدران ، دركتاب « تهذيب تاريخ ابن عساكر » .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nيكصد و پنجاه صحابى ساختگى\r\n11 - ربعى بن افكل تميمى\r\n* ربعى ، فرمانده سپاه در فتح موصل .\r\n* واژهء « انطاق » و اشتباه ياقوت حموى .\r\n* مقايسهء خبر سيف با حقايق تاريخى .\r\n* بررسى اسناد سيف در افسانهء ربعى .\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n\r\nيازدهمين صحابى ساختگى سيف : ربعى بن افكل تميمى\r\n\r\nربعى فرمانده سپاه در فتح موصل\r\nسيف بن عمر ، « ربعى بن افكل » را از خانوادهء عتبر ، و از تيرهء بنى عمرو تميم ساخته است .\r\nابن حجر در شرح حال ربعى مىنويسد :\r\nسيف بن عمر در كتاب « فتوح » خود مىنويسد كه ربعى را « سعد بن ابى وقاص » كه فرمانده كل سپاه در جنگ با ايرانيان بود ، دستور داد تا فرماندهى سپاه را در جنگ موصل به عهده بگيرد . و همانطور كه در گذشته گفتيم ، در آن زمان رسم بر اين بوده كه به جز شخص صحابى را به فرماندهى سپاه نمىگماشتند .\r\nو سيف در جاى ديگر از كتاب خود مىگويد :\r\nعمر ، مقرر داشت تا ربعى فرماندهى پيش تازان سپاهى را كه « عبد الله معتم » « 1 » امير و فرمانده آن بود به عهده داشته باشد .\r\nبه قرار معلوم ربعى در فتوح شركت فعال داشته است . « ز » پايان سخن ابن حجر .\r\nگفتيم كه حرف « ز » را ابن حجر از آن روى به كار مىبرد كه معلوم دارد اين قسمت را او بر ديگر تذكره نويسان صحابهء رسول خدا ، اضافه دارد .\r\n\r\n\r\n","description":"","footnote":"\r\n( 1 ) . چنين گمان مىرود كه اين عبد الله نيز از ساخته‌هاى سيف بن عمر باشد . شرح حال عبد الله معتم در اسد الغابه ، ج 3 ، ص 262 آمده است .\r\n","page_name":" 173 ","page_number":173},
  {"content":"\r\n\r\nطبرى ضمن شرح حوادث سال شانزدهم از هجرت ، آن جا كه به فتح « تكريت » پرداخته سخنان سيف را دربارهء ربعى به طور مشروح آورده است كه ما در اين جا خلاصهء آن را نقل مىكنيم :\r\n« سعد وقاص » فرمانده كل قوا به خلفه وقت عمر نوشت كه مردم موصل دور « انطاق » جمع شده‌اند ، و او تا ناحيهء تكريت پيش رفته و در آن جا سنگر گرفته است ، تا بدان وسيله سرزمين خود را پاس دارد . عمر در پاسخ سعد نوشت :\r\n« عبد الله معتم » را مأمور انطاق كن ، و فرماندهى سپاه پيش تازان را در عهدهء « ربعى بن افكل » بگذار ، و چون ايشان سپاه دشمن را از پيش پاى خود برداشتند ، ربعى را مأمور گشودن دژهاى « نينوا « 1 » ، و موصل » نما .\r\nسپس طبرى عزيمت عبد الله را براى دفع انطاق شرح داده جنگ‌هاى ايشان ، و به حصار گرفتن دشمن را به مدت چهل شبانه روز تعريف كرده مىنويسد :\r\nعبد الله با سران ديگر قبايل عرب از « اياد ، و نمر ، و تغلب » كه به پشتيبانى از انطاق عليه مسلمانان جنگ مىكردند ، تماس حاصل كرد و سرانجام آنها را به اسلام متمايل نمود و در آخر با يك ديگر قرار گذاشتند كه سپاه اسلام با بانگ تكبير به دروازه‌هايى كه آنها مشخص مىكنند حمله برند ، اينان نيز با شنيدن بانگ تكبير از داخل شهر شمشير در ميان پاسداران انطاق مىگذارند ، تا فتح « تكريت » آسان صورت گيرد .\r\nاين نقشه مورد موافقت همگان قرار مىگيرد و بر طبق آن عمل مىشود ، و در نتيجه حتى يك تن از سپاه دشمن جان سالم از معركه به در نمىبرد !\r\nطبرى پس از شرح فتح « تكريت » مىنويسد :\r\nهم چنان كه عمر فرمان داده بود ، « عبد الله معتم » فرمان داد تا ربعى بن افكل در معيت قبايل تازه مسلمان « تغلب و اياد ، و نمر » كه اهالى موصل و نينوا از مسلمان شدن آنها آگاهى نداشتند براى گشودن دژهاى موصل و نينوا عزيمت نمايد . و دستور داد پيش از آن كه دشمن از خبر سقوط تكريت به دست مسلمانان آگاه شود ، بر سر آنها بتازد .\r\nفرزند افكل فرمان برد ، و براى پيروزى قطعى خويش ، با تازه مسلمانان قبايل مزبور قرار گذارد كه آنها به دروغ در ميان مردم آن سامان شايع كنند كه سربازان انطاق در تكريت پيروز شده قواى مسلمين را شكست داده‌اند ، و چون خود از سپاهيان انطاق به حساب مىآيند ، مىتوانند به راحتى داخل دژ شده پاسدارى درهاى مهم دژ را خود بر عهده بگيرند تا سپاهيان اسلام بدون هيچ گونه مقاومتى از درهاى دژ بگذارند !\r\n\r\n\r\n","description":"","footnote":"\r\n( 1 ) . نينوا در شمال عراق و مقابل شهر موصل قرار داشته ، رودخانهء دجله آن دو شهر را از هم جدا مىكرده است . خرابه‌اى نينوا هنوز باقى است .\r\n","page_name":" 174 ","page_number":174},
  {"content":"\r\n\r\nحيلهء ربعى كارگر افتاد و بى هيچ مقاومتى دژهاى دشمن به تصرف سپاهيان اسلام در آمد .\r\nربعى پس از تصرف نينوا و موصل و دژهاى مستحكم آن ، براى تصرف ديگر مناطق موصل عازم آن نواحى شد .\r\nاين خلاصهء سخنان طبرى در فتح « تكريت » و گشودن دژهاى مستحكم « موصل و نينوا » وسيلهء ربعى و افكل ، از طريق سيف ابن عمر تميمى است .\r\n\r\nواژهء « انطاق » و اشتباه حموى\r\nبه طورى كه از سخنان سيف در اين افسانه بر مىآيد ، « انطاق » نام فرمانده سپاه دشمن بوده است ، ولى حموى چنين پنداشته كه انطاق مورد بحث سيف ، نام مكانى است نزديكىهاى تكريت ! از اين روى در « معجم البلدان » در واژهء « انطاق » مىنويسد :\r\n« انطاق » ناحيه‌اى است نزديك تكريت ، كه نامش طى حديثى در فتوح سيف ضمن ديگر متصرفات اسلام در سال شانزدهم از هجرت برده شده و « ربعى بن افكل » از آن چنين ياد كرده است :\r\nما ، با لبهء تيز شمشير خود ، هر متجاوزى را پاداش مىدهيم .\r\nهم چنان كه « انطاق » را با همان وسيله پاداش داديم و او خود را از جمع ديگران به كنارى كشيد و بگريخت .\r\nنويسندهء كتاب « مراصد الاطلاع » نيز از حموى پيروى كرده است آن جا كه در واژهء « انطاق » مىنويسد :\r\nمىگويند « انطاق » ناحيه‌اى نزديك تكريت بوده است .\r\nبه نظر مىآيد اشتباه حموى از آن جا ناشى شده باشد كه در حديث سيف آمده است ( نزوله عَلَى الانطاق / ورودش به انطاق ) كه كلمهء ورود ، در اين جا بر مكان بيشتر مناسبت دارد تا انسان . با اين حال نمىدانيم كه حموى چگونه به قسمت آخر شعرى كه خود از سيف روايت كرده است توجه ننموده كه با صراحت مىگويد ( و انطاق خود را از ميان جمعيت به كنارى كشيد و بگريخت . ) كه اين انسان است كه از ميان جمعيت مىگريزد نه مكان .\r\nآنچه در تاريخ طبرى از احاديث سيف دربارهء « ربعى بن افكل » اين قهرمان افسانه‌اى ديديم همين‌ها بود كه آورديم ، و همين مطالب را نيز دانشمندانى چون « ابن اثير ، و ابن كثير ، و ابن خلدون » از طبى گرفته در تاريخ‌هاى خود نقل كرده‌اند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاما ياقوت حمّوى ، همانطور كه در افسانه‌هاى « حرملة بن مريطه » آورديم ، او خود نسخه‌اى از كتاب « فتوح » سيف را به خط دانشمند نسخه بردارى به نام « ابن خاضيه » در مورد مظرش مستقيماً از همان كتاب استخراج مىكرده است ، و از همين جا است كه نام بعضى از شهرها ، و ديه‌ها ، و قصباتى كه در كتاب « معجم البلدان » او آمده است ، به جز در احاديث سيف ، در ديگر كتاب‌هاى جغرافيايى نمىتوان يافت . يا به عبارت ديگر ، نام تمام اماكنى را كه سيف ساخته است ، در كتاب « معجم البلدان » او ديده مىشود .\r\n\r\nاشتباهى در نسب ربعى\r\nمطلب ديگرى كه در اين جا تذكرش لازم است اين است كه نسب ربعى در تاريخ طبرى « عنزى » ، و در تاريخ ابن كثير « غزى » آمده ، در صورتى كه در « اصابه » ابن حجر « عنبرى » ثبت شده است كه عنبرى خود تيره‌اى است از تميم . ما نيز همين نسب را به حقيقت نزديك‌تر يافتيم زيرا مىدانيم كه سيف با تمام وجودش و در همهء موارد كوشش دارد تا قهرمانان خيالى خود را از قبيلهء خويش ، قبيلهء تميم بيافريند ، و از آن جا كه « عنبرى » شاخه‌اى از تميم است ، اين انتخاب با خواستهء سيف افسانه پرداز بيشتر مناسبت دارد تا « عنزى و غزى » .\r\n\r\nمقايسه‌اى بين روايت‌هاى سيف و حقايق تاريخى\r\nاكنون جا دارد تا پاى سخن ديگران بنشينيم و حقيقت فتح « موصل ، و تكريت ، و نينوا » را از زبان ديگر تاريخ نويسان بشنويم بلاذرى فتح موصل و تكريت را چنين شرح مىدهد :\r\nعمر بن خطاب رض ، در سال بيستم از هجرت ، « عتبة بن فرقد سلمى » را مأمور فتح موصل كرد .\r\n« عتبه » با مردم نينوا به جنگ پرداخت و يكى از دژهاى ايشان را كه در قسمت شرقى دجله قرار داشت با سختى بگشود ، و بعد از دجله عبور كرد و روى به جانب دومين دژ آنها نهاد . اهالى اين دژ چون در مقابل عتبه تاب مقاومت در خود نمىديدند ، با او از در صلح در آمدند و پرداخت جزيه را پذيرفتند .\r\n« عتبه » با تقاضاى صلح ايشان موافقت كرد و پذيرفت كه هر كس كه مايل به ترك دژ باشد در امان است و مىتواند از دژ بيرون آمده هر كجا كه بخواهد برود .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبلاذرى پس از آن فتوحات عتبه را در منطقهء موصل از قراء و قصبات ، و ديه‌ها و آبادىها از جمله تكريت را نام مىبرد و در پايان آن مىنويسد :\r\nو عتبة بن فرقد ، « طبرهان و تكريت » را فتح كرد ، و ساكان دژ تكريت را به جان امان داد .\r\nبنا بر اين ، حقيقت چنين است كه نخستين جايى كه فتح شده موصل بوده و بعد از آن تكريت ، و فاتح هر دو محل هم « عتبة بن فرقد سلمى » انصارى ، يمانى قحطانى ، و سال اين فتح و پيروزى ، بيستمين سال از هجرت رسول خدا بوده است .\r\nاما سيف ، فتح تكريت را مقدم موصل ذكر مىكند ، و « عبد الله معتم عبسى عدنانى » را فاتح آن جا معرفى مىنمايد ، و فتح موصل را در عهدهء « ربعى بن افكل » تميمى عدنانى مىگذارد ، سپاهيان او را نيز همگى از افراد قبايل عدنان مضرى به حساب مىآورد .\r\nولى حقيقت اين است كه موصل و تكريت به دست « عتبه يمانى قحطانى » فتح شده است ، و اين چيزى نيست كه سيف بتواند آن را ناديده بگيرد و در برابر آن ساكت بنشيند ، پس دو تن از آفريده‌هاى خود را از قبيلهء مضر به حكومت و فرماندهى مىگمارد ، و سپاهيان اسلام را نيز از افراد قبيلهء مضر ، يعنى قبيلهء خويش معرفى مىكند ، و همهء اين تغيير و تبديل‌ها را به فرمان تعصب قومى خود ، در تاريخ اسلام وا مىدارد !\r\nاما اين كه چرا او تاريخ وقوع چنين رويدارى را تغيير داده و فتحى راكه در بيستم از هجرت به وقوع پيوسته ، آن را در سال شانزدهم از هجرت نوشته است ، مطلبى است ه در خور اهميت مىباشد و به انحراف عقيدهء او از اسلام مربوط مىشود ، زيرا اگر او به حكم زندقه‌اى كه به آن متهم بوده هدفش ايجاد تشويش در تاريخ اسلام نبوده ، پس چه چيزى مىتواند محرك او در اين جنايت بر تاريخ اسلام باشد ؟ !\r\n\r\nدست آورد سيف از اين افسانه\r\nسيف با آفريدن ربعى بن افكل تميمى :\r\n1 - صحابه‌اى فرمانده ، سردارى فاتح ، و شاعرى سخنور آفريده تا نامش در رديف اصحاب واقعى رسول خدا ثبت شده برايش شرح حال بنويسند .\r\n2 - مكانى تازه خلق كرده ، تا در رديف ديگر امكان خيالى او در كتاب‌هاى جغرافيا براى خود جا باز كند .\r\n3 - با خلق نبردهاى افسانه‌اى براى تميم ، به نداى تعصبات قبيله‌اى خود پاسخ گفته\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nو براى قبيلهء خويش افتخاراتى ديگر آفريده است .\r\n4 - به حكم زندقه‌اى كه به آن متهم بوده ، تاريخ وقوع حوادث تاريخى اسلام را تغيير داده است .\r\n\r\nبررسى اسناد سيف د رافسانهء ربعى\r\nدر اسناد احاديث سيف ، دربارهء « ربعى بن افكل » ، اين نام‌ها آمده است :\r\n1 - محمد ، كه سيف او را « محمد بن عبد الله بن سواد بن نويره » مىخواند . و ديگرى « مهلب بن عقبهء اسدى » ، كه در گذشته به نام اين دو راوى در احاديث او برخورد كرده‌ايم و دانستيم كه وجود خارجى نداشته‌اند ، و از ساخته‌هاى سيف مىباشند .\r\n2 - طلحه ، اين راوى در احاديث سيف ممكن است به دو راوى اشاره داشته باشد يكى « طلحة بن اعلم » و ديگرى « طلحة بن عبد الرحمن » .\r\nنام طلحة بن عبد الرحمن را جز در روايت‌هاى سيف نديده‌ايم بنا بر اين ، اين نام زادهء خيالات او است و چنين راويى وجود خارجى ندارد .\r\nاما « طلحة بن اعلم » ، راويى است سرشناس و نامش در غير احاديث سيف نيز آمده است ولى با توجه به سابقهء سيف و دروغ پردازىهاى او ، ما حق نداريم تا گناه دروغ‌هايش را به گردن چنان راويانى بگذاريم ، به خصوص وقتى كه سيف تنها كسى است كه چنان دروغ‌هايى را به چنين راويانى نسبت مىدهد .\r\n\r\nدانشمندانى كه اين افسانه را از سيف نقل كرده‌اند\r\nريشهء تمام اين افسانه‌ها از سيف است ، اما منابع انتشار افسانه‌هاى او عبارتند از :\r\n1 . طبرى با ذكر سند در تاريخش .\r\n2 . ابن حجر با ذكر سند در كتاب « الاصابه » .\r\n3 . ابن اثير با نقل از طبرى در تاريخش .\r\n4 . ابن كثير با نقل از طبرى در تاريخش .\r\n5 . ابن خلدون با نقل از طبرى در تاريخش .\r\n6 . حموى در « معجم البلدان » بدون ذكر سند .\r\n7 . عبد المؤمن به نقل از حموى در كتاب « مراصد الاطلاع » .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nيكصد و پنجاه صحابى ساختگى\r\n12 - اطّ بن ابى اطّ\r\n* اطّ در پست فرماندارى دورقستان .\r\n* رودخانه‌اى به نام اط !\r\n* اشتباه ابن حجر .\r\n* بررسى اسناد افسانهء اط .\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nدوازدهمين صحابى ساختگى سيف بن عمر : اطّ بن ابن اطّ - تميمى\r\nسيف ، اطّ را از تيرهء « سعد بن زيد بن مناة تميمى » معرّفى كرده است :\r\nدر كتب « اصابهء » ابن حجر ، « اط بن ابى اط » چنين معرفى شده است :\r\n« اط بن ابى اط » ، از خاندان عد بن زيد ، و از تيره‌اى از قبيلهء تميم است . اط از جمله ياران و همكاران خالد بن وليد به روزگار خلافت ابو بكر بوده ، رودخانه‌اى هم در عراق به نام او نام گذارى شده است ! نام گذارى اين رورخانه در عراق زمانى آغاز شده كه خالد بن وليد ، اط را مأمور گرفتن خراج از آن ناحيه كرده بود !\r\nطبرى همين داستان را از قول سيف در تاريخ خود روايت كرده و در جاى ديگر او را « اط بن سويد » نوشته كه گويا سويد ، نام پدر اط باشد .\r\nابن فتحون نيز شرح حال اط را به عنوان كسى كه تذكره نويسان نامش را از قلم انداخته‌اند ، چنين آغاز مىكند كه « من نام او - اط - را به خط كسى كه بر دانشش اعتماد و اطمينان كامل دارم يافته‌ام ، كه در آن اط را به ضم اول نوشته بود .\r\n\r\nاط در پست فرماندارى\r\nطبرى داستان اط را در دو روايت ، و ضمن وقايعو حوادث بعد از فتح « حيره » از قول سيف بن عمر ، در تاريخ خود آورده است . او در روايت اول چنين مىنويسد :\r\nخالد بن وليد كار گزاران و سرهنگان خود را مأموريت داد كه . . . [ تا آن جا كه مىنويسد 
  ] و اط بن ابى اط را كه مردى از خاندان سعد بن زيد ، و از تيرهء تميم بود مأمور « دورقستان »\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكرد . اط در آن ناحيه به كنار رودخانه‌اى فرود آمد ، و آن رودخانه از آن روز به نام اط معروف گرديد ، و امروز نيز به همين نام خواند مىشود .\r\nحموى با اعتماد به روايت سيف ، در كتاب « معجم البلدان » خود در واژهء « اط » مىنويسد :\r\nآن گاه كه خالد بن وليد بر حيره و ديگر سرزمين‌هاى آن منطقه دست يافت ، كار گزاران خود را به قسمت‌هاى مختلف آن منطقه مأمور ساخت ، از جملهء آن كار گزاران يكى « اط بن ابى اط » مردى از خاندان « سعد بن زيد بن مناة تميمى » بود كه مأمور دورقستان كرد . اط در آن ناحيه به كنار رودخانه‌اى فرود آمد . آن رودخانه تا به امروز به نام او معروف است !\r\nحموى در اين جا سند سخن خود را مشخص نكرده است ، و تعبير او از اين مطلب ( و آن رودخانه تا به امروز به نام او معروف مىباشد ) اين توهّم را به وجود مىآورد كه ممكن است آن رودخانه تا زمان حموى وجود داشته و نامش هم « رود اط » بوده است ، و حموى خود از آن آگاهى داشته كه چنين قاطع سخن مىگويد ، و به صحت آن گواهى مىدهد ، در صورتى كه مطلب چنين نيست و حموى عين سخنان سيف را نقل كرده است ، نه اين كه خودش چيزى در اين زمينه گفته باشد .\r\nابن عبد الحق نيز مردى بوده است از خاندان بنى سعد تميم كه كار گزار خالد بن وليد بوده ، اين مأموريت زمانى به اط محول شده است كه خالد بر حيره و ديگر سرزمين‌هاى اطراف آن دست يافته است . . . تا آن جا كه مىنويسد : و آن رود به نام او معروف شده است .\r\nنويسندهء كتاب « تاج العروس » نيز به روايت سيف اعتماد كرده و در واژهء « اط » چنين مىنويسد :\r\nاط بن ابى اط ، « مردى از بنى سعد بن مناة تميمى » است كه از جانب خالد بن وليد فرماندار « دورقستان » بوده ، رودخانهء « اط » در آن جا به اسم او نام گذارى شده است .\r\nطبرى نيز تقسيم مناطق مختلف حيره را به طور اختصار چنين آورده است :\r\nخالد بن وليد ، مناطق مختلف حيره را بين سرهنگان و كار گزاران خود قسمت كرد ، از جمله « جرير » را مأمور . . . تا آن جا كه مىنويسد : و حكومت . . . را به « اط و سويد » محول داشت .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nاشتباه ابن حجر\r\nدر اين جا ابن حجر با توجه به نوشتهء طبرى دست‌خوش اشتباه شده ، و اط و سويد را اط بن سويد خوانده و سويد را پدر اط پنداشته است .\r\nاين اشتباه ابن حجر ، همانند اشتباهى است كه او دربارهء حرمله و سلمى مرتكب شده و آن را حرملة بن سلمى خوانده است ، و حرمله فرزند سلمى را صحابه‌اى ديگر پنداشته ، و علاوه بر حرملة بن مريطه ، براى حرملهء سلمى در رديف ديگر اصحاب پيغمبر نيز شرح حال نوشته است .\r\nالبته اين امكان هم وجود دارد كه اشتباه ابن حجر ناشى از اشتباه نسخه بردار كتاب باشد كه « اط و سويد » را اط بن سويد نوشته و بيچاره ابن حجر را دست‌خوش چنين اشتباهى كرده باشد !\r\nموضوع هر چه كه باشد ، در نفس امر تأثيرى نمىگذارد ، چه ، اين نام نيز در شمار اصحاب واقعى رسول خدا آمده است ، در صورتى كه همه افسانه و سرا پا دروغ است ، و اين زيادتى هم از بركت همين افسانه‌هاى سيف ناشى شده است ، و دانشمندانى چون « ابن فتحون ، و ابن حجر » براى چنين صحابه‌اى شرح حال نوشته‌اند .\r\nياقوت حموى ، و ابن عبد الحق ، و زبيدى نيز با توجه به همان روايت‌ها و افسانه‌هاى سيف ، در واژهء « اط » براى اط شرح حال نوشته از رودخانهء اط نام برده‌اند ، و همين مطالب خالى از حقيقت ، صدها سال دانشمندان را به خود مشغول داشته است !\r\nما در مقام جست و جوى نام اط بن ابى اط ، و رودخانه‌اى به همين نام ، به كتاب‌هاى مختلف ، و مصادر متعددى كه در اختيار داشتيم مراجعه كرديم ، ولى كوشش ما به جايى نرسيد ، و چنين نامى را در هيچ يك از مصادر مزبور نديديم . از اين رو است كه براى مقايسهء سخنان سيف با روايت ديگران ، چيزى به دست نياورديم تا به مقايسهء آن‌ها بپردازيم .\r\nزيرا داستان سيف تماماً دروغ ، و زاييدهء خيالات واهى او بوده است .\r\n\r\nبررسى اسناد روايت‌هاى سيف در افسانهء اط\r\nسيف با خلق صحابه‌اى به نام اط ، و رودخانه‌اى به نام او :\r\n1 - از خاندان تميم صحابه‌اى و الا ، و فرماندهى لايق ، مىآفريند و دانشمندانى چون ابن فتحون ، و ابن حجر به شرح حالش در رديف اصحاب پيغمبر مىپردازند .\r\n2 - رودخانه‌اى را در سرزمين دورقستان جارى مىكند ، و نامش را « اط » مىگذارد ، و حموى و ابن عبد الحق ، نام رود اط را در كتاب‌هاى جغرافيايى خويش ثبت\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمىكنند و در اين نام گذارى قبيلهء تميم را افتخارى ديگر حاصل مىشود !\r\n\r\nبررسى اسناد سيف در افسانهء « اط »\r\nدر سند حديث سيف اين نام‌ها ديده مىشود :\r\n1 - « ابن ابى مكنف ، مهلب بن عقبهء اسدى ، و محمد بن عبد الله نويره » كه اين هر سه را در گذشته گفتيم كه از راويان آفريدهء خيالات سيف هستند .\r\n2 - « طلحه » كه در احاديث سيف يا « طلحة بن اعلم » است و يا « طلحة بن عبد الرحمن مل » كه نام اين دو راوى در حديث غير سيف نيز آمده است .\r\nعبد الرحمن هم به دو نفر اطلاق مىشود ، يكى همين عبد الرحمن مل مىباشد كه در بالا از او نام برديم ، و ديگرى « يزيد بن اسيد غسانى » است كه نامى از او به جز نزد سيف بن عمر ديده نمىشود .\r\nهر چه كه باشد ، چه آنها كه نامشان در احاديث ديگران رفته ، و چه آنها كه اختصاص به سيف دارد ، ما گناه دروغ‌هاى سيف را به گردن راويان معروف و شناخته شده نمىگذاريم ، به خصوص وقتى كه اين قبيل افسانه‌ها فقط و فقط نزد سيف يافت مىشوند ، و او به انهايى خالق اين افسانه‌ها مىباشد !\r\n\r\nدانشمندانى كه افسانهء اط را از سيف گرفته‌اند\r\nافسانهء « اط » از شخص سيف بن عمر ريشه گرفته ، و مصادر زير ، در انتشار آن سهمى نمايان داشته‌اند :\r\n1 - طبرى افسانهء اط را از سيف گرفته و با ذكر سند در تاريخش آورده است .\r\n2 - ابن حجر ، از طبرى گرفته و در « اصابهء » خود نقل كرده است .\r\n3 - ابن فتحون .\r\n4 - ياقوت حموى .\r\n5 - زبيدى در « تاج العروس » .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nبخش پنجم\r\nواليان تميمى كه سيف براى رسول خدا ساخته است\r\n* سعير بن خفاف تميمى\r\n* عوف بن علاء جشمى تميمى\r\n* اوس بن جذيمه تميمى\r\n* سهل بن منجاب تميمى\r\n* وكيع بن مالك تميمى\r\n* حصين بن مالك تميمى\r\nدو تن صحابى تميمى ديگر :\r\n* زرّ بن عبد الله فقيمى\r\n* اسود بن ربيعه حنظلى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nيكصد و پنجاه صحابى ساختگى\r\n13 - سعير بن خفاف ، تميمى\r\n14 - عوف بن علاء جشمى ، تميمى\r\n15 - اوس بن جذيمه ، تميمى\r\n16 - سهل بن منجاب ، تميمى\r\n17 - وكيع بن مالك ، تميمى\r\n18 - حصين بن نيار حنظلى ، تميمى\r\n19 - زرّ بن عبد الله ، الفقيمى\r\n20 - اسود بن ربيعه ، حنظلى\r\n* داستان ارتداد قبايل تميم .\r\n* روايت‌هاى چهار گانه .\r\n* داستان « سجاح » مدعى پيامبرى .\r\n* داستان مالك نويره .\r\n* حقايقى از داستان دو مدعى پيامبرى نر و ماده !\r\n* بررسى اسناد سيف .\r\n* دست آورد افسانهء سيف .\r\n* مقايسهء روايت‌هاى سيف با ديگران .\r\n* نتيجهء بحث .\r\n* دو صحابى مهاجر .\r\n* دو نمايندهء سرشناس تميم به خدمت پيغمبر خدا .\r\n* دو فرماندهء سپاه از تميم .\r\n* افسانهء صلح جندى شاپور .\r\n* افسانهء فتح شوش !\r\n* اسود ، از جمله شيعيان امام على !\r\n* بررسى اسناد افسانه‌هاى سيف .\r\n* تشابهى بين اسامى صحابى ساختگى سيف ، با اشخاص حقيقى .\r\n* منابع انتشار افسانه‌هاى سيف .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nشش تن از كار گزاران صحابى ساختگى سيف\r\n\r\nكارگزاران صحابى رسول خدا در قبايل مختلف تميم به روايت سيف بن عمر\r\n\r\nنخستين روايت\r\nطبرى از سيف بن عمر تميمى ، از « صعب بن عطيه ، از پدرش » چنين روايت مىكند :\r\nبه هنگام وفات رسول خدا ، عمال و كار گزاران آن حضرت در قبايل مختلف تميم عبارت بودند از :\r\n1 - زبرقان بن بدر ، بر قبايل « رباب ، و عوف ، و ابناء » .\r\n2 - قيس بن عاصم : بر قبايل « مقاعس ، و بطون » .\r\nعامل آن حضرت بر قبيلهء بنى عمرو تميم دو نفر بودند به اين شرح :\r\n3 - صفوان بن صفوان : بر قبيلهء « بهدى » .\r\n4 - سبرة بن عمرو ، بر قبيلهء « خضم » .\r\nبر قبيلهء بنى حنظله نيز دو نفر از جانب رسول خدا مأمور شده بودند :\r\n5 - وكيع بن مالك ، بر قبيلهء « بنى مالك » .\r\n6 - مالك بن نويره ، بر قبيلهء « بنى يربوع » .\r\nپس از آن ، طبرى در دنبالهء اين حديث از قول سيف چنين مىافزايد :\r\nچون خبر وفات رسول خدا به قبايل تميم رسيد ، « صفوان بن صفوان » آن چه را كه خود و « صبره » از صدقات جمع آورى كرده بودند ، به مدينه نزد ابو بكر برد ، و سبره هم چنان در جاى خود باقى ماند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nامّا « قيس » آن چه را كه جمع آورى كرده بود ، به مودّيان اصلى آنها از قبايل « مقاعس و بطون » باز گردانيد ، و چيزى به ابو بكر نداد .\r\n« زبرقان » بر خلاف قيس ، وجوهات جمع آورى شده وسيلهء خود را از قبايل « رباب ، و عوف و ابناء » در مدينه به ابو بكر تسليم كرد ، و چون در گذشته بين او و قيس هم چشمى وجود داشت ، تمرد قيس را از پرداخت وجوهات بهانه قرار داده و طى شعرى به هجو او پرداخت كه در ضمن آن گفته است :\r\nمن امانت پيغمبر خدا را رساندم ، اما برخى كار گزاران ، حتى يك شتر هم باز پس ندادند .\r\nسيف مىگويد :\r\nبا وفات رسول خدا ، در ميان تيره‌هاى مختلف قبايل تميم بر بقاى بر دين اسلام و ارتداد ، اختلاف افتاد . بعضى از آنها بر اسلامشان ثابت قدم باقى ماندند ، و در مقابل برخى نيز به ترديد و دو دلى افتاده سرانجام به دين اسلام و مقررات آن پشت پا زده مرتد شدند ، و در نتيجهء چنين پيش آمدى ، دسته‌هاى مختلف روياروى هم قرار گرفته به جان هم افتادند . به اين ترتيب كه :\r\nقبايل « عوف بن بلاد » به رهبرى :\r\n7 - « عوف بن بلاد » از بنى جشم ، به جنگ قبايل بطون برخاستند كه رهبرى آنها را :\r\n8 - « سعير بن خفاف » بر عهده داشت .\r\nقبيلهء رباب با « مقاعس » ، « خضم با مالك » ، « بهدى با يربوع » مقابل شدند . نمايندهء رسول خدا در قبايل « رباب و بهدى »\r\n9 - « حصين بن نيار حنظلى » بود كه افراد قبيلهء رباب نيز از او جانبدارى مىكردند . حصين بن نيار ، از جمله اشخاصى بود كه بر اسلامش پا بر جا ماند بود .\r\nرياست قبيلهء « ضيه » با :\r\n10 - « عبد الله بن صفوان » بود .\r\nو بر قبيلهء « عبد مناة »\r\n11 - « عصمة بن ابير » رياست مىكرد .\r\nسيف مىگويد : در همين گير و دار ، كه قبايل مختلف تميم ، مسلمان و مرتد ايشان به جانب هم افتاده بودند ، « سجاح تميمى » كه ادعاى پيغمبرى داشت از فرصت استفاده كرد ، و بر آنها حمله برد !\r\nعفيف بن منذر تميمى ، از درگيرىهاى قبايل مختلف تميم ، و درماندگى ايشان ، چنين ياد مىكند :\r\nدر حالى كه اخبار پخش مىشود ، آيا خبر نشدى كه بر سر قبايل مختلف تميم چه آمده است ؟ !\r\nطبرى در دنبالهء همين روايت از قول سيف چنين مىنويسد :\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n« سجاح » بانوى مدعى پيغمبرى كه قصد جنگ با ابو بكر را داشت ، نامه‌اى به « مالك نويره » نوشت و به او پيشنهاد عدم تجاوز كرد . مالك سجاح را پذيرفت و براى انصراف او از جنگ با ابو بكر ، او را برانگيخت تا بر قبايل از هم گسيختهء تميم بتازد . سجاح پيشنهاد مالك را پذيرفت ، و بر قبايل تميم تاختن برد ، و در نتيجه جنگ‌ها ، و كشتن‌ها ، و به اسارت گرفتن‌ها در ميانشان صورت گرفت ، تا اين كه سرانجام بينشان صلح بر قرار شد . از جمله اشخاصى سرشناس كه با سجاح پيمان دوستى و عدم تجاوز بست « وكيع بن مالك » بود . سيف ادامه داده مىگويد :\r\nسجاح پس از عقد پيمن دوستى با قبايل تميم ، روى به ديار « نباج » گذاشت . اما در همان هنگام « اوس ابن جذيمه » از تيرهء بنى عمرو تميم با افراد تحت فرمانش بر سجاح و پيروان او حمله برده ، گروهى از ايشان را به اسارت گرفت .\r\nسجاح ناگزير با « اوس » تن به مصالحه داد و قرار بر اين شد كه سجاح با پس گرفتن ياران خود از اسارت ، بى هيچ معطلى خود و يارانش سرزمين اوس را ترك گويند .\r\n\r\nدومين روايت\r\nطبرى در روايت دوم ، داستان ارتداد اهالى بحرين را با همان سند روايت اول از قول سيف بن عمر چنين نقل مىكند : 2\r\n« وكيع بن مالك » و عمرو عاص با يك ديگر هم چشمى داشته به مقابلهء هم مىپرداختند . . . .\r\n\r\nسومين روايت\r\nطبرى در روايت سوم آن جا كه داستان « بطاح » را با همان سند روايت‌هاى اول و دوم از قول سيف مطرح مىكند چنين مىنويسد : 3\r\nسرانجام وكيع به زشتى كارى كه كرده بود پى برد ، پس به نيكو ترين وجهى به اسلام بازگشت ، و براى تلافى كارهاى گذشتهء خود ، وجوهى را كه از مردم « بنى حنظله و يربوع » به عنوان صدقات جمع آورى كرده بود ، به خالد بن وليد نمايندهء ابو بكر كه در آن هنگام از طرف خليفه مأمور گوش مالى آشوب گران تميم شده بود تقديم داشت . در اين برخورد ، خالد ضمن سخنانى از وكيع پرسيد :\r\n- تو چرا با مرتدها هم‌كارى و دوستى داشتى ؟ وكيع جواب داد :\r\n- افراد قبيلهء « بنى ضبه » خونى از ما به گردن داشتند ، من هم براى گرفتن انتقام پى فرصتى مناسب مىگشتم ، وقتى كه ديدم قبايل تميم به جان هم افتاده‌اند ، از موقعيت براى گرفتن انتقام خود استفاده كردم !\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nوكيع طى شعرى كار خود را چنين توجيح كرده است :\r\nتو مپندار كه من از دين بيرون شده منع صدقه كرده‌ام . در حالى كه من مان نامورى هستم كه به انگشت مرا نشان مىدهند !\r\nمن از قبيلهء بنى مالك حمايت كردم و مدتى درنگ نمودم تا اين كه چشم‌هايم بينا شد .\r\nو چون خالد به سوى ما درفش كشيد ، امانت‌ها به سوى او سرازير گشت .\r\n\r\nچهارمين روايت\r\nطبرى در روايت چهارم داستان كشته شدن « مالك بن نويره » را با همان اسناد ، از قول سيف بن عمر چنين آورده است : 4\r\nچون خالد به سرزمين « بطاح » وارد شد ، افراد تحت فرمان خود را به گروه‌هاى مختلفى تقسيم كرد و هر گروه را زير فرمان سرپرستى به مأموريتى جداگانه فرستاد تا در ميان تيره‌هاى مختلف تميم بگردند ، و آنان را به تسليم فرا خوانند ، و اگر كسى راه خود سرى پيش گرفت و تمكين نكرد ، او را اسير نموده در بند بكشند و به نزد خالد بياورند تا او شخصاٌ تصميم بگيرد .\r\nسواران گشتى خالد در انجام چنين مأموريتى « مالك نويره » و جمعى از افراد خانواده‌اش را دستگير و در بند كشيدند . اما بين مأمورين خالد بر سر اين كه آيا مالك و همراهانش اذان گفته نماز خوانده‌اند يا خير اختلاف افتاد ، و به همين سبب خالد بن وليد فرمان داد تا ايشان را زندانى كنند .\r\nاتفاقاً آن شب ، شبى سرد و طوفانى بود و شدت سرما به حدى بود كه تا مغز استخوان اثر مىگذاشت و مرتب بر شدت آن افزوده مىشد .\r\nخالد بن وليد براى رفاه حال اسيران دستور داد تا منادى او در ميان افراد سپاهى بانگ برآورد :\r\n« ادفِئُوا اسَراكُم / اسيرانتان را گرم نگه داريد . »\r\nسيف مىگويد كه در زبان مردم كنانه « دثروا الرجل فَادفئوه / مرد را بپوشانيد و گرمش كنيد » معناى گردن زدن را مىدهد ! اين بود كه سپاهيان خالد با شنيدن دستور فرمانده ، درمقام اجراى آن برآمد ، زيرا چنين مىپنداشتند كه خالد فرمان قتل اسيران را صادر كرده است ! پس « ضرارين ازور » بر مىجهد ، و مالك بن نويره را گردن مىزند ، و ديگران نيز بقيهء افراد مالك را از پاى در مىآورند .\r\nخالد بن وليد كه ناله و فرياد اسرا را مىشنود ، شتابان از چادر خود بيرون مىآيد ، ولى ديگر دير شده و كار از كار گذشته است زيرا مالك و همراهانش در ميان خاك و خون خود دست و پا مىزند . پس مىگويد :\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nوقتى كه خدا بخواهد كارى انجام شود ، انجام مىشود !\r\nسيف در پايان روايتش مىگويد :\r\nسربازان خالد سرهاى كشته شدگان را از جمله سر مالك نويره را ديگ پايه قرار داده زير آن آتش برافروختند ! !\r\nاما بقيهء داستان سجاح مدعى پيغمبرى در كتاب تاريخ طبرى و به نقل از سخنان سيف چنين است :\r\n« سجاح » مدعى پيغمبرى با مريدانش روى به يمامه نهاد و خبر او همه جا شايع شد . چون اين خبر به « مسيلمه » كه خود ادعاى پيغمبرى داشت رسيد ، سخت بترسيد و براى پيش گيرى از هر پيش آمد سوئى در مقام چاره برآمد . پس هدايايى چند براى سجاح فرستاد و از او به جان امان خواست تا به ديدارش بشتابد . سجاح ، مسيلمه را امان داد و اجازه داد تا به خدمتش برسد .\r\nمسيلمه به همراهى چهل تن از مريدانش از قبيلهء « بنى حنيفه » بر سجاح وارد شد .\r\nسيف مىگويد سجاح نصرانى مذهب بوده است . سپس ادامه داده مىگويد :\r\nاين دو مدعى پيامبرى با يك ديگر به گفت و گو نشستند و در ضمن سخن ، مسيلمه به سجاح گفت : نيمى از ملك جهان از آن ما است ، و اگر قرشيان انصاف مىداشتند ، نيمى ديگر از آن آنان بود . حالا كه قرشيان راه انصاف نرفته‌اند ، خداوند آن را از قريش گرفته و به تو ارزانى داشته است ! !\r\nتقسيم مسيلمه ، سجاح را خوش آمد و آن را پذيرفت ، و با او پيمان عدم تجاوز بست به شرط آن كه مسيلمه همه ساله نيمى از محصولات يمامه را به سجاح بپردازد و مقرر داشت كه نيمى از خراج سال آينده را هم بايد همين سال تحويل دهد !\r\nمسيلمه ناچار از پذيرفتن چنين شرط سنگينى بود ، بنا بر اين قرار شد كه سجاح با گرفتن نيمى از خراج سال آينده باز گردد ، و نماينده‌اى هم در يمامه بر جاى بگذارد تا نيم ديگر را سال بعد تحويل بگيرد .\r\nسجاح چنين كرد ، و نيمى از خراج را از مسيلمه بگرفت ، و نماينده‌اى هم از جانب خود تعيين كرد و عنان عزيمت به جانب بين النهرين كشيد .\r\nابن اثير هم ، آن جا كه از تميم و سجاح سخن مىگويد ، همين مطالب را از طبرى گرفته است . آغاز سخن ابى اثير در اين مورد چنين است . 5\r\nامّا در قبايل تميم ، عمال رسول خدا كه در ميان قبايل مزبور مأموريت يافتند عبارت بودند\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاز : « زبرقان بن بدر ، سهل بن منجاب ، قيس بن عاصم ، صفوان بن صفوان ، سبرة بن عمرو ، وكيع بن مالك ، و مالك بن نويره . »\r\nدر آن هنگام كه خبر وفات رسول خدا به آن نواحى رسيد ، « صفوان بن صفوان » وجوهى را كه از محل صدقات قبيلهء بنى عمرو به دست آورده بود . . . تا آخر روايت سيف .\r\nداستان مالك نويره را نيز ابن اثير از روايت سيف به نقل از كتاب طبرى گرفته و در تاريخ خود آورده است .\r\nابن كثير نيز داستان سجاح و قبايل تميم ، و داستان مالك نويره را از همان روايت سيف به واسطهء طبرى گرفته است . 6\r\nابن خلدون هم آن جا كه از وكيع بن مالك سخن مىگويد ، همان روايت سيف را از تاريخ طبرى نقل مىكند .\r\nياقوت حموى نيز در واژهء « بطاح » مستقيماً از روايت سيف ، به ويژه از روايت سوم آن استفاده كرده ، شعر وكيع را هم شاهد آورده است .\r\nو با استفاده از همين روايات سيف است كه « ابن اثير و ذهبى ، و ابن فتحون ، و ابن حجر » براى شش تن از صحابيان ساختگى او كه نامشان گذشت ، در كتاب‌هاى خود شرح حال نوشته‌اند ، كه ما در زير ، سخن ايشان را دربارهء هر يك از آنها نقل مىكنيم :\r\n\r\n1 - سعير بن خفاف\r\nابن حجر در كتاب « اصابهء » خود ، او را « سعير بن خفاف تميمى » معرفى كرده ، در صورتى كه نامش در تاريخ طبرى و با تصريح نام سيف ، « سعر بن خفاف تميمى » آمده است .\r\nابن حجر در شرح حال اين صحابى ساختگى سيف چنين مىنويسد :\r\nسيف بن عمر در كتاب « فتوح » خود آورده است كه او - سعير بن خفاف - عامل و كار گزاران رسول خدا در تيره‌اى از قبايل تميم بوده ، ابو بكر نيز او را در سمت خود ابقاء كرده است . 7 « ز »\r\nو مىدانيم كه حرف « ز » در نوشته‌هاى ابن حجر نشان‌گر اين مطلب است كه او اين صحابى را بر ديگر تذكره نويسان صحابه زيادى و اضافه دارد .\r\n\r\n2 - عوف بن علاء جشمى\r\nابن حجر نام او را « عوف بن علاء بن خالد جشمى » آورده ، اما در تاريخ طبرى از قول\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nسيف ، « عوف ن علاء بن خالد » از بنى غنم جشمى معرفى شده است .\r\nشرح حال او را ابن حجر در « اصابه » چنين آورده است :\r\nسيف در كتاب « فتوح » خود آورده است كه عوف از جمله عمال و كار گزاران است كه بعد از وفات رسول خدا به اين سمت مأمور گرديده ، و از اصحاب آن حضرت بوده است . ابن فتحون نيز نام عوف را زير عنوان اصحابى كه نامشان از قلم تذكره نويسان افتاده است آورده . 8\r\nما بيش از اين خبرى دربارهء عوف از سيف بن عمر ، و ديگر نديديم ، و از شركت اين صحابى ساختگى در جنگ‌ها ، و ابراز شجاعت‌هايى كه غالباً سيف به قهرمانان افسانه‌اى خود از قبيلهء مضر خاصه تميم نسبت مىدهد مطلبى نيافتيم .\r\n\r\n3 - اوس بن جذيمه\r\nابن حجر در « اصابهء » خود ، او را « اوس بن جذيمه هجيمى » معرفى كرده است . در صورتى كه در تاريخ طبرى و با توجه به روايت سيف ، « اوس بن خزيمهء هجيمى » آمده است ، و هجيمى تيره‌اى از بنى عمرو تميم مىباشد . همچنين به محله‌اى از بصره كه هجيميان در آن ساكن مىباشند اطلاق مىشود . 9\r\nابن حجر شرح حال اوس را در « اصابه » چنين آورده است :\r\nسيف ، و طبرى هر دو آورده‌اند كه « اوس » درك صحبت رسول خدا را كرده ، و به هنگام ارتداد افراد قبيلهء تميم ، هم چنان بر اسلامش ثابت قدم باقى مانده است . اوس به هنگام خروج سجاح مدعى پيغمبرى ، به همراهى گروهى از خانواده‌اش بر سپاه او تاخته است .\r\nو بدين سان ، نام اين صحابى قهرمان و آفريدهء خيالات سيف بر ديگر افتخارات بنى عمرو تميم كه خاندان سيف است افزوده مىشود ! !\r\n\r\n4 - سهل بن منجاب\r\nابن عثير در كتاب « اسد الغابه » مىنويسد :\r\nوقتى كه قبايل مختلف تميم اسلام آوردند ، رسول خدا عمال و كار گزاران خود را از ميان افراد همان قبايل تعيين و مأمور فرمود ، و « سهل بن منجاب » را مأمور جمع آورى صدقات يكى از آنها كرد ، و هم چنان كه طبرى آورده است ، « قيس بن عاصم ، و سهل بن منجاب ، و مالك نويره ، و زبرقان بدر ، و صفوان » و ديگران از جمله عمال تميمى آن حضرت بوده‌اند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nابن حجر در « اصابهء » خود مىنويسد :\r\nطبرى در تاريخ خود آورده است كه « سهل بن منجاب » از جمله كار گزارانى بود كه رسول خدا براى جمع آورى صدقات بنى تميم فرمود ، و مادام كه آن حضرت حيات داشت ، سهل نيز به اين سمت باقى بود .\r\nذهبى نيز در كتاب « تجريد » خود مىگويد :\r\nبه طورى كه مىگويند ، رسول خدا « سهل » را براى جمع آورى صدقات مأمور كرده است . 10\r\n\r\nيك سير تحقيقى در همين مورد\r\nبار ديگر نوشتهء ابن اثير را در كتاب « اسد الغابه » از نظر مىگذرانيم ، او مىنويسد :\r\nپس از اين كه قبايل مختلف تميم اسلام آوردند ، رسول خدا عمال و كار گزاران خود را از ميان افراد همان قبايل تعيين و در تيره‌هاى مختلف مأموريت داد ، از جمله « قيس بن عاصم ، و سهل و مالك » . . . .\r\nاما حديث مأموريت تميميان از جانب پيغمبر خدا ، در نسخ متعدد طبرى عاياً چنين آمده است :\r\nدر مورد تميميان ، رسول خدا حيات داشت كه كار گزاران و عمال خود را بر آنان بگماشت ، از آن جمله « زبرقان بن بدر ، را بر رباب ، و عوف ، و ابناء » مأموريت داد . و به طورى كه ( سرى ، از شعيب ، از سيف ، از صعب بن عطيه ، از پدرش ، و سهم بن منجاب ) روايت مىكند ، مأموريت « قيس بن عاصم » بر مقاعس و بطون بوده است .\r\nاز بيان طبرى چنين برمىآيد كه « صعب بن عطيه » از دو نفر نقل قول كرده است ، يكى پدرش « عطيه » و ديگرى « سهم بن منجاب » . پس سهم بن منجاب در اين حديث ، خودش راوى است نه صحابى !\r\nولى گويا اين دو دانشمند معروف ، اين اثير ، و ابن حجر ، هر دو از سخن طبرى چنين نتيجه گرفته‌اند كه « صعب » فقط از پدرش روايت كرده است كه بر قبايل مقاعس و بطون ، دو نفر تميمى به نام‌هاى « قيس بن عاصم ، و سهم بن منجاب » مأمور جمع آورى صدقات شده‌اند !\r\nضمناً گمان مىرود در نسخه‌هايى كه اين دو دانشمند از طبرى در دست داشته‌اند ، نام « سهم بن منجاب » ، سهل بن منجاب نوشته شده باشد . روى اين اصل اين دو دانشمند\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nهمين نام را اساس قرار داده و « سهل بن منجاب » را جزء اصحاب رسول خدا شرح داده‌اند ! « 1 »\r\n* * * \r\n5 - وكيع بن مالك\r\nسيف بن عمر او را « وكيع بن مالك تميمى » خيال كرده ، و نسبش را به « حنظلة بن مالك » كه يكى از تيره‌هاى تميم است رسانيده است . 11\r\nذهبى در كتاب « تجريد » خود ، وكيع را چنين معرفى مىكند :\r\nسيف بن عم تميمى مىنويسد كه وكيع بن مالك به همراهى مالك نويره ، با هم عامل و كار گزار رسول خدا بر قبيلهء بنى حنظله بودند .\r\nابن حجر نيز در كتاب « اصابه » مىگويد :\r\nسيف آورده است كه رسول خدا « وكيع بن مالك » را به همراهى « مالك نويره » مأمور جمع آورى صدقات بنى حنظله و بنى يربوع فرمود . و مادام كه رسول خدا حيات داشت ، آن دو ، اين مأموريت را از جانب آن حضرت بر عهده داشتند . و به طورى كه در تاريخ طبرى آمده است ، وكيع با سجاح موافقت داشت ، اما وقتى كه سجاح و دار و دسته‌اش تار و مار شدند ، وكيع وجوهى را كه به نام صدقات از محل مأموريتش جمع آورى كرده بود ، عذ خواهان به خدمت خالد بن وليد برد و دين خود بپرداخت ، و عذر تقصير بخواست و به نيكو ترين وجهى به اسلام باز گشت .\r\nو نيز سيف گفته است كه رسول خدا « وكيع دارمى » را به همراهى « صلصل » به كمك « عمرو » فرستاد ، تا بر مرتدها حمله برند .\r\nبه طورى كه از نوشتهء ابن حجر پيدا است ، اين دانشمندان خبر وكيع دارمى را از دو منبع يكى كتاب سيف ، و ديگرى تاريخ طبرى نقل مىكند . و علاوه بر موضوع عمال رسول خدا در تميم ، اخبار مربوط به ارتداد تميميان ، و مأموريت وكيع را از جانب رسول خدا به همراهى صلصل براى كمك رسانى به « عمرو عاص » آورده است كه با خواست خدا در جاى خود به بحث پيرامون آن خواهيم پرداخت .\r\nهمچنين ابن حجر ، در « اصابه » شعرى از وكيع نياورده ، در صورتى كه طبرى و حموى در كتاب‌هاى خود به اشعار وكيع اشاره كرده‌اند .\r\n\r\n\r\n","description":"","footnote":"\r\n( 1 ) . اين هم خود راهى است براى بالا بردن رقم تعداد اصحاب ساختگى رسول خدا . ( مترجم )\r\n","page_name":" 195 ","page_number":195},
  {"content":"\r\n\r\nو به اين ترتيب نام اين تميمى دارمى يعنى « وكيع بن مالك » در رديف اصحاب پيغمبر ، و اشعار ، و مأموريت مخصوص‌اش از جانب رسول خدا و كارگزارى او ، از جانب آن حضرت ، در ليست افتخارات تميم به ثبت مىرسد .\r\n\r\n6 - حصين بن نيار حنظلى\r\nسيف ، « حصين بن نيار حنظلى » را از بنى حنظله خيال كرده است .\r\nابن حجر در اصابهء خود دربارهء حصين چنين مىنويسد :\r\nسيف بن عمر ، همچنين طبرى در تاريخش گفته‌اند كه « حصين بن نيار » يكى از كار گزاران رسول خدا بوده است . ابن فتحون « 1 » نيز شرح حال حصين را بر تذكره نويسان استدراك كرده است .\r\nاين كه ابن حجر مىگويد : « سيف و طبرى گفته‌اند » معلوم مىشود كه اين دانشمند مطالب خود را دربارهء حصين بن نيار از آن دو منبع گرفته است .\r\nابن حجر در شرح حال حصين به همين مقدار كه او كار گزار رسول خدا بوده است بسنده كرده ، ديگر داستان‌هايى را كه طبرى ضمن حوادث سال چهاردهم از هجرت ، از سيف دربارهء حصين و شركت او در جنگ قادسيه ، و فرماندهيش بر سپاه پيش تازان نقل كرده نياورده است .\r\nهمچنين ابن حجر ، اين خبر حموى را كه در « معجم البلدان » در واژهء « دلوث » آورده است نقل ننموده آن جا كه مىگويد :\r\nسيف بن عمرع از قول مردى به نام « عبد القيس » ملقب به « صحار » مىگويد كه در اطراف شهر اهواز بر « هرم بن حيان » كه با هرمزان در جنگ بود وارد شدم . منطقهء جنگ جايى بود بين « دلوث ، و دجيل » . . . تا آن جا كه مىگويد :\r\nاين منطقه در جايى ديگر « دلث » خوانده مىشود ، و « حصين بن نيار حنظلى » دربارهء آن چنين سروده است :\r\nآيا به او خبر رسيده كه اهل « مناذر » قلب آتش گرفتهء ما را خنك كردند ؟\r\n\r\n\r\n","description":"","footnote":"\r\n( 1 ) . ابو بكر ، محمد بن خلف بن سليمان بن فتحون اندلسى ، ملقب به « ابن فتحون » يكى از دانشمندان قرن پنجم و ششم هجرى است . از جمله تأليفات او كتاب « التذييل » در دو جلد بزرگ است كه در آن بر كتاب « استيعاب » ابن عبد البر استدراك كرده است . ابن فتحون در سال 519 هجرى در شهر « مرسيه » آندلس ديده از جهان فرو بسته است .\r\n","page_name":" 196 ","page_number":196},
  {"content":"\r\n\r\nآنها در بالاتر از « دلوث » به هنگى از ما برخورد كردند كه چشم را خيره مىكرد .\r\nكه همين مطلب را عبد المؤمن در كتاب « مراصد الاطلاع » از حموى گرفته و نقل نموده است .\r\nو نيز ابن حجر به سخن حموى در واژهء « مناذر » توجهى نكرده ، آن جا كه او در معجم خود مىنويسد :\r\nاهل سير بر آن هستند كه در سال هجدهم از هجرت ، « عتبه » دو تن از سرداران سپاه خود را به نام‌هاى « سلمى ، و حرمله » مأمور كرد . . . تا آن جا كه مىنويسد :\r\nسرانجام « مناذر ، و تيرى » را بگشودند ، و داستان اين فتح بس دراز است و حصين بن نيار در آن چنين سروده است :\r\nآيا او خبر دار شد كه اهل مناذر دل آتش گرفتهء ما را خنك كردند ؟\r\nآنها در بالاتر از محل « دلوث » به هنگى از ما برخورد كردند كه چشم‌ها را خيره مىساخت .\r\nايشان را بين نخلستان‌ها ، و رودخانهء « دجيل » از پاى در آورديم ، و از صحنهء روزگار برانداختيم .\r\nتا زمانى كه سم اسب‌هاى ما ، ايشان را به خاك كشيد و دفن كرد ، آنها ، در همان جا منزل داشتند .\r\nاين داستان آخر را طبرى از قول سيف با شرح و تفضيلى هر چه بيشتر آورده ولى همچنين كه عادت او است ، رجزها و حماسه‌هاى حصين را از آن حذف كرده است . 12\r\nو بدين سان ، با اعتمادى كه اين دانشمندان بر احاديث سيف داشته‌اند ، نام اين شش نفر تميمى ساخته خيالات سيف را جزء اصحاب و عمال حقيقى رسول خدا ، و در صفحات كتاب‌هاى معرفت رجال و صحابى پيغمبر خود ثبت كرده‌اند !\r\nاينك پس از ذكر آن چه را كه از اينان در احاديث سيف نيافته‌ايم ، نخست به بررسى اسناد احاديث او پرداخته ، سپس به مقايسهء بين اين افسانه‌ها ، و حقايق مسلّم تاريخى مىپردازيم .\r\n\r\nبررسى اسناد احاديث سيف\r\nدر حديث اول سيف ، بحثى از نام كار گزاران و عمال رسول خدا در تميم رفته ، و از ارتداد افراد قبايل مزبور ، داستان مالك نويره ، داستان سجاح بانوى مدعى پيامبرى ، سخن\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبه ميان آمده است .\r\nدر حديث دوم ، سخن از ارتداد بحرين رفته ، و نام صحابى ساختگى او « وكيع بن مالك » به ميان آمده است .\r\nدر حديث سوم ، موضوع « بطاح » و « وكيع » و قسمتى از داستان مالك نويره مطرح شده است .\r\nاين سه حديث را سيف از قول « صعب بن عطية بن بلال » از پدرش ، كه پدر و پسر راوى يك ديگرند ، آورده كه در مباحث گذشته گفته‌ايم چون اينان را بجز نزد سيف جايى ديگر نديده‌ايم ، آنان را از روات مخلوق سيف شناخته‌ايم .\r\nدر حديث چهارم ، كه بقيهء داستان مالك نويره است ، سيف سند حديث خود را « خزيمه بن شجرهء عقفانى » معرفى كرده است كه علماى رجال و نسب شناسان شرح حالش را از احاديث سيف گرفته‌اند ! ! و ديگرى « عثمان بن سويد » است كه ما نامش را جز نزد سيف جايى ديگر نديديم !\r\nو اما آن جا كه از « حصين بن نيار » سخن مىگويد ، سندش را افراد مجهول الهويه ذكر مىكند ! اين وضع و حال اسناد احاديث سيف است !\r\n\r\nحقايق تاريخى\r\nبراى مقايسهء افسانه‌هاى سيف ، به مراجع و مصادرى مراجعه مىكنيم كه سخن از سيف نگرفته‌اند . در اين مورد مىبينيم كه « ابن هشام » و طبرى از قول « ابن اسحاق » موضوع كار گزاران و عمال پيغمبر خدا را چنين آورده‌اند : 13\r\nرسول خدا فرمانداران و عمال خود را بر سرزمين‌هاى قلمرو اسلام به شرح زير تعيين فرمود :\r\n1 - « مهاجرين ابى اميه » را به صنعاء يمن فرستاد ، و او تا زمان قيام و شورش « اسود » عليه او در آن جا بود .\r\n2 - « زياد بن لبيد » را كه با بنى بياضهء انصارى پيمان برادرى بسته بود ، به « حضر موت » فرستاد ، و مأمئريت جمع آورى صدقات آن جا را نيز بر عهدهء او گذاشت .\r\n3 - « عدى بن حاتم » را بر قبايل « طى و بنى اسد » گماشت ، و جمع آورى صدقات آن ناحيه را نيز به او محول فرمود .\r\n4 - « مالك بن نويره » را مأمور جمع آورى صدقات بنى حنظله فرمود .\r\nبر قبايل بنى سعد دو نفر را به شرح زير منصوب فرموده است :\r\n5 - « زبرقان بن بدر » را عامل ناحيه‌اى از بنى سعد .\r\n6 - « قيس بن عاصم » را عامل ، و مأمور جمع آورى صدقات ناحيه‌اى ديگر از بنى سعد .\r\n7 - « علاء بن حضرمى » را به حكومت بحرين منصوب فرمود .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n8 - « على بن ابى طالب » را مأمور فرمود تا صرقات ، و همچنين جزيهء مسيحيان ساكن نجران را دريافت كرده ، به حضرتش تقديم دارد .\r\nچون ماه ذى القعدهء همين سال - سال دهم از هجرت - فرا رسيد ، رسول خدا براى اداى حج عازم گرديد . . . .\r\nسپس طبرى و ابن هشام ، بازگشت امام على را از نجران ، و پيوستن را به رسول خدا ، و شركتش را در مراسم حج ، و بازگشت پيغمبر را از مكه به مدينه ، و رحلت آن حضرت را در آخر ماه صفر پشت سر هم مىنويسند .\r\nبه طورى كه در اين حديث آمده است ، كار گزاران و عمال رسول خدا در قبايل مختلف تميم سه نفر بودند به اين شرح « مالك نويره ، قيس بن عاصم ، و زبرقان بن بدر » در حالى كه سيف بر انى تعداد هشت تن ديگر از خودش مىافزايد ، و تعداد آن‌ها را به يازده نفر مىرساند !\r\nموضوع ارتداد قبايل مختلف تميم را ، ما نزد هيچ تاريخ نويس معتبر ديگرى كه سخن از سيف نگرفته باشد نيافتيم ، مگر داستان و سرانجام دل خراش مالك نويره را به دست خالد بن وليد ، كه آن را دانشمندان سرشناسى چون « طبرى ، ابو الفرج اصفهانى ، و وثيمه » و ديگران با شرح و تفصيل پيرامون آن در كتاب‌هاى خود آورده‌اند ، و ما آن را از خلال نوشته‌هاى طبرى در تاريخش پى مىگيريم .\r\n\r\nداستان مالك نويره\r\nطبرى از قول « عبد الرحمن بن ابى بكر » سرانجام مالك را مىآورد : 14\r\nوقتى كه خالد به سرزمين « بطاح » رسيد ، « ضرار بن ازور » را به سركردگى گروهى از سپاهيان ، كه « ابو قتاده ، حارث بن ربعى » نيز در ميانشان بود ، به شناسايى آشوب گران ، و مرتدهاى قسمتى از آن منطقه مأمور كرد .\r\nابو قتاده كه خود در اين مأموريت شركت داشته است ، چون بر مسلمان بودن مالك نزد خالد بن وليد گواهى داده و خالد گواهى او را نپذيرفته بود ، سوگند ياد كرد كه تا عمر دارد ، زير پرچم خالد در هيچ جنگى شركت نكند . ابو قتاده داستان مالك را چنين تعريف مىكند :\r\nما شبان گاهى بود كه به قبيلهء مالك رسيديم و آنها را زير نظر گرفتيم ، اما وقتى كه آنها ما را با چنان هيبتى پيرامون خود مشاهده كردند ، از ترس جان ، اسلحه برداشتند ، ما چون چنان ديديم به آنها گفتيم :\r\n- ما ، همه مسلمانيم . آنها هم گفتند :\r\n- ما هم مسلمان هستيم . گفتيم :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n- پس چرا دست به اسلحه برده‌ايد ؟ جواب دادند :\r\n- شما چرا مسلح هستيد ؟ ما گفتيم :\r\n- ما سربازان اسلام هستيم ، و اگر شما راست مىگوييد ، اسلحهء خود را به زمين بگذاريد .\r\nآنها پيشنهاد ما را پذيرفتند و اسلحهء خود را زمين گذاشتند ، آن گاه ما به نماز برخاستيم ، آنها نيز به نماز برخاستند و . . .\r\nگويا سخنى كه بين خالد و مالك رفته بود ، دست آويز خالد در كشتن مالك نويره شده باشد ، زيرا وقتى كه مالك نويره را پيش روى خالد بداشتند ، ضمن سخنانى به خالد گفت :\r\n- من گمان نمىكنم كه پيشواى شما - پيغمبر خدا - به جز چنين و چنان چيزى گفته باشد ! و خالد در پاسخش گفت :\r\n- مگر تو ، او را پيشواى خود نمىشناسى ؟ آن گاه فرمان داد تا گردن او ، و يارانش را بزدند ! !\r\nو سپس مقرر داشت تا سرهاى بريدهء ايشان را ديگ پايه قرار داده زير آن آتش بر افروختند ! !\r\n\r\nخشم عمر بر خالد\r\nوقتى كه خبر كشته شدن مالك نويره به عمر بن خطاب رسيد ، موضوع را با ابو بكر خليفه در ميان نهاد و به او گفت :\r\nدشمن خدا - خالد وليد - مرد مسلمانى را به ناروا كشته و چون حيوانى به زيش تجاوز نموده است ! !\r\nو چون خالد به مدينه بازگشت ، يك راست به مسجد پيغمبر رفت ، او در آن موقع قبايى بر تن داشت كه آثار زنگ آهن بر اثر برداشتن سلاح‌هاى آهنين بر آن ديده مىشد ، و عمامه‌اى بر سر خود پيچيده و به رسم سربازان ميدان جنگ اسلام ، چند چوبهء تير در ميان چين و شكن‌هاى آن نشانه بود . چون چشم عمر به خالد افتاد ، خشمگين از جاى برجست و با شدت تيرها را از عمامهء خالد بيرون كشيد و بشكست و بر سرش فرياد كشيد و گفت :\r\nبه ريا و سالوس مرد مسلمانى را مىكشى ، و مثل حيوانى به زنش تجاوز مىكنى ؟ ! به خدا قسم كه به اين جرمت سنگ سارت مىكنم . . . ما اين مطلب را از طبرى گرفته‌ايم .\r\nابن خلكان نيز در كتاب « وفيات الاعيان » خود دربارهء مالك نويره مىنويسد : 15\r\nپس از اين كه « مالك نويره » را با جمعى از يارانش دستگير كردند و پيش روى خالد بداشتند ، « ابو قتادهء انصارى و عبد الله بن عمر » كه در سپاه خالد بودند ، دربارهء مالك و اسلامش گواهى داده از او شفاعت كردند . اما خالد زير بار نرفت ، و او را سخنان آن دو صحابى خوش نيامد !\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمالك چون وضع را وخيم ، و جان خود را در معرض خطر ديد ، به خالد گفت :\r\n- اى خالد ، ما را به خدمت ابو بكر بفرست ، تا او شخصاٌ دربارهء ما تصميم بگيرد ، چه ، تو با اشخاصى كه به مراتب گناهشان از ما بيشتر بوده است چنين كرده‌اى . خالد جواب داد :\r\n- خدا مرا بكشد ، اگر تو را نكشم ! !\r\nو در همين وقت مالك را بنا به اشارهء خالد پيش « ضرار » بداشتند تا گرديش را بزند در اين هنگام چشم مالك به همسرش « ام تميم » كه از زيبا رويان زمان خود بود افتاد ، پس روى به خالد كرد و گفت :\r\n- اين زن مرا به كشتن داد ؟ ! خالد جواب داد :\r\n- بلكه خدايت به جرم ارتداد از اسلام بكشت ! مالك گفت :\r\n- من مردى مسلمانم . خالد بانگ زد :\r\n- ضرار ! چرا معطلى ، گردنش را بزن ! !\r\nابن خلكان هم چنان به داستان مالك ادامه داده تا آن جا كه مىنويسد :\r\n« ابو زهرهء سعدى » در سوك مالك اشعار سوزناكى سروده و در ضمن آن چنين گفته است : « 1 »\r\nبه سوار كارانى كه به اسم ستوران خود سرزمين ما را در هم كوبيدند ، بگو : پس از شهادت مالك ، شام سياه ما را پايانى نخواهد بود .\r\nخالد بى شرمانه دست تجاوز به همسر مالك دراز كرد ، زيرا كه او خيلى پيش از اين‌ها چشم طمع به او دوخته بود !\r\nخالد ، عنان خرد به دست هواى دل خود داد ، و - آنقدر مردى نداشت - كه دل از او بركند ، و اختيار خود را دست بگيرد .\r\nبا كشته شدن مالك ، خالد به آرزوى ديرينهء خود رسيد ، اما ، مالك در همان روز جان بر سر همسر خود بنهاد و همه چيز خود را از دست بداد !\r\nاكنون پس از مالك ، براى يتيمان ، و بيوه زنان ، و پير مردان از كار افتاده و در مانده ، چه كسى جان پناه ، و محل اميد خواهد بود ؟ !\r\nافراد قبايل تميم هر چه داشتند ، از گران‌بهاترين آنها ، تا\r\n\r\n\r\n","description":"","footnote":"\r\n( 1 ) . الاقل لحى اوطأوا بالسنابك تطاول هذا الليل من بعد مالك\r\nقضى خالد بغياً عليه لعرسه و كان له فيها هوى قبل ذالك\r\nفأمضى هواء خالد غير عاطف عنان الهوى عنها و لا متمالك\r\nو اصبح ذا اهل ، و اصبح مالك الى غير شيىء هالكاً فى هوالك\r\nفمن لليتامى و الا رامل به عهده و من للرّجال المعدمين الصعالك\r\nاصيبت تميم غثها و سمينها بفارسها المرجو سحب الخوالك\r\n","page_name":" 201 ","page_number":201},
  {"content":"\r\n\r\nبىارزش‌ترين‌شان را با از دست دادن سواركارى چون مالك ، كه هر بلايى را از آنها دور مىكرد ، از دست بدادند .\r\n\r\nحقايقى از دو پيامبر نر و ماده !\r\nطبرى در داستان « سجاح و مسيلمه » مدعيان پيامبرى چنين مىنويسد : 16\r\nديگران - به غير از سيف - آورده‌اند كه چون سجاح به منطقهء تحت نفوذ مسيلمه مدعى پيامبرى رسيد ، مسيلمه از ترس به قلعه پناه برد و درهاى آن را بر روى خود و مريدانش محكم كرد .\r\nسجاح چون به پاى قلعه رسيد ، با مسيلمه كه بر بام قلعه برآمده بود ، چنين به گفت و گو پرداخت :\r\n- از قلعه فرود آى ! ( مسيلمه كه گويا از طرز سخن گفتن و حركات سجاح دريافته بود كه مىتواند بر اين حريف ظريف فائق آيد ، در پاسخ سجاح گفت : )\r\n- تو اول دستور بده تا مريدان و اطرافيانت او تو دور شده فاصله بگيرند !\r\nسجاح با اين تقاضا موافقت كرد ، و دستور داد تا مريدانش به چادرهاى خويش بازگشتند ، و مسيلمه نيز از قلعه فرود آمد و به پيروانش چنين دستور داد :\r\nچادرى جداگانه براى ما ترتيب دهيد ، و در آن عود و عنبر و بوهاى خوش بسوزانيد تا سجاح كاملًا تحت تأثير حالات روانى و جنسى قرار گيرد !\r\nدستور مسيلمه به انجام رسيد ، و چون سجاح پاى به درون آن چادر بگذاشت . . . تا آخر !\r\nاين جا طبرى سخنان سجعى كه بين سجاح و مسيلمه اين دو مدعى پيامبرى رد و بدل شده است آورده ، و البته كه سخنان اين دو مدعى پيامبرى ، همانطور كه مسيلمه انتظارش را مىكشيد ، به جاهاى باريك و باريك‌تر كشيده شد تا اين كه سرانجام اين دو پيامبر نر و ماده را بر سفرهء عقد يك ديگر نشاند !\r\nطبرى داستان اين دو را چنين پايان مىدهد :\r\nسجاح مدت سه شبانه روز را در آن چادر كذايى با مسيلمه گذرانيد و در پايان خود از آن جا پاى بيرون نهاد و به مريدانش پيوست ، مريدان از او پرسيدند :\r\n- خوب ! در تماسى كه با مسيلمه داشتى چه چيز دست‌گيت شد ؟ ! سجاح در پاسخ آنها گفت :\r\n- حق با او بود ! متهم به او ايمان آوردم . و حتى به او شوهر كردم ! ! از او پرسيدند :\r\n- خوب ، چيزى هم مهر تو كرد ؟ ( گويى سجاح مثل اين كه از خواب بيدار شده باشد حيرت زده ) گفت :\r\n- نه ! ! به او گفتند :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n- كار درستى نكردى ، برگرد و نزد او برو ! براى چون تو بانويى زشت است كه مهر ناگرفته از شوهرت جدا شده باشى ! !\r\nسجاح بار ديگر روى به چادر نهاد ، و بر مسيلمه كه هنوز در آن جا بود وارد شد . مسيلمه كه حريف را رفته مىپنداشت ، از ديدار او نگران شد و پرسيد :\r\n- تو كه برگشتى ! موضوع چيست ؟ سجاح گفت :\r\n- مهر من ، پس مهر من چه مىشود ؟ تو بايد چيزى به عنوان مهر به من بدهى .\r\nمسيلمه كه با شنيدن تقاضاى سجاح نفسى به راحت كشيده بود ، به مؤذن سجاح گفت :\r\nدر ميان يارانت بانگ بردار كه « مسيلمة بن حبيب » ، دو نماز ، نماز اشاء و نماز صبح را كه محمد بر شما واجب كرده بود ، به عنوان صداق به سجاح داد ، و انجام آن را از شما برداشت ! !\r\n* * * اكنون ببينيم در مورد خبر فتح « مناذر و تيرى » كه در سخنان سيف آمده بود ، ديگران چه مىنويسند ؟ ابن حزم در كتاب « جوامع السيره » مىنويسد :\r\n« ابو موسى اشعرى » به روزگار خلافت عمر ، قسمت‌هايى از استان اهواز را به زور و غلبه بگرفت و ديگر قسمت‌ها را از راه صلح و پيمان همكارى و مودت . 17\r\nذهبى در كتاب « تاريخ اسلام » مىنويسد :\r\nبه سال هفدهم او هجرت ، عمر طى فرمانى حكومت بصره را به ابو موسى اشعرى داد ، و مقرر داشت كه او سپاه به منطقهء اهواز بكشد ، و آن استان را به تصرف خود در آورد . . . 18\r\nبلاذرى نيز در « فتوح البلدان » خود آورده است :\r\nابو موسى اشعرى ، سوق اهواز ، و منطقهء نهر تيرى را با قهر و غلبه بگرفت . . . [ تا آن جا كه مىنويسد : 
  ]\r\n« ربيع بن زياد حارثى » را به نمايندگى از طرف خود بر مناذر بگماشت ، و خود سپاه به « تستر / شوشتر » كشيد ، و آن جا را در بهار همان سال بگشود . 19\r\nخبر فتح مناذر و تيرى همين‌ها بود كه آورديم . اما در مورد مكانى به نام « دلوث » ما در هيچ كتابى چنين نامى را نديديم تا به مقايسهء خبر آن با سخنان سيف بپردازيم زيرا كه چنان مكانى زاييدهء و هم خيال سيف بن عمر بوده است و بس .\r\n\r\nخلاصهء آن چه گذشت و نتيجهء مقايسه\r\nسيف بر تعداد كار گزاران و عمال رسول خدا شش تن مىافزايد ، و همين جا است كه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاز بركت وجود او ، دانشمندانى كه شرح حال اصحاب رسول خدا نوشته‌اند ، نام اين شش تن صحابى عامل مخلوق سيف را در رديف اصحاب راستين پيامبر خدا به ثبت مىرسانند و به شرح حالشان از زبان سيف مىپردازند ! در حالى كه مىبينيم دانشمندانى كه بر سخنان سيف اعتماد نكرده‌اند ، نام چنين عمالى در كتاب آنها به چشم نمىخورد .\r\nو نيز ديديم كه سيف احاديث خود را از زبان راويانى آورده كه در اصل وجود خارجى نداشته‌اند و ما آنها را جزء راويان مخلوق خيالات او به حساب آورديم .\r\nو دانستيم كه سيف تنها كسى است كه از فرماندهى صحابه‌اى به نام « حصين » بر پيشتازان نبرد قبل از قادسيه نام مىبرد ، و حموى دانشمند و نويسندهء كتاب جغرافياى « معجم البلدان » با توجه به حماسه سرايىهاى همين « حصين » خيالى ، ك پس از فتح مناذر سروده است ، فتح آن جا را وسيلهء دو صحابى قهرمان سيف به نام‌هاى « حرمله و سلمى » به جاى « ربيع حارثى قحطانى » و ديگران ، در همان كتاب منعكس مىسازد . و چون نام « دلوث » را در اشعار همان حصين مىبيند ، آن جا را نيز به عنوان نام مكانى حقيقى در آن به ثبت مىرساند ، و نويسندهء كتاب « مراصد الاطلاع » هم شرح بر مكان خيالى دلوث را از حموى مىگيرد !\r\nسيف براى پاسخ مثبت به نداى درونى خويش در جانب دارى از افتخارات قبيله‌اى - قبيلهء مضر و تميم - و سركوفت ، و از بين بردن مفاخر دشمن خود از قبيلهء يمانى قحطانى ، حديث مناذر و تيرى را مىسازد ، و ابو موسى اشعرى يمانى قحطانى را از مقام و منصبى كه خليفه عمر به او ارزانى داشته بود برمىدارد ، و پست او را در عهدهء « عتبة بن غزوان » عدنانى مضرى مىگذارد !\r\n« حرمله و سلمى » دو فرمانده و پهلوان خيالى خود را از قبيلهء خويش ، قبيلهء تميم به جاى « ربيع حارثى » يمانى قحطانى مىنشاند ، و حصين بن نيار حنظلى ، صحابى و شاعر مخلوق خود را به مداحى و تعريف آنها برمىانگيزد ، تا همگى حماسه‌ها سر دهند و آوازهء شهرت تميم را در پهنهء همهء رزم‌گاه‌ها به گوش جهانيان برسانند ! !\r\nولى ما ندانستيم كه چه چيز سيف را باعث شده كه تاريخ چنين رويدادى را از سال هفدهم ، به سال هجدهم هجرى تغيير دهد ؟ در صورتى كه همهء تاريخ نويسان نوشته‌اند كه « عتبة بن غزوان » كه سيف او را به جاى ابو موسى نشانده است ، پيش از سال هجدهم از هجرت ديده از جهان فروبسته ، و زنده نبوده كه منشور امارت و فرماندهى را از دست خليفه عمر دريافت دارد ! ! مگر اين كه بگوييم زندقه‌اى كه سيف به آن متهم بوده ، او را بر آن داشته است تا با دستكارى در زمان رويدادهاى تاريخى اسلام ، تاريخ امتى را دچار تشويش كرده ، آن را غير قابل اعتماد جلوه دهد !\r\nديديم كه سيف در خبر دو مدعى پيامبرى - سجاح و مسيلمه - مىگويد سجاح\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nتميمى وقتى پيمان عدم تعرض را با مسيلمه امضاء مىكند كه اولًا همه ساله تصف محصولات يمامه را به سجاح بپردازد ، و ثانياً نيمى از خراج سال آينده را هم اكنون سلف تقديم دارد ، و مسيلمه ناچار از پذيرفتن چنين شرايطى سنگينى است ، و سجاح با دريافت آن چه مقرر داشته بود ، و تعيين نماينده‌اى براى دريافت بقيه ، مسيلمه را ترك مىگويد !\r\nسيف را سر هم كردن چنين افسانه‌اى ، تنها به كسب افتخار و سربلندى قبيلهء تميم فكر مىكرده است نه چيز ديگر كه مىنويسد سجاح در اين اردو كشى نصف غلات يمامه را به دست آورده است ! در صورتى كه ديگران نوشته‌اند چيزى را كه اين بانوى مدعى پيغمبرى براى شخص خودش به دست آورد ، شوهرى چون مسيلمه بوده نه محصولات يمامه ، و آن چه به مريدانش رسيده ، برداشتن و چوب اداى نمازهاى صبح و عشاء بوده است نه چيز ديگر ! !\r\nاما در مورد ارتداد برخى از افراد قبايل تميم ، با توجه به اين كه اساساً كفر و ارتداد امرى است ننگ آور ، ولى سيف آن مردى نيست كه به اسلام بينديشد تا در فكر پاك كردن نام مرتد و ارتداد از دامان قبيله‌اش باشد ، او تنها در اين انديشه است كه از هر در كه شده براى قبيلهء خويش كسب افتخار كند ، از همين رو است كه مردان مسلمان و مرتد قبايل تميم را با يك ديگر به جنگ و جدال وا مىدارد ، و به هيچ بيگانه‌اى اجازهء دخالت در امرى كه مربوط به خود تميميان است نمىدهد ، بنا بر اين ، در حديث سيف اين مسلمانان تميمى بوده‌اند كه مرتدهاى قبيلهء خويش را تنبيه نموده گوش مالى داده‌اند نه مردانى از قبيلهء ديگر ! !\r\nاما داستان مالك نويره ، اگر چه مالك يك فرد تميمى است و قاعدتاً تعصبش به سيف مىرسد ، اما مقام مالك در برابر خالد بن وليد مضرى ، سردار بزرگ و جنگ ديده و شمشير زى مضر ، بسيار كوچك و حقير است . اين جا است كه سيف به حكم قربانى كردن ضعيف پيش پاى قوى قبيله ، مالك را از جملهء مرتدها ، و هم دستان سجاح معرفى مىكند ، ولى طى افسانه‌اى كشتن مالك را بر اثر يك اشتباه در درك فرمان خالد ( توسط مردم كنانه ، آن هم در سرزمين بطاح ! ! ) اعلام داشته مىكوشد تا دامن خالد مضرى را از خون به ناحق دسخته شدهء مالك پاك و مبرا سازد .\r\nدر صورتى كه حقيقت غير از اين ها است و ديگران نوشته‌اند كه :\r\nمالك نويره بر سر دفاع از اسلام و ايمانش با خالد به گفت و گو مىنشيند ، اما چون پافشارى خالد را در كشتن خويش درك مىكند ، به فراست در مىآيد كه اين جمال زيبا و دل فريب زن او است كه خالد را تا به اين حد به ريختن خونش مصمم ساخته است ، به اين اميد كه پس از كشتنش در دامن آرزوهاى گذشته‌اش در آويزد و به وصال او برسد ! ! و هم چنان كه گفته‌اند سخنان و گواهى « ابو قتاده ، و عبد الله عمر » داير به اسلام مالك و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nنماز خواندنش نه تنها در خالد مؤثّر نيفتاد ، بلكه سخنان ايشان او را خوش نيامد و باعث تسريع در صدور فرمان مرگش گرديد ، و بنا به اشارهء خالد ، شمشير ضرار بر گردن مالك بوسه زد و سر از تنش برداشت ! ! و خالد پس از كشتن همهء آنها فرمان داد تا سرهاى بريدهء آنان را ديگ پايه قرار داده زير آنها آتش برافروختند ! !\r\nو نوشته‌اند كه عمر با شنيدن خبر كشته شدن مالك نويره به هم بر آمد و دربارهء خالد با ابو بكر خليفه سخن گفت ، و زمانى كه او را در مسجد با آن قيافه و لباسى كه از كثرت به كار بردن جنگ افزارهاى آهنين ، زنگار آهن بر آن نشسته مىبيند ، از جا مىجهد و تيرهاى عمامهء او را برمىگيرد و مىشكند و بر سرش فرياد زده مىگويد : به ريا و فريب كارى مرد مسلمانى را مىكشى و چون حيوانى بر زنش تجاوز مىكنى ؟ به خدا قسم كه سنگ سارت مىكنم !\r\nبا همهء اين‌ها سيف به حكم تعصب قبيله‌اى ، و زندقه‌اش كه او را به دشمنى با اسلام وا مىدارد ، مىآيد و اين دروغ‌ها را دربارهء مالك سر هم مىكند ، تا دامن خالد مضرى ، قائد اعظم و سردار سپاه اسلام را از خود به ناحق رسختهء مالك پاك و مبرا سازد ! !\r\nحالا اگر ما بياييم و قبول كنيم كه خالد قصد كشتن مالك را نداشته و دست تصادف چنين وضعى را به وجود آورده ، و سخن خالد را مردم كنانه ( كه البته در سپاه او نبوده‌اند ) اشتباه فهميده و به جاى گرم كردن اسيران ، همگى آنها را با تيغ آب دار راحت كرده گردن زده‌اند ، و خالد گناهى نداشته ، اين سوال را چگونه پاسخ گوييم كه : چرا او فرمان داد تا سرهاى كشته شده‌گان مظلوم و بىگناه را ديگ پايه قرار دادند ، و چنين بى حرمتى به آنها روا داشته‌اند ؟ !\r\n\r\nدست آورد سيف از افسانهء سجاح\r\nسيف با خلق داستان‌هاى « عمال رسول خدا ، ارتداد افراد قبيلهء تميم ، سجاح بانوى مدعى پيامبرى از تميم ، داستان مالك نويره و . . . » در مقام كسب افتخار براى قبيلهء تميم بوده است به اين ترتيب :\r\n1 - سجاح بانوى تميمى كه ادعاى پيغمبرى داشته ، از هم‌كار ديگرش ، از قبيلهء بنى حنيفه ، يعنى مسيلمه كه او هم مدعى پيامبرى بوده است ، نصف محصولات يمامه را باج مىگيرد ، تا او را به حال خود بگذارد ، و اين خود افتخارى بس بزرگ است براى قبيلهء تميم ، كه حتى شيادهاى مدعى پيغمبرى آن قبيله ، از ديگر پيامبران دروغين برترى داشته از آنها باج مىگيرند ! !\r\nدر موضوع افسانه‌اى ارتداد افراد قبيلهء تميم نيز چنان مىنمايد كه مسلمانان قبيله به\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nگوشمالى افراد مرتد ، برخاسته آنها را به سختى تنبيه كرده‌اند ، و اجازهء دخالت در امرى كه مربرط به خود تميميان است به ديگران نداده‌اند ، و اين خود افتخارى است براى تميم كه مسألهء ارتداد افراد قبيله را خودشان حل كرده باشند نه غيره ! !\r\n2 - خلق و اشاعهء خبر ارتداد مردم جزيره ، پس از وفات رسول خدا ، تا دست آويزى باشد براى دشمنان اسلام كه بگويند : اسلام به زور شمشير پيش رفته است ، و در سايهء ترس و وحشت پا گرفته نه چيز ديگر ! !\r\n3 - عمال و كار گزارانى از قبيلهء تميم براى رسول خدا آفريده ، تا در رديف ديگر اصحاب حقيقى پيغمبر به صف بنشينند ، و نامشان در كتاب‌هاى طبقات و رجال دانشمندان ثبت گردد ! !\r\n4 - مكانى را در منطقهء اهواز خلق كرده ، تا نامش در كتاب‌هاى جغراقيايى برده شود .\r\n5 - اشعارى ساخته و بر زبان نقش آفرينان خيالى خود نهاده تا زينت بخش گنجينه‌هاى ادب عرب شود .\r\n6 - سال‌هاى وقايع مهم تاريخ اسلام را تغيير داده ، كه باور ما اين است كه محرك اصلى سيف در اين مورد به خصوص ، زندقه‌اى بوده كه به آن متهم بوده است !\r\nبه هر روى دانشمندان ، به حديثى كه سيف از جانب « صعب بن عطيه » روايت كرده است اعتماد نموده ، شش نفر مخلوق خيالات او را در رديف اصحاب پيغمبر پذيرفت براى آنها در كتاب‌هاى خود ، و از حديث سيف ، شرح حال نوشته‌اند !\r\nهم چنان كه « صفوان بن صفوان » را از خلال احاديث او صحابى شناخته برايش شرح حال جداگانه نوشته‌اند ، ولى چون ما يقين حاصل نكرده‌ايم كه صفوان محصول خيالات سيف مىباشد ، بحث پيرامون او را رها نموده‌ايم .\r\n\r\nدانشمندانى كه اين افسانه‌ها را از سيف نقل كرده‌اند\r\nهمهء آن افسانه‌ها را سيف به تنهايى ساخته ، و دانشمندان زير در انتشار آن به نوبهء خود سهيم بوده‌اند :\r\n1 . طبرى در تاريخ كبيرش با ذكر سند .\r\n2 . ياقوت حموى در « معجم البلدان » با ذكر سند .\r\n3 . ابن اثير در تاريخ خود ، از طبرى .\r\n4 . ابن كثير در تاريخ خود از طبرى .\r\n5 . ابن خلدون در تاريخ خود ، از طبرى .\r\n6 . ابن فتحون در كتاب « التذييل » از پيشينيان خود .\r\n7 .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنويسندهء كتاب « اسد الغابه » از طبرى .\r\n8 . نويسندهء كتاب « تجريد » از طبرى .\r\n9 . ابن حجر در « اصابه » از سيف بن عمر ، و طبرى .\r\n10 . نويسندهء كتاب « مراصد الاطلاع » از ياقوت حموى .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nنوزدهمين صحابى ساختگى سيف بن عمر : زرّ بن عبد الله ، الفقيمى\r\n\r\nدو صحابى مهاجر\r\nزر بن عبد الله الفقيمى در كتاب « اسد الغابه » ابن اثير چنين معرفى شده است :\r\nطبرى نوشته است كه « زر » از اصحاب رسول خدا ، و از گروه مهاجرين بوده است . « زر » از جملهء فرماندهان سپاه مسلمين در فتح خوزستان بوده و بر سپاهى كه جندى شاپور را به محاصره كشيده بود فرماندهى داشت كه سرانجام جندى شاپور از راه صلح و مذاكره گشوده شد .\r\nهمين مطلب را ذهبى به طور اختصار از « اسد الغابه » نقل و در كتاب « تجريد » خود آورده است .\r\n« زبيدى » نيز در واژهء « زر » در كتاب « تاج العروس » مىنويسد :\r\nطبرى گفته است كه « زر بن عبد الله الفقيمى » از اصحاب پيغمبر ، و از جملهء امراء ارتش بوده است .\r\nاز آن جايى كه اين دانشمندان همگى خبر « زر بن عبد الله » را از طبرى گرفته و به نام او تصريح كرده‌اند ما نيز در خبر زر به طبرى مراجعه مىكنيم تا در يابيم طبرى اين خبر را از كجا آورده است .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nنام و نسب « زر »\r\nطبرى از قول سيف بن عمر مىنويسد :\r\nزر فرزند عبد الله ، و نوادهء كليب فقيمى ، از بطن تميم و عدنانى است .\r\nطبرى در خبر فتح « رام هرمز » از قول سيف بن عمر آورده است كه « اسود ، و زر » از جمله اصحاب پيغمبر و مهاجرين به محضر آن حضرت بوده‌اند .\r\n« زر » به خدمت پيغمبر خدا رسيد و عرضه داشت : خانوادهء « فقيم » از نظر تعداد نفرات كاستى گرفته و رو به نابودى است ، در حالى كه تعداد نفرات ديگر تيره‌هاى تميم پر جمعيت و رو به ازدياد هستند . چه شود تا در حق ما به درگاه خدا نيازى ببرى و دعايى بكنى ؟ !\r\nرسول خدا دست به دعاء برداشت و گفت : بار خدايا ! تعداد افراد خانوادهء زر را فزونى ده ، و بر جمعيتشان بيفزاى !\r\nاين بود كه تعداد خانوادهء زر فزونى گرفت و جمعيتشان رو به افزايش نهاد .\r\nديگران به همين روايت طبرى از سيف استناد كرده نوشته‌اند : زر از جمله كسانى است كه به خدمت پيغمبر خدا رسيده ، و افتخار درك صحبتش را يافته ، و از جمله مهاجرين بوده است .\r\nطبرى در فتح « ابلّه » در حوادث سال دوازدهم از هجرت مىنويسد :\r\nخالد بن وليد « فيل » به غنيمت گرفته را با خمس غنايم جنگى به همراهى « زر » به مدينه فرستاد . فيل را در كوچه‌ها و بازار مدينه مىگردانيدند تا مردم آن را تماشا كنند . زنان مدينه كه از بزرگى جثه و هيكل فيل به شگفتى افتاده بودند با اظهار تعجب و حيرت مىگفتند : « آيا هيكلى به چنين بزرگى و عظمت از آفريده‌هاى خدا است ؟ ! » مثل اين كه آنان فيل را از ساخته‌هاى دست بشر مىپنداشتند ! ! ابو بكر دستور داد تا فيل را به همراهى « زر » باز گردانيدند .\r\nطبرى در دنبالهء اين داستان مىنويسد :\r\nاين داستان سيف دربارهء « ابلّه » و گشودن آن ، بر خلاف آن چيزى است كه تاريخ نويسان و وقايع نگاران دربارهء آن گفته‌اند . چه ، از اخبار و روايات درست چنين برمىآيد كه « ابله » در زمان حكومت عمر گشوده شده است نه خلافت ابو بكر ، و اين فتح و پيروزى به دست « عتبة بن غزوان » و به سال چهاردهم صورت گرفته نه در سال دوازدهم از هجرت . ما چون به اين محدوده از زمان رسيديم ، در جاى خود به بحث پيرامون آن ، و چگونگى فتح آن جا مىپردازيم . پايان سخن طبرى .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nمقايسه‌اى كوتاه\r\n1 - طبرى تصريح مىكند كه شهر « ابلّه » به سال چهاردهم از هجرت و زمان خلافت عمر به وقوع پيوسته است نه سال دوازدهم و حكومت بو بكر .\r\n2 - فرماندهى قوا در اين جنگ با « عتبة بن غزوان » بوده نه خالد بن وليد . پيام اين فتح و پيروزى را نافع به خليفه عمر رسانيده است ، نه زر بن عبد الله فقيمى !\r\nضمناً آن چه را كه طبرى از قول سيف ضمن حوادث سال چهاردهم از هجرت آورده ، از موضوع زر و خمس غنايم و فيل مزبور به هيچ روى در اخبار ديگران و بيرون از روايات سيف ديده نمىشود . به ويژه اين كه زنان مدينه در آن ايام « سورهء فيل » را بارها از كتاب خدا خوانده و داستان فيل و لشكر كشى « ابرهه » نزد عموم مردم آن سامان ، در آن حد مشهور بوده است كه آن واقعه مبداء تاريخ قرار گرفته ، بنا بر اين وجود فيل و بزرگى هيكل آن نمىتوانسته براى ايشان شگفتى آور باشد .\r\nآن چه سيف در اين زمينه آورده و مدعى شده همه مغاير و مخالف حقايق تاريخى است و ما د رگذشته به ويژه در افسانهء « زياد » به آن اشاره كرده‌ايم .\r\n\r\nافسانهء صلح جندى شاپور\r\nطبرى از قول سيف در ذكر حوادث سال هفدهم از هجرت دربارهء فتح « شوش » مىنويسد :\r\n« زر » در آن سال نهاوند را به محاصره در آورد و . . . .\r\nسپس در حديثى ديگر از قول سيف آورده است كه :\r\nعمر طى دستور كتبى به زر فرمان داد تا سپاه به جانب جندى شاپور بكشد . زر فرمان برد و سپاه به جندى شاپور كشيد و آن جا را به محاصره گرفت و . . . .\r\nو در حديثى ديگر آورده است كه :\r\n« ابو سبره صحابى » « 1 » فرمان داد تا « زر و مقترب » سپاه به جندى شاپور كشند ، و خود با لشكريانش پس از فتح شوش به آن جانب حركت كرد و در حالى به آن جا رسيد كه\r\n\r\n\r\n","description":"","footnote":"\r\n( 1 ) « ابو سبرة بن ابى رهم » عامرى قرشى ، قديم الاسلام كه در تمام جنگ‌هاى پيغمبر خدا حضور داشته است . ابو سبره پس از وفات پيغمبر در مكه اقامت گزيده و هم در ان جا بود كه در زمان خلافت عثمان در گذشت . استيعاب ، ج 4 ، ص 82 ، اسد الغابه ، ج 5 ، ص 207 ، اصابه ، ج 4 ، ص 84 .\r\n","page_name":" 211 ","page_number":211},
  {"content":"\r\n\r\n« زر » جندى شاپور را به محاصره گرفته بود .\r\nسپاهيان در همان حال كه « جندى شاپور » را در محاصره داشتند و با مردم آن جا مىجنگيدند يك روز به يك باره مشاهده كردند كه ناگهان درهاى دژ گشوده شد ، و مردم با رويى باز به استقبال جنگجويان عرب آمدند ، و بازارها به رويشان بگشودند ! و چون مسلمانان سبب پرسيدند پارسيان گفتند :\r\n- شما تيرى به داخل دژ پرتاب كرديد كه به همراه خود براى ما امان نامه داشت ما هم امان شما را پذيرفتيم . گفتند :\r\n- ما چنين امانى به شما نداده‌ايم ! سپس به پى جويى مطلب برآمده دريافتند كه برده‌اى به نام « مكنف » كه اصل و تبارش از جندى شاپور بوده به چنين كارى دست زده است .\r\nپس به ايرانيان گفتند :\r\n- اين مرد ، بنده و برده‌اى بيش نيست و امانش را ارزش و مقدارى نمىباشد . ايرانيان در پاسخ آنها گفتند :\r\n- ما آزاده ، و بردهء شما را از هم تميز نمىدهيم و نمىشناسيم . همين اندازه مىدانيم كه به ما امان داده شده و ما هم قبول كرده‌ايم و آن را نقض نمىكنيم . حالا خود دانيد مىخواهيد شما به آن خيانت كنيد ؟ !\r\nدر برابر پاسخ قطعى ايرانيان ، مسلمانان ناچار شدند تا براى روشن شدن تكليف مراتب را به خليفه عمر گزارش دهند و از او كسب دستور نمايند ، و در اين مدت متعرض ايرانيان نشوند . عمر امان مكنف را پذيرفت و به اين ترتيب جندى شاپور و مردمش در امان مكنف در آمد و مسلمانان از تعرضى به آن دست برداشتند !\r\nاين داستان به به طورى كه گفتيم طبرى از قول سيف بن عمر در صلح جندى شاپور و در تاريخ كبير خود آورده است . و « ابن اثير و ابن كثير ، و ابن خلدون » ، نيز همان‌ها را از طبرى گرفته در كتاب‌هاى تاريخ خود نقل كرده‌اند بدون اين كه مصدر خبر خود را نام برده باشند اما همين طور كه در مقدمهء كتاب « عبد الله سبأ » گفته‌ايم اين دانشمندان اخبار و وقايعى را كه به هر صورت با اصحاب رسول خدا ارتباط پيدا كرده است ، مستقيماً از طبرى گرفته‌اند و اين مطلب را در ابتداى كتاب خود تصريح نموده‌اند .\r\n« حموى » ضمن شرحى كه بر جندى شاپور در كتاب « معجم البلدان » خود آورده است ، همين روايت را نوشته و در پايان آن مىگويد : « عاصم بن عمرو » - همان نامورى كه در جلد اول همين كتاب به شرح حالش پرداخته‌ايم - با شارهء به همين موضوع مكنف است كه مىسرايد :\r\nبه جان خودم سوگند كه خويشاوندى مكنف درست و صحيح بود و به هيچ روى با همشهريان خود قطع رح نكرد ! !\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nتا آخر ابياتى كه در جاى هود و شرح حال عاصم آورده‌ايم . حموى در پايان سخن مىگويد كه اين مطلب را سيف بن عمر گفته است .\r\nهمين داستان را حميرى نيز در كتاب « الروض المعطار » خود آورده است .\r\n\r\nحقايق داستان جندى شاپور\r\nداستانى را كه سيف بن عمر براى جندى شاپور ساخته و ديگر نويسندگان آن را از زبان وى نقل كرده‌اند از نظر گذرانديم . اينك ببينيم كه ديگران در همين زمينه چه نوشته‌اند . بلاذرى مىنويسد :\r\nابو موسى اشعرى پس از گشودن « شوشتر » عنان عزيمت به جانب جندى شاپور كشيد . اهالى جندى شاپور كه از حمله مسلمين سخت نگران و مضطرب شده بودند ، پيشاپيش ، از او امان خواستند و اطاعت و تسليم خود را اعلام داشتند ، ابو موسى نيز با شهروندان جندى شاپور پيمان بست كه به جز ساز و برگ جنگى آنان كه بايد تسليم قواى اسلام شود ، جان و آزادى ، و اموال ايشان در پناه اسلام محفوظ و در امان خواهد بود .\r\nاين روايتى است كه بلاذرى در مورد فتح جندى شاپور در كتاب خود آورده ، و « خليفة بن خياط » در گذشته به سال 240 هجرى ، و ذهبى متوفاى سال 748 هجرى آن را به طور اختصار در كتاب‌هاى خود نقل كرده‌اند .\r\nياقوت حموى نيز هر دو روايت را با همه طول و تفصيلش در « معجم البلدان » خود آورده است .\r\n\r\nمقايسه‌اى كوتاه از اين دو خبر\r\nتاريخ نويسان نوشته‌اند كه صلح جندى شاپور بر اثر ايرانيان و نگرانيشان از حمله مسلمين بوده است ، نه آن طور كه سيف مىگويد : اين صلح بر اثر دادن امان برده‌اى به نام مكنف كه ايرانى الاصل بوده صورت گرفته ، و بعد از بروز اختلاف در رد با قبول اين امان بين سپاهيان اسلام ، خليفه عمر آن را صحه گذاشته و تأييد كرده است ! !\r\nهمچنين نوشته‌اند كه فرماندهى كل قوا را در جنگ جندى شاپور « ابو موسى اشعرى يمانى قحطانى » به عهده داشته است نه فرماندهى را كه سيف بن عمر تعيين كرده و در عهدهء « سبره قرشى عدنانى » گذاشته ، و دو صحابى ساختگى خود را به نام‌هاى « زر ، و اسود » به ياريش گماشته است . سيف مىگويد :\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nخليفه عمر ، « زر بن كليب ، و مقترب » را به رسالت به نزد تعمان كه ولايت بصره را به عهده داشت فرستاد ، و به وسيلهء ايشان به نعمان پيام فرستاد كه :\r\nمن تو را نامزد جنگ با ايرانيان كرده‌ام ، در اجراى دستور اقدام كن .\r\nاما بلاذرى در همين مورد مىنويسد :\r\nخليفه عمر ، نامه‌اى به توسط « سائب بن اقرع ثقفى » « 1 » براى نعمان فرستاد ، و او را مأمور فرمود تا با ايرانيان بجنگد ، و نيز مقرر داشت كه « سائب بن اقرع » در اين جنگ سرپرستى از غنايم جنگى را به عهده داشته باشد .\r\n\r\n« زر در پست فرماندهى ارتش فارس !\r\nسيف ضمن اخبار جنگ نهاوند مىنويسد :\r\nخليفه عمر به « سلمى و حرمله ، و زر بن كليب ، و مقترب » و ديگر سران ارتش كه بين اهواز و فارس مستقر شده بودند نوشت كه ايرانيان را از تعرض به برادران مسلمان خود مانع شويد ، و از نفوذ ايشان به سرزمين مسلمين و امت اسلامى جلو گيرى نماييد و براى ممانعت از رساندن قواى كمكى به رزمندگان ايرانى در جنگ نهاوند ، در مرزهاى فارس و اهواز استقرار يابيد ، تا فرمان من به شما برسد .\r\nفرمان خليفه وقتى به مورد اجراء گذاشته شد كه اين چهار تن صحابى قهرمان به حدود اصفهان و فارس رسيده بودند ، و در نبيجه مانع رسيدن امدادهاى مردم آن سامان به رزمندگان نهاوند شدند ! !\r\nداستان موضع گيرى صحابيان ساختگى سيف در حدود فارس و اصفهان ، تنها زادهء خيالات سيف است ، و نويسندگان ديگر در اين زمينه ننوشته‌اند تا به مقابله و مقايسهء خبر ايشان با داستان سيف بپردازيم .\r\n\r\nخلاصهء آنچه دربارهء « زر » گذشت\r\nسخن سيف را دربارهء « زر بن عبد الله بن كليب فقيمى » به طور خلاصه چنين يافتيم :\r\nفردى است صحابى و مهاجر ، خدمت رسول خدا رسيده و از كمى اعداد خانواده‌اش\r\n\r\n\r\n","description":"","footnote":"\r\n( 1 ) . سائب در حيات پيغمبر كودكى بوده كه رسول خدا دست لطف و مرحمت بر سرش كشيده و در حقش دعا كرده است . سائب نامهء عمر را به نعمان مقرن رسانيد و خود در جنگ نهاوند شركت داشته است . سائب از جانب عمر ، حاكم اصفهان و مدائن بوده است . اسد الغابه ، ج 2 ، ص 249 .\r\n","page_name":" 214 ","page_number":214},
  {"content":"\r\n\r\nدر قبيلهء تميم به حضرتش شكايت برده ، و رسول خدا در حق او دعا كرده و خداوند به بركت دهاى پيغمبر تعداد افراد خانواده‌اش را زياد فرموده است !\r\nدر سال دوازدهم از هجرت ، در جنگ‌هاى « فتوح » زر را مىبينيم كه به قول سيف از جانب خالد مژدهء پيروزى در جنگ ابلّه را ضمن تقديم خمس غنايم جنگى و فيلى كه به غنيمت گرفته بودند به خليفه ابو بكر مىرساند ، خليفه نيز مقرر مىدارد تا پس از نمايش فيل در كوچه و بازار مدينه ، فيل مزبور به همراهى زر باز گردانيده شود .\r\nبه موجب روايات سيف در سال هفدهم از هجرت « زر » را در حال به محاصره گرفتن نهاوند مىيابيم كه خليفه عمر به او مىنويسد سپاه به جندى شاپور بكشد ، و هم در آن موقع فرمانده كل قوا « ابو سبره » او را به همراهى « مقترب » مأمور مىكند تا شهر جندى شاپور را به محاصره خود بگيرند ، ابو سبره خود پس از مدتى به آنها ملحق مىشود و در همان حال كه با محاصره شدگان در جندى شاپور در حال نبرد بودند ، غفلتاً متوجه مىشوند كه دروازه‌ها باز شد و مردم در حالى كه در بازار ، كالا براى لشكر اسلام آماده مىكردند با رويى گشاده به پيشباز مسلمين آمدند ! زيرا برده‌اى از سپاهيان اسلام به نام « مكنف » كه در اصل زادگاهش جندى شاپور بوده است ، بدون اجازهء خليفه و آگاهى ديگر فرماندهان و سپاهيان ، امان نامه‌اى به همراه تيرى به داخل شهر مىاندازد كه سرانجام خليفه عمر به امان نامهء مكنف ارج مىنهد ، و شهر و شهروندان در امان مسلمين در مىآيند !\r\nو باز بنا به روايت سيف ، در سال بيست و يكم از هجرت خليفه عمر « زر » را همراه فرمانى به رسالت نزد « نعمان بن مقرن » مىفرستد و نعمان را مأمور جنگ نهاوند مىكند .\r\nپس از اين مأموريت است كه « زر » و سه ان ديگر از سران و فرماندهان سپاه از جانب خليفه عمر مأمور مىشوند كه مانع رسيدن امداد از اهالى فارس به منطقه جنگى نهاوند گردند ، و آنها در اجراى امر خليفه تا حدود اصفهان و فارس پيشروى مىكنند ، و به اين ترتيب از رسيدن قواى كمكى به جنگ نهاوند جلوگيرى مىنمايند !\r\n\r\nزر و زرين ! !\r\nآن چه را كه تا به اين جا آورديم ، سخن سيف دربارهء زر بود كه در تاريخ طبرى آمده است .\r\nابن اثير نويسنده كتاب « اسد الغابه » نيز همهء آنها را در شرح حال « زر » از طبرى گرفته و به اين مطلب نيز تصريح كرده است . اما شرح حال بر صحابى ديگرى به نام « زرين » مىنويسد :\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nزرين بن عبد الله فقيمى » كه ابن شاهين گفته است در دو جاى كتاب من - نام اين صحابى يعنى زرين بن عبد الله - چنين است و جروف « ز » پيش از « ر » مىباشد . و از سيف بن عمر از قول « ورقاء بن عبد الرحمن حنظلى » از زرين بن عبد الله فقيمى روايت شده است كه او - زرين بن عبد الله - به همراهى تنى چند از افراد قبيلهء تميم به خدمت رسول خدا رسد و اسلام آورد ، و رسول خدا در حق او و عاقابش دعا كرده است .\r\n« ابو معشر » نيز از قول يزيد بن رومان « 1 » آورده است كه زرين بن عبد الله فقيمى به خدمت . . . [ تا آخر همان داستان بالا 
  ] .\r\nابن حجر نيز در ترجمهء « زر » مىنويسد :\r\nطبرى نوشته است كه « زر » درك صحبت پيغمبر را كرده است ، و به نمايندگى از جانب قبيله‌اش به خدمت آن حضرت رسيده ، زر از جمله سران سپاه در فتح نهاوند و خوزستان ، و محاصره كنندگان جندى شاپور بوده ، و در تصرف آن ناحيه كه از راه مالمت و صلح صورت گرفته شركت داشته است . ابن فتحون نيز همين مطالب را دربارهء « زر » آورده است .\r\nابن حجر در دنبالهء مطالب فوق ، روايت ابن شاهين و ابى معشر را كه دربارهء « زرين » آمده بود نقل كرده و چون نوبت به شرح حال « زرين » مىرسد مىنويسد :\r\nداستان اين صحابى در شرح حال « زر » آمده است .\r\nبنا بر اين « زر » و « زرين » دو نام مىباشد كه خبر مربوط به زر تنها در حديث سيف آمده و طبرى از او گرفته ، و ابن اثير ، و ابن فتحون نيز آن را از طبرى گفته و در كتاب‌هاى خود آورده‌اند .\r\nذهبى هم داستان « زر » را از ابن اثير ، و ابن حجر نيز همان را از ابن فتحون گرفته و به ترتيب در كتاب‌هاى « التجريد ، و اصابه » نقل كرده‌اند .\r\nاما خبر « زرين » هم در حديث سيف آمده است ، و هم در حديث غير سيف . ولى چون خبر « زر » فقط در حديث سيف آمده است ، ما او را زادهء خيال سيف ، و از اصحاب ساختگى او به حساب آورديم .\r\nاين را هم بگوييم كه از قرائن چنين بر مىآزد كه سيف نام « زر » را از نام شاعرى از فقيم كه در دوران جاهليت شعر مىسروده است به عاريت گرفته ، و اين دعا را سخن\r\n\r\n\r\n","description":"","footnote":"\r\n( 1 ) يزيد بن رومان اسدى از مواليان خاندان زبير ، و مردى دانشمند ، و كثير الحديث بوده است . يزيد رومان در سال 130 هجرى از دنيا رفته است . به كتاب « التهذيب » ، ج 11 ، ص 325 ، « تفريب » ، ج 2 ، ص 364 مراجعه فرماييد . فرزند رومان از ثقات حديث طبقهء پنجم است .\r\n","page_name":" 216 ","page_number":216},
  {"content":"\r\n\r\n« آمدى » « 1 » در كتاب « مختلف و مؤلف » كه در ترجمهء شعراء به رشتهء تحرير در آورده است ، تأييد مىكند آن جا كه مىنويسد :\r\nاز جملهء شعراء ، « زر بن عبد الله بن كليب » و از نوادگان فقيم است كه . . .\r\nهمين سخن آمدى را ، « ابن ماركولا » در كتاب « اكمال » خود آورده است .\r\n\r\nنتيجهء بحث و بررسى\r\nدانستيم كه سيف تنها كسى است كه از نسب ، و هجرت ، و صحابى بودن ، و نمايندگى « زر » از جانب افراد قبيله‌اش به خدمت رسول خدا سخن مىگويد .\r\nسيف در داستان فتح ابله كارى را كه « نافع » انجام داده است به زر نسبت مىدهد ، نام خليفهء وقت ، و فرمانده كل قوا را تغيير داده ، افسانهء فيل را نيز به آن افزوده است ! !\r\nسيف در داستان صلح جندى شاپور ، كارها و اقدامات « ابو موسى اشعرى يمانى قحطانى » را به « ابو سبرهء » قرشى عدنانى نسبت داده ، كه مخصوصاً در اين خلع و انتصاب ، - خلع ابو موسى از پست فرماندهى ، و انتصاب ابو سبره به جاى او - پاسخ مثبت سيف به نداى تعصبات قبيله‌ايش كاملًا واضح و آشكار است .\r\nسيف پست فرماندهى كوفه را در زمان خلافت عمر ، در اختيار ابو سبرهء عدنانى مىگذرد تا موردى براى سرزنش ابو سبره كه مىگويند او پس از مهاجرت از مكه به مدينه ، بار ديگر به مكه باز گشته و از آن جا تا زمان مرگ بيرون نشده است باقى نماند . چه ، بنا به ادعاى سيف همين ابو سبره در همان ايام كه مىگويند در مكه ساكن بوده ، در مقام والى و فرماندارى امين ، افسرى مجاهد و فداكار ، از جانب خليفه عمر در كوفه به انجام وظيفه مشغول بوده است ! !\r\nافسانهء « مكنف » و امان او نيز ساختهء سيف و نتيجهء تخيلات او است .\r\nسيف در داستان فتح نهاوند ، كارها ، و فعاليت‌هاى رزمى « سائب اقرع ثقفى » را به « زر » نسبت داده ، و هم او تنها كسى است كه از لشكر كشى مسلمانان به نواحى فارس و اصفهان به سرپرستى صحابه‌اى به نام « زر » ، و به محاصره افتادن نهاوند وسيلهء همين صحابى سخن مىگويد ! !\r\nو دانستيم كه سيف تمام آن احاديث ، و ديگر داستان‌هاى خود را به سبك وقايع نگاران از زبان راويانى كه خود آفريده ، و يا مجهول الهويه‌اى كه هرگز شناخته نشده‌اند آورده است .\r\n\r\n\r\n","description":"","footnote":"\r\n( 1 ) نويسندهء كتاب « مختلف و مؤلف » در سال 370 هجرى در گذشته است .\r\n","page_name":" 217 ","page_number":217},
  {"content":"\r\n\r\nو نيز دريافتيم كه در تاريخ نام صحابى ديگرى رفته است به نام « زرين بن عبد الله » كه به غير از « زر بن عبد الله » صحابى ساختگى سيف است ، و ديديم كه براى هر يك از اين دو نفر ، به طور جداگانه در كتاب‌هاى « اسد الغابه ، و اصابه » شرح حال نوشته شده است .\r\nو نيز دانستيم كه در دورهء جاهليت پيش از اسلام ، شاعرى به نام « زر بن عبد الله فقيمى » وجود داشته و از شهرت و آوزه‌اى برخوردار بوده كه شرح حالش در كتاب « آمدى » آمده است ، و به هيچ روى با اين « زر » كه ساختهء سيف است نسبت و ارتباطى ندارد . و چنين به نظر مىآيد كه سيف نام اين شاعر دوران جاهليت را براى نام گذارى روى صحابى ساختگى خود به عاريت گرفته باشد ! و اين كار سيف تازگى ندارد ، و نظير چنين شيرين كارى او را در خبر « خزيمه بن ثابت انصارى ، سماك بن خرشه ، اسود » و ديگران ديده‌ايم كه در جاى خود به بحث پيرامون آنها خواهيم پرداخت .\r\n\r\nدانشمندان افسانهء « زر » را از سيف گرفته‌اند\r\nافسانهء « زر » از شخص سيف بن عمر تميمى ريشه گرفته ، و در مصادر اسلامى زير راه يافته ، و بدان وسيله منتشر شده است :\r\n1 . محمد بن جرير طبرى متوفاى سال 310 هجرى كه از سيف گرفته ، و در مصادر اسلامى زير راه يافته ، و بدان وسيله منتشر شده است :\r\n2 . ابن اثير متوفاى سال 630 هجرى كه از طبرى گرفته .\r\n3 . ابن كثير ، متوفاى سال 771 هجرى كه از طبرى گرفته .\r\n4 . ابن خلدون متوفاى سال 808 هجرى كه از طبرى گرفته .\r\n5 . ابن فتحون متوفاى سال 519 هجرى كه از طبرى گرفته ، اين دانشمند ، شرح حال برخى از اصحاب را در حاشيهء كتاب « استيعاب » آورده است .\r\n6 . زبيدى متوفاى سال 1205 هجرى در « تاريخ العروس » كه از طبرى گرفته است .\r\n7 . ذهبى متوفاى سال 748 هجرى كه از ابن اثير گفته ، و در « التجريد » خود آورده است .\r\n8 . ابن حجر متوفاى سال 852 هجرى از ابن فتحون گرفته و در كتاب « اصبهء » خود آورده است .\r\n9 . ياقوت حموى متوفاى سال 626 هجرى مستقيماً از سيف گرفته و در كتاب « معجم البلدان » خود آورده است .\r\n10 . حميرى متوفاى سال 900 هجرى كه مستقيماً از سيف گرفته ، و در كتاب « الروض المعطار » خود نقل كرده است .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبا اين همه مصادر مهم و معتبر ، وقتى كه نويسندهء عصر ما بخواهد كتابى دربارهء مثلًا فرماندهان فتوح اسلامى بنويسد ، حق دارد و مىتواند كه نام « زر بن عبد الله فقيمى » را به عنوان يكى از فرماندهان شجاع و رزم آورى سياس ، و صحابه‌اى موقع شناس با شرح و تفصيل در كتاب خود بياورد ، در حالى كه هم او ، و هم تمامى دانشمندانى كه نام برديم غافل از اين بوده و هستند كه در اصل صحابى و فرماندهى به نام « زر بن عبد الله فقيمى » وجود نداشته بلكه فقط و فقط زاييدهء خيالات و آفريدهء توهمات سيف بن عمر تميمى متهم به زندقه ، و مشهور به دروغ‌گويى و افسانه پردازى مىباشد ! !\r\n\r\nدست آورد سيف از افسانهء زر\r\n1 . خلق صحابه‌اى مهاجر ، و سردارى لايق از فرماندهان ارتش اسلام در فتوح . تا رسول خدا براى او و خانواده‌اش از تميم دعاى خير كند و خداوند نيز به بركت دعاى پيغمبر در نسل او و خانواده‌اش بركت گذارد !\r\n2 . خلق فرستاده‌اى امين و پارسا ، در حمل غنايم جنگى و و فيلى شگفت آور به محضر خليفه ابو بكر .\r\n3 . فتوح و افتخاراتى را كه قحطانيان يمانى به دست آورده‌اند ، در پاسخ مثبت به نداى تعصبات قبيله‌اى همه را به عدنانيان مضرى - خانوادهء خودش - نسبت داده است .\r\n4 . در فتح افسانه‌اى جندى شاپور ، برده‌اى به نام « مكنف » آفريده تا امان او براى شهرواندان جندى شاپور مورد قبول مقام خلافت واقع شود .\r\n5 . و بالاخره هم چنان كه پيش از اين نيز گفته‌ايم سيف با خلق افتخاراتى ساختگى براى قبيله خود تميم ، تعصب خود را ارضاء نموده ، و بر اثر زندقه‌اى كه به آن متهم بوده است تاريخ اسلام را دست‌خوش تشويش ساخته ، باعث آن شده است تا در صحت مدارك اسلامى شك و ترديد راه يابد .\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nبيستمين صحابى ساختگى سيف : اسود بن ربيعه حنظلى\r\nشرح حال « اسود بن ربيعه » در كتاب‌هاى « اسد الغابه ، و تجريد ، و اصابه ، و طبرى » آمده است و مصدر خبر در تمام اين كتاب‌ها سيف بن عمر تميمى است .\r\n\r\nحديثى كوتاه و جامع ! !\r\nطبرى در كتاب خود از قول سيف بن عمر در خبر فتح « رام هرمز » مىنويسد :\r\n« مقترب ، يعنى اسود بن ربيعه بن مالك » كه از اصحاب رسول خدا و از جمله مهاجرين به حساب مىآيد ، نخستين بار كه خدمت پيغمبر خدا رسيده بود به حضرتش گفته بود :\r\nآمده‌ام تا با هم نشينى و مصاحبت با تو ، به خداى عز و جل نزديك شوم . اين بود كه رسول خدا او را « مقترب / نزديك شده » لقب داد .\r\nدر كتاب‌هاى « اسد الغابه ، و اصابه » حديث بالا چنين آمده است :\r\nسيف از قول « ورقاء بن عبد الرحمن حنظلى » روايت مىكند كه اسود بن ربيعه نواده مالك بن حنظله به خدمت رسول خدا رسيد . حضرت از او پرسيد :\r\n- چه چيزى تو را بر آن داشته تا به نزد ما آيى ؟ اسود جواب داد :\r\n- با هم نشينى تو ، به خدا نزديك شوم . اين بود كه رسول خدا او را « مقترب / نزديك شده » ناميد و نام « اسود » متروك شد . اسود / مقترب ، از اصحاب پيغمبر اسلام به شمار است ، او در جنگ صفين در كنار امام على حضور داشته است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاين حديث را سيف روايت كرده و هم چنان كه به ترتيب در كتاب‌هاى « اسد الغابه و اصابه » آمده است « ابو موسى و ابن شاهين » از او نقل كرده‌اند . « مامقانى » نيز همان مطلب را از ابن حجر گرفته و در كتاب « تنقيح المقال » خود نقل كرده است .\r\nسيف حديث ديگرى در مورد نمايندگى اسود به خدمت پيغمبر خدا دارد كه طبرى از او نقل كرده ، و ابن اثير نيز همان را از طبرى گرفته و در تاريخش آورده است .\r\nو نيز به خاطر داريم كه سيف بن عمر ضمن حديثى از رسيدن « زر » به خدمت رسول خدا و دعاى آن حضرت در حق او ، و در حديثى ديگر از آمدن « زرين » به همراهى چند نفر تميمى به خدمت پيغمبر و دعاى رسول خدا دربارهء او و اعقابش سخن گفته است .\r\nسيف در اين احاديث گروه‌هاى تميمى را كه به خدمت پيغمبر رسيده‌اند معرفى كرده اسامى يكايك آنها و سخنانى كه بين اينان و رسول خدا رفته همه را بازگو كرده است .\r\nو نيز مورخان و ارباب سير چون « ابن سعد ، مقريزى ، و ابن سيده » و ديگران گروه‌هايى را كه به خدمت پيغمبر خدا رسيده‌اند برشمرده ، و سخنانى را كه بين ايشان و رسول خدا رفته است ثبت و ضبط نموده‌اند اما در هيچ يك از آنها ، از آن چه كه سيف گفته است اثرى ديده نمىشود .\r\nبلكه اين تاريخ نويسان خبرى ديگر از نمايندگان قبيله تميم به محضر پيغمبر آورده‌اند كه آن را به شرح زير از نظر مىگذرانيم :\r\nرسول خدا مأمور جمع آورى صدقات « بنو خزاعه » را فرمان داد تا صدقات افراد قبيله بنى تميم را كه در سرزمين خزاعه منزل گرفته بودند جمع آورى كند . تميميان از دادن صدقات اموال خود سرپيچى كرده شدت عمل را به جايى رساندند كه بر سر مأمور پيغمبر شمشير كشيدند ! ناگزير مأمور جمع آورى صدقات به خدمت پيغمبر بازگشت و ماجرا را به سمع آن حضرت رسانيد .\r\nرسول خدا « عيينة بن حصن فزارى » را با پنجاه سوار عرب كه در ميانشان نه مردى مهاجر وجود داشت و نه فردى از انصار ، به سركوبى تميميان فرستاد اين گروه بر آنان تاختند و جمعى از ايشان را به اسارت گرته و به مدينه به خدمت پيغمبر آوردند .\r\nپس از اين واقعه گروهى از روساء و بزرگان تميم به مدينه آمده وارد مسجد پيغمبر شده بانگ برداشتند « آهاى محمد ! بيا ببينم ! » كه در نتيجهء اين گستاخى آيات نخستين سورهء « حجرات » در مذمت ايشان نازل شد كه در آن فرموده است :\r\nآنهايى كه تو را از پشت اطاق‌ها صدا مىزنند ، بيشترشان مردمى بىخردند . اگر آنها صبر مىكردند تا تو بر آنها در آيى ، برايشان بهتر بود ، و خدا آمرزندهء مهربان است .\r\nرسول خدا در مسجد به جمع تميميان پيوست و به سخنان شاعر و سخنران‌شان گوش\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nفرا داد ، آن گاه اشاره فرمود تا شاعر و سخنور انصار به پاسخ‌گوىشان برخيزد . و سپس فرمان داد تا اسراى تميمى را به ايشان باز پس دادند ، و جوايزى هم در خورشان گروه نمايندگان به ايشان مرحمت فرمود .\r\nاين خلاصه مطالبى بود كه در « طبقات ابن سعد » در خبر آمدن گروهى از تميم به خدمت پيغمبر روايت شده است .\r\n\r\nنگرشى كوتاه به آنچه گذشت\r\nما نزد دانشمندانى كه سخن از سيف نگرفته‌اند ، و همچنين در اخبار نمايندگان عرب كه تعدادشان از هفتاد گروه تجاوز مىكند ، نامى از « زر » و « اسود » نديديم ، و در حديثى كه در طبقات ابن سعد آمده بود موردى براى فخر فروشى و خود ستايى سيف تميمى سراغ نداريم .\r\nكدام افتخار ؟ آيا رفتارى كه با مأمور جمع آورى صدقات از جانب پيغمبر خدا كرده‌اند افتخار آفرين است ، يا اسير گرفتن « عيينه فزارى » گروهى از ايشان را ؟ ! كه براى نمونه حتى يك نفر مهاجر ، و يا يك تن انصار در گروه مهاجم به قبيلهء تميم وجود نداشته است ؟ ! و يا رفتارشان در برخورد با پيغمبر در مسجد رسول خدا افتخار آفرين است ، و يا سركوفت و سرزنشى كه در قرآن دربارهء آنها آمده ؟ !\r\nبلكه همهء اين‌ها است كه سيف به مقابله و علاج آنها برآمده و با ساختن افسانهء رسيدن « زر » و « اسود » به خدمت پيغمبر و دعاى ساختگى سيف از زبان رسول خدا در حق ايشان و استجابت آن ، موضوع داستان وفد و نمايندگان تميم را به سود خود و قبيلهء تميم بر مىگرداند و حقيقت را كاملًا معكوس جلوه مىدهد تا به عنوان سندى از فخر و مباهات آو را به سود قبيلهء تميم به ثبت برساند ! !\r\n\r\nافسانهء فتح شوش\r\nطبرى ضمن حوادث سال هفدهم از هجرت ، از قول سيف بن عمر داستان فتح شوش را چنين روايت مىكند :\r\nپس از اين كه « شوشتر ، و رام هرمز » گشوده گشت ، خليفه عمر اسود را به فرماندهى سپاه بصره گماشت ، او نيز با سپاه خود ، در فتح شوش كه فرماندهى كل قوا را « ابو سبرهء قرشى » بر عهده داشت شركت كرد . آن گاه طبرى چگونگى فتح شوش را از زبان سيف اين گونه شرح مىدهد :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nفرمانرواى شوش ، « شهريار » برادر هرمزان بود كه « ابو سبره » با سپاهيانش به آن جا حمله برد و سرانجام آن را به محاصره در آورد .\r\nدر طول محاصره ، بارها بين طرفين جنگ و خون ريزى صورت گرفت و كشته و مجروح فراوان به جاى گذاشت . و چون مدت حصار به درازا كشيد ، رهبانان و كشيشان شوش بر باروى شهر برآمده سپاهيان اسلام را مخاطب ساخت بانگ برآوردند :\r\nاى مردم عرب ! به طورى كه به ما خبر رسيده و دانشمندان و علماى ما ، ما را مطمئن ساخته‌اند اين شهر را چنان دژ مستحكمى است كه جز به دست دجال ، و يا مردمى كه دجال در ميانشان باشد گشوده نخواهد شد ! بنا بر اين بى سبب ما را و خود را زحمت نيندازيد ، و اگر دجال در ميان شما نيست او ما و خود رفع زحمت كنيد كه تلاشتان براى تصرف شهر ما به جايى نخواهد رسيد ! !\r\nمسلمانان به سخنان روحانيون شوش توجهى نكردند و بار ديگر به قلعهء آنها حمله بردند بار ديگر كشيشان و رهبانان بر فراز قلعه برآمده بر مسالمانان بانگ زدند و سخن به درشتى گفتند و ايشان را به خشم آوردند .\r\n« صاف بن صياد » « 1 » كه در ميان لشكريان اسلام حضور داشت ، و در گروه مهاجمان به دژ حمله مىبرد ، از سخنان ايشان سخت خشمگين شد و يك تنه به قلعه حمله برد و با پا لگدى محكم به دروازه كوبيد و به دشنام گفت : « باز شو بظار » « 2 » ! كه ناگهان زنجيرهاى آهنين از هم گسيخت ، و چفت و بندها در هم شكست ، و درها از هم باز شد و مسلمانان به شهر يورش بردند ! مشركان چون چنان ديدند ، سلاح بر زمين نهادند و خواستار صلح شدند ، مسلمانان با وجودى كه شهر را با قهر و غلبه گرفته بودند ، تقاضاى آنان را پذيرفتند ! !\r\nهمانطور كه گفتيم ، اين داستان را طبرى از قول سيف در فتح شوش آورده است ، و ابن اثير ، و ابن كثير نيز آن را از طبرى گرفته و در تاريخ‌هاى خود نقل كرده‌اند .\r\nاما طبرى داستان فتح شوش را از طريق غير سيف نيز روايت كرده است . او از زبان « مدائنى » فتح آن جا را چنين شرح مىدهد :\r\nابو موسى شهر شوش را در محاصرهء خود داشت كه خبر فتح « جلولاء » و فرار يزدگرد آخرين پادشاه ساسانى به مردم شوش رسيد ، پس آنها ناگزير دست از مقاومت برداشتند و از ابو موسى امان خواستند . ابو موسى هم به ايشان امان داد .\r\nبلاذرى نيز در كتاب « فتوح البلدان » خود ، خبر فتح شوش را چنين آورده است :\r\n\r\n\r\n","description":"","footnote":"\r\n( 1 ) . در كتاب‌هاى حديث صحيح مكتب خلفا چنين آمده است كه « صاف بن صياد » در زمان رسول خدا ، و در مدينه به دنيا آمده است و به « دجال » شهرت داشته و چنين مىنمايد كه سيف از شهرت صاف براى طرح افسانهء فتح شوش خود سود برده است . « صحيح بخارى » ، ج 3 ، ص 163 و ج 2 ، ص 179 و « مسند احمد » ج 3 ، ص 79 و 97 .\r\n( 2 ) . سخنى است زشت و دور از عفت كلام كه از ترجمهء آن شرم داشتيم و عين آن را آورديم . ( مترجم )\r\n","page_name":" 224 ","page_number":224},
  {"content":"\r\n\r\nابو موسى اشعرى با اهالى شوش به جنگ پرداخت تا سرانجام ايشان را به محاصره گرفت . زمان محاصره چندان طولانى شد كه خصاريان را هر چه ذخيرهء خوراكى بود پايان يافت و گرسنگى و قحطى بر شهر سايه افكند تا آن جا كه از ابو موسى عاجزانه امان خواستند . ابو موسى نيز مردان ايشان را بكشت ، و اموال و داراييشان را مصادره كرد و خانواده‌هايشان را هم به اسيرى برد .\r\n« ابن قتيبهء دينورى » اين داستان را به اختصار در كتاب « اخبار الطوال » خود آورده ، و « ابن خياط » نيز در تاريخ خود نوشته است كه ابو موسى اشعرى شهر شوش را در سال هجدهم از هجرت از راه مذاكره و صلح فتح كرده است .\r\n\r\nنتيجهء مقايسه و ارزيابى\r\nسيف مىگويد فتح شوش به سبب وجود « دجال » در ميان سپاه مسلمين صورت گرفته است . و اين خبر را كاهنان و كشيشان آن شهر به سپاهيان اسلام داده بودند ! و ديديم كه ابن صياد با پا لگدى به دروازهء قلعه زد و بانگ بلند گفت : « باز شو . . . » كه به يك باره زنجيرها از هم گسيخت ، و چفت و بست‌ها در هم شكست ، و درها از هم باز شدند ، و مردم شوش دست بر سر نهاده امان خواستند ! !\r\nضمناً سر فرماندهى كل قوا را در اين جنگ « ابو سبره » قرشى به عهده داشته و دو تن از صحابيان ساختگى سيف نيز به نام‌هاى « زر ، و اسود » از قبيلهء تميم عدنانى ، او را همراهى مىكردند ! !\r\nاما غير سيف ، سبب فتح شوش را رسيدن خبر شكست ايرانيان در « جلولاء » و فتح آن جا به دست مسلمانان و فرار يزدگرد آخرين پادشاه ساسانى ، و پايان يافتن ذخيره‌هاى غذايى در شوش و ديگر تنگناهاى جنگى نوشته و تأييد كرده‌اند كه مردم شوش ناگزير شدند عاجزانه از سپاه اسلام و فرمانده ايشان « ابو موسى اشعرى » يمانى قحطانى امان بخواهند .\r\nتعصبى را كه سيف روى قبيلهء خود تميم و عدنان دارد ، او را بر آن مىدارد تا ابو موسى قحطانى را از پست فرماندهى بردارد ، و « ابو سبرهء » عدنانى را به جايش بگمارد . و هم چنان كه گفتيم ، دور نيست سيف جنگ‌هاى اهواز و فتح شوش را از آن جهت به ابو سبرهء عدنانى نسبت داده باشد تا مگر زشتى كارى كه وى پس از در گذشت پيغمبر اسلام مرتكب شده بود از بين ببرد . زيرا عموم تاريخ نويسان نوشته‌اند :\r\nهيچ يك از مهاجرين ، و اصحاب رسول خدا را كه در جنگ بدر شركت كرده بودند سراغ نداريم كه پس از وفات پيغمبر به مكه بازگشته و در آن جا ساكن شده باشد مگر\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« ابو سبره » را كه چنين كرد و تا هنگام وفاتش كه در حكومت عثمان اتفاق افتاد ، هم چنان در مكه ساكن بود ، اين كار ابو سبره بر مسلمانان سخت گران آمد و او را سرزنش كردند ، حتى فرزندانش نيز از ياد آورى اين كار ناشايست سخت ناراحت و عصبانى مىشدند .\r\nسيف در مقام اين برآيد كه دامان ابو سبره را از ارتكاب به چنان كار نا به جايى كه مورد اكراه و سرزنش مسلمين بود پاك و مبرا سازد ، و عزيمت او را به مكه ، و سكوتش را در آن جا تا به هنگام مرگ پس از وفات رسول خدا در اصل منكر شود . اين است كه حكومت كوفه را در زمان خلافت عمر در عهدهء او مىگذارد و او را در سمت فرماندهى سپاه خليفه به جنگ « شوش و شوشتر ، و جندى شاپور » و ديگر مناطق اهواز مىفرستد ، تا چنين بگويد كه هرگز « ابو سبره » پس از هجرت به مكه باز نگشته و در آن جا سكونت اختيار ننموده ، بلكه بر عكس وى در راه خدا به جهاد برخاست و شمشير زده است .\r\nبا طرح چنين داستانى ، تعصب و جانب‌دارى سيف از قبايل عدنان ، و خلع افتخارات و مآثر از قبايل قحطانى به خوبى واضح و آشكار است . او بزرگى و مقام را از فردى يمانى سلب ، و همان را به مردى عدنانى تفويض مىكند . و علاوه بر آن ، آن چه را كه موجب سركوفت و سرزنش همين فرد هم قبيلهء عدنانيش بوده است ، با خلق چنان افسانه‌اى ، نه تنها منكر آن شده كه برايش كسب افتخار نيز كرده است .\r\nاما به راستى اگر همهء آن چه را كه گذشت به پاى تعصب قبيله‌اى سيف بگذاريم ، افسانهء او را در خبر شوش و فتح آن بر اثر خطاب دجال به دروازهء قلعه آن هم با اين لفظ « باز شو بظار » ! و لگد زدنش به دروازهء دژ ، و پاره شدن زنجيرها و غيره را به چه چيز تأويل كنيم ؟ اين افسانه براى قبايل عدنان چه فخر و مباهاتى مىتواند آفريده باشد ؟ ! جز اين كه بگوييم محرك سيف در خلق اين افسانه همانا زندقهء او بوده است تا به اين وسيله تاريخ اسلام را مشوش ، آن را و باورهاى مسلمين را در طول تاريخ مورد استهزاء و مسخرهء معاندين اسلام ، و ديگر دانشمندان جهان قرار داده باشد ؟ !\r\n\r\nنقش آفرينى اسود بن ربيعه\r\n\r\n1 - جنگ جندى شاپور\r\nسيف مىگويد اسود بن ربيعه به همراهى زر بن عبد الله در جنگ جندى شاپور شركت داشته است ، و خليفه عمر به همراهى ايشان نامه‌اى به نعمان مقرن نوشته و او را مأمور جنگ نهاوند كرده است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاسود از جمله فرماندهان تميمى بوده است كه خليفه - عمر بن خطاب - به ايشان فرمان داده بود تا مردم منطقهء فارس را به خود مشغول داشته مانع كمك رسانى ايشان به اهالى نهاوند شوند . تميميان در اجراى فرمان عمر ، به همراهى اسود بن ربيعه به جانب اصفهان و فارس عزيمت كردند ، و از رسيدن قواى كمكى مردم آن سامان به اهالى نهاوند به شدت جلوگيرى به عمل آوردند .\r\nسيف چنين افسانه‌اى را ساخته ، و طبرى از او گرفته ، و ابن اثير نيز همان‌ها را از طبرى گرفته و در كتاب خود نقل كرده است .\r\n\r\n2 - در جنگ صفين\r\nدر كتاب « اصابهء » ابن حجر ، از قول سيف بن عمر آمده است كه اسود بن ربيعه ، به همراهى امام على در جنگ صفين شركت داشته است .\r\nما ، در كتاب « نصر بن مزاحم » كه دربارهء « صفين » كتابى مستقل و تحت همين نام دارد ، و نيز كتاب « اخبار الطوال » ، و تاريخ طبرى و ديگر منابع خبرى چنين خبرى را زير اين نام سراغ نداريم .\r\n« مامقانى » آن چه را كه سيف گفته و در « اصابه » آمده است با جزئى دخل و تصرفى ، بدون اين كه مصدر خبر خود را نام ببرد ، مىنويسد :\r\nاسود ، به همراهى امير المؤمنين « ع » در جنگ صفين شركت داشته ، و همين امر مىرساند كه اين ، مرد نيكو فرجام بوده است .\r\nآرى « مامقانى » با اعتماد بر مطالب « اصابه » ، اسود را در شمار شيعيان امام محسوب داشته است .\r\n\r\nسه تن صحابى ساختگى در كتب رجال شيعه\r\nدر ضمن بررسى به احاديث و افسانه‌هاى سيف دريافتيم كه او افسانه‌هاى خود را هم گام با خواسته‌هاى دل مردم ، و هم ساز با مصالح و ارادهء خداوندان زر ، و زور پايه گذارى كرده ، و به اين وسيله انتشار دروغ‌ها ، و بقاى افسانه‌هايش را تضمين نموده است .\r\nسيف در اين مسير كه در پيش گرفته بود ، البته كه شيعيان امام على و دوست داران اهل البيت را در عراق ، از نظر دور نداشته از جلب توجه آنها به خود و افسانه‌هايش غافل نبوده است . روى همين اصل است كه مىبينيم قعقاع تميمى ، آن مرد افسانه‌اى و قهرمان\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبىنظيرش را از جمله سرگشتگان كار امام معرفى كرده ، و در كنار امام در جنگ جمل حاضرش مىكند ، و زياد بن حنظله را از ياران و شيعيان خاص على نام مىبرد ، و او را دوشادوش امام در تمامى جنگ‌هاى او شركت مىدهد ، و بالاخره « اسود بن ربيعه » را در كنار امام على به جنگ صفين مىكشاند ، و اين چنين اين سه تن صحابى ساختگى و نقش آفرينان افسانه‌اى خود را در فتوح و كشور گشايىها ، از رجال و سران شيعه معرفى مىكند .\r\n\r\nبازگشتى دوباره و كوتاه\r\nسيف ، « نسب ، رسالت ، و صحابى بودن اسود ، و هجرتش » را طى دو حديث آورده است كه يكى از آنها را « ابن شاهين ، و ابو موسى » از او روايت مىكنند و دانشمندانى نيز همان حديث را از ايشان نقل كرده‌اند .\r\nحديث ديگر را طبرى از سيف روايت كرده ، و ابن اثير نيز از او نقل نموده است .\r\nاز آن جايى كه در داستان نمايندگان تميمى كه ديگر مورخان آورده‌اند خبرى درخور اعتناء و مايهء فخر و مباهات براى قبيلهء مزبور وجود نداشته است ، سيف در مقام جبران اين كمبود ، افسانه دعاى خير رسول خدا را در حق نمايندهء تميميان ساخته است .\r\nدر فتح شوش نيز دجال و لگد زدن او را به دروازهء دژ ، و خطاب بى ادبانه‌اش را به آن مطرح مىكند . فرماندهى سپاه را از فردى قحطانى گرفته به عهدهء « ابو سبرهء عدنانى » مىگذارد ، و دو تن صحابى ساختگى خود را به نام‌هاى « زر و اسود » همراه او مىكند و اين چنين مقام و منزلت را از يمانيان قحطانى سلب ، و به عدنانيان مضرى تفويض مىنمايد .\r\nكار نارواى ابو سبره را در موضوع بازگشت دو باره‌اش به مكه - پس از مهاجرت به مدينه و بعد از وفات رسول خدا - با چنان افسانه‌اى منكر مىشود ، و از اين راه سرزنش و سركوفت مسلمين را از او برمىدارد .\r\nطبرى اين دروغ‌ها را از سيف گرفته در تاريخش ثبت مىكند ، و ابن اثير و ابن كثير نيز از طبرى گرفته و همان‌ها را نقل كرده‌اند .\r\nو گفتيم چون در فتح شوش از طرف دجال براى تميميان فخر و منقبتى نمىديديم ، در وضع و خلق اين افسانه به شك افتاده چنين برداشت كرديم كه غرض سيف از خلق افسانهء دجال به سبب زندقه‌اش ، تشويش تاريخ اسلام و به مسخره كشيدن آن بوده است .\r\nسيف اسود را در جنگ جندى شاپور ، و به همراهى سه تن ديگر از سران خيالى خود از تميم شركت مىدهد تا با يورش به صفحات فارس ، مانع از رسيدن قواى كمكى ايرانيان\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر جنگ نهاوند شوند .\r\nو هم او - سيف - اسود را در جنگ صفين در كنار امام على قرار مىدهد ، تا بدين وسيله نام اسود در رديف سران سه گانهء افسانه‌اى شيعيان امام ثبت مىشود .\r\n\r\nريشه و منابع انتشار افسانهء زر و اسود\r\nافسانه زر و اسود تنها از سيف بن عمر تميمى ريشه گرفته ، و منابع و مصادر زير در انتشار آن دانسته سيف را يارى داده‌اند .\r\n1 . طبرى مستقيماً از سيف گرفته و در تاريخ كبيرش آورده است .\r\n2 . ابن شاهين متوفاى سال 385 هجرى از سيف گرفته و در كتاب « معجم الشيوخ » خود آورده است .\r\n3 . ابو موسى متوفاى سال 581 هجرى از سيف گرفته ، و در حاشيه كتاب « اسماء الصحابه » ابن منده نقل كرده است .\r\n4 . ابن اثير از طبرى گرفته و در تاريخش نقل نموده است .\r\n5 . ابن كثير از طبرى گرفته و در تاريخ خود آورده است .\r\n6 . ابن اثير بار ديگر از ابو موسى گرفته و آن را در كتاب « اسد الغابه » خود آورده است .\r\n7 . ذهبى از « اسد الغابه » ابن اثير گرفته و در كتاب « التجريد » خود نقل كرده است .\r\n8 . ابن حجر ، از ابن شاهين گرفته و در « اصابهء » خود آورده است .\r\n9 . مامقانى از « اصابهء » ابن حجر گرفته و در كتاب « تنقيح المقال » خود ثبت كرده است .\r\n\r\nدست آورد افسانه‌هاى سيف\r\n1 . خلق صحابه‌اى مهاجر و فرماندهى لايق از قبيلهء تميم .\r\n2 . اعزام خيالى نمايندگانى از تميم به خدمت پيغمبر خدا خلاف آن چه را كه تاريخ نويسان و ارباب سير نوشته‌اند .\r\n3 . خلق صحابه‌اى براى امام على و در صف شيعيان خاص آن حضرت . كه در همه اين‌ها سر افرازىها و افتخاراتى خاص براى تميم آفريده است .\r\n4 . ساختن افسانهء فتح شوش ، كار بى ادبانهء دجال خيالى ، و خلق افسانه‌اى درون\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nافسانه‌هاى ديگر به زبان و كشيشان كه فخر و مباهاتى براى تميم در بر ندارد ، همه و همه براى ايجاد تشويش و بىاعتبار ساختن تاريخ اسلام بوده است .\r\n\r\nاسود بن ربيعه ، يا اسود بن عبس ؟ !\r\nآن چه تا به اين جا آورديم خلاصه اخبار سيف دربارهء « اسود بن ربيعه ، نوادهء مالك » بود كه دانشمندانى با اعتماد به همان احاديث ، « اسود بن ربيعه » را در رديف اصحاب واقعى پيغمبر خدا شرح حال نوشته‌اند .\r\nاما دانشمندان به نقل از « كلبى » صحابى ديگرى را به نام « اسود بن عبس ، نوادهء مالك » معرفى كرده‌اند كه كلبى نسب او را پشت سر هم تا « ربيعة بن مالك بن زيد مناة » آورده است ، كه در شرح حالش خبرى مشابه به خبر رسيدن « اسود بن ربيعه » به خدمت پيامبر آمده است . و دانشمندان و علماى نسب شناس كه به شرح حال « اسود بن عبس » و نسب او در رديف ساير اصحاب رسول خدا پرداخته‌اند ، نظر به گفته « كلبى » داشته‌اند .\r\nبه نظر مىرسد كه سيف بن عمر در ساختن « اسود بن ربيعه » ، او را پسر عموى « اسود بن عبس » خيال كرده است زيرا « حنظله‌اى » را كه سيف نسب « اسود ربيعه » را به او منتهى مىكند ، فرزند « مالك بن زيد مناه » است و خبر رسيدن او را به خدمت پيغمبر خدا از داستان تشرف اسود بن عبس به محضر پيغمبر اقتباس كرده ، و با گرفتن كمك از فكر افسانه‌ساز خويش اخبارى چند به صورت شاخ و برگ بر آن افزوده است .\r\nسيف در اقتباس نام اسود ربيعه از اسود عبس و داستان او ، همان كار را كرده است كه در اخبار زر بن عبد الله و ديگران .\r\nسيف براى محكم كارى ، قسمتى از اخبار اسود بن ربيعهء حنظلى خود را از طريق راويى حنظلى روايت مىكند تا درست بودن خبرش را نموده باشد زيرا كه لابد اين راوى حنظلى به اخبار قبيله خويش از ديگران آگاه‌تر است و مثل معروف « و رب البيت ادرى بما فى البيت / صاحب خانه بهتر مىداند كه در خانه چه دارد » در آن صادق است . در صورتى كه هر دوى اين‌ها ، چه صحابه حنظلى و چه ، راوى حنظلى هر دو ساختهء خيالات سيف بن عمر تميمى متهم به دروغ‌گويى و زندقه مىباشد .\r\n\r\nبررسى اسناد احاديث سيف\r\nسند حديث سيف در مورد نام « زر و اسود » و نمايندگيشان ، و حديث ب محاصره\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nگرفتن نهاوند توسط زر ، و نيز در حديث « جندى شاپور و شوش » اين اسامى به عنوان سند حديث آمده است :\r\n« محمد ، مهلب ، ابو سفيان عبد الرحمن » كه دانستيم از راويان آفريدهء خيالات سيف مىباشند .\r\nسند سيف در حديث « ابله » ( حنظلة بن زياد بن حنظله ) است كه سيف او را فرزند زياد ، صحابى ساختگى خود خيال كرده است ؟\r\nو در سند حديثى كه مربوط به نام اسود بن ربيعه و داستان او ، و نمايندگان تميم مىشود نام « ورقاء بن عبد الرحمن حنظلى » آمده است كه چون ما نامش را بجز در دو حديث سيف ، جاى ديگر نديده‌ايم او را نيز از راويان خيالى سيف به حساب آورديم .\r\nعلاوه بر اين‌ها در اسناد احاديثش اشاره به اشخاص ( مجهول الهويه ) اى چند دارد كه بحث پيرامون شناخت چنان كسانى مشكل و احياناً ناشدنى است .\r\nسخن ذهبى در « تجريد » دربارهء اسود قابل توجه است آن جا كه مىنويسد :\r\n« اسود بن حنظله » ، نامش در حديثى رفته است كه مردود و غير قابل قبول است ! كه مقصودش از حديث غير قابل قبول حديثى است كه سيف بن عمر دربارهء اسود روايت نموده و ذكرش گذشت .\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n\r\nبخش ششم\r\nناپسرىهاى رسول خدا از تميم ! !\r\nفرزندان خديجه و ناپسرىهاى پيغمبر\r\n* حارث بن ابى هاله - تميمى\r\n* زبير ابن ابى هاله - تميمى\r\n* طاهر بن ابى هاله - تميمى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nيكصد و پنجاه صحابى ساختگى\r\nفرزندان ام المؤمنين خديجه\r\nدست پروردگان رسول خدا\r\n21 - حارث بن ابى هاله - تميمى\r\n22 - زبير بن ابى هاله - تميمى\r\n* فرزندان خديجه .\r\n* نخستين شهيد اسلام در ركن يمانى !\r\n* روايت حديث .\r\n* مقايسهء اخبار سيف با ديگران .\r\n* بررسى اسناد حديث و نتيجه .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nبيست و يكمين صحابى ساخته سيف بن عمر تميمى : حارث بن ابى هاله\r\n\r\nحارث فرزند خديجه\r\nيكى ديگر از كارهاى سخت پيچيده و زحمت آفرين سيف اين است كه او براى پى گم كردن شخصيت‌هاى خيالى خود ، آنها را با شخصيت‌هاى واقعى تاريخ چنان در مىآميزد ، كه كشف حق از باطل آن هم از لابه‌لاى قرون و اعصار ، براى شخص محقق سخت مشكل و چه بسا كه در بيشتر موارد ناشدنى است .\r\nشايد وجود حادثه آفرينانى چون « حارث ، و زبير ، و طاهر » كه سيف بن عمر آنها را به ام المؤمنين خديجه ، و ابو هالهء تميمى همسر نخستين آن بانو نسبت داده است ، از اين دست خلق و آفرينش او باشد !\r\nخديجه پيش از اين كه به ازدواج رسول خدا در آيد ، به عقد ابو هالهء تميمى در آمده بود ، اين كه نام ابو هاله چه بوده است ، مورد اختلاف مىباشد ، بعضى او را « هند » ، و برخى « زراره » و گروهى هم او را « نباش » ناميده‌اند ، به هر حال چيزى كه معلوم است اين است كه كنيهء او « ابو هاله » بر نامش پيشى گرفته ، و به كنيه‌اش مشهور و معروف گرديده است .\r\nدر مورد تعداد فرزندان ابو هاله از خديجه ، طبرى مىنويسد :\r\nابو هاله ، خديجه دختر خويلد را به زنى گرفت ، خديجه نخست « هند » را به دنيا آورد ، و سپس « هاله » را ، هاله ديرى يپاييد و از دنيا رفت . . . تا آن جا كه مىنويسد :\r\nخديجه پس از ابو هاله ، به عقد رسول خدا در آمد ، و در آن حال هند پسر ابو هاله را نزد خود\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nداشت .\r\nهند عصر اسلام را درك كرد و اسلام آورد ، و امام حسن ، فرزند امام على از او روايت كرده است . 1\r\n« هميشى » نيز در كتاب « مجمع الزوائد » خود ، ج 10 ، ص 5 ، در همين زمينه و از قول « طبرانى » مىنويسد :\r\nخديجه ام المؤمنين پيش از رسول خدا ، همسر ابو هاله بود ، او نخست هند و پس از او ، هاله را به دنيا آورد ، و پس از در گذشت ابو هاله ، رسول خدا او را تزويج فرمود .\r\nابن ماركولا ، او « زبير بن به كار » آورده است كه خديجه اول هند را ، و بعد از او ، هاله را به دنيا آورده است .\r\nنوادهء ابو هاله ، يعنى « هند بن هند » به يارى امام على در جنگ جمل شركت كرد و به شهادت رسيد .\r\n\r\nنخستين شهيد اسلام از نظر سيف\r\nاز ابن كلبى نيز روايت شده است كه « هند بن هند » نوادهء ابو هاله ، در ركاب « عبد الله زبير » كشته شد ، و از او فرزندى به جاى نمايده است . 2\r\nتمامى تاريخ نويسان مانند « ابن هشام ، ابن دريد ، ابن حبيب ، طبرى ، بلاذرى ، ابن سعد ، ابن ماركولا ، و ديگران » آورده‌اند كه در آن هنگام كه خديجه به عقد رسول خدا در آمده است ، از شوهر نخستين خود ابو هاله ، تنها پسرش « هند » را به خانهء پيغمبر خدا آورده است ، و اساساً از ابو هاله فرزند ديگرى نداشته است . 3\r\nبا همهء اين احوال ، با كمال شگفتى مىبينيم كه اين حزم در كتاب « جمهرهء انساب عرب » خود مىنويسد :\r\nخديجه از نخستين شوهر خود ابو هاله ، پسرى آورد به نام هند ، . . . [ تا آن جا كه مىنوسد : 
  ]\r\nپسرى ديگر از ابو هاله آورد به نام « حارث » كه گفته شده است او اولين شهيد راه اسلام است كه در خانهء خدا و كنار ركن يمانى به شهادت رسيده است .\r\nشگفتا چگونه چنين امرى ممكن است اتفاق افتاده باشد ، و دست پروردهء رسول خدا با آن همه عظمت ، شأن و مقامى كه دارد ، و نخستين شهيد راه اسلام در كنار ركن يمانى است اين گونه بى انصافانه دست‌خوش فراموشى و احياناً بى اعتنايى قرار گرفته باشد ! !\r\nما در اين زمينه سخت به تكاپو و جست و جو افتاديم تا در يابيم كه « ابن حزم » متخصص در شناخت انساب عرب ، چنين خبرى را از كجا آورده است !\r\nدر اين تحقيق و بررسى ، جواب اين مسأله را نزد ابن حجر يافتيم ، آن جا كه او در كتاب « اصابهء » خويش در ترجمهء حارث بن ابى هاله مىنويسد : 5\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n« حارث بن ابى هاله » دست پروردهء رسول خدا ، و برادر هند است كه « ابن كلبى و ابن حزم » در باره‌اش گفته‌اند كه او نخستين شهيد اسلام است كه در كنار ركن يمانى به قتل رسيده است .\r\nعسكرى نيز در « اوائل » مىگويد :\r\nآن گاه كه خداوند پيامبرش را دستور داد تا آن چه را كه فرمان يافته است آشكار سازد ، پيغمبر در مسجد الحرام بر پاى خاست و به بانگ رسالت به جاى آورد و گفت : قولوا لا إله الا الله تفلحوا / خداى را به يكتايى بخوانيد تا رستگار شويد . كفار قريش به سويش حمله بردند . بانگ خروش و فرياد به خانواده‌اش رسيد « حارث بن ابى هاله » به ياريش شتافت و به كفار حمله برد . قريش نيز دست از پيغمبر بداشتند و به حارث حمله بردند و او را در ركن يمانى از پاى درآورند . حارث نخستين شهيد راه اسلام است . و نيز در كتاب « فتوح » سيف از قول « سهل بن يوسف از پدرش ، از عثمان بن مظمون » آمده است :\r\nنخستين دستورى را كه رسول خدا به ما داد ، هنگامى بود كه تعداد ما به چهل نفر مىرسيد و همگى دين رسول خدا را داشتيم ، و در مكه بجز ما كسى پيدا نمىشد كه بر اين آيين باشد ، و آن موقعى بود كه « حارث بن ابى هاله » به شهادت رسيد ، خداوند به پيامبرش دستور داد تا آن چه را كه فرمان يافته . . . [ تا آخر حديث 
  ] ! پايان سخن ابن حجر .\r\nپس معلوم مىشود كه داستان « حارث بن ابى هاله » از سيف بن عمر ريشه گرفته است ، و « ابن كلبى و عسكرى ، و ابن حزم ، و ابن حجر » همگى اين حديث را از او گرفته‌اند ، و در مقابل نويسندگان كتاب‌هاى « استيعاب ، و اسد الغابه ، و طبقات » به سخنان سيف اعتماد نكرده داستان ساختگى او را دربارهء « حارث » در رديف ساير اصحاب رسول خدا در كتاب‌هاى خدا نياورده‌اند .\r\nنكتهء ديگر اين كه « ابن حزم » داستان شهادت حارث را با جملهء « گفته شده است » آغاز مىكند ، تا ضعيف بودن آن مطلب را برساند . و پيدا است كه خود در صحت داستان حارث در ترديد بوده است .\r\nبنا بر اين ، « حارث ابو هاله » براى سيف و آنهايى كه به سخنان او اعتماد كرده ، در انتشار آن كوشيده‌اند اولين شهيد راه اسلام به حساب مىآيد . در حالى كه عموم تاريخ نويسان بر اين امر متفقند كه اول شهيد راه اسلام « سميه » ، مادر عمار بوده است .\r\nآنها نوشته‌اند كه « ياسر ، و فرزندش عمار ، و همسرش سميه » از جمله كسانى بوده‌اند كه در راه اسلام متحمل انواع آزار و شكنجه شده‌اند . آنان از آن دستهء هفت نفرى ، و اولين مسلمانانى هستند كه دين خود را در مكه آشكار كردند ، و كفار قريش به پاس اين\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nجسارت ، زره‌هاى آهنين بر اندام‌شان پوشاندند ، و زير آفتاب سوزان مكه ، تن رنج ديده‌شان را به شدّت آزار و شكنجه دادند .\r\nدر يكى از همين شكنجه گاه‌هاى مخوف بود كه « ابو جهل » كه سخت از كوره به در شده بود ، در حالى كه سميه را به باد دشنام و ناسزا گرفته بود پيش آمد و سنان نيزه‌اى را كه در دست داشت به شدت در قلب سميه فرو برد و او را شهيد كرد . بنا بر اين « سميه » اولين شهيد راه اسلام است نه ديگرى .\r\nو نيز نوشته‌اند كه در همان حالت بود كه رسول خدا بر آنها گذر فرمود و گفت : اى خاندان ياسر ! شكيبا باشيد كه بهشت در انتظار شماست .\r\nو در حديثى ديگر آمده است كه عمار شكايت اين همه درد و شكنجه را به رسول خدا برد و گفت : آزار و شكنجهء كفار در حق ما از حد گذشت . رسول خدا فرمود :\r\nاى عمار ! شكيبا باش . آن گاه در حق او دعا كرد و فرمود : بار خدايا ، هيچ يك از افراد خانوادهء ياسر را عذاب مفرما .\r\n\r\nسنجش و ارزيابى\r\nسيف مىنويسد كه نخستين شهيد راه اسلام ، « حارث بن ابى هالهء تميمى » و « خديجهء ، قرشى مضرى » بوده است و « ابن كلبى ، و ابن حزم » نيز همين سخن را از سيف گرفته در كتاب « جمهرهء » خود نقل كرده‌اند .\r\nابن حجر هم همان مطالب راضمن شرح بر احوال رسول خدا در « اصابهء » خود مىآورد ، و عسكرى نيز در كتاب « وائل » خويش حارث را اول شهيد اسلام معرفى مىكند . در صورتى كه نخستين شهيد راه اسلام « سميه » ، و به دنبالش ، همسر او « ياسر » بوده است ، و اين مطلب را همهء محققين و دانشمندانى كه در مقام شرح حال اين دو تن برآمده‌اند ، نوشته‌اند .\r\nسيف با تعصب شديد قبيلگى كه دارد ، به خصوص در برابر قحطانيان و يمانيان كه آثار بسيارى از اين تعصب را در موارد مختلف ديده‌ايم ، نمىتواند در برابر اين حقيقت كه افتخار اولين شهيد راه اسلام بودن را فردى يمانى قحطانى دارا است خاموش بماند ، چه ، او افتخار اول بودن را در همهء موارد تنها در خور قبيلهء خود - تميم - به ويژه خاندان بنى عمرو مىداند ، توجه كنيد كه او موارد اول بودن را در خاندان بنى عمرو از تميم چگونه به شرح مىكشد !\r\nقعقاع افسانه‌اى او اولين كسى بوده كه از ديوارهاى سر به فلك كشيدهء قلعهء دمشق بالا رفته ، دژ بانان آن را با ضرب شمشير خود از پاى درآورده ، درهاى دژ را به روى سپاهيان اسلام گشوده است !\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nو مگر نه همين قعقاع او اولين شير اوژنى بوده كه تنور جنگ يرموك را شعله‌ور ساخته ، ليلة الهرير را در نبرد قادسيه به وجود آورده ، اولين پهلوانى بوده است كه پيلان جنگى دشمن را از پاى در آورده است ؟ و هم نخستين قهرمانى بوده كه در جنگ جلولاء ، پاى به سنگر دشمن نهاده ، و اولين دليرى ، و اولين پهلوانى و . . . .\r\nسيف هنگ « اهوال » عاصم افسانه‌اى خود را اولين هنگ رزمنده‌اى معرفى مىكند كه قدم به شهر مدائن نهاده است !\r\nو مگر نه سيف « زياد بن حنظلهء تميمى » را نخستين سوار كارى آفريده است كه قدم به سرزمين رها گذارده ، « حرمله ، و سلمى » خيالى او اولين قهرمانانى هستند كه پاى به سرزمين پارس گذاشته‌اند ؟ !\r\nما چه بسيار كه از اين امتيازها ، و اول بودن‌هاى افراد قبيلهء تميم را در خلال دروغ بافىهاى سيف سراغ داريم ! پس چرا افتخار اول شهيد راه اسلام بودن از آن افراد قبيلهء تميم نباشد ؟ و كنيزكى به نام سميه ، و همسر قحطانى او ياسر ، چنين افتخارى را ببرند و به عنوان نخستين شهيد راه اسلام معرفى شوند ؟ !\r\nسيف نمىتواند در برابر چنين افتخارى براى قحطانيان بى تفاوت باشد ، پس دست به خلق افسانه‌اى مىزند ، و براى خديجه از ابو هاله پسرى به نام حارث مىآفريند ، و او را براى كسب افتخار اوّلين شهيد راه اسلام بودن ، در خانهء رسول خدا ذخيره مىكند .\r\nما ، در اين نخستين شهيد راه اسلام سيف ، همهء قهرمانىها و ايثار ديگر پهلوانان ساختگى تميمى او را به عيان مىبينيم . او مىگويد :\r\nقريش به قصد جان پيغمبر هجوم آوردند ، بانگ خروش و فرياد به گوش خانواده‌اش - پيغمبر ( ص ) - رسيد ، و حارث تميمى ( به جاى ابو طالب حامى و جان پناه واقعى رسول خدا ، حمزه ، و جعفر ، و ديگر سران و جوانان بنى هاشم ) اولين كسى بود كه به ياريش برخاست ، و شتابان خود را به او رسانيد ، و سينه‌اش را سپر بلاى او ساخت ، و به كفار قريش حمله برد ، كفار دست از پيغمبر برداشتند ، و به حارث پرداختند ، و سرانجام . . . و اين گونه حامى و يارى دهندهء رسول خدا را از تميم مىآفريند و نخستين شهيد راه اسلام را هم از تميم خلق مىكند و علاوه بر آن او را دست پروردهء رسول خدا معرفى مىنمايد ، تا هر چه بيشتر افتخارى بر ديگر افتخارات تميم افزوده باشد .\r\n\r\nدست آورد سيف از افسانهء حارث\r\nسيف صحابه‌اى دست پروردهء رسول خدا آفريده است تا ضمن ديگر اصحاب واقعى\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nپيغمبر خدا ، برايش شرح حال بنويسند ، و نام نسبش را در كتاب‌هاى انساب شرح دهند .\r\nافتخارى بر ديگر افتخارات تميم ، به ويژه خاندان اسيد آفريده است ، زيرا كه حارث تميمى مخلوق خيالاتش ، به جاى عمو ، و عمو زادگان ، و جوانان بنى هاشم ، تنها يار ، و اولين جان نثار پيغمبر اسلام معرفى مىشود !\r\nنخستين شهيد راه اسلام را از تميم مىآفريند ، تا جاى « سميهء قحطانى » اولين شهيد واقعى اسلام را بگيرد ، و افتخارى ديگر براى قبيلهء خود تميم دست و پا كرده باشد .\r\n\r\nبررسى اسناد افسانهء حارث\r\nسيف داستان حارث را از قول « سهل بن يوسف سلمى ، از پدرش يوسف » آورده است ، و چون ما نامى از اين دو راوى - پدر و پسر - بجز نزد سيف ، جايى ديگر نديده‌ايم ، ايشان را از آفريده‌هاى خيالات سيف مىدانيم .\r\nداستان حارث ابو هالهء تميمى از قول سيف بن عمر در كتاب‌هاى « اوائل » عسكرى ، « انساب » ابن كلبى ، و « جمهرة » ابن حزم ، و « اصابة » ابن حجر راه يافته ، و ابن حجر نقل اين داستان را از قول سيف تصريح كرده است .\r\nافسانهء حارث ابو هاله ، صحابه ساختگى سيف همين مقدار بود كه آورديم . اما سيف به آفرينش اين يكى بسنده نكرده ، و دست پروردهء ديگرى از همان پدر و مادر براى رسول خدا آفريده و نامش را « زبير بن ابى هاله » گذاشته است كه داستان او را از نظر مىگذرانيم .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nبيست و دومين صحابى ساختگى سيف : زبير بن ابى هاله\r\n\r\nدومين فرزند خديجه\r\nدانشمندان نام اين « زبير » را طى دو حديث آورده‌اند ، و ما اينك آن دو حديث را مورد بحث و تحقيق خود قرار مىدهيم .\r\n\r\nحديث اول\r\nدركتاب « فوائد ، نجيرمى » « 1 » متوفاى سال 450 هجرى ، به نقل از « ابو حاتم رازى » « 2 » متوفاى سال 277 هجرى چنين آمده است :\r\nاز سيف بن عمر ، از وائل بن داود ، از بهى بن يزيد ، از زبير بن ابى هاله ، روايت شده است كه رسول خدا فرمود :\r\nخداوندا ! تو امتم را به وجود اصحابن تبرك فرمودى ، پس اينك اصحابم را نيز به وجود « ابو بكر » تبرك فرما ، و از آنان بركت خود را باز مگير ، ايشان را به گرد ابو بكر جمع كن ، زيرا ابو بكر فرمان تو را بر ارادهء خويش مقدم مىدارد .\r\n\r\n\r\n","description":"","footnote":"\r\n( 1 ) . ابو عثمان ، سعد بن محمد بن احمد نيشابورى معرف به « نجيرمى » از زادگاهش براى طلب علم و دانش به بغداد ، و گرگان و ديگر جاها سفر كرد اين نام همانطور كه در لباب اللباب ، ج 3 ، ص 216 آمده است نسبتى است به محلهء « نجارم ، و نجيرم » بصره .\r\n( 2 ) محمد بن ادريس بن منذرنحنظلى معروف به « ابو حاتم رازى » ( 195 - 277 ) است كه شرح حالش در « تذكرة الحفاظ » ، ج 2 ، 567 آمده است .\r\n","page_name":" 241 ","page_number":241},
  {"content":"\r\n\r\nبار خدايا ! « عمر بن خطاب » را سرورى ده ، شكيباييت را بر « عثمان » ارزانى دار ، و « على بن ابيطالب » را توفيق عنايت كن . « زبير » را موفقيت عطا فرما .\r\nخداوندا ! نيكان و پيشگامان مهاجر و انصار ، و نيز تابعين اصحابم را به من ملحق كن ، كه براى من ، و در گذشتگان امتم دعاى خير مىكنند .\r\nآگاه باشيد كه من و صلحاى امتم از تكلف بيزاريم !\r\nنجيرمى ، مىگويد ابو حاتم رازى گفته است : زبير بن ابى هاله ، فرزند خداجه همسر رسول خدا بوده است .\r\nبه طورى كه مىبينيم نام آخرين راوى در اين حديث سيف « زبير ابو هاله » است كه ابو حاتم رازى تأكيد مىكند ( اين زبير ، فرزند خديجه همسر رسول خدا مىباشد ) و از همين جا نام « زبير بن ابى هاله » در اسناد و مدارك اسلامى به عنوان صحابى و دست پروردهء پيغمبر خدا برده مىشود . و اين در حالى است كه همين حديث در كتاب « موضوعات » « 1 » ابن جوزى به اين ترتيب آمده است : سيف از زبير روايت كرده . . . همانطور كه مىبينيد در اين سلسلهء سند نام پدر زبير برده نشده است .\r\nهمين حديث در كتاب « اصابهء » ابن حجر آن جا كه به شرح حال « زبير ابن ابى هاله » پرداخته است چنين آمده :\r\nسيف در كتاب « فتوح » خود ، از قول « وائل بن داوود ، از بهى ، از زبير » آورده است كه رسول خدا فرمود . . [ تا آخر همان حديث 
  ] .\r\nابن حجر در پايان حديث مزبور اضافه كرده مىنويسد :\r\nدر بيشتر نسخه‌ها ، اين زبير را « زبير بن العوام » نوشته‌اند ، و خدا داناتر است .\r\nبنا بر آن چه گذشت ، اين حديث را « ابو حاتم رازى » از سيف بن عمر نقل كرده ، و در آن نام پدر زبير ، ابو هاله آمده است .\r\n« نجيرمى » نيز آن حديث را با همان شكل از رازى گرفته و در كتاب خود نقل كرده ، و نام زبير ابو هاله از همين جا به عنوان فرزند خديجه ، و دست پروردهء رسول خدا بر سر زبان‌ها افتاده است .\r\nاما ابن جوزى همان حديث را از سيف بن عمر ، با همان متن و سند ولى بدون ذكر نام پدر زبير ، در كتاب « موضوعات » خود آورده ، و ابن حجر نيز حديث مزبور را بدون ذكرى\r\n\r\n\r\n","description":"","footnote":"\r\n( 1 ) موضوعات ، يعنى احاديث دروغين و ساخته شده ، و كتاب موضوعات ابن جوزى در همين زمينه تأليف شده است .\r\n","page_name":" 242 ","page_number":242},
  {"content":"\r\n\r\nاز نام پدر زبير ، و در شرح حال او آورده و در پايان آن اضافه كرده است كه ( در بسيارى از نسخ ، آمده است كه اين زبير ، « زبير بن العوام » است ) .\r\nدرمورد اين اختلاف ، چيزى كه به نظر ما مىرسد اين است كه به احتمال قوى سيف بن عمر حديث مزبور را يك دفعه به نام « زبير بن اب هاله » روايت كرده و جمعى از نويسندگان آن را به همين شكل از سيف روايت كرده‌اند .\r\nجاى ديگر همان حديث را سيف بدون ذكر نام پدر زبير آورده ، و گروهى ديگر از نويسندگان نيز آن را به همان گونه روايت كرده‌اند ، و اين دستهء اخير چنين پنداشته‌اند كه مراد از زبير در اين حديث ، « زبير بن العوام » است . و همين امر باعث شده تا حقيقت مطلب بر دانشمندان پوشيده ماند .\r\nهر چه كه باشد ، مهم اين است كه نام « زبير بن ابى هاله » فرزند خديجه در حديث سيف آمده و به عنوان صحابى ، و دست پروردهء رسول خدا از خاندان تميم نامش در كتاب‌هاى حديث و تاريخ رفته است .\r\nوضع حديث اول دربارهء « زبير ابو هاله » روايت شده بود چنين است .\r\nاما پيش از اين كه به بررسى حديث دوم بپردازيم ، سيرى ولو به اجمال و كوتاه در متن حديث مزبور خالى از لطف نيست .\r\nمهارت و زيركى ، و تسلط سيف در وضع و تركيب بندى حديث مزبور بسى جالب و در خور تأمل و دقت است !\r\n1 - سيف نام افراد را در حديث خود با همان ترتيبى مىآورد كه بر مسند حكومت تكيه زده‌اند ( ابو بكر ، عمر ، عثمان ، على ) .\r\n2 - دعايى كه پيغمبر خدا براى هر يك از آنها مىكند ، متناسب با وضعى است كه آنها داشته‌اند . توجه كنيد :\r\nالف - از خدا براى ابو بكر مىخواهد كه مردم را به گردش جمع كند ، و اين متناسب با وضع ابو بكر در امر بيعت در سقيفهء بنى ساعده است پس از برخوردهاى شديد بين مهاجرين و انصار .\r\nب - پيامبر از خدا مىخواهد ، تا « عمر » را بلند آوازه سازد ، و شأن و شوكت او را روز افزون فرمايد . و اين همان چيزى است كه بر اثر فتوحات سپاهيان اسلام در خارج از سرزمين عربستان براى خليفهء دوم حاصل شده است .\r\nج - مىگويد رسول خدا براى عثمان دعا كرده و در برابر پيش آمدها ، و بروز فتنه‌ها ، از خدا برايش صبر و شكيبايى مىخواهد .\r\nد - پيغمبر خدا ، حتماً از خدا مىخواهد تا امام على را در برابر حوادث تاريخى زمانش موفق و پيروز گرداند ، و يا اين كه « عبد الرحمن عوف » را در برگذارى امر خلافت به\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nشخص مورد نظرش « عثمان » موفق و مؤيد فرمايد .\r\nه - و دست آخر با يك زخم زبان ، « زبير » را از پشت كردن به ميدان جنگ جمل سرزنش مىكند ، و براى طلحه براى كارى كه كرده ، و خيانت‌هايى كه به عثمان روا داشته از آغاز شورش عليه او ، تا به محاصره كشيدن ، و كشتن خليفهء مضرى عثمان از درگاه خدا طلب عفو و بخشايش مىكند . « 1 »\r\n\r\nحديث دوم\r\nدومين حديث سيف در كتاب « معرفة الصحابه » ابو نعيم متوفاى سال 430 هجرى چنين آمده است :\r\n« عيسى بن يونس ، او وائل بن داوود ، از بهى ، از زبير » چنين آورده است كه رسول خدا مردى از قريش را اعدام كرد و سپس فرمود : از امروز به بعد ، هيچ قرشى را اعدام نكنيد مگر كشندهء عثمان را ، كه اگر او را نكشيد ، چون زيان شما را مىكشند ! !\r\nابو نعيم در دنبالهء اين حديث اضافه كرده مىنويسد :\r\nابو حاتم رازى مدعى است كه اين زبير ، زبير بن ابى هاله است .\r\nنويسندهء كتاب « اسد الغابه » هم به نقل از « ابو منده ، و ابو نعيم » همين حديث را در شرح حال زبير بن ابى هاله آورده ، با اين تفاوت كه ( رسول خدا در جنگ بدر مردى از قريش را اعدام كرد و . . . ) و محل اعدام اين قرشى را هم مشخص كرده است و درپايان آن سخن رازى را آورده كه ( اين زبير ، زبير ابو هاله است ) .\r\nنويسندهء كتاب « تجريد » به اين حديث تنها به اشاره‌اى بسنده كرده و آن را در شرح حال زبير ابو هاله با اين عبارت كه : وائل از بهى از او - زبير ابو هاله - چنين آورده است . . . و در پايان آن مىنويسد اين حديث درست نيست . ( د . ع )\r\nدو حرف ( د ) و ( ع ) در كتاب‌هاى « اسد الغابه و تجريد » به ترتيب اشاره است به نام\r\n\r\n\r\n","description":"","footnote":"\r\n( 1 ) سيف با جعل اين حديث ، با يك تير چند هدف را نشانه گرفته است :\r\n1 . زبير نامى را به طور مبهم به عنوان صحابى رسول خدا معرفى كرده است !\r\n2 . از زبان پيغمبر خدا خبر از كشته شدن خليفه عثمان مىدهد !\r\n3 . تعيين مىكند كه كشندهء عثمان « قرشى » است ، و فقط اين قرشى بايد اعدام شود . و هيچ فرد قبيشى نبايد اعدام شود كه خود نشانگر تعصب شديد قبيله‌اى او مىباشد .\r\n4 . جانب‌داريش از خليفهء مضرى ، و اين كه او سخت مورد توجه پيغمبر بوده است ، و موارد ديگر .\r\n","page_name":" 244 ","page_number":244},
  {"content":"\r\n\r\n« ابو منده » و « ابو نعيم » .\r\nنويسندهء كتاب « اصابه » نيز همان حديث را از ابن منده نقل كرده ، و در پايان آن مىنويسد :\r\nفرزند ابو حاتم رازى مىگويد كه اين حديث از طريق سيف بن عمر تميمى روايت شده است .\r\nبه طورى كه مىبينيم در حديث دوم اساساً نامى از پدر زبير برده نشده ، و از ابو حاتم رازى نقل كرده‌اند كه اين زبير ، زبير ابو هاله استع و از فرزند همين دانشمند يعنى « ابن ابى حاتم رازى » نيز نقل كرده‌اند كه ، اين حديث از طريق سيف روايت شده است .\r\nاما حديث اول آمده ، ابو حاتم رازى گفته است اين زبير ابو هاله ، فرزند خديجه است . اين اشتباه در نسبت دادن حديث دوم به شخص سيف بن عمرع و انتساب راوى آن - زبير - به ابو هاله ، مطلبى است كه در زير مىآيد .\r\nدر بررسى اسناد هر دو حديث ، اولى موضوعى كه به چشم مىخورد ، اين است كه سلسلهء روات هر دو حديث يكى است ( وائل بن داوود ، از بهى بن يزيد ، از زبير ) شايد همين اتحاد در سلسلهء روات حديث باعث بروز چنين اشتباهى شده باشد ويژه اين كه ، ابو حاتم رازى - پدر - مىگويد اين زبير ، فرزند خديجه است . و فرزند آن دانشمند - ابن ابى حاتم رازى - هم مىگويد ، حديث « زبير ابو هاله » فقط از طريق سيف به ما رسيده است . اين جا است كه امر دو حديث بر دانشمندان مشتبه شده ، و هر دو سخن را در هر يك از دو حديث مزبور گفته‌اند .\r\nمطلب هر چه كه باشد فرق نمىكند ، مهم اين است كه نام « زبير ابو هاله » تنها در حديث سيف آمده است نه جايى ديگر ، گذشته از آن سخن ابن ابو حاتم رازى ، در تصريح و اعلام اى حقيقت بسيار جالب است كه مىگويد :\r\nنام زبير ابو هاله ، تنها در حديث سيف آمده است ، كه متروك است و سخنش را اعتبارى نيست ، از اين روى من ، نه روايت سيف را مىنويسم و نه نام راوى آن را ! !\r\nبا توجه به همل اين مطالب ، اين نتيجهء قطعى حاصل مىشود كه نام زبير ابو هاله فقط در حديث سيف آمده و در انحصار او است .\r\n\r\nفشرده‌اى از آن چه گفتيم\r\nنام زبير ابو هاله تنها در دو حديث آمده است به اين شرح :\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n1 - در حديث اول ، سيف از قول « زبير بن ابى هاله » روايت كرده است كه رسول خدا براى هشت نفر از يارانش دعا مىكند ، دعايى كه با وضع آنها ، و درگيرىهايشان پس از آن حضرت مناسب است .\r\nابو حاتم رازى ، اين حديث را كه در آن نام راوى « زبير ابن ابى هاله » آمده ، از قول سيف بن عمر نقل كرده است . و « نجيرمى » نيز آن را به همان صورت از ابو حاتم رازى گرفته و در كتاب خود آورده است .\r\nاما در مقابل ، « ابن جوزى ، و ابن حجر » همين حديث را از زبان سيف ، و بدون اين كه در آن نام « ابو هاله » پدر زبير برده شده باشد ، دركتاب خود نقل كرده‌اند .\r\nباور ما چنين است كه اين اختلاف از آن جا ناشى شده است كه سيف يك بار حديث خود را از « زبير بن ابى هاله » و با قيد نام پدر ، و در جايى ديگر همان حديث را بدون ذكرى از نام پدر ، و تنها از « زبير » روايت كرده ، و همين حالت دوم نيز در كتاب « فتوح » او نقل گرديده است .\r\n2 - در حديث دوم از قول زبير آمده است كه رسول خدا مردى از قريش راگردن زد و سپس چنين اعدامى را دربارهء هر فرد قرشى ، به غير از قاتل عثمان نهى فرمود !\r\nدر اين حديث نامى از پدر زبير برده نشده ، و در ضمن معلوم نيست كه اين حديث را سيف بن عمر روايت كرده باشد ، جز اين كه در پايان اين حديث گفته‌اند كه ابو حاتم رازى نوشته‌است كه اين زبير ، زبير ابو هاله است !\r\nهمچنين روايت كرده‌اند كه پسر ابو حاتم رازى - ابن ابى حاتم - گفته است اين حديث از طريق سيف روايت شده است ، در صورتى كه حديث دوم هرگز از سيف روايت نشده ، و در آن نام پدر زبير نيامده است . و فقط حديث اول است كه سيف روايت كرده و در بعضى از روايت‌هايش نام پدر زبير « ابو هاله » برده شده ، و با توجه به همان نام بوده كه ابوحاتم رازى گفته است اين زبير ، فرزند خديجه همسر رسول خدا است ! و گويا اين اشتباه از آن جا ناشى شده باشد كه اتحاد بارزى در سلسلهء روات هر دو حديث به چشم مىخورد ( وائل ، از بهى ، از زبير ) .\r\nو مطلب هر چه كه باشد فرق نمىكند ، مهم اين است كه نام زبير ابو هاله تنها در حديث سيف بن عمر آمده ، و حديث سيف را نزد دانشمندان وزن و اعتبارى نيست . و شايد ذهبى را در « تجريد » اشاره به همين موضوع است كه مىنويسد : ( سخنش - سيف - درست نيست ، و قابل اعتناء نمىباشد / حديثش دروغ است ) !\r\nفيروز آبادى نيز به آن دو حديث اعتماد كرده و در قاموس خود در واژهء « زبر » مىنويسد :\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nزبيدى نيز دركتاب « تاج العروس » خود اشاره به همان حديث دارد كه مىنويسد وائل بن داوود ، از بهى ، از زبير آورده است . . . !\r\n\r\nبررسى اسناد افسانهء زبير\r\nنام زبير ، فقط در دو حديث آمده است .\r\nدر يكى از آنها به گمان گفته‌اند كه اين زبير ، همان « زبير بن ابى هاله » است ، و آن را در شرح حال زبير ابو هاله آورده‌اند ، در صورتى كه اين حديث هيچ گونه ارتباطى با او ندارد ، و نوشتن اين حديث دربارهء زبير ابو هاله بى مورد است .\r\nو حديث ديگر را سيف خود از قول « وائل ، از بهى ، از زبير ابو هاله » روايت كرده كه در اين جا سند روايت به شخص زبير ابو هاله مخلوق خود او ختم مىشود ، به عبارت ساده‌تر ، سيف از قول مخلوق خودش روايت مىكند ! ! با اين حساب ، حديثى كه از سيف بن عمر افسانه پرداز شروع ، و به مخلوق توهمات خودش ختم شود ، چه ارزشى مىتواند داشته باشد ؟ ! با اين حال آيا جايى براى بحث و بررسى به صحت وجود يا عدم حلقه‌هاى واسطهء سند كه نامشان در حديث رفته است باقى مىماند ؟ ! با وجودى كه بارها گفته‌ايم كه ما گناه دروغ بافىهاى سيف را به گردن راوى يا راويان واقعى كه سيف نامشان را در احاديث خود مىبرد نمىگذاريم .\r\n\r\nدست‌آورد سيف از داستان زبير ابو هاله\r\n1 - صحابه‌اى دست پروردهء رسول خدا آفريده ، تا ضمن ديگر اصحاب واقعى پيغمبر ، شرح حالش نوشته شود .\r\n2 - مردى از تميم را در صف راويان احاديث پيغمبر خدا مىنشاند .\r\n3 - حديثى از رسول خدا مىآورد ، تا شيفتگان فضايل و مناقب صحابه ، و متعصبين قبايل نزار را خوشايند باشد ، زيرا در اين حديث تنها بزرگان صحابهء قريش نام برده شده و از انصار يمانى قحطانى خبرى نيست !\r\nو سرانجام افتخارى است براى تميم ، خاصه اسيد ، كه سيف از آن برخاسته كه در ميان ايشان دو دست پروردهء رسول خدا ، و فرزندان خديجه و ابو هالهء تميمى به چشم مىخورد ، و قبايل نزار را اين همه افتخار از بركت وجود احاديث سيف حاصل آمده است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nسلسلهء راويان افسانهء زبير ابو هاله\r\n1 - سيف حديث نخستين خود را از قول راوى آفريدهء خيالات خود ، زبير ابو هاله آورده است .\r\n2 - در حديث روم نام آخرين راوى « زبير » است ، اما چون در سلسله راويان هر دو حديث اتحاد و يگانگى به چشم مىخورد ، چنين پنداشته‌اند كه اين زبير نيز همان زبير ابو هاله است ، و به همين جهت حديث دوم را هم در شرح حال زبير ابو هاله آورده‌اند .\r\n3 - ابو حاتم رازى ، حديث زبير ابو هاله را از سيف بن عمر نقل مىكند . و فرزند همين دانشمند ، - ابن ابى حاتم رازى - متوفاى سال 327 هجرى در كتاب « جرح و تعديل » خود تأكيد مىكند كه حديث زبير ابو هاله فقط و فقط از سيف بن عمر روايت شده است .\r\n4 - ابن جوزى ، متوفاى سال 597 هجرى در كتاب « موضوعات » خود ، حديث سيف را نقل مىكند ، اما در آن نامى از پدر زبير نمىبرد .\r\n5 - ابن حجر متوفاى سال 852 هجرى در كتاب « اصابه » خود حديث سيف را از كتاب « موضوعات » ابن جوزى نقل ، ولى در آن نامى از پدر زبير نبرده است .\r\nدانشمندانى كه نام برديم ، همگى حديث مزبور را به سند خود ، از سيف نقل كرده‌اند .\r\n6 - نجيرمى ، در گذشته به سال 451 هجرى در كتاب « فوائد » خود حديث سيف را در شرح بر فرزند ابو هاله از طريق رازى نقل كرده است .\r\nاز آن جا كه تصور شده « زبير » در حديث دوم ، همان زبير ابو هاله است ، اين حديث دوم را دانشمندان زير در شرح بر فرزند ابو هاله از طريق رازى نقل كرده است .\r\n7 - ابن منده متوفاى سال 395 هجرى در كتاب « اسماء الصحابه » .\r\n8 - ابو نعيم متوفاى سال 430 هجرى در كتاب « معرفة الصحابه » .\r\nاز اين دو دانشمند ، علماء و دانشمندان زير مطلب گرفته‌اند :\r\n9 - ابن اثير ، متوفاى سال 603 در كتاب « اسد الغابه » .\r\n10 - ذهبى متوفاى سال 748 در كتاب « تجريد » .\r\n11 - ابن حجر متوفاى سال 852 در كتاب « اصابه » كه تمام آن مطالب را آورده است .\r\n12 - فيروز آباد متوفاى سال 817 در « قاموس » .\r\n13 - زبيدى متوفاى سال 1205 هجرى در كتاب « تاج العروس » .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nمنابع و مصادر بحث ، دربارهء دو دست پروردهء رسول خدا\r\nنمايش تصوير\r\n\r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\nيكصد و پنجاه صحابهء ساختگى\r\n23 - طاهر بن ابو هاله ، تميمى\r\n* طاهر ، در پست فرماندارى نمن از جانب پيغمبر .\r\n* طاهر بن ابو هاله ، يكى از شيعيان امام على .\r\n* طاهر بن ابى هاله ، در مقام فرماندهى جنگ .\r\n* اماكنى را كه سيف بن عمر ، آفريده است .\r\n* بررسى اسناد حديث سيف .\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nبيست و سومين صحابى ساختگى سيف بن عمر طاهر بن ابى هاله\r\n\r\n[ طاهر بن ابى هاله ، 
  ] سومين فرزند خديجه\r\n\r\nطاهر درمقام فرماندارى\r\nسيف ، دست پروردهء سومى نيز از پشت ابو هاله ، و فرزند خديجه ، از تيرهء اسيد تميم براى رسول خدا آفريده و نامش را « طاهر بن ابى هاله » گذاشته است .\r\nابو عمر ، ابن عبد البر ، در كتاب « استيعاب » خود در ترجمهء طاهر ابو هاله چنين مىنويسد :\r\n« طاهر بن ابى هاله ، برادر هند و هاله ، فرزندان ابو هالهء تميمى » مىباشد كه هم پيمان با بنى عبد الدارع و مادرشان خديجه همسر رسول خدا بوده است . رسول خدا طاهر را به عنوان عامل و كار گزار خود به بخشى از نواحى يمن مأموريت داده است . سيف بن عمر دربارهء طاهر مىنويسد :\r\n« جرير بن يزيد جعفى ، از ابى برده از ابى موسى » روايت مىكند كه رسول خدا مرا به همراهى چهار تن ديگر كه عبارت بودند از ( معاذى بن جبل ، خالد بن سعيد ، و طاهر ابى هاله ، و عكاشة بن ثور ) به مأموريت يمن فرستاد ، و ما را امر فرمود تا يك ديگر را يارى دهيم ، و ما را سفارش فرمود كه در امور مردن آسان گير ، و نرم خود بوده ، بر كسى سخت نگيريم ، و با تحبيب و دل جويى از آنان ، ايشان را به خود نزديك گردانيم ، و با خشم و درشت خويى آنها را پراكنده نسازيم . و مقرر داشت كه اگر « معاذ جبل » به ما برسد ، او را فرمانبردار بوده سر از اطاعت او نپيچيم و . . .\r\nذهبى نيز اين روايت را در كتاب « سير اعلام النبلاء » خود ، با دخل و تصرفى كه در\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nآن رفته است ، در ترجمهء « معاذ جبل » آورده است .\r\nابن اثير دركتاب « اسد الغابهء » خود در همين مورد مىنويسد :\r\nطاهر ، فرزند ابو هاله و برادر هند ، از خاندان اسيد تميمى است . نام پدرش « نباش » فرزند زراره ، و از سلالهء اسيد بن عمرو تميم است . مادرش خديجه خويلد و همسر رسول گرامى اسلام است .\r\nرسول خدا طاهر را به عنوان عامل و كار گزار خود به ناحيه‌اى از يمن مأموريت داد سيف بن عمر در اين مورد مىگويد :\r\nابن اثير در پايان حديث فوق تأكيد مىكند كه اين حديث را ابو عمر ، ابن عبد البر نقل كرده است .\r\nابن حجر ، در كتاب « اصابهء » خود چنين آورده است :\r\nطاهر بن ابى هاله تميمى اسيدى ، برادر هند و دست پروردهء رسول خدا است . سيف در كتاب خود در اوايل رده از طرق ابو موسى آورده است . . .\r\nتا پايان حديثى كه گذشت . سپس ابن حجر ادامه داده مىنويسد :\r\n« بغوى » در شرح حالى كه بر « عبيد بن صخر لوذان » نگاشته است مىنويسد :\r\nو چون باذان در گذشت ، رسول خدا حدود مأموريت او را بين ( شهر بن باذام ، و عامر بن شهر و طاهر بن ابى هاله ) قسمت كرد . . . و در پايان مىنويسد مرزبانى شعرى از طاهر ابو هاله را در جنگ رده به اين شرح آورده است :\r\nچشم من روزى را همانند روزى كه گروه‌هاى قوم « اخابث » در كثافت ننگ آور خود گرفتار آمدند ، نديده است .\r\nبه خدا قسم ، اگر نبود يارى خدايى كه بجز او خدايى نيست ، گروه‌هاى قوم اخابث ، در بيابان‌ها ، هرگز پراكنده نمىشدند .\r\nابن حجر در دنبالهء اين مطالب مىنويسد :\r\nنخستين طايفه‌اى كه از قبيلهء « ازد » مرتد شد ، « تهامهء عك » بود كه طاهر به آنها حمله برد و بر ايشان دست يافت و منطقه را از آشوب و طغيان آنان امن و راحت ساخت . بر اين قرار ، مرتدهاى آن ناحيه ( اخابث / پليدها ) نام گرفتند .\r\n\r\nبحث و بررسى پيرامون اخبار طاهر\r\nدر اخبار طاهر آورده‌اند كه او فرزند ابو هاله است و مادرش خديجه همسر رسول خدا است . اسناد اين اخبار نزد دانشمندان به شرح زير است :\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسند ابن عبد البر حديث سيف است . ابن اثير نيز به هنگام سخن از طاهر ابو هاله با واسطهء ابن عبد البر ، توجه به حديث سيف دارد ، اين دانشمند نسب شناس با آن كه مطالب خود را از ابن عبد البر گرفته است ، بر گفته‌هاى او اضافاتى هم دارد ، به اين معنى كه سلسلهء نسب ابو هاله را به اسيد بن تميم مىرساند ! ابن اثير در اتصال نسب ابو هاله به اسيد بن تميم با توجه به علم انساب راه درستى را پيموده ، اما در اصل قضيه اين ايراد مطرح است كه ابو هاله را فرزندى به نام طاهر نبوده تا چنين نسبى برايش مفيد واقع شده در او صدق كند ! وقتى كه طاهرى وجود خارجى نداشته باشد ، اثبات چنان سلسله نسبى براى آن طاهر ، فرزندى او را براى ابو هاله ثابت نخواهد كرد !\r\nاما بان حجر ، در كتاب « اصابهء » خود ، دو خبر دربارهء طار ابو هاله نقل مىكند ، يكى از آن دو خبر مىگويد طاهر به جانشينى « باذان » انتخاب شده تا در يمن پست كار گزارى را از جانب رسول خدا به عهده بگيرد . و ديگرى بيان‌گر جنگ او با مرتدها در منطقهء « اعلاب » و سرودن حماسه‌اى دربارهء « اخابث » است .\r\nدر اين دو خبر ، ابن حجر نامى از سيف نمىبرد ، ولى ما با بررسى احاديث سيف در تاريخ طبرى مدرك آنها را يافته‌ايم كه به شرح زير از نظر مىگذرانيم .\r\n\r\nاحاديث سيف دربارهء طاهر در تاريخ طبرى\r\n1 - سيف از قول « عبيد بن صخر ، نوادهء لوذان انصارى » روايت مىكند ، كه :\r\nرسول خدا در سال دهم از هجرت پس از انجام مناسك حج در حجة الوداع ، حدود مأموريت « باذام » را كه تازه در گذشته بود ، بين . . . و طاهر بن ابى هاله قسمت كرد .\r\nبه طورى كه گذشت ، اين حديث را « بغوى » در شرح حال « عبيد صخر » آورده و ابن حجر ، در آن جا كه سخن از جانشينى طاهر از باذان به ميان كشيده ، همان را از « بغوى » گرفته و در كتاب خود نقل كرده است .\r\n2 - بعد از اين روايت ، روايت ديگرى است كه در آن مىگويد :\r\nچون رسول خدا حج بگزارد و به مدينه بازگشت ، حكومت سرزمين يمن را به اين مردان از صحابهء خود واگذار فرمود . . . [ تا آن جا كه مىگويد : 
  ] و بر « عك و اشعريين » طاهر بن ابى هاله را بگماشت .\r\n3 - و در آخر ، در موضوع ارتداد يمانيان ، طبرى داستان كار گزاران رسول خدا را در يمن به طور كامل‌تر از سيف روايت كرده است كه ما در زير آن را نقل مىكنيم :\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nطبرى از سيف روايت مىكند كه كار گزاران رسول خدا به هنگام فوت آن حضرت در قلمرو اسلام به شرح زير بوده‌اند :\r\nبر مكه و اطراف آن دو نفر و به اين شرح :\r\nعتاب بن اسيد بر قوم « كنانه » ، و طاهر بن ابى هاله بر « عك » . و اين طرز تقسيم حكومت از آن سبب بو كه رسول خدا فرمود « كار گزاران « عك » را از قبيلهء خودشان يعنى « معد بن عدنان » انتخاب كنيد » .\r\nبر طائف و سرزمين‌هاى آن نيز دو نفر و به اين شرح گماشته شده‌اند :\r\nبر شهر نشينان ، « عثمان بن ابى العاص » ، و بر مردم صحرا نشين « مالك بن عوف نصرى » .\r\nبر نجران و نواحى آن دو نفر : « عمرو بن حزم » را به امامت جماعت براى اداى نماز ، و « ابو سفيان حرب » را براى جمع آورى صدقات از آنان مأمور فرمود .\r\nبر حد فاصل بين سرزمين‌هاى « ربيع و زبيد تا حدود نجران » خالد بن سعيد نوادهء عاص ، و بر تمامى قبايل « همدان » عامر بن شهر ، و بر صنعاء يمن « فيروز ديلمى » با همكارى « داذويه ، و قيس بن مكشوح » .\r\nبر سرزمين جند « يعلى بن اميه » و بر قبيلهء اشعريين « طاهر بن ابى هاله » را علاوه بر حكومتش بر عك ، و بر زمين‌هاى مأرب « ابو موسى اشعرى » .\r\nو « معاذ بن جبل » را به سمت معلم احكام و حاكم شرح حدود و قوانين اسلام در يمن و حضرموت منصوب فرمود .\r\nو در روايتى ديگر ، طبرى از قول سيف بن عمر ، آورده است كه :\r\nپيغمبر خدا بر نواحى حضرموت از جمله قبايل ( سكاسك و سكون ) عكاشه فرزند ثور ، و بر قبايل معاويه بن كنده ، عبد الله يا مهاجر را مأمور ساخت .\r\nمهاجر بيمار شد ، و ناچار نتوانست به محل مأموريت خود عزيمت كند ، اما پس از وفات رسول خدا ، ابو بكر او را به محل مأموريتش گسيل داشت .\r\nرسول خدا « زياد بن لبيد » را بر حضرموت گماشت ، و همين زياد بود كه در غياب مهاجر ، كارهاى او را نيز ان جام مىداد .\r\nاين كار گزاران همگى تا زمان رحلت پيامبر اسلام از جانب آن حضرت در محل مأموريت خود انجام وظيفه مىكردند ، مگر باذام ، كه چون در گذشت ، رسول خدا محل مأموريت او را بين ديگر عمال و كار گزاران خود قسمت فرمود .\r\nشهر بن بادام نيز پس از در گذشت رسول خدا ، با حملهء « اسود عنسى » به حدود مأموريتش ، وسيلهء اسود به قتل رسيد .\r\n4 - طبرى از قول سيف بن عمر ، در خبر اسود عنسى چنين مىنويسد :\r\nاسود عنسى چون ادعاى پيغمبرى كرد ، به نجران حمله برد ، و « عمرو بن حزم و خالد بن\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nسعيد » را از آن مناطق بيرون كرد . عمرو ، و خالد به مدينه گريختند ، واسود نجران را به تصرف آورد .\r\nپس از تصرف نجران ، اسود روى به صنعاء نهاد ، و شهر پسر باذام را كه بر صنعاء حكومت داشت بكشت ، معاذ بن جبل از ترس بگريخت و به مأرب نزد ابو موسى رفت ، و از آن جا هر دو هراسان به حضرموت گريختند ! ! با فرار اينان ، سرزمين يمن يك پارچه اسود را مسلم گشت .\r\nاز ترس اسود ، ديگر امراء و كار گزاران يمن نيز به طاهر ابو هاله ، كه در حوالى عك و كوه‌هاى صنعاء موضع گرفته بود روى آوردند !\r\nسپس طبرى در خبرى « اخابث » كه در پايان اخبار كار گزاران رسول خدا ، و حدود مأموريتشان آمده است چنين مىنويسد :\r\nبا انتشار خبر وفات رسول خدا ، نخستين جايى كه در « تهامه » متشنج شد و سر به طغيان نهاد ، قبايل « عك و اشعرون » بودند . آنها به گرد يك ديگر جمع شده در « اعلاب » كه بر سر راه دريا است موضع گرفتند .\r\nطاهر بن ابى هاله اين موضوع را به ابو بكر گزارش كرد ، و سپس با سپاهيان خود ، و به همراهى « مسروق عكى » به جانب آشوب‌گران شتافت و جنگى سخت را با ايشان آغاز نهاد ، و چندان از ايشان بكشت كه بوى گند اجساد آنان سراسر بيابان را پر كرد ، و سرانجام با شكستى كه مشركين خوردند ، آن منطقه ، و راه‌هاى آن از شر دست‌برد ايشان ايمن گرديد . شكست اين مرتدها به دست طاهر ابو هاله ، و پس از رسول خدا ، پيروزى بزرگى براى مسلمانان به حساب مىآمد .\r\nابو بكر ، پيش از اين كه نامهء پيروزى طاهر به او برسد ، در پاسخ همان نامهء نخستين او نوشت :\r\nنامه‌ات به من رسيد ، نامه‌اى كه در آن از مسير خودت ، و اين كه از مسروق و افراد خانواده‌اش براى سركوبى آن « خابث / ناپاكان » به يارى گرفته بودى . تو كارى درست انجام داده‌اى ، به سوى همين مهم بشتاب ، و امان و راحت از آن ناپاكان برگير و سپس در « اعلاب » درنگ كن تا نامهء من به تو برسد .\r\nچون ابو بكر ، جمع آن آشوب‌گران را در آن جا « اخابث / ناپاكان » ناميده است ، آن راه ، تا به امروز ( طَريقُ الاخابث / گذرگاه ناپاكان ) ناميده است ، و طاهر بن ابى هاله در اين مورد چنين سروده است :\r\nبه خدا سوگند ، كه اگر نبود يارى خدايى كه بجز او خدايى نيست ، قوم « عثاعث » هرگز در دره‌ها پراكنده نمىشدند .\r\nچشم من روزى را همانند روزى كه در آن ، گروه‌هاى قوم « اخابث » در آن گرفتار آمدند ، هرگز به خود نديده است .\r\nايشان را در ميان قلهء كوه « خامر » و زمين‌هاى سرخ رنگى كه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nگودال‌ها در آن كنده شده بود ، از دم تيغ گذرانديم .\r\nو با اموالى كه به زور از « اخابث » به چنگ آورده بوديم باز گشتيم ، و به سر و صداى آنها اعتنايى نكرديم .\r\nطبرى در دنبالهء اين داستان مىنويسد :\r\nطاهر ، به همراهى مسروق و ديگران ، در قبيلهء « عك » بر كنار رود اخاديث اردو زده به انتظار رسيدن فرمان ابو بكر نشستند .\r\n( اين خبر مصدر همان خبرى است كه ابن حجر از قول مرزبانى در كتاب خود نقل كرده است ) .\r\n5 - طبرى در پايان اين داستان مفصل از قول سيف مىنويسد :\r\nابو بكر ، به طاهر و مسروق فرمان داد تا به صنعاء در آيند ، و پارس زادگان « احرار » را در آن جا يارى نمايند .\r\nاخبارى كه ما از طاهر ابو هاله نزد طبرى ، او از قول سيف بن عمر يافتيم ، همين‌ها بودند .\r\nياقوت حموى ، با توجه به سخنان سيف نزد طبرى ، به تشريح موقعيت جغرافيايى « اخابث » پرداخته مىنويسد :\r\nاخابث گويا جمع « اخبث » باشد ! خاندان « بنوعك بن عدنان » ، پس از وفات رسول خدا از اسلام روى گردان شده مرتد گرديدند و در منطقهء « اعلاب » كه سرزمينشان بود سر به شورش برداشتند . . . تا آن جا كه مىنويسد : طاهر ابو هاله در اعلاب با آنها رو به رو گرديد و طى جنگ سختى همهء آنها را از دم تيغ گذرانيد . ابو بكر ضمن نامه‌اى پيش از آن كه گزارش فتح و پيروزى طاهر به او برسد ، چنين نوشت : . . . تا آخر .\r\nحموى پس از نقل نامهء ابو بكر ، كه متن آن را در بالا آورديم ، به سخن خود دربارهء اخابث چنين پايان مىدهد :\r\nو بدين سان ، عكيان ، و هم فكران و ياران ايشان ، از همان روزگار و تا به امروز به « اخابث » معروف شده‌اند ، و گذرگاه منطقهء آنها نيز « طريق الاخابث » خوانده مىشود و طاهر ابو هاله در همين مورد است كه چنين سروده . . . و اشعارى كه گذشت .\r\nو به اين ترتيب حموى بر سخنان اعتماد كرده « اخابث » را به عنوان اسمى خاص از منطقه ، در كتاب جغرافيانى خود ثبت كرده است ، و عين عبارت سيف را كه مىگويد ( و گذر گاه منطقهء ايشان تا به امروز « طريق الخابث » خوانده مىشود ) در كتاب خود\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nنقل كرده است .\r\nهمين جملهء اخير سيف در « معجم البلدان » حموى در واژهء « اخابث » اين توهم را در خواننده ايجاد مىكند كه اين سخن ، نتيجهء حموى است كه تأكيد مىكند اين گذر گاه هنوز هم گذر گاه اخابث خوانده مىشود ، و شخص او ، و آن محل را از نزديك ديده است ! ! در صورتى كه ديديم اين جمله عيناٌ نقل قول سيف است نه نتيجهء تحقيقات حموى !\r\nو باز حموى در واژهء « اعلاب » با توجه به سخنان سيف و اعتماد بر آن مىنويسد :\r\nاعلاب به سرزمين خاندان عك و عدنان اطلاق مىشود كه بين مكه و ساحل دريا قرار دارد و نامش در وقايع « رده » رفته است .\r\nو هم او در وژهء « خامر » و با استفاده از سخن سيف مىنويسد :\r\nخامر كوهى است در حجاز در زمين‌هاى عك ، كه طاهر بن ابى هاله در وصف آن چنين سروده است :\r\nما ايشان را بين قلهء كوه خامر ، و زمين‌هاى سرخ رنگى كه در آن گودال‌ها حفر كرده بودند از پاى در آورده هلاك كرديم .\r\nعبد المؤمن نيز با توجه به مطالب حموى ، همين اماكن خيالى سيف را در كتاب « مراصد الاطلاع » خود شرح و از حموى نقل قول كرده است .\r\nابن اثير ، و ابن كثير ، و ابن خلدون هم هر كدام اخبار طاهر ابو هاله را از طبرى گرفته و در تاريخ‌هاى خود آورده‌اند .\r\nعلامه فقيد ، « سيد عبد الحسن ، شرف الدين » نيز بر اخبار طاهر در اين كتاب‌ها اعتماد كرده ، نام طاهر ابو هاله را در زمرهء شيعيان امام على و از جملهء اصحاب پيغمبر خدا آورده است !\r\nو اين چنين اخبار طاهر ابو هالهء ساختگى سيف ، در متون اسناد و مدارك اسلامى ما راه يافته است . ما ، اخبار مربوط به طاهر را به سه دسته تقسيم مىكنيم :\r\n1 - مسألهء وجود فرزندى به نام طاهر براى ابو هاله و خديجه ، كه بى اساس بودن اين ادعاى سيف را در نفى وجود برادران همين طاهر به نام « حارث ، و زبير » ثابت كرده‌ايم و گفتيم كه ام المؤمنين خديجه را در آن هنگام كه 1 پاى به خانهء پيغمبر گذاشته ، از ابو هاله پسرى بجز « هند » نبوده است .\r\n2 - موضوع كار گزارى طاهر براى رسول خدا ضمن تنى چند از اصحاب در آخر حيات آن حضرت است كه ما براى تحقيق به مصادرى غير از سيف مراجعه كرديم و به اين مطلب برخورديم كه « ابن هشام ، و طبرى به روايت ابن اسحق » تعداد و نام كار گزاران\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nرسول خدا ( ص ) را در سال دهم از هجرت چنين آورده‌اند :\r\nرسول خدا ، فرمانداران و كار گزاران خود را در تمام مناطق قلمرو اسلام در سال دهم از هجرت به شرح زير گسيل داشته است :\r\n« مهاجرين ابى اميه » را به صنعاء مأموريت داد كه به هنگام قيام و شورش « اسود عنسى » مدعى پيامبرى ، همين مهاجر در صنعاء انجام وظيفه مىكرده است .\r\n« زياد بن لبيد » را به حضرموت مأمور فرمود ، و مقرر داشت كه صدقات قبيلهء بنى سعد را بر عهدهء دو نفر از همان طايفه به نام‌هاى « زبرقان بدر ، و قيس بن عاصم » نهاد ، هر كدام را بر قسمتى از آن ناحيه مأمور ساخت .\r\n« علاء حضرمى » را بر بحرين ، و « على بن ابيطالب » را مأمور جمع آورى صدقات نجران ، و دريافت جزيهء نصاراى آن جا فرمود . « 1 »\r\nچون ماه ذى قعدهء همين سال - سال دهم از هجرت - فرا رسيد ، رسول خدا عازم سفر مكه شد تا حج به جاى آورد ، و فرمان داد تا مردمان نيز او را در اين سفر همراهى كنند .\r\nسپس طبرى و ابن هشام از قول راوى ، باز گشت امام على را از نجران ، پيوستنش را در مكه به رسول خدا و حجى را كه با آن حضرت به جاى آورده بود آورده ، در پايان بازگشت پيامبر را به مدينه و رحلت آن حضرت را در ماه صفر ، يكى پس از ديگرى نقل مىكنند .\r\n\r\nبررسى و مقايسه‌اى كوتاه\r\nسيف در روايت خود نام شانزده نفر از عمال و كار گزاران رسول خدا را مىبرد ، كه در روايت ابن اسحق نام چنين اشخاصى به چشم نمىخورد . همچنين نام برخى از كار گزاران واقعى پيغمبر كه در روايت ابن اسحق آمده است ، در روايت سيف ديده نمىشود .\r\nسيف براى طاهر خيالى خود ، حدود عملى بسيار وسيع كه شامل سرزمين مكه و يمن مىشود تعيين كرده است كه با حقايق تاريخى ابداٌ مطابقت ندارد .\r\nسيف داستان طاهر را در عك و اشعريين روايت كرده كه تماماً افسانه و دروغ است و در روايتش از فرماندهى نبرد ، صحنهء جنگ ، و اشعار حماسى ، نامه‌هاى رفته و\r\n\r\n\r\n","description":"","footnote":"\r\n( 1 ) . رسول خدا ، امير المؤمنين على بن ابيطالب ( ع ) را براى گرفتن و جمع آورى خمس به يمن فرستاده بود ، نتيجهء بررسى ما را در جلد اول صفحهء 81 كتاب مقدمهء مرآت العقول در همين زمينه ملاحظه فرماييد .\r\n","page_name":" 260 ","page_number":260},
  {"content":"\r\n\r\nآمده ، جنگ و خود ريزى و كشتار بى رحمانهء دسته جمعى ، نام گذارى « اخابث ، و اعلاب ، و خامر » سخن رفته است كه در هيچ يك از مصادر مهم و معتبر تاريخى ذكرى از آنها به ميان نيامده ات تا به مقايسه و نقد آنها بپردازيم . زيرا همه سراسر دروغ و افسانه و نتيجهء توهمات داستان سراى قرن دوم هجرى ، يعنى سيف بن عمر تميمى است .\r\n\r\nبررسى اسناد داستان طاهر\r\nما داستان طاهر ابو هاله را در پنج روايت از روايت‌هاى سيف يافته‌ايم ، كه چهار روايت آن را طبرى در تاريخ خود آورده است ، و تاريخ نويسان بعد از او نيز داستان طاهر را از طبرى گرفته و در كتاب خود نقل كرده‌اند .\r\nروايت پنجم سيف دربارهء طاهر ، نيز در كتاب « استيعاب » آمده ، و دانشمندانى هم آن را از او گرفته و در كتاب‌هاى خود آورده‌اند . اما اسناد آن روايت‌ها :\r\n1 - در دو روايت ، سيف سند خود را چنين آورده است ( سهل بن يوسف ، از پدرش ) كه پدر و پسر ، هر و زاييدهء خيالات سيف مىباشند ، و وجود خارجى ندارند . و در روايتى هم ( سهل از قاسم ) آمده است كه پيش از اين گفته‌ايم از اينان در كتب رجال سراغى نتوان گرفت زيرا وجود خارجى نداشته‌اند .\r\n2 - در دو روايت نيز نام « عبيد بن صخر بن لوذان » در سند آمده است ، كه شرح حال عبيد را در مجلدات بعدى اين كتاب ، و ضمن آفريده‌هاى سيف مورد بحث قرار خواهيم داد .\r\n3 - در يك روايت هم سند آن ( جرير بن يزيد جعفرى ) معرفى شده ، كه چنين نامى در هيچ يك از كتب رجال و معرفى روات ديده نمىشود ، از اين روى او را نيز از آفريده‌هاى خيالى سيف به حساب آورديم .\r\n4 - و نيز در سند روايات ، نام دو نفر مجهول الهويه چون ( ابو عمر ، و مولى ابراهيم بن طلحه ) آمده است كه شناسايى اشخاص ( مجهول الهويه ) ! امرى ناشدنى است .\r\n5 - همچنين سيف براى ايجاد تحير و سرگردانى محققين در ضمن اين اشخاص كه خدايشان هنوز نيافريده است تا شناخته شوند ، از راويانى حقيقى و مشهور نيز نام مىبرد و به عنوان سند روايت خود معرفى مىكند ، ولى با توجه به سابقه‌اى كه از سيف داريم گناه دروغ‌هاى سيف را به گردن چنان راويانى نمىگذاريم .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nخلاصهء آن چه گذشت\r\nداستان طاهر ابو هاله را در پنج روايت از سيف بن عمر يافتيم كه هر كدام مكمل و ناظر بر ديگرى است .\r\nابن عبد البر در كتاب « استيعاب » خود ، يكى از آن پنج روايت را نقل كرده ، و ذهبى آن را در « سير اعلام النبلاء » ، و ابن اثير همان روايت را در « اسد الغابه » از « استيعاب » گرفته و نقل كرده‌اند .\r\nعلاوه بر آن ، ابن اثير سلسلهء نسب ابو هاله را در آغاز سخنش از طاهر آورده ، طورى كه آدمى خيال مىكند به راستى طاهرى وجود داشته كه نسبش به اسيد بن عمر تميم منتهى مىشود ! !\r\nطبرى نيز چهار روايت ، از روايت‌هاى سيف را دربارهء طاهر در تاريخ خود آورده ، و بغوى يكى از آن چهار روايت را در ترجمهء « عبيد بن صخر » نقل كرده است .\r\nمرزبانى نيز ، در كتاب « معجم الشعراى » خود ، با استفاده از سخنان سيف بن عمر ، داستان « اخابث » و اشعار حماسى طاهر ابو هاله را آورده است .\r\nابن حجر ، داستان طاهر را از « استيعاب » ابن عبد البر ، و « معجم الشعراى » مرزبانى ، و تاريخ بغوى گرفته و در كتاب « اصابهء » خود نقل كرده است .\r\nحموى دانشمند جغرافيا شناس ، در شرح بر واژه‌هاى « اعلاب ، خامر ، و اخابث » در كتاب « معجم البلدان » خود ، توجه به احاديث سيف داشته و نام طاهر ، و شعر او را شاهر بر مدعاى خود آورده است . و عبد المؤمن نويسندهء كتاب « مراصد الاطلاع » هم به شرح بر همان اماكن را از حموى گرفته است .\r\nولى با توجه به مراتب زير ، تمام اين احاديث و اخبار چه از نظر متن و چه از نظر سند و نقش آفرينان آنها همگى ساختگى و دروغ محض مىباشند .\r\n\r\nمحتواى روايات سيف دربارهء طاهر\r\nروايات سيف دربارهء طاهر ناظر بر سه مورد است :\r\n\r\n1 - طاهر ، فرزندى براى خديجه\r\nسيف ، پسرى براى خديجه همسر رسول خدا به نام طاهر ، از شوهر قبلى او « ابو هاله » تميمى اسيدى مىآفريند ، و با تحقيقى كه در مورد ساختگى بودن دو برادر ديگرش به نام‌هاى « حارث و زبير » به عمل آورديم ، ثابت شد كه خديجه را بجز « هند » از ابو هاله پسرى ديگر نبوده است !\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو چون ثابت شد كه اين سه برادر « زبير ، حارث ، و طاهر » فرزند ابو هاله وجود خارجى نداشته‌اند ، خود به خود ثابت مىشود كه داستان‌هاى مربوط به آنها هم بى اساس و ساختگى است .\r\n\r\n2 - كار گزارى طاهر براى رسول خدا\r\nتمام تاريخ نويسان ، عمال و كار گزاران پيغمبر را در سال آخر حياتش ، و بر تمام مناطق زير نفوذ اسلام نام برده‌اند ، ولى نه از طاهر ابو هاله نامى ديده مىشود ، و نه از هيچ يك از كار گزارانى را كه سيف براى رسول خدا ساخته ، كه با خواست خدا ، در آيندهء نزديك به شرح آنها خواهيم پرداخت .\r\nو نيز گفتيم كه تاريخ نويسان معتبر آورده‌اند كه ( مهاجر اميه ) از جانب رسول خدا مأمور صنعاء شد ، و هم در آن جا بود تا اين كه « اسود عنسى » مدعى پيغمبرى با قيام خود او را برانداخت . اما سيف مىگويد كه مهاجر بيمار شد ، و به محل مأموريتش نرفت و ديگرى به نمايدگى از جانب او ، وظايفش را انجام مىداد ، تا اين كه پس از وفات رسول خدا ، و بهبودى او ، ابو بكر خليفهء اول مهاجر را به محل مأموريتش فرشتاد !\r\nاين را مىدانى كه سيف در پى كشب افتخار و شرف براى قبيلهء خود تميم و مضر مىباشد ، و همين احساس است كه او را برمىانگيزد تا براى ابو سفيان و هم فكرانش جاه و مقامى بيافريند ، و در دستگاه رسول خدا براى او عمل و كار گزارى دست و پا كند ، و خاندان بنى عمرو را شرف و افتخار بيفزايد .\r\nاما ندانستيم كه چه چيز محرك سيف در تحريف خبر ( مهاجر ابى اميه ) و ديگرى كار گزاران و عمال رسول خدا شده است ؟ ! زيرا اين خبر براى سيف افتخارى را ثابت نمىكند مگر زندقه و دشمنى او را با اسلام ، تا به اين وسيله خبر عمال و كار گزاران پيغمبر را بر تاريخ نويسان و محققين مشكوك و غير قابل اعتماد جلوه دهد ، و آن را از ارزش واقعى بيندازد .\r\n\r\n3 - منطقهء اخابث !\r\nبه قول سيف ، قبايل « عك و اشعريين » مرتد مىشوند و قيام مىكنند ، طاهر بدون اين كه منتظر دستور از مقام خلافت شود ، و يا براى رسيدن قواى كمكى از مركز خلافت درنگ نمايد ، بر سر قبايل مزبور مىتازد ، و از كشته‌ها پشته‌ها مىسازد ، و منطقه را از لوث وجود آن ( اخابث / ناپاكان ) پاك مىكند ، و همين امر موجب مىشود تا ديگر عمال و\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nكار گزاران فرارى ، از ترس جان خود به اين قهرمان تميمى پناه برند و خاطر آسوده گردانند . در صورتى كه هيچ يك از اين مطالب درست نيست ، و در هيچ يك از مصادر معتبر اسلامى چنين مصامينى نيامده است ، بلكه همهء آنها زادهء ذوق خلاق افسانه پرداز قرن دوم هجرى ، سيف بن عمر تميمى است تا به آن وسيله براى تميم و خاندان تميم از هر در كه شده كسب افتخار و شرف كند !\r\n\r\nدست آورد داستان طاهر\r\n1 . خلق سومين دست پروردهء رسول خدا به نام طاهر ابو هاله از خاندان بنى عمرو و مادرى چون خديجه نخستين همسر رسول خدا !\r\n2 . خلق كار گزارى براى پيغمبر ، تا ضمن ديگر عمال آن حضرت نامش برده شود .\r\n3 . خلق فردى صحابى و فرمانبردار از تميم براى پيغمبر ، تا در رديف ديگر اصحاب برايش شرح حال نوشته شود .\r\n4 . خلق شاعرى از تميم تا در شمار ديگر شعرا و حماسه سرايان نامش را ببرند .\r\n5 . ترسيم ميدان‌هاى خيالى از جنگ‌هاى « ردّه » ، تا ناتوانى و ضعف اسلام را در قلوب اعراب از سويى ، و بى رحمى و سنگ دلى آنان را از سو ديگر نموده باشد كه چه سان از كشته‌هاى كفار پشته‌ها ساخته كه از بوى گند اجساد به خون آغشته‌شان صحراى بزرگى را غير قابل تنفس كرده‌اند ، تا خود دليلى باشد به پيشرفت اسلام در سايهء شمشير ! !\r\n6 . با آوردن اشعار حماسى ، و نامه‌هاى سياسى و رسمى او ، كتاب‌هاى ادب و سياست اسلام بهره‌ها برگيرند .\r\n7 . مكان‌هايى به نام « اعلاب ، و اخابث ، و خامر ، و . . . » آفريده تا صفحاتى از كتاب‌هاى جغرافيايى به آنها اختصاص داده شود . و بالاخره همهء اين‌ها افتخاراتى است كه سيف براى قبيلهء تميم ، خاصه اسيد آفريده و به چشم قبايل قحطانى يمانى كشيده است .\r\n\r\nريشه و منابع انتشار افسانهء سيف\r\n\r\nالف - راويان افسانه‌هاى سيف\r\nسيف بن عمر ، افسانهء طاهر را طى پنج روايت ساخته ، و آنها را از زبان راويانى به شرح زير روايت كرده است :\r\n1 . سهل بن يوسف ، از پدرش در دو روايت .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n2 . سهل بن يوسف ، از قاسم در يك روايت .\r\n3 . عبيد بن صخر بن لوذان ، در دو روايت .\r\n4 . جرير بن يزيد جعفى ، در يك روايت .\r\nهمگى اين روات ساختگى و زادهء خيالات سيف بوده وجود خارجى نداشته‌اند . همچنين در سند ، اشخاص ناشناخته‌اى به عنوان راوى معرفى شده‌اند كه شناسايى آنها امكان پذير نيست ، و راويان معروف و سرشناس ديگرى كه ما هرگز گناه دروغ پردازىهاى سيف به به گردن ايشان نمىگذاريم ، به ويژه وقتى كه دانشته‌ايم كه اين افسانه‌ها را فقط و فقط سيف ساخته و روايت كرده است .\r\n\r\nب - دانشمندانى كه افسانهء طاهر ابو هاله را از سيف نقل كرده‌اند\r\nدانشمندان زير ، اخبار طاهر را مستقيماً از سيف گرفته و در كتاب‌هاى خود آورده‌اند :\r\n1 . طبرى در تاريخش با ذكر سند از يوسف بن عمر .\r\n2 . ابن عبد البر در « استيعاب » با ذكر سند از سيف بن عمر .\r\n3 . بغوى در « معجم الصحابه » با ذكر سند از سيف بن عمر .\r\n4 . حموى در « معجم البلدان » بدون ذكر سند .\r\nاين دانشمندان نيز خبر طاهر را از علماى فوق گرفته و در كتاب‌هاى خود نقل كرده‌اند :\r\n5 . مرزبانى در « معجم الشعراء » .\r\n6 . ابن اثير در كتاب « اسد الغابه » ، از « استيعاب » و تصريح به نام سيف بن عمر .\r\n7 . عبد المؤمن در « مراصد الاطلاع ، از كتاب « معجم البلدان » حموى .\r\n8 . ذهبى در كتاب « التجريد » از كتاب « اسد الغابهء » ابن اثير .\r\n9 . و باز ذهبى در كتاب « التجريد » از كتاب « اسد الغابه » ابن اثير .\r\n10 . ابن حجر در « اصابه از معجم الشعراء » مرزبانى ، و مستقيماً از سيف بن عمر .\r\n11 ، 12 ، 13 ، 14 - ابن اثير ، ابن كثير ، و ابن خلدون ، و ميرخواند هر كدام جداگانه افسانهء طاهر را از طبرى گرفته و در تاريخ‌هاى خود آورده‌اند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nتا اين جا بحث و بررسى پيرامون بيست و سه تن از اصحاب ساختگى سيف بن عمر ، از قبايل تميم به پايان رسيد .\r\nاز بارى تعال خواستاريم كه به ما توفيق عنايت فرمايد تا نتيجهء بحث و تحقيق خود را دربارهء ديگر اصحاب ساختگى و افسانه‌اى سيف در اختيار دانشمندان و محققين قرار دهيم و نيز آرزومنديم تا مؤمنان را از اين اثر بهره‌هى فراوان عايد گردد .\r\nو نيز از حضرتش اميد آن داريم اين عمل كوچك را قبول فرمايد .\r\nوَ آخرُ دَعوانا ان الحَمد للهِ رَبَّ العّالَمينَ .\r\nمرتضى العسكرى\r\nبغداد 25 ربيع الثانى 1389\r\nترجمه اين بخش از كتاب زير نظر حضرت استاد ، مؤلف محترم روز جمعه 5 / 4 / 1360 به اتمام رسيده است .\r\nاز درگاه عظيم كبريايى چشم آن دارد تا اين كم‌ترين خدمت را خالصة لوجهه الكريم مورد قبول قرار دهد .\r\nوَ الله وَلىُّ التَّوفيق .\r\nعطاء محمد سردار نيا\r\nتهران - 5 / 4 / 1360\r\n\r\n","description":"","footnote":"","page_name":" 266 ","page_number":266},
  {"content":"\r\n . \r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n . \r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n . \r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n . \r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n . \r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n . \r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n . \r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n . \r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n . \r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n . \r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n . \r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n . \r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n . \r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n . \r\n","description":"","footnote":"","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n . \r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n . \r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n . \r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n . \r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n . \r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n . \r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n . \r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n . \r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n . \r\n","description":"","footnote":"","page_name":" 311 ","page_number":311},
  {"content":"\r\n . \r\n\r\n","description":"","footnote":"","page_name":" 312 ","page_number":312}
  ]