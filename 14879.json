[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسنن النبى\r\nآداب و سنن پيامبر ( ص )\r\nتأليف : استاد علامه سيد محمد طباطبايى ( رضوان الله عليه )\r\nترجمه : حسين استادولى\r\nانتشارات پيام آزادى\r\n1381\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nطباطبايى ، محمد حسين ، 1281 - 1360\r\nسنن النبى : آداب و سنن پيامبر ( ص ) / تاليف محمد طباطبايى ؛ ترجمه حسين استادولى - - تهران :\r\nپيام آزادى ، 1379 .\r\n212 ص .\r\nچاپ سوم : 1381\r\nISBN 964 - 302 - 424 - 5\r\nفهرستنويسى بر اساس اطلاعات فيپا .\r\nعنوان اصلى : سنن النبى صلى الله عليه وآله .\r\nاين كتاب در سال 1366 تحت عنوان سنن النبى صلى الله عليه وآله با ترجمه و تحقيق محمدهادى فقهى توسط كتابفروشى اسلاميه منتشر شده است .\r\nكتابنامه به صورت زيرنويس .\r\n1 . سنت نبوى . 2 . محمد ( ص ) ، پيامبر اسلام ، 53 قبل از هجرت - 11 ق . - احاديث . 3 . مستحب ( فقه ) . 4 . احاديث شيعه - قرن 14 . الف . استادولى ، حسين ، 1331 - ، مترجم .\r\nب . عنوان . ج . عنوان : آداب و سنن پيامبر ( ص ) . د . عنوان : سنن النبى صلى الله عليه وآله .\r\n9041 س 2 ط / 46 / 24\r\n93 / 297\r\n1379\r\nكتابخانه ملى ايران\r\n14883 - 79 م\r\nانتشارات پيام آزادى\r\nسنن النبى\r\nآداب و سنن پيامبر صلى الله عليه واله\r\nمؤلف : محمد حسين طباطبايى\r\nترجمه : حسين استادولى\r\nطراح جلد : مرتضى امين\r\nچاپ اول : 1379\r\nچاپ سوم : 1381\r\nشمارگان : 5000 جلد\r\nليتوگرافى : موعود\r\nچاپخانه : موعود نور\r\nانتشارات پيام آزادى : خيابان جمهورى - ما بين ميدان استقلال و بهارستان\r\nمقابل سينما اروپا - كوچهء شهيد مظفرى - پلاك 11 كد پستى 1146813415\r\nتلفن : 3114275 - نمابر : 3905515\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nسخن مترجم 7\r\nمقدّمهء مؤلّف 11\r\n1 شمايل و كلّيّات اخلاق پيامبر صلّى اللَّه عليه و آله 13\r\n2 آداب معاشرت پيامبر صلّى اللَّه عليه و آله 33\r\n3 آداب و سنن آن حضرت در نظافت و آرايش و مانند آن 56\r\n4 آداب و سنن آن حضرت در سفر و لواحق آن 64\r\n5 آداب و سنن آن حضرت در لباس 69\r\n6 آداب و سنن آن حضرت در مسكن 76\r\n7 آداب و سنن آن حضرت در خوابيدن و بستر خواب 78\r\n8 آداب و سنن آن حضرت در زناشويى و تربيت فرزند 82\r\n9 آداب و سنن آن حضرت در خوردنىها و آشاميدنىها و آداب سفره 88\r\n10 آداب و سنن آن حضرت در بيت الخلاء 102\r\n11 آداب و سنن آن حضرت در امور اموات 106\r\n12 آداب و سنن آن حضرت در معالجه و مداوا 113\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n13 آداب و سنن آن حضرت در مسواك كردن 116\r\n14 آداب و سنن آن حضرت در وضو 118\r\n15 آداب و سنن آن حضرت در غسل 121\r\n16 آداب و سنن آن حضرت در نماز 123\r\n17 آداب و سنن آن حضرت در روزه 148\r\n18 آداب و سنن آن حضرت در اعتكاف 154\r\n19 آداب و سنن آن حضرت در صدقه دادن 156\r\n20 آداب و سنن آن حضرت در قرائت قرآن 158\r\n21 آداب و سنن آن حضرت در دعا و ذكر پاره‌اى از ادعيه و اذكار او 161\r\nملحقات حج 196\r\nنوادر ملحقات 198\r\nملحقات شمايل پيامبر صلّى اللَّه عليه و آله 201\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسخن مترجم\r\nبِسْمِ اللَّهِ الرَّحْمنِ الرَّحِيمِ\r\nبشر در زندگى خود همواره به يك سلسله آداب و رسوم پايبند بوده و شيوه‌اى را براى خويش برگزيده و زندگى خود را بر اساس همين آداب و رسوم ادامه مىدهد ، خواه آنها را خود اختراع كرده و يا از ديگران اقتباس نموده باشد . اما از آن رو كه انسان آفريدهء خداست ، بىترديد بهترين برنامه براى كمال جسم و روح او برنامه‌اى است كه از سوى خداوند تنظيم يافته باشد ، و اين برنامه در آداب و رسوم پيامبران بزرگ خدا و اوصياى گرامى ايشان متجلّى است ، و كامل‌ترين آنها همان راه و روش پيامبر اسلام صلّى اللَّه عليه و آله است ، چنان كه در سورهء مباركهء احزاب ، آيهء 21 ، راه و روش آن حضرت ، بهترين الگو و سرمشق زندگى براى هر كس كه به خدا و روز قيامت ايمان دارد معرفى گرديده است .\r\nاز اين رو ، هر مسلمانى شائق است كه از رفتار پيامبر خويش آگاه باشد .\r\nمىخواهد بداند سيماى پيامبر او چگونه بوده ؛ آداب شخصى آن حضرت از قبيل خوردن و آشاميدن ، خوابيدن و بيدار شدن ، رفت و آمد ، نشست و برخاست ، نظافت ، سفر ، لباس و مسكن ، معالجه و درمان و . . . ، و آداب عبادى ايشان مانند نماز و روزه ، حج و صدقه ، دعا و قرآن خواندن و . . . ، و آداب خانوادگى او همچون ازدواج ، همسردارى و تربيت فرزند و . . . ، و آداب اجتماعى و معاشرت حضرتش با مردم و دوستان و ياران ، و ده‌ها آداب و\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nسننى كه آن بزرگوار رعايت مىكرده ، چه بوده است .\r\nبه همين دليل گردآورى آنها از لابلاى كتب اخبار و تاريخ و سيره ، و نگارش كتاب در اين زمينه بسيار ضرورى مىنمايد ، آن هم از سوى كسانى كه با علم حديث آشنايند و طريق استنباط احكام را به خوبى مىدانند .\r\nاين كتاب بايد دانست كه آداب و سنن و رفتار و رسوم پيامبر گرامى صلّى اللَّه عليه و آله مجموعه‌اى از اعمال واجب و مستحب است كه قسمت اعظم فقه و اخلاق اسلام را تشكيل مىدهد .\r\nمرحوم آية الله ، استاد علامهء طباطبائى ( رضوان اللَّه عليه ) سالها قبل ، به انگيزهء استفادهء عملى خود و ديگران ، بخش مهمى از اين آداب و سنن را در كتابى به نام سنن النبى صلّى اللَّه عليه و آله گرد آورد . اهميت اين كتاب در آن است كه به همت و دقت عالمى جامع ، مجتهدى كامل و محدثى متتبع تأليف يافته كه مىتواند رسالهء عمليه‌اى باشد براى همهء كسانى كه مىخواهند به شيوهء رسول خدا صلّى اللَّه عليه و آله زندگى كنند و برنامهء آن حضرت را حتى المقدور دستور العمل زندگى فردى و اجتماعى خويش قرار دهند .\r\nپس از آنكه استاد علامه ، اين كتاب را براى ترجمه به دانشمند گرامى ، آقاى محمد هادى فقهى سپرد ، مترجم گرانقدر هنگام ترجمهء هر باب ، به احاديث بسيار ديگرى برخورد نمود كه از اعتبار لازم نيز برخوردار بود و از قلم شريف علامه افتاده بود . لذا آنها را گردآورى نموده ، از مؤلف اجازه گرفت و آنها را به عنوان ملحقات به اصل كتاب افزود و بدين وسيله كتاب را كامل ساخت .\r\nاين كتاب با همهء فخامت و اعتبارى كه دارد كمتر در دسترس علاقمندان قرار داشت ، به همين جهت به پيشنهاد ناشر موفق و با سابقهء اسلامى ، مدير محترم انتشارات پيام آزادى ، به ترجمهء آن اقدام شد . در اين ترجمه ، امور زير انجام گرفته كه لازم است خوانندگان گرامى در جريان آن قرار گيرند :\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n1 ) به جهت استفادهء عموم از اين كتاب ، آوردن متن عربى روايات ضرورى نمىنمود ، لذا به ترجمهء آنها اكتفا گرديد .\r\n2 ) مؤلف گرامى نام منابع خود را ذكر نموده تا هم اعتبار كتاب محفوظ بماند و هم راه براى مراجعهء محققان هموار باشد ، اما در اين ترجمه نام منابع حذف شد ، زيرا اعتماد خوانندگان عزيز بر نوشتار مرحوم علامه است .\r\n3 ) يك مورد در اصل كتاب ، و حدود ده - دوازده مورد در ملحقات يا عينا تكرارى بود و يا مضمون آنها تكرار شده بود كه آنها حذف شد ، ولى شماره‌ها در متن به جاى نهاده شد تا براى كسانى كه بخواهند به اصل عربى كتاب مراجعه كنند اشكالى پديد نيايد .\r\n4 ) تعداد 23 روايت ( 377 - 399 ) از ملحقات آداب دعا حذف شد ، زيرا اولا دعاهاى آن حضرت منحصر به دعاهاى مذكور نيست و اگر بنا بر تتبع باشد بايد همهء دعاها ذكر شود و گر نه همان اندازه كه نقل شده كافى است و نقل اين دعاها بر حجم كتاب مىافزود و كتاب را به صورت كتاب دعا در مىآورد . ثانيا خود گردآورندهء محترم نيز ترجمهء آنها را ضرورى نديده و در چاپ خود به آن اقدام ننموده است .\r\n5 ) بيشتر بيانات مؤلف رحمه اللَّه به پاورقى برده شده و با امضاى مؤلف از ساير پاورقيها مشخص گرديده است .\r\n6 ) در اين ترجمه ، ترجمهء قبل مورد توجه قرار گرفته و در بسيارى موارد از الفاظ و تعابير آنكه زيبا و رسا به نظر مىرسيد استفاده گرديده است .\r\nهمچنين اشكالاتى كه در آن ترجمه رخ داده بود - و اندك هم نبود - بر طرف گرديد . مثلا در باب آداب معاشرت ، روايت 61 ، عبارت آن اين است : و اذا جلس لم يحلّ حبوته حتّى يقوم جليسه ، و چنين ترجمه شده : « وقتى رسول خدا صلّى اللَّه عليه و آله با كسى مىنشست تا او حضور داشت ، حضرت لباس و زينت خود را از تن خارج نمىساخت . » در صورتى كه معناى صحيح آن چنين است : « وقتى رسول خدا صلّى اللَّه عليه و آله با كسى مىنشست تا او از مجلس بر نمىخاست\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nآن حضرت هم بر نمىخاست و مجلس را ترك نمىكرد ( چنان كه وقتى حضرتش با كسى دست مىداد تا طرف مقابل دست خود را نمىكشيد آن حضرت دست خود را نمىكشيد ) . » در پايان ، اميد است نشر اين كتاب ، مردم عزيز كشور اسلامى و ايمانى ما را هر چه بيشتر با راه و روش و آداب و سنن پيامبر عظيم الشأن خود آشنا سازد تا بتوانند برنامهء زندگى خويش را بر اساس آن تنظيم كنند و از اين رهگذر جامعه‌اى آداب‌دان و متخلق به اخلاق الهى داشته باشيم .\r\nحسين استاد ولى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدّمهء مؤلّف\r\nبه نام خداوند بخشندهء مهربان سپاس و ستايش خداى را كه پروردگار جهانيان است ، و سلام و درود بر سرور و سالارمان محمّد مصطفى ، و همهء خاندان پاكش باد .\r\nاين كتاب محصول امكاناتى است كه خداى سبحان در اختيار ما نهاد و فرصتى كه به ما بخشيد تا بتوانيم بخشى از رواياتى را كه محدثان مسلمان از آداب و سنن سرورمان رسول خدا صلّى اللَّه عليه و آله روايت كرده‌اند به اندازه‌اى كه وقت اندك اجازه داده و دست كوتاه پژوهش بدان رسيده گرد آوريم ، و از خداى سبحان مىخواهيم كه به فضل خويش ما را در عمل به بيش و كم و سخت و آسان و مهم و غير مهم آن موفق بدارد .\r\nخداى سبحان فرموده :  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  « 1 » « همانا براى شما در روش رسول خدا سرمشقى نيكوست » .\r\nپيامبر صلّى اللَّه عليه و آله در ضمن سفارشات خود به على عليه السّلام فرمود : . . . ششم آنكه از روش من در نماز و روزه و صدقه پيروى كنى .\r\nعلى عليه السّلام فرمود : هر كه به آداب الهى آراسته گردد ، اين كار او را به رستگارى\r\n\r\n\r\n","description":"","footnote":"\r\n( 1 ) احزاب / 21 .\r\n","page_name":" 11 ","page_number":11},
  {"content":"\r\n\r\nهميشگى مىرساند .\r\nامام صادق عليه السّلام فرمود : من براى فرد مسلمان خوش ندارم كه بميرد در حالى كه هنوز برخى از آداب پيامبر صلّى اللَّه عليه و آله را به جا نياورده باشد .\r\nبىشك خو گرفتن با آداب پيامبر صلّى اللَّه عليه و آله و آراستگى به اخلاق و سنن ظاهرى و باطنى آن حضرت ، كمال نهايى و آخرين هدف زندگى است و سعادت دنيا و آخرت را به همراه دارد .\r\nما در اين كتاب به ايراد مكروهات نپرداختيم ، زيرا مذهب شيعه بر اين پايه نهاده است كه هيچ مكروه و مباحى از آن جهت كه مكروه و مباح است از آن حضرت سر نزده [ مگر آنكه آن عمل مكروه يا مباح به دليل خاصى از اين عنوان بيرون آمده باشد 
  ] ، و عقل و نقل نيز گواه اين مطلب‌اند .\r\nو با خود شرط كرديم كه به جهت رعايت اختصار ، سند روايات را حذف كنيم ، ولى نام كتابهايى را كه از آنها نقل كرده‌ايم و نام مؤلفان آنها را آورده و ميان رواياتى كه سند داشته و رواياتى كه سند آنها مذكور نبوده فرق نهاديم تا كسى كه جوياى اصل آنهاست بتواند به آسانى به مدارك و منابع آنها مراجعه نمايد « 1 » .\r\nو نيز شمايل آن حضرت را - با اينكه از موضوع كتاب خارج است - آورديم هم به جهت تبرك و تيمّن و هم بدان جهت كه ذكر بسيارى از اخلاق حضرتش در ضمن آنها نهفته است . همچنين وقايع جزئى را نياورديم و تنها به جوامع و كليات اخلاق آن حضرت بسنده كرديم . و تنها خداست كه بايد از او يارى جست .\r\n\r\n\r\n","description":"","footnote":"\r\n( 1 ) در ترجمه ، به جهت اختصار و عدم فايده براى خوانندگان محترم پارسى زبان ، نام مدارك نيز آورده نشد و طالبين مىتوانند به اصل عربى كتاب مراجعه فرمايند .\r\n","page_name":" 12 ","page_number":12},
  {"content":"\r\n\r\n\r\n1 شمايل و كلّيّات اخلاق پيامبر صلّى اللَّه عليه و آله\r\n1 . رسول خدا صلّى اللَّه عليه و آله بسيار بزرگ و گرانقدر بود . در ديدگان عظيم و موقّر مىنمود و در دلها عزيز و گرامى بود . چهرهء مباركش مانند ماه شب چهارده مىتابيد و درخشان و نورانى بود . رنگ چهره‌اش سفيد مايل به سرخى بود . نه از لاغرى در ديده‌ها حقير مىنمود ، و نه از فربهى انگشت‌نما بود . چهره‌اى سپيد و نورانى ، ديدگانى درشت و سياه ، ابروانى باريك و كمانى ، جمجمه‌اى بزرگ و قامتى معتدل و ميانه داشت .\r\nپيشانى مباركش بلند ، و بينىاش باريك و كشيده بود . در سفيدى چشمانش اندكى سرخى ديده مىشد . ايروانى پيوسته و گونه‌هايى صاف و هموار داشت .\r\nمچ‌هايش درشت ، ساقهاى دستش بلند بود . مفصل شانه‌ها بزرگ و خود شانه‌ها پهن بود . كفهاى دست و پايش كلفت و پر گوشت بود .\r\nبرآمدگىهاى دو طرف سينه‌اش مو نداشت ، گودى كف پايش بيش از حد متعارف [ . . . 
  ] مژه‌هايش بلند ، محاسنش پر پشت و افتاده و شاربش پر پشت بود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nموهاى سفيد چندى كه در سر و رويش پيدا شده بود به واسطهء خضاب ، سبز به نظر مىرسيد . دهانش فراخ « 1 » و شيرين ، ميان بينىاش بر آمده ، دندانهايش سپيد و از هم باز ، و مويش آويخته بود ، از ميان سينه تا ناف خطى باريك از مو داشت . تمام اندامهايش معتدل بود . شكمش با سينه برابر بود ، سينه‌اش پهن و گردنش در زيبايى چون بتى نگارين و به سپيدى نقره بود .\r\nدستها و پاهايش كشيده ، و ساقها و پاشنه‌هايش كم گوشت بود . چانه‌اى كوتاه و پيشانى بر آمده داشت . رانهايش خيلى كلفت نبود ، لگن خاصره‌اش [ مانند دلاوران 
  ] پهن بود ، بندهايش قرص و محكم بود . نه بسيار بلند قد و بىقواره ، و نه خيلى كوتاه و زننده بود . موى سرش نه مجعّد و پيچيده و نه لخت و افتاده بود . چهره‌اش نه كم گوشت بود و نه پر گوشت و نه سپيد زننده . استخوانهاى مفصلش درشت و سر استخوانهايش پهن و بينىاش كشيده بود . شكم و سينه‌اش مويى نداشت جز خط باريكى از مو كه از سينه تا نافش كشيده شده بود . چهار شانه بود ، بدنى بىمو داشت جز همان مويى كه از سينه تا ناف كشيده بود . بيشتر موهاى سپيدى كه نشان پيرى است در دو طرف سر او به چشم مىخورد .\r\nكف دستهايش مانند كف دست عطر فروشان معطّر بود . كف دستش گشاده ، استخوانهاى قلم دست و پايش بلند بود . هنگام رضا و شادى چهره‌اش چون آينه‌اى رنگارنگ درخشان و جذّاب بود . كشيده گام بر مىداشت و آرام و با وقار راه مىرفت . در كارهاى خير از همه پيش قدم بود . هنگام راه رفتن چنان گام مىزد گويى از سراشيبى فرود مىآيد . در حين تبسّم دندانهايش بسان دانه‌هاى تگرگ نمايان مىشد ، و در هنگام خنده دندانهايش چون برق جهنده مىدرخشيد .\r\nاندامى زيبا و خويى پسنديده داشت . خوش برخورد و خوش مجلس بود .\r\nهنگامى كه با مردم رو به رو مىشد پيشانيش چون چراغى فروزان نظر آنان را جلب\r\n\r\n\r\n","description":"","footnote":"\r\n( 1 ) فراخى دهان در عرب از كمالات به حساب مىآيد .\r\n","page_name":" 14 ","page_number":14},
  {"content":"\r\n\r\nمىكرد . دانه‌هاى عرق مانند مرواريد بر چهره‌اش مىغلتيد و بوى عرقش خوشبوتر از مشك بود . مهر نبوت در ميان شانه‌هايش نمايان بود .\r\n2 . ابو هريره گويد : آن حضرت هنگامى كه مىخواست به سوى جلو يا پشت سر خود بنگرد با تمام بدن بر مىگشت .\r\n3 . جابر بن سمره گويد : ساقهاى پاى آن حضرت باريك و لطيف بود .\r\n4 . ابو جحيفه گويد : موهاى گونهء آن حضرت جو گندمى و موى بالاى زنخدانش سپيد بود .\r\n5 . امّ هانى گويد : رسول خدا صلّى اللَّه عليه و آله را ديدم كه چهار گيسوى بافته داشت .\r\nابن شهرآشوب گويد : درست آن است كه آن حضرت دو گيسو داشت و آن رسمى بود از هاشم جدّ اعلاى آن حضرت .\r\n6 . انس گويد : در سر و صورت رسول خدا صلّى اللَّه عليه و آله بيش از چهارده تار موى سفيد نشمردم .\r\n7 . و گويند : هفده تار موى سپيد داشت .\r\n8 . عبد اللَّه بن عمر گويد : موى سپيد آن حضرت نزديك به بيست تار مو بود .\r\n9 . براء بن عازب گويد : بلندى موى سر آن حضرت به قدرى بود كه به دوشها مىرسيد .\r\n10 . انس گويد : موى سر آن حضرت به بنا گوش مىرسيد .\r\n11 . عايشه گويد : بلندى موى سر آن حضرت از بنا گوش مىگذشت ولى به دوشها نمىرسيد « 1 » .\r\n12 . پيامبر صلّى اللَّه عليه و آله از راهى نمىگذشت مگر اينكه هر كه از آنجا عبور مىكرد از\r\n\r\n\r\n","description":"","footnote":"\r\n( 1 ) شايد اختلاف روايت 11 با 9 بدان جهت است كه آرايش موى سر آن حضرت يكسان نبوده ، گاه موى سرش بلند مىشد و بر دوشها مىريخت ، و گاه كوتاه مىكرد و تا بنا گوش مىرسيد ، و گاه در حج از نه مىتراشيد . و نيز گفته‌اند : هر گاه موى سر را رها مىكرد تا بنا گوش مىرسيد و هر گاه شانه مىزد و فرق باز مىگرد از بنا گوش مىگذشت .\r\n","page_name":" 15 ","page_number":15},
  {"content":"\r\n\r\nعطر عرق آن حضرت پى مىبرد كه ايشان از آنجا گذشته است . و به هر سنگ و درختى مىگذشت بر آن حضرت سجده مىكردند .\r\n13 . پيامبر صلّى اللَّه عليه و آله فرمود : ما گروه پيامبران ديده‌هايمان مىخوابد ولى دلهايمان نمىخوابد ، و از پشت سر مىبينيم چنان كه از پيش رو مىبينيم .\r\n14 . يكى از معجزات پيامبر صلّى اللَّه عليه و آله كه اخبار متواتر بر آن دلالت دارد و كافر و مؤمن به آن اعتراف نموده‌اند مهر نبوت است كه بر موهاى متراكم ميان دو كتف آن حضرت نمايان بود .\r\n15 . رسول خدا صلّى اللَّه عليه و آله سايه‌اش بر زمين نمىافتاد ( سايه نداشت ) .\r\n16 . نوفلى گويد : در نزد حضرت امام هادى عليه السّلام از صدا و آهنگ خوش گفتگو كردم ، فرمود : امام سجاد عليه السّلام قرآن تلاوت مىكرد و گاهى مردم از صداى زيباى او بيهوش مىشدند ، و اگر امام اندكى از صداى زيباى خود را ظاهر كند مردم طاقت شنيدن آن صوت زيبا را ندارند . گفتم : آيا پيامبر صلّى اللَّه عليه و آله با مردم نماز نمىخواند و صداى خود را به تلاوت قرآن بلند نمىساخت [ پس چرا مردم بيهوش نمىشدند 
  ] ؟\r\nفرمود : رسول خدا صلّى اللَّه عليه و آله به اندازهء طاقت مردمى كه پشت سر او بودند صداى خود را آشكار مىساخت .\r\nمؤلف : اين اخبار به سندهاى بسيار ديگرى نيز روايت شده است .\r\n17 . امام حسن مجتبى عليه السّلام فرمود : از دايى خود هند بن ابى هاله كه از وصف‌كنندگان رسول خدا صلّى اللَّه عليه و آله بود خواستم و دوست داشتم كه مقدارى از اوصاف آن حضرت را برايم بيان كند تا بدان در آويزم و به سهم خود از آن پيروى نمايم ، گفت :\r\nرسول خدا صلّى اللَّه عليه و آله در دل و ديدهء هر كس موقّر و با عظمت مىنمود ، روى نكويش چون ماه شب چهارده مىدرخشيد ، از ميان قامت ، بلندتر و از دراز قامت ، كوتاه‌تر بود . سرى نسبتا بزرگ و موهايى نه پيچيده و نه لخت و افتاده داشت . اگر\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nموى سرش ژوليده مىشد فرق باز مىكرد و هر گاه آن را بلند مىنمود از نرمهء گوش تجاوز نمىكرد . چهره‌اى درخشان ، پيشانى بلند ، ابروانى بلند و كشيده و پر پشت و ناپيوسته داشت . ميان ابروانش رگى بود كه به هنگام خشم برجسته مىشد . هاله‌اى از نور بر چهره‌اش پرتو افكنده بود به طورى كه اگر كسى دقت نمىكرد مىپنداشت كه ميان بينىاش برآمدگى دارد .\r\nمحاسنش كوتاه و پر پشت ، گونه‌هايش صاف ، دهانش اندكى بزرگ ، ميان دندانهايش باز و شيرين دهان بود ، از سينه تا نافش خطى باريك از مو كشيده شده بود ، گردنش گويى گردن نگارينى است از نقرهء سپيد و درخشان . اندامهايش متناسب بود . تنومند و عضله‌هايش محكم بود . سينه و شكمش برابر بود . چهارشانه و درشت استخوان بود . پهن سينه و سفيد پوست بود و برآمدگىهاى دو طرف سينه و شكم او مو نداشت .\r\nساقهاى دست و شانه‌ها و بالاى سينه‌اش پر مو بود . مچها بزرگ ، كف دستها پهن و كف دستها و پاهايش كلفت و پرگوشت بود . اندامهايش ميانه و به اندازه بود ، استخوانهاى دست و پايش كشيده ، گودى كف پاها بيشتر از معمول و پاشنه‌هاى پايش صاف و نرم بود به طورى كه آب از آن مىچكيد . استوار قدم بر مىداشت و آرام و با وقار راه مىرفت و گامهاى بلند بر مىداشت . چنان راه مىرفت كه گويى از سرازيرى فرود مىآيد . چون به كسى رو مىكرد با تمام بدن رو مىكرد . ديدگانش را فرو مىافكند . به زمين بيش از آسمان نگاه مىكرد . به كسى خيره نمىشد ، بلكه كوتاه نظر مىكرد . با هر كس روبرو مىشد در سلام كردن بر او پيشى مىگرفت .\r\nامام حسن مجتبى عليه السّلام فرمود : گفتم از سخن گفتنش برايم بگو . گفت :\r\nآن حضرت پيوسته اندوهگين و در تفكر بود . آسايش نداشت . پيوسته خموش بود و جز به هنگام نياز سخن نمىگفت . لب به سخن مىگشود و آن را به نحوى بليغ به پايان مىبرد . سخنان كوتاه و جامع مىگفت و كم و زياد در جملات او نبود . خويى نرم\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nداشت . نه خشن بود ، نه خوار و زير دست .\r\nهر نعمتى در نظرش بزرگ مىنمود گر چه اندك باشد و هرگز نعمتى را مذمّت نمىكرد ؛ آرى از هيچ طعامى بد نمىگفت و تعريف هم نمىكرد .\r\nدنيا و ناملايماتش او را به خشم نمىآورد ولى هنگامى كه پاى حق در ميان بود از شدت خشم كسى او را نمىشناخت و چيزى مانع او نبود تا آنكه حق را بازستاند . با تمام دست اشاره مىكرد [ نه با انگشت 
  ] و به هنگام تعجب دست را پشت و رو مىكرد . زمانى كه سخن مىگفت دستها را به هم مىچسباند و شست دست چپ را به كف دست راست مىزد . چون خشم مىگرفت روى خود را بر مىگرداند و چشم را فرو مىخواباند . بيشتر خنده‌اش تبسّم بود و چون مىخنديد دندانهايش مانند دانه‌هاى تگرگ نمايان مىشد .\r\nامام مجتبى عليه السّلام فرمود : مدتى اين مطالب را از حسين عليه السّلام پنهان كردم سپس براى او بازگفتم ، ديدم او پيش از من از آنها آگاه بوده است ! در اين باره از او پرسيدم ، ديدم او از پدر بزرگوارش از وضع داخلى و خارجى پيامبر صلّى اللَّه عليه و آله و از چگونگى مجلس و شكل و شمايل آن حضرت پرسيده بود و همه را باز گفت و چيزى را فرو نگذاشت .\r\n\r\nوضع داخلى آن حضرت\r\nامام حسين عليه السّلام فرمود : از پدرم از وضع داخلى رسول خدا صلّى اللَّه عليه و آله پرسيدم ، فرمود : به منزل رفتنش به اختيار خود بود و چون به منزل مىرفت اوقات خويش را سه قسمت مىكرد : قسمتى براى عبادت خداوند ، قسمتى براى خانواده و قسمتى براى خود . اما قسمت خودش را باز ميان خود و مردم قسمت مىكرد و پس از فراغت از كار خواص به كارهاى عموم مىپرداخت و چيزى از آن وقت را براى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nخود باقى نمىنهاد . و از جمله روش آن حضرت در رابطه با امّت اين بود كه اهل فضل را به عنايت خود ويژه مىداشت ، و هر كس را به مقدار فضيلتى كه در دين داشت احترام مىكرد . برخى يك حاجت ، برخى دو حاجت و برخى چندين حاجت داشتند و حضرت به رسيدگى آنها مىپرداخت و آنان را سر گرم اصلاح كار خودشان و مردم مىكرد ، از كار و بارشان مىپرسيد و آنچه را لازم بود به آنان خبر مىداد و مىفرمود : « بايد حاضران به غايبان برسانند ، و حاجت كسانى را كه به من دسترسى ندارند به من برسانيد ، زيرا هر كه حاجت كسانى را كه دسترسى به سلطان ندارند به گوش سلطان برساند خداوند قدمهاى او را در روز قيامت ثابت و استوار سازد . » در مجلس آن حضرت جز اين گونه مطالب گفته نمىشد و از كسى غير آن را نمىپذيرفت . آنان براى درك فيض و طلب علم خدمت حضرتش شرفياب مىشدند و بىآنكه چيزى فرا گيرند پراكنده نمىشدند ، و چون از آن مجلس بازمىگشتند خود رهنمايانى بودند .\r\n\r\nوضع خارج از منزل پيامبر صلّى اللَّه عليه و آله\r\nو از پدرم امير مؤمنان عليه السّلام از وضع رسول خدا صلّى اللَّه عليه و آله در خارج از منزل پرسيدم كه چگونه رفتار مىكرد ؟ فرمود : رسول خدا صلّى اللَّه عليه و آله زبان خود را از سخنان غير لازم باز مىداشت . با مردم انس مىگرفت و آنان را از خود رميده نمىساخت .\r\nبزرگ هر قومى را گرامى مىداشت و او را بر آنان مىگماشت . از مردم مىپرهيخت و خود را از آنان مىپاييد بدون آنكه از آنان روى گرداند يا با آنان بد خلقى كند . از ياران خود سراغ مىگرفت و از مردم از آنچه در ميان آنان مىگذشت پرسش مىنمود . هر كار نيكى را تحسين و تقويت مىكرد و هر كار زشتى را تقبيح مىكرد و خوار مىشمرد . در كارها ميانه رو بود و افراط و تفريط نداشت . از\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمردم غافل نمىشد مبادا آنان غفلت ورزند و به انحراف گرايند . در بارهء حق نه كوتاهى داشت و نه از آن تجاوز مىكرد . اطرافيان آن حضرت نيكان مردم بودند ، و برترين آنان در نظر او كسانى بودند كه نسبت به مسلمانان خيرخواه و دلسوزتر بودند ، و بزرگترين آنان كسانى بودند كه با برادران دينى خود بهتر همدردى و همكارى داشته باشند .\r\n\r\nوضع مجلس آن حضرت\r\nامام حسين عليه السّلام فرمود : از پدرم از وضع مجلس پيامبر صلّى اللَّه عليه و آله پرسيدم ، فرمود : آن حضرت در هيچ مجلسى نمىنشست و بر نمىخاست مگر به ياد خدا . در مجالس جاى مخصوصى براى خود انتخاب نمىكرد و از اين كار نيز نهى مىنمود . هر گاه به گروهى مىپيوست هر جا كه خالى بود مىنشست و ديگران را نيز دستور مىداد كه چنين كنند .\r\nحق هر يك از اهل مجلس را ادا مىكرد و كسى از آنان نمىپنداشت كه ديگرى نزد آن حضرت از او گرامىتر است . با هر كس مىنشست به قدرى صبر مىكرد تا خود آن شخص بر خيزد و برود . هر كس از او حاجتى مىخواست باز نمىگشت مگر آنكه يا به حاجت خود رسيده بود يا به بيان خوشى از آن حضرت دلخوش گشته بود . خوى نيكش شامل همه بود به حدّى كه مردم او را پدرى مهربان مىدانستند و همه در حق ، نزد او برابر بودند . مجلس او مجلس حلم و حيا و صداقت و امانت بود . در آن آوازها بلند نمىشد و عرض و آبروى كسى نمىريخت و اگر از كسى لغزشى سر مىزد جاى ديگر بازگو نمىشد . اهل مجلس با يك دگر عادلانه رفتار مىكردند و بر اساس تقوا با هم رفاقت و دوستى مىنمودند . با يك دگر فروتن بودند ، مهتران را احترام مىكردند و با كهتران مهربان بودند و نيازمندان را بر خود مقدم\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمىداشتند و از غريبان نگهدارى مىكردند .\r\nگفتم : روش رسول خدا صلّى اللَّه عليه و آله با همنشينان چگونه بود ؟ فرمود : هميشه خوشرو و خوش‌خلق و نرمخو بود . خشن و درشت‌خو و پرخنده و سبكسر و بدزبان و عيبجو و چاپلوس نبود . از آنچه به آن ميل و رغبت نداشت غفلت مىورزيد . طورى بود كه آرزومندان از او مأيوس و نوميد نمىشدند . خود را از سه چيز به سختى دور مىداشت : « جدال و كشمكش ، پرحرفى و ذكر مطالب بىفايده » . نسبت به مردم نيز از سه چيز پرهيز داشت : « كسى را نكوهش و سرزنش نمىكرد . لغزشهاى كسى را جستجو نمىنمود و عيب كسى را پى نمىگرفت » .\r\nسخن نمىگفت مگر در جايى كه اميد ثواب در آن مىداشت . هنگام سخن گفتن چنان اهل مجلس را جذب مىكرد كه همه سر به زير افكنده ، گويى پرنده بر سرشان نشسته ، آرام و بىحركت مىماندند ، و چون ساكت مىشد آنان سخن مىگفتند و نزد آن حضرت بر سر سخنى نزاع نمىكردند . هر كه سخن مىگفت همه ساكت به سخنانش گوش مىدادند تا سخنش پايان يابد . و در محضر حضرتش به نوبت سخن مىگفتند . از چيزى كه اهل مجلس مىخنديدند مىخنديد و از آنچه آنان تعجب مىكردند تعجب مىكرد . بر بىادبى غريبان در خواسته‌ها و گفتارشان صبر مىكرد تا جايى كه اصحاب در صدد جلب اشخاص مزاحم برمىآمدند .\r\nمىفرمود : چون حاجتمندى را ديديد او را كمك كنيد . مدح و ثناى كسى را نمىپذيرفت مگر از كسى كه بخواهد تشكر نمايد . سخن كسى را نمىبريد مگر آنكه از حد مىگذشت كه در آن صورت با نهى او يا برخاستن ، سخن او را قطع مىكرد .\r\nامام حسين عليه السّلام فرمود : سپس از سكوت رسول خدا صلّى اللَّه عليه و آله پرسيدم ، پدرم فرمود :\r\nسكوت آن حضرت بر چهار پايه استوار بود : حلم ، حذر ، تقدير و تفكر . سكوتش در تقدير و اندازه‌گيرى در اين بود كه همهء مردم را به يك چشم ببيند و به گفتار همه يكسان گوش دهد . و سكوتش در تفكر آن بود كه در چيزهاى فناپذير و فناناپذير\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nانديشه مىكرد . و سكوتش در حلم آن بود كه حلم و صبر را با هم داشت ، به طورى كه چيزى او را به خشم نمىآورد و از كوره به در نمىبرد . و سكوتش در حذر در چهار مورد بود : به كارهاى نيك مىپرداخت تا ديگران نيز از او پيروى كنند .\r\nكارهاى زشت را ترك مىكرد تا ديگران نيز از آن بپرهيزند . كوشش خود را به كار مىبرد تا براى اصلاح امت خود نظرى درست ارائه دهد . و به آنچه خير دنيا و آخرت در آن بود اقدام مىنمود .\r\n18 . أنس بن مالك گويد : رسول خدا صلّى اللَّه عليه و آله چهره‌اى درخشان داشت و رنگش مانند مرواريد سپيد بود . هنگام راه رفتن اندكى به جلو متمايل مىشد . من هرگز مشك و عنبرى را نبوييدم كه از عطر بدن آن حضرت خوشبوتر باشد و هيچ ديبا و ابريشمى را دست نكشيدم كه از كف دست آن حضرت نرم‌تر باشد . . .\r\n19 . كعب بن مالك گويد : هر گاه چيزى رسول خدا صلّى اللَّه عليه و آله را خوشحال مىكرد چهرهء مباركش چون قرص قمر روشن مىشد .\r\n20 . غزالى گويد : رسول خدا صلّى اللَّه عليه و آله از همه شيوا گفتارتر و شيرين سخن‌تر بود و خود مىفرمود : من شيواترين مردم عرب هستم و بهشتيان با لغت محمّد سخن مىگويند . . . آن حضرت با كوتاه‌ترين و در عين حال پرمعنىترين جملات سخن مىگفت و زياد و كم در سخنانش نبود . قطعات گفتارش به يك ديگر پيوسته بود و سخن را به طورى شمرده ادا مىكرد كه شنونده آن را به خوبى در مىيافت و به حافظه مىسپرد . جوهرهء صدايش بلند و آهنگ صدايش از همهء مردم زيباتر بود .\r\n21 . عايشه گويد : به پيامبر صلّى اللَّه عليه و آله عرض كردم : يا رسول اللَّه ، شما كه به بيت الخلاء مىرويد و بيرون مىآييد من بىدرنگ به آنجا مىروم ولى چيزى جز بوى مشك نمىيابم ؟ ! فرمود : ما گروه پيامبران بدنهاى ما بر نسيم‌هاى بهشتى مىرويد و خوشبوست ، از اين رو چيزى از آن خارج نمىشود مگر آنكه زمين آن را در خود فرو مىبرد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nاخلاق پيامبر صلّى اللَّه عليه و آله\r\n22 . رسول خدا صلّى اللَّه عليه و آله فرمود : خداوند عقل را آفريد و به او گفت : عقب برو ، عقب رفت . سپس فرمود : پيش بيا ، پيش آمد . آن‌گاه فرمود : مخلوقى را نيافريدم كه نزد من محبوبتر از تو باشد . پس نود و نه جزء از آن را به [ من 
  ] محمّد بخشيد ، و يك جزء ديگر را ميان همهء بندگان قسمت نمود .\r\n23 . رسول خدا صلّى اللَّه عليه و آله مىفرمود : من به اخلاق نيك و پسنديده برانگيخته شده‌ام .\r\n24 . امام صادق عليه السّلام فرمود : خداوند رسول خويش را به اخلاق نيك و پسنديده مخصوص گردانيد ، شما هم خود را بيازماييد ، اگر آن اخلاق نيك در شما بود خداى را سپاس گفته و از او بخواهيد تا آن را در شما بيفزايد . سپس امام عليه السّلام آنها را بدين ترتيب ده خصلت شمرد : يقين ، قناعت ، صبر ، شكر ، بردبارى ، خوش‌خلقى ، سخاوت ، غيرت ، شجاعت و جوانمردى .\r\n25 . انس گويد : رسول خدا صلّى اللَّه عليه و آله شجاع‌ترين ، نيكوترين و سخىترين مردم بود .\r\nشبى صداى هولناكى به گوش مردم مدينه رسيد كه همه وحشتزده به سوى آن صدا شتافتند . در اين ميان ديدند رسول خدا صلّى اللَّه عليه و آله پيش از همه بيرون آمده در حالى كه سوار بر اسب ابو طلحه شده و شمشير بر گردن انداخته و به مردم مىفرمايد : نترسيد ، چيزى نيست ، عجب اسب تيز تكى است !\r\n26 . على عليه السّلام فرمود : چون تنور جنگ گرم مىشد و دو لشكر به هم مىرسيدند ما به رسول خدا صلّى اللَّه عليه و آله پناهنده مىشديم و هيچ كس به دشمن نزديكتر از آن حضرت نبود .\r\n27 . ابو سعيد خدرى گويد : رسول خدا صلّى اللَّه عليه و آله از دختران پرده‌نشين باحياتر بود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو هر گاه چيزى را دوست نمىداشت از قيافهء آن حضرت درمىيافتيم .\r\n28 . امام صادق عليه السّلام به حفص بن غياث فرمود : اى حفص ، هر كه صبر كند اندكى صبر كرده و هر كه بىتابى كند اندكى بىتابى كرده است . سپس فرمود : در همهء كارهايت صبر پيشه‌ساز ، زيرا خداى بزرگ محمّد صلّى اللَّه عليه و آله را به پيامبرى برانگيخت و او را امر به صبر و مدارا نمود و فرمود : « بر آنچه مىگويند صبر كن و به طورى شايسته از آنان دورى گزين ، و مرا با تكذيب‌كنندگان توانگر و مرفّه واگذار « 1 » » ، و نيز فرمود : « بدى ديگران را با بهترين روش دور كن ، تا آن كه ميان تو و او دشمنى است گويى دوست گرم و صميمى است . و از اين خصلت برنخورند جز كسانى كه صبر پيشه كنند و كسى كه داراى بهره‌اى بزرگ [ از انديشه و خرد 
  ] است » « 2 » رسول خدا صلّى اللَّه عليه و آله هم صبر نمود تا او را به چيزهاى بزرگ متهم كردند . از اين رو دلتنگ شد و خداوند اين آيه را نازل نمود : « و ما به خوبى مىدانيم كه تو سينه‌ات از آنچه مىگويند تنگ مىشود . پس به همراه ستايش پروردگارت تسبيح‌گوى و از سجده‌گزاران باش « 3 » . » باز هم او را تكذيب كردند و متهم نمودند و حضرت غمگين شد و خداوند اين آيه را فرستاد : « ما به خوبى مىدانيم كه آنچه مىگويند تو را غمگين مىكند . اما آنان تو را تكذيب نمىكنند بلكه اين ستمگران آيات خدا را تكذيب مىكنند .\r\nالبته پيش از تو نيز پيامبرانى تكذيب شدند و بر تكذيب شدن صبر كردند ، و آزارها ديدند تا آنكه يارى ما به آنان رسيد « 4 » . » پس پيامبر صلّى اللَّه عليه و آله خود را به صبر ملزم ساخت ، تا آنكه آنها پا را فراتر نهاده و نام خدا را بر زبان آورده ، او را تكذيب نمودند . پيامبر صلّى اللَّه عليه و آله فرمود : در بارهء خودم و خاندان و آبرويم صبر كردم ولى در بارهء بدگفتن به معبودم صبر ندارم . آن‌گاه خداوند\r\n\r\n\r\n","description":"","footnote":"\r\n( 1 ) مزّمّل / 10 و 11 .\r\n( 2 ) فصّلت / 34 و 35 .\r\n( 3 ) حجر / 97 و 98 .\r\n( 4 ) انعام / 33 و 34 .\r\n","page_name":" 24 ","page_number":24},
  {"content":"\r\n\r\nاين آيه را نازل كرد : « ما آسمانها و زمين و آنچه را ميان آنهاست در شش روز آفريديم و هيچ خستگى به ما نرسيد ، پس [ تو هم خسته نشو و 
  ] بر آنچه مىگويند صبر كن « 1 » . »\r\nپس پيامبر صلّى اللَّه عليه و آله در همهء احوال صبر كرد تا او را به امامان از عترتش مژده دادند و آنان به داشتن صبر معرفى گرديدند . خداوند والامقام فرمود : « و از آنان پيشوايانى ساختيم كه به امر ما هدايت كنند ، چون صبر كردند و به آيات ما يقين داشتند « 2 » . » اينجا بود كه پيامبر صلّى اللَّه عليه و آله فرمود : « صبر نسبت به ايمان مانند سر است نسبت به بدن . » خداوند هم از صبر او قدردانى كرد و اين آيه را نازل فرمود : « كلمهء نيكوى پروردگارت [ و وعده‌هاى نجات و پيروزى او 
  ] در بارهء بنى اسرائيل انجام يافت به پاداش صبرى كه كردند ، و آنچه را فرعون و قومش مىساختند و آنچه را برمىافراشتند واژگون نموديم « 3 » . » پيامبر صلّى اللَّه عليه و آله فرمود : « اين هم بشارت است و هم انتقام » .\r\nآن‌گاه خداوند پيكار با مشركان را براى او روا دانست و اين آيه را نازل كرد :\r\n« هر كجا مشركان را يافتيد بكشيد و آنان را بگيريد و محاصره كنيد و در هر كمينگاهى بر سر راهشان بنشينيد « 4 » . و هر كجا بر آنان دست يافتيد بكشيدشان « 5 » . » پس خداوند آنان را به دست رسول خدا صلّى اللَّه عليه و آله و دوستانش به قتل رساند و پاداش صبر آن حضرت را به او عنايت فرمود ، علاوه بر آنچه در آخرت برايش ذخيره كرده است . پس هر كه صبر كند و به حساب خدا گذارد ، از دنيا بيرون نرود تا آنكه خداوند چشم او را در بارهء دشمنانش روشن كند ، علاوه بر آنچه در آخرت برايش ذخيره خواهد نمود .\r\n29 . پيامبر صلّى اللَّه عليه و آله فرمود كه جبرئيل نزد او آمد و گفت : يا رسول اللَّه ، خداوند مرا با هديه‌اى به سوى تو فرستاده كه چنين هديه‌اى را پيش از شما به هيچ كس عطا\r\n\r\n\r\n","description":"","footnote":"\r\n( 1 ) ق / 38 و 39 .\r\n( 2 ) سجده / 24 .\r\n( 3 ) اعراف / 137 .\r\n( 4 ) توبه / 6 .\r\n( 5 ) بقره / 191 .\r\n","page_name":" 25 ","page_number":25},
  {"content":"\r\n\r\nنكرده است . رسول خدا صلّى اللَّه عليه و آله فرمود : آن هديه چيست ؟ گفت : صبر ، و نيكوتر از صبر .\r\nفرمود : آن چيست ؟ گفت : رضا ، و نيكوتر از آن . فرمود : أن چيست ؟ گفت : زهد ، و بهتر از آن . فرمود : آن چيست ؟ گفت : اخلاص ، و بهتر از آن . فرمود : آن چيست ؟\r\nگفت : يقين ، و بهتر از آن . فرمود : گفتم : آن چيست اى جبرئيل ؟ گفت : نردبان آن توكل بر خداست . گفتم : توكل بر خدا چيست ؟ گفت : دانستن آنكه مخلوق [ بدون خواست خدا 
  ] نه زيانى تواند زد و نه سودى تواند رساند . نه مىتواند عطا كند و نه منع نمايد . و نيز نوميد بودن از مخلوق . هر گاه بنده چنين باشد ديگر براى هيچ كس جز خدا عملى انجام نمىدهد و جز خدا به كسى اميد نمىبندد و از كسى نمىترسد و به هيچ كس جز خدا چشم طمع نمىدوزد ؛ اين است توكل .\r\nپيامبر صلّى اللَّه عليه و آله فرمود : گفتم : اى جبرئيل ، تفسير صبر چيست ؟ گفت : آن است كه آدمى در سختى شكيبايى كند همان گونه كه در شادى شكيبايى مىكند ، و در هنگام نيازمندى شكيبايى كند چنان كه در وقت بىنيازى شكيبايى مىكند ، و در بلا و گرفتارى شكيبايى كند چنان كه در عافيت و سلامتى شكيبايى مىكند . بنا بر اين از حال خود از بلايى كه به او مىرسد نزد كسى شكايت نكند .\r\nگفتم : تفسير قناعت چيست ؟ گفت : آن است كه به آنچه از دنيا به او مىرسد قناعت ورزد ؛ با چيز كم بسازد و بر عطاى اندك سپاس گزارد .\r\nگفتم : تفسير رضا چيست ؟ گفت : كسى كه از آقاى خود راضى است بر او خشم نمىگيرد ، چه به نعمتهاى دنيا برسد چه نرسد . و هيچ گاه به عمل اندك خود راضى نمىگردد .\r\nگفتم : تفسير زهد چيست ؟ گفت : زاهد دوست مىدارد كسى را كه خالقش را دوست مىدارد ، و دشمن مىدارد كسى را كه خالقش را دشمن مىدارد . از حلال دنيا احتياط و دورى مىكند و به حرام آن اعتنا نمىنمايد ، زيرا حلال آن حساب دارد و حرامش عقاب . بر همهء مسلمانان مهر مىورزد چنان كه به خود مهر مىورزد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاز سخن [ بيهوده 
  ] خوددارى مىكند چنان كه از مردارى كه بوى گندش بلند شده دورى مىكند . از كالاى بىارزش دنيا و زرق و برق آن دورى مىكند چنان كه از آتش دورى مىنمايد كه مبادا شعله‌اش او را فرا گيرد . آرزوى خود را كوتاه مىسازد و مرگ او پيش چشمش مجسّم است .\r\nگفتم : اى جبرئيل ، تفسير اخلاص چيست ؟ گفت : با اخلاص كسى است كه از مردم چيزى نخواهد تا خود بدان دست يابد ، و هر گاه به دست آورد بدان راضى مىشود ، و اگر چيزى در دستش باقي ماند در راه خدا مىبخشد . و چون از مردم درخواستى نكرد به بندگى خود در برابر خداوند اقرار نموده ، و اگر به چيزى دست يافت و بدان راضى شد پس از خداوند راضى شده و خداى بزرگ نيز از او راضى است . و اگر چيزى در راه خدا بخشيد در حدّ وثوق و اعتماد به خداى خود قرار دارد .\r\nگفتم : تفسير يقين چيست ؟ گفت : مؤمن چنان براى خدا كار مىكند كه گويى خدا را مىبيند ، و اگر او خدا را نمىبيند . خدا او را مىبيند و به طور يقين مىداند كه آنچه به او رسيده نمىتوانست از او خطا برود ، و آنچه از او خطا رفته نمىتوانست به او برسد . اينها كه گفته شد شاخه‌هاى توكل و نردبان زهد است .\r\n30 . امام باقر عليه السّلام مىفرمود : فرشته‌اى نزد رسول خدا صلّى اللَّه عليه و آله آمد و گفت : اى محمّد ، خدايت سلام مىرساند و مىفرمايد : اگر بخواهى همهء ريگهاى مكه را برايت طلا سازم ! آن حضرت سر به سوى آسمان برداشت و گفت : پروردگارا ، مىخواهم روزى سير باشم و سپاس تو گويم ، و روزى گرسنه باشم و از تو درخواست نمايم .\r\n31 . امام باقر عليه السّلام مىفرمود : فرشته‌اى نزد رسول خدا صلّى اللَّه عليه و آله آمد و گفت :\r\nخداوند تو را مختار فرموده كه بنده‌اى فروتن و رسول باشى يا پادشاه و رسول ! آن حضرت به جبرئيل عليه السلام نگاه كرد و او با دست اشاره كرد كه فروتنى اختيار كن .\r\nپس حضرت فرمود : مىخواهم بنده‌اى فروتن و رسول باشم . آن فرشته در حالى كه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nكليدهاى خزائن زمين را در دست داشت گفت : اگر پادشاهى را هم بپذيرى از مقامى كه نزد خدا دارى نخواهد كاست .\r\n32 . على عليه السّلام در وصف پيامبر صلّى اللَّه عليه و آله و تأسّى به آن حضرت فرمود : پيامبر پاك و پاكيزهء خود را سرمشق گير . . . كه از دنيا نيم لقمه‌اى برگرفت و چشمى بدان ندوخت .\r\nاز همه كس پهلويش از دنيا لاغرتر و شكمش از دنيا خالىتر بود . دنيا بر او عرضه شد ولى نپذيرفت . و هر گاه دانست كه خداوند چيزى را دشمن دارد او نيز آن را دشمن داشت و چيزى را كه خدا حقير دانست او نيز حقير شمرد . و اگر خصلتى جز اين در ما نبود كه دوست مىداريم آنچه را خدا دشمن داشته ، و بزرگ مىداريم چيزى را كه خدا كوچك شمرده ، همين در مخالفت و دشمنى ما با خدا و سرپيچى از فرمان او بس بود ! همانا رسول خدا صلّى اللَّه عليه و آله بر روى زمين غذا مىخورد . چون بندگان مىنشست .\r\nكفش خود را به دست خويش پينه مىزد و لباسش را وصله مىدوخت . بر الاغ بىپالان سوار مىشد و ديگرى را هم در رديف خود سوار مىكرد . و چون ديد پرنده‌اى با نقش و نگار بر در اتاقش آويخته ، به يكى از زنان خود فرمود : اى فلانى ، اين پرده را از نظرم دور دار ، كه هر گاه به آن مىنگرم به ياد دنيا و زرق و برق آن مىافتم ! پيامبر صلّى اللَّه عليه و آله قلبا از دنيا روى گرداند و ياد آن را در درون خود بكشت . او دوست داشت زينتهاى دنيا از نظرش پنهان باشد تا مبادا جامه‌اى زيبا و فاخر از آن برگيرد و آن را خانهء هميشگى خود پندارد و اميد اقامت در آن را در سر بپروراند .\r\nپس دنيا را به كلى از جان خود بيرون كرد و ياد آن را از دل براند و آن را از نظر پنهان داشت . آرى هر كه چيزى را دشمن دارد نگاه به آن را نيز دشمن دارد و خوش ندارد نامى از آن در نزد او به ميان آيد .\r\n33 . امام صادق عليه السّلام فرمود : چيزى از دنيا براى رسول خدا صلّى اللَّه عليه و آله خوشتر از آن نبود كه در دنيا گرسنه و ترسناك [ از خدا و نگران از اوضاع 
  ] باشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n34 . حضرت حسين بن على عليه السّلام ضمن خبرى طولانى در شرح حال رسول خدا صلّى اللَّه عليه و آله فرمود : آن حضرت از ترس خدا چندان مىگريست كه جاى نمازش تر مىشد ، با آنكه گناهى نداشت .\r\n35 . روايت است كه رسول خدا صلّى اللَّه عليه و آله چندان مىگريست كه بيهوش مىگشت .\r\nبه آن حضرت عرض شد : مگر خداوند گناهان گذشته و آيندهء شما را نبخشوده است ؟\r\nفرمود : آيا بندهء شكرگزار خدا نباشم ؟ . . . بيهوشىهاى على بن ابى طالب عليه السّلام نيز در مقامات عبادت و بندگى چنين بود .\r\n36 . روايت است كه ابراهيم خليل عليه السّلام هنگامى كه به نماز مىايستاد از ترس خدا صدايى مانند صداى جوشش ديگ از او شنيده مىشد ، و رسول خدا صلّى اللَّه عليه و آله نيز چنين بود .\r\n37 . ابو سعيد خدرى گويد : چون آيهء شريفهء  اذْكُرُوا اللَّهَ ذِكْراً كَثِيراً  « 1 » ( خدا را فراوان ياد كنيد ) نازل شد ، رسول خدا صلّى اللَّه عليه و آله آن قدر به ذكر خدا مشغول شد كه كفّار گفتند : او جن زده و ديوانه گشته است .\r\n38 . امام صادق عليه السّلام فرمود : رسول خدا صلّى اللَّه عليه و آله روزى هفتاد بار به درگاه خدا توبه مىكرد . راوى گويد : گفتم : آيا آن حضرت مىگفت :\r\n« استغفر اللَّه و أتوب اليه » ؟\r\nفرمود : نه ، بلكه مىگفت :\r\n« أتوب الى اللَّه »\r\n. گفتم : رسول خدا صلّى اللَّه عليه و آله توبه مىكرد و هيچ گاه برنمىگشت ولى ما توبه مىكنيم و باز به گناه برمىگرديم ! امام عليه السّلام فرمود : بايد از خدا كمك خواست .\r\n39 . امام صادق عليه السّلام فرمود : رسول خدا صلّى اللَّه عليه و آله از هيچ مجلسى - گرچه كوتاه - برنمىخاست مگر اينكه بيست و پنج بار استغفار مىكرد .\r\n40 . امير مؤمنان عليه السّلام هر گاه به وصف رسول خدا صلّى اللَّه عليه و آله مىپرداخت مىفرمود :\r\nرسول خدا صلّى اللَّه عليه و آله از همهء مردم بخشنده‌تر ، دليرتر ، راستگوتر ، باوفاتر ، نرمخوتر و\r\n\r\n\r\n","description":"","footnote":"\r\n( 1 ) احزاب / 41 .\r\n","page_name":" 29 ","page_number":29},
  {"content":"\r\n\r\nخوش معاشرت‌تر بود . هر كه در ابتدا او را مىديد هيبتش او را مىگرفت ، و هر كه با حضرتش آميزش مىنمود و شناخت پيدا مىكرد به او علاقمند مىگرديد . من كه پيش از او و بعد از او مانندش را نديده‌ام .\r\n41 . رسول خدا صلّى اللَّه عليه و آله فرمود : به اخلاق نيك آراسته گرديد ، كه خداوند مرا به اخلاق نيك برانگيخته است . و از اخلاقهاى نيك آن است كه آدمى گذشت كند از كسى كه به او ستم كرده ، و بخشش كند به كسى كه او را محروم ساخته ، و بپيوندد با كسى كه از او بريده ، و عيادت كند از كسى كه او را عيادت نمىكند .\r\n42 . امير مؤمنان عليه السّلام فرمود : از سوگندهاى رسول خدا صلّى اللَّه عليه و آله اين بود كه مىگفت :\r\n« لا ، و استغفر اللَّه »\r\nنه ، و از خدا آمرزش مىخواهم « 1 » .\r\n43 . عبد اللَّه بن عمر گويد : رسول خدا صلّى اللَّه عليه و آله چنان بود كه خشنودى و خشم از چهره‌اش شناخته مىشد . به هنگامى كه خشنود مىشد چهره‌اش چون آينه مىدرخشيد به حدّى كه مىتوان گفت نقش ديوار در چهره‌اش مىافتاد . و چون خشم مىگرفت رنگ مباركش گرفته و تيره مىگشت .\r\n44 . رسول خدا صلّى اللَّه عليه و آله فرمود : آيا به شما خبر ندهم كه كدامتان بيشتر به من شباهت داريد ؟ گفتند : چرا ، اى رسول خدا . فرمود : كسى كه خلقش نيكوتر ، و برخوردش با مردم ملايم‌تر ، و با خويشانش نيكوكارتر باشد ، و برادران دينيش را بيش از همه دوست داشته ، و بر حق صبورتر ، و خشم خود را فروخورنده‌تر ، و گذشتش از همه بهتر ، و در حال خشنودى و خشم از همه باانصاف‌تر باشد .\r\n45 . غزالى گويد : رسول خدا صلّى اللَّه عليه و آله هنگامى كه خيلى خوشحال مىشد محاسن خويش را زياد دست مىكشيد .\r\n\r\n\r\n","description":"","footnote":"\r\n( 1 ) در عرب رسم است كه هنگام سوگند كلمهء « لا » مىگويند سپس سوگند مىخورند مانند : « لا و ربّك » .\r\nو در اينجا مراد اين است كه آن حضرت پس از گفتن « لا » سوگند نمىخورد و به جاى آن استغفار مىكرد . ( اقتباس از مرآة العقول علّامهء مجلسى ) .\r\n","page_name":" 30 ","page_number":30},
  {"content":"\r\n\r\n46 . و نيز گويد : رسول خدا صلّى اللَّه عليه و آله بخشنده‌ترين مردم بود ، هرگز شبى نمىگذشت كه درهم و دينارى نزد او بماند ، و اگر چيزى زياد مىآمد و تا شب كسى را نمىيافت كه به او ببخشد ، به خانه نمىرفت تا آن را به مستحقش برساند . از آنچه خداوند روزيش كرده بود بيش از آذوقهء همان سال برنمىداشت ، آن هم از ميسورترين چيزى كه مىيافت از خرما و جو ، و بقيه را در راه خدا مصرف مىكرد .\r\nهر چه از او مىخواستند عطا مىكرد ، آنگاه سراغ آذوقهء سال خود مىرفت و از آن هم ايثار مىنمود ، و بسا پيش از تمام شدن سال اگر چيزى به دستش نمىرسيد خودش نيازمند آذوقه مىشد . . . حق را جارى مىكرد گرچه براى او يا براى يارانش زيان داشته باشد . . . در ميان دشمنان بدون نگهبان آمد و شد مىكرد . . . هرگز چيزى از امور دنيا او را به ترس و وحشت نمىافكند . . . با فقرا مىنشست و با تهيدستان هم غذا مىشد . اهل فضل را به خاطر اخلاقشان احترام مىكرد ، و با نيكى كردن به اشخاص آبرومند با آنان خو مىگرفت . با خويشانش پيوند و رفت و آمد داشت بدون آنكه آنان را بر كسانى كه از آنان برتر بودند ، مقدم بدارد . به هيچ كس ستم نمىكرد ، و پوزش عذرخواهان را مىپذيرفت . . . آن حضرت غلامان و كنيزانى داشت ولى در خوراك و پوشاك بر آنان برترى نداشت . ساعتى از وقت او در غير بندگى خدا و غير كار لازمى كه صلاح او در آن بود نمىگذشت . گاه به باغ و بستان ياران خود سر مىزد . هيچ گاه مسكينى را به خاطر تهيدستى يا بيماريش كوچك نمىشمرد ، و از هيچ پادشاهى به خاطر ملك و سلطنتش نمىترسيد . فقير و پادشاه را يكسان به سوى خدا دعوت مىفرمود .\r\n47 . و نيز گويد : رسول خدا صلّى اللَّه عليه و آله از همه كس ديرتر به خشم مىآمد و زودتر خشنود مىشد . وى مهربانترين و خيرخواه‌ترين و سودمندترين كس براى مردم بود .\r\n48 . و نيز گويد : رسول خدا صلّى اللَّه عليه و آله هر گاه خوشحال و خشنود مىشد خشنوديش از همه كس نيكوتر بود . در پند و موعظه جدى بود . هنگام خشم - كه جز براى خدا\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nخشم نمىگرفت - چيزى تاب مقاومت در برابر خشم او را نداشت . آن حضرت در همهء كارهايش اين چنين جدى بود . چون مصيبتى به او مىرسيد كارش را به خداوند واگذار مىكرد و از حول و قوت خويش بيزارى مىجست و از خداوند راه چاره طلب مىكرد .\r\n49 . رسول خدا صلّى اللَّه عليه و آله فرمود : بدانيد كه هر عبادتى در آغاز افراطى دارد ، سپس به فترت و سستى مىگرايد . هر كه افراط در عبادتش به سنّت من بينجامد راه را يافته است ، و هر كه با سنّت من مخالفت ورزد گمراه گشته و عملش تباه خواهد شد . بدانيد كه من هم نماز مىخوانم و هم مىخوابم ، هم روزه مىگيرم و هم افطار مىكنم ، هم مىخندم و هم مىگريم . پس هر كه از راه روشن و سنّت من روى گرداند از من نيست .\r\nمؤلف : اخبار در مطالب گذشته بيش از حدّ شمار است ، و ما از هر بابى يك يا دو خبر آورديم . اما جزئيات زندگانى آن حضرت بسيار است « 1 » .\r\n\r\n\r\n","description":"","footnote":"\r\n( 1 ) به ملحقات شمايل پيامبر صلّى اللَّه عليه و آله در آخر كتاب مراجعه فرماييد .\r\n","page_name":" 32 ","page_number":32},
  {"content":"\r\n\r\n\r\n2 آداب معاشرت پيامبر صلّى اللَّه عليه و آله\r\n50 . امام صادق عليه السّلام به بحر سقّاء فرمود : اى بحر ، خوش خلقى مايهء آسانى امور و شادىزاست . . . سپس حديثى نقل فرمود كه مىرساند رسول خدا صلّى اللَّه عليه و آله خوش خلق بود .\r\n51 . امير مؤمنان عليه السّلام فرمود : رسول خدا صلّى اللَّه عليه و آله چنان بود كه از نيكىهايش قدردانى نمىشد ، در صورتى كه نيكىهاى آن حضرت بر قرشى و بر عرب و عجم جارى بود . كيست كه بيش از رسول خدا صلّى اللَّه عليه و آله به اين مردم نيكى كرده باشد ؟ ! ما اهل بيت نيز از نيكىهاى ما قدردانى نمىشود ، همچنين مؤمنان برگزيده نيز از نيكىهاشان قدردانى نمىگردد ( بنا بر اين نبايد دلسرد شد و دست از نيكى به ديگران كشيد ) .\r\n52 . به روايت ديلمى ، رسول خدا صلّى اللَّه عليه و آله لباس خود را وصله مىزد ، كفش خود را مىدوخت ، گوسفندان خود را مىدوشيد ، با بردگان غذا مىخورد ، بر زمين مىنشست ، بر درازگوش سوار مىشد و ديگرى را نيز ترك خود سوار مىكرد . حيا\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمانع نمىشد كه شخصا نيازمنديهاى خود را از بازار تهيه كند و خود به خانه برد . با ثروتمند و فقير دست مىداد و دست خود را نمىكشيد تا طرف مقابل دست خود را بكشد . با هر كس روبرو مىشد از ثروتمند و فقير و بزرگ و كوچك سلام مىكرد .\r\nچيزى را كه به آن دعوت مىشد كوچك نمىشمرد گرچه پست‌ترين نوع خرما بود .\r\nآن حضرت كم خرج ، بلند طبع ، خوش معاشرت و خوشرو بود . هميشه لبخند بر لب داشت ولى بلند نمىخنديد ، و غمگين به نظر مىرسيد اما عبوس و دژم نبود . فروتن بود اما خود را كوچك نمىنمود ، بخشنده بود اما اسراف نمىورزيد ، و نازكدل و مهربان با همهء مسلمانان بود . هرگز از روى سيرى باد گلو نزد ، و هرگز دست طمع به سوى كسى نگشود .\r\n53 . به روايت طبرسى ، رسول خدا صلّى اللَّه عليه و آله در آينه نگاه مىكرد و موى سر را صاف مىكرد و شانه مىزد ، و بسا به آب نگاه مىكرد و موى سر را مرتب مىساخت . نه تنها براى خانوادهء خود كه براى يارانش نيز خود را مىآراست ، و مىفرمود : خداوند دوست دارد كه بنده‌اش هنگامى كه براى ديدن برادران از خانه بيرون مىرود خود را آماده و آراسته نمايد .\r\n54 . رسول خدا صلّى اللَّه عليه و آله فرمود : پنج چيز است كه تا دم مرگ از آنها دست بر نمىدارم : روى زمين با بردگان غذا خوردن ، بر الاغ پالاندار سوار شدن ، شير بز را با دست خود دوشيدن ، لباس پشمينه پوشيدن و به كودكان سلام كردن ، تا آنكه پس از من سنّت شود .\r\n55 . به روايت قطب راوندى ، رسول خدا صلّى اللَّه عليه و آله بر كوچك و بزرگ سلام مىكرد .\r\n56 . امير مؤمنان عليه السّلام به مردى از قبيلهء سعد فرمود : . . . صبح يكى از روزها رسول خدا صلّى اللَّه عليه و آله به سراغ من و فاطمه آمد و ما هنوز در بستر خواب بوديم ، فرمود :\r\nسلام بر شما . ما در آن شرايط شرم كرده ، جواب نگفتيم . بار ديگر فرمود : سلام بر\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nشما . باز جواب نداديم . بار سوم فرمود : سلام بر شما . ما ترسيديم كه اگر جواب نگوييم آن حضرت باز گردد ، زيرا عادت حضرتش چنين بود كه سه بار سلام مىكرد ، اگر جواب مىشنيد داخل مىشد و گر نه بازمىگشت . پس گفتيم : و سلام بر شما اى رسول خدا ، بفرماييد ، و حضرت داخل شد . . .\r\n57 . امام صادق عليه السّلام فرمود : رسول خدا صلّى اللَّه عليه و آله به زنان سلام مىكرد و آنان نيز پاسخ مىگفتند . و امير مؤمنان عليه السّلام به زنان سلام مىكرد ولى كراهت داشت كه به زنان جوان سلام كند و مىفرمود : مىترسم از آهنگ صداى آنان خوشم آيد ، آن‌گاه زيان اين كار بيش از اجرى كه در نظر دارم بر من وارد شود .\r\n58 . به روايت عبد العظيم حسنى رحمه اللَّه ، رسول خدا صلّى اللَّه عليه و آله سه گونه مىنشست : گاه [ كف پاها را زمين نهاده 
  ] ساقهاى پاها را بلند مىكرد و دو دست خود را جلو آن قرار مىداد و ساق دست را در كف دست ديگر مىگرفت ( چنبك مىزد ) ، و گاه دو زانو مىنشست ، و گاه يك پا را تا كرده زير ران مىنهاد و پاى ديگر را روى آن مىخواباند ، و هرگز ديده نشد كه آن حضرت [ مانند متكبران 
  ] چهار زانو بنشيند .\r\n59 . على عليه السّلام فرمود : هرگز نشد كه رسول خدا صلّى اللَّه عليه و آله با كسى دست دهد و زودتر از او دستش را بكشد ، بلكه درنگ مىكرد تا او دستش را بيرون كشد . و هرگز كسى با آن حضرت در كارى يا سخنى مشاركت نكرد كه حضرت زودتر از او دست از كار كشد بلكه صبر مىكرد تا وى دست از كار بكشد . و نشد كسى با آن حضرت گفتگو را آغاز كند و حضرت پيش از او سكوت كند . و هرگز ديده نشد كه نزد كسى پاى خود را دراز كند . و هرگز ميان دو كار مخيّر نشد مگر اينكه دشوارترين آنها را اختيار مىفرمود . و در ستمى كه به او مىشد در صدد انتقام بر نمىآمد مگر آنكه محارم خدا هتك شود ، كه در اين صورت به خاطر خدا خشم مىگرفت . و هرگز در حال تكيه دادن چيزى نخورد تا از دنيا رحلت فرمود .\r\nو چيزى از آن جناب درخواست نشد كه « نه » بگويد . و هرگز حاجتمندى را\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nرد نكرد جز آنكه يا حاجت او را بر مىآورد ، يا او را با سخنى نرم و دلنواز خرسند مىساخت . نمازش در عين تماميت از نماز همهء مردم سبكتر ، و خطبه‌اش از همه كوتاه‌تر و از بيهوده گويى بر كنار بود . و چون از راه مىرسيد از بوى خوشش شناخته مىشد . و چون با ديگران بر سر يك سفره مىنشست اول كسى بود كه شروع به غذا خوردن مىكرد و آخرين كسى بود كه از غذا دست مىكشيد ، و هنگام غذا خوردن از جلو خود ميل مىفرمود ، و تنها هنگام خوردن رطب و خرما دست به سوى ديگر هم مىبرد .\r\nآشاميدنى را با سه نفس مىآشاميد ، و آب را مىمكيد و يكباره سر نمىكشيد .\r\nدست راستش به خوردن و آشاميدن و گرفتن و دادن اختصاص داشت و جز با دست راست چيزى نمىگرفت و نمىداد ، و دست چپش براى ساير اعضاى بدنش بود « 1 » . در همهء كارها چون لباس پوشيدن ، كفش پوشيدن و از مركب پياده شدن شروع با دست يا پاى راست را دوست داشت .\r\nچون كسى را صدا مىزد سه بار تكرار مىكرد ، ولى در سخن گفتن يك بار بيشتر نمىگفت . و اگر اذن دخول مىگرفت سه بار تكرار مىفرمود . كلامش روشن بود و هر شنونده‌اى آن را مىفهميد . به هنگام سخن گفتن سفيدى دندانش برق مىزد ، و اگر او را مىديدى مىگفتى دندانهاى پيش او فاصله دارد ولى فاصله نداشت .\r\nنگاه كردنش كوتاه بود و به كسى خيره نمىشد . با كسى سخنى را كه او خوش نمىداشت نمىگفت . هنگام راه رفتن مانند كسى كه از سراشيبى فرود مىآيد قدم بر مىداشت . مىفرمود : بهترين شما خوشخوترين شماست . هيچ خوراكى را نكوهش يا ستايش نمىكرد . ياران آن حضرت در حضور او كشمكش و بگو مگو نمىكردند .\r\nهر كس از او سخن مىگفت ، مىگفت : هيچ كس را مانند آن جناب صلّى اللَّه عليه و آله پيش از آن و\r\n\r\n\r\n","description":"","footnote":"\r\n( 1 ) در روايت است كه\r\nاليمين للوجه ، و اليسار للفرج\r\n« دست راست براى صورت و بالاتنه است ، و دست چپ براى پايين تنه » .\r\n","page_name":" 36 ","page_number":36},
  {"content":"\r\n\r\nبعد از آن نديده و نخواهم ديد .\r\n60 . امام صادق عليه السّلام فرمود : رسول خدا صلّى اللَّه عليه و آله نگاهش را ميان يارانش تقسيم مىكرد و به اين و آن يك نواخت مىنگريست . آن حضرت در ميان ياران هرگز پاى خود را دراز نكرد . و اگر مردى با آن حضرت دست مىداد حضرت دست او را رها نمىكرد تا او دست خود را عقب بكشد ، و چون مردم اين نكته را فهميدند چون با آن حضرت دست مىدادند فورا دست خود را از دست حضرتش بيرون مىكشيدند .\r\nبه روايتى ديگر : رسول خدا صلّى اللَّه عليه و آله هرگز سائلى را رد نكرد ، اگر چيزى داشت مىداد ، و گر نه مىفرمود : خدا برساند .\r\n61 . امام صادق عليه السّلام فرمود : رسول خدا صلّى اللَّه عليه و آله هر گاه با كسى مىنشست از جا بر نمىخاست تا همنشين او از جا برخيزد .\r\n62 . به روايت طبرسى : رسول خدا صلّى اللَّه عليه و آله به هنگام سخن گفتن لبخند مىزد .\r\n63 . يونس شيبانى گويد : امام صادق عليه السّلام به من فرمود : شما با يك ديگر چگونه شوخى مىكنيد ؟ گفتم : خيلى كم ! فرمود : چرا شوخى نمىكنيد ؟ ! شوخى از خوشخويى است . و با شوخى مىتوانى برادر دينى خود را شاد سازى . همانا رسول خدا صلّى اللَّه عليه و آله با مردم شوخى مىكرد و مىخواست بدين وسيله آنان را شاد سازد .\r\n64 . امام صادق عليه السّلام فرمود : مؤمنى نيست مگر آنكه از شوخى بهره‌اى دارد .\r\nرسول خدا صلّى اللَّه عليه و آله نيز شوخى مىكرد ولى جز سخن حق چيزى نمىگفت .\r\n65 . معمّر بن خلّاد گويد : از حضرت رضا عليه السّلام پرسيدم و گفتم : قربانت گردم ، آدمى در ميان گروهى قرار دارد ، سخنى به ميان مىآيد كه همه شوخى مىكنند و مىخندند ، اين چه صورت دارد ؟ فرمود : مانعى نيست ، اگر نباشد - و من يقين كردم منظور آن حضرت آن است كه فحش و ناسزايى در ميان نباشد - سپس فرمود : مردى از اعراب باديه‌نشين نزد رسول خدا صلّى اللَّه عليه و آله مىآمد و براى آن حضرت هديه مىآورد و همان جا مىگفت : پول هديهء مرا مرحمت كن ! و رسول خدا صلّى اللَّه عليه و آله از اين سخن\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمىخنديد . و هر گاه غمگين مىشد مىفرمود : اعرابى چه مىكند ؟ كاش نزد ما مىآمد [ و با سخنانش ما را مىخندانيد 
  ] .\r\n66 . امام صادق عليه السّلام فرمود : رسول خدا صلّى اللَّه عليه و آله بيشتر اوقات رو به قبله مىنشست .\r\n67 . به روايت طبرسى : رسول خدا صلّى اللَّه عليه و آله چنان بود كه كودك را براى دعاى بركت يا نامگذارى حضور انورش مىآوردند و آن حضرت به احترام كسانش او را در دامن خود مىنشانيد ، و گاه مىشد كه كودك در دامان آن حضرت ادرار مىكرد ، برخى از كسانى كه ناظر بودند به روى كودك فرياد مىزدند ، پيامبر صلّى اللَّه عليه و آله مىفرمود : با تندى از ادرار كودك جلوگيرى نكنيد ، او را رها كنيد تا كاملا ادرار كند . آن‌گاه به دعا و نامگذارى وى مىپرداخت و كسان كودك نيز خوشحال مىشدند و آزردگى و ملالت خاطرى از اين حادثه در پيامبر صلّى اللَّه عليه و آله نمىديدند ، و چون از نزد آن حضرت بازمىگشتند ايشان لباس خود را آب مىكشيد .\r\n68 . و نيز گويد : رسول خدا صلّى اللَّه عليه و آله هنگامى كه سواره بود نمىگذاشت كسى پياده همراه او حركت كند ، يا او را با خود سوار مىكرد ، و اگر وى نمىپذيرفت حضرت مىفرمود : جلوتر برو و هر جا در نظر دارى منتظر من بمان .\r\n69 . در اخبار آمده : رسول خدا صلّى اللَّه عليه و آله هيچ گاه براى خود از كسى انتقام نگرفت ، بلكه آزار دهندگان را مىبخشيد و از آنان گذشت مىفرمود .\r\n70 . به روايت طبرسى : . . . ( مانند روايت 61 است )\r\n71 . و نيز گويد : رسول خدا صلّى اللَّه عليه و آله اگر يكى از يارانش را سه روز پياپى نمىديد از حال وى جويا مىشد ، اگر در سفر بود برايش دعا مىكرد ، اگر در شهر بود به ديدارش مىرفت ، و اگر بيمار بود از او عيادت مىفرمود .\r\n72 . انس گويد : نه سال خدمتگزارى پيامبر صلّى اللَّه عليه و آله كردم ، هرگز ياد ندارم كه در اين مدت به من فرموده باشد : چرا فلان كار را نكردى ؟ ! و هرگز در كارى بر من ايراد نگرفت .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n73 . انس گويد : به خدايى كه پيامبر را به حق مبعوث كرد ، هرگز نشد كه آن حضرت در كارى كه خوشايندش نبود به من فرموده باشد : چرا چنين كردى ؟ ! و هيچ گاه همسرانش مرا ملامت نكردند جز آنكه مىفرمود : كارى به او نداشته باشيد ، تقدير و سرنوشت چنين بوده است .\r\n74 . و نيز گويد : رسول خدا صلّى اللَّه عليه و آله را كسى از ياران يا ديگران صدا نمىزد جز آنكه در جواب مىفرمود : لبّيك .\r\n75 . و نيز گويد : آن حضرت براى احترام و به دست آوردن دلهاى ياران خود آنان را به كنيه صدا مىزد « 1 » ، و براى كسانى كه كنيه نداشتند كنيه قرار مىداد و مردم نيز او را به همان كنيه مىخواندند . همچنين براى زنان فرزنددار و بىفرزند و حتى بچه‌ها كنيه قرار مىداد و بدين وسيله دلهاى آنان را به دست مىآورد .\r\n76 . هر گاه كسى بر آن حضرت وارد مىشد حضرت تشكچه‌اش را به او مىداد ، و اگر شخص تازه وارد نمىخواست قبول كند او را سوگند مىداد تا بپذيرد .\r\n77 . رسول خدا صلّى اللَّه عليه و آله در ماه مبارك رمضان مانند باد تند و سريع بود كه چيزى در دستش قرار نمىگرفت و هر چه داشت انفاق مىكرد .\r\n78 . عجلان گويد : خدمت امام صادق عليه السّلام بودم كه سائلى آمد ، امام برخاست و از سبدى كه در آن خرما بود دست خود را پر كرد و به سائل داد . سائلى ديگر آمد ، امام دوباره برخاست و مشتى خرما برداشت و به او داد . سائل سومى آمد ، باز برخاست و مشتى خرما برداشت و به او داد . بار چهارم سائل ديگر آمد ، امام فرمود :\r\nخداوند روزىرسان ما و شماست ! سپس فرمود : كسى از رسول خدا صلّى اللَّه عليه و آله چيزى از دنيا نمىخواست مگر اينكه عطا مىفرمود ، تا آنكه زنى پسر خود را نزد آن حضرت فرستاد و به او گفت : نزد حضرت برو و از او چيزى بخواه ، اگر فرمود : فعلا چيزى نداريم ، بگو : پيراهن خود را به من بده . امام فرمود : آن حضرت پيراهن خويش را\r\n\r\n\r\n","description":"","footnote":"\r\n( 1 ) به پاورقى صفحهء 86 رجوع شود .\r\n","page_name":" 39 ","page_number":39},
  {"content":"\r\n\r\nدر آورد و نزد پسر افكند ( و به او عطا فرمود ) ، آن‌گاه خداوند آن حضرت را به ميانه‌روى ادب فرمود و اين آيه را فرستاد :  وَ لا تَجْعَلْ يَدَكَ مَغْلُولَةً إِلى عُنُقِكَ  « 1 » « دست خود را به گردنت مبند ( بخل مورز ) و نيز به طور كلى باز مكن ( هر چه دارى مده ) كه در غير اين صورت ملول و دلتنگ خواهى نشست » .\r\n79 . امام باقر عليه السّلام فرمود : رسول خدا صلّى اللَّه عليه و آله از هديّه ميل مىكرد و از صدقه ميل نمىفرمود .\r\n80 . موسى بن عمران بن بزيع گويد : به امام رضا عليه السّلام عرض كردم : قربانت گردم ، مردم روايت كنند كه رسول خدا صلّى اللَّه عليه و آله هر گاه از راهى مىرفت ، در هنگام مراجعت از راهى ديگر بازمىگشت ، آيا چنين است ؟ فرمود : آرى ، من هم بسيارى از اوقات چنين مىكنم ، تو نيز چنين كن ، و آگاه باش كه اين كار برايت روزىآورتر است .\r\n81 . امام صادق عليه السّلام فرمود : رسول خدا صلّى اللَّه عليه و آله پس از طلوع آفتاب از خانه بيرون مىرفت .\r\n82 . امام صادق عليه السّلام فرمود : رسول خدا صلّى اللَّه عليه و آله هر گاه داخل منزلى ( يا مجلسى ) مىشد در نزديكترين جا به محل ورود خود مىنشست .\r\n83 . در كتاب « عوالى اللئالى » گويد : نقل است كه رسول خدا صلّى اللَّه عليه و آله خوش نمىداشت كسى پيش پاى وى برخيزد ، و مردم نيز از اين جهت پيش پاى حضرتش بر نمىخاستند ، ولى هنگامى كه حضرت براى رفتن بر مىخاست آنان نيز با او بر مىخاستند و تا در منزل بدرقه‌اش مىكردند .\r\n84 . اسحاق بن عمّار گويد : رسول خدا صلّى اللَّه عليه و آله هر گاه ارادهء جنگ مىكرد زنان خود را فرا مىخواند و با آنان مشورت مىكرد ، سپس خلاف نظر آنان عمل مىنمود .\r\n\r\n\r\n","description":"","footnote":"\r\n( 1 ) اسراء / 29 .\r\n","page_name":" 40 ","page_number":40},
  {"content":"\r\n\r\n85 . در « مناقب » گويد : پيامبر صلّى اللَّه عليه و آله در وقت نيم روز در اتاق امّ سلمه مىخوابيد ، و او عرق آن حضرت را جمع مىكرد و داخل عطر مىنمود .\r\n\r\nملحقات\r\n1 ) امام صادق عليه السّلام فرمود : هيچ گاه رسول خدا صلّى اللَّه عليه و آله با بندگان خدا به اندازهء عقل خود سخن نگفت . خود آن حضرت فرموده است : ما گروه پيامبران مأموريم با مردم به اندازهء عقل آنان سخن گوييم .\r\n2 ) و نيز فرمود : ما گروه پيامبران همان گونه كه مأموريم واجبات را بر پا داريم مأموريم با مردم به مدارا رفتار كنيم .\r\n3 ) ( تكرار روايت 2 است ) .\r\n4 ) سعد بن هشام گويد : نزد عايشه رفتم و از وى در بارهء اخلاق رسول خدا صلّى اللَّه عليه و آله پرسيدم ، گفت : آيا قرآن نمىخوانى ؟ گفتم : چرا ، گفت : اخلاق رسول خدا [ همان دستورات اخلاقى 
  ] قرآن است .\r\n5 ) پيامبر صلّى اللَّه عليه و آله فرمود : مردانگى و جوانمردى ما خاندان ، در گذشتن از كسانى است كه به ما ستم كرده‌اند و بخشش به كسانى است كه ما را محروم ساخته‌اند .\r\n6 ) رسول خدا صلّى اللَّه عليه و آله فرمود : پروردگارم مرا دستور داده كه مسلمانان فقير را دوست بدارم .\r\n7 ) امام صادق عليه السّلام فرمود : صبر ، راستگويى ، بردبارى و خوش‌خلقى از اخلاق پيامبران عليهم السّلام است .\r\n8 ) رسول خدا صلّى اللَّه عليه و آله بسيار به درگاه خدا تضرّع و زارى مىنمود و هميشه از خداوند درخواست مىكرد كه او را به آداب پسنديده و اخلاق نيك زينت بخشد ، از اين رو در دعاى خود مىگفت : خدايا اخلاق مرا نيكو ساز . . . خدايا مرا از اخلاق\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nناپسند دور ساز .\r\n9 ) رسول خدا صلّى اللَّه عليه و آله فرمود : فرشتهء روح الامين - جبرئيل - از سوى پروردگار جهانيان بر من نازل شد و گفت : « اى محمّد ، بر تو باد به اخلاق خوش ، زيرا - بدخلقى خير دنيا و آخرت را از بين مىبرد . » آگاه باشيد كه شبيه‌ترين شما به من كسانى هستند كه اخلاقشان از همه نيكوتر باشد .\r\n10 ) حسين بن زيد گويد : به امام صادق عليه السّلام گفتم : فدايت شوم ، آيا رسول خدا صلّى اللَّه عليه و آله هرگز با كسى شوخى مىكرد ؟ فرمود : خداوند او را به داشتن خلقى بزرگ ستوده است ، در همهء پيامبرانى كه خداوند برانگيخت نوعى خشونت و گرفتگى وجود داشت ، ولى محمّد صلّى اللَّه عليه و آله را با مهر و رأفت آن حضرت به امتش اين بود كه با آنان شوخى مىكرد تا مبادا عظمتش چندان در آنان تأثير كند كه نتوانند به او نگاه كنند ! جدّم على عليه السّلام فرمود : هر گاه رسول خدا صلّى اللَّه عليه و آله يكى از يارانش را غمگين مىديد با شوخى كردن دل او را شاد مىساخت . آن حضرت مىفرمود : خداوند كسى را كه با ترشرويى با برادرانش ديدار كند دشمن مىدارد .\r\n11 ) زيد بن ثابت گويد : چون با رسول خدا صلّى اللَّه عليه و آله مىنشستيم ، اگر از آخرت شروع به سخن گفتن مىكرديم او نيز با ما همسخن مىشد ، و اگر از دنيا سخن مىگفتيم باز هم با ما همسخن مىشد ، و اگر از خوردنيها و آشاميدنيها سخن مىگفتيم باز هم با ما در آن زمينه سخن مىگفت .\r\n12 ) رسول خدا صلّى اللَّه عليه و آله با چشم و ابرو و دست اشاره نمىكرد .\r\n13 ) رسول خدا صلّى اللَّه عليه و آله به يكى از زنان خود فرمود : آيا تو را نهى نكردم كه چيزى را براى فردا ذخيره نكنى ؟ ! زيرا خداوند روزى هر فردايى را خواهد رساند .\r\n14 ) رسول خدا صلّى اللَّه عليه و آله فرمود : بهترين و گرامىترين خوى پيامبران و راستان و شهدا و صالحان ، به ديدار يك ديگر رفتن براى خداست .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n15 ) رسول خدا صلّى اللَّه عليه و آله فرمود : از اخلاق پيامبران و راستان خوشرويى به هنگام ديدار و دست دادن به هنگام ملاقات است .\r\n16 ) رسول خدا صلّى اللَّه عليه و آله هر گاه با مسلمانى ديدار مىكرد نخست با او دست مىداد .\r\n17 ) رسول خدا صلّى اللَّه عليه و آله مىفرمود : هيچ يك از شما يارانم از ديگرى نزد من بدگويى نكند ، زيرا من دوست دارم كه با دلى صاف و پاك نزد شما بيايم ( و از كسى دلگير نباشم ) .\r\n18 ) پيامبر صلّى اللَّه عليه و آله فرمود : ما گروه پيامبران و امينان و پرهيزگاران از تكلّف و زحمت بىجا به خود دادن برى هستيم .\r\n19 ) رسول خدا صلّى اللَّه عليه و آله فرمود : من برانگيخته شده‌ام تا مركز حلم و معدن علم و مسكن صبر باشم .\r\n20 ) ابو ذر رحمه اللَّه گويد : رسول خدا صلّى اللَّه عليه و آله بدون امتياز در ميان اصحاب خود مىنشست به گونه‌اى كه هر گاه شخص غريبى وارد مىشد نمىدانست پيامبر كدام است تا آنكه بپرسد . ما از پيامبر صلّى اللَّه عليه و آله خواهش كرديم كه براى خود جاى خاصى قرار دهد تا شخص تازه وارد آن حضرت را بشناسد . پس برايش سكويى از گل ساختيم و حضرت بر آن مىنشست و ما در دو طرف او مىنشستيم .\r\n21 ) روايت شده كه از سنن پيامبر صلّى اللَّه عليه و آله آن است كه چون با گروهى سخن مىگويى در ميان آنان فقط به يك فرد معين رو نكنى ، بلكه همگان را مورد توجه قرار دهى .\r\n22 ) و نيز روايت است كه رسول خدا صلّى اللَّه عليه و آله لباس خود را مىدوخت و كفش خود را پينه مىزد ، و بيشتر كارى كه در خانه انجام مىداد خياطى بود .\r\n23 ) و نيز روايت شده كه رسول خدا صلّى اللَّه عليه و آله هرگز غلام و كنيز و غير آنان را نزد مگر در راه خدا ، و هرگز براى شخص خود از كسى انتقام نگرفت و انتقام او تنها\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبراى آن بود كه خواسته باشد يكى از مجازاتهاى الهى را در بارهء كسى اجرا كند .\r\n24 ) امام صادق عليه السّلام فرمود : خداى متعال هيچ پيامبرى را مبعوث نكرد مگر به راستگويى و اداى امانت به صاحبش ، نيكوكار باشد يا بدكار .\r\n25 ) امام صادق عليه السّلام فرمود : امانت را به صاحبش بازگردانيد ، زيرا رسول خدا صلّى اللَّه عليه و آله حتى نخ و سوزنى را كه به او سپرده بودند به صاحبش باز مىگرداند .\r\n26 ) امام صادق عليه السّلام فرمود : رسول خدا صلّى اللَّه عليه و آله با مردى وعده نهاد كه در كنار فلان صخره در انتظار او بماند تا بيايد . پيامبر در آنجا ماند و شدت گرمى آفتاب در آن مكان حضرت را رنج مىداد ، يارانش گفتند : يا رسول اللَّه ، خوب است زير سايه برويد ! فرمود : من در اينجا با او وعده نهاده‌ام ، و اگر نيامد خلف وعده از او خواهد بود .\r\n27 ) امير مؤمنان عليه السّلام مىفرمود : ما خاندان پيامبر دستور داريم بينوايان را طعام دهيم ، گرفتاران را در سختىها پناه دهيم و آن‌گاه كه مردم در خوابند به نماز برخيزيم .\r\n28 ) در روايت آمده : براى حضرت رضا عليه السّلام مهمانى رسيد ، امام مقدارى از شب را با او نشسته و گفتگو مىكرد ، در اين ميان نور چراغ تغيير كرد و كم‌سو شد ، مهمان دست دراز كرد تا چراغ را اصلاح كند ، حضرت رضا عليه السّلام جلو دست او را گرفت و پيشدستى نموده ، خود به اصلاح چراغ پرداخت ، سپس فرمود : ما مردمى هستيم كه مهمانان خود را به كار نمىگيريم .\r\n29 ) حريز بن عبد اللَّه گويد : گروهى از قبيلهء جهينه بر امام صادق عليه السّلام وارد شدند و آن حضرت از آنان پذيرايى كرد . چون خواستند از حضورش مرخص شوند امام توشهء راه برايشان فراهم ساخت و به آنان صله داد و بخشش نمود ، سپس به غلامان خود فرمود : از آنان دور شويد و در بستن بارهاشان كمك نكنيد . چون مهمانان از بستن بار و بنه فارغ شدند و براى خداحافظى خدمت آن حضرت آمدند\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nگفتند : يا بن رسول اللَّه ، ما را به مهمانى پذيرفتى و خوب هم پذيرايى فرمودى ، اما در آخر به غلامان خود دستور دادى كه در بستن بارها به ما كمك نكنند ؟ ! فرمود : ما خاندان پيامبر مهمانان را براى رفتن از نزد خود كمك نمىكنيم .\r\n30 ) موسى بن جعفر عليه السّلام فرمود : هنگامى كه براى رسول خدا صلّى اللَّه عليه و آله مهمان مىرسيد حضرت با او هم غذا مىشد ، و تا مهمان از غذا خوردن دست نمىكشيد آن حضرت نيز دست نمىكشيد .\r\n31 ) غزالى گويد : از سنن پيامبر صلّى اللَّه عليه و آله در بارهء مهمان آن است كه او را تا دم درب خانه مشايعت كنند .\r\n32 ) يكى از ياران امام صادق عليه السّلام گويد : بسا اتفاق مىافتاد كه امام صادق عليه السّلام از ما با نان روغنى و حلواى روغن و خرما پذيرايى مىكرد و سپس نان و زيتون به ما مىخورانيد . به آن حضرت عرض شد : بهتر است حساب‌شده‌تر كار كنيد تا اعتدال رعايت شود ! فرمود : ما به حساب و تدبير خدا كار مىكنيم ؛ وقتى خدا به ما گشايش دهد ما نيز در زندگى گشايش مىدهيم ، و هر گاه تنگ گيرد ما نيز جمع و جورتر خرج مىكنيم .\r\n33 ) امام صادق عليه السّلام به يارانش مىفرمود : كسى كه به شما اظهار دوستى مىكند با ذكر عيبهايش به او طعنه نزنيد و خوى زشتى را كه گرفتار آن است به رخ او نكشيد ، زيرا اين كار نه از اخلاق رسول خدا صلّى اللَّه عليه و آله و نه از اخلاق اولياى خداست .\r\n34 ) رسول خدا صلّى اللَّه عليه و آله فرمود : اگر مرا براى خوردن پاچهء گوسفندى هم دعوت كنند مىپذيرم ، و چنانچه آن را به من هديه دهند قبول مىكنم .\r\n35 ) معمّر بن خلّاد گويد : يكى از غلامان حضرت رضا عليه السّلام به نام سعد از دنيا رفت ، حضرت فرمود : مردى صاحب فضل و امانت را به من معرفى كن . عرض كردم : من به شما معرفى كنم ؟ ! امام بسان مردى خشمگين فرمود : رسول خدا صلّى اللَّه عليه و آله با ياران خود مشورت مىكرد ، سپس به آنچه تصميم مىگرفت عمل مىكرد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n36 ) امام عسكرى عليه السّلام فرمود : به پدر بزرگوارم عرض كردم : هنگامى كه يهود و مشركان با رسول خدا صلّى اللَّه عليه و آله عناد و لجاجت مىورزيدند ، آيا آن حضرت با آنان مناظره و احتجاج مىكرد ؟ فرمود : آرى ، بارها و بارها اين اتفاق افتاد .\r\n37 ) پيامبر اكرم صلّى اللَّه عليه و آله فرمود : از نخستين چيزهايى كه خداوند مرا از آنها نهى كرد نزاع و كشمكش با مردم بود .\r\n38 ) امير مؤمنان عليه السّلام فرمود : وقتى از رسول خدا صلّى اللَّه عليه و آله چيزى مىخواستند ، اگر مىخواست آن را انجام دهد مىفرمود : آرى ( به چشم ) ، و اگر نمىخواست انجام دهد سكوت مىكرد ، و هرگز در بارهء چيزى « نه » نمىگفت .\r\n39 ) انس گويد : هر گاه خدمت پيامبر صلّى اللَّه عليه و آله مىرسيديم حلقه‌وار دور هم مىنشستيم .\r\n40 ) جابر گويد : هر گاه رسول خدا صلّى اللَّه عليه و آله بيرون مىشد يارانش پيشاپيش آن حضرت راه مىرفتند و پشت سر او را براى فرشتگان مىگذاشتند .\r\n41 ) جابر بن عبد اللَّه انصارى در حديثى كه برخى از آداب جنگ رسول خدا صلّى اللَّه عليه و آله را بر شمرده گويد : آن حضرت در جنگها آخر همهء مردم حركت مىكرد ، و اگر شخص ناتوانى از رفتن باز مانده بود او را به نرمى و آرامى رديف خود سوار مىكرد ؛ و براى شركت‌كنندگان دعا مىنمود .\r\n42 ) روايت شده كه رسول خدا صلّى اللَّه عليه و آله از كالاى دنيا به آنچه در نظر ديگران نيكو و فريبنده بود نگاه نمىكرد .\r\n43 ) و نيز روايت شده كه رسول خدا صلّى اللَّه عليه و آله چون از چيزى ناراحت و غمگين مىشد به نماز و عبادت خدا پناه مىبرد .\r\n44 ) و نيز روايت شده كه رسول خدا صلّى اللَّه عليه و آله با خوى خوش خود با مردم معاشرت مىكرد ولى دلش از آنان جدا بود ؛ ظاهرش با خلق خدا و باطنش با حق تعالى بود .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n45 ) و نيز روايت است كه رسول خدا صلّى اللَّه عليه و آله تنهايى و خلوت با خدا را دوست داشت .\r\n46 ) امّ سلمه گويد : رسول خدا صلّى اللَّه عليه و آله در اواخر عمر همواره در حال برخاستن و نشستن و رفتن و آمدن مىگفت :\r\n« سبحان اللَّه و بحمده ، استغفر اللَّه و اتوب اليه »\r\n. چون علت آن را پرسيديم ، فرمود : از سوى خداوند دستور دارم ؛ سپس سورهء   إِذا جاءَ نَصْرُ اللَّهِ   را مىخواند [ كه در آن دستور به تسبيح گفتن و استغفار كردن به آن حضرت داده شده است 
  ] .\r\n47 ) رسول خدا صلّى اللَّه عليه و آله فرمود : پروردگارم مرا به هفت چيز دستور فرموده است : مرا سفارش كرده كه در تمام كارهاى پنهان و آشكارم اخلاص ورزم ، و از كسى كه بر من ستم نمايد درگذرم ، و به هر كه مرا محروم سازد بخشش كنم ، و با هر كه با من قطع رابطه كرد رابطه برقرار سازم ، و سكوتم براى تفكر ، و نگاهم براى پند و عبرت باشد .\r\n48 ) در روايت آمده كه رسول خدا صلّى اللَّه عليه و آله كفش خود را پينه مىزد ، و لباسش را وصله مىكرد ، و خود در خانه را باز مىكرد ، و شير گوسفندان را مىدوشيد ، و شتر را مىبست سپس شير آن را مىدوشيد ، و چون خادمش از آسياب كردن خسته مىشد به او كمك مىكرد و خود آسياب مىنمود .\r\nآب وضوى شبش را خود تهيه مىكرد ؛ هيچ كس در شرم و حيا بر او پيشى نداشت ؛ هنگام نشستن تكيه نمىكرد در كارها به اهل خانه كمك مىنمود و با دست خود گوشت خرد مىكرد .\r\nچون بر سر سفرهء غذا حاضر مىشد مانند بندگان مىنشست ؛ بعد از غذا انگشتان خود را مىليسيد ، و هرگز در اثر پرخورى باد گلو نزد .\r\nدعوت هر كسى را - آزاد باشد يا بنده - مىپذيرفت اگر چه براى خوردن دست و پاچهء گوسفندى بود . هديه را قبول مىكرد گرچه جرعه‌اى شير بود و از غذاى هديه مىخورد ولى از غذاى صدقه نمىخورد . به چهرهء كسى خيره نمىشد . براى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nخدا خشم مىگرفت اما براى خويش خشم نمىگرفت .\r\nگاهى از گرسنگى سنگ بر شكم مىبست . هر طعامى كه حاضر مىشد ميل مىكرد ، و هر غذايى كه مىيافت رد نمىكرد .\r\nدو لباس روى هم نمىپوشيد ، گاه يك نوع برد راه راه يمانى به تن مىكرد ، گاه عبايى پشمينه روى دوش مىافكند ، و گاه لباسهاى كلفت از پنبه و كتان مىپوشيد ، و بيشترين لباسهاى حضرتش سفيد بود . زير عمامه شبكلاه به سر مىگذاشت . پيراهن را از سمت راست آن مىپوشيد . يك لباس مخصوص روز جمعه داشت . هر گاه پيراهن نو مىپوشيد پيراهن كهنهء خود را به فقيرى مىداد . عبايى داشت كه هر جا مىرفت آن را برايش دو تا مىكردند و بر روى آن مىنشست .\r\nانگشترى نقره در انگشت كوچك دست راست مىكرد .\r\nهندوانه و خربزه را دوست مىداشت ، و از بوهاى ناخوش بدش مىآمد .\r\nهنگام وضو گرفتن مسواك مىكرد . موقع سوار شدن ، غلام خود و يا كس ديگرى را رديف خود سوار مىكرد ، هر حيوانى كه برايش ميسّر بود سوار مىشد : اسب ، استر ، الاغ . بر الاغ بىپالان كه تنها لگامى بر آن بود نيز سوار مىشد .\r\nگاهى پياده نيز و پابرهنه و بدون پوشيدن عبا و عمامه و عرقچين راه مىرفت .\r\nتشييع جنازه مىكرد ، و در دورترين نقاط شهر از بيماران عيادت مىفرمود .\r\nبا فقرا مىنشست ، و با تهيدستان هم‌غذا مىشد و با دست خود براى آنان لقمه مىگرفت . به اهل فضيلت احترام مىگذاشت ، و با نيكويى كردن به اشخاص آبرومند با آنان انس مىگرفت . با خويشاوندان خود صلهء رحم مىكرد بدون آنكه آنان را بر ديگران مقدم دارد مگر به آنچه خدا امر فرموده باشد .\r\nبر كسى ستم و درشتى نمىكرد . پوزش عذرخواهان را مىپذيرفت . بيش از همه كس لبخند بر لب داشت مگر زمانى كه قرآن بر او نازل مىشد و يا مردم را موعظه مىكرد . و خنده‌اش بدون قهقهه بود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر خوراك و پوشاك از غلامان و كنيزان خود برترى نمىجست . هرگز به كسى فحش و ناسزا نگفت ، و هيچ گاه زن يا خادمى را لعن و نفرين نكرد ، و هيچ گاه كسى را در حضور آن حضرت سرزنش نكردند جز آنكه مىفرمود : رهايش كنيد و به او كار نداشته باشيد .\r\nكسى نزد او نمىآمد - آزاد باشد يا غلام يا كنيز - جز آنكه در پى حاجت او بر مىخاست . خشن و درشتخو نبود ، و در بازارها جار نمىزد . در مقابل بدى ديگران بدى نمىكرد ، بلكه بدى آنان را ناديده مىگرفت و از آنان در مىگذشت . به هر كس مىرسيد آغاز به سلام مىكرد .\r\nهر كس براى كارى نزد او مىآمد با وى همكارى مىكرد تا آنكه خود آن شخص منصرف گردد . هرگز نشد كسى دست آن حضرت را بگيرد و ايشان پيش از وى دستش را از دست او بيرون كشد . و چون به مرد مسلمانى مىرسيد نخست با او دست مىداد .\r\nرسول خدا صلّى اللَّه عليه و آله بر نمىخاست و نمىنشست جز به ياد خدا . و هنگامى كه در نماز بود كسى نزد او نمىنشست جز آنكه نمازش را كوتاه مىكرد و به وى رو نموده مىفرمود : آيا حاجتى دارى ؟\r\nدر نشستن اكثرا كف پاها را بر زمين مىگذاشت و زانوها را در بغل مىگرفت .\r\nهنگام ورود به مجلس در نزديكترين جايى كه خالى بود مىنشست ، و بيشتر اوقات رو به قبله مىنشست .\r\nهر كس را كه بر او وارد مىشد احترام مىكرد و بسا لباس خود را زير او مىگسترد و شخص تازه وارد را بر خود ترجيح داده ، بر تشكچه‌اش مىنشاند . در حال خشنودى و خشم جز به حق سخن نمىگفت .\r\nآن حضرت خيار را گاه با خرما و گاه با نمك ميل مىكرد . در ميان ميوه‌هاى تازه هندوانه و خربزه و انگور را بيش از همه دوست مىداشت . بيشتر خوراك\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nآن حضرت آب و خرما بود . شير را با خرما ميل مىكرد و آن را دو غذاى پاكيزه مىناميد . گوشت را بيش از غذاهاى ديگر دوست داشت ، و تريد را با گوشت تناول مىكرد . كدو را دوست داشت . از گوشت شكار مىخورد ولى خود شكار نمىكرد .\r\nنان و روغن ميل مىكرد . از گوشت گوسفند ، ماهيچه و سردست را دوست داشت ، و از پختنىها « كدو حلوايى » ، از خورش‌ها « سركه » ، از خرما « عجوه » ( كه نوعى خرماى پرگوشت است ) ، و از سبزىها « كاسنى و ريحان كوهى و كلم » را دوست داشت .\r\n49 ) رسول خدا صلّى اللَّه عليه و آله در دعاى خود مىگفت : خدايا ، مرا مسكين و تهيدست زنده بدار ، و مسكين و تهيدست بميران ، و در زمرهء مسكينان و تهيدستان محشور فرما . . .\r\n50 ) عبد اللَّه بن ابى اوفى گويد : هر گاه كسى زكاتى نزد رسول خدا صلّى اللَّه عليه و آله مىآورد ، آن حضرت قوم و قبيلهء او را دعا مىكرد و مىگفت : خداوندا ، بر آل فلان درود فرست .\r\n51 ) در روايت آمده كه رسول خدا صلّى اللَّه عليه و آله فال نيك را دوست داشت و از فال بد بدش مىآمد ( يعنى دوست نداشت كسى فال بد بزند ) .\r\n52 ) على عليه السّلام فرمود : هر گاه كسى نزد رسول خدا صلّى اللَّه عليه و آله سخن دروغى مىگفت ، آن حضرت لبخند مىزد و مىفرمود : او يك حرفى مىزند !\r\n53 ) روايت است كه هر گاه رسول خدا صلّى اللَّه عليه و آله سخنى مىگفت يا چيزى از او مىپرسيدند سه مرتبه تكرار مىكرد تا هم حرف طرف كاملا روشن شود و هم ديگران فرمايش او را درست بفهمند .\r\n54 ) روايت است كه چون ياران رسول خدا صلّى اللَّه عليه و آله خدمت ايشان مىرسيدند [ به جاى سلام 
  ] مىگفتند : « صبح به خير و شب به خير » و اين سلام و تحيّت مردم زمان جاهليت بود ، پس خداوند اين آيه را فرستاد : « و هنگامى كه نزد تو مىآيند تو را به\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nچيزى تحيّت گويند كه خداوند تو را با آن تحيّت نگفته است « 1 » . » آن‌گاه رسول خدا صلّى اللَّه عليه و آله به آنان فرمود : خداوند بهتر از اين را كه تحيّت بهشتيان است به ما ارزانى داشته و آن\r\n« السلام عليكم »\r\nاست .\r\n55 ) هر گاه يكى از مسلمانان به پيامبر صلّى اللَّه عليه و آله سلام مىكرد و مىگفت : « سلام عليك » در پاسخ مىفرمود :\r\n« و عليك السلام و رحمة اللَّه »\r\n، و چون مىگفت : « السلام عليك و رحمة اللَّه » پيامبر مىفرمود :\r\n« و عليك السلام و رحمة اللَّه و بركاته »\r\n، و آن حضرت بدين گونه در پاسخ سلام سلام‌كنندگان مىافزود .\r\n56 ) على عليه السّلام فرمود : هر گاه تولد دخترى را به رسول خدا صلّى اللَّه عليه و آله مژده مىدادند مىفرمود : شاخه گلى است و روزيش بر خداست .\r\n57 ) رسول خدا صلّى اللَّه عليه و آله فرمود : من مأمورم كه زكات را از ثروتمندانتان بگيرم و به نيازمندانتان برسانم .\r\n58 ) امام صادق عليه السّلام فرمود : رسول خدا صلّى اللَّه عليه و آله زكات روستاييان را ميان روستاييان ، و زكات شهريان را ميان شهريان تقسيم مىكرد . . .\r\n59 ) رسول خدا صلّى اللَّه عليه و آله فرمود : من تربيت‌شدهء خدا هستم ، و على تربيت‌شدهء من است ؛ پروردگارم مرا به بخشش و نيكى كردن دستور داده ، و از بخل و جفا كردن نهى فرموده است .\r\n60 ) رسول خدا صلّى اللَّه عليه و آله فرمود : هر كه از ما چيزى بخواهد ، اگر آن را داشته باشيم از وى دريغ نمىكنيم .\r\n61 ) على عليه السّلام فرمود : رسول خدا صلّى اللَّه عليه و آله هر گاه چيزى را فراموش مىكرد پيشانى خود را در ميان كف دستش مىگذاشت و مىگفت : « بار الها ، سپاس و ستايش ويژهء توست ، اى به يادآورندهء هر چيز و انجام دهندهء آن ، آنچه را فراموشم شده به يادم آر » .\r\n\r\n\r\n","description":"","footnote":"\r\n( 1 ) مجادله / 8 .\r\n","page_name":" 51 ","page_number":51},
  {"content":"\r\n\r\n62 ) رسول خدا صلّى اللَّه عليه و آله فرمود : خداى تبارك و تعالى شش خصلت را براى من خوش نداشت و من نيز آنها را براى جانشينان پس از خود از فرزندانم و پيروانشان خوش نمىدارم : بازى كردن در نماز [ با اعضاى بدن يا لباس 
  ] ، بدزبانى در حال روزه ، منّت نهادن پس از صدقه دادن ، با جنابت به مسجد رفتن ، سركشى در خانه‌هاى مردم ، و خنديدن در گورستان .\r\n63 ) امام صادق عليه السّلام فرمود : چهار چيز از اخلاق پيامبران است : نيكى ، بخشش ، صبر بر پيشامد ناگوار ، و اقدام به اداى حق مؤمن .\r\n64 ) على عليه السّلام فرمود : بسيارى از اوقات ، رسول خدا صلّى اللَّه عليه و آله نگين انگشتريش را در كف دست قرار مىداد و به آن مىنگريست .\r\n65 ) امام باقر عليه السّلام فرمود : رسول خدا صلّى اللَّه عليه و آله چيدن خرما و درو كردن زراعت را در شب كراهت داشت [ زيرا نمىخواست فقرا و تهيدستان بىبهره بمانند 
  ] .\r\n66 ) روايت است كه پيامبر گرامى صلّى اللَّه عليه و آله هنگامى كه ميوه‌ها مىرسيد دستور مىداد در ديوار باغ شكافى ايجاد كنند [ تا ديگران نيز بتوانند از ميوه‌هاى آن استفاده كنند 
  ] .\r\n67 ) على عليه السّلام فرمود : كسانى خدمت پيامبر صلّى اللَّه عليه و آله مىرسيدند و گرد او جمع مىشدند كه چيزى نداشتند ؛ انصار [ كه اهل مدينه بودند 
  ] گفتند : خوب است از هر نخلستانى يك خوشه از خرما به اينان اختصاص دهيم . و اين سنّت جارى شد و تا امروز ادامه يافته است .\r\n68 ) نقل است كه جبرئيل عليه السّلام گفت : در روى زمين خانواده‌اى نماند جز اينكه آنها را زير و رو و بررسى نمودم و كسى را بخشنده‌تر از رسول خدا صلّى اللَّه عليه و آله نسبت به مال دنيا نيافتم .\r\n69 ) على عليه السّلام فرمود : هر گاه سائلى نزد رسول خدا صلّى اللَّه عليه و آله مىآمد [ و درخواستى مىكرد 
  ] آن حضرت مىفرمود : مانعى نيست ، مانعى نيست . . .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n70 ) جابر گويد : هرگز نشد كه چيزى از رسول خدا صلّى اللَّه عليه و آله درخواست شود و آن حضرت « نه » بگويد . ابن عتيبه گويد : اگر چيزى حاضر نداشت وعدهء آن را مىداد .\r\n71 ) رسول خدا صلّى اللَّه عليه و آله هر گاه مىخواست لشكرى به سويى بفرستد اول روز اعزام مىكرد .\r\n72 ) امام صادق عليه السّلام فرمود : رسول خدا صلّى اللَّه عليه و آله چون لشكرى را روانه مىساخت براى آنها دعا مىكرد .\r\n73 ) حضرت رضا عليه السّلام فرمود : هر گاه رسول خدا صلّى اللَّه عليه و آله لشكرى را به ، سويى مىفرستاد و فرماندهى بر آنان پيشوايى مىكرد ، آن حضرت يك نفر از معتمدين خود را با وى مىفرستاد تا اخبار او را گزارش دهد .\r\n74 ) امام صادق عليه السّلام فرمود : هر گاه رسول خدا صلّى اللَّه عليه و آله فرماندهى را با لشكرى گسيل مىداشت ، نخست او را به رعايت تقواى الهى در بارهء خود و عموم يارانش سفارش مىكرد ، سپس مىفرمود : به نام خدا و در راه خدا پيكار كن ، با منكران خدا بجنگيد ، مكر نكنيد ، خيانت نكنيد ، كشتگان را مثله نكنيد ( گوش و بينى و انگشتان آنان را نبريد ) كودكان و كسانى را كه در سر كوهى به عبادت مشغولند ( راهبان را ) نكشيد ، درختان خرما را آتش نزنيد و در آب غرق نسازيد ، هيچ درخت ميوه‌دارى را نبريد و زراعتى را آتش نزنيد ، زيرا شما نمىدانيد ، شايد به آن نيازمند شويد . و از چهارپايان حلال گوشت غير آن را كه ناچار از خوردن آنيد پى نكنيد ، و چون با دشمن مسلمانان روبرو شديد آنان را به يكى از سه چيز ( مسلمان شدن ، جزيه دادن ، ترك جنگ ) فراخوانيد ، پس اگر در مورد هر يك از آنها پاسخ مثبت دادند از آنان بپذيريد و دست از سر آنان برداريد .\r\n75 ) على عليه السّلام فرمود : هر گاه رسول خدا صلّى اللَّه عليه و آله با دشمن روبرو مىشد پيادگان و سوارگان و شتر سواران را آماده مىكرد ، آن‌گاه مىگفت : خداوندا ، تو پناه و ياور و حافظ من از خطرهايى ؛ خداوندا ، به يارى تو حمله مىكنم و مىجنگم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n76 ) قتاده گويد : هر گاه رسول خدا صلّى اللَّه عليه و آله در ميدان جنگ حضور مىيافت مىگفت : خداوندا ، به حق حكم فرما !\r\n77 ) در يكى از نامه‌هاى على عليه السّلام به معاويه آمده است : هر گاه تنور جنگ گرم مىشد و مردم از ترس عقب‌نشينى مىكردند ، رسول خدا صلّى اللَّه عليه و آله اهل بيت خود را پيشاپيش لشكر قرار مىداد و يارانش را به وسيلهء خويشان خود از سوز شمشيرها و نيزه‌ها نگاه مىداشت . . .\r\n78 ) حضرت رضا عليه السّلام در هنگام بيعت با مردم بر ولايتعهدى خويش فرمود :\r\nرسول خدا صلّى اللَّه عليه و آله با مردم اين چنين بيعت مىكرد ؛ آن‌گاه خود آن حضرت از مردم بيعت گرفت در حالى كه دست مباركش بالاى دست آنان قرار داشت .\r\n79 ) على عليه السّلام فرمود : رسول خدا صلّى اللَّه عليه و آله با زنان دست نمىداد و هر گاه مىخواست از آنان بيعت بگيرد ظرف آبى را مىآوردند ، آن حضرت دست خود را در آب فرو مىبرد سپس بيرون مىآورد ، آن‌گاه مىفرمود : شما هم دستهايتان را در آب فرو بريد ، كه من با شما بيعت كردم .\r\n80 ) از جمله امورى كه رسول خدا صلّى اللَّه عليه و آله در بيعت با زنان شرط مىفرمود اين بود كه جز با مردان محرم با مردان ديگر سخن نگويند .\r\n81 ) ابن عبّاس گويد : هر گاه رسول خدا صلّى اللَّه عليه و آله به مردى مىنگريست و از او خوشش مىآمد ، مىپرسيد : آيا او شغلى دارد ؟ اگر مىگفتند : نه ، مىفرمود : از چشمم افتاد ! مىگفتند : يا رسول اللَّه ، چرا از چشمتان افتاد ؟ مىفرمود : زيرا وقتى مؤمن بيكار بود دين خود را سرمايهء زندگانيش قرار مىدهد .\r\n82 ) امام صادق عليه السّلام فرمود : قرض و عاريه و پذيرايى مهمان از سنن رسول خدا صلّى اللَّه عليه و آله است .\r\n83 ) رسول خدا صلّى اللَّه عليه و آله در هنگام قرض اگر درهمهاى فاسد مىگرفت ، در هنگام پرداخت درهمهاى صحيح و سالم مىداد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n84 ) رسول خدا صلّى اللَّه عليه و آله فرمود : خداوند به من وحى كرد كه چهار كس را دوست بدارم : على ، ابا ذر ، سلمان و مقداد را . . .\r\n85 ) رسول خدا صلّى اللَّه عليه و آله فرمود : جبرئيل نزد من آمد و گفت : خداوند تو را امر مىكند كه على را دوست بدارى ، و ديگران را نيز به دوستى و ولايت او امر نمايى .\r\n86 ) رسول خدا صلّى اللَّه عليه و آله فرمود : پروردگارم مرا به هفت خصلت دستور فرموده :\r\nدوست داشتن مساكين و تهيدستان و نزديك شدن به آنان ، و اينكه فراوان ذكر\r\n« لا حول و لا قوّة الّا باللَّه »\r\nبگويم ، و با خويشان خود صلهء رحم كنم اگر چه آنان با من قطع رابطه كرده باشند ، و [ در امور مادى 
  ] به كسانى كه پايين‌تر از من قرار دارند بنگرم و به بالاتر از خود نگاه نكنم ، و در راه خدا سرزنش سرزنش‌كننده مرا دلسرد نكند ، و حق را بگويم اگر چه تلخ باشد ، و از كسى چيزى درخواست نكنم .\r\n87 ) رسول خدا صلّى اللَّه عليه و آله فرمود : اگر توانستى كه در تمام روز و شب خود حقد و كينه‌اى از كسى به دل نداشته باشى چنين كن ، زيرا اين از سنّت من است ، و هر كه سنّت مرا زنده كند مرا زنده كرده ، و هر كه مرا زنده كند در بهشت با من خواهد بود .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n3 آداب و سنن آن حضرت در نظافت و آرايش و مانند آن\r\n86 . رسول خدا صلّى اللَّه عليه و آله هر گاه مىخواست موى سر و محاسن خود را بشويد با سدر مىشست .\r\n87 . على عليه السّلام فرمود : رسول خدا صلّى اللَّه عليه و آله موى خود را شانه مىزد و بيشتر اوقات آن را با آب صاف و مرتب مىكرد ، و مىفرمود : آب براى خوشبو كردن مؤمن كافى است .\r\n88 . امام صادق عليه السّلام در تفسير اين آيه : « نزد هر مسجدى زينت كنيد « 1 » » فرمود :\r\nمراد از زينت شانه‌زدن است ؛ زيرا شانه‌زدن روزى را جلب مىكند ، موى را نيكو و حاجت را بر آورده مىسازد ؛ بر قوّت مردانگى مىافزايد و بلغم را بر طرف مىكند .\r\nرسول خدا صلّى اللَّه عليه و آله زير محاسن خود را چهل بار و روى آن را هفت بار شانه مىزد ، و\r\n\r\n\r\n","description":"","footnote":"\r\n( 1 ) اعراف / 31 .\r\n","page_name":" 56 ","page_number":56},
  {"content":"\r\n\r\nمىفرمود : اين كار حافظه را زياد مىكند و بلغم را از بين مىبرد .\r\n89 . رسول خدا صلّى اللَّه عليه و آله فرمود : گرفتن از موى شارب به حدى كه خط لب آشكار شود از سنّت است .\r\n90 . رسول خدا صلّى اللَّه عليه و آله فرمود : مجوس ( زرتشتيان ) ريش خود را مىتراشند و سبيل را پر پشت مىگذارند ، و ما سبيل خود را مىزنيم و ريش خود را بلند مىگذاريم .\r\n91 . روايت است كه دفن كردن مو و ناخن و خون از سنّت است .\r\n92 . امام صادق عليه السّلام فرمود : گرفتن ناخن‌ها از سنّت است .\r\n93 . محمّد بن مسلم از امام باقر عليه السّلام از خضاب كردن ( رنگ كردن موى سر و صورت ) پرسيد ، آن حضرت فرمود : رسول خدا صلّى اللَّه عليه و آله خضاب مىكرد ، و اكنون موى خضاب‌شدهء آن حضرت نزد ماست .\r\n94 . رسول خدا صلّى اللَّه عليه و آله و حسين بن على و امام باقر عليهم السّلام با رنگ مخصوصى به نام « كتم » ( برگ نيل ، وسمه ) خضاب مىكردند ، و امام سجاد عليه السّلام با حنا و كتم خضاب مىنمود .\r\n95 . رسول خدا صلّى اللَّه عليه و آله نوره مىكشيد ، و تا حدى كه لنگ به كمر بسته بود ديگرى براى آن حضرت نوره مىماليد و آن مقدار را كه زير لنگ پوشيده بود خود نوره مىكشيد .\r\n96 . امام صادق عليه السّلام مىفرمود : رسول خدا صلّى اللَّه عليه و آله موهاى زير ناف و ميان پاها را در هر جمعه نوره مىكشيد .\r\n97 . امام صادق عليه السّلام فرمود : نوره كشيدن در هر پانزده روز يك بار سنّت است .\r\nو اگر كسى بيست روز بر او بگذرد و پول نداشته باشد ، به ضمانت خداوند قرض كند و نوره بكشد . و هر كه چهل روز بر او بگذرد و نوره نكشد نه مؤمن است و نه كافر ، و ارج و قربى ندارد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n98 . على عليه السّلام فرمود : زدن موى زير بغل ، بوى گند را از انسان دور مىكند ، و آن نظافت و سنّتى است كه پيامبر پاك صلّى اللَّه عليه و آله به آن دستور داده است .\r\n99 . امام صادق عليه السّلام فرمود : رسول خدا صلّى اللَّه عليه و آله چون به بستر خواب مىرفت با « سنگ سرمه » سرمه مىكشيد و عدد آن را طاق قرار مىداد ( سه يا پنج يا هفت بار ) .\r\n100 . امام صادق عليه السّلام فرمود : رسول خدا صلّى اللَّه عليه و آله پيش از خواب سرمه مىكشيد ، چهار بار به چشم راست و سه بار به چشم چپ .\r\n101 . رسول خدا صلّى اللَّه عليه و آله سه بار به چشم راست و دو بار به چشم چپ سرمه مىكشيد . . . و آن حضرت سرمه‌دانى داشت كه هر شب با آن سرمه مىكشيد ، و سرمه‌اش سنگ سرمه بود ( كه آن را نرم كنند و به چشم كشند ) .\r\n102 . امام صادق عليه السّلام فرمود : پيامبر گرامى صلّى اللَّه عليه و آله سرمه‌دانى داشت كه هر شب هنگام خواب سه ميله از آن به هر يك از چشمهاى خود مىكشيد . « 1 »\r\n103 . امام صادق عليه السّلام فرمود : چهار چيز از اخلاق پيامبران است : عطر زدن ، تراشيدن موى سر با تيغ ، ازالهء موى بدن با نوره ، و كثرت آميزش جنسى . « 2 »\r\n104 . امام صادق عليه السّلام فرمود : رسول خدا صلّى اللَّه عليه و آله مشكدانى داشت كه بلافاصله پس از وضو با همان دست تر آن را مىگرفت و خود را خوشبو مىساخت ، و چون از خانه بيرون مىشد مردم از بوى خوش آن مىدانستند كه آن حضرت آمده است .\r\n105 . طبرسى گويد : هيچ گاه عطرى به آن حضرت تعارف نمىشد مگر آنكه خود را به آن معطر مىساخت و مىفرمود : بويش خوش و حمل كردنش آسان است .\r\nو اگر [ به جهت عذرى 
  ] از آن عطر استفاده نمىكرد انگشت مبارك را در ظرف عطر مىكرد و سر انگشت را به آن مىآميخت .\r\n\r\n\r\n","description":"","footnote":"\r\n( 1 ) اختلاف اخبار در تعداد سرمه‌كشيدن آن حضرت نشان مىدهد كه در هر وقتى به گونه‌اى عمل مىكرده است . بنا بر اين اصل سرمه‌كشيدن در هنگام خواب سنّت است نه تعداد خاص آن . ( مؤلف ره )\r\n( 2 ) روايات در اين باره فراوان است ، پاره‌اى در گذشته ذكر شد ، و پاره‌اى هم در آينده ذكر خواهد شد . ( مؤلف ره )\r\n","page_name":" 58 ","page_number":58},
  {"content":"\r\n\r\n106 . و نيز گويد : رسول خدا صلّى اللَّه عليه و آله با « عود قمارى » خود را بخور مىداد .\r\n107 . در ذخيرة المعاد گويد : محبوبترين عطرها نزد آن حضرت مشك بود .\r\n108 . امام صادق عليه السّلام فرمود : رسول خدا صلّى اللَّه عليه و آله بيش از مقدارى كه خرج خوراك مىكرد خرج عطر مىنمود .\r\n109 . امام صادق عليه السّلام فرمود : عطر زدن به شارب از اخلاق پيامبران و احترام به فرشتگان نويسندهء اعمال است .\r\n110 . امام صادق عليه السّلام فرمود : بر هر مكلّفى لازم است كه در هر جمعه شارب و ناخنهاى خود را بگيرد و مقدارى عطر مصرف كند . رسول خدا صلّى اللَّه عليه و آله چون جمعه فرا مىرسيد و عطرى نزد او نبود برخى از روسرىهاى زنان خود را [ كه معطر بود 
  ] مىگرفت و با آب نم مىزد و به صورت خود مىگذاشت .\r\n111 . شيخ صدوق گويد : رسول خدا صلّى اللَّه عليه و آله چون روز جمعه فرا مىرسيد و عطرى پيدا نمىكرد ، لباسى را كه با زعفران رنگ شده بود مىخواست و بر آن آب مىپاشيد ، آن‌گاه آن را به دست و صورت خود مىكشيد .\r\n112 . امام صادق عليه السّلام فرمود : چون در روز عيد فطر براى رسول خدا صلّى اللَّه عليه و آله عطر مىآوردند ، اول به زنان خود مىداد .\r\n113 . على عليه السّلام فرمود : رسول خدا صلّى اللَّه عليه و آله هديّهء عطر و حلوا را رد نمىكرد .\r\n114 . غزالى در شمار اخلاق رسول خدا صلّى اللَّه عليه و آله گويد : آن حضرت عطريات را دوست داشت ، و از بوىهاى ناخوش بدش مىآمد « 1 » .\r\n115 . طبرسى گويد : رسول خدا صلّى اللَّه عليه و آله روغن زدن به مو را دوست مىداشت ، و از ژوليدگى بدش مىآمد ، و مىفرمود : روغن زدن غم و پريشانى را بر طرف مىكند .\r\n116 . و نيز گويد : رسول خدا صلّى اللَّه عليه و آله از انواع روغن‌ها استفاده مىكرد و پيش از محاسن ، سر را روغن مىزد ، و مىفرمود : بايد سر پيش از محاسن روغن زده شود .\r\n\r\n\r\n","description":"","footnote":"\r\n( 1 ) از محتواى اين اخبار به دست آمد كه آن حضرت از انواع عطر استفاده مىكرده است ( مؤلف ) .\r\n","page_name":" 59 ","page_number":59},
  {"content":"\r\n\r\n117 . و نيز گويد : آن حضرت بيشتر با « روغن بنفشه » روغن مىزد ، و مىفرمود : اين روغن بهترين روغنهاست .\r\n118 . و نيز گويد : آن حضرت اول ابروان خود را روغن مىزد و بعد شارب را ، آن‌گاه روغن را به داخل بينى مىبرد و مىبوييد ، سپس موى سر را روغن مىزد .\r\n119 . و نيز گويد : رسول خدا صلّى اللَّه عليه و آله براى رفع سر درد ، ابروان خود را روغن مىزد ، و شارب خويش را با غير روغنى كه به محاسن ماليده بود روغن مىماليد .\r\n\r\nملحقات\r\n88 ) حضرت رضا عليه السّلام فرمود : يكى از اخلاق پيامبران نظافت كردن است .\r\n89 ) امام صادق عليه السّلام فرمود : چهار چيز از سنن پيامبران است : عطر زدن ، مسواك كردن ، آميزش با همسران و با حنا رنگ كردن .\r\n90 ) رسول خدا صلّى اللَّه عليه و آله فراوان عطر مصرف مىنمود تا آنجا كه عطر ، رنگ محاسن و موى سر آن حضرت را به زردى تغيير مىداد .\r\n91 ) رسول خدا صلّى اللَّه عليه و آله شانه مىزد و سر خود را با شانه مرتب مىكرد ، . . . و بسا در روز دو بار محاسن خود را شانه مىزد ، و پس از شانه زدن شانه را زير تشك خود مىنهاد .\r\n92 ) عمرو بن ثابت گويد : به امام صادق عليه السّلام گفتم : مردم چنين روايت كنند كه فرق باز كردن در موى سر از سنّت است . امام با تعجب فرمود : از سنّت است ؟ ! گفتم :\r\nگمان مردم آن است كه پيامبر صلّى اللَّه عليه و آله فرق باز مىكرد . حضرت فرمود : هرگز رسول خدا صلّى اللَّه عليه و آله فرق باز نكرد و پيامبران هم موى سرشان را چندان بلند نمىكردند [ كه محتاج فرق باز كردن باشند 
  ] .\r\n93 ) ايوب بن هارون گويد : به امام صادق عليه السّلام گفتم : آيا رسول خدا صلّى اللَّه عليه و آله از\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nميان موى سر خود فرق باز مىكرد ؟ فرمود : نه ، زيرا رسول خدا صلّى اللَّه عليه و آله هر گاه موى سرش بلند مىشد تا نرمهء گوش مىرسيد [ و چندان بلند نبود كه بخواهد فرق باز كند 
  ] .\r\n94 ) رسول خدا صلّى اللَّه عليه و آله هنگام تراشيدن موى سر از جلو سر شروع مىكرد ، زيرا اين از سنن پيامبران عليهم السّلام است .\r\n95 ) ابو بصير گويد : به امام صادق عليه السّلام گفتم : فرق باز كردن در موى سر از سنّت است ؟ فرمود : نه ، گفتم : آيا رسول خدا صلّى اللَّه عليه و آله هرگز فرق سر را باز كرد ؟ فرمود :\r\nآرى ، گفتم : چگونه رسول خدا صلّى اللَّه عليه و آله فرق باز مىكرد در حالى كه از سنّت نيست ؟ ! فرمود : هر كه در شرايطى كه رسول خدا صلّى اللَّه عليه و آله قرار گرفت قرار گيرد و مانند آن حضرت فرق باز كند به سنّت او عمل كرده است و الّا نه . گفتم : چگونه ؟ فرمود : هنگامى كه رسول خدا صلّى اللَّه عليه و آله [ در سال ششم هجرت 
  ] براى عمره احرام بست و قربانى همراه برد ولى توسط كفار مكه از رفتن به مكه باز داشته شد ، خداوند رؤيايى را به او نمود كه در قرآن كريم از آن ياد كرده و فرموده : « همانا خداوند رؤياى رسول خود را به حق راست آورد كه به خواست خدا با امنيت كامل به مسجد الحرام در خواهيد آمد در حالى كه سر تراشنده و ناخن‌گيرنده باشيد و هيچ بيمى نداشته باشيد . » « 1 » از اين رو رسول خدا صلّى اللَّه عليه و آله دانست كه خداوند به آنچه به او نموده وفا خواهد كرد [ و در آيندهء نزديك به سلامت وارد مكّهء معظمه خواهد شد 
  ] . به همين دليل از زمانى كه احرام بسته بود موى سرش را نزد و آن را بلند نمود تا در مكّه هنگام عمره بتراشد چنان كه خداوند وعده فرموده بود ، [ لذا به ناچار به خاطر بلندى مو فرق سر را باز مىكرد . 
  ] اما پس از انجام عمره كه آن را تراشيد ديگر موى سرش را بلند نكرد و نه پيش از آن زمان موى سر خود را بلند مىگذاشت [ تا محتاج به باز كردن فرق باشد 
  ] .\r\n96 ) حفص اعور گويد : از امام صادق عليه السّلام پرسيدم : آيا خضاب كردن محاسن و سر از سنّت است ؟ فرمود : بلى . . .\r\n\r\n\r\n","description":"","footnote":"\r\n( 1 ) فتح / 27 .\r\n","page_name":" 61 ","page_number":61},
  {"content":"\r\n\r\n97 ) عايشه گويد : رسول خدا صلّى اللَّه عليه و آله دستور مىداد هفت چيز از اجزاء بدن انسان را دفن كنند : مو ، ناخن ، خون ، چيزى كه ايام حيض از زن خارج مىشود ، بچه‌دان ، دندان و خون بسته‌شدهء هنگام سقط جنين .\r\n98 ) عبد اللَّه بن ابى يعفور گويد : ما در مدينه بوديم كه زراره با من در بارهء كندن يا تراشيدن موى زير بغل به بحث پرداخت . من گفتم : تراشيدن آن بهتر است و زراره گفت : كندن آن بهتر است . با هم به در خانهء امام صادق عليه السّلام رفته ، اجازهء ورود خواستيم و حضرت به ما اجازه داد . پس از ورود ديديم كه حضرت در حمام است و زير بغلهايش نوره كشيده است . به زراره گفتم : همين [ عمل امام 
  ] تو را كافى است ؟\r\nگفت : نه ، شايد اين عمل مخصوص آن حضرت باشد و براى من جايز نباشد . حضرت فرمود : چه بحثى داريد ؟ گفتم : زراره با من در بارهء كندن يا تراشيدن موى زير بغل به بحث پرداخته است ، من گويم : تراشيدن آن بهتر است و او گويد : كندن آن بهتر است .\r\nحضرت فرمود : سخن تو مطابق سنّت است و زراره از راه سنّت به خطا رفته ؛ تراشيدن آن از كندن بهتر است ، و ازالهء آن با نوره از تراشيدن بهتر . . .\r\n99 ) رسول خدا صلّى اللَّه عليه و آله فرمود : حبيبم جبرئيل به من گفت : يك روز در ميان خود را معطّر ساز ، و در روزهاى جمعه هرگز آن را ترك مكن .\r\n100 ) رسول خدا صلّى اللَّه عليه و آله به على عليه السّلام فرمود : اى على ، بر تو باد كه هر جمعه خود را خوشبو كنى ، زيرا كه اين از سنّت من است و تا زمانى كه بوى آن از تو شنيده شود برايت حسنه مىنويسند .\r\n101 ) انس گويد : هر گاه به رسول خدا صلّى اللَّه عليه و آله گياه خوشبويى تقديم مىشد آن را مىبوييد و به صاحبش باز مىگرداند ، مگر مرزنجوش « 1 » را كه پس از بوييدن باز نمىگرداند .\r\n\r\n\r\n","description":"","footnote":"\r\n( 1 ) مرزنجوش : گياهى است خوشبو ، داراى شاخه‌هاى بلند ، برگهاى آن باريك و شبيه گوش موش است و خط و خال معشوق را به آن تشبيه كنند .\r\n","page_name":" 62 ","page_number":62},
  {"content":"\r\n\r\n102 ) رسول خدا صلّى اللَّه عليه و آله در روز جمعه پيش از خارج شدن براى نماز ، ناخنهاى خود را مىگرفت و شاربش را كوتاه مىكرد .\r\n103 ) مردى نصرانى گويد : از اصحاب رسول خدا صلّى اللَّه عليه و آله پرسيدم : كدام هديّه نزد آن حضرت از همه محبوبتر است ؟ گفتند : عطر نزد آن حضرت از همه چيز محبوبتر است و رغبت زيادى به آن دارد .\r\n104 ) امام كاظم عليه السّلام فرمود : پنج چيز در سر و پنج چيز در بدن از سنّت است .\r\nاما آنچه در سر است مسواك كردن ، گرفتن شارب ، فرق باز كردن در موى سر ، مضمضه و استنشاق است « 1 » . اما آنچه در بدن است عبارت است از : ختنه كردن ، زدودن موى زير شكم ، زدودن موى زير بغل‌ها ، گرفتن ناخنها و طهارت گرفتن .\r\n105 ) حضرت رضا عليه السّلام فرمود : بر شما باد به سنّتهاى روز جمعه و آن هفت چيز است : آميزش با همسران ، شستن سر و محاسن با گل ختمى ، گرفتن شارب ، گرفتن ناخن‌ها ، عطر زدن « 2 » .\r\n106 ) تكرار روايت 102 ) است .\r\n107 ) تكرار روايت 99 ) است .\r\n108 ) امام صادق عليه السّلام فرمود : صلوات فرستادن بر محمّد و آل محمّد در روز جمعه هزار مرتبه ، و در غير روز جمعه صد مرتبه از سنّت است . . .\r\n\r\n\r\n","description":"","footnote":"\r\n( 1 ) مضمضه : شستن دهان . استنشاق : شستن بينى .\r\n( 2 ) در اينجا پنج چيز شمرده شده ، و در كتاب فقه الرضا عليه السّلام تغيير لباس ( لباس تميز پوشيدن ) و غسل هم ذكر شده است .\r\n","page_name":" 63 ","page_number":63},
  {"content":"\r\n\r\n\r\n4 آداب و سنن آن حضرت در سفر و لواحق آن\r\n120 . امام باقر عليه السّلام فرمود : رسول خدا صلّى اللَّه عليه و آله روز پنجشنبه مسافرت مىكرد « 1 » .\r\n121 . رسول خدا صلّى اللَّه عليه و آله به هنگام سفر پنج چيز را با خود برمىداشت : آينه ، سرمه‌دان ، شانه ، مسواك و قيچى .\r\n122 . ابن عباس گويد : رسول خدا صلّى اللَّه عليه و آله چنان راه مىرفت كه ناتوان و كسل به نظر نمىرسيد « 2 » .\r\n123 . رسول خدا صلّى اللَّه عليه و آله سوار شدن بر درازگوشى را كه فقط پالانى روى آن انداخته باشند دوست داشت .\r\n124 . حضرت رضا عليه السّلام فرمود : رسول خدا صلّى اللَّه عليه و آله در سفر حج خود صبحگاهان كه از منى حركت فرمود از راه « ضبّ » آمد و هنگام بازگشت از راه ميان مشعر و\r\n\r\n\r\n","description":"","footnote":"\r\n( 1 ) احاديث در اين معنى فراوان است . ( مؤلف )\r\n( 2 ) در احاديث چندى گذشت كه آن حضرت هنگام راه رفتن كمى به جلو تمايل داشت گويى از سراشيبى فرود مىآيد . ( مؤلف )\r\n","page_name":" 64 ","page_number":64},
  {"content":"\r\n\r\nعرفه برگشت . و به طور كلّى آن حضرت از راهى كه مىرفت از همان راه باز نمىگشت .\r\n125 . رسول خدا صلّى اللَّه عليه و آله هر گاه مىخواست به جنگ رود ، مقصد خود را طورى بيان مىداشت كه كسى به آن پى نبرد .\r\n126 . امام صادق عليه السّلام فرمود : رسول خدا صلّى اللَّه عليه و آله در سفر هر گاه از بلندى سرازير مىشد\r\n« سبحان اللَّه »\r\nمىگفت ، و چون به بلندى بالا مىرفت\r\n« اللَّه اكبر »\r\nمىگفت .\r\n127 . رسول خدا صلّى اللَّه عليه و آله در سفر از منزلى به منزل ديگر كوچ نمىكرد جز آنكه در آن منزل دو ركعت نماز مىگزارد و مىفرمود : مىخواهم اين مكان برايم به نماز خواندن گواهى دهد .\r\n128 . رسول خدا صلّى اللَّه عليه و آله هنگام وداع با مؤمنانى كه عازم سفر بودند مىفرمودند :\r\nخداوند تقوا را توشهء شما كند ، شما را با هر خيرى مواجه سازد ، همهء حاجاتتان را برآورد ، دين و دنياى شما را برايتان سالم بدارد و شما را سالم به من باز گرداند .\r\n129 . امام صادق عليه السّلام با مردى خداحافظى كرد و در حق وى چنين دعا فرمود : « دين و امانتت را به خدا سپردم ، خداوند تقوا را توشهء تو كند ، و هر جا رو كنى با خيرت مواجه سازد . » سپس رو به حاضران كرد و فرمود : اين بود وداع رسول خدا صلّى اللَّه عليه و آله با على عليه السّلام هر گاه كه وى را به جايى روانه مىساخت « 1 » .\r\n130 . على عليه السّلام فرمود : رسول خدا صلّى اللَّه عليه و آله به كسانى كه از سفر مكه بازمىگشتند مىفرمود : « خداوند اعمال حجّ تو را قبول كند ، گناهت را بيامرزد ، و آنچه خرج كرده‌اى به تو باز گرداند . »\r\n\r\n\r\n","description":"","footnote":"\r\n( 1 ) روايات در دعاهاى آن حضرت در هنگام وداع مختلف است و اختلافات زيادى دارند ، ولى در همهء آنها دعا به سلامتى و غنيمت نهفته است . ( مؤلف )\r\n","page_name":" 65 ","page_number":65},
  {"content":"\r\n\r\n\r\nملحقات\r\n( 109 ) ( اين شماره در متن از قلم افتاده ) .\r\n110 ) امام صادق عليه السّلام به محمّد بن ابى الكرام فرمود : من دوست دارم كه روز پنجشنبه براى سفر بيرون شوى ، زيرا رسول خدا صلّى اللَّه عليه و آله هنگامى كه مىخواست به جنگ دشمن رود در اين روز بيرون مىشد .\r\n111 ) رسول خدا صلّى اللَّه عليه و آله هنگامى كه مىخواست سفر كند ميان زنان خود قرعه مىكشيد [ و به قيد قرعه يكى از آنان را با خود همراه مىبرد 
  ] .\r\n112 ) رسول خدا صلّى اللَّه عليه و آله دوست نداشت كسى بدون همسفر مسافرت كند .\r\n113 ) رسول خدا صلّى اللَّه عليه و آله فرمود : از سنّت است كه چون گروهى به سفر روند زاد و توشهء خويش را با خود بردارند ، زيرا اين كار سبب دلخوشى و دلگرمى و خوش خلقى آنان خواهد بود .\r\n114 ) رسول خدا صلّى اللَّه عليه و آله در مسافرتها چند چيز از او جدا نبود : شيشهء روغن ( كه سر و موى خود را روغن زند ) ، سرمه‌دان ، قيچى ، مسواك ، شانه ، نخ و سوزن خياطى ، درفش كفاشى ، بند چرمى كفش . و آن حضرت در سفر لباسش را مىدوخت و كفش خود را پينه مىزد .\r\n115 ) انس بن مالك گويد : هيچ گاه رسول خدا صلّى اللَّه عليه و آله قصد سفر نمىكرد جز آنكه هنگام برخاستن از جا مىگفت : « خدايا به يارى تو سفر مىكنم ، و به سوى تو روى مىآورم ، و به دامن رحمت تو چنگ مىزنم ، تو پشتيبان و نقطهء اميد منى .\r\nخداوندا ، مرا در آنچه برايم مهم است و آنچه مهم نمىشمارم و آنچه كه تو خود بهتر از من مىدانى كفايت كن . خدايا ، تقوا را توشهء من كن و گناهم را بيامرز ، و به هر سو رو كنم مرا با خير مواجه ساز » . اين دعا را مىخواند و براى سفر بيرون مىشد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n116 ) رسول خدا صلّى اللَّه عليه و آله در مسافرت‌ها سريع راه مىپيمود و چون به راه پهناورى مىرسيد بر سرعت خود مىافزود .\r\n117 ) امام باقر عليه السّلام فرمود : رسول خدا صلّى اللَّه عليه و آله چون مىخواست با مسافرى وداع كند دست او را مىگرفت ( سپس به آنچه در نظر داشت در حق او دعا مىكرد ) .\r\n118 ) على عليه السّلام فرمود : رسول خدا صلّى اللَّه عليه و آله عصايى داشت كه ته آن آهن نوك تيزى قرار داشت ، بر آن تكيه مىكرد و روزهاى عيد [ فطر و قربان 
  ] و در سفرها آن را همراه مىبرد و در نماز جلو خود مىنهاد [ تا حريم نمازش باشد 
  ] .\r\n119 ) رسول خدا صلّى اللَّه عليه و آله فرمود : عصا برداشتن نشانهء مؤمن و سنّت پيامبران است « 1 » .\r\n120 ) بر عصا تكيه كردن از اخلاق پيامبران عليهم السّلام است .\r\n121 ) كعب بن مالك گويد : رسول خدا صلّى اللَّه عليه و آله از سفر باز نمىگشت مگر هنگامى كه روز بر آمده باشد .\r\n122 ) سنّت آن است كه مسافر براى استراحت فرود نيايد مگر هنگامى كه هوا مقدارى گرم شده باشد ؛ و بايد بيشتر سيرش در شب باشد .\r\n123 ) رسول خدا صلّى اللَّه عليه و آله در سفرها هر گاه اول شب مىخوابيد دستش را دراز مىكرد و ساق دست را زير سر مىنهاد . و هر گاه در آخر شب مىخوابيد دستش را بلند مىكرد و سر مباركش را روى كف دست مىنهاد .\r\n124 ) سنّت آن است كه از منازل صبح زود حركت كنند و آغاز سفر روز پنجشنبه باشد .\r\n125 ) در سفرها همراه بردن مشك آب و امثال آن از سنّت است .\r\n\r\n\r\n","description":"","footnote":"\r\n( 1 ) گفته‌اند : عصا به دست گرفتن نشانه سفر رفتن است ، و عصا به دست گرفتن مؤمن نشانهء آن است كه وى آمادهء سفر آخرت است و زاد و توشهء آن را تهيه ديده است . يا آنكه عصا داشتن نشانهء ضعف است و به دست گرفتن عصا براى اظهار تواضع و فرو كاستن تكبر است .\r\n","page_name":" 67 ","page_number":67},
  {"content":"\r\n\r\n126 ) رسول خدا صلّى اللَّه عليه و آله چون از جنگ يا سفر حج بازمىگشت به هر بلنديى از زمين مىرسيد سه بار\r\n« اللَّه اكبر »\r\nمىگفت و اين دعا را مىخواند :\r\nلا إله الّا اللَّه وحده لا شريك له ، له الملك و له الحمد ، يحيى و يميت ، و هو على كلّ شىء قدير .\r\nآئبون عابدون ساجدون ربّنا حامدون . صدق اللَّه وعده ، و نصر عبده ، و هزم الاحزاب وحده .\r\n« معبودى جز اللَّه نيست كه يگانه و بىشريك است ، فرمانروايى و ستايش ويژهء اوست ، زنده مىكند و مىميراند و بر هر چيزى تواناست . ما باز گردنده به سوى پروردگارمان ، و پرستشگر و سجده‌كننده و ستايندهء پروردگارمان هستيم .\r\nخداوند به وعده‌اش وفا كرد ، بنده‌اش را يارى داد و خود به تنهايى احزاب كفر را در هم شكست . »\r\n127 ) رسول خدا صلّى اللَّه عليه و آله هنگامى كه از سفر بازمىگشت نخست به مسجد مىرفت و دو ركعت نماز مىخواند سپس به خانه در مىآمد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n5 آداب و سنن آن حضرت در لباس\r\n131 . رسول خدا صلّى اللَّه عليه و آله هر نوع لباسى كه دسترسى داشت مىپوشيد از روپوش و عبا و پيراهن و جبّه و امثال آن . و از لباس سبز خوشش مىآمد ، و بيشتر لباسهايش سفيد بود ، و مىفرمود : زندگان خود را سفيد بپوشانيد و مردگانتان را در آن كفن كنيد . آن حضرت چه در جنگ و چه در غير جنگ لباس لايه‌دار مىپوشيد . و قبايى از سندس « 1 » داشت كه چون به تن مىكرد رنگ سبز آن بر سپيدى روى حضرتش غلبه داشت و روى هم رفته زيبا جلوه مىنمود .\r\nبلندى لباسهاى آن حضرت تا بالاى قوزك پاها بود ، و روپوشى كه به تن مىكرد از آن كوتاه‌تر بود و تا نصف ساق پا مىرسيد . هميشه ميان كمر را مىبست و بسا در حال نماز و غير نماز آن را مىگشود . آن حضرت روپوشى داشت كه با زعفران رنگ شده بود و بسا كه با همان يك پوشش با مردم نماز جماعت\r\n\r\n\r\n","description":"","footnote":"\r\n( 1 ) سندس : ديبا و ابريشم لطيف . و در اينجا منظور ابريشم ناخالص است ، زيرا پوشيدن ابريشم خالص براى مردان حرام است .\r\n","page_name":" 69 ","page_number":69},
  {"content":"\r\n\r\nمىگزاشت . و گاهى تنها يك عبا به تن داشت .\r\nو نيز عباى كهنهء وصله‌دارى داشت كه آن را مىپوشيد و مىفرمود : من بنده‌ام و لباس بندگان مىپوشم . و دو جامه داشت مخصوص روزهاى جمعه ، غير از لباسهاى ديگرى كه در غير جمعه مىپوشيد . و بسا كه فقط يك روپوش بدون لباسهاى ديگر به تن مىكرد ، و دو طرف آن را ميان دو شانهء خود گره مىزد و با همان لباس با مردم بر جنازه‌ها نماز مىخواند . و بسا همان روپوش را به خود مىپيچيد و آن را از چپ و راست بر دوش مىافكند و با آن در خانهء خود نماز مىخواند و اين لباسى بود كه در همان روز در آن مجامعت كرده بود . گاهى در همان ازار نماز شب مىخواند ، يك طرف پارچه را به روى خود و طرف ديگرش را به روى بعضى از زنان خود مىانداخت و به اين ترتيب در آن نماز مىخواند .\r\nآن حضرت عباى سياه رنگى داشت كه به كسى بخشيد . امّ سلمه گفت : پدر و مادرم فدايت ! آن عباى سياه چه شد ؟ فرمود : آن را [ به برهنه‌اى 
  ] پوشاندم . امّ سلمه گفت : هرگز چيزى زيباتر از سفيدى شما بر سياهى آن عبا نديدم .\r\nانس گويد : بسا آن حضرت در قطيفه‌اى كه دو طرف آن را [ پشت گردن 
  ] گره زده بود با ما نماز ظهر مىخواند .\r\nو آن حضرت انگشتر به دست مىكرد . . . و با همان انگشتر نامه‌ها را مهر مىكرد ، و مىفرمود : مهر كردن نامه‌ها بهتر از ايجاد شك و تهمت است .\r\nآن حضرت شب كلاه به سر مىگذاشت ، گاه زير عمامه و گاه بدون عمامه . و گاهى آن را از سر بر مىداشت و جلوى خود به عنوان حريم نماز مىنهاد و به سوى آن نماز مىخواند . و بسا عمامه نداشت و شال را بر سر و پيشانى مىبست . عمامه‌اى داشت به نام سحاب و آن را به على عليه السّلام بخشيد . بسا بود كه على عليه السّلام با آن عمامه مىآمد و پيامبر صلّى اللَّه عليه و آله مىفرمود : على در سحاب نزد شما آمد .\r\nهميشه لباس را از طرف راست مىپوشيد و چنين مىخواند :\r\nالحمد للَّه الّذى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nكسانى ما اوارى به عورتى ، و اتجمّل به في النّاس\r\n« سپاس و ستايش خدايى را كه بر من جامه‌اى پوشانيد كه با آن شرمگاهم را بپوشانم و آراسته در ميان مردم ظاهر شوم . » و چون لباس را در مىآورد از سمت چپ بيرون مىآورد .\r\nچون لباس نو مىپوشيد ، لباسهاى كهنه را به فقير مىداد و مىفرمود : هيچ مسلمانى نيست كه لباس كهنهء خود را فقط براى رضاى خدا به فقيرى بپوشاند مگر آنكه در پناه و خير خداوند خواهد بود تا زمانى كه آن لباس بر تن فقير است ، خواه بخشندهء لباس زنده باشد يا مرده .\r\nتشكى از پوست داشت كه با ليف خرما پر شده بود و طول آن حدود دو ذراع و عرض آن حدود يك ذراع و يك وجب بود . و نيز عبايى داشت كه هر جا مىرفت آن را دو تا كرده به زير آن حضرت مىانداختند . و نيز روى حصير بدون آنكه چيز ديگرى زير خود بيندازد مىخوابيد .\r\nاز اخلاق آن جناب اين بود كه چهارپايان و اسلحه و اثاث خود را نامگذارى مىنمود . نام پرچمش عقاب ، و نام شمشيرش كه با آن در جنگها حاضر مىشد ذو الفقار ، و نام شمشيرهاى ديگرش مخذم ، رسوب و قضيب بود .\r\nقبضهء شمشيرش به نقره آراسته بود ، و كمربندى كه مىبست از چرم بود و سه حلقهء نقره در آن بود . كمانش كتوم ، و جعبهء تيرش كافور نام داشت . نام شتر آن حضرت قصوى بود كه به آن عضباء مىگفتند . و نام استرش دلدل ، و درازگوشش يعفور ، و گوسفندى كه از شير آن مىآشاميد عينه بود .\r\nآن حضرت سبويى از سفال داشت كه با آب آن وضو مىگرفت و از آن مىنوشيد ، و مردم كودكان خردسال خود را كه خوب و بد را مىفهميدند مىفرستادند و آنان داخل منزل آن حضرت مىشدند بدون آنكه كسى مانع آنها شود ، آن‌گاه اگر در آن سبو آبى مىيافتند مىآشاميدند و براى تبرّك بر صورت و بدن خود مىماليدند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n132 . روايت شده كه عمامهء آن حضرت به اندازه‌اى بود كه سه دور يا پنج دور به سرش مىپيچيد .\r\n133 . روايت است كه آن حضرت عمامهء سياهى داشت كه به سر مىبست و در آن نماز مىخواند .\r\n134 . على عليه السّلام فرمود : رسول خدا صلّى اللَّه عليه و آله شب كلاه‌هاى راه راه به سر مىنهاد . . . و زرهى داشت به نام ذات الفضول كه داراى سه حلقه از نقره بود ، يكى در جلو و دو تا در پشت . . .\r\n135 . رسول خدا صلّى اللَّه عليه و آله شمله و نمره « 1 » به خود مىپيچيد ، اما نمره از آن جهت كه خطوط سياه آن بر سفيدى ساقها و قدمهاى نمايان آن حضرت قرار مىگرفت بر اندام او زيبا مىنمود .\r\n136 . رسول خدا صلّى اللَّه عليه و آله در يك لباس گشاد نماز مىخواند .\r\n137 . رسول خدا صلّى اللَّه عليه و آله دو برد ( جامه راه راه ) ( عباى پشمى سياه ) داشت كه فقط در حال نماز مىپوشيد ، و امتش را به نظافت ترغيب مىنمود و به آن دستور مىداد .\r\n138 . امير مؤمنان عليه السّلام فرمود : لباس پنبه بپوشيد كه لباس رسول خدا صلّى اللَّه عليه و آله از پنبه بود و لباس ما اهل بيت نيز از پنبه است .\r\n139 . على عليه السّلام فرمود : لباس پنبه بپوشيد كه آن لباس رسول خدا صلّى اللَّه عليه و آله بود . و آن حضرت لباس مويين و پشمين نمىپوشيد مگر آنكه علت و ضرورتى پيدا مىشد « 2 » .\r\n140 . آن حضرت كمربندى داشت از چرم دباغى شده كه در سر آن قلّاب\r\n\r\n\r\n","description":"","footnote":"\r\n( 1 ) شمله لباسى است كوچكتر از قطيفه . و نمره لباسى است از پشم كه داراى خطوط سفيد و سياه مىباشد .\r\n( 2 ) از اين خبر معناى آنچه در باب معاشرت آن حضرت گذشت كه لباس پشمينه مىپوشيد روشن مىشود كه حضرت در حال ضرورت لباس پشمينه مىپوشيده است ، بنا بر اين منافاتى ميان اين اخبار نيست . ( مؤلف )\r\n","page_name":" 72 ","page_number":72},
  {"content":"\r\n\r\nداشت و طرف ديگرش از نقره بود . و همچنين سه حلقهء نقره‌اى در آن بود . و نيز آن حضرت قدحى داشت كه به سه قطعه از نقره بند زده شده بود .\r\n141 . على عليه السّلام فرمود : ته غلاف و قبضهء شمشير رسول خدا صلّى اللَّه عليه و آله از نقره بود و ما بين آن دو نيز با حلقه‌هايى از نقره مزيّن بود .\r\n142 . امام باقر عليه السّلام فرمود : رسول خدا صلّى اللَّه عليه و آله عصايى داشت كه در ته آن آهن نوك تيزى بود و بر آن تكيه مىكرد و روزهاى عيد فطر و عيد قربان آن را با خود مىبرد و در نماز جلوى خود مىگذاشت .\r\n143 . امام صادق عليه السّلام فرمود : انگشتر رسول خدا صلّى اللَّه عليه و آله از نقره بود .\r\n144 . امام صادق عليه السّلام فرمود : نگين انگشتر بايد گرد باشد و انگشتر رسول خدا صلّى اللَّه عليه و آله نيز همين گونه بود .\r\n145 . امام صادق عليه السّلام فرمود : نقش نگين انگشتر رسول خدا صلّى اللَّه عليه و آله\r\n«  مُحَمَّدٌ رَسُولُ اللَّهِ  »\r\nبود .\r\n146 . امام صادق عليه السّلام فرمود : رسول خدا صلّى اللَّه عليه و آله دو انگشتر داشت كه بر يكى\r\n« لا إله الّا اللَّه ، محمّد رسول اللَّه »\r\nو بر ديگرى\r\n« صدق اللَّه »\r\nنقش شده بود .\r\n147 . حضرت رضا عليه السّلام فرمود : رسول خدا صلّى اللَّه عليه و آله ، امير مؤمنان ، امام حسن ، امام حسين و ساير امامان عليهم السّلام انگشتر به دست راست مىكردند .\r\nمؤلّف : كلينى در كافى انگشتر به دست راست كردن رسول خدا صلّى اللَّه عليه و آله و نيز نقش خاتم آن حضرت را با اندك اختلافى نقل كرده و شيخ صدوق در كتابهاى خود و ديگران نيز همان‌ها را نقل كرده‌اند . و نيز كلينى روايت كرده كه على و حسن و حسين و برخى از امامان بعد عليهم السّلام انگشتر به دست چپ مىكردند ولى اين روايات با هم منافات ندارند ، زيرا يا مىخواستند بيان كنند كه انگشتر به هر يك از دستها كردن جايز است ، يا آنكه زمانهاى مختلف چنين اقتضايى داشته ( مثلا از روى تقيّه انگشتر به دست چپ مىكردند ) . اما در بارهء پيامبر صلّى اللَّه عليه و آله روايت نشده كه انگشتر به دست چپ\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكرده باشد . البته در كافى از امام صادق عليه السّلام روايت كرده كه « رسول خدا صلّى اللَّه عليه و آله جز اندك زمانى انگشتر به دست نكرد » ( كه شايد منظور آن بوده كه مدت كمى انگشتر به دست چپ كرد و سپس آن را ترك نمود ) . به هر حال منظور ما در اين كتاب بيان برخى از اوصاف انگشتر آن حضرت است .\r\n148 . على عليه السّلام فرمود : پيامبران پيراهن را پيش از شلوار به تن مىكنند .\r\n\r\nملحقات\r\n128 ) رسول خدا صلّى اللَّه عليه و آله در سفارشهاى خود به ابو ذر فرمود : اى ابا ذر ، من لباس زبر و خشن به تن مىكنم ، روى زمين مىنشينم ، انگشتان خود را پس از غذا خوردن مىليسم ، و بر الاغ بىپالان سوار مىشوم و ديگرى را نيز در رديف خود سوار مىكنم ، پس هر كه از سنّت من روى گرداند از من نيست .\r\n129 ) امام صادق عليه السّلام فرمود : رسول خدا صلّى اللَّه عليه و آله شب كلاهى كه سفيد و راه راه بود به سر مىنهاد ، و در جنگ كلاهى كه دو گوش مانند داشت .\r\n130 ) امام صادق عليه السّلام فرمود : رسول خدا صلّى اللَّه عليه و آله از پوشاك سياه كراهت داشت مگر سه چيز : عمامه ، كفش و عبا .\r\n131 ) امام باقر عليه السّلام فرمود : از سنّت است كه هنگام كفش پوشيدن اول پاى راست را در كفش كنند ، و هنگام در آوردن اول پاى چپ را در آورند .\r\n132 ) امام صادق عليه السّلام فرمود : هنگام غذا خوردن كفشهاى خود را از پا در آوريد ، زيرا هم پاهاى شما راحت‌تر مىشود و هم سنّت نيكويى است .\r\n133 ) امام صادق عليه السّلام فرمود : پوشيدن كفش سياه و نعلين زرد از سنّت است .\r\n134 ) امام صادق عليه السّلام فرمود : كتان از پوشاك پيامبران است .\r\n135 ) رسول خدا صلّى اللَّه عليه و آله از لباس سرخ رنگ كراهت داشت .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n136 ) امام باقر عليه السّلام فرمود : رسول خدا صلّى اللَّه عليه و آله خيمه‌اى داشت كه آن را كنّ « 1 » مىگفتند .\r\n137 ) رسول خدا صلّى اللَّه عليه و آله در روز جمعه برد سرخ رنگ خود را مىپوشيد و عمامهء « سحاب » را بر سر مىنهاد . در روز فتح مكه با عمامهء سياهى كه بر سر بسته بود وارد مكهء معظّمه شد . آن حضرت جعبه‌اى داشت كه شانهء عاج ، سرمه‌دان ، قيچى و مسواكش را در آن مىنهاد . . . رسول خدا صلّى اللَّه عليه و آله هنگامى كه از دنيا رفت يك روپوش زبر يمانى و عبايى كه به آن « ملبده » مىگفتند بر تن داشت . براى آن حضرت تختى بود كه اسعد بن زراره آن را اهدا كرده بود . منبر آن حضرت سه پلّه و از چوب « طرفاء » بود كه زنى توسط غلام نجّار خود به نام ميمون ساخته بود . مسجدش مناره نداشت و بلال روى زمين اذان مىگفت .\r\n138 ) امام صادق عليه السّلام فرمود : رسول خدا صلّى اللَّه عليه و آله روپوشى داشت كه با گياهى خوشبو رنگ شده بود و آن را در خانه مىپوشيد و رنگ آن بر بدن حضرت اثر مىگذاشت .\r\n139 ) امام باقر عليه السّلام فرمود : ما در خانه لباس زرد رنگ مىپوشيم .\r\n\r\n\r\n","description":"","footnote":"\r\n( 1 ) يعنى سر پناه\r\n","page_name":" 75 ","page_number":75},
  {"content":"\r\n\r\n\r\n6 آداب و سنن آن حضرت در مسكن\r\n149 . رسول خدا صلّى اللَّه عليه و آله از دنيا رفت در حالى كه خشتى بر روى خشتى ننهاد .\r\n150 . رسول خدا صلّى اللَّه عليه و آله فرمود : مسجدها مجالس پيامبران است .\r\n151 . امام صادق عليه السّلام فرمود : پيامبر صلّى اللَّه عليه و آله هر گاه مىخواست در گرماى تابستان از خانه بيرون رود روز پنجشنبه مىرفت ، و هر گاه مىخواست در سرماى زمستان به خانه باز گردد روز جمعه به خانه بازمىگشت .\r\n152 . حضرت خديجه عليها السّلام گويد : پيامبر صلّى اللَّه عليه و آله هنگامى كه وارد خانه مىشد ظرف آب طلب مىكرد و براى نماز وضو مىگرفت ، آن‌گاه بر مىخاست و دو ركعت نماز كوتاه مىگزاشت ، سپس به بستر خواب مىرفت .\r\n153 . امام صادق عليه السّلام فرمود : رسول خدا صلّى اللَّه عليه و آله هرگز بر دشمن شبيخون نزد « 1 » .\r\n\r\n\r\n","description":"","footnote":"\r\n( 1 ) مناسبت اين حديث با آداب مسكن و خانه آن است كه هيچ گاه پيامبر ( ص ) شب هنگام كه دشمن در منزل يا اردوگاه خواب است بر او حمله نمىكرد .\r\n","page_name":" 76 ","page_number":76},
  {"content":"\r\n\r\n\r\nملحقات\r\n140 ) رسول خدا صلّى اللَّه عليه و آله فرمود : خروس سفيد دوست من است و دشمن آن دشمن خداست ؛ اين حيوان صاحبش را و تا هفت خانه از همسايگان را پاسبانى مىكند . ( انس گويد ) رسول خدا صلّى اللَّه عليه و آله آن را شبها در خانهء خود نگاه مىداشت .\r\n141 ) حضرت رضا عليه السّلام فرمود : در خروس سفيد پنج صفت از صفات پيامبران وجود دارد : شناختن اوقات نماز ، غيرت مردانه ، سخاوت ، شجاعت و كثرت آميزش با همسر .\r\n142 ) امام صادق عليه السّلام فرمود : خانهء هيچ پيامبرى نبود مگر آنكه در آن كبوترى نگهدارى مىشد ، زيرا سفيهان جنّ با بچه‌هاى خانه سر به سر مىگذارند ، اما وقتى كبوتر در خانه باشد با آنها بازى مىكنند و به اهل خانه كارى ندارند .\r\n143 ) امام صادق عليه السّلام فرمود : در خانهء رسول خدا صلّى اللَّه عليه و آله يك جفت كبوتر سرخ رنگ بود .\r\n144 ) امام صادق عليه السّلام فرمود : رسول خدا صلّى اللَّه عليه و آله كراهت داشت كه بدون چراغ وارد خانهء تاريك شود .\r\n145 ) امام صادق عليه السّلام فرمود : رسول خدا صلّى اللَّه عليه و آله دوست داشت كه در زمستان دخول و خروجش از خانه در شب جمعه باشد .\r\n146 ) على عليه السّلام فرمود : از سنّت است كه چون وارد مسجد شدى رو به قبله بنشينى .\r\n147 ) امام صادق عليه السّلام فرمود : سقف خانه‌ها را [ با عكس‌هاى حيوانات و صورت جانداران 
  ] نقاشى نكنيد ، زيرا رسول خدا صلّى اللَّه عليه و آله از اين كار كراهت داشت .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n7 آداب و سنن آن حضرت در خوابيدن و بستر خواب\r\n154 . بستر رسول خدا صلّى اللَّه عليه و آله يك عبا بود و متكايش از پوست كه با ليف خرما پر شده بود . شبى همان عبا را دو تا كرده ، زير آن حضرت انداختند . چون صبح بيدار شد فرمود : اين بستر ديشب مرا از نماز [ شب 
  ] باز داشت . از آن پس دستور داد تا زيرانداز او را يك لايه اندازند . و زيرانداز ديگرى از پوست داشت كه از ليف خرما پر شده بود . و نيز عبايى داشت كه به هر جا نقل مكان مىكرد آن را دو تا كرده زير آن حضرت مىانداختند .\r\n155 . رسول خدا صلّى اللَّه عليه و آله گاهى روى حصير مىخوابيد بدون آنكه زيرانداز ديگرى زير او باشد .\r\n156 . امام باقر عليه السّلام فرمود : هيچ گاه رسول خدا صلّى اللَّه عليه و آله از خواب بيدار نشد مگر آنكه بر زمين مىافتاد و در برابر خداوند سجده مىكرد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nملحقات\r\n148 ) على عليه السّلام فرمود : پيامبران عليهم السّلام طاقباز بر پشت مىخوابند .\r\n149 ) رسول خدا صلّى اللَّه عليه و آله نه زن داشت و همگى يك روانداز داشتند كه با گياه خوشبو و رنگين ورس يا زعفران رنگ شده بود ؛ نوبت هر يك كه مىرسيد آن را به خانهء او مىفرستادند و نم‌زده مىشد تا بويش پخش شود .\r\n150 ) على عليه السّلام فرمود : شب‌زنده‌دارى سبب تندرستى و خشنودى پروردگار و در معرض رحمت حق قرار گرفتن است و تمسّك به اخلاق و شيوهء پيامبران است .\r\n151 ) امام صادق عليه السّلام فرمود : رسول خدا صلّى اللَّه عليه و آله چون به بستر خواب مىرفت مىگفت :\r\nاللّهم باسمك احيى ، و باسمك اموت\r\n( خداوندا ، به نام تو زنده مىگردم و به نام تو مىميرم ) . و چون از خواب بر مىخاست مىگفت :\r\nالحمد للَّه الّذى احيانى بعد ما اماتنى و اليه النّشور\r\n( سپاس و ستايش خداى را كه مرا پس از ميراندن زنده كرد « 1 » و همه پس از مرگ به سوى او زنده و محشور مىشوند ) .\r\n152 ) محمّد بن مروان گويد : امام صادق عليه السّلام فرمود : آيا شما را خبر ندهم كه رسول خدا صلّى اللَّه عليه و آله چون به بستر خواب مىرفت چه مىگفت ؟ من گفتم : چرا ، بفرماييد .\r\nفرمود : آن حضرت آية الكرسى مىخواند و مىگفت :\r\nبسم اللَّه ، آمنت باللَّه ، و كفرت بالطّاغوت ، اللّهمّ احفظنى في منامى و في يقظتى\r\n( به نام خدا ، به خدا ايمان دارم ، و از طاغوت بيزارم ، خداوندا مرا در خواب و بيدارى حفظ فرما ) .\r\n153 ) رسول خدا صلّى اللَّه عليه و آله بيشتر اوقات بالشى را از پوست كه از ليف خرما پر شده بود زير سر مىنهاد و هم روى آن مىنشست .\r\n154 ) رسول خدا صلّى اللَّه عليه و آله هر گاه خواب هولناكى مىديد مىگفت :\r\nهو اللَّه الّذى\r\n\r\n\r\n","description":"","footnote":"\r\n( 1 ) در اين حديث از خواب به مرگ تعبير شده است چنان كه در سورهء زمر آيهء 42 آمده است .\r\n","page_name":" 79 ","page_number":79},
  {"content":"\r\n\r\nلا شريك له\r\n( او خدايى است كه شريك ندارد ) . و چون براى نماز [ شب 
  ] بر مىخاست مىگفت :\r\nالحمد للَّه نور السّماوات و الارض ، و الحمد للَّه قيّوم السّماوات و الارض ، و الحمد للَّه ربّ السّماوات و الارض و من فيهنّ ، و انت الحقّ ، و قولك الحقّ ، و لقاؤك الحقّ ، و الجنّة حقّ ، و النّار حقّ ، و السّاعة حقّ . اللّهمّ لك اسلمت ، و بك آمنت ، و عليك توكّلت ، و اليك انيب ، و بك خاصمت ، و اليك حاكمت ، فاغفر لى ما قدّمت و ما اخّرت ، و ما اسررت و ما اعلنت . انت الهى ، لا إله الّا انت\r\n( سپاس و ستايش خداى را كه نور آسمانها و زمين است . سپاس و ستايش خداى را كه برپا دارندهء آسمانها و زمين است . سپاس و ستايش خداى را كه پروردگار آسمانها و زمين و همهء آفريدگانى است كه در آنها به سر مىبرند . خداوندا تو بر حقّى ، و گفتار تو و ديدار تو و بهشت و دوزخ و قيامت حق است . خداوندا تسليم تو شدم ، و به تو ايمان آوردم ، و بر تو توكل نمودم ، و به سوى تو بازمىگردم ، و به نيروى تو با دشمن مبارزه و ستيز كردم ، و به سوى تو داورى نمودم ، پس گناهان گذشته و آينده و نهان و آشكار مرا بيامرز ، تو خداى منى ، جز تو معبودى نيست ) .\r\nآن‌گاه پيش از وضو مسواك مىكرد « 1 » .\r\n155 ) امام هادى عليه السّلام فرمود : ما اهل بيت هنگام خوابيدن ده چيز را مراعات مىكنيم : طهارت داشتن ، صورت بر كف دست راست نهادن ، سى و سه مرتبه\r\nسبحان اللَّه\r\n، سى و سه مرتبه\r\nالحمد للَّه\r\n، و سى و چهار مرتبه\r\nاللَّه اكبر\r\nگفتن ، رو به قبله خوابيدن به گونه‌اى كه صورتهامان رو به قبله قرار گيرد ، خواندن سورهء حمد و آية الكرسى و آيهء  شَهِدَ اللَّهُ . . .  « 2 » و « 3 » . پس هر كه چنين كند بهرهء خود را از آن شب خود گرفته است .\r\n\r\n\r\n","description":"","footnote":"\r\n( 1 ) دعاهاى ديگرى براى هنگام خواب و بيدار شدن هست كه به خواست خدا در باب دعاها خواهد آمد .\r\n( 2 ) آل عمران / 18 .\r\n( 3 ) اينها نه مورد است و مورد دهم ذكر نشده .\r\n","page_name":" 80 ","page_number":80},
  {"content":"\r\n\r\n156 ) تكرار روايت 152 ) است .\r\n157 ) امام صادق عليه السّلام فرمود : بر شما باد به نماز شب ، كه آن از سنّت پيامبر شماست .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\n8 آداب و سنن آن حضرت در زناشويى و تربيت فرزند\r\n157 . على عليه السّلام فرمود : ازدواج كنيد ، كه ازدواج سنّت رسول خدا صلّى اللَّه عليه و آله است ، زيرا كه آن حضرت مىفرمود : هر كه دوست دارد از سنّت من پيروى كند ، از جمله سنّت من ازدواج است .\r\n158 . حضرت رضا عليه السّلام فرمود : سه چيز از سنّت پيامبران است : عطر زدن ، زدودن موهاى زايد بدن و آميزش زياد با همسران .\r\n159 . على عليه السّلام فرمود : گروهى از اصحاب پيامبر صلّى اللَّه عليه و آله آميزش با زنان ، غذا خوردن در روز و خوابيدن در شب را بر خود حرام كرده بودند . امّ سلمه اين موضوع را به رسول خدا صلّى اللَّه عليه و آله خبر داد ، آن حضرت به سوى اصحاب آمد و فرمود : آيا به زنان بىرغبت شده‌ايد با آنكه من با زنان آميزش مىكنم ، و روز غذا مىخورم ، و در شب مىخوابم ؟ ! پس هر كه از سنّت روى گرداند از من نيست « 1 » .\r\n160 . امام صادق عليه السّلام فرمود : از اخلاق پيامبران دوست داشتن زنان است .\r\n\r\n\r\n","description":"","footnote":"\r\n( 1 ) اين معنى در كتابهاى شيعه و غير آنان از طرق بسيارى روايت شده است . ( مؤلف )\r\n","page_name":" 82 ","page_number":82},
  {"content":"\r\n\r\n161 . رسول خدا صلّى اللَّه عليه و آله فرمود : روشنى چشم من در نماز ، و لذّتم در زنان قرار داده شده است .\r\n162 . رسول خدا صلّى اللَّه عليه و آله هر گاه مىخواست با زنى ازدواج كند كس مىفرستاد تا او را ببيند .\r\n163 . حضرت رضا عليه السّلام مىفرمود : خداوند شب را و نيز زنان را مايهء آرامش قرار داده . و از سنّت است در شب ازدواج كردن و طعام دادن .\r\n164 . هارون بن مسلم گويد : به صاحب الدار ( امام ) عسكرى عليه السّلام نوشتم :\r\nفرزندى براى من به دنيا آمده ، سر او را تراشيدم و به وزن موى سرش درهم صدقه دادم . در پاسخ فرمود : وزن كردن موى سر بچه به طلا و نقره جايز نيست ، و سنّت چنين جارى شده است .\r\n165 . على عليه السّلام فرمود : براى فرزندانتان روز هفتم عقيقه كنيد ، و به وزن موى سرشان نقره به مسلمانى صدقه دهيد ؛ رسول خدا صلّى اللَّه عليه و آله در بارهء حسن و حسين و ساير فرزندانش اين گونه عمل كرد .\r\n\r\nملحقات\r\n158 ) رسول خدا صلّى اللَّه عليه و آله فرمود : آگاه باشيد كه بهترين شما كسانى هستند كه با زنان خود خوبتر باشند ، و من از هر كس با زنان خود خوبترم .\r\n159 ) رسول خدا صلّى اللَّه عليه و آله فرمود : ابراهيم خليل عليه السّلام مردى غيرتمند بود ، و من از او غيرتمندترم .\r\n160 ) امام صادق عليه السّلام در بيان داستان موسى پيامبر عليه السّلام ( كه به دنبال دختر شعيب عليه السّلام روان شد تا خدمت شعيب برسد ) فرمود كه موسى به وى گفت : پشت سر من حركت كن و راه را به من نشان ده ، زيرا ما ( پيامبران ) مردمى هستيم كه به پشت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسر زنان نگاه نمىكنيم .\r\n161 ) بكر بن محمّد گويد : از امام صادق عليه السّلام در بارهء ازدواج موقت پرسيدم ، فرمود : من دوست ندارم كه مسلمانى بميرد در حالى كه سنّتى از رسول خدا صلّى اللَّه عليه و آله مانده باشد و او بدان عمل نكرده باشد .\r\n162 ) ابو قلابه گويد : رسول خدا صلّى اللَّه عليه و آله هر گاه با زن باكره ازدواج مىكرد هفت روز نزد او مىماند ، و هر گاه با زن بيوه ازدواج مىكرد سه روز نزد او مىماند .\r\n163 ) حضرت رضا عليه السّلام فرمود : هنگامى كه نجاشى « امّ حبيبه دختر ابو سفيان » را براى رسول خدا صلّى اللَّه عليه و آله خواستگارى كرد و به همسرى آن حضرت در آورد سورى ترتيب داد و گفت : از سنّتهاى پيامبران سور دادن در ازدواج است .\r\n164 ) ابو قلابه گويد : پيامبر صلّى اللَّه عليه و آله اوقات خود را ميان زنان خويش تقسيم مىكرد و مىگفت : « خداوندا ، اين قسمتى است كه در اختيار من است ، پس مرا در آنچه تنها در اختيار توست و در اختيار من نيست سرزنش مكن » .\r\n165 ) امّ سلمه همسر پيامبر صلّى اللَّه عليه و آله گويد : رسول خدا صلّى اللَّه عليه و آله در حجة الوداع زنان خود را همراه برد و در هر شبانه روز نزد يكى از زنانش به سر مىبرد ، و بدين وسيله مىخواست ميان آنان عدالت را مراعات نمايد .\r\n166 ) رسول خدا صلّى اللَّه عليه و آله چون نماز صبح را مىخواند به يك يك زنان خود سر مىزد [ و از آنان احوالپرسى مىنمود 
  ] .\r\n167 ) رسول خدا صلّى اللَّه عليه و آله فرمود : هر بازى و سرگرمى باطل و نارواست مگر سه بازى : تيراندازى ، تعليم اسب و بازى و شوخى با همسر كه از سنّت است .\r\n168 ) امام صادق عليه السّلام از پدران بزرگوارش روايت كرده كه فرمودند :\r\nپيامبر صلّى اللَّه عليه و آله در هنگام بيمارى نيز اوقات خود را ميان همسران تقسيم مىكرد و آن حضرت را به منزل زنى كه نوبتش بود انتقال مىدادند .\r\n169 ) امام باقر عليه السّلام فرمود : ميمونه ( همسر رسول خدا صلّى اللَّه عليه و آله ) مىگفت :\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nپيامبر صلّى اللَّه عليه و آله به من در ايّام ماهانه‌ام دستور مىداد كه لنگى به خود بپيچم و در بستر در كنار آن حضرت بخوابم .\r\n170 ) امام باقر عليه السّلام فرمود : رسول خدا صلّى اللَّه عليه و آله براى هيچ يك از دختران و زنان خود بيش از دوازده اوقيه و يك نشّ مهريه قرار نداد . و اوقيه چهل درهم و نشّ بيست درهم است ( كه مجموعا پانصد درهم مىشود ) .\r\n171 ) رسول خدا صلّى اللَّه عليه و آله در دعاى خود مىگفت :\r\nاللّهمّ انّى اعوذ بك من ولد يكون علىّ ربّا ، و من مال يكون علىّ ضياعا ، و من زوجة تشيّبنى قبل اوان مشيبى .\r\n« خداوندا ، به تو پناه مىآورم از فرزندى كه بر من حاكم باشد ، و از مالى كه باعث هلاكتم شود ( يا از مالى كه مفت از دستم بيرون رود ) و از همسرى كه مرا پير سازد پيش از آنكه به پيرى برسم » .\r\n172 ) حضرت رضا عليه السّلام فرمود : هيچ فرزندى براى ما خاندان به دنيا نمىآيد جز آنكه او را محمّد مىناميم ، و پس از هفت روز اگر بخواهيم نامش را تغيير مىدهيم و اگر نه به همان نام صدا مىزنيم .\r\n173 ) پيامبر صلّى اللَّه عليه و آله چون صبح مىكرد دست نوازش بر سر فرزندان و نوه‌هاى خود مىكشيد .\r\n174 ) امام صادق عليه السّلام فرمود : هنگامى كه فاطمه عليها السّلام را به خانهء همسرش على عليه السّلام مىبردند جبرئيل و ميكائيل و اسرافيل فرود آمدند . . . پس آن سه فرشته تكبير گفتند و فرشتگان ديگر نيز به پيروى آنها تكبير گفتند ؛ از اين رو تا روز قيامت تكبير گفتن در شب زفاف سنّت شد .\r\n175 ) على عليه السّلام فرمود : كام فرزندان خود را با خرما برداريد ، رسول خدا صلّى اللَّه عليه و آله نيز در بارهء حسن و حسين چنين كرد .\r\n176 ) امام صادق عليه السّلام فرمود : هفت چيز در بارهء نوزاد از سنّت است :\r\n1 ) نامگذارى ، 2 ) تراشيدن موى سر او ، 3 ) در صورت امكان به وزن موى سرش\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nنقره يا طلا صدقه دادن ، 4 ) براى او عقيقه كردن ، 5 ) به سر او زعفران ماليدن ، 6 ) پاكيزه ساختن او با ختنه كردن ، 7 ) از عقيقهء او به همسايگان خوراندن .\r\n177 ) رسول خدا صلّى اللَّه عليه و آله فرمود : ختنه براى مردان سنّت است و براى زنان كرامت .\r\n178 ) امام صادق عليه السّلام فرمود : سوراخ كردن گوش پسر بچه از سنّت است ، و ختنه كردن او نيز در روز هفتم از سنّت است .\r\n179 ) محمّد بن زياد ازدى گويد : هنگامى كه حضرت رضا عليه السّلام به دنيا آمد ، از موسى بن جعفر عليه السّلام شنيدم كه مىفرمود : اين فرزندم ختنه شده و پاك و پاكيزه به دنيا آمده است و هيچ يك از امامان متولد نشوند مگر آنكه ختنه شده و پاك و پاكيزه باشند ، ولى ما براى عمل كردن به سنّت نبوى و پيروى كردن از آيين پاك و معتدل ابراهيمى ، در جاى ختنهء كودك تيغ مىكشيم .\r\n180 ) امام باقر عليه السّلام فرمود : ما اهل بيت براى فرزندان خود در كودكى آنها كنيهء « 1 » نيكو مىگذاريم ، مبادا كه نامها و القاب زشت روى آنان بگذارند .\r\n181 ) امام صادق عليه السّلام فرمود : از سنّت است كه شخص را به نام پدرش ( يا به نام پسرش ) كنيه بگذارند .\r\n182 ) امام صادق عليه السّلام فرمود : ما خاندان كودكان خود را چون به سنّ پنج سالگى رسيدند به نماز خواندن دستور مىدهيم ، شما هم كودكان خود را از هفت سالگى امر به نماز خواندن كنيد . و ما كودكان خود را در هفت سالگى امر مىكنيم به هر اندازه كه توانايى دارند نصف روز يا بيشتر و يا كمتر روزه بگيرند و هر گاه تشنگى و گرسنگى بر آنان غالب آمد افطار كنند . اين دستور براى آن است كه به روزه گرفتن عادت نمايند و طاقت پيدا كنند . شما نيز كودكان خود را در نه سالگى\r\n\r\n\r\n","description":"","footnote":"\r\n( 1 ) كنيه نامى است كه براى مردان با « ابو » يا « ابن » و براى زنان با « امّ » يا « بنت » شروع مىشود و براى احترام روى افراد گذاشته مىشود ، مانند ابو القاسم ، ابن الفارض ، امّ سلمه ، بنت الشاطى .\r\n","page_name":" 86 ","page_number":86},
  {"content":"\r\n\r\nبه هر اندازه كه مىتوانند امر به روزه گرفتن كنيد و چون تشنگى بر آنان غالب آمد افطار كنند .\r\n183 ) از رسول خدا صلّى اللَّه عليه و آله روايت است كه هر گاه به خانواده‌شان سختى و تنگدستى مىرسيد مىفرمود : به نماز برخيزيد ، زيرا پروردگارم مرا به اين كار امر كرده است ، چنان كه فرموده : « خانوادهء خود را به نماز فرمان ده و بر آن شكيبا باش ، ما روزيى از تو نمىخواهيم بلكه تو را هم ما روزى مىدهيم ، و فرجام نيكو از آن پرهيزگارى است » .\r\n184 ) از رسول خدا صلّى اللَّه عليه و آله روايت است كه چون مىخواست با بانويى ازدواج كند زنى را نزد او مىفرستاد و به او مىفرمود : صفحهء گردن او را بو كن ، زيرا اگر بوى گردنش پاكيزه بود عرق بدنش نيز پاكيزه خواهد بود . . .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\n9 آداب و سنن آن حضرت در خوردنىها و آشاميدنىها و آداب سفره\r\n166 . امام صادق عليه السّلام فرمود : نزد رسول خدا صلّى اللَّه عليه و آله چيزى محبوبتر از اين نبود كه پيوسته در راه خدا گرسنه و ترسان باشد .\r\n167 . عيص بن قاسم گويد : به امام صادق عليه السّلام عرض كردم : حديثى از پدر بزرگوارتان روايت مىشود كه فرموده : هرگز رسول خدا صلّى اللَّه عليه و آله از زنان گندم سير نخورد ؛ آيا اين مطلب درست است ؟ فرمود : نه ، بلكه رسول خدا صلّى اللَّه عليه و آله هرگز نان گندم نخورد ، و از نان جو نيز هرگز سير نخورد .\r\n168 . يكى از پرسشهايى كه آن مرد يهودى شامى از امير مؤمنان عليه السّلام كرد آن است كه گفت : مردم پندارند كه عيسى عليه السّلام مردى زاهد بود . على عليه السّلام به او فرمود :\r\nآرى ، چنين بود و محمّد صلّى اللَّه عليه و آله از همهء پيامبران زاهدتر بود ، زيرا آن حضرت علاوه بر كنيزهايى كه داشت داراى سيزده تن زن ( در زمانهاى متفاوت ) بود ، با اين حال هيچ گاه سفره‌اى از نزد آن حضرت برچيده نشد كه در آن طعامى باقى مانده باشد و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهرگز نان گندم نخورد و از نان جو نيز سه شبانه روز پياپى سير نخورد .\r\n169 . على عليه السّلام فرمود : پيامبر پاك و پاكيزهء خود را سرمشق قرار ده . . . كه پهلويش از همهء اهل دنيا لاغرتر ، و شكمش از همهء آنان تهىتر بود . . . با شكم خالى از دنيا رخت بربست ، و با سلامت به سراى آخرت در آمد .\r\n170 . رسول خدا صلّى اللَّه عليه و آله در حال تكيه دادن غذا نخورد مگر يك بار ، آن هم پس از يادآور شدن نشست و گفت : خدايا ، من بنده و پيامبر تو هستم .\r\n171 . امام صادق عليه السّلام فرمود : رسول خدا صلّى اللَّه عليه و آله از روزى كه خداوند او را به پيامبرى برانگيخت تا روزى كه جان او را گرفت در حال تكيه دادن غذا نخورد .\r\nآن حضرت مانند بردگان غذا مىخورد و مانند آنان مىنشست . گفتم : چرا چنين مىكرد ؟ فرمود : براى فروتنى در برابر خداى بزرگ .\r\n172 . ابو خديجه گويد : در مجلسى كه من حاضر بودم بشير دهان از امام صادق عليه السّلام پرسيد : آيا رسول خدا صلّى اللَّه عليه و آله در حالى كه بر دست راست يا چپ تكيه كرده باشد غذا ميل مىكرد ؟ فرمود : رسول خدا صلّى اللَّه عليه و آله هيچ گاه در حال تكيه دادن بر دست راست يا چپ غذا ميل نمىكرد ، بلكه مانند بردگان مىنشست . من گفتم : چرا چنين بود ؟ فرمود : براى فروتنى در برابر خداى بزرگ .\r\n173 . امام باقر عليه السّلام فرمود : رسول خدا صلّى اللَّه عليه و آله مانند بردگان غذا مىخورد و مانند آنان مىنشست . و بر زمين پست غذا مىخورد و مىخوابيد .\r\n174 . رسول خدا صلّى اللَّه عليه و آله چون براى غذا خوردن مىنشست ، زانوها و قدمهاى خود را جمع مىكرد آن گونه كه نمازگزار دو زانو مىنشيند ، با اين فرق كه يكى از زانوها و قدمها را روى زانو و قدم ديگر مىنهاد ، و مىفرمود : همانا من بنده‌ام ، مانند بندگان غذا مىخورم و مانند آنان مىنشينم .\r\n175 . امير مؤمنان عليه السّلام فرمود : رسول خدا صلّى اللَّه عليه و آله چون بر سر سفره مىنشست مانند بندگان مىنشست و بر ران چپ خود تكيه مىكرد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n176 . ابن عباس گويد : رسول خدا صلّى اللَّه عليه و آله روى زمين مىنشست ، و گوسفندان را به دست خود مىبست ، و دعوت غلامان را براى خوردن نان جو مىپذيرفت .\r\n177 . امام صادق عليه السّلام فرمود : رسول خدا صلّى اللَّه عليه و آله مانند بندگان مىنشست و دست خود را بر زمين مىنهاد ( به آن تكيه مىكرد « 1 » ) ، و با سه انگشت غذا مىخورد . و فرمود : رسول خدا صلّى اللَّه عليه و آله اين چنين غذا ميل مىكرد نه مانند جبّاران كه با دو انگشت غذا مىخورند .\r\n178 . امام باقر عليه السّلام فرمود : رسول خدا صلّى اللَّه عليه و آله پس از غذا خوردن ، انگشتان خود را مىليسيد .\r\n179 . رسول خدا صلّى اللَّه عليه و آله هر گاه انار مىخورد كسى را در آن شركت نمىداد .\r\n180 . پيامبر صلّى اللَّه عليه و آله از هر گونه غذا ميل مىكرد ، و هر غذايى را كه خداوند براى او حلال كرده بود با خانواده و پيشكاران خود مىخورد ، و نيز با كسانى كه ايشان را دعوت مىكردند بر روى زمين و يا هر چه فرش نموده بودند مىنشست و از هر غذايى كه داشتند با آنان ميل مىفرمود ، مگر آنكه مهمانى براى آنان برسد كه با مهمان غذا مىخورد . و بهترين غذا نزد آن حضرت غذايى بود كه شركت‌كنندگان در آن بيشتر باشند .\r\n181 . امام صادق عليه السّلام فرمود : رسول خدا صلّى اللَّه عليه و آله چون با مردم غذا مىخورد نخستين كسى بود كه دست به غذا دراز مىكرد و آخرين كسى بود كه دست بر مىداشت تا مردم هم [ شرم نكنند و 
  ] غذا بخورند .\r\n182 . على عليه السّلام فرمود : رسول خدا صلّى اللَّه عليه و آله هنگامى كه نزد قومى افطار مىكرد\r\n\r\n\r\n","description":"","footnote":"\r\n( 1 ) از اين جمله روشن مىشود كه مسألهء تكيه نكردن رسول خدا صلّى اللَّه عليه و آله در حال غذا خوردن غير از تكيه دادن بر دست بر روى زمين است ، بلكه مراد تكيه نكردن بر پشتى و بالش و امثال آن است چنان كه رسم پادشاهان و ساير متكبران است . شاهد اين مطلب فرمايش امام صادق عليه السّلام است كه به شخصى كه آن حضرت را از تكيه دادن بر دست در حال غذا خوردن نهى كرد ، در بار سوم فرمود : به خدا سوگند رسول خدا صلّى اللَّه عليه و آله هرگز از چنين چيزى نهى نكرده است . ( مؤلف )\r\n","page_name":" 90 ","page_number":90},
  {"content":"\r\n\r\nمىفرمود : روزه داران نزد شما افطار كردند ، نيكان از غذاى شما خوردند و برگزيدگان بر شما درود فرستادند و در حق شما دعا كردند .\r\n183 . امير مؤمنان عليه السّلام فرمود : شام پيامبران پس از نماز عشا بوده است ، شما نيز شام خوردن را ترك نكنيد ، زيرا ترك آن باعث خرابى بدن است .\r\n184 . امام صادق عليه السّلام فرمود : ظرف طعامى كه در آن [ علاوه بر ساير غذاها 
  ] خرما باشد نزد رسول خدا صلّى اللَّه عليه و آله نياوردند مگر آنكه از خرما شروع مىكرد .\r\n185 . رسول خدا صلّى اللَّه عليه و آله ميان هر دو لقمه حمد خدا مىكرد .\r\n186 . رسول خدا صلّى اللَّه عليه و آله هر گاه خرما مىخورد هستهء آن را پشت دست مىنهاد سپس به سويى پرتاب مىكرد .\r\n187 . رسول خدا صلّى اللَّه عليه و آله هر گاه شير مىنوشيد مضمضه مىكرد و مىفرمود : شير چربى دارد .\r\n188 . وهب بن عبد ربّه گويد : امام صادق عليه السّلام را ديدم خلال مىكرد ، چون به ايشان نگاه كردم فرمود : رسول خدا صلّى اللَّه عليه و آله خلال مىكرد ؛ خلال دهان را پاكيزه مىكند .\r\n189 . رسول خدا صلّى اللَّه عليه و آله با هر چه به دستش مىرسيد خلال مىكرد ، مگر با برگ درخت خرما و چوب تو خالى گياهان ( زيرا اينها خرد شده ، مىشكند و لاى دندان مىماند ) .\r\n190 . پيامبر صلّى اللَّه عليه و آله هر گاه آب مىنوشيد اول\r\n« بسم اللَّه »\r\nمىگفت . . . و آب را مىمكيد و آن را به يك نفس نمىنوشيد ، و مىفرمود : درد كبد از آب را به يك نفس خوردن حاصل مىشود .\r\n191 . ابن مسعود گويد : رسول خدا صلّى اللَّه عليه و آله در هنگام خوردن آب از ظرف آن را با سه نفس مىنوشيد و در هر نفس\r\n« بسم اللَّه »\r\nمىگفت ، و در آخر شكر خدا مىنمود .\r\n192 . ابن عباس گويد : ديدم رسول خدا صلّى اللَّه عليه و آله با دو نفس آب نوشيد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n193 . على عليه السّلام فرمود : بارها پيامبر صلّى اللَّه عليه و آله را زير نظر گرفتم ديدم هنگام نوشيدن آب آن را با سه نفس مىنوشيد و در هر نفس\r\n« بسم اللَّه »\r\nمىگفت و در آخر حمد خدا مىكرد . از سبب آن پرسيدم ، فرمود : يا على ،\r\n« حمد »\r\nبراى اداى شكر خدا ، و\r\n« بسم اللَّه »\r\nبراى ايمنى از درد است .\r\n194 . رسول خدا صلّى اللَّه عليه و آله در هنگام آب خوردن در ظرف آب نفس نمىكشيد ، بلكه هر وقت مىخواست نفس بكشد ظرف را از دهان دور مىداشت .\r\n195 . على عليه السّلام فرمود : رسول خدا صلّى اللَّه عليه و آله چون براى « استشفا » در آبى دعا مىخواند ظرف را نزديك دهان مىبرد و تا آنجا كه خدا مىخواست به آن دعا مىخواند ولى در آن آب دهان نمىانداخت .\r\n196 . امام باقر عليه السّلام فرمود : امير مؤمنان عليه السّلام ايستاده آب مىخورد . روزى از بقيهء آب وضوى خويش در حالى كه ايستاده بود نوشيد ، سپس رو به امام حسن عليه السّلام كرد و فرمود : اى پسركم ، جدّت رسول خدا صلّى اللَّه عليه و آله را ديدم كه چنين كرد .\r\n197 . رسول خدا صلّى اللَّه عليه و آله خرماى نورس و پيه درخت خرما را با خرما مىخورد ، و مىفرمود : شيطان - لعنه اللَّه - سخت به خشم مىآيد و مىگويد : آدميزاده زنده ماند تا كهنه را با تازه خورد !\r\n198 . رسول خدا صلّى اللَّه عليه و آله چون گوشت مىخورد سر خود را به سوى آن پايين نمىبرد ، بلكه گوشت را به سوى دهان بالا مىآورد و آن را به دندان پاره مىكرد . . . و هر گاه گوشت مىخورد به خصوص دستهاى خويش را خوب مىشست ، آن‌گاه دست تر را به صورت مىكشيد .\r\n199 . رسول خدا صلّى اللَّه عليه و آله هر گونه غذايى را ميل مىفرمود .\r\n200 . پيامبر صلّى اللَّه عليه و آله همه نوع غذا را مىخورد . . . و خيار را با خرما مىخورد ، و محبوبترين ميوه‌ها نزد آن حضرت هندوانه و انگور بود . هندوانه را با خربزه و گاه با شكر و بسيارى اوقات با خرما ميل مىكرد . . . و در فصل خرما روزه را با خرما افطار\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمىنمود . اكثرا انگور را دانه دانه ميل مىنمود . آن حضرت پنير هم مىخورد . . . و چون خرما مىخورد روى آن آب مىنوشيد و بيشتر خوراكش خرما و آب بود . شير و خرما و حليم مىخورد . گوشت را از همه چيز بيشتر دوست داشت . كدو را دوست داشت به ويژه كدو حلوايى كه آن را زودتر از هر چيز از سينى غذا بر مىگرفت .\r\nگوشت مرغ و حيوانات وحشى حلال گوشت و پرندگان و نيز نان و روغن و سركه و كاسنى و ريحان كوهى و كلم نيز ميل مىكرد .\r\n201 . رسول خدا صلّى اللَّه عليه و آله خيار را با نمك مىخورد .\r\n202 . رسول خدا صلّى اللَّه عليه و آله از گوشت پرندهء شكار شده مىخورد ولى خود در پى شكار نمىرفت و به دست خود شكار نمىنمود و دوست داشت كه ديگران براى آن حضرت شكار كنند و بياورند تا ميل كند .\r\n203 . امير مؤمنان عليه السّلام فرمود : رسول خدا صلّى اللَّه عليه و آله از گوشت ، ماهيچهء دست را دوست داشت .\r\n204 . امام صادق عليه السّلام فرمود : رسول خدا صلّى اللَّه عليه و آله عسل را بسيار دوست داشت .\r\n205 . سليمان بن جعفر جعفرى گويد : بر حضرت امام رضا عليه السّلام وارد شدم و در برابر آن حضرت خرماى برنى بود كه با جدّ و اشتهاى كامل از آن مىخورد ، و به من فرمود : اى سليمان ، نزديك بيا و بخور . من هم با آن حضرت از آن خوردم و عرض مىكردم : فدايت شوم ، مىبينم از اين خرما با اشتهاى كامل ميل مىكنيد ! فرمود : بلى ، من آن را بسيار دوست دارم . گفتم : چرا ؟ فرمود : زيرا رسول خدا صلّى اللَّه عليه و آله ، امير مؤمنان ، امام حسن ، امام حسين ، امام زين العابدين ، امام باقر ، امام صادق و پدرم عليهم السّلام همه ، خرما را بسيار دوست داشتند و من نيز بسيار خرما دوستم و شيعيان ما نيز بسيار خرما دوست‌اند ، زيرا از سرشت ما آفريده شده‌اند ، و دشمنان ما - اى سليمان - شراب مست‌كننده را دوست دارند ، زيرا آنان از شعله‌اى از آتش آفريده شده‌اند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n206 . امام صادق عليه السّلام فرمود : غذاى رسول خدا صلّى اللَّه عليه و آله نان جو بود - اگر به آن دست مىيافت - و حلوايش خرما ، و هيزمش چوب درخت خرما بود .\r\n207 . امام باقر و امام صادق عليهما السّلام مىفرمودند : روى زمين ميوه‌اى نزد رسول خدا صلّى اللَّه عليه و آله محبوبتر از انار نبود . به خدا سوگند چون آن حضرت انار ميل مىكرد دوست داشت كسى با او در آن شركت نكند .\r\n208 . رسول خدا صلّى اللَّه عليه و آله غذاى داغ را نمىخورد تا اينكه سرد شود ، و مىفرمود :\r\nخداوند به ما آتش نخورانيده است ؛ غذاى داغ بركت ندارد ، پس آن را سرد كنيد .\r\nآن حضرت هنگام غذا خوردن\r\n« بسم اللَّه »\r\nمىگفت ، و با سه انگشت و از جلو خود غذا مىخورد و از جلو كسى ديگر غذا برنمىداشت . چون غذا مىآوردند پيش از ديگران شروع مىكرد و سپس ديگران شروع مىكردند . و با سه انگشت يعنى شصت و سبّابه و انگشت وسط دست غذا مىخورد ، و گاه از انگشت چهارم كمك مىگرفت . گاه هم با تمام كف دست غذا مىخورد ، ولى با دو انگشت غذا نمىخورد و مىفرمود : خوردن با دو انگشت راه و رسم شيطان است .\r\nروزى اصحاب آن حضرت فالوده‌اى آوردند ، حضرت با ايشان از آن ميل فرمود و پرسيد : اين از چه درست شده است ؟ گفتند : روغن و عسل را به هم مىآميزيم و همين چيزى كه مشاهده مىفرماييد به دست مىآيد . فرمود : اين غذاى پاكيزه‌اى است ! آن حضرت نان جو الك نشده را مىخورد ، و هرگز نان گندم نخورد ، و از نان جو نيز سير نخورد ، و تا زنده بود بر سر سفرهء رنگين غذا نخورد . هندوانه و خربزه و انگور مىخورد ، و نيز خرما را مىخورد و هسته‌اش را به گوسفندان مىداد . سير و پياز و تره و عسل موم‌دار ( كه بوى بد آن در دهان باقى مىماند ) نمىخورد .\r\nرسول خدا صلّى اللَّه عليه و آله هرگز طعامى را نكوهش نكرد ، اگر دوست داشت مىخورد و اگر دوست نداشت رها مىكرد ، ولى بر ديگران حرام نمىنمود . ظرف غذا را با\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nانگشت پاك مىكرد و مىفرمود : ته‌مانده ظرف با بركت‌تر است . و چون از غذا خوردن دست مىكشيد هر سه انگشت خود را با آن غذا خورده بود يكى پس از ديگرى مىليسيد . پس از غذا دست خود را مىشست تا خوب پاك شود . و تنها غذا نمىخورد .\r\n209 . امام صادق عليه السّلام فرمود : در اين ميان كه امير مؤمنان عليه السّلام در رحبهء كوفه با چند تن از ياران قرار داشت طبق فالوده‌اى براى ايشان هديه آوردند ؛ حضرت به ياران خود فرمود : دست دراز كنيد ( و بخوريد ) آنان دست دراز كردند و آن حضرت نيز دست به سوى ظرف دراز نمود ، سپس دست خود را عقب كشيد و فرمود :\r\nرسول خدا صلّى اللَّه عليه و آله را به ياد آوردم كه فالوده نخورد « 1 » ، من نيز از خوردن آن كراهت دارم .\r\n210 . رسول خدا صلّى اللَّه عليه و آله هر گاه غذاى چرب مىخورد كمتر آب مىنوشيد .\r\nعرض شد : يا رسول اللَّه ، شما كم آب مىنوشيد ! فرمود : اين براى غذايم گواراتر است .\r\n211 . امام صادق عليه السّلام فرمود : رسول خدا صلّى اللَّه عليه و آله خوش مىداشت كه از قدح شامى آب بنوشد ، و مىفرمود : اين پاكيزه‌ترين ظرفهاى شماست .\r\n212 . رسول خدا صلّى اللَّه عليه و آله از قدحهاى شيشه‌اى كه از شام مىآوردند آب مىنوشيد ، و از قدحهاى چوبين و پوستى و سفالى هم آب مىنوشيد .\r\n213 . پيامبر صلّى اللَّه عليه و آله با كف دست هم آب مىنوشيد ؛ آب را كف دست مىريخت و مىفرمود : ظرفى پاكيزه‌تر از دست نيست .\r\n214 . رسول خدا صلّى اللَّه عليه و آله از دهانهء مشكهاى بزرگ و كوچك آب مىنوشيد ، ولى در حال آب خوردن دهانهء آن را به بيرون بر نمىگردانيد ، و مىفرمود : اين كار\r\n\r\n\r\n","description":"","footnote":"\r\n( 1 ) از روايات ديگرى بر مىآيد كه رسول خدا صلّى اللَّه عليه و آله فالوده ميل كرد ولى بسيار اندك ، و شايد مراد اين حديث همين باشد .\r\n","page_name":" 95 ","page_number":95},
  {"content":"\r\n\r\nآب مشك را بدبو مىكند .\r\n215 . از مطالبى كه ابن طاوس رحمه اللَّه در كتاب مهج الدعوات از كتاب زاد العابدين در بارهء كيفيت گرفتن آب نيسان نقل كرده معلوم مىشود كه رسول خدا صلّى اللَّه عليه و آله از آن آب استفاده مىكرده است .\r\n216 . رسول خدا صلّى اللَّه عليه و آله دو قوچ شاخدار ابلق ( سياه و سفيد ) در عيد قربان ذبح مىكرد .\r\n217 . رسول خدا صلّى اللَّه عليه و آله در روز عيد قربان دو قوچ ذبح مىكرد ، يكى از طرف خود و ديگرى از طرف [ نيازمندان 
  ] امت خود .\r\n\r\nملحقات\r\n185 ) رسول خدا صلّى اللَّه عليه و آله فرمود : ما قومى هستيم كه تا گرسنه نشويم غذا نمىخوريم ، و چون غذا خورديم سير نمىخوريم .\r\n186 ) ابن عباس گويد : رسول خدا صلّى اللَّه عليه و آله بسا چند شب پياپى گرسنه مىماند و شامى براى خود و خانواده‌اش نمىيافت ، و عمدهء خوراكش نان جو بود .\r\n187 ) عايشه گويد : سوگند به خدايى كه محمّد صلّى اللَّه عليه و آله را به حق برانگيخت ما الك نداشتيم [ كه آرد را الك كنيم و نان الك كرده بخوريم 
  ] و آن حضرت از روزى كه خداوند او را مبعوث فرمود تا روزى كه از دنيا رفت هرگز نانى كه آرد آن را الك كرده باشند ميل نفرمود .\r\n188 ) انس گويد : رسول خدا صلّى اللَّه عليه و آله از غذايى كه بر طبق و مجمعه نهاده شده بود نخورد ، و نيز از نان سبوس گرفته ( كه نان اشرافى آن روز بوده ) نخورد . از او پرسيدند : آنان غذا را بر روى چه مىخوردند ؟ گفت : بر سر سفره .\r\n189 ) عايشه گويد : هرگز رسول خدا صلّى اللَّه عليه و آله شكم را از سيرى پر نكرد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n190 ) امام باقر عليه السّلام به محمّد بن مسلم فرمود : اى محمّد ، شايد پندارى كه رسول خدا صلّى اللَّه عليه و آله از روزى كه خداوند او را مبعوث نمود تا روزى كه او را قبض روح فرمود كسى آن حضرت را - اگر چه يك بار - ديده باشد كه در حال تكيه دادن غذا خورده باشد ؟ اى محمّد ، شايد گمان كنى كه رسول خدا صلّى اللَّه عليه و آله از روزى كه خداوند او را مبعوث نمود تا روزى كه او را قبض روح فرمود سه روز پياپى از نان گندم سير خورده باشد ؟ آن‌گاه حضرت پاسخ خود را چنين داد : نه ، به خدا سوگند تا روزى كه خداوند جان او را قبض نمود سه روز پياپى از نان گندم سير نخورد . البته نمىگويم آن حضرت دسترسى به آن نداشت ، بلكه گاهى به يك مرد صد شتر مىبخشيد ؛ و اگر مىخواست بخورد حتما مىتوانست . همانا جبرئيل سه بار كليد گنجهاى زمين را نزد آن حضرت آورد و او را در انتخاب آن مخيّر ساخت بدون آنكه خداوند چيزى از پاداش اخرويى كه براى او آماده ساخته بكاهد ، ولى او در هر بار تواضع و فروتنى در برابر پروردگارش را [ بر تمام گنجهاى زمين 
  ] برمىگزيد . هرگز چيزى از او درخواست نشد كه در پاسخ « نه » بگويد . اگر داشت مىبخشيد ، و اگر نداشت مىفرمود : به خواست خدا انجام خواهد شد .\r\n191 ) على عليه السّلام فرمود : پيامبر گرامى صلّى اللَّه عليه و آله هرگز سه روز پياپى از نان گندم سير نخورد تا به رحمت الهى پيوست .\r\n192 ) ابو هريره گويد : هرگز رسول خدا صلّى اللَّه عليه و آله و خانوادهء او تا هنگام رحلت آن حضرت سه روز پياپى از نان گندم سير نخوردند .\r\n193 ) عايشه گويد : رسول خدا صلّى اللَّه عليه و آله تا دم مرگ نشد كه سه روز پياپى از طعام سير شده باشد ، و اگر مىخواست مىتوانست خود را سير كند ، ولى گرسنگان ديگر را بر خود مقدم مىداشت .\r\n194 ) هيچ گاه دو رنگ غذا در يك لقمهء رسول خدا صلّى اللَّه عليه و آله جمع نشد ، اگر گوشت بود نان نداشت ، و اگر نان بود گوشت نداشت .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n195 ) هيچ گاه دو نوع غذا نزد رسول خدا صلّى اللَّه عليه و آله جمع نشد مگر آنكه يكى را خود خورد و ديگرى را صدقه داد .\r\n196 ) ابن خولى ظرفى براى رسول خدا صلّى اللَّه عليه و آله آورد كه در آن شير و عسل ريخته بود . آن حضرت از خوردن آن خوددارى كرد و فرمود : دو نوع نوشيدنى در يك جا ، و دو ظرف ( دو نوع ) غذا در يك ظرف ؟ ! پس ، از خوردن آن خوددارى نمود ، سپس فرمود : آن را حرام نمىكنم ، ولى دوست ندارم در دنيا فخر و مباهات كنم و در فرداى قيامت به خاطر بهره‌مندى بيش از حد از دنيا حساب پس بدهم . من فروتنى را دوست دارم ، زيرا هر كه براى خدا فروتنى كند خدايش سربلند گرداند .\r\n197 ) على عليه السّلام در هنگام شهادت به دخترش امّ كلثوم عليها السّلام فرمود : من مىخواهم از برادر و پسر عمويم رسول خدا صلّى اللَّه عليه و آله پيروى كنم كه تا زنده بود هيچ گاه دو نوع غذا براى او در طبقى نياوردند .\r\n198 ) رسول خدا صلّى اللَّه عليه و آله تا آنجا كه ممكن بود به تنهايى غذا نمىخورد .\r\n199 ) على عليه السّلام در سفارشاتش به كميل بن زياد فرمود : اى كميل ، در كيفيت غذاى خود زياد دقت مكن ، زيرا رسول خدا صلّى اللَّه عليه و آله خيلى در كيفيت غذا دقت نمىكرد .\r\n200 ) از امام صادق عليه السّلام پرسيدند : آيا رسول خدا صلّى اللَّه عليه و آله به خانوادهء خود غذاى باب ميل و مطبوعشان را مىداد ؟ فرمود : آرى ، زيرا هر گاه نفس آدمى غذاى مطبوع خود را بيابد به آن قانع شده ، آن غذا موجب رشد گوشت و چاقى وى مىگردد .\r\n201 ) امام صادق عليه السّلام فرمود : رسول خدا صلّى اللَّه عليه و آله كاسهء غذا را [ با انگشت 
  ] مىليسيد .\r\n202 ) امام حسن مجتبى عليه السّلام فرمود : دوازده خصلت است كه سزاوار است هر مسلمانى آنها را براى غذا خوردن فرا بگيرد ، چهار تاى آنها واجب ، چهار تا سنّت و چهار تاى ديگر آداب است . . . امّا آنچه سنّت است عبارت است از : بر پاى چپ\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنشستن ، با سه انگشت غذا خوردن و از جلوى خود لقمه برگرفتن « 1 » .\r\n203 ) در حديث سنّت طعام آمده است : شستن دستها پيش از غذا و بعد از غذا سنّت است .\r\n204 ) پيامبر گرامى صلّى اللَّه عليه و آله هنگام غذا خوردن به كسى كه پيش روى آن حضرت بود لقمه تعارف مىكرد ، و هنگام آب نوشيدن به كسى كه در سمت راست او بود آب را تعارف مىنمود .\r\n205 ) رسول خدا صلّى اللَّه عليه و آله در حال ايستاده و بسا در حال سواره آب مىنوشيد . و بسا ايستاده از مشك و كوزه يا هر ظرف ديگر و گاه با دستهاى مباركش آب مىنوشيد .\r\n206 ) رسول خدا صلّى اللَّه عليه و آله با سه نفس آب مىنوشيد ، و هر بار در اول\r\n« بسم اللَّه »\r\nو در آخر\r\n« الحمد للَّه »\r\nمىگفت . بعد از نفس اول مىگفت :\r\n« الحمد للَّه »\r\n، و بعد از نفس دوم مىگفت :\r\n« الحمد للَّه ربّ العالمين »\r\n، و بعد از نفس سوم مىگفت :\r\n« الحمد للَّه ربّ العالمين ، الرحمن الرحيم »\r\n. 207 ) رسول خدا صلّى اللَّه عليه و آله هر گاه آب مىنوشيد مىگفت :\r\nالحمد للَّه الّذى لم يجعله اجاجا بذنوبنا ، و جعله عذبا فراتا بنعمته\r\n« سپاس خدايى را كه آن را در اثر گناهان ما تلخ نكرد ، و به واسطهء نعمت خود آن را شيرين و گوارا قرار داد » .\r\n208 ) پيامبر گرامى صلّى اللَّه عليه و آله چون قسمتى از لقمه‌اش را مىخورد مىگفت :\r\nاللّهمّ لك الحمد ، اطعمت و سقيت و ارويت ، فلك الحمد غير مكفور و لا مودّع و لا مستغنى عنك\r\n« خداوندا ، تو را سپاس كه اطعام كردى و نوشاندى و سيراب نمودى ، پس تو را سپاس بىآنكه تو را ناسپاسى كنيم و دست از تو باز داريم و خود را از تو بىنياز شماريم . »\r\n209 ) رسول خدا صلّى اللَّه عليه و آله فرمود : سركه خوب خورشى است . خدايا ، سركه را بر\r\n\r\n\r\n","description":"","footnote":"\r\n( 1 ) و در نقل ديگر آمده است : « شستن دست پيش از غذا . . . و ليسيدن انگشتان پس از غذا » - ( مؤلف ) .\r\n","page_name":" 99 ","page_number":99},
  {"content":"\r\n\r\nما مبارك گردان ، زيرا كه آن خورش پيامبران پيش از من بوده است .\r\n210 ) امام صادق عليه السّلام فرمود : محبوبترين خورشها نزد رسول خدا صلّى اللَّه عليه و آله سركه و زيتون بود ، و مىفرمود : اينها خوراك پيامبران عليهم السّلام است .\r\n211 ) على عليه السّلام فرمود : رسول خدا صلّى اللَّه عليه و آله گوشت كليه ( قلوه ) هاى حيوان را نمىخورد ، بدون آنكه آن را بر ديگران حرام كند ، و مىفرمود : به خاطر اينكه كليه‌ها به بول حيوانات نزديك است .\r\n212 ) امام صادق عليه السّلام فرمود : از سوى انصار يك سينى بزرگ برنج خدمت رسول خدا صلّى اللَّه عليه و آله هديه آوردند ، آن حضرت سلمان و مقداد و ابو ذر ( رضى اللَّه عنهم ) را هم دعوت كرد و آنان كمى خوردند و زود دست كشيدند ، رسول خدا صلّى اللَّه عليه و آله فرمود :\r\nشما كه چيزى نخورديد ! سپس فرمود : از شما آن كس كه بيشتر ما را دوست دارد بيشتر نزد ما غذا مىخورد .\r\n213 ) رسول خدا صلّى اللَّه عليه و آله فرمود : اگر مؤمنى مرا براى خوردن سردست و پاچهء گوسفندى دعوت كند مىپذيرم ، و اين خود از دين محسوب است . و اگر مشرك يا منافقى مرا براى خوردن شترى كه نحر كرده دعوت كند نمىپذيرم ، و اين نيز از دين محسوب است . خداوند عطا و غذاى مشركان و منافقان را براى من نخواسته است .\r\n214 ) مانند روايت 208 . است .\r\n215 ) رسول خدا صلّى اللَّه عليه و آله فرمود : هنگام غذا خوردن كفشهاى خود را در آوريد ، زيرا كه اين كار سنّت خوبى است و پاها را راحتى مىبخشد .\r\n216 ) امام صادق عليه السّلام فرمود : رسول خدا صلّى اللَّه عليه و آله گوشت ماهيچه و سردست را دوست داشت و گوشت ران را دوست نمىداشت ، زيرا اين قسمت به محل بول حيوان نزديك است .\r\n217 ) رسول خدا صلّى اللَّه عليه و آله هرگز طعامى را نكوهش نكرد ، اگر ميل داشت مىخورد و گر نه ترك مىكرد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n218 ) رسول خدا صلّى اللَّه عليه و آله غذا را فوت نمىكرد ، و در ظرف آب هم نمىدميد .\r\n219 ) سركه و سبزى بر سر سفره از سنّت است .\r\n220 ) امام صادق عليه السّلام فرمود : مقدارى حلواى روغن و خرما خدمت رسول خدا صلّى اللَّه عليه و آله آوردند ، آن حضرت ميل نكرد ، عرض شد : آيا خوردن آن را حرام مىدانيد ؟ فرمود : نه ، ولى خوش ندارم نفسم به اينها تمايل يابد ، سپس اين آيه را تلاوت فرمود : « شما از خوبيها و خوشيهاى خود در زندگانى دنياتان بهره‌مند شديد . . . « 1 » » .\r\n221 ) رسول خدا صلّى اللَّه عليه و آله ظرف غذا را براى گربه كج نگاه مىداشت [ تا حيوان بتواند راحت از آن بخورد 
  ] .\r\n222 ) امام صادق عليه السّلام با پنج انگشت غذا مىخورد و مىفرمود :\r\nرسول خدا صلّى اللَّه عليه و آله اين گونه غذا مىخورد نه آن‌گونه كه جبّاران [ با دو انگشت 
  ] مىخورند .\r\n223 ) على عليه السّلام فرمود : ما كشمش و خرما را براى رسول خدا صلّى اللَّه عليه و آله در ظرف آب خيس مىكرديم ، در روزهاى اول و دوم از آن ميل مىكرد ، و چون رنگ آن بر مىگشت دستور مىداد آن را دور بريزند .\r\n\r\n\r\n","description":"","footnote":"\r\n( 1 ) احقاف / 20 .\r\n","page_name":" 101 ","page_number":101},
  {"content":"\r\n\r\n\r\n10 آداب و سنن آن حضرت در بيت الخلاء\r\n218 . هيچ گاه رسول خدا صلّى اللَّه عليه و آله در حال بول يا غائط ديده نشد .\r\n219 . على عليه السّلام فرمود : رسول خدا صلّى اللَّه عليه و آله چون مىخواست آب بينى يا خلط سينهء خود را بگيرد سر خود را مىپوشانيد و سپس آن را دفن مىكرد . در هنگام آب دهان انداختن نيز چنين مىكرد . و چون مىخواست به بيت الخلاء رود نيز سر خود را مىپوشانيد .\r\n220 . رسول خدا صلّى اللَّه عليه و آله در سفارشات خود به ابو ذر فرمود : اى ابا ذر ، از خدا شرم بدار ، كه من - سوگند به خدايى كه جانم به دست اوست - چون به بيت الخلاء مىروم لباس خود را بر سر مىكشم ، زيرا از دو فرشته‌اى كه با من هستند شرم مىكنم .\r\n221 . شيخ مفيد رحمه اللَّه گويد : پوشانيدن سر - در صورتى كه برهنه باشد - در هنگام قضاء حاجت از سنن پيامبر صلّى اللَّه عليه و آله است .\r\n222 . على عليه السّلام فرمود : رسول خدا صلّى اللَّه عليه و آله پس از بول كردن سه بار دست خود را به مجراى بول مىكشيد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n223 . حسين بن خالد گويد : به حضرت رضا عليه السّلام عرض كردم : به ما حديث رسيده است كه رسول خدا صلّى اللَّه عليه و آله در حالى كه انگشتر در دست داشت و نقش آن « محمّد رسول اللَّه » بود طهارت مىگرفت ، و امير مؤمنان عليه السّلام نيز چنين مىكرد ؟ ! فرمود : راويان راست گفته‌اند . گفتم : براى ما هم سزاوار است كه چنين كنيم ؟ فرمود :\r\nآنان انگشتر را به دست راست مىكردند و شما به دست چپ مىكنيد ( بنا بر اين بايد هنگام طهارت گرفتن انگشتر را بيرون آوريد ) .\r\n224 . امام صادق عليه السّلام فرمود : سه سنّت از سنن رسول خدا صلّى اللَّه عليه و آله در بارهء براء بن معرور انصارى جارى شد « 1 » : 1 ) مردم قبلا با سنگها خود را پاك مىكردند ؛ يك بار براء بن معرور كدو خورد و مزاجش نرم شد ، پس با آب طهارت گرفت ، خداوند در بارهء او اين آيه را نازل كرد : « خداوند توبه‌كنندگان و پاكيزگىجويان را دوست دارد « 2 » . » از آن وقت طهارت گرفتن با آب سنّت شد . 2 ) هنگام وفات ، او در مدينه بود [ و رسول خدا صلّى اللَّه عليه و آله در مكّه 
  ] ، ولى دستور داد تا او را به طرف قبله ( يعنى كعبه كه رسول خدا صلّى اللَّه عليه و آله در آنجا بود ) دفن كنند . اين بود كه آيهء توجه به قبله نازل شد [ و توجيه ميّت به قبله نيز از سنن پيامبر صلّى اللَّه عليه و آله گرديد 
  ] . 3 ) وصيت كرد ثلث مالش را [ به رسول خدا صلّى اللَّه عليه و آله 
  ] بدهند ، در نتيجه وصيت به ثلث سنّت گرديد .\r\n225 . امام صادق عليه السّلام فرمود : رسول خدا صلّى اللَّه عليه و آله بيش از هر كس از ترشح بول اجتناب داشت ، از اين رو هر گاه مىخواست بول كند به زمين بلندى مىرفت يا زمين نرم و پر خاكى را انتخاب مىكرد تا مبادا بول به او ترشح كند .\r\n226 . امام باقر عليه السّلام فرمود : پدرم على بن الحسين عليه السّلام به من فرمود : فرزندم ، براى من لباسى مخصوص قضاء حاجت آماده كن ، زيرا ديدم مگس‌ها پس از نشستن روى مايعات نجس بر جامهء من مىنشينند . من هم لباس را آماده كرده ،\r\n\r\n\r\n","description":"","footnote":"\r\n( 1 ) يعنى براء بن معرور سه كار كرد كه پيامبر صلّى اللَّه عليه و آله آنها را به عنوان سنّت حسنه پذيرفت .\r\n( 2 ) بقره / 222 .\r\n","page_name":" 103 ","page_number":103},
  {"content":"\r\n\r\nخدمت پدرم بردم ، اما فرمود : رسول خدا صلّى اللَّه عليه و آله و ياران او يك جامه بيشتر نداشتند [ كه در همهء احوال مىپوشيدند 
  ] ، از اين رو آن را قبول نكرد و كنار گذاشت « 1 » .\r\n\r\nملحقات\r\n224 ) صدوق رحمة اللَّه گويد : سنّت در بيت الخلاء آن است كه هنگام ورود پاى چپ را قبل از پاى راست پيش گذارد ، و سر را بپوشاند ، و خدا را ياد كند ( ذكر بگويد ) .\r\n225 ) مردى از امام صادق عليه السّلام پرسيد : آداب و سنن رفتن به بيت الخلاء چيست ؟ فرمود : خدا را ياد مىكنى ، و از شيطان رانده شده به خداوند پناه مىبرى\r\n( اعوذ باللَّه من الشيطان الرجيم\r\nمىگويى ) و چون فارغ شدى مىگويى :\r\nالحمد للَّه على ما اخرج منّى من الاذى في يسر و عافية\r\n« سپاس و ستايش خدا را كه در آسانى و سلامتى ، فضولات آزار دهنده را از من خارج ساخت » .\r\n226 ) امام باقر عليه السّلام فرمود : نمازى نيست مگر با طهارت ، و براى « طهارت گرفتن » سه عدد سنگ كافى است ، و سنّت رسول خدا صلّى اللَّه عليه و آله نيز بر اين جارى بوده است ، اما بول را حتما بايد آب كشيد .\r\n227 ) امام صادق عليه السّلام فرمود : سنّت در « طهارت گرفتن » به سه عدد سنگ تميز جارى شده ، و پس از آن شستن با آب « 2 » .\r\n228 ) على عليه السّلام فرمود : سنّت در طهارت گرفتن با آب است ، اول محل بول را بشويد ، سپس به شستن مقعد بپردازد ، و هر دو را با هم نشويد .\r\n\r\n\r\n","description":"","footnote":"\r\n( 1 ) ظاهرا اين عمل امام سجاد عليه السّلام براى آن بود تا عملا وسواس را از خود دور كند و به ديگران نيز دورى از وسواس را تعليم دهد .\r\n( 2 ) شستن با آب زمانى لازم است كه نجاست به اطراف مقعد رسيده باشد ، و گر نه مستحب است .\r\n","page_name":" 104 ","page_number":104},
  {"content":"\r\n\r\n229 ) رسول خدا صلّى اللَّه عليه و آله در سفر براى قضاى حاجت ، مقدار زيادى از مردم دور مىشد و خود را پنهان مىساخت .\r\n230 ) رسول خدا صلّى اللَّه عليه و آله هر گاه به بيت الخلاء مىرفت سرش را مىپوشانيد ، و هيچ كس او را [ در حال قضاى حاجت 
  ] نديد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n11 آداب و سنن آن حضرت در امور اموات\r\n227 . رسول خدا صلّى اللَّه عليه و آله هر گاه جوش كوچكى در بدن خود مىديد به خداوند پناه مىبرد و اظهار مسكنت و زارى در برابر او مىنمود . به او عرضه مىداشتند : يا رسول اللَّه ، چيز مهمى نيست ؛ مىفرمود : خدا اگر بخواهد چيز كوچك را بزرگ ، و چيز بزرگ را كوچك خواهد نمود .\r\n228 . ابو سعيد خدرى در حالى كه رسول خدا صلّى اللَّه عليه و آله تب داشت ، از روى لحاف دست بر بدن آن حضرت گذاشت و حرارت بدن او را دريافت ، گفت : يا رسول اللَّه ، چقدر تب شما شديد است ! فرمود : ما چنين هستيم ، بلاها بر ما سخت مىشود و پاداش ما هم دو برابر است « 1 » .\r\n229 . امام باقر عليه السّلام فرمود : سنّت در حمل تابوت آن است كه حمل‌كننده چهار طرف آن را ( به ترتيبى كه در حديث بعد ذكر شده ) به دوش گيرد . پس از آن\r\n\r\n\r\n","description":"","footnote":"\r\n( 1 ) در باب شمايل آن حضرت ، حديث 40 و در باب معاشرت آن حضرت ، حديث 70 گذشت كه آن حضرت از بيماران عيادت مىكرد . ( مؤلف )\r\n","page_name":" 106 ","page_number":106},
  {"content":"\r\n\r\nهر گونه حمل ديگرى مستحب است « 1 » .\r\n230 . امام موسى بن جعفر عليه السّلام فرمود : حمل چهار گوشهء تابوت كه سنّت بر آن جارى شده چنان است كه اول طرف دست راست ميت را به دوش گيرد ، سپس طرف پاى راست ، سپس پاى چپ و در آخر طرف دست چپ را حمل نمايد ، تا به اين ترتيب چهار گوشهء آن را به دوش گرفته باشد .\r\n231 . امام باقر عليه السّلام فرمود : امام حسن مجتبى عليه السّلام با گروهى از ياران خود نشسته بود كه جنازه‌اى را از آنجا عبور دادند ، برخى از ياران برخاستند و امام حسن عليه السّلام برنخاست . چون جنازه را بردند برخى از ياران گفتند : خدا شما را سلامتى دهد ، چرا برنخاستيد حال آنكه رسول خدا صلّى اللَّه عليه و آله اگر جنازه‌اى را حركت مىدادند از جا برمىخاست ؟ ! امام فرمود : رسول خدا صلّى اللَّه عليه و آله فقط يك بار براى جنازه از جا برخاست ، آن هم به خاطر آن بود كه جنازهء يهوديى را عبور مىدادند و جا هم تنگ بود ، رسول خدا صلّى اللَّه عليه و آله برخاست ، زيرا نمىخواست كه جنازه بالاتر از سر آن حضرت حركت داده شود .\r\n232 . رسول خدا صلّى اللَّه عليه و آله هر گاه جنازه‌اى را تشييع مىنمود اندوه بر او غالب مىشد و بسيار در خود فرو مىرفت و كمتر سخن مىگفت .\r\n233 . على عليه السّلام فرمود : رسول خدا صلّى اللَّه عليه و آله پس از دفن ميت سه مشت خاك بر روى قبر مىريخت .\r\n234 . امام باقر عليه السّلام فرمود : رسول خدا صلّى اللَّه عليه و آله در خصوص اموات بنى هاشم كارى مىكرد كه با ديگر اموات مسلمانان نمىكرد . هر گاه بر مرده‌اى از بنى هاشم نماز مىخواند و آب بر روى قبر او مىپاشيد دست خود را بر قبر مىنهاد به طورى كه اثر انگشتانش در گل ديده مىشد ، و چون شخص غريب يا مسافر به مدينه وارد مىشد و قبر تازه را با اثر دست رسول خدا صلّى اللَّه عليه و آله بر آن مىديد مىگفت : تازگى چه كسى از\r\n\r\n\r\n","description":"","footnote":"\r\n( 1 ) يعنى پس از آنكه چهار طرف را دور زد اگر باز هم زير تابوت را بگيرد مستحب است .\r\n","page_name":" 107 ","page_number":107},
  {"content":"\r\n\r\nآل محمّد صلّى اللَّه عليه و آله از دنيا رفته است ؟\r\n235 . عبد الرحمن بن ابى عبد اللَّه گويد : از امام صادق عليه السّلام پرسيدم : دست گذاردن آدمى بر روى قبر چه معنى دارد و چرا چنين مىكنند ؟ فرمود :\r\nرسول خدا صلّى اللَّه عليه و آله پس از آنكه بر روى قبر پسرش آب پاشيد چنين كرد . پرسيدم :\r\nچگونه دستم را بر قبر مسلمانان بگذارم ؟ حضرت در حالى كه مقابل قبله بود [ انگشتان 
  ] دست خود را در زمين فرو برد سپس بر آورد .\r\n236 . على عليه السّلام فرمود : رسول خدا صلّى اللَّه عليه و آله هر گاه به كسى تسليت مىگفت مىفرمود :\r\nآجركم اللَّه و رحمكم\r\n« خدا شما را اجر دهد و بر شما رحمت آورد » . و هر گاه تبريك و تهنيت مىگفت مىفرمود :\r\nبارك اللَّه لكم و بارك اللَّه عليكم\r\n« خداوند بر شما بركت دهد و براى شما مبارك گرداند . »\r\n237 . امام زين العابدين عليه السّلام فرمود : امير مؤمنان عليه السّلام به مصيبتى دچار نشد جز آنكه در آن روز هزار ركعت نماز مىگزاشت و بر شصت مسكين صدقه مىداد و سه روز هم روزه مىگرفت . و به فرزندان خود فرمود : هر گاه به مصيبتى دچار شديد همين گونه كه من عمل كردم عمل كنيد ، زيرا رسول خدا صلّى اللَّه عليه و آله را ديدم كه چنين مىكرد .\r\nپس از اثر پيامبرتان پيروى كنيد و مخالفت نورزيد كه خدا هم با شما مخالفت خواهد كرد ، خداى متعال فرموده : « و هر كه صبر كند و گذشت نمايد [ بسيار شايسته است 
  ] كه اين از امور جدّى است . » امام زين العابدين عليه السّلام فرمود : پس من هميشه مانند امير مؤمنان عليه السّلام عمل مىكنم .\r\n\r\nملحقات\r\n231 ) انس بن مالك گويد : رسول خدا صلّى اللَّه عليه و آله از بيمار عيادت مىكرد و به تشييع جنازه مىرفت .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n232 ) على عليه السّلام فرمود : رسول خدا صلّى اللَّه عليه و آله هر گاه به عيادت بيمارى مىرفت چنين دعا مىكرد :\r\nاذهب الباس ربّ الباس ، و اشف انت الشّافى ، لا شافى الّا انت\r\n« بيمارى را ببر اى كه بيمارى در دست توست ، و شفا ده كه تنها تو شفا دهنده‌اى ، و جز تو شفا دهنده‌اى نيست » .\r\n233 ) امام باقر عليه السّلام فرمود : رسول خدا صلّى اللَّه عليه و آله هر گاه خود يا يكى از خانواده يا اصحابش چشم درد مىگرفتند اين دعا را مىخواند :\r\nاللّهمّ متّعنى بسمعى و بصرى ، و اجعلهما الوارثين منّى ، و انصرنى على من ظلمنى ، و ارنى فيه ثارى\r\n« خداوندا ، مرا از گوش و چشمم بهره‌مند گردان ، و آن دو را وارث من قرار ده ( پيش از مردنم آنها را از من مگير ) ، و مرا بر كسى كه به من ستم كرده پيروز كن ، و انتقامم را از او به من بنما » .\r\n234 ) ابن عباس گويد : پيامبر گرامى صلّى اللَّه عليه و آله براى رهايى از همهء دردها و تب و سردرد اين دعا را مىآموخت :\r\nباسم اللَّه الكبير ، اعوذ باللَّه العظيم من شرّ كلّ عرق نعّار ، و من شرّ حرّ النّار\r\n« به نام خداى بزرگ ، از شرّ هر رگ زننده كه خون به شدت در آن جريان دارد و از شرّ آتش دوزخ به خداى بزرگ پناه مىبرم » .\r\n235 ) پيامبر صلّى اللَّه عليه و آله هر گاه چيزى او را اندوهگين مىساخت با روزه گرفتن و نماز خواندن بر دفع آن يارى مىجست .\r\n236 ) رسول خدا صلّى اللَّه عليه و آله هر گاه به مصيبتى دچار مىشد برمىخاست ، وضو مىگرفت و دو ركعت نماز مىخواند و چنين دعا مىكرد :\r\nاللّهمّ قد فعلت ما امرتنا ، فانجز لنا ما وعدتنا\r\n« خدايا ، من آنچه را به ما دستور داده بودى انجام دادم ، پس آنچه را به ما وعده داده‌اى محقق فرما » .\r\n237 ) علاء بن كامل گويد : نزد امام صادق عليه السّلام نشسته بودم كه از درون خانه زنى صدا به شيون بلند كرد ، امام صادق عليه السّلام ( از ناراحتى ) برخاست ، سپس نشست و گفت :  إِنَّا لِلَّهِ وَ إِنَّا إِلَيْهِ راجِعُونَ  ، و به سخن گذشتهء خود ادامه داد تا حرفش تمام شد ،\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nسپس فرمود : ما دوست داريم كه جان و اولاد و اموالمان سالم باشد ، ولى هر گاه سرنوشت الهى واقع شد ديگر سزاوار ما نيست كه آنچه را خدا براى ما دوست نداشته ، دوست داشته باشيم .\r\n238 ) امام عليه السّلام فرمود : سنّت در كافور براى ميت حد اكثر مقدار سيزده درهم و ثلث درهم است [ زيرا 
  ] جبرئيل براى رسول خدا صلّى اللَّه عليه و آله حنوطى آورد كه چهل درهم وزن داشت ، آن حضرت آن را سه قسمت كرد ، يك جزء براى خود ، يك جزء براى على عليه السّلام و جزء ديگر براى فاطمه عليها السّلام .\r\n239 ) زراره و محمّد بن مسلم گويند : به امام باقر عليه السّلام گفتيم : آيا عمامه براى ميت از كفن محسوب است ؟ فرمود : نه ، كفن واجب سه پيراهن است ( لنگ ، جامه ، سرتاسرى ) يا يك پوشش سرتاسرى كه تمام بدنش را بپوشاند نه كمتر از آن « 1 » . و بيش از اينها تا پنج جامه سنّت است ، و زيادتر از آن بدعت خواهد بود ، و عمامه سنّت است .\r\n240 ) در حديثى وارد است كه جريده ( دو قطعه چوب تر خرما ، كه همراه ميت دفن مىكنند ) از سنّت است .\r\n241 ) موسى بن جعفر عليه السّلام فرمود : ما خاندانى هستيم كه مهريهء زنان و مخارج حج واجب و كفن امواتمان از پاكيزه‌ترين اموال ما تهيه مىشود ، و من كفن خود را آماده دارم .\r\n242 ) على عليه السّلام فرمود : رسول خدا صلّى اللَّه عليه و آله هر گاه بر جنازه‌اى نماز مىخواند ، اگر ميت مرد بود مقابل سينهء او ، و اگر زن بود مقابل سر او مىايستاد .\r\n243 ) ابو سعيد خدرى گويد : رسول خدا صلّى اللَّه عليه و آله در تشييع جنازه و يا بيرون رفتن براى نماز عيد هرگز سواره نرفت .\r\n244 ) امير مؤمنان عليه السّلام فرمود : سنّت رسول خدا صلّى اللَّه عليه و آله بر اين جارى شده كه زن\r\n\r\n\r\n","description":"","footnote":"\r\n( 1 ) اين در صورتى است كه پيراهن پيدا نشود .\r\n","page_name":" 110 ","page_number":110},
  {"content":"\r\n\r\nرا كسى در قبر گذارد كه در زمان حياتش مىتوانسته او را ببيند ( محرم او باشد . و شوهر از ديگران اولويت دارد ) .\r\n245 ) امام كاظم عليه السّلام مىفرمود : با عمامه و شب كلاه و نعلين و طيلسان ( جامهء گشاد و بلندى كه تمام بدن را مىپوشاند ) وارد قبر نشو ، و به هنگام وارد شدن دكمه‌هايت را باز كن ، زيرا سنّت رسول خدا صلّى اللَّه عليه و آله بر اين جارى شده ، و دفن‌كننده بايد\r\n« اعوذ باللَّه من الشيطان الرجيم »\r\nبگويد ، و سورهء « فاتحه » و «   قُلْ أَعُوذُ بِرَبِّ النَّاسِ   » و «   قُلْ أَعُوذُ بِرَبِّ الْفَلَقِ   » و «   قُلْ هُوَ اللَّهُ أَحَدٌ   » و « آية الكرسى » بخواند .\r\n246 ) عمر بن اذينه گويد : ديدم امام صادق عليه السّلام خاك بر قبر ميّتى مىريخت و پيش از آن خاك را لحظاتى در دست نگاه مىداشت سپس روى قبر مىريخت و بيش از سه مشت هم بيشتر نمىريخت . علت آن را از ايشان پرسيدم ، فرمود : اى عمر ، داشتم اين دعا را مىخواندم :\r\nايمانا بك ، و تصديقا ببعثك ، هذا ما وعد  اللَّهُ وَ رَسُولُهُ ، وَ صَدَقَ اللَّهُ وَ رَسُولُهُ ، وَ ما زادَهُمْ إِلَّا إِيماناً وَ تَسْلِيماً  .\r\n« خداوندا ، به تو ايمان دارم و به برانگيختن تو مردگان را در قيامت باور دارم . اين چيزى است كه خدا و رسولش ما را وعده داده‌اند ، و خدا و رسولش راست گفته‌اند . و گفتهء آنان جز بر ايمان و تسليم ما نيفزود » . رسول خدا صلّى اللَّه عليه و آله چنين مىكرد و سنّت هم بدان جارى شده است .\r\n247 ) على عليه السّلام فرمود : سنّت است كه بر روى قبر آب بپاشند .\r\n248 ) امام صادق عليه السّلام فرمود : سنّت در پاشيدن آب بر روى قبر آن است كه رو به قبله بايستد و از طرف سر ميّت شروع كند به ريختن آب تا به طرف پايش برسد ، سپس از همان جا دور زند و آب بريزد تا به طرف ديگر سر برد ، و در آخر مقدارى آب بر وسط قبر بپاشد ، سنّت در اين كار چنين است .\r\n249 ) حضرت رضا عليه السّلام فرمود : سنّت آن است كه قبر به قدر چهار انگشت باز از زمين بلندتر ساخته شود و اگر بيشتر هم شد مانعى ندارد ، و نيز بايد قبر مسطح\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nباشد و مانند كوهان شتر ( يا گرده ماهى ) برآمده ساخته نشود .\r\n250 ) امام صادق عليه السّلام فرمود : هنگامى كه جعفر بن ابى طالب عليه السّلام شهيد شد ، رسول خدا صلّى اللَّه عليه و آله فاطمه عليهما السّلام را امر كرد كه سه روز براى اسماء بنت عميس ( همسر جعفر ) غذا تهيه كند و خودش با زنان ديگر سه روز نزد او بمانند . از اين رو سنّت بر اين شد كه براى مصيبت‌زدگان تا سه روز غذا ببرند .\r\n251 ) امام باقر عليه السّلام وصيت كرد كه هشتصد درهم در مخارج ماتم او مصرف كنند ، و اين عمل را از سنّت مىدانست ، زيرا رسول خدا صلّى اللَّه عليه و آله فرموده بود : براى خانوادهء جعفر [ بن ابى طالب 
  ] غذا تهيه كنيد ، كه آنان گرفتار مصيبت‌اند .\r\n252 ) امام صادق عليه السّلام فرمود : نزد مصيبت‌زدگان غذا خوردن از عمل جاهليت است ، و سنّت آن است كه غذا به خانهء آنان بفرستند « 1 » .\r\n\r\n\r\n","description":"","footnote":"\r\n( 1 ) امروزه متأسفانه به عكس اين دستور عمل مىشود ، از اين رو مصيبت‌زدگان مصيبت اصلى خود را فراموش نموده ، گرفتار مصيبتى بزرگتر مىشوند كه آن خرج دادن به شركت‌كنندگان در تشييع و غيره است !\r\n","page_name":" 112 ","page_number":112},
  {"content":"\r\n\r\n\r\n12 آداب و سنن آن حضرت در معالجه و مداوا\r\n238 . امام باقر عليه السّلام فرمود : رسول خدا صلّى اللَّه عليه و آله وسط سر خود را حجامت كرد ، و ابو ظبيه با آلت مخصوص حجامت كه از مس بود آن حضرت را حجامت نمود و رسول خدا صلّى اللَّه عليه و آله يك صاع خرما ( كه تقريبا سه كيلوگرم است ) به او عطا فرمود . و رسول خدا صلّى اللَّه عليه و آله هر گاه سردرد مىگرفت روغن كنجد داخل بينى مىكرد ( يا با تخم گشنيز بخور مىداد ) « 1 » .\r\n239 . امام صادق عليه السّلام فرمود : رسول خدا صلّى اللَّه عليه و آله زكام خود را مداوا نمىكرد ، و مىفرمود : هيچ كس نيست جز اينكه رگى از جذام دارد ، و هر گاه به زكام مبتلا شود زكام بيمارى جذام را ريشه‌كن مىكند .\r\n240 . محمّد بن فيض گويد : به امام صادق عليه السّلام گفتم : وقتى كسى از ما بيمار مىشود پزشكان او را از خوردنيها پرهيز مىدهند . حضرت فرمود : ولى ما خاندان فقط از خرما پرهيز مىكنيم ، و با سيب و آب سرد خود را معالجه مىكنيم . گفتم : چرا\r\n\r\n\r\n","description":"","footnote":"\r\n( 1 ) در باب نظافت گذشت كه آن حضرت براى رفع سردرد ابروان خود را روغن مىماليد . ( مؤلف )\r\n","page_name":" 113 ","page_number":113},
  {"content":"\r\n\r\nاز خرما پرهيز مىكنيد ؟ فرمود : زيرا رسول خدا صلّى اللَّه عليه و آله على عليه السّلام را در زمان بيماريش از آن پرهيز داد .\r\n\r\nملحقات\r\n253 ) امام صادق عليه السّلام فرمود : رسول خدا صلّى اللَّه عليه و آله وسط سرش را حجامت مىكرد و آن را « پناه دهنده » يا « نجات دهنده » مىناميد .\r\n254 ) امام صادق عليه السّلام فرمود : رسول خدا صلّى اللَّه عليه و آله در روز دوشنبه بعد از عصر حجامت مىكرد .\r\n255 ) امام كاظم عليه السّلام مىفرمود : شستن سر با خطمى در روز جمعه از سنّت است ، روزى را فراوان ، فقر را دور و مو و پوست بدن را نيكو مىسازد ، و اين كار امام از سردرد است .\r\n256 ) امام صادق عليه السّلام مىفرمود : رسول خدا صلّى اللَّه عليه و آله سر خود را با سدر مىشست ، و مىفرمود : هر كه سر خود را با سدر بشويد خداوند وسوسهء شيطان را از دور مىسازد ، و هر كه وسوسهء شيطان از او دور شد گناه نمىكند ، و هر كه گناه نكند داخل بهشت مىشود .\r\n257 ) امام صادق عليه السّلام فرمود : از دواهاى پيامبران عليهم السّلام حجامت ، نوره كشيدن و انفيّه كشيدن است « 1 » .\r\n258 ) رسول خدا صلّى اللَّه عليه و آله فرمود : آيا به شما نياموزم دارويى را كه جبرئيل به من آموخته ، تا ديگر به پزشك و دارويى محتاج نشويد ؟ گفتند : چرا ، يا رسول اللَّه .\r\nفرمود : آب باران را بگيريد و هفتاد بار سورهء فاتحه ، و هفتاد بار سورهء ناس ، و هفتاد\r\n\r\n\r\n","description":"","footnote":"\r\n( 1 ) انفيّه گردى قهوه‌اى رنگ و مكيّف و عطسه‌آور است كه بيشتر از تنباكو ساخته مىشود و آن را براى عطسه كردن جلو بينى قرار مىدهند و برخى از مردم آن را داخل بينى مىكنند .\r\n","page_name":" 114 ","page_number":114},
  {"content":"\r\n\r\nبار سورهء فلق ، و هفتاد بار صلوات بر پيامبر صلّى اللَّه عليه و آله و هفتاد بار\r\nسبحان اللَّه\r\nبر آن بخوانيد و هفت روز پياپى هر صبح و شام از آن آب بياشاميد .\r\n259 ) امام صادق عليه السّلام فرمود : رسول خدا صلّى اللَّه عليه و آله از درد كمر به خداوند شكايت كرد ، خداى متعال آن حضرت را دستور داد به خوردن گندم با گوشت ( يعنى حليم ) .\r\n260 ) على عليه السّلام فرمود : هيچ گاه رسول خدا صلّى اللَّه عليه و آله بيمار نشد مگر آنكه به حجامت كردن پناه برد .\r\n261 ) امام صادق عليه السّلام مىفرمود : جدّ ما ( رسول خدا صلّى اللَّه عليه و آله ) براى معالجهء تب فقط ده درهم ( حدود دو سير ) شكر را مىگرفت و با آب سرد مىآميخت و ناشتا ميل مىكرد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\n13 آداب و سنن آن حضرت در مسواك كردن\r\n241 . امام صادق عليه السّلام فرمود : مسواك كردن از سنن پيامبران است .\r\n242 . على عليه السّلام فرمود : مسواك كردن موجب خشنودى خداوند ، و سنّت پيامبر ، و خوشبوكنندهء دهان است .\r\n243 . پيامبر صلّى اللَّه عليه و آله هر شب سه بار مسواك مىكرد : يك بار پيش از خواب ، يك بار وقتى از خواب براى نماز شب برمىخاست ، و يك بار پيش از آنكه براى نماز صبح از خانه بيرون رود .\r\n244 . امام صادق عليه السّلام فرمود : رسول خدا صلّى اللَّه عليه و آله چون نماز عشا را مىخواند دستور مىداد آب وضو و مسواكش را آماده كنند و روى آن را پوشانيده نزد سر او بگذارند . آن‌گاه مىخوابيد آنقدر كه خدا بخواهد . سپس از خواب برمىخاست و مسواك مىكرد و وضو مىگرفت و چهار ركعت نماز مىگزارد ، دوباره مىخوابيد و باز از خواب برمىخاست و مسواك مىكرد و وضو مىگرفت و نماز مىخواند .\r\nآن‌گاه امام صادق عليه السّلام فرمود : در رسول خدا صلّى اللَّه عليه و آله براى شما سرمشق خوبى است ( شما\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nهم به او اقتدا كنيد ) . و در آخر سخن فرمود : پيامبر صلّى اللَّه عليه و آله هر بار كه از خواب برمىخاست مسواك مىكرد .\r\n245 . پيامبر صلّى اللَّه عليه و آله براى هر نمازى مسواك مىكرد .\r\n246 . پيامبر صلّى اللَّه عليه و آله در هنگام مسواك كردن مسواك را به عرض دندانها مىكشيد .\r\n247 . رسول خدا صلّى اللَّه عليه و آله با چوب اراك مسواك مىكرد ، و جبرئيل او را چنين دستور داده بود .\r\n\r\nملحقات\r\n262 ) امام صادق عليه السّلام فرمود : رسول خدا صلّى اللَّه عليه و آله فراوان مسواك مىكرد .\r\n263 ) مسواك كردن در سحر پيش از وضو ، از سنّت است .\r\n264 ) مانند روايت 263 ) است .\r\n265 ) رسول خدا صلّى اللَّه عليه و آله فرمود : چوب درخت مبارك زيتون براى مسواك خوب است ، دهان را خوشبو مىكند ، جرم دندان را مىبرد ، و آن مسواك من و مسواك پيامبران پيش از من است .\r\n266 ) رسول خدا صلّى اللَّه عليه و آله فرمود : هر كه روزى دو بار مسواك كند بر سنّت پيامبران عليهم السّلام مداومت نموده است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\n14 آداب و سنن آن حضرت در وضو\r\n248 . رسول خدا صلّى اللَّه عليه و آله براى هر نماز واجب و مستحبى تجديد وضو مىكرد .\r\n249 . بريده گويد : پيامبر گرامى صلّى اللَّه عليه و آله براى هر نمازى جداگانه وضو مىگرفت ، اما در سال فتح مكه تمام نمازهاى شبانه روز را با يك وضو خواند . عمر گفت : يا رسول اللَّه ، كارى كرديد كه تاكنون نكرده بوديد ! فرمود : عمدا چنين كردم ( تا مردم نپندارند كه براى هر نمازى وضوى جداگانه لازم است ) .\r\n250 . امام صادق عليه السّلام فرمود : امير مؤمنان عليه السّلام براى هر نمازى وضوى جداگانه مىگرفت و اين آيه را تلاوت مىكرد : « اى مؤمنان ، هر گاه براى نماز برخاستيد صورتها و دستها را تا آرنج بشوييد . . . « 1 » » و با اين روش مىخواست به مستحب عمل كند و الّا خود رسول خدا صلّى اللَّه عليه و آله و امير مؤمنان عليه السّلام و اصحاب پيامبر صلّى اللَّه عليه و آله نمازهاى متعدد را با يك وضو هم مىخواندند .\r\n251 . زراره گويد : امام باقر عليه السّلام فرمود : آيا وضوى رسول خدا صلّى اللَّه عليه و آله را برايتان\r\n\r\n\r\n","description":"","footnote":"\r\n( 1 ) مائده / 6 .\r\n","page_name":" 118 ","page_number":118},
  {"content":"\r\n\r\nبيان نكنم ؟ گفتيم : چرا . حضرت ظرفى را كه مقدارى آب در آن بود خواست و آن را جلو خود نهاد ، سپس آستين‌هاى خود را بالا زد ، آن‌گاه دست راست را در آن فرو برد و فرمود : اين وقتى است كه دست پاك باشد . سپس كف خود را پر از آب كرد و روى پيشانى ريخت و گفت :\r\n« بسم اللَّه »\r\nو آن را به اطراف محاسن خود روان ساخت و يك بار دست خود را بر صورت و پيشانى كشيد ( تا همه جاى صورت را شست ) .\r\nسپس دست چپ را در آب فرو برد و آن را پر كرد و بر آرنج دست راست ريخت و با دست چپ بر ساق دست راست كشيد تا آب به سر انگشتان روان شد . سپس دست راست را در آب فرو برد و آن را پر كرد و بر آرنج دست چپ ريخت و دست راست را بر ساق دست چپ كشيد تا آب به سر انگشتان روان شد . آن‌گاه جلو سر و پشت پاها را با ترى دست چپ و راست مسح كرد .\r\nسپس فرمود : خداوند فرد و يكتاست و عدد فرد را دوست دارد ، از اين رو سه مشت آب براى وضوى تو كافى است : يك مشت آب براى صورت ، و دو مشت هم براى ساقهاى دست ؛ و با ترى دست راست جلو سر و روى پاى راست را ، و با ترى دست چپ روى پاى چپ را مسح مىكنى .\r\nآن‌گاه فرمود : مردى از امير مؤمنان عليه السّلام از كيفيت وضوى رسول خدا صلّى اللَّه عليه و آله پرسيد و آن حضرت همين گونه براى او بيان داشت « 1 » .\r\n252 . ابو هريره گويد : رسول خدا صلّى اللَّه عليه و آله هنگام وضو گرفتن اول طرف‌هاى راست خود را مىشست .\r\n253 . ابو بصير گويد : از امام صادق عليه السّلام از مقدار آب وضو پرسيدم ، فرمود :\r\nرسول خدا صلّى اللَّه عليه و آله با يك مدّ ( تقريبا ده سير ) آب وضو مىگرفت ، و با يك صاع ( تقريبا سه كيلوگرم ) آب غسل مىكرد .\r\n254 . رسول خدا صلّى اللَّه عليه و آله فرمود : ما خاندانى هستيم كه صدقه بر ما حلال نيست ،\r\n\r\n\r\n","description":"","footnote":"\r\n( 1 ) روايات اهل بيت عليهم السّلام در اين مورد مستفيض بلكه متواتر است . ( مؤلف )\r\n","page_name":" 119 ","page_number":119},
  {"content":"\r\n\r\nو دستور داريم كه شاداب و پر آب وضو بگيريم ، و الاغ را براى جفت‌گيرى بر ماديان نمىكشيم .\r\n255 . امام صادق عليه السّلام فرمود : مضمضه ( آب در دهان گرداندن ) و استنشاق ( آب در بينى كشيدن ) از چيزهايى است كه رسول خدا صلّى اللَّه عليه و آله سنّت نهاده است .\r\n\r\nملحقات\r\n267 ) رسول خدا صلّى اللَّه عليه و آله فرمود : دو چيز است كه دوست ندارم كسى در آن با من شركت كند و در آنها مرا يارى دهد : يكى وضويم كه جزء نماز من است . و ديگر صدقه‌ام ( كه دوست دارم با دست خود بدهم ) زيرا صدقه در دست خداى رحمان قرار مىگيرد .\r\n268 ) رسول خدا صلّى اللَّه عليه و آله شبها آب وضويش را با دست خود آماده مىكرد و بالاى سر مىنهاد .\r\n269 ) رسول خدا صلّى اللَّه عليه و آله چون براى نماز وضو مىگرفت سه بار انگشتر خود را در انگشت مىگردانيد .\r\n270 ) رسول خدا صلّى اللَّه عليه و آله در وضو بر ناصيه - يعنى جلو سر كه تقريبا يك چهارم تمام مساحت سر است - مسح مىكشيد .\r\n271 ) على عليه السّلام در سفارش به محمّد بن ابى بكر به هنگام اعزام وى به حكومت مصر فرمود : براى وضو سه بار آب در دهان بگردان ، و سه بار آب در بينى بكش ، و صورت سپس دست راست و بعد از آن دست چپ را بشوى ، آن‌گاه [ جلو 
  ] سر و روى پاها را مسح كن ، زيرا من ديدم رسول خدا صلّى اللَّه عليه و آله چنين مىكرد . . .\r\n272 ) ( نسخهء اين روايت اختلاف دارد و مراد از آن روشن نيست . )\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\n15 آداب و سنن آن حضرت در غسل\r\n256 . امام صادق عليه السّلام مىفرمود : رسول خدا صلّى اللَّه عليه و آله با يك صاع ( سه كيلوگرم ) آب غسل مىكرد ، و اگر با يكى از زنانش غسل مىكرد يك صاع و يك مدّ ( سه كيلو و يك چارك ) آب مصرف مىنمود « 1 » .\r\n257 . حسن بن محمّد از جابر بن عبد اللَّه در بارهء غسل رسول خدا صلّى اللَّه عليه و آله پرسيد ، جابر گفت : رسول خدا صلّى اللَّه عليه و آله سه بار آب بر سر مىريخت . حسن بن محمّد گفت : موى سر من چنان كه مىبينى بسيار است ؛ جابر گفت : اى آزاده ، اين را مگو ، همانا موى سر رسول خدا صلّى اللَّه عليه و آله بيشتر و خوشبوتر بود .\r\n258 . على عليه السّلام فرمود : غسل كردن در عيدها موجب پاكيزگى كسى است كه در طلب حوائج خود مىرود ، و نيز پيروى از سنّت پيامبر صلّى اللَّه عليه و آله است .\r\n259 . امام صادق عليه السّلام فرمود : غسل جمعه سنّتى است كه رعايت آن بر هر مرد\r\n\r\n\r\n","description":"","footnote":"\r\n( 1 ) در روايتى ديگر اين اضافه را دارد كه « هر دو از يك ظرف غسل مىكردند » . ( مؤلف )\r\n","page_name":" 121 ","page_number":121},
  {"content":"\r\n\r\nو زن ، در حضر و سفر لازم است « 1 » . . . غسل جمعه وسيلهء پاكيزگى و كفّارهء گناهان از جمعه تا جمعهء ديگر است . و علت تشريع غسل جمعه آن است كه انصار در ايّام هفته به كار شتران آبكش و ساير حيوانات خود سرگرم بودند و چون روز جمعه فرا مىرسيد به مسجد مىآمدند و مردم از بوى بد زير بغلهاى آنان اذيت مىشدند ، بدين جهت رسول خدا صلّى اللَّه عليه و آله دستور داد تا روزهاى جمعه غسل كنند . اين بود كه سنّت بر آن جارى شد .\r\n260 . امام صادق عليه السّلام فرمود : غسل در روز عيد فطر سنّت است .\r\n261 . على عليه السّلام ضمن حديثى فرمود : پيامبر صلّى اللَّه عليه و آله چون دههء آخر ماه مبارك رمضان فرا مىرسيد براى عبادت آماده مىشد و دامن همت به كمر زده ، از خانه بيرون مىآمد و در مسجد اعتكاف مىنمود و شبها را تا صبح بيدار بود و هر شب بين نماز مغرب و عشا غسل مىكرد « 2 » .\r\n\r\nملحقات\r\n273 ) رسول خدا صلّى اللَّه عليه و آله فرمود : جبرئيل مرا دستور داد كه در هنگام وضو و غسل جنابت انگشتر خود را در انگشت بگردانم ( تا آب به زير آن رود ) .\r\n274 ) رسول خدا صلّى اللَّه عليه و آله فرمود : جبرئيل مرا دستور داد كه هنگام غسل جنابت ، با انگشت خود داخل ناف را بشويم .\r\n\r\n\r\n","description":"","footnote":"\r\n( 1 ) يعنى مستحب مؤكّد است .\r\n( 2 ) به خواست خدا در باب نماز ، برخى غسلهاى ديگر ذكر خواهد شد . ( مؤلف )\r\n","page_name":" 122 ","page_number":122},
  {"content":"\r\n\r\n\r\n16 آداب و سنن آن حضرت در نماز\r\n262 . امام صادق عليه السّلام مىفرمود : رسول خدا صلّى اللَّه عليه و آله دو برابر نمازهاى واجب شبانه‌روز نماز مستحبى مىخواند . و دو برابر روزهء واجب روزه مىگرفت .\r\n263 . حنان بن سدير گويد : عمرو بن حريث در مجلسى كه من هم نشسته بودم از امام صادق عليه السّلام پرسيد و گفت : فدايت شوم ، مرا از نماز رسول خدا صلّى اللَّه عليه و آله خبر ده . فرمود : رسول خدا صلّى اللَّه عليه و آله هشت ركعت نماز نافلهء ظهر و چهار ركعت نماز واجب ظهر ، و هشت ركعت نافلهء عصر و چهار ركعت نماز واجب عصر ، و سه ركعت نماز واجب مغرب و چهار ركعت نافلهء آن ، و چهار ركعت نماز عشا « 1 » ، و هشت ركعت نماز شب و سه ركعت وتر ( دو ركعت به نام شفع و يك ركعت به نام وتر ) و دو ركعت نافلهء صبح و دو ركعت نماز واجب صبح مىخواند .\r\nگفتم : فدايت شوم ، اگر من توانستم بيش از اين مقدار نماز بخوانم ، آيا خداوند مرا به زياد خواندن نماز عذاب مىكند ؟ فرمود : نه ، ولى تو را به ترك سنّت\r\n\r\n\r\n","description":"","footnote":"\r\n( 1 ) نافلهء عشا كه دو ركعت نماز نشسته است ذكر نشده است .\r\n","page_name":" 123 ","page_number":123},
  {"content":"\r\n\r\nعذاب مىنمايد .\r\n264 . امام صادق عليه السّلام در ضمن حديثى فرمود : رسول خدا صلّى اللَّه عليه و آله نماز عتمه ( دو ركعت نماز نافلهء عشا كه نشسته مىخوانند ) را مىخواند سپس مىخوابيد « 1 » .\r\nمؤلّف : روايات در اين باره بيش از حد تواتر است و ما به همين كه ذكر شد اكتفا كرديم . و از اين روايات استفاده مىشود كه نماز « وتيره » از پنجاه ركعت نماز واجب و مستحبى كه رسول خدا صلّى اللَّه عليه و آله مىخواند خارج است و دو ركعت آن يك ركعت حساب مىشود و به جاى نماز « وتر » تشريع شده تا اگر مرگ فرا رسيد به جاى نماز « وتر » آخر شب به حساب آيد . شاهد اين مطلب روايتى است كه شيخ صدوق رحمه اللَّه از ابو بصير نقل كرده كه امام صادق عليه السّلام فرمود : « كسى كه به خدا و روز جزا ايمان دارد بايد بدون خواندن نماز وتر نخوابد . ابو بصير گويد : عرض كردم : مقصود همان دو ركعتى است كه بعد از نماز عشا به حال نشسته خوانده مىشود ؟ فرمود : ارى ، آن دو ركعت به جاى يك ركعت حساب مىشود ، و اگر كسى آن را بخواند و در آن شب مرگش فرا رسد مانند كسى است كه نماز وتر آخر شب را خوانده باشد ، و اگر هم نمرد وتر را در آخر شب مىخواند . گفتم : آيا رسول خدا صلّى اللَّه عليه و آله نيز اين دو ركعت را مىخواند ؟ فرمود : نه ، گفتم : چرا ؟ فرمود : براى آنكه به رسول خدا صلّى اللَّه عليه و آله وحى مىرسيد و مىدانست كه آيا آن شب از دنيا خواهد رفت يا نه ؟ و ديگران چنين علمى را ندارند . از همين رو بود كه خودش نمىخواند و به ديگران دستور مىداد آن را بخوانند » .\r\nالبته معنى اين كه راوى گفت : « آيا رسول خدا صلّى اللَّه عليه و آله نيز اين دو ركعت را مىخواند ؟ » اين است كه آيا آن حضرت آن را با عمل خود سنّت نهاد و بر آن\r\n\r\n\r\n","description":"","footnote":"\r\n( 1 ) ممكن است مقصود از عتمه نماز عشا باشد ، زيرا در قديم نماز مغرب را در مسجد مىخواندند آن‌گاه به منزل آمده شام مىخوردند و اندكى استراحت مىكردند ، سپس براى نماز عشا به مسجد مىرفتند . ولى برخى از آنان پس از شام به خواب عميق فرو مىرفتند به طورى كه نماز عشاء آنان به دير وقت مىكشيد .\r\nو در اين حديث مىفرمايد رسول خدا صلّى اللَّه عليه و آله تا نماز عشا را نخوانده نمىخوابيد .\r\n","page_name":" 124 ","page_number":124},
  {"content":"\r\n\r\nمداومت مىنمود يا نه ؟\r\n265 . امام باقر عليه السّلام فرمود : رسول خدا صلّى اللَّه عليه و آله در حضر و سفر [ سحرگاه 
  ] هر شب سيزده ركعت نماز مىخواند كه از آن جمله نماز وتر و دو ركعت نافلهء صبح بود .\r\n266 . حضرت رضا عليه السّلام فرمود : در خروس سفيد پنج خصلت از خصلتهاى پيامبران وجود دارد ، كه از جملهء آنها شناختن اوقات نماز است .\r\n267 . زراره گويد : از امام باقر عليه السّلام از وقت نماز ظهر پرسيدم ، فرمود : وقتى سايهء شاخص يك ذراع از زوال آفتاب گذشت وقت ( فضيلت ) نماز ظهر است . و وقت ( فضيلت ) نماز عصر بلند شدن سايه به مقدار دو ذراع از اول ظهر است و آن به اندازهء چهار قدم از سايهء زوال ظهر است . سپس فرمود : ديوار مسجد رسول خدا صلّى اللَّه عليه و آله به بلندى يك قامت بود ، وقتى سايهء آن به اندازهء يك ذراع مىشد آن حضرت نماز ظهر را مىخواند ، و چون به قدر دو ذراع مىشد نماز عصر را مىخواند . سپس فرمود : آيا مىدانى چرا وقت نماز به اندازهء يك ذراع و دو ذراع تأخير افتاد ؟ گفتم :\r\nچرا اين گونه است ؟ فرمود : به خاطر خواندن نافله است . مىتوانى از اول ظهر به خواندن نافله مشغول شوى تا وقتى كه سايهء شاخص به يك ذراع برسد . چون سايه به يك ذراع رسيد نماز واجب را شروع كرده نافله را ترك مىكنى ، و چون سايه به قدر دو ذراع رسيد نماز واجب عصر را شروع كرده نافله را ترك مىكنى .\r\n268 . زراره گويد : از امام باقر عليه السّلام شنيدم مىفرمود : رسول خدا صلّى اللَّه عليه و آله در روز تا هنگام ظهر نمازى نمىخواند . چون ظهر مىشد و سايه به اندازهء نصف انگشت مىرسيد هشت ركعت ( نافلهء ظهر ) مىخواند ، و چون سايه به قدر يك ذراع مىشد به نماز ظهر مىپرداخت . آن‌گاه پس از نماز ظهر دو ركعت ( از نافلهء عصر ) مىخواند و پيش از رسيدن وقت عصر نيز دو ركعت مىخواند ، تا آنكه سايه به قدر دو ذراع مىشد ، آن وقت نماز عصر را به جا مىآورد . و وقتى آفتاب غروب مىكرد نماز مغرب را مىخواند ، و بعد از پنهان شدن شفق ( سرخى طرف مغرب ) وقت نماز عشا\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nمىرسيد و آخر وقت مغرب پنهان شدن شفق است و چون شفق پنهان شد وقت عشا مىرسد . و وقت عشا تا ثلث شب امتداد دارد . و بعد از آن نماز ديگرى نمىخواند تا شب به نصف مىرسيد ، آن‌گاه برمىخاست و سيزده ركعت نماز مىخواند كه نماز « وتر » و دو ركعت « نافلهء صبح » از آن سيزده ركعت بود . و چون سپيدهء صبح مىدميد و هوا روشن مىشد به خواندن نماز صبح مشغول مىگرديد « 1 » .\r\n269 . امام صادق عليه السّلام در بيان چگونگى نماز رسول خدا صلّى اللَّه عليه و آله مىفرمود : شبها به هنگام خواب ظرف آبى را كه روى آن را پوشانده بودند بالاى سر آن حضرت و مسواك او را زير بسترش مىنهادند و آن حضرت مىخوابيد آن قدر كه خدا بخواهد . چون از خواب بيدار مىشد مىنشست و ديده به آسمان مىگرداند و آيات آخر سورهء آل عمران :  إِنَّ فِي خَلْقِ السَّماواتِ وَ الْأَرْضِ . . .  ( آيات 190 تا 194 ) را تلاوت مىنمود . سپس مسواك مىكرد و وضو مىگرفت و به محل نماز مىرفت و چهار ركعت [ از نماز شب 
  ] مىخواند ، و ركوع هر ركعتش به قدر حمد و سوره‌اى بود كه مىخواند ، و سجودش به قدر ركوع آن طول مىكشيد به حدى كه مىگفتند :\r\nكى سر از ركوع برمىدارد و به سجده مىرود ؟ ! و آن قدر در سجده مىماند كه مىگفتند : كى سر از سجده برمىدارد ؟ ! آن‌گاه به بستر خود بازمىگشت و دوباره مىخوابيد آن قدر كه خدا بخواهد ، سپس بيدار مىشد و مىنشست و ديده به آسمان مىگرداند و آيات آخر آل عمران را تلاوت مىنمود . آن‌گاه مسواك مىكرد و وضو مىگرفت و به محل نماز مىرفت و به خواندن چهار ركعت ديگر از نماز شب مىپرداخت به همان نحو كه قبلا خوانده بود . باز به بستر مىرفت و مقدارى كه خدا بخواهد مىخوابيد سپس بيدار مىشد و ديده به آسمان مىگرداند و همان آيات را\r\n\r\n\r\n","description":"","footnote":"\r\n( 1 ) راجع به وقت نماز شب روايات ديگرى نيز روايت كرده‌اند ، همچنين راجع به وقت نافلهء ظهر و ناگفته نماند كه اين حديث تمام ركعات نافلهء عصر را متذكر نشده است ، و ظاهرا جملهء « پيش از رسيدن وقت عصر نيز دو ركعت مىخواند » در صدد بيان جملهء قبل است ( نه بيان كامل نافلهء عصر ) . ( مؤلف )\r\n","page_name":" 126 ","page_number":126},
  {"content":"\r\n\r\nتلاوت مىنمود و باز مسواك كرده ، وضو مىگرفت و ( دو ركعت شفع و يك ركعت ) وتر را مىخواند و بعد از آن دو ركعت نافلهء صبح را مىگزارد و براى نماز صبح به مسجد مىرفت « 1 » .\r\n270 . و نيز روايت شده كه آن حضرت نافلهء صبح را در اول سپيده دم به طور اختصار مىخواند ، سپس براى اداى نماز صبح از منزل خارج مىشد .\r\n271 . شيخ طوسى گويد : نماز رسول خدا صلّى اللَّه عليه و آله دو ركعت است ، در هر ركعت پس از « حمد » ايستاده پانزده مرتبه سورهء   إِنَّا أَنْزَلْناهُ   را مىخوانى ، پانزده مرتبهء ديگر در ركوع ، پانزده مرتبه پس از آنكه از ركوع سر برداشتى ، پانزده مرتبه در سجدهء اول ، پانزده مرتبه پس از سر برداشتن از سجده ، پانزده مرتبه در سجدهء دوم و پانزده مرتبهء ديگر پس از آنكه سر از سجدهء دوم برداشتى . و به همين كيفيت ركعت دوم را مىخوانى . چون سلام نماز دادى و آنچه دلت خواست تعقيب خواندى و از نماز بازگشتى ، هيچ گناهى بين تو و خداى عز و جل نماند جز آنكه خداوند آن را بر تو خواهد بخشيد .\r\n272 . امام صادق عليه السّلام فرمود : رسول خدا صلّى اللَّه عليه و آله چون ماه رمضان فرا مىرسيد به نماز خود مىافزود ، من نيز به آن مىافزايم ، شما هم بيفزاييد .\r\n273 . محمد بن يحيى گويد : خدمت امام صادق عليه السّلام بودم كه از آن جناب سؤال شد : آيا در ماه مبارك رمضان مىتوان به نمازهاى نافله افزود ؟ فرمود : آرى ، رسول خدا صلّى اللَّه عليه و آله [ شبهاى ماه رمضان 
  ] پس از خواندن نماز « وتيره » در مصلّاى خود مشغول خواندن نوافل [ ماه رمضان 
  ] مىشد و فراوان نماز مىخواند ، تا اينكه مردم كم‌كم پشت سر آن حضرت جمع مىشدند و مىخواستند با آن حضرت نوافل را به طور جماعت بخوانند ، اما پس از جمع شدن مردم ، حضرت آنان را رها كرده و به منزل مىرفت . چون آنان متفرق مىشدند ، دوباره به مصلّاى خود بازمىگشت و\r\n\r\n\r\n","description":"","footnote":"\r\n( 1 ) به زودى تفصيل عمل آن حضرت در نماز وتر خواهد آمد . ( مؤلف )\r\n","page_name":" 127 ","page_number":127},
  {"content":"\r\n\r\nمانند گذشته مشغول خواندن نوافل مىشد . باز چون مردم پشت سر آن حضرت جمع مىشدند [ و مىخواستند با آن حضرت به جماعت نماز بخوانند 
  ] حضرت آنان را ترك مىكرد و به منزل تشريف مىبرد . اين كار مكرر از آن حضرت سر مىزد .\r\n274 . گروهى از اصحاب ائمّه عليهم السّلام گويند : ما از امام صادق و حضرت رضا عليه السّلام از نماز [ رسول خدا صلّى اللَّه عليه و آله 
  ] در ماه رمضان پرسيديم كه چگونه بود و آن حضرت چگونه عمل مىكرد ؟ سپس همگى بالاتفاق حديث نامبرده را چنين روايت كرده‌اند : چون شب اول ماه رمضان فرا رسيد ، رسول خدا صلّى اللَّه عليه و آله نماز مغرب و چهار ركعت نافلهء بعد از آن را كه هر شب مىخواند گزارد ، سپس هشت ركعت ديگر بر آن افزود . و چون از نماز عشا فارغ شد ، دو ركعت نماز نشستهء نافلهء آن را خواند ، و بعد از آن به پا ايستاد و دوازده ركعت ديگر نماز نافله به‌جا آورد ، سپس داخل خانه شد . چون مردم ديدند كه رسول خدا صلّى اللَّه عليه و آله با فرا رسيدن ماه رمضان بر نمازهايش افزود ، از علت آن جويا شدند ، فرمود : اين نمازهايى كه خواندم به خاطر فضيلت ماه رمضان بر ماه‌هاى ديگر است .\r\nچون شب بعد فرا رسيد و رسول خدا صلّى اللَّه عليه و آله خواست نماز نافله بخواند مردم پشت سر آن حضرت صف كشيدند تا اقامهء جماعت كنند ، رسول خدا صلّى اللَّه عليه و آله به سوى آنان برگشت و فرمود : اى مردم ، اين نماز نافله است و نماز نافله با جماعت خوانده نمىشود ، هر يك از شما به تنهايى نماز بخواند و آنچه را خدا در كتابش به او آموخته بگويد . بدانيد كه در نمازهاى نافله جماعت نيست . پس مردم همگى متفرق شدند و هر يك به تنهايى نماز خود را خواند .\r\nچون شب نوزدهم ماه رمضان فرا رسيد ، موقع غروب آفتاب غسل كرد و نماز مغرب را خواند ، سپس چهار ركعتى كه هميشه بعد از نماز مغرب مىخواند گزارد ، بعد وارد منزل شد . چون بلال اذان نماز عشا را گفت و مردم براى نماز آماده شدند ، رسول خدا صلّى اللَّه عليه و آله تشريف آورد و نماز عشا را با مردم به جماعت خواند . و پس\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاز آن دو ركعت نافلهء عشا را مانند شب‌هاى ديگر نشسته انجام داد ، سپس ايستاد و صد ركعت نماز [ نافلهء مخصوص شب قدر را 
  ] به جا آورد ، و در هر ركعت از آن پس از « حمد » ده مرتبه سورهء   قُلْ هُوَ اللَّهُ أَحَدٌ   را قرائت فرمود . پس از آنكه از صد ركعت نماز فارغ شد ، به خواندن نماز شب و وتر كه در ساير شب‌ها مىخواند مشغول گرديد .\r\nچون شب بيستم ماه رمضان فرا رسيد ، مانند شب‌هاى قبل آن ماه ، پس از نماز مغرب هشت ركعت ، و بعد از نماز عشاء دوازده ركعت نافلهء مخصوص ماه مبارك رمضان را خواند .\r\nدر شب بيست و يكم هنگام غروب آفتاب غسل كرد و عمل شب نوزدهم را انجام داد .\r\nدر شب بيست و دوم به نمازهاى خود افزود ، هشت ركعت پس از نماز مغرب و بيست و دو ركعت بعد از نماز عشاء نافلهء مخصوص به‌جا آورد .\r\nچون شب بيست و سوم فرا رسيد باز هم مانند شب نوزدهم و بيست و يكم غسل كرد و مانند عمل آن دو شب را انجام داد .\r\nسپس از حضرت راجع به نوافل يوميه ( پنجاه ركعتى ) پرسيدند كه در ماه رمضان چگونه خوانده شود . فرمود : رسول خدا صلّى اللَّه عليه و آله نمازهاى شبهاى ماه رمضان را به اضافهء نوافل پنجاه ركعتى كه در غير ماه رمضان مىخواند به‌جا مىآورد و ابدا از آن پنجاه ركعت چيزى كم نمىنمود .\r\nمؤلف : كيفيت انجام نوافل شب‌هاى ديگر ، از شب بيست و چهارم تا آخر ماه ، مانند شب بيست و دوم مىباشد ، چنان كه اخبار ديگر بر آن دلالت دارد .\r\n275 . حضرت رضا عليه السّلام فرمود : رسول خدا صلّى اللَّه عليه و آله در روز اول محرم دو ركعت نماز مىخواند .\r\n276 . يزيد بن خليفه گويد : به حضرت صادق عليه السّلام عرض كردم : عمر بن حنظله\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدر بارهء وقت نمازها از شما براى ما مطالبى نقل كرده . حضرت فرمود : او بر ما دروغ نمىبندد . . . عرض كردم : عمر بن حنظله گويد : وقت نماز مغرب هنگامى است كه قرص آفتاب پنهان شود ، ولى رسول خدا صلّى اللَّه عليه و آله در مسافرت گاهى كه با شتاب راه مىپيمود نماز مغرب را تأخير مىانداخت و آن را با نماز عشا مىخواند . امام فرمود :\r\nعمر بن حنظله درست گفته است .\r\n277 . امام باقر عليه السّلام فرمود : رسول خدا صلّى اللَّه عليه و آله در شب‌هاى بارانى نماز مغرب را تأخير مىانداخت و در خواندن نماز عشاء عجله مىفرمود و آن دو را با هم يك جا مىخواند و مىفرمود : هر كه به ديگران رحم نكند به او رحم نخواهد شد .\r\n278 . امام صادق عليه السّلام فرمود : رسول خدا صلّى اللَّه عليه و آله وقتى كه در سفر بود و يا كار فورى داشت ، نماز ظهر و عصر را با هم مىخواند ، و همچنين بين نماز مغرب و عشاء فاصله نمىانداخت .\r\n279 . امام صادق عليه السّلام فرمود : در روزهاى بسيار گرم چون مؤذن براى گفتن اذان نماز ظهر اجازه مىخواست رسول خدا صلّى اللَّه عليه و آله مىفرمود :\r\nابرد ، ابرد\r\n« بگذار هوا خنك شود ، بگذار هوا خنك شود » .\r\nمؤلف : شيخ صدوق گويد :\r\n« ابرد ، ابرد »\r\nيعنى شتاب كن ، شتاب كن . و آن را از كلمهء « بريد » يعنى نامه‌رسان گرفته است كه به سرعت راه مىپويد . ولى ظاهرا مراد از آن تأخير انداختن اذان است تا هوا خنك شود و شدت گرما بكاهد ، چنان كه روايتى كه در كتاب علاء از محمد بن مسلم نقل شده اين معنى را تأييد مىكند . محمد بن مسلم گويد : امام باقر عليه السّلام در مسجد رسول خدا صلّى اللَّه عليه و آله در حالى كه من داشتم نماز مىخواندم مرا ديد . بعدا روزى به من فرمود هيچ وقت نماز واجب را در آن وقت نخوان . آيا نماز را در آن شدت گرما مىخوانى ؟ عرض كردم : نماز نافله بود .\r\n280 . رسول خدا صلّى اللَّه عليه و آله هر گاه در نماز ، كسى به خدمتش مىآمد و در كنارش مىنشست ، به خاطر او نماز را كوتاه مىكرد و متوجه او مىشد و مىفرمود : آيا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nحاجتى دارى ؟ پس از آنكه حاجات او را برمىآورد ، مجددا به نماز مىپرداخت .\r\n281 . رسول خدا صلّى اللَّه عليه و آله چون به نماز مىايستاد ، از ترس خدا رنگش مىپريد و صدايى سوزناك مانند صداى جوشش ديگ از سينه يا درونش به گوش مىرسيد .\r\n282 . رسول خدا صلّى اللَّه عليه و آله وقتى به نماز مىپرداخت مانند جامه‌اى بود كه روى زمين افتاده باشد .\r\n283 . عايشه گويد : رسول خدا صلّى اللَّه عليه و آله با ما سخن مىگفت و ما با او سخن مىگفتيم ، همين كه وقت نماز مىرسيد او را حالتى دست مىداد كه گويى نه او ما را مىشناسد و نه ما او را مىشناسيم .\r\n284 . رسول خدا صلّى اللَّه عليه و آله در نماز ، گاهى [ اندكى 
  ] به طرف راست و چپ خود نظر مىافكند ولى به عقب گردن نمىكشيد و روى خود را برنمىگرداند .\r\n285 . على عليه السّلام چون محمّد بن أبى بكر را والى مصر قرار داد ، ضمن دستور العملى كه براى او نوشت ، فرمود : سپس مواظب ركوع و سجودت باش ، زيرا رسول خدا صلّى اللَّه عليه و آله از همهء مردم نمازش كامل‌تر و در عين حال از همه سبك‌تر بود .\r\n286 . امام صادق عليه السّلام ضمن حديثى فرمود : وقتى رسول خدا صلّى اللَّه عليه و آله گوشت ميل مىكرد ، بدون آنكه دست‌هاى خود را بشويد به نماز مشغول مىشد ، ولى چون شير ميل مىفرمود ، پيش از آنكه دست خود را بشويد و آب در دهان بگرداند نماز نمىخواند .\r\n287 . ابن سنان گويد : به حضرت صادق عليه السّلام عرض كردم : ما مؤذّني داريم كه صبح نشده اذان مىگويد . فرمود : اگر چه صبح نشده اذان گفتن به نفع همسايگان است ، زيرا براى نماز شب ( يا آمادگى براى نماز صبح ) بيدار مىشوند ، و ليكن سنّت اين است كه هنگام طلوع فجر اذان گفته شود و ميان اذان و اقامه ، تنها همان دو ركعت نافلهء فجر فاصله شود .\r\n288 . امام صادق عليه السّلام ضمن حديثى فرمود : چون وقت نماز داخل مىشد ،\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nرسول خدا صلّى اللَّه عليه و آله به بلال مىفرمود : بالاى ديوار برو و با صداى بلند اذان بگو .\r\n289 . امام باقر عليه السّلام فرمود : رسول خدا صلّى اللَّه عليه و آله روزى براى نماز از خانه بيرون آمد در حالى كه حسين عليه السّلام را به دوش خود گرفته و به مسجد آورد و در كنار خود ايستاند و مردم نيز پشت سر آن حضرت براى نماز جماعت صف كشيدند - و حسين عليه السّلام دير به سخن آمده بود به طورى كه مىترسيدند زبان باز نكند - چون رسول خدا صلّى اللَّه عليه و آله تكبير نماز گفت حسين عليه السّلام با آن حضرت تكبير گفت . رسول خدا صلّى اللَّه عليه و آله وقتى تكبير فرزندش را شنيد دوباره تكبير گفت . حسين عليه السّلام نيز تكبير گفت ، تا آنكه رسول خدا صلّى اللَّه عليه و آله هفت بار تكبير گفت و حسين عليه السّلام نيز تكبير گفت . به اين سبب هفت بار تكبير گفتن در آغاز نماز سنّت گرديد « 1 » .\r\n290 . على عليه السّلام فرمود : رسول خدا صلّى اللَّه عليه و آله موقع گفتن تكبيرة الاحرام و همچنين هنگام گفتن تكبير براى ركوع و نيز هنگامى كه سر از ركوع برمىداشت ، دست‌ها را تا برابر گوشها بلند مىكرد .\r\n291 . امام باقر عليه السّلام فرمود : رسول خدا صلّى اللَّه عليه و آله در نماز\r\n« بسم اللَّه الرّحمن الرّحيم »\r\nرا آشكار مىكرد و صدايش را به آن بلند مىنمود .\r\n292 . امام صادق عليه السّلام فرمود : رسول خدا صلّى اللَّه عليه و آله وقتى با مردم نماز مىخواند\r\n« بسم اللَّه الرّحمن الرّحيم »\r\nرا آشكار مىكرد .\r\n293 . على عليه السّلام فرمود : هر گاه به رسول خدا صلّى اللَّه عليه و آله در نماز حالت « خميازه » دست مىداد ، دست راستش را جلو دهان مىگرفت .\r\n294 . على عليه السّلام فرمود : رسول خدا صلّى اللَّه عليه و آله گاهى در حال نماز دست خود را به محاسن شريف مىكشيد ؛ به آن حضرت عرض كرديم : يا رسول اللَّه ، شما را مىبينيم كه گاهى در نماز به محاسن خود دست مىكشيد ؟ ! فرمود : اين وقتى است كه غمم زياد مىشود و دلم مىگيرد .\r\n\r\n\r\n","description":"","footnote":"\r\n( 1 ) در بعضى روايات لفظ « حسن » نقل شده ولى « حسين » معروف‌تر است . ( مؤلف )\r\n","page_name":" 132 ","page_number":132},
  {"content":"\r\n\r\n295 . ابو سعيد خدرى گويد : رسول خدا صلّى اللَّه عليه و آله در نماز قبل از اشتغال به قرائت\r\n« أعوذ باللَّه من الشيطان الرجيم »\r\nمىگفت .\r\n296 . شيخ صدوق رحمه اللَّه گويد : نماز رسول خدا صلّى اللَّه عليه و آله از همهء مردم كامل‌تر و مختصرتر بود ، وقتى داخل نماز مىشد پس از گفتن\r\n« اللَّه اكبر »\r\nبلافاصله مىگفت :\r\n« بسم اللَّه الرّحمن الرّحيم »\r\n« 1 » .\r\n297 . امام باقر عليه السّلام فرمود : دو نفر از اصحاب رسول خدا صلّى اللَّه عليه و آله در كيفيت قرائت نماز آن حضرت اختلاف كردند ، براى روشن شدن آن به ابىّ بن كعب نامه نوشتند كه رسول خدا صلّى اللَّه عليه و آله چند بار در نماز مكث مىكرد ؟ او پاسخ داد :\r\nرسول خدا صلّى اللَّه عليه و آله در حال قرائت دو جا مكث مىكرد : يكى پس از فراغت از فاتحة الكتاب ، و ديگرى پس از پايان يافتن سوره .\r\nمؤلف : صدوق اين حديث را به طور مفصل روايت كرده و در آن آمده كه مكث اول پس از تكبيرة الاحرام ، و مكث دوم پس از فراغ از قرائت و قبل از رفتن به ركوع بوده است .\r\n298 . سمره و ابىّ بن كعب روايت كرده‌اند كه مكث اول رسول خدا صلّى اللَّه عليه و آله پس از تكبيرة الاحرام و دومى بعد از پايان يافتن سورهء حمد بوده است .\r\n299 . امام صادق عليه السّلام فرمود : رسول خدا صلّى اللَّه عليه و آله در نماز « صبح » سوره‌هايى مانند   « عَمَّ يَتَساءَلُونَ »   و   « هَلْ أَتاكَ حَدِيثُ الْغاشِيَةِ »   [ و «   هَلْ أَتى عَلَى الْإِنْسانِ   » 
  ] و «   لا أُقْسِمُ بِيَوْمِ الْقِيامَةِ »   و مانند آن را مىخواند . و در نماز « ظهر » مانند سوره‌هاى «   سَبِّحِ اسْمَ رَبِّكَ   » و   « وَ الشَّمْسِ وَ ضُحاها »   و   « هَلْ أَتاكَ حَدِيثُ الْغاشِيَةِ »   و مانند آن را قرائت مىكرد . و در نماز « مغرب » سوره‌هاى كوتاهترى چون «   قُلْ هُوَ اللَّهُ أَحَدٌ   » و «   إِذا جاءَ نَصْرُ اللَّهِ وَ الْفَتْحُ   » و   « إِذا زُلْزِلَتِ »   را مىخواند . و در نماز « عشاء » آنچه در نماز « ظهر » و\r\n\r\n\r\n","description":"","footnote":"\r\n( 1 ) از اين روايت معلوم مىشود كه آن حضرت در هنگام عجله و گاه براى رعايت حال عموم ، أعوذ باللَّه نمىگفت .\r\n","page_name":" 133 ","page_number":133},
  {"content":"\r\n\r\nدر نماز « عصر » آنچه در نماز « مغرب » مىخواند ، قرائت مىفرمود .\r\n300 . امام صادق عليه السّلام فرمود : رسول خدا صلّى اللَّه عليه و آله در ركعت آخر نماز شب سورهء «   هَلْ أَتى عَلَى الْإِنْسانِ   » را قرائت مىكرد .\r\n301 . روايت شده كه رسول خدا صلّى اللَّه عليه و آله در سه ركعت آخر نماز شب ( شفع و وتر ) نه سوره را مىخواند : در ركعت اول سورهء   « أَلْهاكُمُ التَّكاثُرُ »   و   « إِنَّا أَنْزَلْناهُ »   و   « إِذا زُلْزِلَتِ » ،   و در ركعت دوم : « الحمد « 1 » » و « و العصر » و «   إِذا جاءَ نَصْرُ اللَّهِ   » ، و در يك ركعت وتر «   قُلْ يا أَيُّهَا الْكافِرُونَ   » و « تبّت » و «   قُلْ هُوَ اللَّهُ أَحَدٌ   » .\r\n302 . امام صادق عليه السّلام فرمود : قنوت در تمام نمازها ، در ركعت دوم پيش از رفتن به ركوع و پس از قرائت ، سنّت لازمى است .\r\n303 . براء بن عازب گويد : رسول خدا صلّى اللَّه عليه و آله هيچ نماز واجبى را بدون « قنوت » انجام نمىداد .\r\n304 . هفتاد و چند تن از شيعيان از امام حسن عسكرى عليه السّلام - در يك حديث طولانى - روايت كرده‌اند كه آن حضرت فرمود : خداى عزّ و جلّ به جدّم رسول خدا صلّى اللَّه عليه و آله وحى كرد كه تو و على و حجتهاى ديگرم از نسل على را تا روز قيامت به ده خصلت مخصوص كردم ، كه از جملهء آنهاست : قنوت خواندن در ركعت دوم از هر نماز .\r\n305 . رسول خدا صلّى اللَّه عليه و آله براى ركوع به قدرى خم مىشد كه اگر مقدارى آب بر پشت او ريخته مىشد ثابت مىماند و از هيچ طرف فرو نمىريخت .\r\n306 . هشام بن حكم گويد : به امام كاظم عليه السّلام عرض كردم : به چه علت در ركوع « سبحان ربّى العظيم و بحمده » و در سجده « سبحان ربّى الاعلى و بحمده » گفته مىشود ؟ فرمود : اى هشام ، هنگامى كه رسول خدا صلّى اللَّه عليه و آله را به معراج بردند و در آنجا نماز گزارد و متذكر عظمت و بزرگى حق تعالى - كه در آن شب ديده بود - شد ، بدنش\r\n\r\n\r\n","description":"","footnote":"\r\n( 1 ) «   إِنَّا أَعْطَيْناكَ الْكَوْثَرَ   » درست است چنان كه در روايت ديگر آمده است . ( محمد هادى فقهى )\r\n","page_name":" 134 ","page_number":134},
  {"content":"\r\n\r\nبه لرزه افتاد و بىاختيار به حالت ركوع در آمد و در آن حال گفت :\r\n« سبحان ربّى العظيم و بحمده »\r\n. و چون از ركوع برخاست ، به سوى حق تعالى در مقام و جايگاهى بالاتر از حالت قبلى متوجه شد [ از ترس و عظمت حق 
  ] به سجده افتاد و گفت :\r\n« سبحان ربّى الاعلى و بحمده »\r\n. چون اين ذكر را هفت بار تكرار كرد حالت خوف و ترس از او زايل شد . به اين جهت « سنّت » بر آن قرار گرفت .\r\n307 . عبايه گويد : امير المؤمنين عليه السّلام به محمّد بن أبى بكر نوشت : مراقب ركوع و سجودت باش ، زيرا رسول خدا صلّى اللَّه عليه و آله كه نمازش را كامل‌تر از همه انجام مىداد و بهتر از ديگران مراعات مىكرد ، چون به ركوع مىرفت سه بار مىگفت :\r\n« سبحان ربّى العظيم و بحمده »\r\n. . . و چون به سجده مىرفت ، مىگفت :\r\n« سبحان ربّى الاعلى و بحمده »\r\n. 308 . على عليه السّلام فرمود : رسول خدا صلّى اللَّه عليه و آله چون به سجده مىرفت ، دو زانوى خود را قبل از دست‌ها به طرف زمين پيش مىبرد .\r\nمؤلف : در اخبار زيادى از اهل بيت عليهم السّلام ذكر شده كه مستحب است هنگام سجده رفتن دست‌ها را پيش از زانوها بر زمين بگذارند . و شايد مراد از « استقبال » زانوها به طرف زمين ، در اين حديث ، پيش بردن آن در موقع خم شدن باشد نه آن كه آنها را قبل از دستها بر زمين گذارد ( به اين صورت كه رسول خدا چون مىخواست به سجده برود ، اول با زانو به طرف زمين خم مىشد ولى دست‌هاى خود را پيش از زانوان بر زمين مىنهاد ) .\r\n309 . على عليه السّلام فرمود : رسول خدا صلّى اللَّه عليه و آله موقع سجده كردن بر كف‌هاى دست خود تكيه مىكرد و بازوهاى خود را باز نگه مىداشت به طورى كه زير بغل‌هايش از پشت سر ديده مىشد .\r\n310 . روايت شده كه رسول خدا صلّى اللَّه عليه و آله بر « خمره » - يعنى حصير كوچكى كه از برگ درخت خرما بافته مىشود - سجده مىكرد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n311 . امام باقر عليه السّلام فرمود : رسول خدا صلّى اللَّه عليه و آله به محل سجدهء خود آب مىپاشيد .\r\n312 . امام باقر عليه السّلام فرمود : رسول خدا صلّى اللَّه عليه و آله عصاى نوك تيزى داشت كه بر آن تكيه مىكرد و روزهاى عيد آن را به دست مىگرفت و موقع نماز خواندن آن را جلوى خود مىنهاد ( يعنى به زمين فرو مىكرد تا حريم نمازش باشد ) .\r\n313 . امام صادق عليه السّلام فرمود : رسول خدا صلّى اللَّه عليه و آله وقتى نماز مىخواند چوبدستى مخصوص خود را جلو سجاده‌اش مىنهاد .\r\n314 . امام صادق عليه السّلام فرمود : رسول خدا صلّى اللَّه عليه و آله در نماز عيد فطر و عيد قربان و نماز استسقا ( طلب باران ) در ركعت اول هفت تكبير ( تكبيرة الاحرام به اضافهء پنج تكبير براى قنوت‌ها ، و تكبير هفتم براى رفتن به ركوع ) و در ، ركعت دوم پنج تكبير ( چهار تكبير براى چهار قنوت و يكى هم براى رفتن به ركوع ) مىگفت .\r\n315 . على عليه السّلام فرمود : رسول خدا صلّى اللَّه عليه و آله در نماز عيد فطر و قربان ، سورهء «   سَبِّحِ اسْمَ رَبِّكَ الْأَعْلَى   » و   « هَلْ أَتاكَ حَدِيثُ الْغاشِيَةِ »   را قرائت مىكرد .\r\n316 . امام باقر عليه السّلام فرمود : رسول خدا صلّى اللَّه عليه و آله اول براى استسقا و طلب باران دو ركعت نماز مىخواند ، و سپس همانطور كه نشسته بود دعا مىكرد و از خداوند طلب باران مىنمود . و نيز فرمود : رسول خدا صلّى اللَّه عليه و آله اول نماز استسقا را تمام مىكرد و بعد از آن خطبه مىخواند ، و در نماز هم قرائت را بلند مىخواند .\r\n317 . امام باقر عليه السّلام فرمود : از سنّت است كه اهل هر شهرى براى نماز عيد فطر و قربان به سوى صحرا بيرون روند ، مگر اهل مكه كه آنان در مسجد الحرام نماز عيد مىخوانند .\r\n318 . على عليه السّلام فرمود : رسول خدا صلّى اللَّه عليه و آله هنگامى كه براى نماز از شهر خارج مىشد و به مصلّى مىرفت ، در رفتن از طريق « شجره » مىرفت و در مراجعت از طريق « معرّس » بازمىگشت . به طور كلى آن حضرت در رفتن به سوى مصلّى راه درازتر ، و در هنگام مراجعت راه كوتاه‌تر را اختيار مىفرمود .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n319 . أمير المؤمنين عليه السّلام فرمود : سنّت آن است كه جز در صحراها نماز باران نخوانند ، يعنى در آنجا كه مردم بتوانند به آسمان نظر كنند . و هيچ جا نبايد در مساجد نماز باران بخوانند و طلب باران كنند جز در مكّهء معظمه ( كه در مسجد الحرام نماز استسقا مىخوانند و طلب باران مىنمايند ) .\r\n320 . نعمان گويد : رسول خدا صلّى اللَّه عليه و آله صف‌هاى نماز ما را چنان مرتب و منظم مىكرد كه گويى چوب‌هاى تير را جفت و جور مىكند و فكر مىكرد كه ما از اين كار او غافليم . روزى به مسجد آمد و به نماز ايستاد ، چون خواست تكبيرة الاحرام بگويد متوجه شد كه مردى سينه‌اش جلوتر از سايرين است ، فرمود : بندگان خدا ، صفوف خود را منظم كنيد و گر نه ميان دلهايتان اختلاف خواهد افتاد .\r\n321 . ابن مسعود گويد : رسول خدا صلّى اللَّه عليه و آله هنگام نماز دست بر شانه‌هاى ما مىگذاشت و مىفرمود : منظم بايستيد و كج و راست نايستيد ، كه دلهايتان نيز كج و راست خواهد شد .\r\n\r\nملحقات\r\n275 ) رسول خدا صلّى اللَّه عليه و آله با اشتياق تمام انتظار وقت نماز را مىكشيد و چشم به راه داخل شدن وقت بود و [ چون وقت نماز مىرسيد 
  ] به مؤذنش مىفرمود : اى بلال [ با اذان گفتن 
  ] راحتمان كن .\r\n276 ) أمير المؤمنين عليه السّلام فرمود : رسول خدا صلّى اللَّه عليه و آله هيچ چيز را - از شام و غير آن - بر نماز مقدم نمىداشت ، و چون وقت نماز فرا مىرسيد گويا هيچ يك از خانواده و دوست و رفيق خود را نمىشناخت .\r\n277 ) امام صادق عليه السّلام فرمود : رسول خدا صلّى اللَّه عليه و آله چون خورشيد غروب مىكرد هيچ كارى را بر نماز مغرب مقدم نمىداشت و در اول وقت ، نماز مغربش را\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمىخواند .\r\n278 ) رسول خدا صلّى اللَّه عليه و آله مىفرمود : نور چشم من در نماز و روزه قرار داده شده ( يعنى آن دو را از هر چيز دوست‌تر مىدارم ) .\r\n279 ) رسول خدا صلّى اللَّه عليه و آله به ابو ذر فرمود : اى ابا ذر ، خداى متعال روشنى چشم مرا در نماز قرار داده و آن را محبوب من گردانيده چنان كه طعام را براى گرسنه و آب را براى تشنه محبوب ساخته است . آدم گرسنه با خوردن غذا سير مىشود ، و تشنه با نوشيدن آب سيراب مىگردد ، ولى من از خواندن نماز سير نمىشوم .\r\n280 ) رسول خدا صلّى اللَّه عليه و آله در حال نماز قلبش چون ديگ جوشان ، از خوف خداى متعال مىجوشيد .\r\n281 ) گفته‌اند : رسول خدا صلّى اللَّه عليه و آله هنگام نماز خواندن ديدگانش را به سوى آسمان برمىداشت ، و چون آيهء شريفه :  الَّذِينَ هُمْ فِي صَلاتِهِمْ خاشِعُونَ  « 1 » نازل شد ، سرش را پايين آورد و به سوى زمين نظر افكند .\r\n282 ) شيخ صدوق رحمه اللَّه گويد : در شش نماز « توجه » ( خواندن دعاى\r\n وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  . . .\r\n« 2 » بعد از تكبيرة الاحرام ) از سنّت است :\r\nركعت اول نماز شب ، يك ركعت نماز وتر ، ركعت اول از نافلهء ظهر ، ركعت اول نماز احرام ، ركعت اول نافلهء مغرب ، ركعت اول از هر نماز واجب .\r\n283 ) در ضمن پاسخهايى كه از ناحيهء مقدسه به مسائل محمّد بن عبد اللَّه حميرى داده شده ، چنين آمده : هيچ يك از دعاهاى مذكوره در « توجه » واجب نيست ، ليكن سنّت مؤكّد در آن ، كه مانند اجماع همگى بر آن اتفاق دارند آن است كه [ پس از تكبيرة الاحرام 
  ] چنين بگويى :\r\nوجّهت وجهى للّذي فطر السّموات و الارض حنيفا مسلما - على ملّة ابراهيم و دين محمّد و هدى علىّ أمير المؤمنين - و\r\n\r\n\r\n","description":"","footnote":"\r\n( 1 ) مؤمنون / 2 .\r\n( 2 ) اين دعا در حديث بعد ذكر شده است .\r\n","page_name":" 138 ","page_number":138},
  {"content":"\r\n\r\nما أنا من المشركين   . إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ ، لا شَرِيكَ لَهُ وَ بِذلِكَ أُمِرْتُ وَ أَنَا   من المسلمين . اللّهمّ اجعلنى من المسلمين ، أعوذ باللَّه السّميع العليم من الشّيطان الرّجيم ، بسم اللَّه الرّحمن الرّحيم .\r\n« روى خود را به سوى خداوندى كه آسمانها و زمين را آفريده ، برگرداندم در حالتى كه - بر طبق ملّت ابراهيم و دين محمّد و هدايت امير مؤمنان على - يكتا پرست و مسلمانم و هرگز از مشركان نيستم . همانا نماز و قربانى و زندگى و مرگم تنها براى خدا و در اختيار پروردگار جهانيان است كه شريكى ندارد ، و به همين اعتقاد مأمورم و از مسلمانانم .\r\nخدايا ، مرا از مسلمانان قرار ده . به خداى شنوا و دانا از شر شيطان رانده شده پناه مىبرم . . . » سپس شروع به خواندن سورهء حمد كن .\r\n284 ) ابو الحسن بن راشد گويد : از امام رضا عليه السّلام راجع به « تكبيرات افتتاحيه » سؤال كردم ، فرمود : هفت تكبير است . عرض كردم : از رسول خدا صلّى اللَّه عليه و آله روايت شده كه در افتتاح نماز يك تكبير بيشتر نمىگفته است . فرمود : رسول خدا صلّى اللَّه عليه و آله يك تكبير را بلند و شش تكبير ديگر را آهسته مىگفت .\r\n285 ) سيد بن طاوس گويد : نمازگزار پس از تمام شدن سلام نماز ، سه بار تكبير بگويد ، و در هر بار دستها را تا مقابل نرمهء گوش بلند نمايد ، زيرا آن سنّت مؤكّدى است كه رسول خدا صلّى اللَّه عليه و آله به شكرانهء بعضى بشارتهايى كه به او رسيد ، آن را سنّت قرار داد .\r\n286 ) امام صادق عليه السّلام مىفرمود : از سنّت است كه در نماز صبح و مغرب و عشا ، بين اذان و اقامه بنشيند و نافله نخواند . و از سنّت است كه در نماز ظهر و عصر بين اذان و اقامه دو ركعت نافله بخواند .\r\n287 ) امام باقر عليه السّلام در ضمن حديثى فرمود : سنّت بر آن جارى شده كه زنان در نماز جماعت ، پس از مردان سر از سجده بردارند .\r\n288 ) رسول خدا صلّى اللَّه عليه و آله چون ركوع مىكرد ، سرش را نه پايين مىانداخت و نه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nطورى بلند مىكرد كه از بدنش بالاتر باشد ، بلكه حد وسط را رعايت مىفرمود .\r\n289 ) امام باقر عليه السّلام در ضمن حديثى فرمود : رسول خدا صلّى اللَّه عليه و آله چون در نماز مىشنيد كه طفلى گريه مىكند ، نمازش را تخفيف مىداد تا مادرش ( كه در جماعت به حضرت اقتدا كرده ) به او رسيدگى كند .\r\n290 ) امام صادق عليه السّلام فرمود : رسول خدا صلّى اللَّه عليه و آله گاهى ( ظاهرا در اوقات سفر بوده ) خورجين ( و يا پالان شتر ) خود را كه طولش يك ذراع بود ( عوض چوبدستى كه در روايات ديگر ذكر شده ) جلوى خود قرار مىداد و نماز مىخواند تا حايلى ميان او و عابرين باشد .\r\n291 ) ابان بن تغلب گويد : به امام صادق عليه السّلام عرضه داشتم : رسول خدا صلّى اللَّه عليه و آله در چه ساعتى نماز « وتر » مىخواند ؟ حضرت اظهار داشت به اندازهء فاصله‌اى كه ميان غروب خورشيد و وقت نماز مغرب هست ( يعنى قبل از طلوع فجر به طورى كه تمام شدن نماز « وتر » با طلوع فجر متصل باشد ) .\r\n292 ) امام صادق عليه السّلام ضمن حديثى فرمود : سنّت بر آن جارى شده كه آدمى روز عيد فطر ، قبل از رفتن به مصلّى ، براى خواندن نماز عيد افطار كند . ولى در عيد قربان بعد از رفتن به مصلى ، [ و خواندن نماز 
  ] چيز بخورد .\r\n293 ) امام صادق عليه السّلام فرمود : در روز عيد فطر براى پدرم حصير كوچكى آوردند كه زير پا بيندازد ، پدرم آن را رد كرد و فرمود : اين روزى است كه رسول خدا صلّى اللَّه عليه و آله دوست داشت در فضاى باز باشد تا به آفاق آسمان بنگرد و جبههء شريفش را روى زمين بنهد .\r\n294 ) امام صادق عليه السّلام فرمود : در روز عيد فطر يا قربان به رسول خدا صلّى اللَّه عليه و آله گفتند : كاش در مسجد خودتان نماز عيد مىخوانديد ! پاسخ داد : دوست دارم به فضاى باز بروم تا آفاق آسمان را نظاره كنم .\r\n295 ) روايت شده كه رسول خدا صلّى اللَّه عليه و آله در عيد فطر و قربان - هر اندازه هوا\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nسرد و يا گرم بود - برد مىپوشيد و عمامه به سر مىنهاد .\r\n296 ) روايت شده كه رسول خدا صلّى اللَّه عليه و آله روز عيد فطر و قربان چون براى نماز عيد خارج مىشد ، صدايش را به تكبير بلند مىكرد .\r\n297 ) امام صادق عليه السّلام فرمود : تنها در مدينه نه در غير آن ، قبل از رفتن به مصلّى براى انجام نماز عيد فطر و قربان ، خواندن دو ركعت نافله در مسجد پيغمبر صلّى اللَّه عليه و آله از سنّت است ، زيرا رسول خدا صلّى اللَّه عليه و آله آن را انجام داده است .\r\n298 ) در حديثى چنين ذكر شده : چون عيد فرا رسيد ، مأمون از حضرت رضا عليه السّلام خواست تا سوار شده براى اداى نماز عيد و خطبه خواندن به مصلّى برود . . .\r\nچون مأمون اصرار زياد كرد ، حضرت اظهار داشت : يا امير المؤمنين ، اگر مرا از اين كار معاف دارى بيشتر دوست دارم ، و اگر معاف ندارى من به همان وضع و هيئتى كه رسول خدا صلّى اللَّه عليه و آله و امير المؤمنين على بن ابى طالب عليه السّلام به نماز عيد مىرفتند مىروم . . .\r\nصبح روز عيد چون آفتاب طلوع كرد ، حضرت رضا عليه السّلام غسل كرد و عمامهء سفيدى كه پارچه‌اش از پنبه بود به سر بست و يك طرف آن را به روى سينه و طرف ديگر را به پشت سر انداخت و آستين‌ها را بالا زد و به تمام غلامان و خدمتگزاران خود نيز فرمود كه شما هم مثل من عمل كنيد . سپس عصاى نوك تيزى را به دست گرفت و پاى برهنه ، در حالى كه لباسهايش را بالا زده و ساق پايش نمايان بود و ما هم در خدمت او بوديم ، آمادهء بيرون رفتن شد . پس چون ايستاد و ما هم در برابر او به راه افتاديم ، سر به سوى آسمان برداشت و چهار بار تكبير گفت . . . امام عليه السّلام با همان جلال و عظمت بر مردم نمايان شد ، بر در خانه ايستاد و سه بار با صداى بلند فرمود :\r\n« اللَّه اكبر ، اللَّه اكبر ، اللَّه اكبر على ما هدانا ، اللَّه اكبر على ما رزقنا من بهيمة الانعام ، و الحمد للَّه على ما ابلانا »\r\nو ما نيز با او همصدا شديم . . . حضرت در هر ده قدم يك بار توقف مىكرد و چهار تكبير را ( با صداى بلند ) مىگفت . . .\r\n299 ) رسول خدا صلّى اللَّه عليه و آله وقتى براى نماز عيد از راهى مىرفت ، هنگام برگشتن\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاز راه ديگر بازمىگشت .\r\n300 ) على عليه السّلام فرمود : رسول خدا صلّى اللَّه عليه و آله در نماز عيد فطر و قربان فقط يك تكبير مىگفت : حسين عليه السّلام دير به سخن آمده بود . روزى مادرش ( فاطمه ) عليها السّلام لباس به تنش كرد و همراه جدش فرستاد . چون رسول خدا صلّى اللَّه عليه و آله تكبير گفت حسين عليه السّلام هم با آن حضرت تا هفت بار موافقت كرد و تكبير گفت . سپس رسول خدا صلّى اللَّه عليه و آله براى ركعت دوم بلند شد و تكبير گفت ، و حسين عليه السّلام نيز تا پنج مرتبه موافقت كرد و تكبير گفت .\r\nپس رسول خدا صلّى اللَّه عليه و آله اين عمل را سنّت قرار داد و اين سنّت تا به امروز ثابت و برقرار است .\r\n301 ) على عليه السّلام فرمود : در نماز استسقا سنّت چنان است كه امام برخيزد و دو ركعت نماز بخواند ، سپس دستها را بگشايد و دعا كند ( و از خداوند طلب باران نمايد ) .\r\n302 ) امام باقر عليه السّلام فرمود : رسول خدا صلّى اللَّه عليه و آله چون براى استسقا و طلب باران به بيابان مىرفت ، به سوى آسمان نظر مىكرد و عباى مباركش را پشت و رو مىپوشيد .\r\nراوى گويد : به حضرت عرض كردم : معنى اين كار چيست ؟ فرمود : اين نشانه‌اى بين آن حضرت و اصحابش بود كه ( وقت استجابت دعا رسيده و ) خشكسالى به فراوانى نعمت تبديل خواهد شد « 1 » .\r\n303 ) رسول خدا صلّى اللَّه عليه و آله در دعاى استسقا سه بار مىگفت :\r\nاللّهمّ اسق عبادك و بهائمك ، و انشر رحمتك ، و احى بلادك الميتة .\r\n« خدايا ، بندگان و حيواناتت را سيراب كن ، و رحمتت را بر آنان منتشر ساز ، و سرزمين‌هاى مرده‌ات را زنده كن » .\r\n304 ) على عليه السّلام فرمود : بارانى كه روزى حيوانات از آن به وجود مىآيد از زير عرش نازل مىشود ، و از اين جهت بود كه رسول خدا صلّى اللَّه عليه و آله هنگام بارندگى ، زير\r\n\r\n\r\n","description":"","footnote":"\r\n( 1 ) يا آنكه اين عملى است كه حالت انكسار و شكستگى را نشان مىدهد و رحمت حق را به جوش مىآورد و موجب مىشود تا خشكسالى را به فراوانى نعمت تبديل سازد .\r\n","page_name":" 142 ","page_number":142},
  {"content":"\r\n\r\nقطرات اوليهء باران مىايستاد تا آنكه سر و محاسن شريفش از آب باران تر مىشد . . .\r\n305 ) على عليه السّلام فرمود : رسول خدا صلّى اللَّه عليه و آله چون به باران نظر مىكرد ، مىگفت :\r\nاللّهمّ اجعله صبّا نافعا\r\n« خدايا ، اين بارندگى را فراوان و سودمند قرار ده » .\r\n306 ) امام باقر عليه السّلام فرمود : چون رسول خدا صلّى اللَّه عليه و آله براى نماز جمعه بيرون مىرفت بالاى منبر مىنشست تا آنكه مؤذّن‌ها از گفتن اذان فارغ شوند .\r\n307 ) على عليه السّلام فرمود : از سنّت است كه چون امام جمعه بالاى منبر رفت هنگامى كه روى به جمعيت كرد بر آنان سلام كند .\r\n308 ) حضرت سجاد عليه السّلام فرمود : رسول خدا صلّى اللَّه عليه و آله ( در نماز جمعه ) دو خطبه مىخواند . پس از خطبهء اول روى منبر مىنشست ، سپس بلند مىشد و خطبهء دوم را مىخواند .\r\n309 ) امام باقر عليه السّلام فرمود : در نماز جمعه حمد و سوره را بلند بخوانيد ، زيرا كه آن سنّت است .\r\n310 ) امام باقر عليه السّلام فرمود : رسول خدا صلّى اللَّه عليه و آله هنگامى كه آفتاب از وسط آسمان رد مىشد نماز جمعه را مىخواند .\r\n311 ) امام زين العابدين على بن الحسين عليهما السّلام فرمود : قنوت خواندن در نماز جمعه سنّت است .\r\n312 ) امام صادق عليه السّلام فرمود : در نماز جمعه سنّت بر اين است كه امام در ركعت اول سورهء جمعه و در ركعت دوم سورهء منافقون بخواند .\r\n313 ) على عليه السّلام فرمود : چون رسول خدا صلّى اللَّه عليه و آله وارد مسجد مىشد و بلال مشغول گفتن اقامهء نماز بود ، آن حضرت مىنشست .\r\n314 ) سهل ساعدى گويد : ميان جاى نماز رسول خدا صلّى اللَّه عليه و آله و ديوار به اندازهء عبور گوسفند فاصله بود .\r\n315 ) هشام بن سالم از امام صادق عليه السّلام از تسبيح ( در ركوع و سجود ) پرسيد ،\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nآن حضرت فرمود : در ركوع\r\n« سبحان ربّى العظيم »\r\nو در سجده\r\n« سبحان ربّى الاعلى »\r\nبگو . سپس فرمود : يك بار ذكر گفتن واجب است و سه مرتبه سنّت ، و فضيلت در اين است كه ذكر ركوع و سجده هفت بار گفته شود .\r\n316 ) امام صادق عليه السّلام فرمود : رسول خدا صلّى اللَّه عليه و آله در هر ركعتى از نماز پانزده آيه قرائت مىكرد ، و ركوعش به اندازهء قيامش ، و سجده‌اش به اندازهء ركوعش طول مىكشيد ، و سر برداشتن آن حضرت از ركوع و سجده مساوى بود .\r\n317 ) امام باقر عليه السّلام فرمود : رسول خدا صلّى اللَّه عليه و آله نماز واجب صبح را هنگامى كه هوا خوب روشن شده بود مىخواند .\r\n318 ) اسحاق بن فضل از امام صادق عليه السّلام از سجده كردن بر حصير و بوريا پرسيد ، آن حضرت فرمود : اشكال ندارد ، اما من بيشتر دوست دارم كه بر زمين سجده شود ، زيرا رسول خدا صلّى اللَّه عليه و آله دوست داشت كه پيشانى خود را بر زمين نهد ، و من دوست دارم براى تو آنچه را كه رسول خدا صلّى اللَّه عليه و آله دوست داشت .\r\n319 ) در بارهء نماز نافله از امام صادق عليه السّلام روايت شده كه فرمود : سنّت آن است كه نوافل روز آهسته و نوافل شب بلند خوانده شود .\r\n320 ) از معصوم عليه السّلام روايت شده كه فرمود : سورهء «   قُلْ هُوَ اللَّهُ أَحَدٌ   » يك سوم قرآن ، و سورهء «   قُلْ يا أَيُّهَا الْكافِرُونَ   » برابر يك چهارم قرآن است و رسول خدا صلّى اللَّه عليه و آله «   قُلْ هُوَ اللَّهُ أَحَدٌ   » را در نماز وتر ( يك ركعتى آخر نماز شب ) جمع مىكرد تا آنكه همهء قرآن را خوانده باشد « 1 » .\r\n321 ) امام باقر عليه السّلام مىفرمود : دعا خواندن پس از نماز واجب بيشتر از خواندن نماز مستحبى ثواب دارد و سنّت نيز بر اين جارى شده است .\r\n322 ) ابو هارون مكفوف ، از امام صادق عليه السّلام روايت كرده است كه فرمود : اى ابا هارون ، ما ( اهل بيت ) فرزندان خويش را به گفتن تسبيح حضرت فاطمه عليها السّلام امر\r\n\r\n\r\n","description":"","footnote":"\r\n( 1 ) ظاهرا مراد اين است كه آن حضرت در نماز وتر سه مرتبه «   قُلْ هُوَ اللَّهُ أَحَدٌ   » را مىخواند .\r\n","page_name":" 144 ","page_number":144},
  {"content":"\r\n\r\nمىكنيم همان گونه كه به خواندن نماز امر مىكنيم ، تو نيز بر آن مواظبت كن ، زيرا هر كه به گفتن تسبيح آن حضرت مداومت كند شقى نخواهد شد .\r\n323 ) رسول خدا صلّى اللَّه عليه و آله به على عليه السّلام فرمود : يا على ، بر تو باد در تعقيب نمازهاى واجب به خواندن آية الكرسى ، زيرا بر اين عمل غير از پيامبر و يا صدّيق و شهيد مواظبت نمىكند .\r\n324 ) رسول خدا صلّى اللَّه عليه و آله در نمازهاى شفع و وتر ، در ركعت اول «   سَبِّحِ اسْمَ رَبِّكَ الْأَعْلَى   » و در ركعت دوم «   قُلْ يا أَيُّهَا الْكافِرُونَ   » و در ركعت سوم كه ( يك ركعتى است و ) بايد در آن قنوت خواند «   قُلْ هُوَ اللَّهُ أَحَدٌ   » را قرائت مىكرد . و خواندن همهء اين سوره‌ها بعد از خواندن سورهء حمد است .\r\n325 ) امير المؤمنين على عليه السّلام روايت نموده كه رسول خدا صلّى اللَّه عليه و آله در سجده اين دعا را مىخواند :\r\nاللّهمّ لك سجدت ، و بك آمنت ، و لك اسلمت ، سجد وجهى للّذي خلقه و صوّره ، و شقّ سمعه و بصره ،  فَتَبارَكَ اللَّهُ أَحْسَنُ الْخالِقِينَ \r\n. « بار الها ، براى تو سجده كردم ، و به تو ايمان آوردم ، و تسليم تو هستم . چهره ( و حقيقت ) من بر كسى سجده كرد كه آن را آفريد و تصويرش نمود ، و چشم و گوش برايش شكافت ، پس مقدس و والاست خداى يكتا كه بهترين آفرينندگان است » .\r\n326 ) امير المؤمنين عليه السّلام به محمّد بن أبى بكر ( هنگامى كه او را والى مصر نمود ) نوشت : مواظب ركوع نمازت باش - تا آنجا كه مىفرمايد : - چون رسول خدا صلّى اللَّه عليه و آله از ركوع بلند مىشد ، مىگفت :\r\nسمع اللَّه لمن حمده . لك الحمد ملأ سماواتك و ملأ أرضك ، و ملأ ما شئت من شىء .\r\n« خداوند ستايش كسى را كه او را ستود بشنود و اجابت كند ، خداوندا ، تو را سپاس و ستايش به حجم آسمانها و زمينت ، و حجم هر چه كه خواهى » .\r\n327 ) رسول خدا صلّى اللَّه عليه و آله ميان دو سجدهء نماز اين دعا را مىخواند :\r\nاللّهمّ اغفر لى و ارحمنى ، و اجرنى و عافنى ،  إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ   ، تَبارَكَ اللَّهُ رَبُّ \r\n\r\n","description":"","footnote":"","page_name":" 145 ","page_number":145},
  {"content":"\r\n\r\n الْعالَمِينَ  .\r\n« خداوندا ، مرا بيامرز و بر من رحمت آر ، و مرا پناه ده و عافيت بخش ، من به خيرى كه بر من فرو فرستى نيازمندم ، مقدس و والاست خداى يكتا كه پروردگار عالميان است » .\r\n328 ) ميمونه همسر رسول خدا صلّى اللَّه عليه و آله گويد : براى آن حضرت حصير كوچكى كه از برگ درخت خرما بافته شده بود در مسجد پهن مىكردند تا بر آن نماز بخواند .\r\n329 ) امام حسن عسكرى عليه السّلام فرمود : خداى بزرگ به جدّم رسول خدا صلّى اللَّه عليه و آله وحى كرد كه تو و على و حجت‌هاى ديگرم از نسل على و شيعيان شما را تا روز قيامت به ده خصلت مخصوص گردانيده‌ام ، كه از جملهء آنها پيشانى بر خاك نهادن است بعد از هر نماز ( براى سجدهء شكر ) .\r\n330 ) رسول خدا صلّى اللَّه عليه و آله چون نماز مىخواند آن را به طور كامل انجام مىداد .\r\n331 ) روايت شده : محبوب‌ترين نمازها نزد رسول خدا صلّى اللَّه عليه و آله نمازى بود كه بر آن مداومت شود اگر چه نماز مختصرى باشد . و آن حضرت چون شروع به خواندن نمازى مىفرمود بر آن مداومت مىكرد .\r\n332 ) رسول خدا صلّى اللَّه عليه و آله مىفرمود : دو ركعت نماز در دل شب ، نزد من محبوب‌تر است از دنيا و آنچه در آن است .\r\n333 ) رسول خدا صلّى اللَّه عليه و آله فرمود : سوگند به خدايى كه مرا برانگيخت ، جبرئيل از اسرافيل ، از خداى تبارك و تعالى به من خبر داد كه فرمود : هر كس در شب آخر ماه مبارك رمضان ده ركعت نماز بخواند ، در هر ركعت سورهء حمد يك مرتبه و سورهء «   قُلْ هُوَ اللَّهُ أَحَدٌ   » را ده بار بخواند و در ركوع و سجدهء آن ده مرتبه\r\n« سبحان اللَّه و الحمد للَّه و لا إله الّا اللَّه و اللَّه اكبر »\r\nبگويد ، و در هر دو ركعت تشهد بخواند و سلام دهد ، و چون از ده ركعت نماز فارغ شد هزار مرتبه استغفار كند ( استغفر اللَّه بگويد ) و پس از استغفار به سجده رفته بگويد :\r\nيا حىّ يا قيّوم ، يا ذا الجلال و الاكرام ، يا رحمان الدّنيا و الآخرة و رحيمهما ، يا أرحم الرّاحمين ، يا إله الاوّلين و الآخرين ، اغفر لنا\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nذنوبنا ، و تقبّل منّا صلاتنا و صيامنا و قيامنا\r\n( بعد در بارهء اجر كسى كه اين عمل را انجام دهد و در فضيلت اين نماز بيانات زيادى فرمود تا آنجا كه رسول خدا صلّى اللَّه عليه و آله فرمود : ) اين نمازى است كه تنها خداى متعال به من و امّتم از مردان و زنان هديه فرموده و به احدى از پيغمبران و غير آنان پيش از من عطا نكرده است .\r\n334 ) رسول خدا صلّى اللَّه عليه و آله چون وارد خانه مىشد پيش از آنكه بنشيند اول كارى كه انجام مىداد اين بود كه چهار ركعت نماز ( به دو سلام ) مىخواند ، در ركعت اول سورهء « لقمان » و در ركعت دوم سورهء « يس » و در ركعت سوم سورهء « حم دخان » و در ركعت چهارم سورهء « تبارك الملك » را قرائت مىفرمود .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\n17 آداب و سنن آن حضرت در روزه\r\n322 . امام صادق عليه السّلام مىفرمود : رسول خدا صلّى اللَّه عليه و آله آن قدر پى در پى روزه مىگرفت كه مىگفتند : ديگر افطار نمىكند . سپس آن قدر پشت سر هم افطار مىكرد كه مىگفتند : ديگر روزه نمىگيرد . پس از آن يك روز در ميان روزه مىگرفت .\r\nسپس روزهاى دوشنبه و پنجشنبه از هر هفته را روزه مىگرفت . سرانجام سنّت بر آن جارى شد كه آن حضرت در هر ماه سه روز : پنجشنبهء اول ماه ، و چهارشنبهء وسط ، و پنجشنبهء آخر ماه را روزه مىگرفت . و آن حضرت مىفرمود : اين روزهء همهء عمر است ( اگر كسى چنين كند مثل آن است كه تمام عمرش روزه باشد ) .\r\nامام صادق عليه السّلام فرمود : پدرم مىفرمود : هيچ كس نزد خداوند مبغوض‌تر از كسى نيست كه وقتى به او نگويند : رسول خدا صلّى اللَّه عليه و آله چنان و چنان مىكرد ، او در جواب بگويد : خدا مرا به خواندن نماز و روزهء بسيار عذاب نخواهد كرد ( نماز و روزه حد معينى ندارد و هر چه بيشتر بهتر ! ) . زيرا معنى اين حرف اين است كه گويا رسول خدا صلّى اللَّه عليه و آله از انجام بيش از آن عاجز بود .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n323 . امام صادق عليه السّلام فرمود : رسول خدا صلّى اللَّه عليه و آله در آغاز بعثت آن قدر پى در پى روزه مىگرفت كه مىگفتند ديگر افطار نمىكند . سپس آن قدر افطار مىكرد كه مىگفتند ديگر روزه نمىگيرد . آن‌گاه از اين روش دست برداشت و يك روز در ميان روزه مىگرفت كه روزهء حضرت داود عليه السّلام باشد . سپس آن را ترك كرد و سه روز ايام البيض ( سيزده و چهارده و پانزدهم هر ماه ) را روزه مىگرفت . و سرانجام از آن هم صرف نظر كرد و سه روز را در دهه‌هاى ماه پخش كرد : پنجشنبهء دههء اول ، و چهارشنبهء دههء دوم ، و پنجشنبهء دهه سوم . و تا زنده بود اين روش را ادامه داد .\r\n324 . على عليه السّلام فرمود : روزه گرفتن سه روز از هر ماه كه پنجشنبه اول و چهارشنبهء وسط و پنجشنبهء آخر باشد و روزهء ماه شعبان ، وسوسه را از دل ، و غم و غصه را از قلب آدمى مىزدايد . . . ما اهل بيت پنجشنبهء اول و آخر و چهارشنبهء وسط هر ماه را روزه مىداريم .\r\n325 . عنبسهء عابد گويد : رسول خدا صلّى اللَّه عليه و آله رحلت فرمود در حالى كه هميشه ماه شعبان و ماه رمضان و سه روز از هر ماه را روزه مىگرفت .\r\n326 . روزى رسول خدا صلّى اللَّه عليه و آله به ياران خود فرمود : كدام يك از شما تمام روزها را روزه مىداريد ؟ سلمان گفت : يا رسول اللَّه ، من . يكى از حاضران گفت : اى سلمان ، اكثر روزها تو را ديده‌ام كه غذا مىخورى ! سلمان گفت : چنان نيست كه تو گمان كرده‌اى ، من در هر ماه سه روز آن را روزه مىگيرم ، و خدا فرموده : « هر كه يك عمل خوبى انجام دهد ده برابر آن ثواب داده مىشود » . و از طرفى هم روزهء ماه شعبان را به ماه رمضان وصل مىكنم ، و هر كه چنين كند ثواب روزهء تمام دهر را دارد . رسول خدا صلّى اللَّه عليه و آله به آن مرد فرمود : كجا ديگر با مثل لقمان حكيم برخورد خواهى كرد ؟ آنچه خواهى از او بپرس كه تو را پاسخ خواهد داد .\r\n327 . سماعه گويد : از امام صادق عليه السّلام پرسيدم : آيا رسول خدا صلّى اللَّه عليه و آله ماه شعبان را روزه مىگرفت ؟ فرمود : آرى ، ولى تمام آن را روزه نبود . پرسيدم : چند روز از آن\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nرا افطار مىكرد ؟ فرمود : افطار مىكرد . اين سؤال را سه بار تكرار كردم و آن حضرت بجز كلمهء « افطار مىكرد » چيزى نمىفرمود ، سپس سال بعد نيز همان سؤال را از حضرت كردم و باز همانطور پاسخ فرمود .\r\n328 . امام باقر عليه السّلام فرمود : رسول خدا صلّى اللَّه عليه و آله ماه شعبان و ماه رمضان را روزه مىگرفت و آن دو را به هم وصل مىكرد ، ولى ديگران را از اين كار نهى مىنمود ، و مىفرمود : اين دو ماه ، ماه خداست و روزهء آن كفارهء گناهان قبل و بعد آنها خواهد بود .\r\nمؤلف : شايد مراد از نهى اين باشد كه آن حضرت خوش نداشت مردم تمام ماه شعبان را روزه بگيرند ، چنان كه در پاره‌اى از اخبار امر شده كه ميان روزهء ماه شعبان و ماه رمضان و لو به يك روز در اواسط آن افطار كنند .\r\n329 . انس بن مالك گويد : طعام رسول خدا صلّى اللَّه عليه و آله شربتى در افطار و شربتى در سحر بود ، و بسا اتفاق مىافتاد كه شبانه‌روز جز يك بار خوردنى نداشت . و خيلى از اوقات اين شربت شير بود و گاهى غذاى آن حضرت نان خيس خورده بود .\r\n330 . امام صادق عليه السّلام فرمود : رسول خدا صلّى اللَّه عليه و آله زمانى كه رطب ( خرماى تازه ) وجود داشت اول چيزى كه با آن افطار مىكرد رطب بود و در زمان تمر ( خرماى خشك ) با تمر افطار مىفرمود .\r\n331 . امام باقر عليه السّلام فرمود : رسول خدا صلّى اللَّه عليه و آله وقتى روزه مىگرفت و براى افطار به چيز شيرينى دست نمىيافت با آب افطار مىكرد .\r\n332 . و در بعض روايات وارد است : آن حضرت گاهى با كشمش افطار مىكرد .\r\n333 . شيخ مفيد رحمه اللَّه گويد : از آل محمّد عليهم السّلام روايت شده كه سحرى خوردن مستحب است اگر چه با يك شربت آب باشد . و روايت شده كه بهترين غذاى سحر « خرما » و « قاووت » است ، زيرا رسول خدا صلّى اللَّه عليه و آله در سحرها از آن ميل مىكرد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n334 . رسول خدا صلّى اللَّه عليه و آله بيشتر اوقات حليم مىخورد و گاهى نيز آن را غذاى سحر قرار مىداد .\r\n335 . رسول خدا صلّى اللَّه عليه و آله چون ماه رمضان فرا مىرسيد تمامى اسيران را آزاد مىكرد ، و به هر سائلى چيزى مىداد .\r\n6\r\n33 . على عليه السّلام فرمود : رسول خدا صلّى اللَّه عليه و آله دههء آخر ماه مبارك رمضان بستر خود را جمع مىكرد و كمر همّت براى عبادت محكم مىبست . و در شب بيست و سوم اهل بيت خود را بيدار نگه مىداشت و به صورت هر كدام كه خواب بر او غلبه مىكرد آب مىپاشيد تا خواب از چشمش برود . همچنين حضرت فاطمه عليها السّلام هيچ يك از اهل خانهء خود را نمىگذاشت كه در آن شب بخوابند و براى اينكه خوابشان نبرد غذاى كمترى به آنان مىداد و از روز ، خود را براى شب‌زنده‌دارى آماده مىكرد ، و مىفرمود : محروم است كسى كه از خير اين شب بىبهره ماند .\r\n337 . على عليه السّلام فرمود : رسول خدا صلّى اللَّه عليه و آله روز عيد فطر هنگامى كه مىخواست براى نماز عيد به سوى مصلّى بيرون رود قبلا با چند دانه خرما يا كشمش افطار مىنمود .\r\n338 . شيخ صدوق رحمة اللَّه گويد : سنّت آن است كه آدمى در عيد قربان بعد از نماز ، و در عيد فطر قبل از نماز چيزى بخورد .\r\n\r\nملحقات\r\n335 ) از برخى زنان پيامبر صلّى اللَّه عليه و آله روايت شده كه آن حضرت روز نهم ماه ذى حجه و سه روز از هر ماه ( پنجشنبهء اول ماه و چهارشنبهء وسط و پنجشنبهء آخر ماه ) را روزه مىگرفت .\r\n336 ) چون ماه مبارك رمضان فرا مىرسيد رنگ رخسار رسول خدا صلّى اللَّه عليه و آله\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nتغيير مىكرد و نماز خواندنش زياد مىشد ، و در دعا و درخواست از خداوند بسيار زارى و تضرع مىكرد و از خدا ترسان بود .\r\n337 ) رسول خدا صلّى اللَّه عليه و آله هر گاه از امرى غمگين مىشد ، با نماز خواندن و روزه گرفتن بر دفع آن غم يارى مىجست .\r\n338 ) على عليه السّلام فرمود : چون ماه شعبان فرا مىرسيد ، رسول خدا صلّى اللَّه عليه و آله در اول آن ، سه روز ، و در وسط آن سه روز ، و در آخر آن سه روز روزه مىگرفت ، و دو روز به ماه مبارك رمضان مانده روزه نمىگرفت ، سپس ماه رمضان را روزه مىداشت .\r\n339 ) امام صادق عليه السّلام فرمود : رسول خدا صلّى اللَّه عليه و آله چون مىخواست افطار كند با حلوا آغاز مىكرد ، و اگر حلوا نبود با يك حبّه قند يا خرما افطار مىفرمود ، و اگر هيچ كدام نبود با آب نيم گرم افطار مىنمود .\r\n340 ) جابر گويد : امام باقر عليه السّلام فرمود : رسول خدا صلّى اللَّه عليه و آله با دو چيز سياه افطار مىكرد . پرسيدم : دو چيز سياه چيست ؟ فرمود : يكى خرماى خشك و آب ، و ديگرى خرماى تازه و آب .\r\n341 ) رسول خدا صلّى اللَّه عليه و آله با خرما افطار مىكرد ، و هر گاه شكر مىيافت با آن افطار مىنمود .\r\n342 ) امام صادق عليه السّلام فرمود : چون دههء آخر ماه مبارك رمضان مىرسيد ، رسول خدا صلّى اللَّه عليه و آله كمر همّت مىبست و از نزديكى كردن با زنانش احتراز مىكرد و شب‌زنده‌دارى مىنمود و خود را براى عبادت فارغ مىساخت .\r\nبه روايت ديگر : خود به عبادت مىكوشيد و خانواده‌اش را نيز به كوشش وامىداشت و آنان را از خواب بيدار مىكرد .\r\n343 ) شيخ طوسى رحمه اللَّه گويد : آنچه از سنّت رسول خدا صلّى اللَّه عليه و آله ثابت شده اين است كه آن حضرت خود متصدى رؤيت هلال ماه مبارك رمضان مىشد و در جستجوى آن برمىآمد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n344 ) على عليه السّلام فرمود : جدا كردن زكات فطره پيش از [ نماز 
  ] فطر از سنّت است .\r\n345 ) شيخ صدوق رحمه اللَّه گويد : گفتن تكبير [ هاى مخصوص 
  ] پس از ده نماز ، از شب عيد فطر بعد از نماز مغرب و عشا تا بعد از نماز عصر روز دوم شوال ، و پس از ده نماز ، از روز عيد قربان پس از نماز ظهر و عصر تا بعد از نماز صبح روز دوازدهم ذى حجّه [ براى كسانى كه در مكه نيستند 
  ] از سنّت است .\r\n346 ) سعيد نقّاش گويد : امام صادق عليه السّلام به من فرمود : آگاه باش كه در عيد فطر تكبير گفتن از سنّت است . گفتم : چه زمانى بايد گفت ؟ فرمود : بعد از نماز مغرب و عشاء شب عيد فطر و بعد از نماز صبح عيد و بعد از نماز عيد فطر ، سپس تكبيرات را قطع كند .\r\n347 ) على عليه السّلام فرمود : تعجيل در افطار روزه و تأخير در خوردن سحرى و خواندن نماز مغرب پيش از افطار سنّت است . . .\r\n348 ) امام صادق عليه السّلام مىفرمود : سنّت بر اين است كه زكات فطره يك صاع ( كه تقريبا سه كيلوگرم است از يك جنس ، مثلا ) از خرما يا كشمش و يا جو داده شود .\r\n349 ) رسول خدا صلّى اللَّه عليه و آله فرمود : خداى متعال شش خصلت را براى من نپسنديد و من نيز آنها را براى جانشينان خود و پيروان آنان نمىپسندم ، كه از جملهء آنها :\r\nروزه ، بازى كردن با زن ( يا بد زبانى ) در حال روزه است .\r\n350 ) مردى به امام رضا عليه السّلام در روز عيد فطر عرض كرد : من امروز با خرما و با خاك قبر ( تربت امام حسين عليه السّلام ) افطار كردم . آن حضرت فرمود : سنّت و بركت را با هم جمع كرده‌اى .\r\n351 ) رسول خدا صلّى اللَّه عليه و آله با جرعه‌اى آب ، يا كمى شير و يا چند دانه خرما افطار مىكرد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\n18 آداب و سنن آن حضرت در اعتكاف\r\n339 . امام صادق عليه السّلام فرمود : رسول خدا صلّى اللَّه عليه و آله در ماه رمضان ( سال اول هجرت ) در دههء اول در مسجد اعتكاف كرد ، و سال دوم در دههء دوم و در سال سوم در دههء آخر اعتكاف نمود ، ولى پس از آن هميشه در دههء آخر ماه رمضان اعتكاف مىنمود .\r\n340 . امام صادق عليه السّلام فرمود : جنگ « بدر » در ماه رمضان ( سال دوم هجرت ) اتفاق افتاد ، به اين جهت رسول خدا صلّى اللَّه عليه و آله در آن سال در مسجد معتكف نشد . اما سال بعد ، آن حضرت دو دهه اعتكاف كرد : يك دهه براى همان سال ، و دههء ديگر براى قضاء اعتكاف سال قبل .\r\n341 . امام صادق عليه السّلام فرمود : رسول خدا صلّى اللَّه عليه و آله چون دههء آخر ماه رمضان مىشد در مسجد اعتكاف مىكرد ؛ برايش خيمه‌اى مويين مىزدند و حضرت كمر همّت براى عبادت مىبست و بستر خوابش را برمىچيد . يكى گفت : از زنان نيز كناره مىگرفت ؟ فرمود : نه ، از زنان كناره نمىگرفت .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمؤلف : اين معنى در روايات زيادى نقل شده كه بعضى از آنها در باب هفدهم گذشت . و گفته‌اند كه مقصود از « عزلت » كناره‌گيرى از آنان در بستر بوده است نه در معاشرت و مصاحبت با آنان .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\n19 آداب و سنن آن حضرت در صدقه دادن\r\n342 . در وصيت رسول خدا صلّى اللَّه عليه و آله به على عليه السّلام آمده است : ششم آنكه در نماز و روزه و صدقه از سنّت من پيروى كنى . . . و اما راجع به صدقه ، به قدرى در آن كوشا باشى كه گمان كنى در صرف مال براى صدقه اسراف كرده‌اى .\r\n343 . امام صادق عليه السّلام فرمود : رسول خدا صلّى اللَّه عليه و آله هيچ گاه سائلى را از خود نراند ، اگر چيزى داشت به او مىداد ، و اگر نداشت مىفرمود : خدا برساند .\r\nمؤلف : اين مطلب در اخبار شيعه و سنّى به قدرى زياد نقل شده كه شايد به حد تواتر رسيده باشد . ما بعض از آن روايات را در باب دوم ( آداب معاشرت ) و غير آن ذكر كرديم .\r\n344 . امام صادق عليه السّلام ضمن حديثى فرمود : ما اهل بيت آنچه در راه خدا داده‌ايم پس نمىگيريم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nملحقات\r\n352 ) رسول خدا صلّى اللَّه عليه و آله فرمود : من چند چيز را ترك نمىكنم . سوار شدن بر الاغ پالان‌دار ، با بردگان روى حصير غذا خوردن ، و با دست خود به سائل كمك كردن .\r\n353 ) رسول خدا صلّى اللَّه عليه و آله فرمود : جوانمردى ما اهل بيت در اين است كه از آن كه به ما ستم كرده درمىگذريم ، و به آن كه ما را محروم ساخته بخشش مىكنيم .\r\n354 ) روايت است كه جود و بخشش رسول خدا صلّى اللَّه عليه و آله در خير از همهء مردم بيشتر و از تندباد سريع‌تر بود . بذل و عطايش ادامه داشت و بخلى از او نمودار نمىشد و ممانعتى سر نمىزد .\r\n355 ) على عليه السّلام فرمود : ما اهل بيت ، كسانى را كه به نظر مىرسد غير مستحق هستند رد نمىكنيم از ترس اينكه مبادا مستحق واقعى را رد كرده باشيم .\r\n356 ) امير المؤمنين عليه السّلام فرمود : چون چيزى از رسول خدا صلّى اللَّه عليه و آله مىخواستند ، اگر قصد انجام آن را داشت جواب مثبت مىداد ، و اگر قصد انجام آن را نداشت سكوت مىكرد و كلمهء « نه » بر زبان جارى نمىساخت .\r\n357 ) حسن بن على بن فضّال گويد : از حضرت رضا عليه السّلام پرسيدم : چرا وقتى امير المؤمنين عليه السّلام در ظاهر به خلافت رسيد « فدك » را [ به بنى فاطمه عليهم السّلام 
  ] برنگردانيد ؟ ! فرمود : زيرا ما خاندانى هستيم كه فقط خداوند حقوق غصب‌شدهء ما را از ستمگران مىگيرد . ما سرپرست مؤمنان هستيم ، به نفع آنان حكم كرده ، حقوقشان را از ستمگران گرفته ، به آنان باز مىگردانيم ، اما براى بازگرفتن حقوق خود اقدام نمىكنيم .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\n20 آداب و سنن آن حضرت در قرائت قرآن\r\n345 . امير المؤمنين عليه السّلام فرمود : چيزى جز حالت جنابت ، مانع رسول خدا صلّى اللَّه عليه و آله از تلاوت كردن قرآن نمىشد .\r\n346 . امّ سلمه گويد : رسول خدا صلّى اللَّه عليه و آله در قرائت قرآن هر آيه را از آيهء ديگر جدا مىنمود .\r\n347 . رسول خدا صلّى اللَّه عليه و آله نمىخوابيد تا « مسبّحات » را قرائت كند ، و مىفرمود :\r\nدر اين سوره‌ها آيه‌اى است كه از هزار آيه برتر است . گفتند : « مسبّحات » كدام سوره‌هاست ؟ فرمود : سورهء حديد ، حشر ، صف ، جمعه و تغابن .\r\n348 . جابر گويد : رسول خدا صلّى اللَّه عليه و آله نمىخوابيد تا سورهء « تبارك » و « الم ، تنزيل » را قرائت كند .\r\n349 . على عليه السّلام فرمود : رسول خدا صلّى اللَّه عليه و آله اين سورهء «   سَبِّحِ اسْمَ رَبِّكَ الْأَعْلَى   » را دوست مىداشت . و اول كسى كه گفت :\r\n« سبحان ربّى الاعلى »\r\nميكائيل عليه السّلام بود .\r\n350 . ابن عباس گويد : رسول خدا صلّى اللَّه عليه و آله وقتى سورهء «   سَبِّحِ اسْمَ رَبِّكَ الْأَعْلَى   »\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nرا قرائت مىكرد ، مىگفت :\r\n« سبحان ربّى الأعلى »\r\n. اين معنى از على عليه السّلام نيز روايت شده است .\r\n351 . ابى امامه گويد : بعد از حجّة الوداع با رسول خدا صلّى اللَّه عليه و آله نماز مىخواندم و آن حضرت زياد سورهء «   لا أُقْسِمُ بِيَوْمِ الْقِيامَةِ   » را قرائت مىفرمود ، و چون آيهء :\r\n أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  ( آيا آن خدا قادر نيست مردگان را زنده كند ؟ ) را مىخواند ، شنيدم مىفرمود :\r\nبلى و انا على ذلك من الشّاهدين .\r\n« چرا قادر است ؛ من نيز به آن گواهى مىدهم » .\r\nمؤلّف : در اين معنى روايات ديگرى نيز وجود دارد با مختصر اختلافى در آنچه آن حضرت مىگفت .\r\n352 . ابو هريره گويد : رسول خدا صلّى اللَّه عليه و آله چون آيهء :   وَ نَفْسٍ وَ ما سَوَّاها ، فَأَلْهَمَها فُجُورَها وَ تَقْواها   را تلاوت مىفرمود ، اندكى مكث مىكرد ، بعد مىگفت :\r\nاللّهمّ آت نفسى تقويها ، و زكّها أنت خير من زكّاها ، أنت وليّها و موليها .\r\n« خدايا ، به من پرهيزكارى ده ، و جانم را پاكيزه كن ، كه تو بهترين پاكيزه‌كنندهء آن ، و تو سرپرست و مولاى آنى » . اين را مىفرمود در حالى كه مشغول نماز بود .\r\n\r\nملحقات\r\n358 ) ابو سعيد خدرى گويد : رسول خدا صلّى اللَّه عليه و آله پيش از خواندن قرآن مىگفت :\r\nاعوذ باللَّه من الشّيطان الرّجيم\r\n« پناه مىبرم به خدا از شيطان رانده شده » .\r\n359 ) امام باقر عليه السّلام ضمن حديثى فرمود : صداى رسول خدا صلّى اللَّه عليه و آله در خواندن قرآن از همهء مردم دلرباتر بود .\r\n360 ) رسول خدا صلّى اللَّه عليه و آله فرمود : جبرئيل به من دستور داد ايستاده قرآن بخوانم . . .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n361 ) انس بن مالك گويد : رسول خدا صلّى اللَّه عليه و آله موقع قرآن خواندن ، صدايش را مىكشيد .\r\n362 ) امام صادق عليه السّلام ضمن حديثى فرمود : ما اهل بيت ، قرآن را موافق قرائت « ابىّ » مىخوانيم .\r\nمؤلّف : در بعضى روايات اهل بيت عليهم السّلام از جمله در كتاب خصال ، ساير قرائت‌هاى هفتگانه نيز تجويز شده است .\r\n363 ) قتاده گويد : رسول خدا صلّى اللَّه عليه و آله وقتى سورهء « تين » را تمام مىكرد ( آن جا كه فرموده : « آيا خداوند احكم الحاكمين نيست ؟ » ) مىگفت :\r\nبلى و انا على ذلك من الشّاهدين .\r\n« چرا ، هست ؛ و من نيز به آن گواهى مىدهم » .\r\n364 ) ( تكرار 351 . است )\r\n365 ) در ذيل تفسير آيهء 61 سورهء يونس : « تو - اى رسول ما - در هيچ كارى نباشى و هيچ آيه‌اى از قرآن نخوانى و شما هيچ عملى را انجام ندهيد مگر آنكه ما شاهد و گواه بر شماييم آن‌گاه كه سرگرم آنيد ، و به قدر ذرهء كوچكى از آنچه در زمين و آسمان است از پروردگارت پنهان نيست . و چيزى كوچك‌تر و يا بزرگ‌تر از آن نيست جز آنكه در كتاب آشكار حق ثبت است » روايت شده كه رسول خدا صلّى اللَّه عليه و آله چون اين آيهء شريفه را قرائت مىكرد ، گريهء شديدى به آن حضرت دست مىداد .\r\n366 ) رسول خدا صلّى اللَّه عليه و آله وقتى سورهء «   قُلْ هُوَ اللَّهُ أَحَدٌ   » را مىخواند ، بعد از هر آيه وقف مىكرد ( آن را به يك نفس نمىخواند ) .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\n21 آداب و سنن آن حضرت در دعا و ذكر پاره‌اى از ادعيه و اذكار او\r\n353 . رسول خدا صلّى اللَّه عليه و آله فرمود : جبرئيل به من دستور داد كه قرآن را ايستاده بخوانم ، و حمد خدا را در ركوع ، و تسبيح او را در سجده انجام دهم ، و او را نشسته دعا كنم و بخوانم .\r\n354 . رسول خدا صلّى اللَّه عليه و آله در هنگام ابتهال و دعا دستها را بلند مىنمود مانند فقيرى كه غذا طلب مىكند .\r\n\r\nدعاى آن حضرت وقتى كه در آينه نگاه مىكرد\r\n355 . على عليه السّلام فرمود : رسول خدا صلّى اللَّه عليه و آله وقتى در آينه نظر مىكرد مىگفت :\r\nالحمد للَّه الّذى أكمل خلقى ، و أحسن صورتى ، و زان منّى ما شان من غيرى ، و هدانى للاسلام ، و منّ علىّ بالنّبوّة .\r\n« ستايش خدايى راست كه آفرينش مرا كامل\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nساخت ، صورتم را نيكو آفريد ، در مقابل عيب ديگران مرا زينت داد ، به اسلام هدايتم كرد و با برانگيختن من به مقام نبوت نعمتى بزرگ بر من بخشيد » .\r\n356 . امام صادق عليه السّلام فرمود : رسول خدا صلّى اللَّه عليه و آله وقتى به آينه نظر مىكرد مىگفت :\r\nالحمد للَّه الّذى أحسن خلقى و خلقى ، و زان منّى ما شان من غيرى .\r\n« ستايش خدايى راست كه آفرينشم را زيبا ، و اخلاقم را نيكو ساخت ، و مرا در برابر عيب ديگران زينت بخشيد » .\r\n\r\nدعاى آن حضرت وقتى كه بر مركب سوارى مىنشست\r\n357 . رسول خدا صلّى اللَّه عليه و آله هنگام سفر كردن چون بر مركب سوارى خود مستقر مىشد ، سه بار\r\n« اللَّه اكبر »\r\nمىگفت ، سپس آيهء شريفهء :   سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ ، وَ إِنَّا إِلى رَبِّنا لَمُنْقَلِبُونَ   « 1 » را تلاوت مىكرد و مىگفت :\r\nاللّهمّ إنّا نسألك في سفرنا هذا البرّ و التّقوى ، و من العمل ما ترضى . اللّهمّ هوّن علينا سفرنا ، و اطو عنّا بعده . اللّهمّ أنت الصّاحب في السّفر ، و الخليفة في الاهل . اللّهمّ إنّى أعوذ بك من وعثاء السّفر ، و كآبة المنقلب ، و سوء المنظر في الاهل و المال .\r\n« خدايا ، ما در اين سفر از تو نيكى كردن و پرهيزگارى و نيز كارى را كه موجب خشنودى توست طلب مىكنيم . خدايا ، اين سفر را بر ما آسان گردان و دورى آن را بر ما نزديك ساز . خدايا ، تو در سفر يار ما ، و در خانواده جانشين ما هستى . خدايا ، از رنج و گرفتارى سفر ، و غم و غصهء بازگشت ، و ديدن بدى در بارهء اهل و مال به تو پناه مىبرم » . و چون از سفر بازمىگشت مىگفت :\r\nآئبون تائبون ، عابدون لربّنا حامدون .\r\n« در حالى كه به سوى پروردگارمان توبه و بازگشت كرده و پرستش او مىكنيم و\r\n\r\n\r\n","description":"","footnote":"\r\n( 1 ) زخرف / 13 و 14 : « سپاس خدايى راست كه اين حيوان را مسخّر ما گردانيد با اينكه ما طاقت مهار آن را نداشتيم ، و ما به سوى پروردگارمان بازمىگرديم » .\r\n","page_name":" 162 ","page_number":162},
  {"content":"\r\n\r\nسپاسگزار اوييم ، به منزل خود باز گشتيم » .\r\n\r\nدعاى آن حضرت در سفر هنگامى كه شب فرا مىرسيد\r\n358 . رسول خدا صلّى اللَّه عليه و آله وقتى در سفر بود و شب فرا مىرسيد مىفرمود :\r\nارض ، ربّى و ربّك اللَّه ، أعوذ من شرّك و شرّ ما فيك و شرّ ما يدبّ عليك ، و أعوذ باللَّه من أسد و أسود و من الحيّة و العقرب ، و من ساكن   الْبَلَدِ ، وَ والِدٍ وَ ما وَلَدَ   .\r\n« اى زمين ، پروردگار من و تو خداى متعال است ، از شر تو و آنچه در تو هست و يا بر روى تو در حركت است به خدا پناه مىبرم . و نيز از شر هر درنده و گزنده ، و از شر هر مار و عقرب ، و از كسى كه ساكن در اين ديار است ، و همچنين از شر هر پدر و فرزندش به خداى متعال پناه مىبرم » .\r\n\r\nدعاى آن حضرت وقتى كه لباس نو مىپوشيد\r\n359 . رسول خدا صلّى اللَّه عليه و آله هنگامى كه لباس نو مىپوشيد ، مىگفت :\r\nالحمد للَّه الّذى كسانى ما يوارى عورتى و اتجمّل به في النّاس .\r\n« ستايش خدايى راست كه مرا لباسى پوشانيد كه عورتم را مستور مىدارد ، و با آن در ميان مردم آراسته مىگردم » .\r\n360 . رسول خدا صلّى اللَّه عليه و آله چون مىخواست لباس خود را از تن درآورد ، ابتدا آن را از طرف چپ بيرون مىآورد . و از كارهايش هنگام پوشيدن لباس جديد اين بود كه حمد و ستايش خدا مىنمود ، سپس فقيرى را طلب مىكرد و لباس كهنهء خود را به او مىداد و مىفرمود : هر مسلمانى كه تنها براى خشنودى خدا ، لباس كهنهء خود را به تن مسلمان فقيرى پوشاند ، در ضمانت و پناه و خير خداى متعال خواهد بود تا زمانى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nكه آن لباس به تن آن فقير است ، خواه دهندهء لباس زنده باشد يا مرده .\r\n361 . رسول خدا صلّى اللَّه عليه و آله چون لباس مىپوشيد و به پا مىخاست پيش از آنكه از منزل خارج شود ، مىگفت :\r\nاللّهمّ بك استترت ، و اليك توجّهت ، و بك اعتصمت ، و عليك توكّلت . اللّهمّ أنت ثقتى و أنت رجائى . اللّهمّ اكفنى ما اهمّنى و ما لا اهتمّ به و ما انت اعلم به منّى . عزّ جارك ، و جلّ ثناؤك ، و لا إله غيرك . اللّهمّ زوّدنى التّقوى ، و اغفر لى ذنبى ، و وجّهنى للخير حيث ما توجّهت .\r\n« خداوندا ، به واسطهء تو خود را پوشاندم ، و به سوى تو رو كردم ، و به تو چنگ زدم ، و بر تو توكل نمودم .\r\nخدايا ، تو مورد اعتماد و اميد منى . خدايا ، آنچه برايم مهم است و آنچه بدان اهتمامى ندارم و آنچه تو بدان داناترى همه را برايم كفايت كن . پناهندهء به تو عزيز است ، و ثنا و حمد تو بزرگ است و جز تو خدايى نيست . خدايا ، پرهيزكارى را زاد و توشهء من قرار ده ، و گناهم را ببخش ، و مرا به هر سو كه رو آورم به خير و خوبى متوجه ساز » . پس از اين دعا دنبال كار خود مىرفت .\r\n\r\nدعاى آن حضرت وقتى كه از مجلسى برمىخاست\r\n362 . رسول خدا صلّى اللَّه عليه و آله هر وقت از مجلسى برمىخاست مىگفت :\r\nسبحانك اللّهمّ و بحمدك . أشهد أن لا إله إلّا أنت ، استغفرك و أتوب اليك .\r\n« خدايا ، تو از هر عيبى منزهى ، و حمد و ستايش از آن توست . گواهى مىدهم كه جز تو خدايى نيست ؛ از تو آمرزش مىخواهم و به سوى تو بازمىگردم » .\r\n\r\nدعاى آن حضرت هنگام داخل شدن به مسجد و خروج از آن\r\n363 . على عليه السّلام فرمود : رسول خدا صلّى اللَّه عليه و آله چون مىخواست وارد مسجد شود\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمىگفت :\r\nاللّهمّ افتح لى أبواب رحمتك .\r\n« خدايا ، درهاى رحمتت را به روى من بگشاى » . و چون مىخواست از مسجد بيرون رود ، مىگفت :\r\nاللّهمّ افتح لى أبواب رزقك .\r\n« خدايا ، درهاى روزيت را به روى من بگشاى » .\r\n364 . حضرت فاطمه عليها السّلام فرمود : پيغمبر خدا صلّى اللَّه عليه و آله چون داخل مسجد مىشد مىگفت :\r\nبسم اللَّه . اللّهمّ صلّ على محمّد و آل محمّد ، و اغفر لى ذنوبى ، و افتح لى أبواب رحمتك .\r\n« به نام خدا . خدايا ، بر محمّد و آل محمّد درود بفرست ، و گناهان مرا بيامرز ، و درهاى رحمتت را به روى من بگشاى » . و چون از مسجد خارج مىشد مىگفت :\r\nبسم اللَّه . اللّهمّ صلّ على محمّد و آل محمّد ، و اغفر لى ذنوبى ، و افتح لى أبواب فضلك .\r\n« به نام خدا . خدايا ، بر محمّد و آل محمّد درود فرست ، و گناهان مرا بيامرز ، و درهاى فضل و كرمت را به روى من بگشاى » .\r\n\r\nدعاى آن حضرت هنگامى كه به بستر خواب مىرفت\r\n365 . رسول خدا صلّى اللَّه عليه و آله چون به بستر خواب مىرفت به پهلوى راست مىخوابيد و كف دست راست را زير صورت مىنهاد ، سپس مىگفت :\r\nاللّهمّ قنى عذابك يوم تبعث عبادك .\r\n« خدايا ، روزى كه بندگانت را [ از قبرها 
  ] برمىانگيزى مرا از عذاب خود نگاه دار » .\r\n366 . رسول خدا صلّى اللَّه عليه و آله هنگامى كه به بستر خواب مىرفت دعاهايى داشت كه مىخواند ، از جمله هنگام خواب مىگفت :\r\nبسم اللَّه اموت و احيى ، و الى اللَّه المصير . اللّهمّ آمن روعتى ، و استر عورتى ، و أدّ عنّي امانتى .\r\n« به نام خدا مىميرم و زنده مىشوم ، و بازگشت همهء خلايق به سوى اوست . خدايا ، ترسم را به امن و آرامش تبديل فرما ، و عيبم را بپوشان ، و امانتى را كه به من سپرده‌اى خودت ادا فرما » .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n367 . رسول خدا صلّى اللَّه عليه و آله هنگام خواب « آية الكرسى » را قرائت مىكرد . و مىفرمود : جبرئيل نزد من آمد و گفت : اى محمّد ، عفريتى از طائفهء جن به هنگام خوابت براى تو حيله مىكند ، پس بر تو باد كه هنگام خواب « آية الكرسى » بخوانى .\r\n\r\nدعاى آن حضرت وقتى كه سفرهء غذا را نزد او مىنهادند\r\n368 . رسول خدا صلّى اللَّه عليه و آله وقتى سفرهء غذا را نزد او مىنهادند ، مىگفت :\r\nسبحانك اللّهمّ ما أحسن ما تبتلينا ، سبحانك ما أكثر ما تعطينا ، سبحانك ما أكثر ما تعافينا .\r\nاللّهمّ اوسع علينا و على فقراء المؤمنين و المؤمنات و المسلمين و المسلمات .\r\n« خدايا تو منزهى ، چه نيكوست آنچه ما را به آن آزموده‌اى ! تو منزهى ، چه بسيار است آنچه به ما بخشيده‌اى ! تو منزهى ، چه فراوان است سلامتىهايى كه به ما داده‌اى ! خدايا ، بر ما و بر فقراء اهل ايمان و اسلام گشايش در روزى كرامت فرما » .\r\n369 . رسول خدا صلّى اللَّه عليه و آله وقتى سفرهء غذا را نزد او مىنهادند ، مىگفت :\r\nبسم اللَّه .\r\nاللّهمّ اجعلها نعمة مشكورة تصل بها نعمة الجنّة .\r\n« به نام خدا . الهى ، اين غذا را از نعمت‌هايى قرار ده كه شكرش به جا آورده شود به طورى كه آن را به نعمت بهشتى متصل فرمايى » .\r\n\r\nدعاى آن حضرت هنگامى كه به سوى غذا دست مىبرد\r\n370 . رسول خدا صلّى اللَّه عليه و آله وقتى به سوى غذا دست مىبرد ، مىگفت :\r\nبسم اللَّه .\r\nبارك لنا فيما رزقتنا ، و عليك خلفه .\r\n« به نام خدا . [ پروردگارا 
  ] آنچه را به ما روزى داده‌اى بركت ده و در پى آن روزى تازه‌اى هم مرحمت فرما » .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nدعاى آن حضرت هنگامى كه سفره را برمىچيدند\r\n371 . امام باقر عليه السّلام فرمود : رسول خدا صلّى اللَّه عليه و آله وقتى سفرهء غذا را برمىچيدند ، مىگفت :\r\nاللّهمّ اكثرت و اطبت ، و باركت فاشبعت و ارويت . الحمد للَّه الّذى يطعم و لا يطعم .\r\n« خدايا ، نعمتت را بر ما فراوان كردى و پاكيزه نمودى ، و مبارك ساختى پس سير گردانيدى و سيراب نمودى . حمد و ستايش خدايى راست كه مىخوراند ولى خود نيازى به خوردن ندارد » .\r\n\r\nدعاى آن حضرت هنگام غذا خوردن و شير نوشيدن\r\n372 . امام باقر عليه السّلام فرمود : رسول خدا صلّى اللَّه عليه و آله هيچ گاه غذايى ميل نمىكرد و يا چيزى نمىنوشيد مگر آنكه مىگفت :\r\nاللّهمّ بارك لنا فيه ، و ابدلنا به خيرا منه .\r\n« خدايا ، اين غذا را براى ما بركت ده ، و بهتر از آن را به ما روزى فرما » . ولى چون شير مىنوشيد مىگفت :\r\nاللّهمّ بارك لنا فيه ، و زدنا منه .\r\n« خدايا اين شير را براى ما بركت ده ، و روزى ما را از آن زياد گردان » .\r\n373 . رسول خدا صلّى اللَّه عليه و آله هنگامى كه مقدارى از غذا ميل مىكرد مىگفت :\r\nاللّهمّ لك الحمد ، أطعمت و اسقيت و روّيت ، فلك الحمد غير مكفور و لا مودّع و لا مستغنى عنك .\r\n« خدايا ، حمد و ستايش تو راست كه مرا طعام و شراب دادى و سيراب نمودى ، تو را مىستايم ستايش كسى كه كفران نعمتت را نكرده و تو را وداع نگفته و از تو بىنيازى نجسته است » .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nدعاى آن حضرت هنگامى كه ميوهء تازه مىديد\r\n374 . على عليه السّلام فرمود : رسول خدا صلّى اللَّه عليه و آله چون ميوهء تازه‌اى مىديد ، آن را گرفته مىبوسيد و بر ديدگان و دهان خود مىنهاد و مىگفت :\r\nاللّهمّ كما اريتنا أوّلها في عافية فارنا آخرها في عافية .\r\n« خدايا ، چنان كه آغاز آن را در سلامتى به ما نشان دادى ، آخر آن را نيز در سلامتى به ما نشان ده » .\r\n\r\nدعاى آن حضرت هنگام داخل شدن به دستشويى\r\n375 . رسول خدا صلّى اللَّه عليه و آله هر گاه مىخواست به دستشويى ( مستراح ) وارد شود ، مىگفت :\r\nاللّهمّ انّى أعوذ بك من الرّجس النّجس الخبيث المخبث الشّيطان . اللّهمّ امط عنّى الاذى ، و اعذنى من الشّيطان الرّجيم .\r\n« خدايا ، از شيطان پليد نجس خبيث ناپاك به تو پناه مىبرم . خدايا ، ناراحتى را از من دور كن ، و مرا از شيطان رانده شده پناه ده » .\r\nو چون براى قضاى حاجت مىنشست مىگفت :\r\nاللّهمّ اذهب عنّى القذى و الاذى ، و اجعلنى من المتطهّرين .\r\n« خدايا ناراحتى و ناپاكى را از من ببر ، و مرا از پاكيزگان قرار ده » .\r\nو موقع خارج شدن مدفوع مىگفت :\r\nاللّهمّ كما اطعمتنيه طيّبا في عافية فاخرجه منّى خبيثا في عافية .\r\n« خدايا ، چنان كه در عافيت و سلامتى به من غذاى پاكيزه دادى ، فضولات آن را نيز در سلامتى از من دفع فرما » .\r\nو گاهى دعاى آن حضرت موقع داخل شدن به دستشويى اين بود :\r\nالحمد للَّه الحافظ المؤدّى .\r\n« حمد و ستايش خدايى راست كه حافظ آدمى و برآورندهء حاجات اوست » .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nو چون از آنجا بيرون مىشد ، دست روى شكم خود مىكشيد و مىگفت :\r\nالحمد للَّه الّذى اخرج عنّى اذاه ، و ابقى فيّ قوّته ، فيا لها من نعمة لا يقدر القادرون قدرها .\r\n« حمد و ستايش خدايى راست كه فضولات ناراحت‌كنندهء غذا را از من خارج ساخت و نيروى آن را در بدنم باقى نهاد . چه نعمت بزرگى كه هيچ كس توانايى اندازه گرفتنش را ندارد » .\r\n\r\nدعاى آن حضرت وقتى كه به قبرستان مىگذشت\r\n376 . امام باقر عليه السّلام مىفرمود : رسول خدا صلّى اللَّه عليه و آله چون به قبرستان اهل ايمان مىگذشت مىفرمود :\r\nالسّلام عليكم من ديار قوم مؤمنين ، و انّا ان شاء اللَّه بكم لاحقون .\r\n« سلام بر شما باد اى آرميدگان ديار اهل ايمان ، و ما نيز به خواست خدا به شما ملحق خواهيم شد » .\r\n\r\nدعاى آن حضرت در زيارت اهل قبور\r\n377 . امام صادق عليه السّلام مىفرمود : رسول خدا صلّى اللَّه عليه و آله در عصر هر پنجشنبه‌اى با عده‌اى از اصحاب خود به قبرستان بقيع مىرفت و سه بار مىفرمود :\r\nالسّلام عليكم يا اهل الدّيار .\r\n« سلام بر شما اى آرميدگان در اين ديار » و بعد سه مرتبه مىفرمود :\r\nرحمكم اللَّه\r\n. « خدا شما را رحمت كند » .\r\n\r\nدعاى آن حضرت چون از چيزى خوشحال مىشد\r\n378 . امام صادق عليه السّلام فرمود : وقتى به رسول خدا صلّى اللَّه عليه و آله موضوع\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخوشحال‌كننده‌اى مىرسيد ، مىگفت :\r\nالحمد للَّه على هذه النّعمة .\r\n« حمد و ستايش خدايى راست كه اين نعمت را به ما ارزانى داشت » . و وقتى امرى غمناك به او مىرسيد ، مىگفت :\r\nالحمد للَّه على كلّ حال .\r\n« حمد و ستايش خداى را در همه حال » .\r\n\r\nدعاى آن حضرت وقت ديدن چيزى كه آن را دوست مىداشت\r\n379 . امير المؤمنين عليه السّلام فرمود : رسول خدا صلّى اللَّه عليه و آله وقتى مىديد آنچه را كه دوست مىداشت ، مىگفت :\r\nالحمد للَّه الّذى بنعمته تتمّ الصّالحات .\r\n« حمد و ستايش خدايى راست كه با نعمت او ، خوبىها تمام و كامل مىگردد » .\r\n\r\nذكرى كه آن حضرت موقع شنيدن « اذان » مىگفت\r\n380 . امام زين العابدين عليه السّلام فرمود : رسول خدا صلّى اللَّه عليه و آله چون صداى مؤذّن را مىشنيد جملات او را عينا بازگو مىكرد . و چون مؤذن جملات\r\n« حىّ على الصّلاة ، حىّ على الفلاح ، حىّ على خير العمل »\r\nرا مىگفت ، حضرت مىفرمود :\r\nلا حول و لا قوّة الّا باللَّه .\r\n« هيچ توانايى و نيرويى بر ترك و عمل نيست جز به خدا » . و چون اقامهء نماز پايان مىيافت ، مىگفت :\r\nاللّهمّ ربّ هذه الدّعوة التّامّة و الصّلاة القائمة ، اعط محمّدا سؤله يوم القيامة ، و بلّغه الدّرجة الوسيلة من الجنّة ، و تقبّل شفاعته في امّته .\r\n« خداوندا ، اى پروردگار اين دعوت تام و نماز برپا شده ، خواهش‌هاى محمّد را در روز قيامت برآور ، و او را به درجهء « وسيله » در بهشت برسان ، و شفاعت او را در بارهء امتش بپذير » .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nذكرى كه آن حضرت در ركعت آخر نماز مغرب مىگفت\r\n381 . على عليه السّلام فرمود : رسول خدا صلّى اللَّه عليه و آله در ركعت سوم نماز مغرب مىگفت :\r\n رَبَّنا لا تُزِغْ قُلُوبَنا بَعْدَ إِذْ هَدَيْتَنا ، وَ هَبْ لَنا مِنْ لَدُنْكَ رَحْمَةً ، إِنَّكَ أَنْتَ الْوَهَّابُ  . « 1 »\r\n« پروردگارا ، دلهاى ما را پس از آنكه هدايتمان كردى ملغزان ، و از نزد خود رحمتى به ما ارزانى دار ، كه تو تنها بخشنده‌اى » .\r\n\r\nذكر و دعاى آن حضرت در قنوت نماز وتر\r\n382 . رسول خدا صلّى اللَّه عليه و آله در نماز وتر هفتاد بار استغفار مىكرد ، و هفت مرتبه مىگفت :\r\nهذا مقام العائذ بك من النّار\r\n« اين جا جايگاه كسى است كه از آتش به تو پناه آورده است » .\r\n383 . رسول خدا صلّى اللَّه عليه و آله در قنوت نماز وتر مىگفت :\r\nاللّهمّ اهدنى فيمن هديت ، و عافنى فيمن عافيت ، و تولّنى فيمن تولّيت ، و بارك لى فيما اعطيت ، و قنى شرّ ما قضيت ، إنّك تقضى و لا يقضى عليك ، سبحانك ربّ البيت ، استغفرك و اتوب اليك ، و أومن بك و اتوكّل عليك ، و لا حول و لا قوّة الّا بك يا رحيم\r\n« خدايا مرا در زمرهء كسانى كه هدايت كرده‌اى هدايت فرما ، و در زمرهء كسانى كه عافيتشان داده‌اى عافيت ده ، و در ميان كسانى كه كارشان را به عهده گرفته‌اى سرپرستى نما ، و در آنچه به من بخشيده‌اى بركت ده ، و مرا از شر آنچه مقدّر فرموده‌اى نگاه دار ، كه فرمان تنها از آن توست و كسى بر تو حكومت نمىكند . تو منزهى اى پروردگار كعبه ، از تو آمرزش مىخواهم و به سوى تو بازمىگردم ، و به تو ايمان دارم و بر تو توكل مىنمايم ، و [ معترفم كه 
  ] هيچ توانايى و نيرويى بر ترك و عمل نيست جز به تو اى\r\n\r\n\r\n","description":"","footnote":"\r\n( 1 ) آل عمران / 8 .\r\n","page_name":" 171 ","page_number":171},
  {"content":"\r\n\r\nخداى مهربان » .\r\n\r\nدعاى آن حضرت موقع افطار\r\n384 . رسول خدا صلّى اللَّه عليه و آله به هنگام افطار مىگفت :\r\nاللّهمّ لك صمنا ، و على رزقك افطرنا ، فتقبّله منّا\r\n« خدايا ، براى تو روزه گرفتيم ، و با روزى تو افطار كرديم ، پس روزهء ما را قبول فرما » . تشنگى سپرى شد و رگهاى بدن پر شد ، و اجر و مزد آن باقى ماند .\r\n\r\nدعاى آن حضرت در تعقيب نماز\r\n385 . امام باقر عليه السّلام فرمود : رسول خدا صلّى اللَّه عليه و آله چون از تشهد و سلام نماز فارغ مىشد ، چهارزانو مىنشست و دست راستش را بر سر مىنهاد و مىگفت :\r\nبسم  اللَّهُ الَّذِي لا إِلهَ إِلَّا هُوَ ، عالِمُ الْغَيْبِ وَ الشَّهادَةِ  ، الرّحمن الرّحيم ، صلّ على محمّد و آل محمّد ، و أذهب عنّى الهمّ و الحزن\r\n« به نام خداوندى كه جز او خدايى نيست ، خدايى كه داناى پنهان و آشكار ، و بخشنده و مهربان است . [ خدايا 
  ] بر محمّد و خاندان او درود فرست ، و غم و اندوه را از من دور ساز » .\r\n\r\nدعاى ديگر آن حضرت در تعقيب نماز\r\n386 . محمّد بن فرج گويد : امام جواد عليه السّلام به من نوشت . . . رسول خدا صلّى اللَّه عليه و آله چون از نمازش فارغ مىشد ، مىگفت :\r\nاللّهمّ اغفر لى ما قدّمت و ما اخّرت ، و ما اسررت و ما اعلنت ، و اسرافى على امرى [ نفسى - خ ل 
  ] و ما انت اعلم به منّى .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاللّهمّ انت المقدّم و المؤخّر ، لا إله الّا انت ، بعلمك الغيب ، و بقدرتك على الخلق اجمعين ما علمت الحياة خيرا لى فأحينى ، و توفّنى اذا علمت الوفاة خيرا لى . اللّهمّ انّى اسألك خشيتك في السّرّ و العلانية ، و كلمة الحقّ في الغضب و الرّضا ، و القصد في الفقر و الغنى ، و اسألك نعيما لا ينفد ، و قرّة عين لا ينقطع ، و اسألك الرّضا بالقضاء ، و بركة الموت بعد العيش ، و برد العيش بعد الموت ، و لذّة النّظر الى وجهك ، و شوقا الى رؤيتك و لقائك من غير ضرّاء مضرّة و لا فتنة مضلّة .\r\nاللّهمّ زيّنّا بزينة الايمان ، و اجعلنا هداة مهديّين . اللّهمّ اهدنا فيمن هديت . اللّهمّ انّى اسألك عزيمة الرّشاد ، و الثّبات في الامر و الرّشد ، و أسألك شكر نعمك و حسن عافيتك ، و اداء حقّك ، و اسألك يا ربّ قلبا سليما ، و لسانا صادقا ، و استغفرك لما تعلم ، و اسألك خير ما تعلم ، و اعوذ بك من شرّ ما تعلم ، فانّك تعلم و لا نعلم ، و أنت علّام الغيوب .\r\n« خدايا ، گناهان گذشتهء دور و نزديك مرا و گناهانى را كه در نهان و آشكار از من سر زده ، و همچنين اسراف و زياده‌روىهايى را كه كرده‌ام ، و هر گناهى را كه تو به آن آگاه‌ترى بر من ببخش . خدايا ، پيش انداختن و پس انداختن كارها به دست توست ، معبودى جز تو نيست ؛ به علم غيب خود و قدرتى كه بر تمام خلايق دارى تو را سوگند كه تا وقتى مىدانى زندگى برايم بهتر است مرا زنده نگه دار ، و چون مردن را برايم بهتر ديدى مرا بميران . خدايا بيم و ترس از خودت را در نهان و آشكار ، و گفتار حق را در حال خشم و رضا ، و ميانه‌روى را در حال تنگدستى و وسعت از تو خواهانم ، و از تو خواهانم نعمتى را كه هرگز فنا نپذيرد ، و روشنى چشمى كه هرگز منقطع نگردد ، و نيز رضا و خشنودى در برابر قضاى حتميت ، و بركت مرگ بعد از زندگى ، و زندگى گواراى پس از مرگ ، و لذت نظر به خودت ، و شوق ديدارت را بدون آنكه سختى در اين راه به من رسد و يا آزمايش گمراه‌كننده‌اى برايم پيش آيد از تو خواهانم . خدايا ، ما را به زيور ايمان زينت بخش ، و رهنمايانى رهيافته قرار ده .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nخداوندا ، ما را در زمرهء كسانى كه هدايت كرده‌اى هدايت فرما . خدايا ، عزمى راسخ و ثبات قدم و استقامتى در كار و هدايت را از تو مىخواهم . و توفيق شكرگزارى در برابر نعمت‌ها ، و عافيت نيكو ، و ادا كردن حق خودت را از تو خواهانم . پروردگارا ، و از تو قلبى سالم ، و زبانى راستگو مىخواهم ، و در برابر آنچه از من مىدانى آمرزش مىطلبم ، و از تو بهترين چيزى را كه به آن دانايى خواستارم ، از شر هر چه به آن عالمى به تو پناه مىآورم ، زيرا كه تو مىدانى و ما نمىدانيم ، و تو داناى نهان‌هايى » .\r\n\r\nدعاى آن حضرت بعد از نافلهء صبح\r\n387 . على عليه السّلام فرمود : رسول خدا صلّى اللَّه عليه و آله چون دو ركعت نافلهء صبح را قبل از نماز واجب صبح مىخواند به پهلوى راست مىخوابيد و دست راستش را زير گونهء راست مىنهاد ، سپس مىگفت :\r\nاستمسكت بعروة اللَّه الوثقى الّتى لا انفصام لها ، و استعصمت بحبل اللَّه المتين ، اعوذ باللَّه من فورة العرب و العجم ، و اعوذ باللَّه من شرّ شياطين الانس و الجنّ ، توكّلت على اللَّه ، طلبت حاجتى من اللَّه ، حسبى اللَّه و نعم الوكيل ، لا حول و لا قوّة الّا باللَّه العلىّ العظيم .\r\n« چنگ زدم به دستاويز محكم خدا كه هرگز پاره نمىشود ، و چنگ زدم به ريسمان محكم خدا ، و از خشم و تجاوز عرب و عجم ، و از شر شيطان‌هاى انس و جنّ به خدا پناه مىبرم ؛ بر خدا توكل كردم ، حاجتم را از او طلبيدم ، خدا مرا كافى است و خوب وكيلى است . هيچ توانايى و نيرويى بر ترك و عمل نيست مگر به خداى و الا و بزرگ » .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nدعاى آن حضرت در تعقيب نماز صبح\r\n388 . رسول خدا صلّى اللَّه عليه و آله چون از خواندن نماز صبح فارغ مىشد ، با صداى بلند به طورى كه اصحابش مىشنيدند ، سه بار مىگفت :\r\nاللّهمّ اصلح لى دينى الّذى جعلته لى عصمة\r\n« خدايا ، دينم را كه وسيلهء نگهداريم قرار داده‌اى برايم محافظت فرما » . و سه بار مىگفت :\r\nاللّهمّ اصلح لى دنياى الّتى جعلت فيها معاشى\r\n« خدايا ، دنيايم را كه زندگى مرا در آن قرار داده‌اى برايم اصلاح فرما » . و سه بار مىگفت :\r\nاللّهمّ اصلح لى آخرتى الّتى جعلت اليها مرجعى\r\n« خدايا ، آخرتم را كه بازگشت مرا به سوى آن قرار داده‌اى برايم نيكو گردان » . و سه بار مىگفت :\r\nاللّهمّ اني اعوذ برضاك من سخطك ، و اعوذ بعفوك من نقمتك\r\n« خدايا ، از خشم تو به رضايتت ، و از كيفر تو به عفو و بخششت پناه مىبرم » . و در آخر مىگفت :\r\nاللّهمّ انّى اعوذ بك ، لا مانع لما اعطيت ، و لا معطى لما منعت ، و لا ينفع ذا الجدّ منك الجدّ\r\n« خدايا ، به تو پناهنده مىشوم ، آنچه را عطا كنى چيزى نمىتواند مانع آن شود ، و آنچه را باز دارى چيزى بخشندهء آن نمىتواند بود ، و ثروت هيچ ثروتمندى در برابر تو برايش سودى ندارد » .\r\n389 . رسول خدا صلّى اللَّه عليه و آله چون نماز صبح را مىخواند مىگفت :\r\nاللّهمّ متّعنى بسمعى و بصرى ، و اجعلهما الوارثين منّى ، و ارنى ثارى من عدوّى\r\n« خدايا مرا از گوش و چشمم بهره‌مند گردان ، و آن دو را وارث من قرار ده ( آنها را پيش از مرگ از من مگير ) ، و جلو چشمم انتقام مرا از دشمنم بگير » .\r\n\r\nذكر آن حضرت بعد از نماز صبح\r\n390 . امام باقر عليه السّلام ضمن حديثى فرمود : رسول خدا صلّى اللَّه عليه و آله وقتى نماز صبح را\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمىخواند تا طلوع آفتاب رو به قبله مىنشست و به ذكر خدا مشغول مىشد ، و على عليه السّلام [ براى رسيدگى به حوايج مردم 
  ] جلو مىآمد و پشت سر پيغمبر رو به جمعيت مىنشست و مردم از ايشان حوايج خودشان را سؤال مىكردند و پاسخ مىشنيدند . اين چنين رسول خدا صلّى اللَّه عليه و آله به آنان دستور داده بود .\r\n\r\nدعاى آن حضرت بعد از نماز ظهر\r\n391 . امير المؤمنين عليه السّلام فرمود : از جمله دعاهاى رسول خدا صلّى اللَّه عليه و آله پس از نماز ظهر اين بود :\r\nلا إله الّا اللَّه العظيم الحليم ، لا إله الّا اللَّه ربّ العرش العظيم ، و الحمد للَّه ربّ العالمين . اللّهمّ انّى اسألك موجبات رحمتك ، و عزائم مغفرتك ، و الغنيمة من كلّ خير ، و السّلامة من كلّ اثم . اللّهمّ لا تدع لى ذنبا الّا غفرته ، و لا همّا الّا فرّجته ، و لا كربا الّا كشفته ، و لا سقما الّا شفيته ، و لا عيبا الّا سترته ، و لا رزقا الّا بسطته ، و لا خوفا الّا آمنته ، [ و لا دينا الّا قضيته 
  ] و لا سوءا الّا صرفته ، و لا حاجة هى لك رضى و لى فيها صلاح الّا قضيتها ، يا ارحم الرّاحمين ، آمين ربّ العالمين .\r\n« معبودى جز خداى عظيم و بردبار نيست ، معبودى جز پروردگار عرش بزرگ نيست ، و تمام ستايش‌ها مخصوص پروردگار جهانيان است . خدايا ، وسائل رحمتت ، و برات آمرزش حتميت ، و بهره‌مندى از هر خير ، و سالم بودن از هر گناه را از تو مىطلبم . خدايا ، گناهى را بر من باقى منه مگر آنكه آن را آمرزيده باشى ، و نه غصه‌اى را مگر آنكه زدوده باشى ، و نه گرفتاريى را مگر آنكه بر طرف كرده باشى ، و نه بيماريى را مگر آنكه شفا داده باشى ، و نه عيبى را مگر آنكه پوشانده باشى ، و نه روزيى را مگر آنكه گسترش داده باشى ، و نه ترسى را مگر آنكه از آن امنيت بخشيده باشى [ و نه دينى را مگر آنكه ادا كرده باشى 
  ] و نه ناخوشايندى را مگر آنكه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nدور ساخته باشى ، و نه حاجتى را كه مورد رضايت تو و صلاح من باشد مگر آنكه روا كرده باشى ، اى مهربان‌ترين مهربانان ، دعايم را مستجاب كن اى پروردگار جهانيان » .\r\n\r\nدعاى آن حضرت در سجده\r\n392 . امام صادق عليه السّلام فرمود : رسول خدا صلّى اللَّه عليه و آله چون پيشانيش را براى سجده بر زمين مىنهاد ، مىگفت :\r\nاللّهمّ مغفرتك اوسع من ذنوبى ، و رحمتك ارجى عندى من عملى ، فاغفر لى ذنوبى يا حيّا لا يموت .\r\n« خدايا ، آمرزش تو از گناهان من واسع‌تر ، و رحمت تو در نظر من از كردارم اميد بخش‌تر است . پس گناهانم را بيامرز ، اى زنده‌اى كه مرگ به او راه ندارد » .\r\n\r\nدعاى آن حضرت آن‌گاه كه مىخواست از نماز باز گردد\r\n393 . على عليه السّلام فرمود : رسول خدا صلّى اللَّه عليه و آله آن‌گاه كه مىخواست از نماز باز گردد با كف دست راست پيشانى خود را مسح مىكرد ، سپس مىگفت :\r\nاللّهمّ لك الحمد ، لا إله الّا انت ، عالم الغيب و الشّهادة . اللّهمّ اذهب عنّا الهمّ و الحزن و الفتن ،  ما ظَهَرَ مِنْها وَ ما بَطَنَ  .\r\n« خدايا ، تمام ستايش‌ها مخصوص توست ، معبودى جز تو نيست كه داناى نهان و آشكارى . خدايا ، غم و اندوه و فتنه‌هاى پيدا و نهان را از ما بر طرف ساز » . بعد فرمود : كسى از امت من نيست كه اين عمل را به‌جا آورد مگر آنكه از خداوند - عزّ و جلّ - آنچه را بخواهد به او عطا مىكند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nدعاى آن حضرت بعد از هر نماز\r\n394 . انس بن مالك گويد : رسول خدا صلّى اللَّه عليه و آله بعد از هر نماز مىگفت :\r\nاللّهمّ انّى اعوذ بك من علم لا ينفع ، و قلب لا يخشع ، و نفس لا تشبع ، و دعاء لا يسمع . اللّهمّ انّى اعوذ بك من هؤلاء الاربع .\r\n« خدايا ، از دانشى كه سود نبخشد ، و دلى كه خاشع نباشد ، و جانى كه سير نگردد ، و دعايى كه شنيده نشود به تو پناه مىآورم . خدايا ، از اين چهار چيز به تو پناه مىآورم » .\r\n\r\nنماز و دعاى آن حضرت در آغاز سال جديد\r\n395 . رسول خدا صلّى اللَّه عليه و آله روز اول ماه محرم دو ركعت نماز مىگزارد و چون از نماز فارغ مىشد ، دست‌هايش را بلند كرده و اين دعا را سه بار مىخواند :\r\nاللّهمّ انت الاله القديم ، و هذه سنة جديدة ، فاسألك فيها العصمة من الشّيطان ، و القوّة على هذه النّفس الامّارة بالسّوء ، و الاشتغال بما يقرّبنى اليك يا كريم ، يا ذا الجلال و الاكرام ، يا عماد من لا عماد له ، يا ذخيرة من لا ذخيرة له ، يا حرز من لا حرز له ، يا غياث من لا غياث له ، يا سند من لا سند له ، يا كنز من لا كنز له ، يا حسن البلاء ، يا عظيم الرّجاء ، يا عزّ الضّعفاء ، يا منقذ الغرقى ، يا منجى الهلكى ، يا منعم يا مجمل ، يا مفضل ، يا محسن ، انت الّذى سجد لك سواد اللّيل ، و نور النّهار ، و ضوء القمر ، و شعاع الشّمس ، و دوىّ الماء ، و حفيف الشّجر . يا اللَّه لا شريك لك . اللّهمّ اجعلنا خيرا ممّا يظنّون ، و اغفر لنا ما لا يعلمون ،  حَسْبِيَ اللَّهُ ، لا إِلهَ إِلَّا هُوَ ، عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ    ، آمَنَّا بِهِ ، كُلٌّ مِنْ عِنْدِ رَبِّنا ، وَ ما يَذَّكَّرُ إِلَّا أُولُوا الْأَلْبابِ . رَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً ، إِنَّكَ أَنْتَ الْوَهَّابُ   .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n« خدايا ، تويى معبود ديرين ، و اين سالى است جديد ، پس از تو مىخواهم كه مرا در اين سال از شر شيطان نگه دارى ، و بر اين نفسى كه پيوسته به بدى فرمان مىدهد پيروز گردانى ، و به آنچه مرا به تو نزديك مىكند مشغول سازى ، اى كريم ، اى صاحب جلال و بزرگوارى ، اى تكيه‌گاه كسى كه تكيه گاهى ندارد ، اى ذخيرهء كسى كه ذخيره‌اى ندارد ، اى نگه‌دارندهء كسى كه نگه‌دارنده‌اى ندارد ، اى فريادرس آن كه فريادرسى ندارد ، اى پشتيبان كسى كه پشتيبانى ندارد ، اى گنج كسى كه گنجى ندارد . اى نيكوبخش ، اى اميد بزرگ ، اى عزت ناتوانان ، اى نجات‌بخش غرق‌شدگان ، اى رهايى بخش هلاك‌شوندگان ، اى نعمت بخش ، اى نيكو بخش ، اى زياد بخش ، اى نيكىكننده ، تويى آن خداوندى كه تاريكى شب و روشنايى روز و نور ماه و درخشندگى آفتاب و صداى آب و آواى درختان در برابر تو سجده مىآرند . اى خدايى كه شريكى ندارى . خدايا ، ما را بهتر از آنچه ديگران گمان مىكنند قرار ده ، و گناهان ما را كه از آن آگاه نيستند بيامرز . خدا مرا كافى است ، معبودى جز او نيست ، بر او توكل كردم ، و او پروردگار عرش بزرگ است ، به او ايمان آورده‌ايم ، همه چيز از نزد پروردگار ماست ، ليكن تنها خردمندان مىدانند .\r\nپروردگارا ، دلهاى ما را پس از آنكه ما را هدايت كردى ملغزان ، و از نزد خودت رحمتى به ما ارزانى دار ، كه تو تنها بخشنده‌اى . »\r\n\r\nدعاى آن حضرت در شب نيمهء ماه شعبان\r\n396 . رسول خدا صلّى اللَّه عليه و آله در شب نيمهء شعبان چنين دعا مىكرد :\r\nاللّهمّ اقسم لنا من خشيتك ما يحول بيننا و بين معصيتك ، و من طاعتك ما تبلّغنا به رضوانك ، و من اليقين ما يهون علينا به مصيبات الدّنيا . اللّهمّ متّعنا باسماعنا و ابصارنا و قوّتنا ما أحييتنا ، و اجعله الوارث منّا ، و اجعل ثارنا على من ظلمنا ، و انصرنا على\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمن عادانا ، و لا تجعل مصيبتنا في ديننا ، و لا تجعل الدّنيا اكبر همّنا ، و لا مبلغ علمنا ، و لا تسلّط علينا من لا يرحمنا ، برحمتك يا ارحم الرّاحمين\r\n. « خدايا ، از خشيت و خوفت به قدرى در دل ما قرار ده كه مانع از معصيت و نافرمانى ما شود ، و از اطاعت و فرمانبرداريت به اندازه‌اى ما را بهره‌مند ساز كه موجب رضايت و خشنودى تو از ما گردد ، و از يقين به قدرى به ما مرحمت كن كه با داشتن آن تمام مصيبتهاى دنيا بر ما آسان شود . خدايا ، تا زنده‌ايم ما را از چشم و گوش و توانايىمان بهره‌مند ساز ، و آنها را وارث ما قرار ده ( آنها را پيش از مرگ از ما مگير ) ، و انتقام ما را از آن كس كه بر ما ستم مىكند بگير ، و ما را بر دشمنان يارى ده ، و بلا و مصيبت ما را در دين ما قرار مده ، و دنيا را بزرگترين همّ و غمّ و منتهاى دانش ما مگردان ، و كسى را كه به ما رحم نمىكند بر ما مسلّط مساز ، به رحمتت اى مهربان‌ترين مهربانان » .\r\n\r\nدعاى آن حضرت موقع ديدن ماه نو\r\n397 . على عليه السّلام فرمود : رسول خدا صلّى اللَّه عليه و آله وقتى نظرش به هلال ماه مىافتاد ، دستها را بلند كرده ، و مىگفت :\r\nبسم اللَّه . اللّهمّ اهلّه علينا بالامن و الايمان ، و السّلامة و الاسلام ، ربّى و ربّك اللَّه .\r\n« به نام خدا . خدايا ، هلال اين ماه را براى ما همراه با امنيت و داشتن ايمان و سلامتى و بهره‌مند شدن از اسلام قرار داده . [ اى ماه 
  ] پروردگار من و تو خداى يگانه است » .\r\n\r\nدعاى آن حضرت موقع ديدن هلال ماه رمضان\r\n398 . على عليه السّلام فرمود : رسول خدا صلّى اللَّه عليه و آله وقتى استهلال ماه رمضان مىكرد ، رو\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبه قبله مىايستاد و مىگفت :\r\nاللّهمّ اهلّه علينا بالامن و الايمان ، و السّلامة و الاسلام ، و العافية المجلّلة ، و دفاع الاسقام ، و العون على الصّلاة و الصّيام و تلاوة القرآن . اللّهمّ سلّمنا لشهر رمضان ، و تسلّمه منّا ، و سلّمنا فيه حتّى ينقضى عنّا شهر رمضان و قد عفوت عنّا و غفرت لنا و رحمتنا .\r\n« خدايا ، هلال اين ماه را براى ما همراه امنيت و ايمان و سلامتى و اسلام و عافيت فراگير و دفع بيمارىها و يارى بر انجام نماز و روزه و تلاوت قرآن قرار ده .\r\nخدايا ، ما را براى انجام اعمال ماه رمضان سالم به اين ماه برسان ، و آن را نيز سالم از ما دريافت دار ، و ما را در آن سالم بدار تا ماه رمضان تمام شود در حالى كه از ما عفو كرده و مغفرت و رحمتت را شامل حالمان كرده باشى » .\r\n\r\nذكر آن حضرت در هر روز\r\n399 . امام صادق عليه السّلام فرمود : رسول خدا صلّى اللَّه عليه و آله هر روز سيصد و شصت بار ، به تعداد رگهاى بدن ، حمد خدا مىكرد و مىگفت :\r\nالحمد للَّه ربّ العالمين كثيرا على كلّ حال .\r\n« در تمام حالات و به طور فراوان حمد و ستايش مخصوص پروردگار جهانيان باد » .\r\n400 . امام صادق عليه السّلام از قول رسول خدا صلّى اللَّه عليه و آله فرمود : در بدن آدمىزاده سيصد و شصت رگ وجود دارد ، كه يك صد و هشتاد رگ آن متحرّك و يك صد و هشتاد رگ ديگر ساكن است ؛ اگر رگ‌هاى متحرك ساكن شوند ، يا بالعكس رگ‌هاى ساكن متحرك گردند آدمى خوابش نمىبرد . از اين رو رسول خدا صلّى اللَّه عليه و آله چون صبح مىكرد سيصد و شصت مرتبه مىگفت :\r\nالحمد للَّه كثيرا على كلّ حال\r\n. « در تمام حالات و به طور فراوان حمد و ستايش مخصوص پروردگار جهانيان باد » . و چون شب فرا مىرسيد ذكر گذشته را نيز به همان شماره تكرار مىفرمود .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n401 . على عليه السّلام در ضمن حديثى فرمود : رسول خدا صلّى اللَّه عليه و آله هر روز صبح وقتى آفتاب طلوع مىكرد ، سيصد و شصت بار براى شكر خدا مىگفت :\r\nالحمد للَّه ربّ العالمين كثيرا طيّبا على كلّ حال .\r\n« در تمام حالات و به طور پاكيزه و فراوان ، حمد و ستايش مخصوص پروردگار جهانيان باد » .\r\n\r\nعمل ديگرى از آن حضرت در شب نيمهء شعبان\r\n402 . يكى از زنان پيامبر صلّى اللَّه عليه و آله گويد : رسول خدا صلّى اللَّه عليه و آله در شبى كه نوبت من بود آهسته از رختخواب بيرون رفت به طورى كه من نفهميدم . پس از آنكه بيدار شدم غيرت زنانه مرا در گرفت و پنداشتم كه در حجرهء يكى ديگر از زنانش رفته است ، ناگاه چشمم به آن حضرت افتاد كه مانند جامه‌اى كه بر زمين افتاده باشد ، روى انگشتان پا به سجده رفته و در حال سجده مىگويد :\r\nأصبحت اليك فقيرا خائفا مستجيرا ، فلا تبدّل اسمى ، و لا تغيّر جسمى ، و لا تجتهد بلائى ، و اغفر لى .\r\n« پيوسته به تو فقير و نيازمندم ، و هميشه از تو ترسان و به تو پناهنده‌ام ، پس نامم را از زمرهء نيكان بر مگردان ، و جسمم را تغيير مده ، و به آزمون دشوارم ميفكن ، و مرا بيامرز » .\r\nسپس سر از سجده برداشت و دوباره به سجده رفت ، شنيدم كه اين بار مىگفت :\r\nسجد لك سوادى و خيالى ، و آمن بذلك فؤادى ، هذه يداى بما جنيت على نفسى . يا عظيم ترجى لكلّ عظيم ، اغفر لى ذنبى العظيم ، فانّه لا يغفر الذّنب العظيم الّا العظيم .\r\n« جسم و شبح من هر دو برايت سجده كرده ، و دلم به آن ايمان آورده ، اينك اين دو دستم [ كه در پيشگاهت به خاك افتاده 
  ] در برابر آن جنايتى كه بر خود كرده‌ام . اى خداى بزرگى كه اميد به انجام هر كار بزرگى به توست ، گناه بزرگ مرا ببخش ، كه جز خداى بزرگ ، گناه بزرگ را نيامرزد » .\r\nسپس سر از سجده برداشت و براى بار سوم به سجده رفت ، شنيدم كه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمىگفت :\r\nاعوذ بعفوك من عقابك ، و اعوذ برضاك من سخطك ، و اعوذ بمعافاتك من عقوبتك ، و اعوذ بك منك . انت كما اثنيت على نفسك ، و فوق ما يقول القائلون .\r\n« از عذاب تو به گذشتت ، و از خشم تو به رضا و خشنوديت ، و از كيفر تو به عفو و بخششت ، و از ذات مقدست به ذات مقدس خودت پناه مىآورم . تو چنانى كه خود ثناى خود گفته‌اى ، و برتر از آنى كه ديگران مىگويند » .\r\nبعد سر از سجده برداشت و براى بار چهارم به سجده رفت و گفت :\r\nاللّهمّ انّى اعوذ بنور وجهك الّذى اشرقت له السّماوات و الارض ، و قشعت به الظّلمات ، و صلح به أمر الاوّلين و الآخرين ، ان يحلّ علىّ غضبك ، او ينزل علىّ سخطك .\r\nاعوذ من زوال نعمتك ، و فجأة نقمتك ، و تحويل عافيتك ، و جميع سخطك .\r\nلك العتبى فيما استطعت ، و لا حول و لا قوّة الّا بك .\r\n« خدايا ، به نور وجهت كه آسمانها و زمين با آن روشن شده و تاريكىها با آن زايل گشته و كار اولين و آخرين با آن به صلاح آمده پناه مىآورم از اينكه غضبت بر من فرود آيد ، و يا عذابت بر من نازل شود . خدايا ، از زوال نعمتت ، و از عذاب ناگهانيت ، و تغيير يافتن سلامتى دادنت ، و از هر خشم و غضبت به تو پناه مىآورم . در حد توانم از تو عذر مىخواهم ؛ و هيچ نيرو و توانى بر ترك و عمل نيست مگر به واسطهء ذات مقدس تو » .\r\nچون اين حال را از آن حضرت ديدم او را رها كرده ، به سرعت به منزل برگشتم به طورى كه نفسم به شماره افتاد . رسول خدا صلّى اللَّه عليه و آله به دنبال من رسيد و فرمود :\r\nچرا نفست به شماره افتاده ؟ ! عرض كردم : يا رسول اللَّه ، نزد شما [ و ناظر اعمالتان 
  ] بودم . فرمود : آيا مىدانى امشب چه شبى است ؟ ! شب نيمهء شعبان است كه در آن اعمال آدمى معين ، روزىها تقسيم و عمرها نوشته مىشود و خداى متعال گناه همه كس را مىبخشد مگر مشرك و باجگير ( يا كينه‌ورز ) و قاطع رحم و شرابخوار و كسى كه اصرار بر انجام گناهى دارد و شاعر [ بيهوده‌گو 
  ] و كسى كه شغل كهانت و\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nغيبگويى را انتخاب كرده است « 1 » .\r\n\r\nذكر آن حضرت در هر صبح و شام\r\n403 . روايت شده كه چون على بن الحسين عليهما السّلام را نزد يزيد بردند ، يزيد تصميم گرفت گردن آن حضرت را بزند ، از اين رو امام را در مقابل خود نگاه داشته ، با او سخن مىگفت تا او را به حرف آورد و كلمه‌اى از آن حضرت بشنود كه بدان بهانه او را بكشد ، اما زين العابدين عليه السّلام به تمام سخنان يزيد پاسخ مىداد در حالى كه تسبيح كوچكى را كه در دست داشت با انگشتان مىگردانيد . يزيد گفت : من دارم با تو سخن مىگويم و تو در پاسخ من با بىاعتنايى تسبيح مىگردانى ؟ ! اين چگونه رواست ؟ ! حضرت فرمود : پدرم از جدّم نقل كرد كه چون از نماز صبح و تعقيبات آن فارغ مىشد ، با كسى سخن نمىگفت تا اينكه تسبيح را در برابر خود مىگرفت و مىگفت :\r\nاللّهمّ انّى اصبحت اسبّحك و امجّدك و احمّدك و اهلّلك بعدد ما ادير به سبحتى\r\n« خدايا ، صبح كردم در حالى كه به اندازهء گردش دانه‌هاى تسبيح خود تو را تسبيح و تمجيد مىكنم ، و به گفتن حمد و ذكر توحيد تو مىپردازم » . آن‌گاه دانه‌هاى تسبيح را گردش مىداد و با مردم سخن مىگفت بدون آنكه ذكر گذشته را تكرار كند ، و فرمود : با اين كار به شمارهء گردش دانه‌هاى تسبيح برايش ذكر خدا حساب مىشود و آن سبب حفظ و حراست اوست تا وقتى كه به بستر خواب رود ، و چون به بستر مىرفت در آن هنگام نيز تسبيح را مىگرفت و ذكر گذشته را تكرار مىكرد و تسبيح را زير سر خود مىنهاد و با اين كار تا صبح ذكر خدا در نامهء اعمال او نوشته مىشد . من نيز تسبيح را مىگردانم تا اقتدا به عمل جدم كرده باشم . يزيد پس از شنيدن\r\n\r\n\r\n","description":"","footnote":"\r\n( 1 ) مانند اين حديث از حضرت صادق عليه السّلام نيز نقل شده ، ليكن متن دعاها در آن نسبت به حديث گذشته بسيار تفاوت دارد . زمخشرى هم در كتاب « فائق » همان معنى را با حذف دعا روايت كرده است . ( مؤلف )\r\n","page_name":" 184 ","page_number":184},
  {"content":"\r\n\r\nپاسخ امام مكرر گفت : با هيچ كدامتان سخن نمىگويم مگر اينكه پاسخى مىدهد كه به نفع او تمام مىشود ! بالاخره از كشتن آن حضرت منصرف شد و امر كرد تا بندها را از آن حضرت بردارند .\r\nمؤلف : از ظاهر روايت برمىآيد كه مقصود امام زين العابدين عليه السلام از كلمهء « جدّم » رسول خدا صلّى اللَّه عليه و آله بوده است .\r\n\r\nدعا و تعويذ آن حضرت براى سر درد\r\n404 . امام صادق عليه السّلام فرمود : هر گاه كسالت يا سر دردى به رسول خدا صلّى اللَّه عليه و آله دست مىداد ، دستها را مىگشود و سورهء حمد و معوّذتين ( الفلق و الناس ) را مىخواند و دستها را به صورت مىكشيد ، پس ناراحتيش بر طرف مىشد .\r\n\r\nدعا و تعويذ آن حضرت براى تب و ساير دردها\r\n405 . رسول خدا صلّى اللَّه عليه و آله در هنگام تب و ساير دردها خود را به اين دعا تعويذ مىكرد :\r\nاللّهمّ انّى اعوذ بك من شرّ عرق نعّار ، و من شرّ حرّ النّار\r\n« خدايا ، من از شرّ رگى كه خون به شدت در آن جريان دارد ، و از شرّ سوزش آتش [ دوزخ 
  ] به تو پناه مىآورم » .\r\n\r\nدعا و تعويذ آن حضرت براى تب\r\n406 . امير المؤمنين عليه السّلام فرمود : رسول خدا صلّى اللَّه عليه و آله به تب سختى دچار شد ، جبرئيل آمد و او را با اين دعا تعويذ كرد :\r\nبسم اللَّه ارقيك ، بسم اللَّه اشفيك من كلّ\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nداء يؤذيك ، و اللَّه شافيك ، بسم اللَّه خذها فلتهنّيك . بسم اللَّه الرّحمن الرّحيم ، و   فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ   ، لتبرأنّ باذن اللَّه عزّ و جلّ\r\n« با نام خدا تو را تعويذ مىكنم و پناه مىدهم ، با نام خدا برايت از هر درد كه آزارت مىرساند شفا مىخواهم ، و خداوند شفا دهندهء توست ، به نام خدا اين تعويذ را بگير كه تو را گوارا باد . به نام خداوند بخشندهء مهربان ، سوگند به جايگاه ستارگان ، كه آن به حقيقت قسمى بزرگ است اگر بدانيد ؛ حتما به اذن خداوند بهبود خواهى يافت » .\r\nپس رسول خدا صلّى اللَّه عليه و آله برخاست و از بند تب نجات پيدا كرد . آن‌گاه فرمود : اى جبرئيل ، تعويذى بليغ بود ! جبرئيل عرضه داشت : آن از خزانه‌اى است كه در آسمان هفتم است .\r\n\r\nدعا و تعويذ آن حضرت براى دفع سحر\r\n407 . ابن عباس گويد : لبيد بن اعصم براى رسول خدا صلّى اللَّه عليه و آله جادو كرد و آن را در چاه بنى زريق پنهان نمود . رسول خدا صلّى اللَّه عليه و آله مريض شد ؛ موقعى كه آن حضرت خوابيده بود دو ملك آمده ، يكى بالاى سر و ديگرى پايين پاى حضرت نشست و حضرت را به وضع جادو خبر داده گفتند : جادو در ميان جلد شكوفهء خرما قرار داده شده و در ته چاه « ذروان » زير سنگى نهاده شده است . رسول خدا صلّى اللَّه عليه و آله از خواب بيدار شد و على عليه السّلام را با زبير و عمّار فرستاد تا آن را بيرون آورند . على عليه السّلام با همراهان آب چاه را كشيده سنگ ته چاه را بلند كردند و جادو را در زير آن پيدا كرده ، خدمت رسول خدا صلّى اللَّه عليه و آله آوردند . در ميان جلد شكوفهء خرما مقدارى از موى سر پيغمبر ( كه موقع شانه زدن ريخته بود ) با چند دندانه از دندانه‌هاى شانهء آن حضرت وجود داشت كه به آنها يازده گره با سوزن دوخته شده بود . پس اين دو سوره (   قُلْ أَعُوذُ بِرَبِّ الْفَلَقِ   ، و   قُلْ أَعُوذُ بِرَبِّ النَّاسِ   ) بر حضرت نازل شد . رسول خدا صلّى اللَّه عليه و آله هر آيه‌اى كه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nخواند يكى از آن گره‌ها باز شد ، پس از باز شدن تمام آنها رسول خدا صلّى اللَّه عليه و آله سبك شد و مانند كسى كه بند از او برداشته باشند از جا جست . جبرئيل نيز شروع كرد آن حضرت را با اين كلمات تعويذ نمودن :\r\nبسم اللَّه ارقيك ، من كلّ شىء يؤذيك ، من حاسد و عين و اللَّه يشفيك\r\n. « با نام خدا تو را از شر هر چه موجب آزار توست تعويذ مىكنم ، و خداوند تو را از شر هر حسود و چشم زخمى شفا كرامت مىكند » .\r\n\r\nدعا و تعويذى ديگر\r\n408 . از امام حسن عسكرى عليه السّلام نقل است كه فرمود : رسول خدا صلّى اللَّه عليه و آله دست خود را بر گوشت ذراع ( دست گوسفند ) كه زنى يهودى آن را مسموم كرده بود كشيد و گفت :\r\nبسم اللَّه الشّافى ، بسم اللَّه الكافى ، بسم اللَّه المعافى ، بسم اللَّه الّذى لا يضرّ مع اسمه شىء في الارض و لا في السّماء ، و هو السّميع العليم .\r\n« به نام خداوند شفا بخش ، به نام خداوند كفايت‌كننده ، به نام خداوند عافيت دهنده ، به نام خدايى كه با ياد كردن نامش هيچ چيز در زمين و آسمان ضرر نمىرساند ، و اوست شنوا و دانا » . سپس فرمود : بخوريد با نام خدا . پس رسول خدا صلّى اللَّه عليه و آله و همراهان همگى از آن خوردند تا سير شدند و هيچ زيانى به آنان نرسانيد « 1 » .\r\n\r\nدعاى آن حضرت موقع گرفتارى و غم\r\n409 . على عليه السّلام فرمود : وقتى گرفتارى يا همّ و غمّى به رسول خدا صلّى اللَّه عليه و آله وارد مىشد ، اين دعا را مىخواند :\r\nيا حىّ يا قيّوم ، يا حيّا لا يموت ، يا حىّ ، لا إله الّا أنت ،\r\n\r\n\r\n","description":"","footnote":"\r\n( 1 ) بشر بن براء بن معرور [ پيش از اذان پيامبر صلّى اللَّه عليه و آله 
  ] از آن خورد و مسموم شد و از دنيا رفت . ( سيرهء ابن هشام 3 / 352 ، بحار الانوار ، 19 / 321 )\r\n","page_name":" 187 ","page_number":187},
  {"content":"\r\n\r\nكاشف الهمّ ، مجيب دعوة المضطرّين ، أسألك بأنّ لك الحمد ، لا إله الّا انت المنّان بديع السّماوات و الارض ، ذو الجلال و الاكرام ، رحمان الدّنيا و الآخرة و رحيمهما . ربّ ارحمنى رحمة تغنينى بها عن رحمة من سواك ، يا ارحم الرّاحمين\r\n. « اى خداى زنده و پاينده‌اى كه حيات و قوام هر چيز به دست توست ، اى خدايى كه مرگ به او راه ندارد . اى خداى زنده ، خدايى جز تو نيست كه بر طرف كنندهء هر غم و اندوه ، و اجابت‌كنندهء دعاى درماندگانى ، از تو درخواست مىكنم ، زيرا كه تمام ستايش و حمدها مخصوص توست ، خدايى جز تو نيست كه نعمت بخش و آفرينندهء آسمان و زمين و صاحب جلالت و بزرگوارى ، و بخشنده و مهربان در دنيا و آخرت هستى ، پروردگارا ، رحمتى شامل حال من كن كه با آن از رحمت ديگرانم بىنياز سازى ، اى مهربان‌ترين مهربانان » .\r\nو رسول خدا صلّى اللَّه عليه و آله فرمود : هر مسلمانى كه اين دعا را سه بار بخواند خواسته‌اش برآورده مىشود مگر آنكه درخواست گناه و يا قطع رحمى كرده باشد .\r\n\r\nدعاى آن حضرت براى حفظ قرآن\r\n410 . على عليه السّلام فرمود : اين دعا از دعاهاى رسول خدا صلّى اللَّه عليه و آله است :\r\nاللّهمّ ارحمنى به ترك معاصيك ما ابقيتنى ، و ارزقنى حسن النّظر فيما يرضيك عنّى ، و الزم قلبى حفظ كتابك كما علّمتنى ، و اجعلنى اتلوه على النّحو الّذى يرضيك عنّى . اللّهمّ نوّر بكتابك بصرى ، و اشرح به صدرى ، و فرّح به قلبى ، و اطلق به لسانى ، و استعمل به بدنى ، و قوّنى على ذلك ، فانّه لا حول و لا قوّة الّا بك\r\n. « خدايا ، مرا با ترك گناهان و نافرمانى خودت تا زنده هستم ، شايستهء رحمت خود ساز و توجه خوبى به آنچه تو را از من خشنود مىسازد روزيم فرما ، و چنان كه قرآن را به من آموخته‌اى دلم را پيوسته حافظ آن قرار ده ، و مرا به تلاوت آن به نحوى كه\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nباعث خشنودى توست موفق دار . خدايا ، ديدگانم را به قرآنت روشن ، و سينه‌ام را با آن باز و پذيرا ، و دلم را به آن شاد ، و زبانم را به قرآن گويا ساز ، و بدنم را بر عمل كردن به آن وادار ، و مرا بر اين كار نيرو ده ، كه هيچ نيرو و توانى بر ترك و عمل نيست جز به ذات مقدس تو » .\r\n\r\nدعاى آن حضرت براى محفوظ ماندن از شرّ دشمنان\r\n411 . حجاب رسول خدا صلّى اللَّه عليه و آله ( يعنى دعايى كه براى محفوظ ماندن از شرّ دشمنان مىخواند ) اين بود :\r\n وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً . وَ إِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً  . « 1 » اللّهمّ بما وارت الحجب من جلالك و جمالك ، و بما اطاف به العرش من بهاء كمالك ، و بمعاقد العزّ من عرشك ، و بما تحيط به قدرتك من ملكوت سلطانك ، يا من لا رادّ لامره ، و لا معقّب لحكمه ، اضرب بينى و بين اعدائى بسترك الّذى لا تفرّقه العواصف من الرّياح ، و لا تقطعه البواتر من الصّفاح ، و لا تنفذه عوامل الرّماح . حل يا شديد البطش بينى و بين من يرمينى بخوافقه ، و من تسرى الىّ طوارقه ، و فرّج عنّى كلّ همّ و غمّ . يا فارج همّ يعقوب ، فرّج عنّى . يا كاشف ضرّ ايّوب اكشف ضرّى ، و اغلب لى من غلبنى يا غالبا غير مغلوب .  وَ رَدَّ اللَّهُ الَّذِينَ كَفَرُوا بِغَيْظِهِمْ لَمْ يَنالُوا خَيْراً ، وَ كَفَى اللَّهُ الْمُؤْمِنِينَ الْقِتالَ ، وَ كانَ اللَّهُ قَوِيًّا عَزِيزاً  « 2 » .  فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ  « 3 » .\r\n« ما بر دلهاى كافران حجاب‌هايى افكنده‌ايم كه قرآن را نمىفهمند و در\r\n\r\n\r\n","description":"","footnote":"\r\n( 1 ) اسراء / 46 .\r\n( 2 ) احزاب / 25 .\r\n( 3 ) صف / 14 .\r\n","page_name":" 189 ","page_number":189},
  {"content":"\r\n\r\nگوش‌هاى آنان سنگينى نهاده‌ايم ( كه نمىشنوند ) . و چون خدا را در قرآن به تنهايى ياد مىكنى آنان از نفرت به تو پشت مىكنند » . خدايا ، تو را به آن جلال و جمالت كه در پس حجابها مستور است ، و به آن نور كمالت كه عرش آن را احاطه نموده ، و به جايگاه عزت و شرافتى كه در عرش قدرتت جاى دارد ، و به ملكوت سلطانت كه قدرتت آن را احاطه كرده سوگند مىدهم ، اى خدايى كه امر و فرمانت را ردكننده‌اى ، و حكم و قضاوتت را برگشت دهنده‌اى نيست ، بين من و دشمنانم حجاب خودت را قرار ده ، حجابى كه بادهاى تند توانايى متفرق ساختن ، و شمشيرهاى تيز قدرت قطعه قطعه كردن ، و سر نيزه‌هاى كارى نيروى نفوذ كردن در آن را نداشته باشند . اى خداى سخت حمله‌كننده و به چنگ آورنده ، بين من و كسانى كه مرا هدف تيرهاى خود قرار مىدهند ، و بلاهاى عظيم شبانگاه را به سوى من سرازير مىكنند حايل شو ، و هر غم و اندوهى را از من بر طرف ساز ، اى خدايى كه غم يعقوب را بر طرف ساختى ، غم و غصه را از من بر طرف فرما . اى خدايى كه گرفتارى و بيمارى ايوب را بر طرف كردى ، گرفتارى مرا مرتفع گردان . اى خداى پيروزى كه هيچ گاه مغلوب نمىشوى ، مرا بر هر دشمنى كه دارم پيروز گردان . « و خدا كافران را خشمناك در حالى كه به فتحى نائل نشده بودند باز گردانيد ، و خداوند بار جنگ را از دوش مؤمنان برداشت ، و خداوند نيرومند و عزيز است » . « پس مؤمنان را بر دشمنانشان يارى داديم به طورى كه بر دشمن پيروز شدند » .\r\n\r\nملحقات\r\n367 ) رسول خدا صلّى اللَّه عليه و آله برنمىخاست و نمىنشست مگر به ياد خدا .\r\n368 ) حضرت امام رضا عليه السّلام به اصحاب خود مىفرمود : بر شما باد به همراه داشتن اسلحه و سلاح پيامبران . عرض شد : اسلحهء پيامبران چيست ؟ فرمود : دعا\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nكردن .\r\n369 ) رسول خدا صلّى اللَّه عليه و آله هنگام دعا كردن چنان تضرّع و زارى مىكرد كه نزديك بود عبا از دوش او بيفتد .\r\n370 ) امام باقر عليه السّلام فرمود : ما اهل بيت دعا مىكنيم و از خداوند آنچه را دوست داريم درخواست مىكنيم ، اما هنگامى كه قضاى الهى بر خلاف ميل ما واقع شد همان را مىپسنديم و با آنچه محبوب خداست مخالفت نمىورزيم .\r\n\r\nدعاى آن حضرت هنگام صبح\r\n371 ) امام صادق عليه السّلام فرمود : سه جمله دعا هست كه پيغمبران از آدم عليه السّلام به بعد ، دست به دست گرفتند تا به رسول خدا صلّى اللَّه عليه و آله رسيد و حضرت در صبح آن دعا را مىخواند :\r\nاللّهمّ انّى اسألك ايمانا تباشر به قلبى ، و يقينا حتّى اعلم انّه لا يصيبنى الّا ما كتبت لى ، و رضّنى بما قسمت لى .\r\n« خدايا ، از تو ايمانى مىطلبم كه با آن هميشه در دلم باشى ، و يقينى مىخواهم كه به واسطهء آن بدانم كه جز آنچه تو برايم مقرر كرده‌اى به من نمىرسد . و مرا به داشتن آنچه قسمت من كرده‌اى خشنود ساز » .\r\n372 ) ( مانند دعاى 395 . است )\r\n\r\nتعويذ رسول خدا صلّى اللَّه عليه و آله\r\n373 ) امير المؤمنين على عليه السّلام فرمود : رسول خدا صلّى اللَّه عليه و آله حسن و حسين عليهما السّلام را با اين كلمات تعويذ مىكرد و دستور مىداد اصحابش نيز [ خود و اولادشان را 
  ] با آن تعويذ كنند :\r\nبسم اللَّه الرّحمن الرّحيم ، اعيذ نفسى و دينى و اهلى و مالى و ولدى و خواتيم عملى و ما رزقنى ربّى و خوّلنى ، بعزّة اللَّه و عظمة اللَّه و جبروت اللَّه و\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nسلطان اللَّه و رحمة اللَّه و رأفة اللَّه و غفران اللَّه و قوّة اللَّه و قدرة اللَّه ، و بآلاء اللَّه و بصنع اللَّه و باركان اللَّه و بجمع اللَّه عزّ و جلّ ، و برسول اللَّه صلّى اللَّه عليه و آله و قدرة اللَّه على ما يشاء ، من شرّ السّامّة و الهامّة ، و من شرّ الجنّ و الانس ، و من شرّ ما دبّ في الارض ، و من شرّ ما يخرج منها ، و من شرّ ما ينزل من السّماء و ما يعرج فيها ، و من شرّ كلّ دابّة ربّى  آخِذٌ بِناصِيَتِها ، إِنَّ رَبِّي عَلى صِراطٍ مُسْتَقِيمٍ  ، و هو على كلّ شىء قدير ، و لا حول و لا قوّة الّا باللَّه العلىّ العظيم ، و صلّى اللَّه على سيّدنا محمّد و آله .\r\n« به نام خداوند بخشندهء مهربان ، جان و دين و اهل و مال و اولاد و عاقبت كار و آنچه را كه پروردگارم روزى من ساخته و به من بخشيده است ، همه را در پناه عزت و عظمت و جبروت و سلطنت و رحمت و رأفت و مغفرت و قوت و قدرت خداى متعال قرار داده ، و به نعمتها و احسان و اركان و الفت خدا و به رسول خدا صلّى اللَّه عليه و آله [ ؟ 
  ] و قدرت خدا كه بر هر چه خدا بخواهد نافذ است سپردم ، از شر حيوان زهردار و بىزهر ، و از شرّ جنّ و انس ، و از شر آنچه در دل زمين حركت مىكند و آنچه از آن بيرون مىآيد ، و از شر آنچه از آسمان فرود مىآيد و آنچه به آن بالا مىرود ، و از شر هر جاندارى كه زمامش به دست پروردگارم مىباشد ؛ كه همانا پروردگارم بر راه راست است و او بر همه چيز تواناست ، و هيچ توانايى و نيرويى بر ترك و عمل نيست جز به خداى و الا و بزرگ ، و درود خدا بر سرورمان محمّد و آل او باد » .\r\n\r\nتعويذ ديگر در گرفتارىها و در كليهء ناراحتىها و شدايد\r\n374 ) جابر گويد : رسول خدا صلّى اللَّه عليه و آله چون دچار غم و ناراحتى مىشد و يا از جانب مشركين به مشكلى برمىخورد دست مباركش را مىبست و فشار مىداد و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمىگفت : تنگ شو ، باز شو . سپس رو به قبله مىايستاد و دست خود را بلند مىكرد و مىگفت :\r\nبسم اللَّه الرّحمن الرّحيم ، لا حول و لا قوّة الّا باللَّه العلىّ العظيم . اللّهمّ ايّاك نعبد و ايّاك نستعين . اللّهمّ كفّ بأس الّذين كفروا ، فانّك  أَشَدُّ بَأْساً وَ أَشَدُّ تَنْكِيلًا \r\n« به نام خداوند بخشندهء مهربان ، هيچ توانايى و نيرويى بر ترك و عمل نيست جز به خداى و الا و بزرگ . بار الها ، تنها تو را مىپرستيم و تنها از تو يارى مىجوييم . بار الها ، قدرت و نيروى كافران را دفع فرما ، كه نيرو و قدرت تو از همه سخت‌تر است » .\r\nجابر گفت : به خدا قسم دست مباركش را باز نمىكرد مگر آنكه فرج مىرسيد .\r\n\r\nدعاى آن حضرت چون از امرى محزون مىگشت ( دعاى فرج )\r\n375 ) امام صادق عليه السّلام فرمود : رسول خدا صلّى اللَّه عليه و آله چون از امرى محزون مىگشت اين دعا را مىخواند ؛ و به آن دعاى فرج گفته مىشد :\r\nاللّهمّ احرسنى بعينك الّتى لا تنام ، و اكفنى بركنك الّذى لا يرام ، و ارحمنى بقدرتك علىّ ، و لا اهلك و انت رجائى . فكم من نعمة انعمت بها علىّ قلّ لها شكرى ، و كم من بليّة ابتليتنى قلّ لك بها صبرى . فيا من قلّ عند نعمته شكرى فلم يحرمنى ، و يا من قلّ عند بليّته صبرى فلم يخذلنى ، و يا من رآنى على الخطايا فلم يفضحنى ، اسألك ان تصلّى على محمّد و آل محمّد .\r\nاللّهمّ اعنّى على دينى بالدّنيا ، و على الآخرة بالتّقوى ، و احفظنى فيما غبت عنه ، و لا تكلنى الى نفسى فيما حضرته ، يا من لا تضرّه الذّنوب ، و لا تنقصه المغفرة ، هب لى ما لا ينقصك ، و اغفر لى ما لا يضرّك ، انّك ربّ وهّاب . اسألك فرجا قريبا ،\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو صبرا جميلا ، و رزقا واسعا ، و العافية من جميع البلاء ، و شكر العافية\r\n. « خدايا ، با ديده‌ات كه هرگز به خواب نمىرود مرا پاسدارى كن ، و با ستون محكمت كه هرگز خراب نمىشود نگاهم دار ، و به قدرتت بر من رحم كن ، و با اميدى كه به تو دارم مبادا هلاك شوم . چه بسيار نعمت‌هايى به من كرامت فرمودى كه در برابرش شكرگزارى مناسبى نكردم ، و چه ابتلائاتى بر من وارد ساختى كه در برابر آنها صبر و بردبارى درستى ننمودم . پس اى خدايى كه در برابر كفران نعمت محرومم نكردى ، و اى خدايى كه در مقابل كم صبرى در بلايت خوارم نساختى ، و اى خدايى كه مرا بر انجام گناهان بىباك يافتى و رسوايم ننمودى ، از تو مىخواهم كه بر محمّد و آل محمّد درود فرستى .\r\nخدايا ، دنيا را وسيلهء اعانت بر دينم قرار ده ، و پرهيزكارى را موجب سعادت آخرتم نما ، آنچه به من كرامت كردى و فعلا از من غايب است همه را نگهدارى كن ، و در حفظ آنچه به من مرحمت كردى و در نزدم حاضر است به خود وامگذار . اى كسى كه گناهان به او ضررى نمىرساند ، و آمرزش خطاهاى بندگان از او چيزى نمىكاهد ، آنچه را كه چيزى از تو نمىكاهد به من ارزانى دار ، و آنچه را برايت ضررى ندارد بر من ببخش ، كه تو پروردگار بخشنده‌اى . از تو گشايشى نزديك ، صبرى نيكو ، رزقى وسيع ، عافيت از همهء بلايا و شكر در برابر عافيت را مسألت دارم » .\r\n\r\nدعاى آن حضرت موقع ديدن هلال\r\n376 ) على عليه السّلام فرمود : رسول خدا صلّى اللَّه عليه و آله چون چشمش به هلال مىافتاد مىفرمود :\r\nايّها الخلق المطيع الدّائب السّريع المتصرّف في ملكوت الجبروت بالتّقدير ، ربّى و ربّك اللَّه . اللّهمّ اهلّه علينا بالامن و الايمان و السّلامة و الاحسان ،\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو كما بلّغتنا اوّله فبلّغنا آخره ، و اجعله شهرا مباركا تمحو فيه السّيّئات ، و ترفع لنا فيه الدّرجات ، يا عظيم الخيرات .\r\n« اى آفريدهء مطيع و كوشا و سريع كه در ملكوت آسمان با تقدير الهى در گردشى . پروردگار من و تو خداست . خدايا ، اين ماه را بر ما ، ماه امن و ايمان و سلامت و احسان قرار ده ، و چنان كه ما را به آغازش رساندى به آخرش نيز برسان ، و آن را ماهى مبارك قرار ده كه در آن گناهانمان را ببخشى و درجاتمان را بالا برى ، اى خدايى كه خيراتت بسى بزرگ است » .\r\n377 ) - 399 ) ( اين دعاها به جهتى كه در مقدمه ذكر شد ، حذف گرديد . )\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nملحقات حج\r\n400 ) ابان از حضرت صادق عليه السّلام پرسيد : آيا رسول خدا صلّى اللَّه عليه و آله شبانه‌روز تعداد معينى طواف انجام مىداد ؟ فرمود : رسول خدا صلّى اللَّه عليه و آله شبانه‌روز ده مرتبه ، و هر مرتبه هفت بار دور خانهء كعبه طواف مىنمود ، سه مرتبه اول شب ، سه مرتبه آخر شب ، دو مرتبه صبح و دو مرتبه بعد از ظهر ، و در فاصلهء آنها استراحت مىكرد .\r\n401 ) امام صادق عليه السّلام فرمود : رسول خدا صلّى اللَّه عليه و آله در هر طواف واجب و مستحبى « حجر الاسود » را با كف دست مسح مىكرد .\r\n402 ) امام باقر عليه السّلام فرمود : رسول خدا صلّى اللَّه عليه و آله جز دو ركن « حجر الاسود » و « ركن يمانى » را مسح نمىكرد ، و پس از مسح آنها را مىبوسيد و صورت مباركش را بر آنها مىنهاد . پدرم را نيز ديدم كه چنين مىكرد .\r\n403 ) ( مانند 402 است ) .\r\n404 ) امام باقر عليه السّلام فرمود : رسول خدا صلّى اللَّه عليه و آله وقتى در مدينه بود ، اظهار تمايل مىكرد كه برايش آب زمزم هديه بياورند .\r\n405 ) امام صادق عليه السّلام فرمود : رسول خدا صلّى اللَّه عليه و آله ذى المعارج ( سورهء معارج ) را زياد مىخواند . و هر وقت سواره‌اى را مىديد و يا از تلّى بالا مىرفت و يا سرازير\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمىشد و در آخر شب و در تعقيب نمازها تلبيه مىگفت . . .\r\n406 ) جابر بن عبد اللَّه گويد : تلبيهء رسول خدا صلّى اللَّه عليه و آله اين بود :\r\nلبّيك اللّهمّ لبّيك ، لا شريك لك لبّيك ، انّ الحمد و النّعمة لك و الملك ، لا شريك لك .\r\n407 ) از يكى از دو امام ( امام صادق و امام باقر عليهما السّلام ) روايت شده :\r\nرسول خدا صلّى اللَّه عليه و آله دو قوچ شاخ‌دار بزرگ و نر كه دهان و چشمانش سياه و مشكى بود قربانى مىكرد . . .\r\n408 ) امام صادق عليه السّلام فرمود : رسول خدا صلّى اللَّه عليه و آله روز قربانى سرش را مىتراشيد و ناخنهايش را مىگرفت و شارب و اطراف محاسن خود را مقدارى كوتاه مىكرد .\r\n409 ) گرفتن ناخنها و كوتاه كردن شارب و تراشيدن موى زير شكم در احرام سنّت است .\r\n410 ) از سنّت است مردمى كه در شهرها ( ى غير مكه ) هستند و امام و پيشوا ندارند ، عصر روز عرفه دور هم جمع شوند و خدا را بخوانند و دعا كنند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nنوادر ملحقات\r\n411 ) امام صادق عليه السّلام فرمود : روش رسول خدا صلّى اللَّه عليه و آله آن بود كه اگر بچه شتر دو ساله‌اى مقروض بود ، به جاى آن شتر هفت ساله مىداد ( يا اگر دو درهم مقروض بود چهار درهم مىپرداخت ) .\r\n412 ) امير المؤمنين على عليه السّلام فرمود : رسول خدا صلّى اللَّه عليه و آله چون فضيلتى از فضايل خود را به زبان مىآورد مىفرمود : با داشتن اين فضيلت فخرى نمىفروشم .\r\n413 ) رسول خدا صلّى اللَّه عليه و آله فرمود : يكى از سنن اين است كه شخص مؤمن در روز عيد غدير صد مرتبه اين ذكر را بگويد :\r\nالحمد للَّه الّذى جعل كمال دينه و تمام نعمته بولاية أمير المؤمنين علىّ بن أبى طالب عليه السّلام\r\n« سپاس و ستايش خدايى را كه دين و نعمتش را به ولايت على عليه السّلام كامل و تمام ساخت » .\r\n414 ) رسول خدا صلّى اللَّه عليه و آله فرمود : عيادت بنى هاشم ( سادات ) واجب ، و زيارت آنان سنّت است .\r\n415 ) از امام صادق عليه السّلام در بارهء ذبح گوسفندى كه ايستاده است سؤال شد ، فرمود : سزاوار نيست چنين ذبح شود ، سنّت بر اين است كه به طرف قبله بخوابانند .\r\n416 ) امام رضا عليه السّلام فرمود : ما اهل بيت وعده‌هاى خود را بر خويشتن دين\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nحساب مىكنيم چنان كه رسول خدا صلّى اللَّه عليه و آله مىكرد .\r\n417 ) رسول خدا صلّى اللَّه عليه و آله چون صداى رعد را مىشنيد مىگفت :\r\nسبحان من  يُسَبِّحُ الرَّعْدُ بِحَمْدِهِ  .\r\n« پاك و منزّه است خدايى كه رعد ، حمد و تسبيح او مىگويد » .\r\n418 ) رسول خدا صلّى اللَّه عليه و آله چون صداى رعد و برق را مىشنيد مىگفت :\r\nاللّهمّ لا تقتلنا بغضبك ، و لا تهلكنا بعذابك ، و عافنا قبل ذلك\r\n« خدايا ما را به خشم خود نميران ، و به عذابت هلاك مگردان ، و پيش از آن ما را عافيت بخش » .\r\n419 ) چون نزد رسول خدا صلّى اللَّه عليه و آله از « اصحاب اخدود » ( كه سخت شكنجه شدند ) صحبت مىشد از سختى بلا و آزمايش به خداى متعال پناه مىبرد .\r\n420 ) هنگامى كه باد زرد و سرخ و سياه مىوزيد رنگ چهرهء رسول خدا صلّى اللَّه عليه و آله مىپريد و مانند كسى كه بترسد زرد مىگشت ، و چون قطرهء بارانى از آسمان نازل مىشد رنگش برمىگشت و مىفرمود : اين بادها رحمت خدا را برايتان آورد .\r\n421 ) رسول خدا صلّى اللَّه عليه و آله چون ابر را مىديد هر كارى كه داشت رها مىكرد و مىگفت :\r\nاللّهمّ انّى اعوذ بك من شرّ ما فيه\r\n« خدايا از شر آنچه در آن است به تو پناه مىبرم » . پس اگر ابر رد مىشد خدا را شكر مىكرد ، و اگر مىباريد مىگفت :\r\nاللّهمّ ناشئا نافعا\r\n« بار الها ، آن را ابرى سودمند قرار ده » .\r\n422 ) امام صادق عليه السّلام فرمود : هنگامى كه آفتاب و يا ماه مىگرفت رسول خدا صلّى اللَّه عليه و آله به مردم مىفرمود : به سوى مسجد بشتابيد .\r\n423 ) سنّت ، خواندن نماز در مسجد و با جماعت است .\r\n424 ) على عليه السّلام فرمود : دوستم رسول خدا صلّى اللَّه عليه و آله چيزى [ از بيت المال 
  ] را براى فردا باقى نمىگذاشت ، اما ابو بكر اين كار را مىكرد ، و عمر بن خطّاب رأيش بر اين شد كه دفاتر حساب ترتيب داده و اموال را تا يك سال نگاه مىداشت . و اما من مانند رسول خدا صلّى اللَّه عليه و آله عمل خواهم كرد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nعلى عليه السّلام بيت المال را جمعه به جمعه ميان مردم تقسيم مىكرد و [ چون از تقسيم فارغ مىشد 
  ] مىفرمود :\r\n هذا جناى و خياره فيه * اذ كلّ جان يده الى فيه \r\n« اين است دستچين من كه خوب و بدش همه در آن است ، حال آنكه هر چيننده‌اى دست به دهان خود دارد » .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nملحقات شمايل پيامبر صلّى اللَّه عليه و آله\r\n425 ) جابر بن عبد اللَّه انصارى گويد : به رسول خدا صلّى اللَّه عليه و آله عرضه داشتم : اول چيزى كه خداوند آفريد چه بود ؟ فرمود : نور پيغمبر تو اى جابر . خداوند آن را آفريد و سپس هر خوبى و خيرى را از آن آفريد .\r\n426 ) پيغمبر خدا صلّى اللَّه عليه و آله فرمود : نخستين چيزى كه خداوند آفريد نور من بود ، كه آن را از نور مقدس خودش ايجاد كرد ، و از جلال عظمت خودش مشتق نمود .\r\n427 ) امام باقر و امام صادق عليهما السّلام فرمودند : خداوند ، محمّد صلّى اللَّه عليه و آله را از گوهرى كه در زير عرش بود آفريد .\r\n428 ) رسول خدا صلّى اللَّه عليه و آله فرمود : خداوند من و اهل بيت مرا از سرشتى آفريد كه احدى را از آن نيافريده بود ، و ما نخستين پديده از آفريده‌هاى او هستيم .\r\n429 ) امام صادق عليه السّلام در خطبه‌اى كه در بارهء احوال و صفات رسول اكرم صلّى اللَّه عليه و آله و ائمّهء اطهار عليهم السّلام بيان كرده ، فرمود : بزرگى گناه و اعمال زشت مردم مانع پروردگار ما - به خاطر بردبارى و آرامش و مهربانى وى - نشد از اينكه محبوب‌ترين و گرامىترين پيامبرانش « محمّد بن عبد اللَّه صلّى اللَّه عليه و آله » را براى آنان انتخاب كند ، پيامبرى كه مولدش در حومهء عزت بود و ريشه در دودمان كرم داشت ، حسبش نقصى نداشت ،\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nنسبش آلوده نبود و وصف و صفاتش نزد دانشمندان مجهول نبود . پيامبران گذشته در كتابهاى آسمانى خود آمدن او را بشارت داده ، دانشمندان به اوصاف و صفات نيكويش زبان گشوده و حكيمان به اوصاف برجستهء او نظر دوخته بودند . او وجود پاكى بود كه نظير نداشت ، تنها فرد هاشمى بود كه برابر نداشت و تنها مرد مكّى بود كه كس به شوكت و مفاخر او نمىرسيد . منش او حيا و نجابت ، و سرشت او سخا و مروت بود . به هيبت و بزرگى و اخلاق نبوت آراسته بود و به اوصاف و خردمنديهاى رسالت سرشته ؛ تا اسباب و مقدّرات الهى زمينهء مساعدى براى او فراهم آورد و حكم استوار حق به امر الهى در بارهء او به نهايت رسيد ، در اين وقت قضاى حتمى خداوند حضرتش را به منتهى درجه رسانيد . هر امتى بشارت وجودش را به امت بعد از خود مىداد ، و آن نور مقدس از صلب پدرى به پدرى ديگر منتقل مىشد . در اين انتقال ، عنصر شريفش را روابط نامشروع آلوده نكرد ، و در ولادت شريفش از زمان آدم عليه السّلام تا پدرش عبد اللَّه عليه السّلام نكاح ناروا راه نيافت . او در بهترين دودمانها و در گرامىترين تيره‌ها و شرافتمندترين خاندانها و عزيزترين فاميل و محفوظترين رحمها به دنيا آمد و در امين‌ترين دامن‌ها پرورش يافت . خداوند متعال او را برگزيد و پسنديد و براى خود انتخاب كرد و كليدهاى دانش را به او داد و منابع سرشار حكمت را به او بخشيد . . .\r\n430 ) على عليه السلام ضمن حديثى فرمود : محمّد صلّى اللَّه عليه و آله از شكم مادرش به زمين آمد ، دست چپ را بر زمين نهاد و دست راست را به سوى آسمان بلند كرد و لبها را به وحدانيت خدا حركت مىداد . . .\r\n431 ) آمنه مادر رسول اكرم صلّى اللَّه عليه و آله فرمود : چون فرزندم بر زمين قرار گرفت به سمت كعبه به سجده افتاد و در حالى كه دستها را به سوى آسمان بلند كرده ، به پروردگارش زارى نمود . . .\r\n432 ) آمنه مادر رسول خدا صلّى اللَّه عليه و آله فرمود : به فرزندم « محمّد » باردار بودم ولى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاحساس باردارى نكردم و مانند زنان ديگر از سنگينى حمل رنج نمىبردم .\r\n433 ) رشد و نمو يك روزهء رسول خدا صلّى اللَّه عليه و آله به اندازهء رشد و نمو يك هفتهء اطفال ديگر ، و رشد يك هفتهء او به قدر رشد و نمو يك ماههء آنان بود .\r\n434 ) در كتاب مناقب گويد : در حال كودكى آن حضرت ، ماه گهوارهء او را مىجنبانيد .\r\n435 ) در بحار روايت كرده : مردم از گهوارهء آن حضرت صداى تسبيح و حمد و ثنا بر خداى متعال مىشنيدند .\r\n436 ) در مجمع البيان روايت كرده : رسول خدا صلّى اللَّه عليه و آله ختنه شده از مادر متولد گرديد .\r\n437 ) حليمهء سعديه ( دايهء آن حضرت ) گويد : هرگز رسول خدا صلّى اللَّه عليه و آله را در گرمى آفتاب بيرون نبردم مگر آنكه ابرى بر آن حضرت سايه مىافكند ، و همچنين آن حضرت را ابر از هواى بارانى نگهدارى مىكرد .\r\n438 ) على عليه السّلام در حديثى فرمود : از روزى كه رسول خدا صلّى اللَّه عليه و آله متولد شد تا روزى كه از دنيا رفت ، در حضر و سفر ، پيوسته ابرى بر آن حضرت سايه مىافكند . . .\r\nدر طفوليت ، حكمت و دانش به وى داده شد ، و با آنكه ميان بت‌پرستان و هوا داران شيطان زندگى مىكرد هرگز به بتى متمايل نشد ، و در اعياد بت‌پرستان شاد نبود ، و هرگز دروغى از آن حضرت شنيده نشد . . .\r\n439 ) ابو طالب ( عموى پيغمبر ) گويد : هرگز از رسول خدا صلّى اللَّه عليه و آله دروغى نشنيدم ، و خلقى از اخلاق جاهليت در او نديدم ، خندهء بىجايى از او مشاهده نكردم . با كودكان بازى نمىكرد و به آنان علاقه نشان نمىداد ، و تنهايى و تواضع بهترين چيزها نزد او بود .\r\n440 ) حليمهء سعديه گويد : هر وقت رسول خدا صلّى اللَّه عليه و آله مىخوابيد چشمهايش چنان مىنمود كه باز و لبهايش در حال خنده است ، و گرما و سرما آسيبى به او\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nنمىرسانيد .\r\n441 ) على عليه السّلام فرمود : از هنگامى كه رسول خدا صلّى اللَّه عليه و آله از شير گرفته شد ، خداوند بزرگترين فرشته از فرشتگان خويش را همراه آن حضرت قرار داد كه شب و روز راه مكارم و بهترين اخلاق جهانيان را به آن حضرت نشان مىداد . من هميشه مانند كودكى كه دنبال مادر به راه افتد از آن حضرت پيروى كرده و سايه به سايهء او مىرفتم . هر روز از اخلاق خود چيزى برايم آشكار مىساخت و مرا امر مىكرد تا از او پيروى كنم . در هر سال اوقاتى را در كوه « حراء » مجاور مىشد و غير از من كسى او را نمىديد . . . هنگامى كه وحى بر آن حضرت نازل شد نالهء شيطان را شنيدم ، عرض كردم : يا رسول اللَّه ، اين ناله چيست ؟ فرمود : اين شيطان است كه از پرستش شدن نااميد گرديد . [ اى على 
  ] آنچه من مىشنوم تو مىشنوى ، و آنچه من مىبينم تو مىبينى جز آنكه پيامبر نيستى . . .\r\n442 ) امام باقر عليه السّلام در تفسير اين آيهء شريفه « خداوند داناى غيب است و كسى را از غيب خود آگاه نمىسازد مگر آن كس را كه بپسندد و او پيامبر است ، كه از پيش رو و پشت سرش نگاهبانانى روانه مىسازد . » « 1 » فرمود : خداى متعال بر انبياء خود فرشتگانى مىگمارد تا كارهاى آنان را ( از خطا ) محافظت كنند و آنان را در تبليغ رسالت يارى دهند . و از روزى كه رسول خدا صلّى اللَّه عليه و آله از شير گرفته شد خداوند فرشتهء بزرگى را بر آن حضرت موكل ساخت كه او را به خيرات راهنمايى مىكرد و به اخلاق نيك وامىداشت و از شر و اخلاق بد نگاهدارى مىنمود .\r\n443 ) امام صادق عليه السّلام فرمود : زليخا از حضرت يوسف عليه السّلام اجازهء ملاقات خواست . . . يوسف به زليخا فرمود : چه باعث شد كه به آن كار ناروا اقدام كنى ؟ گفت :\r\nزيبايى روى تو . يوسف عليه السّلام فرمود : اگر پيغمبر آخر الزمان « محمد صلّى اللَّه عليه و آله » را ببينى چه مىكنى ؟ او از من زيباتر ، اخلاقش بهتر و سخاوتش بيشتر خواهد بود .\r\n\r\n\r\n","description":"","footnote":"\r\n( 1 ) سورهء جن / 26 و 27 .\r\n","page_name":" 204 ","page_number":204},
  {"content":"\r\n\r\n444 ) رسول خدا صلّى اللَّه عليه و آله فرمود : يوسف عليه السّلام زيباتر از من بود ، ولى من با نمك‌تر از اويم .\r\n445 ) رسول خدا صلّى اللَّه عليه و آله از جهت چاقى معتدل بود ، ولى در اواخر عمرش اندكى چاق شده بود . گوشت بدنش چنان محكم و جمع بود كه گويى پيرى در وى اثر نكرده است .\r\n446 ) على عليه السّلام در جواب پرسشهاى رئيس و بزرگ يهود فرمود : مهر نبوت ميان دو كتف رسول خدا صلّى اللَّه عليه و آله قرار داشت و بر آن دو سطر نوشته بود : سطر اول\r\n« لا إله الّا اللَّه »\r\nو سطر دوم\r\n« محمّد رسول اللَّه »\r\n. 447 ) ميان دو كتف آن حضرت مهر نبوت قرار داشت كه نور آن بر نور آفتاب غلبه داشت و بر آن نوشته بود : « خدايى جز خداى يگانه نيست كه شريكى ندارد . هر جا خواستى برو كه تو منصور و يارىشده‌اى » « 1 » .\r\n448 ) در محجة البيضاء گويد : رسول خدا صلّى اللَّه عليه و آله چهارشانه بود و مهر نبوت ميان دو كتف آن حضرت نزديك شانهء راست او قرار داشت ، در آن مهر خالى سياه متمايل به زردى كه اطراف آن را موهاى متراكمى مانند يال اسب گرفته بود به چشم مىخورد .\r\n* امام باقر عليه السّلام فرمود : آن حضرت خالى به رنگ ديباى سياه بر گونه داشت .\r\n449 ) جابر بن سمره گويد : مهر نبوتى كه ميان دو كتف رسول خدا صلّى اللَّه عليه و آله قرار داشت برآمدگى سرخ رنگى به اندازهء تخم كبوتر بود .\r\n450 ) على عليه السّلام فرمود : كسى را مانند رسول خدا صلّى اللَّه عليه و آله نديدم كه دو كتفش از هم فاصلهء زياد داشته باشد ( و اين علامت شجاعت است ) .\r\n451 ) گردن رسول خدا صلّى اللَّه عليه و آله از همه زيباتر بود ، نه خيلى بلند بود و نه كوتاه .\r\n\r\n\r\n","description":"","footnote":"\r\n( 1 ) مراد از كتابت در اين حديث و حديث قبل ، كتابت ظاهرى نيست چنان كه از احاديث بعد معلوم مىشود .\r\n","page_name":" 205 ","page_number":205},
  {"content":"\r\n\r\n452 ) على عليه السّلام فرمود : صورت رسول خدا صلّى اللَّه عليه و آله گرد بود .\r\n453 ) على عليه السّلام فرمود : بر لب زيرين رسول خدا صلّى اللَّه عليه و آله خالى نقش بسته بود .\r\n454 ) على عليه السّلام فرمود : حدقهء چشم رسول خدا صلّى اللَّه عليه و آله سياه بود .\r\n455 ) از جابر بن سمره پرسيدند : آيا در سر مبارك رسول خدا صلّى اللَّه عليه و آله موى سفيدى ديده مىشد ؟ گفت : در سر آن حضرت جز چند تار موى سفيدى كه در فرق مبارك او بود و با روغن زدن پنهان مىگشت موى سفيد ديگرى وجود نداشت .\r\n456 ) بر شكم رسول خدا صلّى اللَّه عليه و آله شكنهايى - چين‌خوردگىهايى - وجود داشت ، يكى زير لباس پنهان مىگشت و دوتاى ديگر نمايان بود .\r\n457 ) على عليه السّلام فرمود : رسول خدا صلّى اللَّه عليه و آله جلالت و هيبتى خاص داشت .\r\n458 ) رسول خدا صلّى اللَّه عليه و آله در چشم هر بيننده با وقار و بزرگ مىنمود .\r\n459 ) على عليه السّلام در پاسخ سؤالهاى يهودى فرمود : چون رسول خدا صلّى اللَّه عليه و آله در مجلسى مىنشست از اطراف آن حضرت نورى مىدرخشيد كه همه آن را مىديدند .\r\n460 ) امام صادق عليه السّلام فرمود : از رسول خدا صلّى اللَّه عليه و آله در شبهاى تاريك نورى ديده مىشد گويى پارهء ماه است .\r\n461 ) يكى از خواص رسول خدا صلّى اللَّه عليه و آله اين بود كه چون مىخواست به ديدار قومى برود جلوتر نورى به خانهء آنان سبقت مىگرفت .\r\n462 ) پسر عمر خطّاب گويد : كسى را نديدم كه سخىتر و شجاع‌تر و سلحشورتر از رسول خدا صلّى اللَّه عليه و آله باشد .\r\n463 ) امام باقر عليه السّلام فرمود : رسول خدا صلّى اللَّه عليه و آله سه خصلت داشت كه ديگران نداشتند : آن حضرت سايه نداشت . از راهى عبور نمىكرد مگر اينكه پس از سه روز كسانى كه از آنجا مىگذشتند از عطر عرق آن جناب متوجه مىشدند كه ايشان از آن محل گذشته است . آن حضرت بر هيچ سنگ و درختى نمىگذشت جز آنكه به آن حضرت سجده مىكرد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n464 ) در شب تاريك پيش از آنكه مردم آن حضرت را ببينند از بوى عطر آن جناب را مىشناختند و مىگفتند : اين رسول خدا صلّى اللَّه عليه و آله است .\r\n465 ) از اسحاق بن راهويه نقل شده كه اين بوى خوش ، بوى عرق رسول خدا صلّى اللَّه عليه و آله بود بدون آنكه عطرى استعمال كند .\r\n466 ) رسول خدا صلّى اللَّه عليه و آله در ظرف آب ، آب دهان مىافكند و مردم از آن بويى خوشتر از مشك مىشنيدند .\r\n467 ) رسول خدا صلّى اللَّه عليه و آله فرمود : هر كس بخواهد عطر مرا استشمام كند گل سرخ ( گل محمدى ) را ببويد .\r\n468 ) سليم ( سلمه فرزند امّ سلمه ) گويد : روزى رسول خدا صلّى اللَّه عليه و آله بر ما وارد شد و نزد ما به خواب نيم روزى فرو رفت . مادرم شيشه‌اى آورد و شروع كرد عرق رسول خدا صلّى اللَّه عليه و آله را در آن جمع كردن . آن حضرت از خواب بيدار شد و فرمود : اى امّ سلمه ، چه مىكنى ؟ عرضه داشت : اين عرق شماست كه در عطريات خود داخل مىكنيم و اين از بهترين اقسام عطرهاى ماست . آن حضرت فرمود : درست گفتى .\r\n469 ) چون رسول خدا صلّى اللَّه عليه و آله با كسى راه مىرفت هر چند كه آن كس بلند قد بود ، آن حضرت يك سر و گردن از وى بلندتر به نظر مىرسيد .\r\n470 ) لباس كوتاه و يا بلند به اندام رسول خدا صلّى اللَّه عليه و آله اندازه بود ، چون مىپوشيد اگر كوتاه بود بلند ، و اگر بلند بود كوتاه‌تر مىشد ، گويا براى آن حضرت بريده شده است .\r\n471 ) هنگامى كه رسول خدا صلّى اللَّه عليه و آله بر زمين نرم قدم مىگذاشت اثر پايش در آن ظاهر نمىشد ، و چون بر زمين سفت راه مىرفت جاى پايش معلوم مىگشت .\r\n472 ) رسول خدا صلّى اللَّه عليه و آله ديدگانش به خواب مىرفت ولى قلبش نمىخوابيد .\r\n473 ) پرنده بالاى سر رسول خدا صلّى اللَّه عليه و آله پرواز نمىكرد .\r\n474 ) مگس بر آن جناب نمىنشست و حشرات زهردار و بىزهر به\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nآن حضرت نزديك نمىشدند .\r\n475 ) رسول خدا صلّى اللَّه عليه و آله از پشت سر نگاه مىكرد چنان كه از پيش رو نگاه مىكرد ، و از پشت سر مىديد چنان كه از پيش رو مىديد .\r\n476 ) رسول خدا صلّى اللَّه عليه و آله در خواب مىشنيد چنان كه در بيدارى مىشنيد .\r\n477 ) رسول خدا صلّى اللَّه عليه و آله از روزى كه خدا او را آفريد بوى بد از وى به مشام نرسيد .\r\n478 ) رسول خدا صلّى اللَّه عليه و آله هرگز محتلم نشد .\r\n479 ) هر حيوانى كه رسول خدا صلّى اللَّه عليه و آله بر آن سوار شد هرگز پير نگشت و بر آن حال باقى ماند .\r\n480 ) مردم به وجود مبارك رسول خدا صلّى اللَّه عليه و آله استشفاء مىكردند .\r\n481 ) هيچ كس تاب مقاومت با رسول خدا صلّى اللَّه عليه و آله را نداشت .\r\n482 ) سليمان بن خالد گويد : به امام صادق عليه السّلام عرضه داشتم : مردم مىگويند :\r\nاگر على عليه السّلام حقّى در خلافت داشت چرا قيام نكرد تا حق خويش را بگيرد ؟\r\nآن حضرت فرمود : خداى متعال اين موضوع ( به تنهايى قيام كردن بدون اينكه ياورى داشته باشد ) را فقط بر يك نفر واجب كرده بود آن هم رسول خدا صلّى اللَّه عليه و آله بود چنان كه خداى متعال فرمود : « پس در راه خدا كارزار كن و اين تكليف خود توست ، و مؤمنين را به جنگ ترغيب كن « 1 » » . اين تكليف تنها براى رسول خدا صلّى اللَّه عليه و آله بود ، ولى در بارهء ديگران فرمود : « در جنگ عقب‌نشينى جايز نيست مگر براى كسى كه بخواهد براى ادامهء جنگ جاى خود را در ميدان عوض كند و يا به جمعيتى ملحق شود و از آنان يارى بجويد « 2 » » .\r\nسپس امام صادق عليه السّلام فرمود : در آن روز ( روز غصب خلافت ) جمعيتى نبود كه على عليه السّلام را در امر خلافت يارى كند [ و الّا قيام مىكرد 
  ] .\r\n\r\n\r\n","description":"","footnote":"\r\n( 1 ) نساء / 84 .\r\n( 2 ) انفال / 16 .\r\n","page_name":" 208 ","page_number":208},
  {"content":"\r\n\r\n483 ) در روى زمين كسى داناتر از رسول خدا صلّى اللَّه عليه و آله نبود .\r\n484 ) رسول خدا صلّى اللَّه عليه و آله هنگام نزول وحى گرفته مىشد و رنگ چهره‌اش تغيير مىكرد و سر به زير مىانداخت .\r\n485 ) از امام صادق عليه السّلام سؤال شد : آن حالت غشوه و بىخودى كه به رسول خدا صلّى اللَّه عليه و آله دست مىداد آيا هنگامى بود كه جبرئيل بر آن حضرت نازل مىگرديد ؟ فرمود : نه ، جبرئيل هنگامى كه نزد رسول خدا صلّى اللَّه عليه و آله مىآمد بدون اجازه داخل نمىشد و چون خدمت آن حضرت مىرسيد مانند بنده‌اى در حضور رسول خدا مىنشست . بلكه آن حالت موقعى بود كه خداى - عزّ و جلّ - بدون واسطه با آن جناب سخن مىگفت .\r\n486 ) به امام صادق عليه السّلام عرض شد : آيا براى رسول خدا صلّى اللَّه عليه و آله دو حال بود كه گاه مىفرمود : جبرئيل گفت ، و اين جبرئيل است كه چنين امر مىكند ؛ و گاه بيهوش مىگرديد ؟ امام صادق عليه السّلام فرمود : هنگامى كه وحى الهى بدون واسطهء جبرئيل صورت مىگرفت ، به جهت سنگينى وحى مستقيم از خداوند حالت غشوه بر آن حضرت عارض مىشد . اما هنگامى كه به واسطهء جبرئيل بود اين سنگينى به او دست نمىداد ، لذا مىفرمود : جبرئيل گفت ، و اين جبرئيل است [ كه چنين دستور آورده است 
  ] .\r\n487 ) هنگامى كه وحى بر رسول خدا صلّى اللَّه عليه و آله نازل مىشد صدايى همانند صداى زنبور عسل از مقابل صورتش شنيده مىشد . و در روزهاى خيلى سرد وقتى وحى بر آن حضرت نازل مىشد و تمام مىگشت ، بر پيشانى مباركش دانه‌هاى عرق نمايان مىشد .\r\n488 ) جبرئيل شصت هزار مرتبه بر رسول خدا صلّى اللَّه عليه و آله نازل گرديد .\r\n489 ) رسول خدا صلّى اللَّه عليه و آله ضمن حديثى فرمود : جبرئيل هر سال همهء قرآن را يك بار بر من مىخواند ، ليكن امسال ( كه سال آخر عمر من است ) آن را دو بار بر من\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nخوانده است .\r\n490 ) مفضّل بن عمر گويد : از امام صادق عليه السّلام در بارهء علم امام سؤال كرده ، گفتم : با اينكه امام در خانهء خود نشسته و پرده‌ها انداخته شده چطور از آنچه در اطراف عالم اتفاق مىافتد خبر دارد ؟ حضرت فرمود : اى مفضّل ، خداوند - تبارك و تعالى - در وجود رسول خدا صلّى اللَّه عليه و آله پنج روح قرار داده بود : 1 )\r\n« روح الحياة »\r\nكه با آن جنب و جوش داشت . 2 )\r\n« روح القوة »\r\nكه با آن كار و كوشش مىكرد .\r\n3 )\r\n« روح الشهوة »\r\nكه با آن مىخورد و مىآشاميد و با همسران حلال خود آميزش مىكرد . 4 )\r\n« روح الايمان »\r\nكه با آن ايمان آورد و در ميان مردم به عدالت رفتار مىنمود . 5 )\r\n« روح القدس »\r\nكه به وسيلهء آن حامل نبوت گشته بود . هنگامى كه رسول خدا صلّى اللَّه عليه و آله وفات كرد\r\n« روح القدس »\r\nبه امام عليه السّلام انتقال پيدا كرد ، و روح القدس خواب و غفلت و كار بيهوده و باطل ندارد اما اين حالات به چهار روح ديگر دست مىدهد ، و امام به وسيلهء روح القدس آنچه را در عالم است مىبيند .\r\n491 ) ابو بصير گويد : از امام صادق عليه السّلام از معناى «  رُوحاً مِنْ أَمْرِنا  » كه در اين آيهء شريفه :  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  « 1 » آمده پرسيدم ، حضرت فرمود : آن « روح » آفريده‌اى است از آفريده‌هاى خداى - عزّ و جلّ - كه از جبرئيل و ميكائيل بزرگتر است و هميشه با رسول خدا صلّى اللَّه عليه و آله همراه بود و آن حضرت را از وقايع آگاه و در كار خويش تقويت مىكرد و اين روح پس از رسول خدا صلّى اللَّه عليه و آله همواره با ائمه عليهم السّلام مىباشد .\r\n492 ) امام صادق عليه السّلام فرمود : آن « روح » غير از رسول خدا صلّى اللَّه عليه و آله با هيچ يك از پيامبران گذشته نبوده است .\r\n493 ) امام صادق عليه السّلام فرمود : در شب معراج هنگامى كه رسول خدا صلّى اللَّه عليه و آله به\r\n\r\n\r\n","description":"","footnote":"\r\n( 1 ) شورى / 52 : « و اين گونه روحى از امر خود را به تو وحى كرديم ، تو پيش از آن نمىدانستى كه كتاب و ايمان چيست » .\r\n","page_name":" 210 ","page_number":210},
  {"content":"\r\n\r\nآسمان برده شد ، جبرئيل رسول خدا صلّى اللَّه عليه و آله را به مكانى رسانيد و خود از آن حضرت جدا گرديد ، پيامبر صلّى اللَّه عليه و آله فرمود : اى جبرئيل ، در چنين حالى مرا تنها مىگذارى ؟ ! جبرئيل گفت : به راه خود ادامه ده ، به خدا سوگند به جايى قدم نهاده‌اى كه بشرى به آنجا قدم ننهاده و پيش از تو هيچ بشرى سيرش به آنجا نرسيده است .\r\n494 ) سلمان فارسى رحمه اللَّه گويد : جبرئيل به پيامبر گفت : سوگند به خدايى كه تو را به نبوت مبعوث كرد ، اين جا مقامى است كه هيچ پيامبر مرسل و فرشتهء مقربى به آن قدم ننهاده است .\r\n495 ) رسول خدا صلّى اللَّه عليه و آله فرمود : [ در شب معراج 
  ] سوار « براق » شدم و رسيدم به آن حجابى كه بعد از آن خداى رحمان بود ( بين من و خدا تنها يك حجاب فاصله بود « 1 » ) .\r\n496 ) محمّد بن فضيل گويد : از حضرت موسى بن جعفر عليهما السّلام پرسيدم : آيا هرگز رسول خدا صلّى اللَّه عليه و آله پروردگارش را ديد ؟ فرمود : آرى ، با قلب خود پروردگارش را ديد ؛ مگر سخن خداى متعال را نشنيده‌اى كه مىفرمايد : « دل آنچه را ديده دروغ نگفته است » « 2 » . او خدا را هرگز با ديدگان ظاهر نديد ولى با چشم دل ديد .\r\n497 ) رسول خدا صلّى اللَّه عليه و آله فرمود : [ در معراج 
  ] پروردگارم را [ به چشم دل 
  ] ديدم و ميان من و او فقط جلال وى حائل بود .\r\n498 ) رسول خدا صلّى اللَّه عليه و آله فرمود : مرا با خداوند وقتى هست كه هيچ فرشتهء مقرب و پيامبر مرسل و بنده‌اى كه خداوند دلش را به ايمان آزموده است قدرت تحمل آن حال را ندارد [ چه رسد به ديگران 
  ] .\r\n499 ) رسول خدا صلّى اللَّه عليه و آله در ضمن حديث معراج فرمود : چون به آسمان هفتم رسيدم و تمام فرشتگان آسمانها كه همراه من بودند و جبرئيل و فرشتگان مقرب از\r\n\r\n\r\n","description":"","footnote":"\r\n( 1 ) بايد توجه داشت كه منظور ، قرب معنوى است نه قرب مكانى .\r\n( 2 ) نجم / 11 .\r\n","page_name":" 211 ","page_number":211},
  {"content":"\r\n\r\nادامهء راه بازماندند و رسيدم به حجاب پروردگارم ، در ميان هفتاد حجاب داخل شدم كه بين هر حجابى با حجاب ديگر حائلهايى از عزت و قدرت و بها و كرامت و كبريا و عظمت و نور و ظلمت و وقار قرار داشت تا آنكه به حجاب جلال رسيدم و با پروردگار خود مناجات كرده ، در حضور وى ايستادم . . .\r\n500 ) رسول خدا صلّى اللَّه عليه و آله فرمود : هيچ روز و شبى نيست مگر آنكه تحفه‌اى از جانب خداى متعال در آن به من مىرسد .\r\n501 ) امام صادق عليه السّلام مىفرمود : به حضرت عيسى عليه السّلام دو حرف [ از علم الهى 
  ] داده شده بود و با آن دو حرف كار مىكرد ، و به حضرت موسى عليه السّلام چهار حرف ، و به حضرت ابراهيم عليه السّلام هشت حرف ، و به حضرت نوح عليه السّلام پانزده حرف ، و به حضرت آدم عليه السّلام بيست و پنج حرف داده شده بود و خداوند متعال همهء آنها را در وجود حضرت محمّد صلّى اللَّه عليه و آله جمع كرده بود . و اسم أعظم خدا هفتاد و سه حرف است كه هفتاد و دو حرف آن را به رسول خدا صلّى اللَّه عليه و آله عطا كرد و يك حرف ديگر از او پنهان داشته شد .\r\nپايان\r\n\r\n\r\n","description":"","footnote":"","page_name":" 212 ","page_number":212}
  ]