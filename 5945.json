[
  {"content":"\r\nالخصال\r\nتأليف\r\nرئيس المحدثين و محيى معالم الدين\r\nأبى جعفى محمد بن على بن الحسين بن بابويه القمى\r\nمتوفّى سال 382\r\nبا مقدمه و ترجمه و تصحيح سيّد احمد فهرى زنجانى\r\nبسرمايهء آقاى حاج سيّد محمود كتابچى و پسران\r\nانتشارات علميّه اسلاميه\r\nبازار شيرازى - جنب نوروزخان\r\nحقوق طبع محفوظ\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nمقدمه\r\nبِسْمِ الله الرَّحْمنِ الرَّحِيمِ\r\nاز نخستين روزى كه آفتاب وحى اسلام بر افق حجاز تابيد و افكار مسلمانان با سخنان وحى پيغمبر گرامى آشنا گرديد . اصحاب خاص رسول خدا با بيدارى و هشيارى مخصوصى در فراگرفتن وظايف دينى و دستورات الهى اهتمام مينمودند و به حكم * ( ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * ( 1 ) * ( لَقَدْ كانَ لَكُمْ فِي رَسُولِ الله أُسْوَةٌ حَسَنَةٌ ) * ( 2 ) .\r\n\r\nرفتار و كردار پيغمبر عزيز را مو بمو مورد توجه خود قرار ميدادند تا مگر سرمشق زندگى آنان گردد و سعادت دنيا و آخرتشان را تامين نمايد و به همين منظور آنچه را كه حاضرين محضر پيغمبر از گفتار و كردار پيشواى عظيم الشان خود فرا ميگرفتند بغائبين ميرساندند و بطور مسلَّم تحريص و ترغيب رسول اكرم صلَّى الله عليه و آله نيز در ضبط و حفظ مطالب و تبليغ و توسعهء مرام اسلام سهم عمده اى را داشت كه ميفرمود :\r\nخداوند شاد و خرّم فرمايد بنده اى را كه سخن مرا بشنود و نيكو فراگيرد و آنگاه آن را به گوش كسى كه نشنيده است برساند كه چه بسا حكمى از احكام دين بوسيلهء فردى بىسواد بدست ديگران ميرسد و چه بسا فرد فهميده و دانشمندى مطلبى از مطالب دين را بر كسى كه فهميده تر و دانشمندتر از اوست مىرساند .\r\nو در روايت ديگر فرمود : خداوند شاد و خرم فرمايد كسى را كه سخنى از ما بشنود و به همان كيفيّت كه شنيده است بازگو كند كه بسا شود تبليغ تبليغكننده اى از شنونده بهتر نگهدار سخن است ( 3 ) و در روايت ديگر است كه : بايد هر آنكه حاضر است بر كسى كه غايب است برساند كه بسا است شخصى حاضر بر كسى حديث مىرساند كه از خود حاضر نگه دارتر است و در حديث ديگر است : كسى كه بامّت من حديثى را برساند كه سنّتى به آن بر پا گردد و پايهء بدعتى بدان بشكند بهشت از براى او خواهد بود .\r\n\r\n","description":"","footnote":"\r\n( 1 ) سورة الحشر : 7\r\n( 2 ) الاحزاب 21\r\n\r\n( 3 ) اين روايت با الفاظ مختلف نقل شده است كه در حدود پانزده روايت است : الاضواء على السنة المحمدية ص 75\r\n","page_name":" مقدمه 2 ","page_number":2},
  {"content":"\r\nو در روايت ديگر است : كسى كه دو حديث ياد بگيرد كه خود بدان بهره مند شود و يا ديگرى را بياموزد تا او از آن بهره مند گردد از عبادت شصت سال بهتر خواهد بود .\r\nو از على بن ابى طالب عليه السّلام روايت است كه فرمود : رسول خدا فرمود : بار الها رحمت خود را شامل حال جانشينان من بفرما بار الها رحمت خود را شامل حال جانشينان من بفرما ، بار الها رحمت خود را شامل حال جانشينان من بفرما ، عرض شد يا رسول الله جانشينان شما كيانند ؟ فرمود آنان كه پس از من بيايند و حديث مرا روايت كنند معاوية بن عمّار گويد : به امام صادق عليه السّلام عرض كردم : كسى كه حديث شما را روايت مىكند و آن را در ميان مردم پخش مينمايد و دلهاى آنان و دلهاى شيعيان شما را با اين كار محكم مىكند و كسى كه نميكند ولى عابد است كدام يك از اين دو برتر است ؟ فرمود : آنكه حديث ما را روايت مىكند و دلهاى شيعيان ما را بدين وسيله محكم ميسازد از هزار عابد برتر است ( 1 ) .\r\nامام صادق عليه السّلام فرمود : كسى كه چهل حديث از حديثهاى ما را حفظ كند خداوند بروز قيامت او را عالمى فقيه مبعوث مىكند ( 2 ) .\r\nعلىّ بن حنظلة گويد شنيدم امام صادق عليه السّلام ميفرمود : قدر و منزلت مردم را در نزد ما به ميزان روايتشان از ما بشناسيد ( 3 ) .\r\nگرد آورى حديث\r\nرسول خدا صلى الله عليه و آله و سلَّم هم چنان كه بروايت حديث دستور فرمود جمع آورى آن را نيز دستور داد كه از آن حضرت روايت كرده‌اند كه فرمود : دانش را در بند كنيد عرض شد : بند نمودن دانش چيست ؟\r\nفرمود : نگاشتناش .\r\nعبد الله بن عمر گويد : عرض كردم يا رسول الله دانش را به بند درآورم ؟ فرمود : آرى گفته شد ببند در آوردن دانش چيست ؟ گفت نوشتن آن و در باب ( كتابت العلم ) از صحيح بخارى است كه مردى يمنى حديث رسول خدا را شنيد عرض كرد يا رسول الله براى من بنويس فرمود : براى فلانى ( ابى شاة ) بنويسيد .\r\nو روايت شده است كه مردى از انصار در مجلس پيغمبر مىنشست و از آن حضرت حديث مى -\r\n\r\n","description":"","footnote":"\r\n( 1 ) كافى باب صفة العلم و فضله حديث - 9\r\n( 2 ) كافى باب فضل العلم النوادر حديث 7 و 3\r\n( 3 ) كافى باب فضل العلم النوادر حديث 7 و 3\r\n","page_name":" مقدمه 3 ","page_number":3},
  {"content":"\r\nشنيد و حديث پيغمبر او را خوش مىآمد ولى حديث را از ياد مىبرد شكايت فراموشى خود بنزد پيغمبر برد رسول خدا اشاره بدستاش نموده فرمود : از دست راست خود كمك بگير يعنى بنويس .\r\nعمرو بن شعيب از پدرش و او از جدّش نقل مىكند كه عرض كردم : يا رسول الله هر چرا كه از تو ميشنوم بنويسم ؟ فرمود آرى عرض كردم : چه خوشنود باشيد چه خشمناك ؟ فرمود آرى زيرا كه من در همهء اين حالات بجز حق نخواهم گفت .\r\nجلوگيرى از نگاشتن حديث\r\nچنانچه گفتيم پيغمبر عظيم اسلام و پيشوايان دين به منظور توسعه و پايدارى تعليمات مذهبى مسلمانان را بحفظ و نوشتن احاديث ترغيب و تحريص مينمودند ولى با كمال تأسف مسلمانان صدر اوّل بر خلاف اين خواستهء پيغمبر براى پيشرفت مقاصد سياسى خود از نوشتن و نگهدارى احاديث رسول خدا جلوگيرى نمودند و با اين عمل بزرگترين ضربه را بر پيكر تعاليم عاليهء دين وارد نمودند و زيانهائى كه از اين راه متوجه جامعهء اسلامى گرديد و تحريفاتى كه در اثر اين كار در نقل احاديث روى داد بيش از حد بيان است و براى اينكه سرپوشى براى اين جنايت داشته باشند دانسته و يا احتمالا ندانسته رواياتى را از رسول خدا دست آويز خود نمودند كه در آن روايات رسول خدا از نوشتن حديث نهى فرموده است ! ! در صورتى كه به نظر ما روايات مزبور در موارد خاصى وارد شده است و معانى روايات بفرض صدور ، آن نيست كه عامّه استفاده نموده‌اند اينك روايات :\r\n1 - روايتى است كه احمد و مسلم و دارمى و ترمذى و نسائى از ابى سعيد خدرى نقل كرده‌اند كه رسول خدا صلى الله عليه و آله و سلَّم فرمود : ( لا تكتبوا عنّى شيئا سوى القرآن فمن كتب عنى غير القرآن فليمحه ) : بجز قرآن چيزى از من ننويسيد و هر كس بجز قرآن نوشته است محو و نابودش سازد . اين يكى از رواياتى است كه عامّه براى عدم جواز كتابت حديث بدان استدلال كرده‌اند .\r\nولى ظاهرا مقصود از اين روايت اين است كه رسول خدا صلى الله عليه و آله دستور فرموده‌اند كه اصحاب بهنگام نوشتن قرآن احاديثى را كه بمناسبت از رسول خدا در مورد آيات شنيده‌اند ننويسند و آنها را داخل در قرآن نكنند كه مبادا تحريفى در كلام الهى روى دهد و كلماتى كه جزو قرآن نيست از قرآن محسوب گردد نه اينكه از نوشتن مطلق حديث نهى فرموده باشد .\r\nو بنا بر اين ، روايت ديگر ابى سعيد كه دارمى نقل مىكند : ( انّهم استأذنوا النبى صلى الله عليه و آله و سلَّم في ان\r\n","description":"","footnote":"","page_name":" مقدمه 4 ","page_number":4},
  {"content":"\r\nيكتبوا عنه فلم يأذن لهم ) ( از رسول خدا اجازه خواستند كه از زبان او بنويسند به آنان اجازه نفرمود ) و نيز روايت ديگر او را كه ترمذى از عطاء بن يسار نقل مىكند .\r\nابى سعيد گويد : ( استأذنّا النبىّ صلَّى الله عليه و آله في الكتابة فلم يأذن لنا . ) ( ما از رسول خدا اجازهء نوشتن خواستيم و آن حضرت بما اجازه نفرمود ) بايد به همين معنا كه نقل شده حمل نمائيم مخصوصا با توجه باينكه آن روز عدد افراد با سواد در ميان مسلمين بسيار اندك بود و كتاب وحى افراد معيّنى بودند و رسول خدا نميتوانست بهر كسى اجازهء نوشتن بدهد . و همچنين روايتى كه ابن سعد نقل مىكند كه زيد بن ثابت بر معاوية داخل شد و معاوية از زيد حديثى پرسيد و كسى را دستور داد تا حديث را بنويسد زيد بمعاوية گفت : رسول خدا صلَّى الله عليه و آله و سلَّم ما را دستور داده است كه هيچ از حديث او را ننويسيم . ظاهر اين روايت اين است كه زيد استنباط خود را نقل ميكرده و خيال كرده است كه رسول خدا از نوشتن مطلق حديث نهى فرموده است در صورتى كه حقيقت غير از اين بوده است و چنانچه گفتيم زيد متوجّه نشده است .\r\n2 - حاكم بسند خود از عايشه نقل مىكند كه گفت پدرم از رسول خدا صلَّى الله عليه و آله پانصد حديث جمع آورى نمود شبى كه سر ببالين نهاد آرام نگرفت و همهء شب در اضطراب و ناراحتى بود عايشه گويد مرا از اين ناراحتى پدرم اندوه فراوانى بر دل نشست و پيش خود گفتم شايد عضوى از او به درد آمده و يا خبر ناخوشى را شنيده است چون صبح شد به من گفت : دخترم آن حديثهائى را كه در نزد تو است بياور من آنها را آوردم او همه را سوزانيد و گفت ترسيدم كه مبادا بميرم و اين احاديث در نزد تو بماند و در ميان آنها حديثهائى باشد كه من از شخص مورد اطمينانى نقل كرده باشم ولى حديث غير از آن باشد كه او به من گفته است و آنگاه مسئوليّت آن به گردن من بيفتد ( 1 ) .\r\nاين روايت را نيز در رديف رواياتى كه از نوشتن حديث منع مىكند ! ! ذكر كرده‌اند ( 2 ) ولى بطورى كه ملاحظه مىشود بفرض صحّت روايت اوّلا مضمون آن حكايت از عمل ابو بكر مىكند نه اينكه روايتى از رسول خدا باشد و ثانيا در صورتى كه عمل ابو بكر را توجيه كنيم بايد بگوئيم كه ناظر برواياتى است كه رسول خدا فرموده است ( من كذب على فهو في النّار ) : ( هر كس كه به من دروغ به بندد جايگاهش آتش است ) و ابو بكر از ترس اينكه مبادا در ميان احاديث حديث دروغى\r\n\r\n","description":"","footnote":"\r\n( 1 ) اين خبر را به همين مضمون در تذكرة الخواص ص 5 ج 1 و جمع الجوامع سيوطى ص 147 ج 2 و بغدادى در باب تقييد علم ذكر كرده‌اند .\r\n( 2 ) الاضواء على السنة المحمدية ص 42\r\n","page_name":" مقدمه 5 ","page_number":5},
  {"content":"\r\nباشد خوابش نمىبرده ! ! و صبح ، حديثها را سوزانيده است و بلكه خود همين روايت ميبايست در نظر عامّه دليل بر جواز تدوين حديث باشد زيرا ابو بكر پانصد حديث بحسب اين روايت جمع كرده بوده است مگر اينكه بگوئيم عمل او را نميتوان دليل بر جواز گرفت و در اين صورت ذيل روايت كه ميگويد : ابو بكر احاديث را سوزانيده قابل استناد نبوده و از درجه اعتبار ساقط خواهد شد دقّت شود .\r\n3 - ابن عبد البرّ حافظ و بيهقى در المدخل از عروة نقل ميكنند كه عمر خواست تا احكام و دستورات دينى را بنويسد از اصحاب رسول خدا صلَّى الله عليه و آله و سلَّم در اين باره نظر خواست .\r\nدر ( روايت بيهقى است كه با اصحاب رسول خدا در اين باره مشورت نمود ) آنان نظر دادند كه بنويسد عمر تا يك ماه در اين باره از خداوند طلب خير مينمود ! ! تا اينكه يك روز صبح خداوند تصميم در دل عمر افكند ! و عمر گفت : همانا من ميخواستم كه احكام و دستورات دين را ننويسم ولى متذكَّر شدم كه جمعى پيش از شما كتابهائى نوشتند و بر آن كتابها رو آوردند و كتاب خدا را ترك گفتند و من به خدا قسم كتاب خدا را هرگز به چيز ديگر در نياميزم .\r\nو در روايت بيهقى است كه ( لا ألبس كتاب الله بشىء ابدا ) من كتاب خدا را هرگز به چيز ديگرى مشتبه نسازم .\r\nو يحيى بن جعده نيز روايت مىكند كه عمر بن خطاب خواست كه سنّت پيغمبر را بنويسد ولى بعدا تصميم گرفت كه ننويسد و بشهرها بخشنامه كرد كه هر كس چيزى نزد او هست آن را بسوزاند . و ابن سعد از عبد الله بن علاء روايت مىكند كه از قاسم بن محمّد درخواست كردم تا مگر حديثهائى را بر من املاء كند او گفت : در زمان عمر بن الخطاب حديثها فراوان گرديد و مردم از هر سو احاديث را بنزد عمر آوردند همين كه آنها را آوردند عمر دستور سوزاندن احاديث را داد و سپس گفت اين هم همچون مثنات اهل كتاب مثنات ديگرى است . ( 1 ) راوى گويد قاسم بن محمّد آن روز مرا از اينكه حديثى بنگارم بازداشت . و بر اين روايات نيز اوّلا همان اشكالى كه بروايت عايشه شد وارد است و آن اينكه عمل عمر قابل استناد نيست و ثانيا\r\n\r\n","description":"","footnote":"\r\n( 1 ) يهود توراة را كنار گذاشته و مجموعه اى از روايات اسرائيليه را برنامهء عمل خود نمودند و آن مجموعه را مثناة ميناميدند و مختار الصحاح از ابى عبيدة باز گو مىكند كه پارسايان و رهبانان يهود پس از موسى كتابى مطابق دلخواه خودشان با تشريك مساعى همديگر درست كردند و نام آن را مثناة گذاشتند و بعضى با شين ( مشناة ) روايت نموده است .\r\n","page_name":" مقدمه 6 ","page_number":6},
  {"content":"\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\nرا بيان مىكند از قلم مىاندازد ولى در عوض افسانهء ساختگى سبائيّه را با آن تفصيل نقل مىكند .\r\nچرا ؟\r\nبراى اينكه آن افسانه بدين ابى ذر لطمه وارد آورده و او را مردى بيخرد معرفى مىكند و در عين حال براى معاويه زمامدار قدرت وقت و بقيهء رؤساى دولت نسبت بجناياتى كه كرده‌اند عذرهائى تراشيده است ، و همين طور در بقيهء موارد .\r\nيعنى در هر جا كه داستان راجع بيك صحابى فقير از طرفى و يكى از گردن كلفتهاى قريش از طرف ديگر است مانند عمار و معاوية همين نقش را بازى كرده است و به همين جهت است كه طبرى در نزد سنّىها امام المورّخين لقب يافته و تاريخش صحيحترين تاريخهاى اسلامى قلمداد شده است ابن اثير در مقدمهء تاريخش ( الكامل ) مينويسد :\r\n. . . . نخست از تاريخ كبيرى كه امام ابو جعفر طبرى تصنيفش كرده است شروع كردم زيرا آن تنها كتابى است كه در نزد همه مورد اعتماد است و بهنگام اختلاف بدان مراجعه ميكنند من نيز مطالبام را از آن گرفتم . . .\r\nتا آنجا كه ميگويد چون از اين كار فارغ گشتم بقيّهء تواريخ مشهور را گرفته و مطالعه نمودم و بر آنچه از تاريخ نقل كرده بودم چيزهائى را كه در آن تاريخ نبود افزودم مگر مطالبى را كه وابستگى باصحاب رسول خدا صلَّى الله عليه و آله و سلَّم داشت كه در اين مورد بر آنچه ابو جعفر نقل كرده است چيزى نيفزودم بجز آنچه توضيح گفتار او باشد و يا نام كسى را تعيين نمايد و يا مطلبى كه در نقل آن به هيچ يك از صحابه طعن و انتقادى نباشد . . .\r\nبا اينكه من هر چه نقل كرده‌ام از كتابهاى تاريخى است كه گفته شد و از كتابهاى مشهور دانشمندانى است كه صدق گفتار و صحّت تصنيفشان مسلَّم و معلوم است . . .\r\nابن خلدون پس از بيان واگذارى امام حسن حكومت را بمعاوية ميگويد : پايان آنچه در بارهء خلافت اسلامى نگاشته شد و آنچه در دوران خلافت اتفاق افتاد از ارتداد جمعى و فتوحات و جنگها و سپس اتفاق و اجتماع مسلمانان كه من بطور خلاصه برگزيده‌ها و كلياتش را از كتاب محمّد بن جرير طبرى همان تاريخ كبيرش نگاشتم زيرا اين كتاب از همهء كتابهائى كه ما در اين موضوع ديده‌ايم بيشتر مورد اعتماد است و از طعنها و شبهه هائى در بزرگان امّت از برگزيدگان و عدول صحابه و تابعين شده است دور تر مىباشد . . .\r\n","description":"","footnote":"","page_name":" مقدمه 19 ","page_number":19},
  {"content":"\r\nبدنبالهء همين سياست حكومت قرشى بود كه در كتب حديث ، رجال و غالب حديثهائى را كه متضمن فضائل اهل بيت است تضعيف نموده ( 1 ) و راويانشان را جرح نموده‌اند هم چنان كه در مقابل ، راويان حديثهائى را كه مذمّت قريش مىكند جرح نمودند و در زير لباس صحبت رسول خدا عيوب و نقايص رجال بنى امية را پوشانيدند و قواعدى براى تشخيص راوى ثقة از غير ثقة وضع كردند مثلا ( 2 ) گفتند كسى كه متّهم به تشيّع اهل بيت باشد نبايد حديث او را پذيرفت و شيعه در نزد آنان كسى است كه قائل بتفضيل امير المؤمنين بر ساير خلفاء باشد و روايت چنين كسى بايد طرح شود همانطور كه روايت رافضى بايد طرح شود و رافضى كسى است كه شيخين را رفض نمايد و خلافت آنان را بر حق نداند . و روايت كسى كه قائل به مخلوق بودن قرآن است بايد طرح شود ( 3 ) از اين گونه قواعد براى توثيق و تضعيف راويان وضع كردند ولى با اين حال محدّثين ، روايات اين راويان را بطور كلى از كتابهاى حديث حذف نكردند .\r\nدر اواسط قرن سوّم از هجرت بعضى از محدّثين مانند بخارى متوفى ( 256 ه ) و مسلم متوفى 261 ه ) دست بتأليف كتاب حديثى زدند و در آن كتابها بسيارى از اين روايات كه حكومت قرشى و قدرت وقت را خوش آيند نبود حذف گرديد و رواياتى را كه با قطع نظر از اين قواعد مجعوله در موازين حجيّت تمام بود و در كتابهاى گذشتگان و بزرگانشان مانند امام احمد بن حنبل ( متوفى 241 ه ) ثبت بود از اين مجامع حديث انداختند و خود را يكباره از مخالفت دستگاه دولتى آسوده نمودند .\r\nچون چنين كردند و در كتابهايشان از چنان حديثها خبرى نبود آن كتابها بصحاح ناميده شد و در ميان عامه رواج گرفت و ديگر كتابهاى حديث از رونق افتاد و بازارش كساد شد .\r\nو در ميان كتب صحاح نيز صحيح بخارى از همه صحيحتر گرديد تا آنجا كه گفتند پس از قرآن : كتاب الهى ، كتابى صحيحتر از صحيح بخارى نيست ! چرا ؟ براى اينكه بيشتر از بقيه ، مراعات همان قواعد را نموده .\r\n\r\n","description":"","footnote":"\r\n( 1 ) بمنهاج ابن تيمية ج 3 و 118 و ج 3 و 8 و تاريخ ابن كثير 7 و 223 و 335 و 353 و 357 در معناى آيهء تطهير و آيه مودت ذوى القربى و حديث مواخاة و سد ابواب و غيره مراجعه شود .\r\n( 2 ) بتاريخ اسلام ذهبى ترجمه حكم بن العاص مراجعه شود .\r\n( 3 ) به التقريب 1 و 4 و لسان الميزان 1 و 109 و ترجمه محمد بن السائب الكلبى در تاريخ ذهبى 6 و 118 و جعفر بن سليمان الضبعى از تهذيب مراجعه شود .\r\n","page_name":" مقدمه 20 ","page_number":20},
  {"content":"\r\nبراى اينكه از عمران بن حطَّان ( متوفى 84 ه ) خارجى مذهب كه در بارهء عبد الرحمن بن ملجم و ضربتى كه بفرق مبارك على عليه السّلام زد مديحه سرائى مىكند و ميگويد :\r\n\r\nيا ضربة من تقىّ ما اراد بها\r\nالا ليبلغ من ذى العرش رضوانا\r\nانّى لا ذكره يوما فاحسبه\r\nاوفى البريّة عند الله ميزانا ( 1 )\r\n\r\nآرى بخارى از چنين كسى روايت مىكند ولى از ششمين امام خاندان رسالت و حضرت صادق جعفر بن محمد عليه السّلام حتى يك روايت هم براى نمونه در كتابش نمىآورد و ذهبى در تاريخ اسلام ج 6 و 46 در ترجمهء امام صادق عليه السّلام ميگويد كه امام مالك متوفى ( 279 ه ) صاحب كتاب الموطأ تا حكومت بنى اميّة برپا بود از امام صادق روايتى نكرده است تا آنكه حكومت بنى اميّة منقرض گرديد و دولت بنى عباس روى كار آمد در ايام حكومت بنى عبّاس از امام صادق روايت كرده ولى نه ابتدائا بلكه پس از آنكه روايتى را از جمعى اراذل و اوباش نقل ميكرد آنگاه ميگفت جعفر بن محمّد نيز اين روايت را نقل كرده است .\r\nاين بود مختصرى از مفصّل و مشتى از خروار راجع بصحاح عامّة حال اگر بخواهيم آثار و تبعات التزام به صحت همهء احاديثى را كه در كتب صحاح نوشته شده است بيان كنيم مثنوى هفتاد من كاغذ شود و با وضع مقدمه سازگار نخواهد بود .\r\nشيعه و حديث و كتاب\r\nو اما شيعه در جمع و تدوين حديث و نقل راهى استوارتر و صحيحتر دارد اولا پيشوايان مذهب از روز نخست به عكس آنچه عامّة از روايات خود استنباط كرده‌اند شيعيان خود را تحريص و ترغيب به نوشتن و نگهدارى احاديث ميفرمودند و خودشان نيز عملا در مقام تعليم بودند گرچه بنا بقولى اوّلين كس در شيعه كه احاديث را جمع كرد و هر يك را به ترتيب در باب مخصوص به خود نوشت ابو رافع ( 2 )\r\n\r\n","description":"","footnote":"\r\n( 1 ) مردى پرهيزكار ضربتى زد كه هيچ مقصودى از اين كار نداشت بجز اينكه برضا و خوشنودى خداوند صاحب عرش نائل گردد من هر روز كه به ياد او مىافتم ، بگمانم ميرسد :\r\nكه بخاطر اين ضربتى كه زد ميزان عملش در پيشگاه خداوند از همه سنگينتر باشد .\r\n( 2 ) ابو رافع غلام و آزادشدهء رسول خدا ( ص ) بود و در نانش اختلاف هست و مشهور آن است كه ابراهيم بوده و بعضى گفته‌اند مسلم بوده ابتداء غلام عباس عموى پيغمبر بود عباس او را بپيغمبر بخشيد .\r\n","page_name":" مقدمه 21 ","page_number":21},
  {"content":"\r\nغلام و آزادشدهء رسول خدا بود كه كتاب ( السنن و الاحكام و القضا ) را نوشت .\r\nولى علَّامهء فقيد شيخ محمد حسين آل كاشف الغطاء در كتاب ( المطالعات و المراجعات و الردود ) ميگويد : نخستين كسى كه جمع آورى حديث نمود پسر ابى رافع بود كه كاتب امير المؤمنين على بن ابى طالب و خزانه دار آن حضرت در بيت المال بود ، بلكه حق مطلب اين است كه نخستين كس در تدوين حديث شخص امير المؤمنين بود چنان كه از خبر صحيفه در صحيح مسلم و صحيح بخارى و مسند احمد و ديگر كتب روايت عامّة استفاده مىشود بخارى در كتاب علم از ابى جحيفة نقل مىكند كه بعلى عليه السّلام عرض كردم : آيا كتابى نزد شما هست ؟ فرمود نه مگر كتاب خدا يا قدرت فهمى كه بفرد مسلمانى عنايت شود يا آنچه در اين صحيفة است عرض كردم در اين صحيفة چيست ؟ فرمود : حكم عقل ( 1 ) و آزاد نمودن اسير و اينكه مسلمان بقصاص كشتن كافر كشته نميشود .\r\nو در كتاب جهاد راوى ميگويد : بعلى عليه السّلام عرض كردم آيا بجز آنچه در كتاب خدا است چيزى از وحى نزد شماست ؟ فرمود نه سوگند بخدائى كه دانه را شكافت و آدمى را آفريد غير وحى در نظر من فقط فهمى است كه خداوند در فهميدن قرآن به كسى عطا فرموده باشد و آنچه در اين صحيفة است .\r\nعرض كردم : در اين صحيفة چيست ؟ فرمود عقل و فكاك اسير و مسلم را بقصاص كافر نكشتن .\r\nو در باب حرم مدينه از كتاب حج از إبراهيم تيمى و او از پدرش نقل مىكند كه على عليه السّلام فرمود : در نزد ما بجز كتاب خدا و اين صحيفة كه از پيغمبر است چيزى نيست مدينة حرم است از عائر تا فلان جا كسى كه در آن شهر آشوبى برپا كند و يا بآشوبگرى جاى دهد لعنت خدا و ملائكه و همهء مردم بر او باد و هيچ صرف و عدلى از او پذيرفته نميشود ( فرمود : ) ذمّهء همهء مسلمانان يكى است كسى كه با مسلمانى پيمان بشكند لعنت خدا و ملائكه و همهء مردم بر او باد و هيچ صرف و عدلى ( 2 ) از او\r\n\r\n","description":"","footnote":"\r\n( 1 ) مقصود از حكم عقل ديهء قتل است و به اين جهت عقل گفته مىشود كه از عقال گرفته شده و اصل در ديه اين است كه شترى را در خانهء مقتول و يا فاميل او براى ديهء عقال كنند .\r\n( 2 ) در روايت مسلم دو حد مدينة صراحتا معين شده و آن فاصلهء ميان عير و ثور كه نام دو كوه است مىباشد .\r\n","page_name":" مقدمه 22 ","page_number":22},
  {"content":"\r\nپذيرفته نيست و كسى كه بدون اجازهء آقايان خود ولايت ديگرى را بپذيرد لعنت خدا و ملائكة و همهء مردم بر او باد . . .\r\nو بقيهء رواياتى كه از اين صحيفه در ابواب مختلف صحيح بخارى و مسلم نقل شده است مانند كتاب جزية و باب ( اثم من عاهد ثمّ غدر و باب اثم من تبرّأ من مواليه و باب كراهة التعمق و التنازع و الغلوّ في الدين و در روايات ما نيز ائمهء دين عليهم السّلام در موارد مختلف حكمى را از اين صحيفة و يا كتاب ديگرى از امير المؤمنين بلفظ ( في كتاب على عليه السّلام ) بيان فرموده‌اند .\r\nنجاشى در رجال خود ص 279 ط ايران از عذافر صيرفى نقل مىكند كه با حكم بن عيينة خدمت امام باقر بوديم و حكم سؤالاتى از حضرت ميكرد و امام باقر در پاسخ گوئى او بىميل بود تا آنكه در موردى اختلاف كردند امام باقر ( بفرزندش ) فرمود پسرم برخيز و كتاب على را بيرون بياور پس كتاب خطكشىشدهء بزرگى را بيرون آورد و باز كرده و مشغول مطالعه آن شد تا آنكه مسألهء مورد بحث را در آورد .\r\nپس امام باقر فرمود : اينك خطَّ على است و املاء رسول خدا صلَّى الله عليه و آله و سلم و روى به حكم كرده و فرمود : يا ابا محمّد تو و سلمه و مقداد بهر سو كه ميخواهيد از راست و چپ برويد به خدا قسم دانش را نزد كسى اطمينان بخشتر از نزد آنانى كه جبرئيل به آنان فرود مىآمد نخواهيد يافت .\r\nكلينى در كتاب الحجة كافى از بكر بن كرب صيرفي روايت مىكند كه گفت شنيدم امام صادق عليه السّلام ميفرمود : در نزد ما چيزى هست كه با وجود آن نيازى بمردم نداريم و مردم بما بيازمنداند و همانا در نزد ما كتابى است كه املاء رسول خدا است و خطَّ على عليه السّلام صحيفه اى است كه هر حلال و حرام در آن ثبت است .\r\nو از بعضى روايات استفاده مىشود كه امير المؤمنين كتاب ديگرى نيز بنام كتاب الفرائض داشته است چنانچه على بن ابراهيم از پدرش و او از ابن فضّال و محمّد بن عيسى و يونس نقل مىكند كه گفته‌اند همگى ما كتاب ( الفرائض ) را كه از امير المؤمنين عليه السّلام بود به نظر مبارك ابى الحسن امام رضا رسانديم و فرمود : صحيح است . ( 1 ) و نيز در روايات متعددى است كه پس از وفات رسول خدا حزن و اندوه فراوانى بر دل فاطمهء\r\n\r\n","description":"","footnote":"\r\n( 1 ) وسائل الشيعة كتاب القضاء\r\n","page_name":" مقدمه 23 ","page_number":23},
  {"content":"\r\nزهرا نشست و خداوند فرشته اى را مامور كرد تا با حضرتش انس بگيرد تا مگر اندوه فراق پدر را تخفيفى باشد فرشته آمد و براى فاطمة عليها السّلام حديث ميگفت امير المؤمنين عليه السّلام آن حديثها را ثبت ميكرد تا آنكه كتابى شد كه جزء مواريث ائمه عليهم السّلام بود بنام مصحف فاطمه . ( 1 )\r\nو في درّ النظيم حديث موسى بن سنان الجرجانى خالى سمعت امّ كلثوم بنت على عليه السّلام تقول انّ امير المؤمنين لما ضربه ابن ملجم لعنه الله دعا ابنيه الحسن و الحسين عليهما السّلام و اوصى اليهما و سلَّم الى الحسن خاتمه و سلَّم اليه ذا الفقار و سلَّم اليه الجفر الا بيض و الاحمر و سلَّم اليه الجامعة و سلَّم اليه مصحف فاطمة الخبر . . .\r\nو روايتى را مرحوم محدث نورى از كتاب دلائل الامامة طبرسى مسندا از ابن مسعود نقل مىكند كه حديثى مكتوب از رسول خدا بفاطمهء زهرا به ارث رسيده بود ميفرمايد عجيب ترين روايتى است كه در اين مقام وارد شده است گرچه آن روايت در كافى نيز هست ولى اگر به همان لفظ باشد كه طبرى نقل كرده است واقعا عجيب مينمايد . ( 2 ) علاوه بر آنچه گفته شد ائمه عليهما السّلام اهتمام شديدى ابراز ميكردند و اصحاب خود را توصية ميكردند كه احاديث اهل بيت نوشته شود كه بيشتر موجب حفظ حديث و دوام و بقاى آن است .\r\nابى بصير ميگويد : شنيدم امام صادق عليه السّلام ميفرمود بنويسيد زيرا شما تا ننويسيد نميتوانيد حفظ كنيد ( 3 ) عبيد بن زرارة گويد : امام صادق عليه السّلام به من فرمود كتابهاى خود را نيكو نگهدارى كنيد كه در آينده به آنها نيازمند خواهيد شد . ( 4 ) مفضّل بن عمر گويد : امام صادق به من فرمود : بنويس و دانش خود را در ميان برادرانت پخش كن و اگر مرگت فرا رسيد كتابهاى خود را در ميان خانهء خود به ارث بگذار ( و از خانه بيرون مده ) كه روزگار سختى پيش خواهد آمد كه در آن روزگار مردم جز كتابها انيس ديگرى نخواهند داشت ( 5 ) .\r\nمحمّد بن داود از امام صادق روايتى در فضيلت زيارت امير المؤمنين عليه السّلام نقل مىكند تا آنكه\r\n\r\n","description":"","footnote":"\r\n( 1 ) كافى كتاب الحجة .\r\n( 2 ) خاتمهء مستدرك . ص 875 .\r\n( 3 ) وسائل الشيعة كتاب القضاء .\r\n( 4 ) وسائل الشيعة كتاب القضاء .\r\n( 5 ) وسائل كتاب القضاء\r\n","page_name":" مقدمه 24 ","page_number":24},
  {"content":"\r\nميگويد : حضرت فرمود : اى پسر داود اين حديث را با آب طلا بنويس و در روايات ديگر نيز اين مضمون وارد شده است ( 1 ) و اين تفسير كناية از نهايت اعتناء و اهميّت بتدوين و حفظ حديث مىباشد .\r\nعلى بن اسباط در حديث كنزى كه از امام رضا در تفسير آيهء شريفه ( * ( وَكانَ تَحْتَه كَنْزٌ ) * ) نقل مىكند ميگويد : عرض كردم : فدايت شوم ميخواهم اين حديث را بنويسم ميگويد : تا من اين بگفتم به خدا قسم كه امام رضا دست برد و دوات را برداشت تا جلو من بگذارد من دست حضرت را گرفتم و بوسيدم و دوات را از دست مباركش گرفتم و حديث را نوشتم ( 2 ) .\r\nائمهء دين و پيشوايان مذهب با اين اهتمام شاگردان و پيروان مكتب تشيّع را بجمع و تدوين حديث تشويق و ترغيب نمودند و در هر فرصتى بنوشته‌هاى حديثى كه آنان تهيّه و تنظيم ميكردند رسيده گى نموده و صحّت آن را امضاء و يا در صورتى كه خطا و اشتباهى مشاهده ميكردند تصحيح مينمودند .\r\nاحمد بن ابى خلف گويد : بيمار بودم كه امام باقر بعيادت من تشريف آورد در بالين من كتابى بود كه اعمال شبانه روزى در آن نوشته شده بود حضرت باقر كتاب را برداشت ( فجعل يتصفّحه ورقة ورقة ) تمام صفحات كتاب را ورق ورق بدقت مطالعه كرد حتّى أتى من اوّله إلى آخره تا آنكه از اول تا آخر كتاب از نظر مباركش گذشت و ميفرمود خدا يونس را بيامرزد خدا يونس را بيامرزد خدا يونس را بيامرزد . ( 3 ) .\r\nمحمّد بن ابراهيم ورّاق از به ورق بوشنجانى نقل مىكند ( و ياد آور شده است كه به ورق از شيعيان بود و معروف براستى و شايستگى اخلاقى و پرهيزكارى و خير بود ) به ورق ميگويد بسامرّا رفتم و كتابى كه اعمال شبانه روز در آن نوشته شده بود با من بود به خدمت امام حسن عسگرى عليه السّلام رسيدم و آن كتاب را به حضرت نشان دادم و عرض كردم اگر موافقت بفرمائيد استدعا دارم نگاهى به اين كتاب بفرمائيد و صفحه بصفحه از نظر مبارك بگذرد پس حضرت فرمود : ( هذا صحيح ينبغى أن\r\n\r\n","description":"","footnote":"\r\n( 1 ) بكتاب امر بمعروف وسايل الشيعه و بصائر الدرجات صفار مراجعه شود .\r\n( 2 ) وسائل كتاب القضاء .\r\n( 3 ) وسائل الشيعه كتاب القضاء .\r\n","page_name":" مقدمه 25 ","page_number":25},
  {"content":"\r\nيعمل به ) اين كتاب صحيح است و سزاوار است كه مورد عمل قرار گيرد ( 1 ) .\r\nداود بن قاسم جعفرى ميگويد كتاب عمل شبانه روزى كه يونس بن عبد الرحمن تأليف نموده بود به حضرت امام حسن عسگرى بردم حضرت كتاب را نگاه كرد و به همه جاى آن رسيدگى نمود آنگاه فرمود اين دين من و دين همهء پدران من است و همهء آن چه در اين كتاب است حقّ است ( 2 ) .\r\nو كتاب سليم بن قيس عامرى هلالى كه بدست ابان بن أبى عياش رسيد و او آن كتاب را در محضر امام زين العابدين قرائت كرد حضرت فرمود سليم درست نوشته است و اين حديثى است كه ما آن را ميشناسيم ( 3 ) .\r\nنجاشى گفته است كه كتاب ، عبيد الله بن على حلبى بمحضر امام صادق عرضه شد حضرت پاره اى از آن را تصحيح فرمود و ضمنا كتاب را نيز پسنديد . ( 4 ) .\r\nاين روايات نمونه اى بود از عنايتى كه رهبران الهى شيعه بتأليف و تصنيف حديث داشتند و در نتيجهء همين توجّه عدّهء كثيرى از شاگردان اين مكتب كتابهائى در حديث نوشتند كه چهار صد جلد از آنها كه باصول اربعمائة خوانده مىشود و مورد اعتماد و استفادهء علماء و دانشمندان متقدّم شيعه قرار گرفت .\r\nسپس محدّثين عالى مقام شيعه موفّق شدند كه كتابهاى حديث پر ارزشى جمع آورى نموده و در دسترس عموم قرار دهند و از جمله شيخ المتقدّمين و رئيس المحدّثين ابى جعفر محمّد بن يعقوب كلينى متوفى 328 و يا 329 ه است كه كتاب بسيار نفيس و ارزندهء كافى را تأليف فرمود و أبى جعفر محمّد بن على بن الحسين بن بابويه متوفى 381 كه كتاب من لا يحضره الفقيه را تأليف كرد و أبى جعفر محمّد بن حسن طوسى متوفى 460 كه موفّق بتأليف دو كتاب تهذيب الاحكام و استبصار گرديد و اين كتابها بنام كتب اربعة سرآمد كتابهاى حديث شيعه شد و آن اشتهارى را در نزد شيعه كسب نمود كه صحيح بخارى و مسلم در نزد عامه .\r\nبا اين تفاوت كه عامّه بطورى كه اشاره شد روايات صحيحين را در بست پذيرفته و حقّ هيچ گونه اعتراضى به خود در مورد آن روايات نميدهند .\r\nولى شيعه با كمال احترامى كه براى اين چهار كتاب قائل است به خود حق ميدهد كه همان\r\n\r\n","description":"","footnote":"\r\n( 1 ) : وسائل الشيعه كتاب القضاء .\r\n( 2 ) : وسائل الشيعه كتاب القضاء .\r\n( 3 ) : وسائل الشيعه كتاب القضاء .\r\n( 4 ) : وسائل الشيعه كتاب القضاء .\r\n","page_name":" مقدمه 26 ","page_number":26},
  {"content":"\r\nطور كه در دلالت روايات حق اجتهاد و استنباط دارد و الزامى به تعبّد به آنچه ديگران از آن روايت فهميده‌اند ندارد همچنين نسبت بسند روايت حق رسيدگى و جرح و تعديل دارد چه بسا روايتى كه در اين كتابهاى مقدّس نوشته شده است ولى علماء شيعه و متخصّصين در فنّ حديث نسبت بصدور آن از معصوم ترديد داشته و از درجهء اعتبار ساقطش كرده‌اند .\r\nو بعضى از علماء روايات كافى را طبق اصطلاح متأخّرين تقسيم كرده و از مجموع رواياتاش كه در حدود شانزده هزار و دويست حديث است فقط پنج هزار و هفتاد و دو حديث را صحيح اصطلاحى دانسته و 9485 حديث را ضعيف و 144 حديث حسن و 1178 حديث موثّق و 302 حديث را قوى شمرده است .\r\nو اين امتيازى است مخصوص بدانشمندان شيعه هم چنان كه اين نيز افتخارى است از براى محدّثين شيعه كه هر چه بدست آنان از روايات رسيده است با كمال امانت در نقل در كتابهاى حديث ثبت كرده‌اند .\r\nمحدّث عظيم الشأن مجلسى با كمال تخصّص و اطلاعات وسيعى كه داشته است و در كتاب نفيس مرآت العقول كه شرح بر كتاب شريف كافى است تعداد قابل توجّهى از روايات كافى را از حيث سند تضعيف و از اعتبار ساقط نموده خود كتاب بحار الانوار را در 24 مجلد نگاشته و اين ثروت عظيم علمى را از خود بيادگار گذاشته است و اين نبوده مگر از نظر اينكه محدّثين شيعه در مقام نقل حديث بر خود لازم ميديدند كه احاديث را بدون تصرف و دخالت ذوق و سليقهء خود و يا رعايت جانب قدرتهاى وقت براى نسل آينده نگهدارى كنند چه بسا روايتى امروز از حيث سند و يا متن در نظر ما اعتبار ندارد و فردا در نظر دانشمندان با كشف قواعد جديدى اعتبار يابد و روايتى كه از براى فقيه ديروز قابل استفاده نبود مورد استفاده فقيه امروز قرار گيرد .\r\nو بعبارة ديگر همانطور كه دانشمندان علوم مادّى رشته‌هاى تخصّصى دارند دانشمندان دينى نيز هر كدام در فنّى از فنون علم دين متخصّصاند .\r\nمثلا بعضى محدّث است يعنى متخصّص در فنّ حديث مىباشد وظيفهء چنين دانشمند اين است كه حديث را برحسب ذوق و سليقهء خاصّى كه دارد جمع و تدوين و تبويب نمايد و محدّث خوب و ما هر كسى است كه در هر بابى از ابواب حديث تمام روايات وارده در آن باب را جمع آورى نمايد و هيچ روايتى را فرو گذار نكند .\r\n","description":"","footnote":"","page_name":" مقدمه 27 ","page_number":27},
  {"content":"\r\nو بعضى ديگر فقيه است و متخصّص در فقه است او پس از آنكه مدّتى به تحصيل علوم دينى اشتغال مييابد و قواعد دقيق و عميق اين علم را فرا گرفته و بدرجهء اجتهاد ميرسد براى استنباط احكام شرعى به همين كتابهاى حديث مراجعه مىكند و آنچه از ميان اين احاديث براى استنباط حكم مورد نظر مفيد است از لحاظ اعتبار سند و دلالت متن و نداشتن معارض و بقيّهء قواعد فقهي استخراج مىكند و مورد عمل قرار ميدهد و همچنين دانشمند فلسفى و يا كلامى و يا مفسّر و يا غير اينها .\r\nبهر حال مراجعه بمجامع حديث وظيفهء دانشمندان علوم اسلامى است و بس ، آن هم نسبت برشتهء تخصّصى خودشان ولى متأسفانه گاهى مشاهده مىشود كه افرادى بكتابهاى حديث مانند بحار و غيره مراجعه نموده و هر روايتى را كه ميخواهد بدلخواه خود از آن كتاب انتخاب مىكند و براى مقصدى كه دارد بدان استدلال مىكند بدون اينكه در فنّ حديثشناسى و علم رجال و رواة و فهم قواعد حديث از مجمل و مبيّن و خاص و عام و اطلاق و تقييد و غيره تخصّص داشته باشد و در نتيجه دچار خطا و اشتباه در فهم حديث ميگردد .\r\nاز دانشمندان اسلامى كه تخصّص در علم حديث داشتند ، زحمت فراوانى را در حفظ و جمع آورى حديث متحمّل شده‌اند و در طول چندين قرن با كمال امانت ودايع خاندان رسالت را نگهدارى نموده‌اند .\r\nمحدّثين عاليمقام شيعه حتى در قرون اخيره كتابهاى ارزنده و پر بهائى در حديث تأليف نموده‌اند مانند ملا محسن فيض متوفى 1091 ه مؤلف كتاب وافي و محمّد بن الحسن الحرّ العاملي متوفى 1104 ه مؤلف كتاب وسائل الشيعه و رئيس المحدّثين مجلسى بزرگ محمّد باقر مؤلف كتاب بحار الانوار و سيد عبد الله شبّر متوفى 1346 مؤلف جامع الاحكام و حاج ميرزا حسين نورى صاحب كتاب مستدرك الوسائل متوفى 1320 ه و محدّث قمى حاج شيخ عباس مؤلف سفينة البحار و ديگر دانشمندان عصر حاضر كه هر كدام در نشر اخبار و احاديث اهل بيت سهم عمده اى را دارند فجزاهم الله عن اهل البيت عليهم السّلام افضل الجزاء .\r\nيكى از بزرگترين علماء اسلام و پيشتازان علم حديث شيخ جليل اقدم ابى جعفر محمّد بن - على بن الحسين بن بابويه قمى مؤلَّف كتاب حاضر است كه مختصرى از شرح حالش در اين پيش گفتار نگاشته مىشود .\r\n","description":"","footnote":"","page_name":" مقدمه 28 ","page_number":28},
  {"content":"\r\n( پدر صدوق )\r\nپدر بزرگوارش شيخ اقدم ابو الحسن علىّ بن الحسين بن موسى بن بابويه قمى است عالمى بود فقيه و محدّثى جليل صاحب مقامات باهرة و درجات عاليه ( 1 ) .\r\nنامه ءاى از دربار امامت ابى محمّد امام حسن عسگرى در بارهء او شرف صدور يافته است كه تيمّنا و تبرّكا نقل ميكنيم متن توقيع مبارك .\r\nبسم الله الرّحمن الرّحيم الحمد لله ربّ العالمين و العاقبة للموحّدين و النار للملحدين و لا عدوان إلَّا على الظالمين و لا إله الَّا الله أحسن الخالقين و الصلاة على خير خلقه محمّد و عترته الطاهرين .\r\nامّا بعد اوصيك يا شيخى و معتمدى و فقيهى ابا الحسن على بن الحسين بن بابويه القمّى وفّقك الله لمرضاته و جعل من ولدك اولادا صالحين برحمته بتقوى الله و اقام الصلاة و ايتاء الزكاة فإنه لا تقبل الصلاة من مانعى الزكاة و اوصيك بمغفرة الذّنب و كظم الغيظ و صلة الرحم و مواساة الاخوان و السعى في حوائجهم في العسر و اليسر و الحلم عند الجهل و التفقه في الدين و التثبّت في الامور و التّعهد للقرآن و حسن الخلق و الامر بالمعروف و النهى عن المنكر قال الله عز و جل * ( لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ ) * و اجتناب الفواحش كلَّها و عليك بصلاة الليل فانّ النبى صلى الله عليه و آله اوصى عليّا عليه السّلام فقال عليك بصلاة الليل و من استخفّ بصلاة الليل فليس منّا فاعمل بوصيّتى و أمر جميع شيعتى بما أمرتك به حتى يعملوا عليه و عليك بالصبر و انتظار الفرج فانّ النبيّ صلى الله عليه و آله قال افضل اعمال امّتى انتظار الفرج و لا تزال شيعتنا في حزن حتى يظهر ولدى الَّذى بشّر به النبىّ صلى الله عليه و آله و سلَّم حيث قال انّه يملأ الارض قسطا و عدلا كما ملئت ظلما و جورا فاصبر يا شيخى و معتمدى أبا الحسن و أمر جميع شيعتى بالصبر فانّ الارض لله يورثها من يشاء و العاقبة للمتقين و السلام عليك و على جميع شيعتنا و رحمة الله و بركاته و * ( حَسْبُنَا الله وَنِعْمَ الْوَكِيلُ ) * * ( نِعْمَ الْمَوْلى وَنِعْمَ النَّصِيرُ ) * ( انتهى ) . ( 2 ) دقّت در مضمون اين نامهء مبارك و القابى كه از ناحيهء مقدّسه نسبت به اين عالم جليل شرف صدور\r\n\r\n","description":"","footnote":"\r\n( 1 ) به الذريعة ج 17 / 245 مراجعه شود .\r\n( 2 ) خاتمه مستدرك ص 527\r\n","page_name":" مقدمه 29 ","page_number":29},
  {"content":"\r\nيافته ما را از هر تعريف و توصيفى در بارهء ايشان بىنياز مىسازد كسى كه امام عليه السّلام به او كلمات شيخ من و معتمد من و فقيه من خطاب ميفرمايد و در باره اش دعا مىفرمايد كه خداوند او را به آنچه رضاى او در آن است موفق بدارد و به او فرزندان صالح عنايت فرمايد و مخصوصا جمله اى كه متضمّن دعاى فرزند است بسيار جالب است زيرا با توجّه برواياتى كه در بارهء فرزند صالح رسيده است و اينكه چون فرزند آدم بميرد پروندهء عملش در دنيا راكد و بايگانى مىشود مگر از سه ناحية كه يكى از آنها فرزند صالح است و خيرات و بركات دعا و استغفارى كه فرزند از براى پدر مىكند پس از مرگ پدر نيز ضميمهء پروندهء اعمال او ميگردد چون شيخ ما را فرزندى نشده بود و از طرفى سنّش در حدودى بود كه عادتا در آن اوان انعقاد نطفة مشكل مينمود چنانچه خداوند از زبان همسر حضرت ابراهيم نقل ميفرمايد * ( أَ أَلِدُ وَأَنَا عَجُوزٌ وَهذا بَعْلِي شَيْخاً ) * پيرى شيخ صدوق و نازائى همسرش كه دختر محمّد بن موسى بن بابويه و عموزادهء وى بود مجموعا نهال يأس و نااميدى را در دل او كاشته بود تا آنجا كه در زمان غيبت صغرى بسفراء حضرت ولى عصر متوسل ميشده و استدعا ميكرده كه حاجت او را به خدمت حضرتش عرضه بدارند از اين رو امام حسن عسگرى عليه السّلام نيز به اين خواسته باطنى اين مرد بزرگوار توجّه خاصى مبذول و دعاى مزبور را در باره اش فرمودند على بن بابويه بواسطهء مقام معنوى همواره مورد عنايت اولياء حق بوده است :\r\nشيخ در كتاب ( الغيبة ) از عده اى نقل مىكند كه حسين بن على بن بابويه گفت سالى پدرم ميخواست بحجّ برود نامه اى به خدمت شيخ ابو القاسم حسين بن روح نايب خاص امام زمان نوشت و از او اجازه خواست در جوابى كه از ناحيهء حسين بن روح رسيد مرقوم شده بود امسال بحجّ مرو پدرم دوباره معروض داشت كه نذر واجب بر ذمّة دارم باز ميتوانم بحجّ نروم ؟ جواب آمد اگر ناچار بايد به روى پس با آخرين قافله حركت كن و پدرم امتثال كرد و با آخرين قافله بحجّ رفت و از قضا چنين شد كه قافله‌هاى پيشين همگى گرفتار و اهل قافله كشته شدند و پدرم كه در آخرين قافله بود جان بسلامت برد .\r\n( ولادت صدوق )\r\nشخصيّت و نبوغ شيخ ما را بسيارى از عوامل عادى و غير عادى تشكيل ميدهد كه شايد يكى از مهمّترين اسباب غير عادى آن همان باشد كه بسبب دعاء امام عليه السّلام متولَّد شده است و حضرتش نسبت بشايستگى و توفيق و فقاهت و بركتش عنايتى مخصوص در دعا داشته است :\r\n","description":"","footnote":"","page_name":" مقدمه 30 ","page_number":30},
  {"content":"\r\nشيخ طوسى و شيخ ابو العباس نجاشى و خود صدوق رحمة الله عليهم اجمعين روايت كرده‌اند كه پدر صدوق به خدمت نايب خاصّ حضرت ولى عصر عج كه در بغداد بود نامه اى نوشت و در نامه تقاضا كرده بود كه از حضرت امام زمان استدعا كند كه دعائى بكند تا مگر خداوند فرزندى به او عنايت فرمايد .\r\nو نيز هنگامى كه خودش ببغداد آمد و به خدمت شيخ ابو القاسم روحى و نوبختى كه سفيران حضرت بودند رسيد شفاها تقاضا كرد كه خواسته اش را بعرض برسانند و نيز از محمّد بن على الاسود تقاضا كرد كه به نوبختى يادآورى نمايد كه عرض حاجت را فراموش نكند و خوشبختانه پاسخ همهء تقاضاها مثبت بود و با عبارات مختلف به اولاد صالح بشارت ميدادند در بعضى از جوابها فرمودند : كه تو را از همسر قبلى فرزندى نخواهد شد ولى در آيندهء نزديكى مالك كنيزى از اهل ديلم ميشوى كه دو فرزند فقيه از او تو را روزى خواهد شد\r\n( انك لا ترزق من هذه و ستملك جارية ديلميّة ترزق منها ولدين فقيهين ) و در بعض ديگر است كه : ما در بارهء تقاضاى تو دعا كرديم و به همين زودى دو پسر نيكو تو را روزى خواهد شد .\r\n( قد دعونا لك بذلك و سترزق ولدين ذكرين خيّرين ) و در بعضى ديگر است كه براى او فرزند مباركى متولد خواهد شد كه خداوند بدين وسيله به او نفع خواهد رسانيد و پس از او نيز فرزندان ديگر متولد خواهد شد ( انّه سيولد له ولد مبارك ينفعه الله به و بعده اولاد . . . ) و به اين كيفيت شيخ بزرگوار پدر صدوق ( رضي الله عنه ) بآرزوى ديرين خود نائل آمد و خداوند فرزندانى به او عنايت فرمود اوّلين فرزندش از همان كنيزى بود كه امام عليه السّلام به او وعده داده بود بنام محمد بن على الصدوق ره و شايد انتخاب نام محمد براى اوّلين فرزندش اشاره اى باشد به همين موهبت و اينكه او ببركت دعاى امام عصر عج متولد شده است و تاريخ تولد بسال 305 بود كه سال وفات سمرى نايب خاصّ امام و اوّلين سال سفارت حسين بن روح رضوان الله عليهم اجمعين بود و بنا بگفتهء بعضى سال 306 بوده است .\r\nو همانطور كه وجود طبيعى شيخ صدوق ببركت دعاى امام عليه السّلام بوده است يقينا دعاى مستجاب آن حضرت در تكوين شخصيّت روحى و معنوى او نيز تأثير بسزائى داشته است و لذا بيشتر افرادى كه با امتيازات روحى شيخ آشنا بودند همهء آن امتيازات را از اثر دعاى معصوم ميدانستند .\r\nابن سورة ميگويد ( هر وقت ابو جعفر و ابو عبد الله الحسين دو فرزندان على بن الحسين چيزى روايت\r\n","description":"","footnote":"","page_name":" مقدمه 31 ","page_number":31},
  {"content":"\r\nميگردند مردم از حافظهء آنان در شگفت ميشدند و خطاب به آنان ميگفتند : اين امتياز مخصوص شما دو نفر است و از بركت دعائى است كه امام عليه السّلام در بارهء شما فرموده است و اين مطلب زبان زد همهء مردم قم بود ) .\r\nشيخ صدوق ره خود گويد : ( ابو جعفر محمد بن الاسود ( ره ) كه ميديد من بمجلس شيخ ما محمد بن الحسن بن احمد بن الوليد رفت و آمد دارم و علاقهء فراوانى بكتابهاى علم و حفظ مطالب علمى ابراز ميكنم مكرّر به من ميگفت : اين چنين علاقه و رغبت از تو بفراگرفتن دانش عجيب نيست با توجه باينكه تو بدعاى امام عجل الله فرجه متولَّدشده اى ) .\r\nشيخ صدوق ره خود نيز به اين موهبت افتخار ميكرد و ميگفت ( أنا ولدت بدعوة صاحب الامر عج ) من بدعاى حضرت صاحب الامر متولَّد شده‌ام .\r\nو ابو العباس بن نوح گويد : ابو عبد الله بن سورة حفظه الله به من گفت : كه ابى الحسن بن بابويه را سه فرزند است دو تن بنام محمّد و حسين كه هر دو فقيه‌اند و در حفظ مهارت كامل دارند آنچنان كه حفظ آنان را هيچ كس از اهل قم ندارد و برادر سوّم كه برادر وسطى است بنام حسن مىباشد و او را دانش و فقهى نيست ولى بعبادت و زهد مشغول است و آميزش با مردم ندارد .\r\nو بهر حال ولادت ميمون و مباركى كه بدعاى امام عصر ( عج ) صورت پذيرد و پيوست بخير و بركت و فقه باشد دعائى كه از بارگاه عزت الهى محجوب نيست و بهدف اجابت مقرون است البته بايد اين چنين شخصيت بارزى را تحويل اجتماع بدهد .\r\n( محيط تربيتى صدوق )\r\nشيخ صدوق ره دوران كودكى را در دامن پدرش ابو الحسن على بن بابويه گذرانيد پدرى كه شيخ القمّيّين و فقيه شهر بود آن چنان در علم و زهد شهرت داشت كه انگشت نماى خاص و عام و معروف بورع و تقوى بود .\r\nشيعيان براى فرا گرفتن احكام دين خود از همه جا به او روى مىآوردند و تا آنجا كه فتاواى او در نظر علماء و دانشمندان در رديف اخبار و احاديث ائمّهء طاهرين شمرده ميشد محدّث قمى ره در الكنى و الالقاب ميگويد : بنا بر آنچه از كتاب ذكرى شيخ ما : شهيد ره نقل شده است اصحاب و طايفهء اماميّة چون در بارهء موضوعى روايت و نصّى از ائمهء دين عليهم السّلام نداشتند نظر بوثوق و اعتمادى كه بابن بابويه داشتند فتاواى او را از رساله اش بجاى روايات اخذ ميكردند و نيز از ابن نديم نقل\r\n","description":"","footnote":"","page_name":" مقدمه 32 ","page_number":32},
  {"content":"\r\nمىكند كه ميگويد : خط شيخ صدوق را در پشت جزوه اى ديدم كه نوشته بود : من بفلان ، فرزند فلان اجازه دادم كه كتابهاى پدرم على بن الحسين را روايت كند و شمارهء آن كتابها بالغ به دويست جلد است ، و بسى جاى تأسف است كه از اين همه ثروت علمى چيزى در دست نيست بجز نام چند كتابى كه نجاشى و شيخ طوسى در فهرستشان از آنها نام مىبرند و تقريبا بيست جلد كتاب است و از آن بيست جلد هم فقط كتاب الاخوان كه بمصادقة الاخوان معروف است در دست باقى مانده است .\r\nشيخ ما در سايهء اين چنين پدرى تربيت يافت و در اندك زمانى نمونهء كاملى از حفظ و ذكاوت گرديد بمجالس درس شيوخ حاضر ميشد و از آنان روايت ميكرد و زبان زد همهء مردم بود جوان نورسى بود كه درس محمّد بن الحسن بن احمد بن الوليد كه يكى از بزرگان دانشمندان عصر بود حاضر ميشد و متجاوز از بيست سال تحت تربيت و رعايت پدرش بود .\r\n( اساتيد شيخ صدوق )\r\nدر قرن چهارم از هجرت حوزه‌هاى علمى مهمى در بلاد ممالك اسلامى تشكيل شده بود و آن قرن با داشتن علماء و دانشمندان دينى داراى امتياز خاصى است و شايد يكى از جهاتى كه موجب اين امتياز گرديده علاقه مندى دولتهاى وقت بعلوم دينى و تشويق علم و دانش بوده است كه ( الناس على دين ملوكهم ) .\r\nدر مصر حكومت بدست فاطميّين بود كه برنامهء دولتشان ترويج از رجال دين و علم بود و امروز دانشگاه الازهر را نمونه اى از عظمت علمى آن روز مصر توان شمرد .\r\nدر موصل و نصيبين و حلب و شام ، آل حمدان زمامدار مسلمانان بودند كه خود ، مردان شعر و ادب و نويسندگان نامى بودند ، در ايران سلطنت با ديلميان و آل بويه بود كه اكثر رجال دولت و فرمانداران از دانشمندان و شخصيتهاى علمى و ادبى تشكيل ميشد و مخصوصا در دوران سلطنت آل بويه دانشمندان موقعيّت و احترام خاصّى در اجتماع داشتند و در اثر همين اهتمام و احترام ، حوزه‌هاى علمى متعدّدى در شهرهاى رى و قم و خراسان و نيشابور و اصفهان تشكيل يافت و همچنين كشور عراق بواسطهء زمامداران صالح عدّهء بىشمارى از دانشمندان را در شهرهاى بغداد و كوفه و بصره و واسط تربيت كرد شيخ صدوق ره در مجلس درس بسيارى از دانشمندان اين عصر حاضر و از آنان استفادهء علمى نموده است كه عدد آنان بنا بنقل بعضى از ترجمه نويسان به 211 نفر ميرسد ( 1 ) .\r\n\r\n","description":"","footnote":"\r\n( 1 ) مقدمهء من لا يحضر الفقيه طبع نجف 1377 بقلم سيد حسن خراسان\r\n","page_name":" مقدمه 33 ","page_number":33},
  {"content":"\r\n( مؤلفات شيخ صدوق ره )\r\nاز شيخ آثار علمى زيادى بجاى ماند كه شايد از همهء آنها يك كتابخانه اى تشكيل يابد مترجمين نوشته‌اند كه مؤلفات شيخ از سيصد كتاب متجاوز بود كه در علوم مختلف نوشته شده بود در يكى از سفرها كه به شهر ايلاق ( يكى از شهرهاى ما وراء النهر ) كرده است با شريف ابى عبد الله محمّد بن الحسن معروف بنعمت ملاقاتى كرده كه در آن ملاقات شريف مذكور بيشتر مصنّفات شيخ را استنساخ نموده و همه را از او روايت كرده است و جمعا 245 كتاب بوده و اين ملاقات پيش از آن بوده كه كتاب من لا يحضره الفقيه را بنويسد و پس از تأليف كتاب من لا يحضره الفقيه هم تقريبا پنجاه كتاب ديگر تأليف نموده است ولى با كمال تأسّف از اين همه ثروت علمى چند جلدى بيشتر در دست ما نيست كه شايد كمتر از بيست جلد باشد و آنها بقرار ذيل است .\r\n1 - الاعتقادات : اين كتاب را شيخ روز جمعه دوازدهم ماه شعبان 368 ه در نيشابور املاء نموده و جهتش اين بوده كه علماء نيشابور در محضر شيخ گرد آمده و از او تقاضا نمودند كه بطور اختصار دين اماميه را براى آنان بيان كند و شيخ طوسى در الفهرست ص 185 اين كتاب را ( دين الاماميّة ) ناميده و ابن شهر آشوب نيز به پيروى از شيخ كتاب مزبور را به همين نام خوانده است .\r\n2 - الامالى : مجموعهء سخنرانيهاى شيخ است در شهرهاى مختلف كه اوّلين سخنرانى در روز جمعه 18 رجب 368 ه در رى بوده و مجلس بيست و پنجم در شهر طوس ( مشهد مقدس ) روز جمعه 17 ذى الحجة 367 و همچنين سخنرانى 26 روز غدير همان سال در مشهد بوده و سخنرانى 27 غرهء محرم 368 پس از مراجعت از مشهد و مجلس 89 روز يك شنبه غرّهء شعبان 368 در نيشابور در خانهء سيد يحيى بن محمّد علوى بوده و جلسهء 92 و 93 در نيشابور و هكذا و كتاب ، ترجمه‌هاى متعددى شده و بچاپ رسيده است .\r\n3 - التوحيد كه مكرّر در ايران و بمبئى و نجف طبع شده و دانشمندان اسلامى شرحهاى متعدّدى بر آن نوشته‌اند .\r\n4 - ثواب الاعمال 5 - عقاب الاعمال 6 - صفات الشيعة 7 - علل الشرائع 8 - عيون اخبار الرضا 9 فضايل رجب 10 فضايل شعبان 11 فضايل رمضان 12 فضائل الشيعة 13 كمال الدين و تمام النعمة كه اكمال الدين و اتمام النعمةاش نيز ميگويند 14 - مصادقة الاخوان - 15 المقنع\r\n","description":"","footnote":"","page_name":" مقدمه 34 ","page_number":34},
  {"content":"\r\n16 من لا يحضره الفقيه 17 الهداية 18 الخصال : كتابى كه در دسترس خوانندگان گذاشته مىشود كتابى است كه صفات نيك و بد را بحسب ترتيب شماره و همچنين رواياتى را كه متضمّن عددى است به ترتيب جمع آورى نموده است گرچه پاره اى از روايات غير معتبره هم در خلال آنها ديده مىشود ولى بطورى كه اشاره شد مصنّفين شيعه از نظر حفظ امانت در نقل روايات را در كتب روايتى بدون دخل و تصرّف نقل كرده‌اند و تشخيص صحيح از سقيم بعهدهء خواننده و متخصّص علمى كه ميخواهد از روايات وارده در آن باب استفاده نمايد واگذار نموده‌اند با دقّتى كه در ترجمهء كتاب مزبور شده است و اكنون از طبع خارج مىشود اميد است مورد پسند و رضايت ارباب فضل گردد و از اشتباهاتى كه احتمالا در ترجمه و يا تصحيح روى داده باشد چشم پوشى نمايند .\r\n( وفات و محل دفن شيخ )\r\nشيخ صدوق ره پس از زحمات فوق العاده اى كه در ترويج و نشر اخبار و آثار اهل بيت عليهم السّلام متحمّل گرديد و كتابهائى كه تأليف فرمود آخرين ورق عمر او در سال 381 در شهر رى برگشت و با برگشتن اين ورق كتاب عمر او نيز بپايان رسيد و در نزديكى مزار مقدّس حضرت عبد العظيم به خاك سپرده شد رضوان الله تعالى عليه .\r\nدر پايان اين مقدّمه مناسب مينمايد كه از مساعى جميلهء مؤسّسه انتشارات علميّه اسلاميّه در نشر كتب علمى و آثار اهل بيت عصمت و طهارت كوشا هستند سپاسگزارى نموده و موفقيّت اين مؤسسه را بيش از پيش از خداى متعال مسألت نمايم .\r\nسيد احمد فهرى زنجانى\r\n","description":"","footnote":"","page_name":" مقدمه 35 ","page_number":35},
  {"content":"\r\n[ مقدمه مؤلف 
  ]\r\nبِسْمِ الله الرَّحْمنِ الرَّحِيمِ\r\nسپاس خدائى را كه در تنهائى يكتاست و به پرستش يگانه ، آب و گل بندگان را بشناسائى خود سرشت و زبانها در توصيفش كوتاه و ديده‌ها از ديدارش محجوب است خدائى كه والاتر از صفات آفريدگان است و بالاتر از دسترس مغزهاى كوچك آنان ، نه مانندش در همه آفريدگان هست و نه معبودى جز او براى همهء جهانيان . گواهى مىدهم به يگانگى خداوند و بىنيازيش ، و به اين گواهى اقرار و اعتراف دارم و چشم اميدم بآستان كرم او است و از گناهان خودم پشيمان و گواهى مىدهم كه محمد ( ص ) بنده و فرستادهء او است كه خدايش برسالت برگزيد و دانستنيهاى دين خود را بوى سپرد و او را با قرآن فرستاد تا معجزه اش بر بندگان باشد و گواهى مىدهم كه على بن ابى طالب جانشين او است و بجز رسول خدا از همهء مردم بهتر است بدستور الهى قيام كرد و مردم را به راه حق خواند و امير مؤمنان و سرور جانشينان و سزاوارتر از همه بر پيمبران او است و همسرش فاطمه زهرا سر آمد بانوان\r\n","description":"","footnote":"","page_name":" 1 ","page_number":36},
  {"content":"\r\nجهان است و حسن و حسين و نه تن امام كه از فرزندان حسين هستند پيشوايان هدايتاند و نمونه‌هاى تقوى و حجتهاى خداوند بر اهل دنيا ، و گواهى دهم كه هر كس پيروى آنان كرد نجات يافت و آنكه از آنان بازماند تباه شد درودهاى خداوندى و رحمت و بركاتش بر جسم و جان و روانشان باد .\r\nاما بعد ، با توجه باينكه اساتيد و پيشينيانم ( خدايشان بيامرزد ) در رشته‌هاى علمى كتابهائى نگاشته‌اند ولى از نگارش كتابى كه شامل اعداد و شمارش كردارهاى نيك و بد باشد غفلت داشته‌اند .\r\nو با توجه باينكه نگارش كتابى چنين ، از براى دانشجويان و نيكخواهان بسى سودمند است من اين كتاب را تصنيف كردم و بدين وسيله به پيشگاه خداوند جل اسمه تقرب جسته در طلب پاداشى از اويم و خواهان نائل آمدن برحمتش و اميدوارم كه با كرمش منتى بر من نهاده و مأيوسم نفرمايد كه او بر هر چيز توانا است .\r\n\r\n( باب « يك » )\r\n[ معناى يكتائى خداوند 
  ]\r\n1 - شيخ بزرگوار ابو جعفر بن محمد بن على بن الحسين بن موسى بن بابويه قمى فقيه مصنف اين كتاب گويد :\r\nروزى كه جنگ جمل به پا بود عربى برخاست و روى بامير المؤمنين كرده و گفت : يا امير المؤمنين\r\n","description":"","footnote":"","page_name":" 2 ","page_number":37},
  {"content":"\r\nتو قائل به يكتائى خدا هستى ؟ مردم - از هر سو بر او تاختند كه چه هنگام اين سخن بود ؟ مگر نه بينى كه امير المؤمنين پريشان خواطر است امير المؤمنين فرمود : دست از او برداريد كه خواسته اين عرب همان است كه ما بر سر آن با اين مردم مىجنگيم سپس فرمود : اى مرد عرب اين گفتار : كه خدا يكى است دو صورتاش بر خدا روا نيست و دو ديگر روا است اما آن دو كه روا نيست :\r\n1 - كسى بگويد خدا يكى است و مقصودش يكى از لحاظ عدد - يك دانه - باشد زيرا آنچه دومى ندارد به شماره نيايد مگر نه بينى آن كه گفت : خدا سومى از سه موجود است ، كافر شد ؟ .\r\n2 - كسى بگويد : خدا يكى است و مقصودش نوعى از جنس باشد اين هم روا نيست زيرا تشبيه خدا است و پروردگار ما والاتر و بالاتر از اين است كه شبيه و مانند داشته باشد ، و اما آن دو كه گفتنش روا است :\r\n1 - كسى گويد خدا يكى است يعنى بىمانند است آرى خداى ما چنين است .\r\n2 - كسى گويد خداى عزّ و جلّ يكتا است و يگانه يعنى تركيبى در ذاتش نيست و قابل پخش با جزاء نيست نه در خارج و نه در عقل و نه در خيال ، آرى خداى ما - عزّ و جلّ - چنين است .\r\n\r\n( گذشت از يك كار بخواطر يك وعده )\r\n2 - رسول خدا ( ص ) فرمود : خوشا به حال كسى كه از دلخواه آمادهء خويش بخاطر وعده اى ناديده دست بدارد .\r\n","description":"","footnote":"","page_name":" 3 ","page_number":38},
  {"content":"\r\n\r\n( يك نوع ستم )\r\n3 - امام صادق عليه السّلام فرمود : اين ، خود ستمى است كه سواره به پياده بگويد : راه بگشا .\r\n\r\n( يك رشته از علاقه بدين )\r\n4 - امام صادق عليه السّلام فرمود : دوست داشتن برادران دينى رشته اى است از علاقمندى شخص بدين خود .\r\n\r\n( پنج پاداش بيك كار )\r\n5 - امام باقر عليه السّلام فرمود : خداى عزّ و جلّ ميفرمايد : بجلال و جمال و بهاء و والائى و برترى ام سوگند بنده اى كه خواستهء مرا بر خواستهء خويش مقدم بدارد بپاداش ، دلش را بىنياز سازم و تمام همتش را در كار آخرتاش قرار دهم و نگهدار دارائى او باشم و آسمانها و زمين را ضامن روزىاش گردانم و خودم در تجارت هر تاجرى بنفع او پشتيبانى خواهم كرد .\r\n\r\n( پاداشى بكارى )\r\n6 - رسول خدا ( ص ) فرمود : هر كس بواسطهء عملى كه باعث خشم خدا است رضايت مردم را جلب\r\n","description":"","footnote":"","page_name":" 4 ","page_number":39},
  {"content":"\r\nكند خداوند ، ستايندهء او را بدگويش سازد .\r\n7 - امام صادق عليه السّلام فرمود : هر كس ، چيزى را كه مورد رضاى خداى عزّ و جلّ است آرزو كند از دنيا بيرون نرود تا بآرزويش برسد .\r\n\r\n( يك خوى نجات بخش )\r\n8 - رسول خدا ( ص ) فرمود : خداى تعالى فرمايد : اى فرزند آدم در هر چه به تو امر كرده‌ام فرمانبر من باش و آنچه را كه صلاح تو در آن است به من مىآموز .\r\n\r\n( برترين قسمت دين )\r\n9 - رسول خدا ( ص ) فرمود : خداوند برترى دانش را دوستتر دارد تا برترى از جنبهء پرستش و برترين قسمت دين پرهيز از گناه است ،\r\n\r\n( شايسته ترين پيوست ميان خصلتى با خصلت ديگر )\r\n10 - رسول خدا ( ص ) فرمود : بهتر از پيوستگى هر چيزى به چيز ديگر پيوند بردبارى\r\n","description":"","footnote":"","page_name":" 5 ","page_number":40},
  {"content":"\r\nاست به دانش .\r\n11 - رسول خدا ( ص ) فرمود : بخدائى كه جانم بدست او است بهتر از پيوستگى هر چيزى به چيز ديگر پيوند بردبارى است بدانش .\r\n\r\n( شرافت دنيا و آخرت در يك خصلت است )\r\n12 - امام صادق عليه السّلام فرمود : رسول خدا فرمود : همنشينى با اهل دين باعث آبرومندى است در دنيا و آخرت .\r\n\r\n( دانشمندتر از همه كسى است كه خصلتى را بر خصلتى ديگر بيفزايد )\r\n13 - امام صادق عليه السّلام فرمود : از امير المؤمنين پرسيدند دانشمندتر از همه كيست ؟ فرمود :\r\nكسى كه دانش مردم را بر دانش خويش بيفزايد .\r\n","description":"","footnote":"","page_name":" 6 ","page_number":41},
  {"content":"\r\n\r\n( يك چيز حقيقت نيك بختى است و يك چيز حقيقت بدبختى )\r\n14 - على عليه السّلام فرمود : حقيقتا خوشبختى از آن كسى است كه آخر كار سعادتمند باشد و حقيقتا بدبخت آنكه در آخر كار شقاوت ببار آورد .\r\n\r\n( پاداش و كيفر مردم در يك چيز است )\r\n15 - امام سجاد عليه السّلام فرمود : زبان آدميزاد همه روزه رو بديگر اعضاء نموده و ميگويد : حال شما چطور است ؟ در جوابش گويند : اگر تو ما را به حال خود واگذارى خوب است و ميگويند : خدا را در باره ما ( منظور بدار ) و زبان را سوگند ميدهند و ميگويند : پاداش و كيفر ما فقط بخاطر تو است .\r\n\r\n( برترين جهاد يك چيز است )\r\n16 - مسعدة بن صدقه گويد : امام صادق را پرسيدند معناى اين روايت كه از پيغمبر نقل شده چيست ؟ ! ( برترين جهاد ، سخن به جائى است كه نزد پيشوائى ستمگر گفته آيد ) ، فرمود معنايش اينكه :\r\nاگر ميداند سخنش پذيرفته است به مقدار فهمش او را دستور دهد - و راهنمائى كند - و الا سخنى نگويد .\r\n","description":"","footnote":"","page_name":" 7 ","page_number":42},
  {"content":"\r\n\r\n( سخت ترين چيزى كه خوددارى از آن بيك چيز است )\r\n17 - امام صادق عليه السّلام فرمود : حواريون به عيسى بن مريم گفتند اى آموزگار خير ما را بياموز كه سختتر از هر چيز چيست ؟ فرمود : سختتر از هر چيز ، خشم خداى عزّ و جلّ است ، گفتند : بچه وسيله ميتوان از خشم خداوند در امان بود ؟ فرمود : باينكه خشمناك نشويد گفتند : سرچشمه خشم چيست ؟ فرمود :\r\nخود فروشى و گردن فرازى و مردم را كوچك شمردن .\r\n\r\n( كارى كه مؤمن را آبرو دهد و كارى كه عزتش بخشد )\r\n18 - امام صادق ( ع ) فرمود : شرافت مؤمن در اين است كه بشب نماز گذارد و عزتش در اينكه از آزار مردم خوددارى كند .\r\n19 - امام صادق ( ع ) فرمود رسول خدا ( ص ) بجبرئيل فرمود : مرا اندرزى بنما ، عرض كرد :\r\nيا محمد هر چه خواهى زندگى كن كه عاقبت خواهى مرد و هر چه را خواهى دوستش بدار كه آخر كار از آن جدا خواهى شد و هر چه خواهى بكن كه بكردهء خويش خواهى رسيد شرافت مؤمن در اين است كه شب نماز گذارد و عزتش در اينكه از ريختن آبروى مردم خوددارى كند .\r\n","description":"","footnote":"","page_name":" 8 ","page_number":43},
  {"content":"\r\n20 - سهل بن سعد گويد : جبرئيل بحضور پيغمبر رسيد : و عرض كرد : يا محمد ( ص ) هر چه زندگى كنى آخر كار خواهى مرد و هر چه را دوست بدارى عاقبت فراقش را خواهى ديد و هر چه كردارت باشد بسزايش خواهى رسيد و بدان كه شرافت مرد در اين است كه در دل شب بعبادت برخيزد و عزتش در اينكه از مردم بىنياز باشد .\r\n21 - رسول خدا ( ص ) فرمود : طبقهء شرافتمند امت من حافظين قرآنند و شب زنده داران .\r\n\r\n( كليد همهء بديها يك خصلت است )\r\n22 - امام صادق ( ع ) فرمود : خشم كليد همهء بديها است .\r\n\r\n( نمونه اى از عدالت )\r\n23 - امام صادق ( ع ) فرمود : آنچه بر خود مىپسنديد به ديگران نيز همان پسنديد .\r\n","description":"","footnote":"","page_name":" 9 ","page_number":44},
  {"content":"\r\n\r\n( صاحب يك صفت لياقت قضاوت در اجتماع را دارد )\r\n24 - امام صادق ( ع ) فرمود : كسى كه در مورد خويشتن با مردم بانصاف رفتار كند در بارهء ديگران نيز با انصاف قضاوت خواهد كرد .\r\n\r\n( كمترين حق مؤمن بر برادرش يك خصلت است )\r\n25 - از امام صادق ( ع ) پرسيدند : كمترين حقى كه مؤمن بر برادر خود دارد چيست ؟ فرمود :\r\nبه چيزى كه او نيازمندتر است خود را نيازمند نه بيند .\r\n\r\n( يك وسيلهء تقرب بخداى عزّ و جلّ )\r\n26 - امام صادق ( ع ) فرمود : همدردى با برادران خود را وسيلهء تقرب بخداى تعالى قرار دهيد .\r\n\r\n( سختترين آزمايش خدا بندگان را با يك خصلت است )\r\n27 - امام صادق ( ع ) فرمود : سختترين آزمايش خداوند از نظر بندگان ، پول دادن است .\r\n","description":"","footnote":"","page_name":" 10 ","page_number":45},
  {"content":"\r\n\r\n( ميوه نهال نيكوكارى )\r\n28 - امام باقر عليه السّلام فرمود : هر چيز را ميوه ايست و ميوهء نيكوكارى چراغ را زود وقت روشن كردن است .\r\n\r\n( يك خو ايمان را استوار و خوى ديگر از دلش بيرون كند )\r\n29 - ابان بن سويد گويد : امام صادق ( ع ) را گفتم : آنچه ايمان را در دل بنده استوار ميسازد چيست ؟ فرمود : آنچه ايمان را در او پا برجا مىكند پرهيز از گناه است و آنچه آن را از دل او بيرون مىكند : طمع است .\r\n\r\n( يك رفتار شكوه مؤمن را ميبرد )\r\n30 - امام رضا ( ع ) فرمود : تندروى شكوه مؤمن را ميبرد .\r\n\r\n( كار نيكى كه برتر از آن نيست و ناسپاسى كه بالاتر از آن نباشد )\r\n31 - امام باقر ( ع ) فرمود : از هر كار نيك نيكوترش هست تا آنكه مرد در راه خدا كشته شود ،\r\n","description":"","footnote":"","page_name":" 11 ","page_number":46},
  {"content":"\r\nهنگامى كه در راه خدا كشته شد ديگر نيكوتر از آن كارى نيست و از هر ناسپاسى بالاترش هست تا آنكه مرد يكى از پدر و مادر خويش را بكشد هنگامى كه يكى از آنان را كشت ديگر بالاتر از آن ناسپاسى نيست .\r\n\r\n( تضمين بىنيازى با انجام يك كار )\r\n32 - ابراهيم بن ميمون گويد : از امام صادق عليه السّلام شنيدم كه ميفرمود : بضمانت من ، هر كه ميانه روى پيشه كند نيازمند نگردد .\r\n\r\n( جوانمردى خاندان پيمبر )\r\n33 - زرارة گويد : شنيدم امام صادق ( ع ) ميفرمود : جوانمردى ما خاندان چنين است كه هر كه بر ما ستم كند او را مىبخشيم .\r\n\r\n( نمونه اى از جوانمردى )\r\n34 - رسول خدا ( ص ) فرمود : مال صالح بدست آوردن از جوانمردى است .\r\n\r\n( كارى كه از ثروتمند خوش آيند نيست )\r\n35 - معاوية وهب گويد : امام صادق ( ع ) در مدينه مرا ديد كه بار سبزى با خود داشتم فرمود :\r\n","description":"","footnote":"","page_name":" 12 ","page_number":47},
  {"content":"\r\nخوش آيند نيست كه شخص ثروتمند چيز پست را خود بردارد كه باعث جرات مردم بر او خواهد بود .\r\n\r\n( كارى كه خداوند آن را دوست ميدارد و كارى كه دشمنش ميدارد )\r\n36 - امام صادق فرمود : ميانه روى كارى است كه خدايش دوست ميدارد و زياده روى كارى است كه خدا را ناخوش آيد حتى اگر هستهء خرما را كه ممكن است روزى به كار آيد دور افكنى و پس ماندهء آبى را كه آشاميده اى بر زمين بريزى .\r\n\r\n( هر كس داراى يك خصلت باشد سپاسگزارى نكرده است )\r\n37 - امام صادق ( ع ) فرمود : هر كس كه جفا و بدخوئى را تحمل كند سپاسگزار نميباشد ( 1 ) \r\nشرح :\r\nظاهرا مقصود اين است كه حسن تأثير از بدخوئى و سپاسگزارى از احترام يكى است و كسى كه فاقد اين حس باشد در هر دو مورد متاثر نخواهد بود مانند كسى كه بوى بد را احساس نكند بوى خوش را نيز احساس نخواهد كرد و مؤيد اين معنا تعبيرى است كه در روايت 38 است .\r\n","description":"","footnote":" ( 1 ) جفاء ضد انس است و معناى روايت اين است كسى كه بواسطهء بدخلقى و خشونت با مردم انس نگيرد از نعمت انسانيت شكرگزارى نكرده است و يا اينكه مراد اين است : كسى كه متحمل ستم گردد و آن را از خود و خانواده خود با داشتن توانائى دفع نكند از نعمت قوهء غضبيه اى كه خداى تعالى بآدمى عطا فرموده است كه به آن از خود دفاع كند سپاسگزارى نكرده است . غفارى ","page_name":" 13 ","page_number":48},
  {"content":"\r\n\r\n( كسى كه براى يك خصلت خشمگين نگردد از يك خصلت نيز سپاسگزار نخواهد بود )\r\n38 - امام صادق ( ع ) فرمود : كسى كه جفا و بدخوئى او را خشمگين نسازد از نعمت نيز سپاسگزارى نكند .\r\n\r\n( نمونه اى از فروتنى )\r\n39 - امام صادق ( ع ) فرمود : نمونه اى از فروتنى اين است كه بهر كس رسيدى سلاماش كنى .\r\n\r\n( صفتى كه نزديك بكفر است و صفتى كه نزديك است از تقدير جلوگيرى كند )\r\n40 - رسول خدا ( ص ) فرمود : نزديك است كه فقر و تنگدستى بكفر انجامد و نزديك است كه حسد بر تقدير پيروز شود .\r\nشرح : ( كاد الفقر ان يكون كفرا ) اشاره بشدت فشار احتياج و تنگدستى است كه امكان دارد پايه ايمان اشخاص كم طاقت را متزلزل نموده و منجر بكفر شود و ( كاد الحسد ان يغلب القدر ) . اشاره بشدت تأثير حسد در سرنوشت اشخاص است كه حسود براى رسيدن بآرزوى خود و سلب نعمت از محسود تا آنجا كه توانائى دارد فعاليت مىكند و از آلودن خود بهر جنايتى فرو گذار نشود و اگر در اين كار كامياب شود گوئى سرنوشت محسود را تغيير داده است .\r\nو توان گفت كه مقصود تاثير حسد در سرنوشت حسود است مثلا تقدير چنين بوده است كه او عمرى دراز با آسايش و فراغت خاطر زندگى كند ولى حسدش او را آن چنان در رنج و شكنجه اندازد كه نعمت آسايش و فراغ از او سلب شده و بهره اش از زندگى ، مرگى تدريجى و عمرى كوتاه گردد .\r\n","description":"","footnote":"","page_name":" 14 ","page_number":49},
  {"content":"\r\n\r\n( كارى كه پيشينيان را نابود ساخت )\r\n41 - ابى الحسن حذاء گويد : شنيدم كه امام صادق ( ع ) به ابى العباس بقباق ميفرمود : چرا به حج نرفتى ؟ عرض كرد : كفالتى بر عهده دارم كه انجام آن مانع اين سفر است فرمود : ترا با كفالتها چكار ؟\r\nمگر ندانسته اى كه كفالت همان است كه ملل پيشين را نابود ساخته است .\r\n\r\n( كشته شدن در راه خدا كفارهء همه گناهان است مگر يك چيز كه كفاره اش فقط يكى از سه چيز است )\r\n42 - امام باقر فرمود : كفارهء هر گناهى كشته شدن در راه خدا است بجز بدهكارى كه كفاره اش منحصر است در اينكه : يا خود بدهكار آن را بپردازد و يا رفيقش از جانب او پرداخت كند و يا طلبكار از حق خود بگذرد .\r\n\r\n( هديه اى كه خداوند فقط بر محمد و امتش فرستاد نه بر امتهاى پيشين )\r\n43 - رسول خدا ( ص ) فرمود : خداى تبارك و تعالى به منظور احترام از ما هديه اى به من و امتم فرستاد كه به هيچ يك از امتها نفرستاده است عرض كردند : آن هديه چيست يا رسول الله ؟ فرمود : در حال سفر روزه خوردن و نماز را شكسته گزاردن و هر كس چنين نكند هديهء خداى عزّ و جلّ را باز داده است\r\n","description":"","footnote":"","page_name":" 15 ","page_number":50},
  {"content":"\r\n\r\n( هر كه بافزايش خير خانه اش علاقمند است چون بر غذا مىنشيند بايد يك كار انجام دهد )\r\n44 - امير المؤمنين ( ع ) فرمود : هر كس بفراوانى خير و بركت خانه اش دلشاد و مسرور است چون غذايش آماده گردد وضو بسازد ( و با وضو از غذا استفاده نمايد ) .\r\n\r\n( خداى تعالى چون بنده اى را دوست بدارد توجه خاصى به او فرمايد و چون توجه فرمايد يكى از سه چيز به او تحفه دهد )\r\n45 - امام باقر ( ع ) فرمود : چون خداوند بنده اى را دوست بدارد مورد توجهش قرار دهد و چون به او توجه فرمود يكى از سه چيز را بوى تحفه فرستد : يا سردرد و يا تب و يا چشم درد .\r\n\r\n( روز قيامت شب وصال متقين است )\r\n46 - امام صادق ( ع ) فرمود : روز قيامت براى پرهيزكاران جشن عروسى است .\r\n\r\n( كارى كه بخاطر آن مرگ ناخوش آيد )\r\n47 - امام باقر ( ع ) فرمود : مردى نزد رسول خدا ( ص ) آمد و عرض كرد : چرا من مرگ را دوست ندارم . فرمود : ثروتى دارى ؟ عرض كرد : بلى ، فرمود : پيشاپيش فرستاده اى ؟ عرض كرد : نه .\r\n","description":"","footnote":"","page_name":" 16 ","page_number":51},
  {"content":"\r\nفرمود : به همين جهت مرگ را دوست نميدارى .\r\n\r\n( كارى كه بضدش شبيه است )\r\n48 - امام صادق ( ع ) فرمود : خداى تعالى يقينى خالى از شك را شبيه تر از مرگ به شكى خالى از يقين نيافريده است .\r\nشرح :\r\nبا اينكه همه را يقين است كه خواهند مرد ولى در مقام عمل طورى رفتار ميكنند كه گوئى يقين بمرگ ندارند و همه در شكاند .\r\n\r\n( بدترين مردم كسانى هستند كه از ترس يك چيز به آنان احترام بشود )\r\n49 - رسول خدا ( ص ) فرمود : هان ، كه تحقيقا بدكارترين افراد امت من كسانى هستند كه از بيم شرشان محترمند ، هان ، كسى كه مردم محترمش دارند تا از شر او در امان باشند از امت من نيست .\r\n\r\n( زهد در دنيا يك چيز بيش نيست و سپاس هر نعمتى يكى بيش نه )\r\n50 - امير المؤمنين ( ع ) فرمود : به پذيرش كار بيشتر عنايت بورزيد تا اصل كار ، كوتاهى آرزو ( نشانهء ) بىرغبتى به دنيا است و سپاس هر نعمت اجتناب از محرمات الهى ( عزّ و جلّ ) هر كه جسم خويشتن\r\n","description":"","footnote":"","page_name":" 17 ","page_number":52},
  {"content":"\r\nناشاد سازد خداى را شاد كند . و آنكه بدن خويش ناشاد نسازد به معصيت خدا گرفتار آيد .\r\n\r\n( هيچ چيز از زبان سزاوارتر نيست كه زندانش به طول انجامد )\r\n51 - حارث گويد : شنيدم امير المؤمنين ( ع ) مىفرمود : بحبس طولانى هيچ چيز سزاوارتر از زبان نيست .\r\n\r\n( هر كس آرزوى دراز كند بد كردار مىشود )\r\n52 - على ( ع ) فرمود : هر كه آرزوى دراز كند بد كردار مىشود .\r\n\r\n( مرد مسلمان تا خاموش است نيكوكار نوشته مىشود )\r\n53 - امام صادق ( ع ) فرمود : بندهء مؤمن تا خاموش است نيكوكار نوشته مىشود چون بسخن درآيد يا نيكوكار است يا گنهكار .\r\n\r\n( هر كس يك كار انجام دهد خداوند او را از وحشت روز قيامت در امان دارد )\r\n54 - رسول خدا ( ص ) فرمود : هر كه بر خود بد بين باشد نه بر مردم ( و عيب خويشتن بيند نه\r\n","description":"","footnote":"","page_name":" 18 ","page_number":53},
  {"content":"\r\nعيب ديگران ) خداوند از وحشت روز قيامت آسوده خاطرش سازد .\r\n\r\n( يك چيز در پيكر عقل بجاى سر او است )\r\n55 - رسول خدا ( ص ) فرمود : پس از ايمان به خدا ، طرح دوستى با مردم ريختن بجاى سر است در پيكر عقل .\r\n\r\n( پرهيزكارتر و عابدتر و زاهدتر و كوشاترين مردم )\r\n56 - امام صادق ( ع ) فرمود : پرهيزكارترين مردم كسى است كه به كار شبهه ناك اقدام نكند و عابدتر آنكه واجبات را به پا دارد و زاهدتر كسى است كه كار حرام نكند و كوشاتر از همه آنكه يكباره گناهان را ترك گويد .\r\n\r\n( توبه پشيمانى است و بس )\r\n57 - امام باقر ( ع ) فرمود : توبه پشيمانى است و بس .\r\n","description":"","footnote":"","page_name":" 19 ","page_number":54},
  {"content":"\r\n\r\n( آنكه بيش از خوراك خويش از دنيا برگيرد )\r\n58 - راوى گويد : شخصى شكايت نزد امير المؤمنين عليه السّلام برد كه نيازمندم فرمود : همين قدر بدان كه هر چه از مال دنيا زياده بر خوراك خود بدست آورى براى ديگران مياندوزى .\r\n\r\n( يك وصيت قابل توجه )\r\n59 - امام باقر ( ع ) فرمود : پدرم در حال احتضار مرا به سينه گرفت و فرمود : فرزندم آنچه را كه پدرم در ساعت آخر عمرش بر من وصيت كرد و يادآور شد كه او را نيز پدرش همين وصيت كرده است به تو وصيت ميكنم : فرزندم مبادا بر كسى كه بجز خدا يار و ياورى ندارد ستم كنى .\r\n\r\n( اثر منفى يك صفت و اثر مثبت صفت ديگر )\r\n60 - حذيفة بن منصور گويد : شنيدم امام صادق ( ع ) ميفرمود : افرادى از قريش كه با مردم سازش كمترى داشتند از انتساب بقريش رانده شدند در صورتى كه به خدا قسم افراد با شخصيتى بودند و جمعى از ديگران كه حسن سلوك داشتند به اين خاندان بلند پايه پيوستند راوى گويد : سپس امام فرمود : هر كه دست از آزار مردم بدارد يك دست از آنان باز داشته ولى ديگران متقابلا دستهاى بسيارى از آزار او بازداشته‌اند .\r\n","description":"","footnote":"","page_name":" 20 ","page_number":55},
  {"content":"\r\n\r\n( صفتى بر اهل دنيا سنگين است و صفت ديگر سبك )\r\n61 - محمد بن مسلم گويد : شنيدم امام باقر ( ع ) ميفرمود : كار خير به همان اندازه كه در ميزان روز قيامت سنگين است بر مردم دنيا پرست سنگين آيد و كار بد را دنيا پرستان به مقدار سبكىاش در ميزان روز قيامت سبك شمارند ( 1 )\r\n\r\n( شخصيت و بزرگوارى و عمل و پرستش ، هر يك به چيزى بستگى كامل دارد )\r\n62 - على بن حسين ( ع ) فرمود : شخصيت هر فردى چه از نژاد قريش و چه عرب فقط با فروتنى است و بزرگواريش با پرهيزكارى و عملش با نيّت و پرستشاش با دانستن احكام و آداب عبادت بستگى كامل دارد هان كه ناخوشآيندترين افراد به خدا كسى است كه خود را پيرو دستورات پيشوائى بداند ولى رفتار او را نداشته باشد .\r\n\r\n","description":"","footnote":"\r\n( 1 ) ميزان هر چيز به تناسب خود آن است و آن به معناى وسيله سنجش است كه طبعا بايد هم جنس و متناسب باشد مانند ترازو و باسكول و امثال آن براى جسمها و درجه هائى كه براى تشخيص ارتفاعات ساخته شده و ساعت براى وقت و درجه تب براى حرارت بدن و شاقول براى ستونها و ديوارها و عروض براى اشعار و منطق براى فلسفه و مانند اينها بنا بر اين ميزان روز قيامت چيزى است كه عقايد و اعمال را با آن مىسنجند مثلا كلمه لا إله الا اللَّه ميزان كفر و ايمان است و مميز ميان بهشتى و دوزخى و نماز ميزان اعمال است چنانچه در روايت است كه\r\nالصلاة ميزان\r\n: نماز ميزان است و انبياء و اولياء موازين عادلانه اى هستند كه هر چه از اعمال با اعمال آنان موافق شد پذيرفته است و آنچه از اخلاق با اخلاق آنان موافق شد پسنديده و از\r\n","page_name":" 21 ","page_number":56},
  {"content":"\r\n\r\n( يك كار و چهار فائده )\r\n63 - امام صادق ( ع ) فرمود : سرمه ، موى را ميروياند و ريزش اشك از چشم را ميخشكاند و آب دهن را گوارا سازد و ديده را روشنائى بخشد .\r\n\r\n( خدا كه بنده اى را دوست بدارد ببلاى بزرگ گرفتارش كند )\r\n64 - رسول خدا ( ص ) فرمود : ابتلاى بزرگ در عوض ، پاداش بزرگ دارد و چون خداوند بنده اى را دوست بدارد ببلاى بزرگش گرفتار كند آنگاه هر كه خوشنود گردد خدا نيز بپاداش از وى خوشنود است و هر كه بلا را ناخوش دارد دچار غضب الهى گردد .\r\n\r\n( كارى كه شخص را مبتلا به بواسير كند )\r\n65 - امير المؤمنين عليه السّلام فرمود : در مستراح زياد معطل شدن بواسير مىآورد .\r\n\r\n( دستى كه انگشتر آهن بانگشت دارد پاكيزه نگردد )\r\n66 - رسول خدا ( ص ) فرمود : دستى كه انگشتر آهنى بانگشت دارد پاكيزه نگردد .\r\n","description":"","footnote":"","page_name":" 22 ","page_number":57},
  {"content":"\r\n\r\n( هر كه پيش از سلام دادن شروع بسخن كند جوابش ندهيد )\r\n67 - رسول خدا ( ص ) فرمود : هر كه پيش از سلام دادن شروع بسخن كند پاسخش ندهيد و فرمود : هيچ كس را تا سلام نداده به خوردن غذا دعوت مكن .\r\n\r\n( كارى كه هر كس انجام دهد يا برايش انجام دهند از دين محمد بيرون است )\r\n68 - امام صادق عليه السّلام فرمود : هر كس كهانت كند يا ديگرى در باره اش كهانت كند ( و او بر آن اعتقاد بندد ) از دين محمد بيرون شده است گفتم : قيافه شناسى چطور ؟ فرمود دوست ندارم كه با قيافه شناسان رفت و آمد داشته باشى و كمتر اتفاق مىافتد كه چيزى بگويند مگر اينكه تقريبا همانطور مىشود فرمود : قيافه شناسى باقيمانده ايست از پيغمبرى كه بدست مردم افتاده است .\r\nشرح :\r\nدر بعضى از نسخه‌ها بجاى ( قل ) قيل است و بنا بر آن مقتضاى روايت چنين است كه گرچه گفته شده است كه هر چه آنان ميگويند تقريبا همانطور مىشود و احتمال ميرود كه كلمه ( قيل ) از صدوق ( ره ) باشد .\r\n\r\n( از مثلهاى پيغمبران بجز يك كلمه باقى نمانده است )\r\n69 - موسى بن جعفر ( ع ) فرمود : از مثلهاى پيغمبران بجز اين يك كلمه باقى نمانده است :\r\n","description":"","footnote":"","page_name":" 23 ","page_number":58},
  {"content":"\r\nچنانچه شرم ندارى هر چه خواهى بكن و فرمود : اين مثل در بارهء بنى اميه است .\r\n\r\n( چون خدا در بارهء بنده اش نيكى بخواهد هر چه زودتر در دنيا مجازاتش فرمايد و اگر ارادهء بدى فرمايد كيفرش را بتأخير اندازد\r\n70 - امام صادق عليه السّلام فرمود : چون خدا ارادهء خوب در بارهء بنده اش كند هر چه زودتر در دنيا مجازاتش فرمايد و چون ارادهء بد در باره اش نمايد گناهان او را نگاه ميدارد تا روز قيامت به كيفر گناهانش برساند .\r\n\r\n( شكيبائى بر دشمنان نعمت )\r\n71 - امام صادق عليه السّلام فرمود : بر دشمنان نعمت - افراد حسود - شكيبا باش كه بهترين تلافى گناه آنان در بارهء تو : با حسادتشان اطاعت تو است خداوند را در بارهء آنان به صبر .\r\n\r\n( پيغمبر و على بن ابى طالب از ميوهء يك درختند )\r\n72 - رسول خدا ( ص ) فرمود : مردم از درختهاى گوناگون آفريده شده‌اند ولى من و فرزند\r\n","description":"","footnote":"","page_name":" 24 ","page_number":59},
  {"content":"\r\nابى طالب از يك درخت آفريده شده‌ايم ريشهء من على است و شاخه‌ام جعفر .\r\n\r\n( يك سپاسگزارى براى هر نعمت )\r\n73 - عمر بن يزيد گفت : شنيدم امام صادق عليه السّلام ميفرمود : سپاسگزارى هر نعمت هر چند نعمت بزرگ باشد اين است كه خداى را - عزّ و جلّ - حمد كنى .\r\n\r\n( دين يعنى محبت )\r\n74 - سعيد بن يسار گفت : امام صادق عليه السّلام به من فرمود : مگر دين بجز محبت و دوستى است ؟ خداى عزّ و جلّ - مىفرمايد : بگو اگر شما دوست دار خدائيد پيرو من باشيد تا خداوند شما را دوست بدارد ( 1 ) .\r\n\r\n( چون مؤمن با مؤمن ديگر مصافحه كند بدون گناه از يك ديگر جدا شوند )\r\n75 - امام باقر عليه السّلام فرمود : همانا مؤمن كه با مؤمن مصافحه مىكند بدون گناه از هم جدا مىشوند .\r\nشرح :\r\nيا ، مقصود اين است كه بخاطر اين محبت و دوستى خداوند گناهانشان را مىآمرزد يا آنكه مقصود گناه خاص است كه عبارت از كدورت و كينه قلبى باشد .\r\n\r\n","description":"","footnote":"\r\n( 1 ) آل عمران : 31 .\r\n","page_name":" 25 ","page_number":60},
  {"content":"\r\n\r\n( مايهء حيات قلب )\r\n76 - فضيل بن يسار گويد : امام باقر عليه السّلام به من فرمود : اى فضيل حديث ما دلها را زنده مىكند .\r\n\r\n( كارى كه دستورات حجتهاى الهى را احياء مىكند )\r\n77 - خيثمه گفت امام باقر ( ع ) به من فرمود : بخانه‌هاى يك ديگر رفت و آمد داشته باشيد كه اين كار باعث حيات امر ما است رحمت خدا بر بنده اى باد كه امر ما را احياء كند .\r\n\r\n( از براى چشم ، روشنائى بخشتر از يك چيز خدا نيافريده است )\r\n78 - محمد بن مروان گويد : امام صادق عليه السّلام به من فرمود : پدرم ميفرمود : خداوند روشنائى بخشتر از تقيه براى چشم پدرت نيافريده است .\r\n\r\n( نه دهم دين در يك كار )\r\n79 - ابى عمر عجمى گويد : امام صادق ( ع ) به من فرمود : اى ابا عمر نه دهم دين در تقيه است آنكه تقيه ندارد دين ندارد و در هر كار تقيه راه دارد جز در آشاميدن نبيذ و مسح كشيدن بر موزه .\r\nشرح :\r\nبراى اينكه نيازى به تقيه در آيند و مورد نيست زيرا اگر مراد از نبيذ مطلق خمر باشد چنانچه\r\n","description":"","footnote":"","page_name":" 26 ","page_number":61},
  {"content":"\r\nمعنى شده است پيدا است كه جاى تقيه نيست چون به صريح آيهء قرآن حرام است و اگر مقصود شراب خاصى باشد باز چون شافعى آن را حرام ميداند ميتواند باستناد گفتهء او آن را نياشامد و اما مسح بر خفين براى اينكه بنص آيهء قرآن حكم مسح براى پا است و بر خفين مسح كردن بدعت روشنى است و علاوه بر اين ميتواند كفشهاى خود را بيرون آورده و مسح بكشد و سپس موافق مذهب عامه پاهايش را بشويد چنانچه از پاره اى از روايات استفاده مىشود . بوسايل ج 1 ص 65 باب وجوب المسح على الرجلين مراجعه شود .\r\n\r\n( آنكه به قضاى الهى خوشنود است و آنكه از آن دلتنگ است )\r\n80 - امام صادق عليه السّلام فرمود : كسى كه به قضاى الهى راضى است قضاى حق در بارهء او جارى شود و پاداش گيرد و آنكه از قضا دلتنگ باشد قضا بر او جارى شود و خداوند پاداش او را نيز ضايع فرمايد .\r\n\r\n( شتران سرخ موى را در برابر يك حال نبايد دوست داشت )\r\n81 - امام سجاد ( ع ) فرمود : من دوست ندارم بجاى حالت انكسار و فروتنى كه مرا است شتران سرخ موى ميداشتم و جرعه اى از گلو فرو نبرده‌ام كه در كار من گواراتر باشد از جرعهء خشمى كه فرو برده و با صاحبش تلافى نكنم .\r\nشرح :\r\nاحتمال ميرود كه معناى جملهء اول چنين باشد : دوست ندارم كه عزت نفسم را از دست داده و ذلت نصيبم گردد هر چند بعوض شتران سرخ مو نصيبم گردد و بعيد نيست كه اين معنا ظاهرتر باشد گرچه با جملهء بعدى مختصر منافاتى دارد ، دقت شود .\r\n","description":"","footnote":"","page_name":" 27 ","page_number":62},
  {"content":"\r\n\r\n( يك كار روزى افزا )\r\n82 - ابى عوف عجلى گويد : شنيدم امام صادق ( ع ) ميفرمود : دست شستن ( يا وضوء گرفتن ) پيش از غذا و بعد از آن روزى را فراوان ميسازد .\r\n\r\n( گناه نابخشودنى )\r\n83 - امام باقر ( ع ) فرمود : از گناهانى كه بخشوده نميشود گفتن اين سخن است : كاش من جز به همين كار مؤاخذه نميشدم .\r\nشرح :\r\nچون معناى اين سخن كوچك شمردن آن گناه و استخفاف عقاب الهى است .\r\n\r\n( كارى كه خود نفاق آرد و دنباله اش تنگدستى )\r\n84 - حسن بن هارون گويد : شنيدم امام صادق ( ع ) ميفرمود : صداى طرب انگيز نفاق آورد و آخر كار نيز به فقر و پريشانى كشاند .\r\n\r\n( اولين تحفهء مؤمن )\r\n85 - اسحق بن عمار گويد : به امام صادق ( ع ) عرض كردم : اولين تحفه اى كه مؤمن را دهند چيست ؟ فرمود : هر كه بدنبال جنازه اش باشد آمرزيده گردد .\r\n","description":"","footnote":"","page_name":" 28 ","page_number":63},
  {"content":"\r\n\r\n( بنده اى كه با نداشتن عمل صالح بيك كار آمرزيده شود )\r\n86 - امام صادق ( ع ) فرمود : بنده اى را كه هيچ عمل صالح ندارد روز قيامت حاضر كنند پس به او گفته شود بگو يا به ياد بياور آيا كار خوبى كرده اى ؟ فرمود : پس از فكر بخاطر مىآورد و عرض مىكند پروردگارا من هيچ عمل صالح ندارم جز آنكه وقتى فلان بندهء مؤمن تو بر من گذر كرد و من از وى آب خواستم او نيز به من آب داد و من با آن آب وضو ساختم و نماز گزاردم خداى تبارك و تعالى ميفرمايد :\r\nآمرزيدمش بنده مرا به بهشت راه دهيد\r\nشرح :\r\nاحتمال ميرود كه اين بنده تشنه بوده است و آب را جهت آشاميدن خواسته ولى عبادت حق و امتثال امر را بر لذت نفسانى ايثار نموده است لذا مستحق بهشت شده است * ( وَأَمَّا مَنْ خافَ مَقامَ رَبِّه وَنَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى ) * و يا اينكه چون ذلت سؤال را بخواطر پرستش خداوند تبارك و تعالى پذيرفته است پاداشى چنين به او داده مىشود .\r\n\r\n( سرآمد گناهان )\r\n87 - امام صادق ( ع ) فرمود : دلبستگى به دنيا سرآمد هر گناهى است .\r\n\r\n( منظرهء زشت بنده اى كه با رسوائى داخل بهشت مىشود )\r\n88 - نجم گويد : امام باقر به من فرمود : اى نجم همه شماها در بهشت با ما هستيد جز اينكه براى بعضى از شما چقدر زشت است كه به بهشت وارد شود در حالى كه پردهء آبرويش دريده گشته و عيبش نمايان\r\n","description":"","footnote":"","page_name":" 29 ","page_number":64},
  {"content":"\r\nاست گويد : گفتمش من بفدايت مگر اين چنين خواهد شد ؟ فرمود : بلى اگر چنانچه دامن خود را ( از آلودگى ) و شكم خود را ( از حرام ) نگاه نداشته باشد .\r\n\r\n( كارى كه صاحبش مستوجب رحمت خدا است )\r\n89 - مدرك بن هزهاز گويد امام صادق به من فرمود اى مدرك رحمت خدا بر بنده اى باد كه به قدر فهم مردم سخن گويد و آنچه را كه باور ندارند نگويد و با اين روش محبت مردم را به خود جلب نمايد .\r\n\r\n( كارى كه خير و بركت خانه را افزايد )\r\n90 - امير المؤمنين ( ع ) فرمود : هر كه ميخواهد خير خانه اش فراوان شود پيش از خوردن غذا دست خود را بشويد .\r\n\r\n( در باره كسى كه تندرستىاش نمايانتر است تا بيمارىاش و خود را به چيزى معالجه كند و بميرد )\r\n91 - امام صادق ( ع ) فرمود : كسى كه تندرستى و توانائيش بيش از بيمارى و ناتوانىاش باشد و در اثر معالجه به چيزى بميرد من بسوى خداوند از او بيزارم .\r\n","description":"","footnote":"","page_name":" 30 ","page_number":65},
  {"content":"\r\n\r\n( مؤمن يك كار نكند )\r\n92 - عبد الواحد بن مختار گويد : از امام باقر ( ع ) پرسيدم بازى شطرنج چگونه است فرمود :\r\nمؤمن مجال بازى كردن را ندارد .\r\n\r\n( هيچ چيز مانند يك خوى ايمان را پايمال نكند )\r\n93 - رسول خدا ( ص ) فرمود : هيچ چيز مانند بخل آميخته بحرص ايمان را لگدكوب نكند سپس فرمود : براى بخل جنبشى است مانند جنبش مورچه و شعبه هائى است مانند شعبه‌هاى شرك\r\nشرح :\r\nمقصود اين است همانطور كه حركت مورچه با دقت درك مىشود درك موارد خفيه بخل نيز احتياج بدقت دارد و نظير اين تعبير در باب ريا نيز وارد شده است .\r\n\r\n( خوشبخت آنكه تا زنده است جانشين لايق پس از خود را به بيند )\r\n94 - موسى بن بكر واسطى گويد : بموسى بن جعفر ( ع ) عرض كردم : مردى به پسر يا دخترش ميگويد : پدرم بقربانت مادرم بقربانت يا ميگويد : پدر و مادرم بقربانت به نظر شما اشكالى دارد ؟ فرمود :\r\nاگر پدر و مادرش زنده باشند به نظر من حق ناشناسى است و اگر مرده باشند گفتن اين سخن عيبى ندارد راوى گويد : سپس امام ( ع ) فرمود : امام صادق ( ع ) ميفرمود : خوشبخت آنكه تا نمرده است\r\n","description":"","footnote":"","page_name":" 31 ","page_number":66},
  {"content":"\r\nفرزند و جانشين شايستهء پس از خود را به بيند و به خدا قسم كه خداوند جانشين صالح مرا به من نشان داده است .\r\n\r\n( احترام مؤمن بيش از كعبه است )\r\n95 - امام صادق ( ع ) فرمود : احترام مؤمن بيشتر از كعبه است .\r\n\r\n( مؤمن را همين يارى خدا بس كه به بيند دشمنش بگناه آلوده است )\r\n96 - امام صادق عليه السّلام فرمود : مؤمن را همين يارى از خدا بس كه به بيند دشمنش بگناه آلوده است .\r\n\r\n( هديه ، كينه را از دل ميزدايد )\r\n97 - امام صادق ( ع ) فرمود : چه خوب است پيش از اظهار حاجت هديه دادن و فرمود : به يكديگر هديه بدهيد تا بهم ديگر محبت پيدا كنيد كه هديه كينه را از دل ميزدايد .\r\n\r\n( خوشا به حال بندهء گم نام )\r\n98 - امام صادق ( ع ) فرمود : خوشا به حال بندهء گمنامى كه مردم را شناخته باشد با جسمش همنشين\r\n","description":"","footnote":"","page_name":" 32 ","page_number":67},
  {"content":"\r\nآنان باشد ولى دلش با رفتار آنان همراه نباشد او مردم را در ظاهر شناخته و مردم از باطن او آگاه نباشند .\r\n\r\n( مايهء نيازمندى روز قيامت )\r\n99 - رسول خدا ( ص ) فرمود : مادر سليمان بن داود بسليمان گفت : مبادا شب زياد بخوابى كه بشب خواب زياد كردن مايهء نيازمندى و بيچارگى روز قيامت است .\r\n\r\n( سرشناسان اهل بهشت يك صنفاند )\r\n100 - رسول خدا ( ص ) فرمود : سرشناسان بهشتيان حافظين قرآنند .\r\n\r\n( رسول خدا يك بار يك بار وضو ميساخت )\r\n101 - ابن عمران گويد : رسول خدا ( ص ) يك بار يك بار وضو ميساخت .\r\n","description":"","footnote":"","page_name":" 33 ","page_number":68},
  {"content":"\r\n\r\n( بهترين خوى )\r\n102 - احمد بن عمران بغدادى ، از ابو الحسن و او از ابو الحسن و او از ابو الحسن و او از حسن و او از حسن و او از حسن روايت مىكند كه زيباتر از هر زيبا خلق زيبا است .\r\nشرح سند :\r\nابو الحسن اولى محمد بن عبد الرحيم شوشترى و ابو الحسن دوم على بن احمد بصرى تمار و ابو الحسن سوم على بن محمد واقدى و حسن اولى حسن بن عرفه عبدى و حسن دوم حسن بن ابى الحسن بصرى و حسن سوم حسن بن على بن ابى طالب است .\r\n\r\n( پيغمبر دعاى خود را بيك منظور ذخيره كرد )\r\n103 - رسول خدا ( ص ) فرمود : هر پيغمبرى دعاى مخصوصى داشت كه با آن خدا را خوانده و حاجت خود را درخواست كرد ولى من دعايم را ذخيره كرده‌ام براى شفاعت امتم در روز قيامت .\r\n\r\n( بهترين عبادت يك خصلت است و نيكوترين آئين يكى )\r\n104 - رسول خدا ( ص ) فرمود : بهترين عبادت فرا گرفتن احكام الهى است و بهترين آئين\r\n","description":"","footnote":"","page_name":" 34 ","page_number":69},
  {"content":"\r\nتقوى و پاكدامنى\r\n\r\n( چيزى كه خود ، فراوان و عاملش كم است )\r\n105 - رسول خدا ( ص ) فرمود : كار خير فراوان است ولى عملكننده اش كم است .\r\n\r\n( نيمى از دين )\r\n106 - رسول خدا ( ص ) فرمود : خوش خلقى نيمى از دين است .\r\n\r\n( بهترين صفت مرد مسلمان )\r\n107 - اسامة بن شريك گويد : رسول خدا ( ص ) را عرض كردند : بهترين صفتى كه بمرد مسلمان داده شده چيست ؟ فرمود : خوش خلقى .\r\n\r\n( پيغمبر و على از يك نور آفريده شده‌اند )\r\n108 - رسول خدا ( ص ) فرمود : من و على از يك نور آفريده شده‌ايم .\r\n","description":"","footnote":"","page_name":" 35 ","page_number":70},
  {"content":"\r\n\r\n( شايستگى بنده در شايستگى يك عضو از بدن او است )\r\n109 - نعمان بشير گويد : شنيدم از رسول خدا كه ميفرمود : در بدن آدمى پارهء گوشتى هست كه اگر آن صحيح و سالم باشد سائر بدن نيز سالم و اگر آن بيمار باشد سائر بدن نيز بيمار و فاسد خواهد بود و آن قلب است .\r\nشرح : مقصود سلامتى جسمى و تندرستى ظاهرى نيست بلكه چون قلب مركز اراده و فرمانرواى مطلق مملكت تن است و همهء اعضاء و جوارح بفرمان اويند .\r\nلذا صلاح و فساد فرمانبر و وابسته بصلاح و فساد فرمانده است و همانند اجتماعات بشرى است كه الناس على دين ملوكهم .\r\n110 - رسول خدا ( ص ) فرمود : دل مرد كه پاك شد تنش نيز پاكيزه است و چون دلش ناپاك باشد تنش نيز پليد و ناپاك خواهد بود .\r\n\r\n( مردى با يك خوى بهشتى شد )\r\n111 - رسول خدا ( ص ) فرمود : بنده اى بهشتى گرديد بخاطر برداشتن شاخهء خارى از سر\r\n","description":"","footnote":"","page_name":" 36 ","page_number":71},
  {"content":"\r\nراه مسلمانان .\r\n\r\n( كسى كه به دو فائده دلخوش دارد يك كار انجام دهد )\r\n112 - انس بن مالك گويد : شنيدم پيغمبر ميفرمود : هر كه از وسعت روزى و طول عمر مسرور است صله رحم كند .\r\n\r\n( رسول خدا در نمازش يك سلام ميداد )\r\n113 - انس گويد : رسول خدا ( ص ) چنين بود كه بيك سلام نماز را تمام ميكرد .\r\n\r\n( باب دوگانه )\r\n\r\n( خداى يكتا را به دو چيز بايد شناخت )\r\n1 - امام صادق عليه السّلام فرمود : از پدرم شنيدم كه از پدرش بازگو ميكرد : كه در محضر امير -\r\n","description":"","footnote":"","page_name":" 37 ","page_number":72},
  {"content":"\r\nالمؤمنين عليه السّلام مردى برخاست و گفت : يا امير المؤمنين پروردگارت را بچه وسيله شناختى ؟ فرمود :\r\nبوسيلهء بهم خوردن تصميم و شكستن همت كه چون بكارى همت گماشتم ميان من و كار مورد علاقه‌ام فاصله ايجاد شد و چون تصميم گرفتم قضاى الهى بر خلاف تصميم من جارى گرديد دانستم كه تدبير ديگرى در كار است عرض كرد : بچه جهت نعمتهاى خداوند را شكرگزارى ؟ فرمود : در بلاهائى كه از من باز داشته و ديگرى را به آن مبتلا ساخته خوب دقت كردم دانستم كه خداوند بر من انعام فرموده سپاسگزارش گشتم ، عرض كرد : از چه رو خدا را دوست دارى ؟ فرمود : از اين رو كه آئين فرشتگان و فرستادگان و پيغمبران خود را براى من برگزيد دانستم كسى كه مرا اين چنين گرامى ميدارد فراموشم نخواهد كرد و به همين جهت دوستدار ديدارش گشتم .\r\n\r\n( پيغمبر فرمود : در دو كار دوست ندارم كه هيچ كس با من شركت كند )\r\n2 - رسول خدا ( ص ) فرمود : دو كار است كه دوست ندارم هيچ كس در آن دو با من شركت كند ، يكى وضوى من است كه جزئى است از نماز من ، دوم صدقهء من است كه از دست خودم بدست گدا برسد زيرا صدقه بدست خداى رحمان ميرسد .\r\n\r\n( دو غريب را نگهدارى كنيد )\r\n3 - رسول خدا ( ص ) فرمود : از دو غريب نگهدارى كنيد : كلام حكمت آميز را از سفيه بپذيريد\r\n","description":"","footnote":"","page_name":" 38 ","page_number":73},
  {"content":"\r\nو سخن سفيهانه را بر حكيم نگيريد .\r\n\r\n( فقط آنچه از پس و پيش بيرون مىآيد وضو را ميشكند )\r\n4 - ابى بصير مرادى گويد : از امام صادق ( ع ) پرسيدم حجامت كردن و قى كردن و خونهائى كه از بدن بيرون مىآيد حكمش چيست ؟ فرمود در اين موارد وضو گرفتن لازم نيست وضو گرفتن فقط هنگامى است كه از پيش و پس تو كه خداوند انعامت فرموده است چيزى بيرون بيايد .\r\nمصنف كتاب كه عزتش مدام باد گويد : مقصود ادرار يا مدفوع يا باد و يا منى است .\r\n\r\n( دو نعمت پنهان )\r\n5 - رسول خدا ( ص ) فرمود : ارزش دو نعمت از نظر مردم پوشيده است : امنيت و تندرستى .\r\n\r\n( وسيلهء آزمايش بيشتر مردم )\r\n6 - رسول خدا ( ص ) فرمود : بيشتر مردم در دو چيز مورد آزمايشاند : تندرستى و آسايش خاطر .\r\n","description":"","footnote":"","page_name":" 39 ","page_number":74},
  {"content":"\r\n7 - رسول خدا ( ص ) فرمود : بيشتر مردم در دو نعمت آزمايش شده‌اند آسايش و تندرستى .\r\n\r\n( بهترين عبادت ، خاموشى و رفتن بخانهء خدا است )\r\n8 - امام صادق ( ع ) فرمود : خداوند بعبادتى بهتر از خاموشى و رفتن به خانه اش پرستش نشده است\r\nشرح :\r\nظاهر اين است كه مقصود تشرف به بيت الله و حج گزاردن است و احتمال ميرود كه مقصود مطلق مساجد باشد .\r\n\r\n( فقط دو نفر را امر بمعروف بايد كرد )\r\n9 - امام صادق ( ع ) فرمود : امر بمعروف و نهى از منكر فقط مؤمن را بايد نمود تا پند گيرد و نادان را تا يد گيرد نه آن را كه تازيانه و شمشير دارد .\r\nشرح :\r\nروايت در مقام بيان يكى از شرايط امر بمعروف و نهى از منكر است كه اگر شخص ، خوف داشت صدمه اى بجانش ميرسد و كشته مىشود وظيفهء امر بمعروف و نهى از منكر ندارد .\r\n\r\n( دو بال كفر )\r\n10 - امام صادق ( ع ) فرمود : كفر دو بال دارد بنو اميه و آل مهلب .\r\n","description":"","footnote":"","page_name":" 40 ","page_number":75},
  {"content":"\r\nشرح :\r\nآل مهلب جمعى از فرمانداران بنى اميه و بنى العباس بودند و داستانهاى مفصلى دارند ، بطبرى ج 8 ص 19 و ابن الاثير ج 4 ص 183 مراجعه شود .\r\n\r\n( خداى تعالى مردم روى زمين را به دو قسمت تقسيم فرموده است )\r\n11 - رسول خدا ( ص ) فرمود : خداى تبارك و تعالى مردم روى زمين را به دو قسمت تقسيم فرمود و مرا در قسمت بهتر قرار داد سپس آن نصف بهتر را بر سه قسمت كرد و من جزو بهترين قسمت از آن سه بودم سپس عرب را برگزيد از ميان مردم سپس قريش را از ميان عرب برگزيد سپس بنى هاشم را از قريش برگزيد سپس بنى عبد المطلب را از بنى هاشم برگزيد سپس مرا از بنى عبد المطلب برگزيد .\r\n\r\n( صلاح و فساد امت وابسته بصلاح و فساد دو صنف است )\r\n12 - رسول خدا ( ص ) فرمود : دو طايفه از اين امت اگر صالح گشتند همهء امتم صالح ميگردد و اگر فاسد شدند همهء امتم فاسد ميشوند ، عرض شد : يا رسول الله آن دو طايفه كدامند ؟ فرمود : دانشمندان دينى و فرمانروايان - قوهء مقننه و قوهء مجريه -\r\n\r\n( در مورد دو ناتوان از خدا بپرهيزيد )\r\n13 - امام صادق عليه السّلام فرمود : در مورد دو ضعيف از خدا بپرهيزيد : يتيم و زن\r\n","description":"","footnote":"","page_name":" 41 ","page_number":76},
  {"content":"\r\n\r\n( پاداش كسى كه از دو دختر يا دو خواهر يا دو عمه يا دو خاله سرپرستى كند )\r\n14 - امام صادق عليه السّلام فرمود : كسى كه دو دختر يا دو خواهر يا دو عمه يا دو خاله را سرپرستى كند او را از آتش نگاه ميدارند .\r\n\r\n( دو نفر بوى بهشت را نمىيابند )\r\n15 - رسول خدا ( ص ) فرمود : بوى بهشت از پانصد سال راه بمشام ميرسد ولى اين بوى را عاق پدر و مادر استشمام نميكند و نه ديوث ، عرض شد : يا رسول الله ديوث كيست ؟ فرمود آنكه زنش با اطلاع او هم بستر ديگرى شود .\r\n\r\n( در بارهء شخص دو رو )\r\n16 - رسول خدا ( ص ) فرمود : شخص دو رو را روز قيامت مىآورند با زبانى از پشت سر درآمده و زبانى از پيش رو كه شعلهء آتش از هر دو زبانه ميكشد تا همهء بدنش را فرا ميگيرد آنگاه عتابش كنند كه اين همان است كه در دنيا دو رو و دو زبان بود و روز قيامت اين چنين معرفى مىشود .\r\n","description":"","footnote":"","page_name":" 42 ","page_number":77},
  {"content":"\r\n17 - رسول خدا ( ص ) فرمود : بدترين مردم نزد خدا در روز قيامت شخص دو رو است .\r\n18 - رسول خدا ( ص ) فرمود : هر كه در دنيا دو رو باشد روز قيامت دو زبان آتشين خواهد داشت .\r\n19 - امام صادق عليه السّلام فرمود : كسى كه با مؤمنين در برخورد ، با صورتى و در پشت سر به صورتى ديگر باشد روز قيامت با دو زبان آتشين محشور مىشود .\r\n20 - امام باقر ( ع ) فرمود : بد بنده ايست بنده اى كه دو رو و دو زبان باشد ، در پيش روى برادر دينيش چرب زبانى كند و در پشت سرش بدگوئى ، اگر برادرش بنعمتى رسد بر وى رشك برد و اگر مبتلا گردد يارىاش نكند .\r\n\r\n( مردم دو قسمند از يكى ديگران در راحت و ديگرى خود در استراحت است )\r\n21 - رسول خدا ( ص ) فرمود : مردم دو قسمند يكى راحتى مىبخشد و ديگرى راحت مىشود اما آنكه راحت مىشود او مؤمن است كه وقتى مرد ، از دنيا و بلاهايش راحت مىشود و آنكه راحتى مىبخشد\r\n","description":"","footnote":"","page_name":" 43 ","page_number":78},
  {"content":"\r\nاو كافر است كه وقتى مرد ، درخت و حيوانات و بسيارى از مردم را از شر خود راحت مىكند .\r\n\r\n( مردم دو قسمند : دانشمند و دانش آموز )\r\n22 - امام صادق ( ع ) فرمود : مردم دو قسمند : دانشمند و دانش آموز و ديگران مردمان فرومايه‌اند و فرومايه گان در آتشند .\r\n\r\n( دو صفت يكى موجب فراموشى گناه است و ديگرى مايهء قساوت قلب )\r\n23 - امام باقر ( ع ) فرمود : خداى تبارك و تعالى بموسى ( ع ) وحى كرد كه بفراوانى مال شادى مكن و مرا در هيچ حال از ياد مبر كه زيادى ثروت فراموشى گناه آورد و به ياد من نبودن ، قساوت قلب .\r\n\r\n( دو چيز امان از جذام است )\r\n24 - امام صادق ( ع ) فرمود : در هر روز جمعه ناخن گرفتن و شارب زدن باعث ايمنى از بيمارى جذام است .\r\n","description":"","footnote":"","page_name":" 44 ","page_number":79},
  {"content":"\r\n\r\n( گرفتارى دو كار بزرگ )\r\n25 - امام باقر ( ع ) فرمود : ابى ذر - خدايش رحمت كند - آنقدر از ترس خدا گريه كرد كه چشمهايش به درد آمد ، گفتندش چرا دعائى نكنى تا خداوند چشمهايت را شفا بخشد ؟ گفت : گرفتارى ، مجالم نميدهد و اندوهى بزرگتر دارم . گفتندش : آن گرفتارى چيست ؟ گفت : دو پيش آمد بزرگ ، بهشت و دوزخ .\r\n\r\n( دنيا دو كلمه است و دو درهم )\r\n26 - امام باقر ( ع ) فرمود : ابو ذر ( خدايش رحمت كند ) در كنار خانهء كعبه به پا خواست و خود را معرفى كرده و گفت : من جندب فرزند سكن هستم ، مردم اطرافش را گرفتند گفت : هر يك از شما كه بخواهد بسفرى برود توشهء راهى به قدر كفايت سفرش بهمراه برميدارد براى سفر روز رستاخيز نميخواهيد توشهء كافى برگيريد ؟ مردى به پا خواست و گفتش : ما را در اين كار راهنمائى كن ، گفت :\r\nبراى رستاخيز روزى را در هواى بسيار گرم روزه بدار و براى كارهاى مهم عمل حجى بجاى آر ، و براى نجات از وحشت قبر دو ركعت نماز در دل شب بگذار ، سخنى كه خير در آن است بگو و از حرفى كه شر برخيزد خاموش باش يا بر مسكينى از مال خود صدقه اى ده شايد از روز سخت ، اى بينوا نجاتت بخشد دنيا را بجاى دو درهم گير كه يك درهمش را بعائلهء خود انفاق كنى و درهم ديگر را براى\r\n","description":"","footnote":"","page_name":" 45 ","page_number":80},
  {"content":"\r\nتأمين آخرتت از پيش بفرستى و سومين درهم زيانت رساند و سودى ندارد از آن صرف نظر كن و دنيا را دو كلمه بدان يك كلمه در طلب روزى حلال و يك كلمه در تحصيل كار آخرت و سومى زيان دارد و سودى ندارد آن را مطلب ، سپس گفت : غم و اندوه روزى كه به آن نميرسم - و در انتظارش هستم - مرا ميكشد .\r\n\r\n( مرد تا داراى دو خصلت نباشد فقيه نگردد )\r\n27 - امام صادق ( ع ) فرمود : كسى دانشمند دينى نگردد تا آنگاه كه اعتنا نكند چه لباس بىارزشى پوشيده و با چه غذائى جلو گرسنگى خود را ميگيرد .\r\n\r\n( خير زندگى فقط دو نفر راست )\r\n28 - رسول خدا ( ص ) فرمود : خير در زندگى نيست مگر دو كسرا : دانشمندى كه فرمانش برند يا دانش آموزى كه گوش شنوا داشته باشد .\r\n\r\n( خير دنيا را فقط دو كس دارد )\r\n29 - امام صادق ( ع ) فرمود : خيرى در دنيا نيست مگر دو كسرا : يكى آنكه هر روز بر عمل نيكش بيفزايد و ديگرى آنكه گناهش را با توبه جبران نمايد و كجا جبران پذير است ؟ به خدا قسم اگر\r\n","description":"","footnote":"","page_name":" 46 ","page_number":81},
  {"content":"\r\nآنقدر سجده كند كه گردنش از بدن جدا گردد خداوند و از او نپذيرد مگر آنكه ولايت ما اهل بيت را داشته باشد .\r\n\r\n( دانش بر دو نوع است )\r\n30 - سليم بن قيس هلالى گويد : شنيدم على عليه السّلام به ابى الطفيل عامر بن واثلهء كنانى ميفرمود :\r\nاى ابا طفيل علم دو قسم است : يكى علمى كه مردم را چارهء جز فرا گرفتنش نيست و آن احكام و رنگ ظاهر دين است و ديگر علمى كه مردم در فرا گرفتنش مختارند و آن تامل و تفكر در قدرت خداى عزّ و جلّ است .\r\n\r\n( دو كار شگفت آور : خوردن روزى خداوند و ادعاى خدائى )\r\n31 - امام صادق عليه السّلام فرمود : خداى تبارك و تعالى فرشته اى بر زمين فرو فرستاد و ساليانى دراز در زمين بود سپس به آسمان بالا رفت از وى سؤال شد چه ديدى ؟ گفت : كارهاى شگفت آور بسيارى ديدم و از همه شگفت انگيزتر اينكه : بنده اى را ديدم غرق نعمتهاى تو ، روزى تو مىخورد و ادعاى خدائى ميكرد از جراتش بر تو و بردبارى تو بر او شگفتم آمد خداى عزّ و جلّ فرمود : از بردبارى من\r\n","description":"","footnote":"","page_name":" 47 ","page_number":82},
  {"content":"\r\nدر شگفت شدى ؟ عرض كرد : بلى ، فرمود : چهار صد سال آن بنده را مهلت دادم تا آنجا كه حتى رگى از رگهاى بدنش بر زيان او نجنبيد و هر چه از دنيا خواست دسترسى بر آن پيدا كرد و از هضم هيچ خوردنى و آشاميدنى زيانى نديد .\r\n\r\n( امر بمعروف و نهى از منكر دو آفريدهء خداى عزّ و جلّ هستند )\r\n32 - امام باقر عليه السّلام فرمود : امر بمعروف و نهى از منكر دو آفريدهء خداى عزّ و جلّ هستند هر كه آنان را يارى كند خداوند عزيزش سازد و هر كه خارشان كند خداى ، خوار و ذليلش گرداند .\r\nشرح :\r\nمخلوق بودن امر بمعروف و نهى از منكر شايد اشاره باشد به آنچه در علم عرفان و حكمت الهى ثابت شده است كه از براى همهء اعمال چه خوب و چه بد صورتهائى است ملكوتى و غيبى كه در عالم برزخ و آخرت آدمى با همان صورتها مأنوس و محشور خواهد بود و روايات در اين باب بسيار ، و ظواهر بعضى از آيات نيز مفيد اين معنى است مانند * ( وَوَجَدُوا ما عَمِلُوا حاضِراً ) * .\r\n* ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * و غير اين از آيات .\r\n\r\n( بيشتر عبادت ابى ذر دو چيز بود )\r\n33 - امام صادق عليه السّلام فرمود : بيشتر عبادت ابى ذر - خدايش رحمت كند - تفكر و عبرت گرفتن بود .\r\n","description":"","footnote":"","page_name":" 48 ","page_number":83},
  {"content":"\r\n\r\n( زنى كه در دنيا دو شوهر ديده است در بهشت همسر كدام يك خواهد بود ؟\r\n34 - ام سلمه ، رسول خدا را عرض كرد : پدر و مادرم بقربانت زنى كه دو شوهر از او مرده است و هر دو در بهشتاند بكدام يك تعلق خواهد داشت ؟ فرمود : اى ام سلمة : هر كه را كه خلقش بهتر و خيرش بخوانوادهء خود بيشتر بوده اختيار مىكند و حقيقت اينكه آدم خوش خلق خير دنيا و آخرت بهمراه برده است .\r\n\r\n( دو دشمن در بارهء خدا دشمنى با يك ديگر ورزيدند )\r\n35 - نضر بن مالك گويد : به حسين بن على بن ابى طالب عرض كردم : يا ابا عبد الله اينكه خدا ميفرمايد : * ( هذانِ خَصْمانِ اخْتَصَمُوا فِي رَبِّهِمْ ) * : ( اينان دو دشمنند كه در مورد خدا دشمنى كردند ) مقصود چيست ؟ فرمود : مقصود ، مائيم و بنى اميه كه در بارهء خداى عزّ و جلّ دشمنى كرديم ما گفتيم :\r\nخدا راست فرمود ، و آنان گفتند خداى دروغ گفت ، از اين رو ما و آنان در روز قيامت با يك ديگر دشمن خواهيم بود .\r\n","description":"","footnote":"","page_name":" 49 ","page_number":84},
  {"content":"\r\n\r\n( بخشندگى به دو معنى است )\r\n36 - احمد بن سليمان گويد : مردى از موسى بن جعفر عليه السّلام كه مشغول طواف بود پرسيد كه معناى جواد را براى من شرح دهيد ، حضرت او را فرمود : اين سخن تو دو معنى دارد اگر معناى جود را نسبت به مخلوق مىپرسى هر كس آنچه را كه خداوند بر او واجب فرموده پرداخت او را جواد گويند و اگر نپرداخت و بخل ورزيد . بخيلش خوانند و اگر مقصودت معناى جواد نسبت به خالق است بايد متوجه باشى كه خداوند اگر چيزى به كسى عطا فرمايد و اگر عطا نكند در هر دو صورت جواد است زيرا خداى تعالى كه به بنده اى عطائى فرمايد چيزى را كه حق بنده نبوده عطا فرموده است و اگر چيزى از او دريغ بدارد چيزى را كه حق بنده نبوده است دريغ فرموده است ( و نسبت بخل بحضرتش نتوان داد )\r\n\r\n( پول طلا و نقره هر دو كشنده‌اند )\r\n37 - رسول خدا ( ص ) فرمود پول طلا و نقره پيشينيان شما را تباه ساخت و شما را نيز تباه خواهند كرد .\r\n\r\n( طلا و نقره دو سنگاند كه مسخ شده‌اند )\r\n38 - يحيى بن عمران از امام نقل مىكند : طلا و نقره دو سنگند كه مسخ شده‌اند هر كس دوستشان بدارد با آنها محشور خواهد شد ، مصنف اين كتاب ادام الله عزه فرمايد : مقصود اين است تا آن حد دوست بدارد كه دوستيش مانع از اداى حق الهى گردد .\r\n","description":"","footnote":"","page_name":" 50 ","page_number":85},
  {"content":"\r\nشرح :\r\nطلا و نقره گرچه به ظاهر زيبا و فريبنده‌اند ولى چون باعث گمراهى بشر و طغيان هستند در پيشگاه احديت مبغوضاند و مانند مسخشده گان زشتند و پليد و در عالم آخرت كه هر كس با دوست خود محشور خواهد شد دوستداران طلا و نقره نيز با اين دو موجود مبغوض و پليد محشور شوند و در آتشى كه * ( وَقُودُهَا النَّاسُ وَالْحِجارَةُ ) * جايگزين گردند .\r\n\r\n( پناهندگى از دو صفت )\r\n39 - ابى سعيد خدرى گويد : شنيدم رسول خدا را كه ميفرمود : پناه ميبرم به خدا از كفر و بدهكارى عرض شد : يا رسول الله مگر بدهكارى با كفر برابر است ؟ فرمود : بلى\r\n\r\n( دو صفت شيعه )\r\n40 - امام زين العابدين عليه السّلام فرمود : كاش پاره اى از گوشت دستم فداى دو صفت براى شيعه ميشد :\r\nشتابزدگى بهنگام خشم و كم ظرفى در نگهدارى راز .\r\n\r\n( دو شادى از براى روزه دار است )\r\n41 - امام صادق فرمود : روزه دار را دو شادى است يكى موقع افطار و ديگرى بهنگام ملاقات خداى عزّ و جلّ .\r\n","description":"","footnote":"","page_name":" 51 ","page_number":86},
  {"content":"\r\n42 - رسول خدا ( ص ) فرمود : خداى تبارك و تعالى فرمايد : آدمى هر عملى انجام دهد از آن خودش است جز روزه كه از آن من است و من خود پاداش آنم و روزه نگهدار بندهء مؤمن است در روز قيامت همانطور كه يكى از شما را در دنيا اسلحه اش نگهدارى مىكند ، و بوى دهان روزه دار خداى را خوشتر آيد از بوى مشك و روزه دار دو قسم شادى دارد يكى هنگام افطار كه مىخورد و مىآشامد و ديگرى موقع ديدار من كه در بهشتش جاى خواهم داد .\r\nشرح :\r\nنسبت دادن حضرت حق روزه را به خود از باب تشريف است مانند و * ( طَهِّرا بَيْتِيَ لِلطَّائِفِينَ . . ) * و بوى دهان روزه دار به مثل مانند گرد و غبار لباس و خون و جراحت بدن سربازى است كه از جبههء جنگ باز ميگردد و در نظر فرمانده سپاه از نظافت و خود آرائى سرباز ديگر خوشآيندتر است .\r\n\r\n( در بارهء دو سوداگر راستگو و نيكوكار و يا دروغگو و خائن )\r\n43 - رسول خدا ( ص ) فرمود : دو سوداگر اگر راستگو و نيكوكار باشند سودايشان از براى هر دو مبارك است و اگر دروغ گفتند و به يكديگر خيانت كردند هيچ يك از آن معامله بركت نه بيند و تا موقعى كه از هم جدا نشده‌اند مىتوانند معامله را بهم بزنند و اگر اختلاف داشتند گفته ، گفته ، صاحب كالا است مگر اينكه دست از اختلاف بردارند ،\r\nشرح :\r\nمقصود از اختلاف ، اختلاف در فروش است اگر مشترى بگويد : جنس را به من فروخته است و صاحب كالا بگويد : نفروخته‌ام ، و اختلاف در صحيح و عيب دار بودن است كه مشترى ادعاى معيوب بودن جنس را بكند ، و اختلاف در غبن است كه مشترى ادعاى مغبون بودن بكند و اختلاف در رد ثمن است كه مشترى بگويد : پول جنس را داده‌ام و فروشنده بگويد : نداده اى ، در همه اين موارد حق بجانب\r\n","description":"","footnote":"","page_name":" 52 ","page_number":87},
  {"content":"\r\nصاحب كالا و فروشنده است مگر اينكه اثبات شود بناحق بودنش .\r\n\r\n( دو چيز هر صبح و عصر خير ميدهند )\r\n44 - رسول خدا ( ص ) فرمود : گله دارى و كشاورزى را اهميت دهيد كه هر صبح و شام از آنها خير مىبينيد عرض شد : يا رسول الله شتر ، چه ؟ فرمود شتر دارى زمامدارى شياطين است و خير شتر از سوئى كه شومتر است به صاحبش ميرسد ، عرض شد : يا رسول الله اگر مردم اين فرمايش شما را بشنوند دست از شتر دارى بر مىدارند فرمود : مردم بد عاقبت و بد كردار از شتر دارى دست برنميدارند .\r\nشرح :\r\nخير شتر ، سوارى است و شيرى كه ميدهد و هر دو را بايست از طرف چپ استفاده كرد يعنى از طرف چپ بايستى سوار شد و از طرف چپ ميبايست آن را دوشيد و احتمال هست كه اشاره باشد بروايت ابوالها خير من ألبانها .\r\n\r\n( دو معاملهء ناپسند )\r\n45 - امام باقر عليه السّلام دو قسم معامله را دوست نداشت يكى آنكه خريدار به فروشنده بگويد : پول را بينداز و جنس را برگير بدون اينكه جنس را زير و رو كرده و بررسى كند و ديگر خريدن جنسى كه آن را نديده باشى .\r\n\r\n( دو دعا براى جنس خوب و دو دعا براى متاع بد )\r\n46 - امام صادق عليه السّلام فرمود : در جنس خوب دو دعا مىشود و در متاع بد دو دعا ، براى صاحب\r\n","description":"","footnote":"","page_name":" 53 ","page_number":88},
  {"content":"\r\nكالاى خوب گفته مىشود : خداوند ترا و آن را كه اين كالا به تو فروخت بركت عطا فرمايد و براى صاحب متاع بد گفته مىشود : خداوند نه ترا بركت دهد و نه آن را كه اين جنس را به تو فروخت .\r\n\r\n( هر كه نصيحت خداى را بپذيرد دو پاداش دارد )\r\n47 - معاوية بن وهب گويد : شنيدم امام صادق ( ع ) ميفرمود : هيچ بندهء مسلمانى خير خواهى خداى را در بارهء خويش نپذيرفت : كه حق ديگران را بدهد و حق خويشتن را بستاند مگر اينكه دو چيز به پاداش دريافت كرد يكى نصيبى از جانب خدا كه به همان قناعت كند و ديگر خوشنودى الهى كه باعث نجاتش گردد .\r\n\r\n( دو صفت علامت مؤمن واقعى است )\r\n48 - رسول خدا ( ص ) فرمود : آنكه با فقير همدردى كند و خود در بارهء مردم با انصاف باشد مؤمن واقعى خود ، او است .\r\n49 - خبر ديگر - رسول خدا ( ص ) فرمود : هر كه از كار نيك خود دلشاد و از كردار بدش اندوهناك باشد مؤمن او است .\r\n","description":"","footnote":"","page_name":" 54 ","page_number":89},
  {"content":"\r\n\r\n( صاحب دو صفت قابل معاشرت است و بدون آن بايد دورى كرد ، دورى ، دورى ، )\r\n50 - امام صادق ( ع ) فرمود : هر كه دو خصلت در وى باشد قابل معاشرت است و گر نه از او دورى كن دورى كن دورى ، عرض شد : آن دو صفت چيست ؟ فرمود : يكى نمازها را بوقت خواندن و مواظبت به آن كردن و ديگر همدردى .\r\n\r\n( هر يك از دو چيز جلوتر افتاد عدهء طلاق تمام مىشود )\r\n51 - امام باقر ( ع ) فرمود : دو چيز است كه هر يك جلوتر اتفاق افتاد ( مطلقهء مسترابه ) : ( زن جوانى كه طلاق گرفته و چون عادت به حيض ديدن ندارد نميداند حامله است يا نه ) از عده خارج مىشود : اول ، سه ماه در پاكى بگذرد و خونى نه بيند دوم ، سه حيض به بيند كه ميان دو حيض سه ماه فاصله نباشد حيض سوم را كه ديد از عده خارج مىشود .\r\n\r\n( دو وسيلهء تقرب )\r\n52 - امام صادق ( ع ) فرمود : نيكى بجز زكات چيز ديگرى است با احسان و صلهء رحم ، خود را به خداوند نزديك كنيد .\r\n","description":"","footnote":"","page_name":" 55 ","page_number":90},
  {"content":"\r\n\r\n( دو چيز تنگدستى را برميدارد و عمر را دراز مىكند و از مرگ بد صاحبش را جلوگيرى مىكند\r\n53 - امام باقر ( ع ) فرمود : نيكوكارى و صدقه دادن تنگدستى را بر ميدارد و عمر را طولانى مىكند و از هفتاد قسم مرگ بد جلوگيرى مىكند .\r\n\r\n( دو قسم رفتار )\r\n54 - امير المؤمنين ( ع ) فرمود : رفتار و روش رسول خدا ( ص ) دو قسم است يك راه و رسمى كه در واجبات داشت كه با آن راه رفتن باعث هدايت است و تركش موجب گمراهى است و روش ديگرش در غير واجب است كه با آن طريق رفتار كردن فضيلتى است ولى تركش گناه نيست .\r\n\r\n( احسان فقط كسى را سزا است كه صاحب دو خصلت باشد )\r\n55 - امام صادق ( ع ) فرمود : رفتار خوب جز با دو نفر صلاح نيست : آبرومند و يا ديندار .\r\n","description":"","footnote":"","page_name":" 56 ","page_number":91},
  {"content":"\r\n\r\n( رفاقت برادرانه بر دو گونه است )\r\n56 - امام باقر ( ع ) فرمود : مردى در بصره در حضور امير المؤمنين به پا خواست و گفت : يا امير المؤمنين در بارهء رفيقان برادروار بيانى بفرما ، فرمود : برادران دو صنفاند يكى برادران مورد اعتماد و ديگر برادران ظاهر ساز اما برادران مورد اعتماد بمنزلهء دست و بال و خانواده و ثروت تو هستند اگر به برادرت اعتماد دارى بنفع او از كمك مالى و بدنى دريغ مدار و با هر كس كه با او صفا داشته باشد تو نيز با صفا باش و با هر كه دشمنش بدارد دشمن باش ، سر و عيبش را پرده پوشى كن و نيكوئيش را ظاهر ساز و دانسته باشد اى سائل كه اينان از كبريت احمر نايابترند و اما برادران ظاهر ساز ، از لذت معاشرت با آنان بهره مند خواهى شد و حتماً اين رشته را از آنان مبر و بيش از اين هم از درونشان توقع مدار و بهر مقدار كه آنان با تو خوشرو و شيرين زبان باشند تو نيز چنان باش .\r\n\r\n( مردم بر دو نوعاند )\r\n57 - امام باقر عليه السّلام فرمود : مردم بر دو نوعند يكى با ايمان و ديگرى نادان پس مؤمن را آزار مرسان و با نادان نادانى مكن كه اگر چنين كنى تو نيز مانند او خواهى بود .\r\n","description":"","footnote":"","page_name":" 57 ","page_number":92},
  {"content":"\r\n\r\n( دو اميرى كه بحقيقت امير نيستند )\r\n58 - رسول خدا ( ص ) فرمود : دو اميرند كه بحقيقت امير نيستند : آنكه تشييع جنازه مىكند حق ندارد از تشييع باز گردد تا جنازه به خاك سپرده شود يا اولياى ميت به او اجازه بازگشت بدهند و مردمى كه با زن به حج رفته باشد حق ندارد كوچ كند تا اعمال زن تمام شود .\r\n\r\n( مردم با دو چيز نمازشان را باطل ميكنند )\r\n59 - امام باقر ( ع ) فرمود : دو چيز است كه مردم با آن دو ، نمازشان را باطل ميكنند : يكى گفتن ( تبارك اسمك و تعالى جدك ) است كه ( تَعالى جَدُّ رَبِّنا ) گفتار جاهلانه جن است و خداوند از آنان حكايت كرده است و ديگر گفتن ( السلام علينا و على عباد الله الصالحين ) است ،\r\nشرح : مقصود ، سلام گفتن قبل از تمام شدن تشهد است كه عامه آن را قبل از تشهد ميگويند .\r\n\r\n( محبوبترين قدم و جرعه و قطره : دو قدم و دو جرعه و دو قطره است )\r\n60 - ابى حمزهء ثمالى گويد : شنيدم امام زين العابدين ( ع ) ميفرمود : هيچ قدمى بسوى خداوند از دو قدم محبوبتر نيست قدمى كه مؤمن براى صف بستن در جهاد بر ميدارد و قدمى كه براى آشتى با\r\n","description":"","footnote":"","page_name":" 58 ","page_number":93},
  {"content":"\r\nخويشاوند بر ميدارد ، و هيچ جرعه اى نزد خدا محبوبتر از دو جرعه نيست يكى جرعهء خشمى كه مؤمن با بردبارى فرو ميبرد و ديگر شربت مصيبتى كه مؤمن با شكيبائى بنوشد و هيچ قطره اى نزد خداوند محبوبتر از دو قطره نيست يكى قطرهء خونى كه در راه خدا ريخته شود و ديگر اشكى كه در تاريكى شب فقط براى خدا از چشم بنده جارى شود\r\n\r\n( شيطان دو صفت را بنوح تذكر داد )\r\n61 - امام صادق ( ع ) فرمود : هنگامى كه نوح از كشتى فرود آمد شيطان بنزدش آمده و گفت : در روى زمين بزرگترين منت را تو بر من دارى زيرا اين بد كرداران را نفرين كردى و مرا از زحمت گمراه ساختنشان راحت كردى ميخواهى دو نكته بياموزمت ؟ : زنهار از حسد ، كه آن با من كرد آنچه كرد ، و زنهار از حرص ، كه آن با آدم كرد آنچه كرد .\r\n\r\n( از دو چيز بايد بيش از هر چيز بر مردم ترسيد )\r\n62 - رسول خدا ( ص ) فرمود : بيش از هر چيز بر امتم از هواى نفس و درازى آرزو مىهراسم اما هواى نفس ، از حق جلوگيرى مىكند و اما در ازاى آرزو ، آخرت را از ياد ميبرد اين دنيا است كه پشت كرده و ميرود و اين آخرت است كه روى بشما مىآيد و براى هر يك از دنيا و آخرت فرزندانى است\r\n","description":"","footnote":"","page_name":" 59 ","page_number":94},
  {"content":"\r\nاگر ميتوانيد خود را از فرزندان آخرت قرار دهيد و از فرزندان دنيا نباشيد همين كار كنيد ، كه امروز در محيط عمل هستيد و حسابى در كار نيست و فردا روز حساب است و ديگر عملى از شما ساخته نيست .\r\n63 - امير المؤمنين ( ع ) فرمود : رسول خدا ( ص ) ضمن كلامى فرمود : دانشمندان بر دو گروهند :\r\nيكى دانشمندى كه بعلم خود رفتار كند ، اين چنين مرد رستگار است و ديگرى دانشمندى كه علم خود را ترك گويد و اين دانشمند در هلاكت است : همانا اهل جهنم از بوى عالم بىعمل در آزارند و همانا پشيمانتر و پر حسرتترين اهل جهنم كسى است كه بنده اى را بسوى خداى عز و جل خوانده و آن بنده دعوت او را اجابت نموده و سخن وى را پذيرفته و اطاعت خدا نموده است و در نتيجه ، خداوند ، او را به بهشت داخل كرده ولى خود آن دعوتكننده را بخاطر عمل نكردن بعلمش و پيروى از هواى نفساش به آتش انداخته است سپس امير المؤمنين فرمود : همانا از دو خصلت بيش از همه چيز بر شما هراسانم يكى پيروى از هواى نفس و ديگرى درازى آرزو كه پيروى هواى نفس از درك حقيقت جلوگير است و درازى آرزو آخرت را از ياد شخص مىبرد .\r\nو روايت 64 ترجمه اش در روايت 62 گفته شد .\r\n","description":"","footnote":"","page_name":" 60 ","page_number":95},
  {"content":"\r\n\r\n( از دو چيز جلوگيرى شده است )\r\n65 - امام صادق ( ع ) بمفضل بن مزيد فرمود : از دو چيزت باز ميدارم كه نابودى مردان جهان با آن دو انجام گرفته است ، يكى اينكه دين باطل گزينى و ديگر آنكه مردم را ندانسته فتوى دهى .\r\n66 - عبد الرحمن بن حجاج گويد : امام صادق مرا فرمود : زنهار از دو چيز كه هر كه نابود گشته در آن دو مورد بوده است : زنهار كه به رأى خود فتوى دهى يا ندانسته دينى را برگزينى\r\n\r\n( دو قسم آب دعوت نوح را نپذيرفتند )\r\n67 - امام صادق ( ع ) فرمود : چون روزهاى طوفان فرا رسيد نوح ( ع ) آبهاى روى زمين را بهمكارى دعوت كرد همه پذيرفتند جز آب تلخ و آب گوگرد .\r\n\r\n( ايمان گفتار است با كردار )\r\n68 - محمد بن عبد الله بن طاهر گويد : نزد پدرم ايستاده بودم و ابو الصلت هروى و اسحق بن راهويه\r\n","description":"","footnote":"","page_name":" 61 ","page_number":96},
  {"content":"\r\nو احمد بن محمد بن حنبل نيز حضور داشتند پدرم گفت : هر يك از شما حديثى براى من نقل كند ، ابو الصلت هروى گفت : على بن موسى الرضا كه به خدا قسم رضا و پسنديده بود و درست نامگذارى شده بود حديث كرد مرا از پدرش موسى بن جعفر ( ع ) و او از پدرش جعفر بن محمد و او از پدرش محمد بن على ( ع ) و او از پدرش حسين بن على ( ع ) و او از پدرش على ( ع ) كه على گفت : رسول خدا ( ص ) فرمود : ايمان گفتار است با كردار ، چون از نزد پدرم بيرون شديم احمد بن محمد بن حنبل گفت :\r\nاين سلسلهء سند چه بود ؟ پدرم در جوابش گفت : اين سند ، داروى ديوانگان است كه اگر ديوانه از آن استفاده كند دردش بدرمان خواهد رسيد .\r\n\r\n( دو گرسنه اى كه سير نميشوند )\r\n69 - امام صادق ( ع ) فرمود : دو گرسنه هرگز سير نميشوند : گرسنهء دانش و گرسنهء ثروت\r\n\r\n( دو چيز از آثار ايمان واقعى است )\r\n70 - امام صادق ( ع ) فرمود : از آثار ايمان واقعى اين است كه حق را بر باطل مقدم بدارى هر چند باطل بسودت باشد و گفتارت بيش از دانشت نباشد .\r\n\r\n( جوانمردى بر دو گونه است )\r\n71 - امام صادق ( ع ) فرمود : امير المؤمنين ( ع ) در وصيتى كه بفرزندش محمد حنفية كرد فرمود :\r\n","description":"","footnote":"","page_name":" 62 ","page_number":97},
  {"content":"\r\nدانسته باش كه جوانمردى مرد مسلمان بر دو گونه است يكى جوانمردى در شهر و ديار خود و ديگر ، جوانمردى در سفر ، اما مردانگى در ديار خود ، قرآن خواندن و با دانشمندان نشستن و احكام دينى را فرا گرفتن و از نماز و اجتماعات مسلمين نگهدارى نمودن است و اما مردانگى در سفر ، توشهء خود را در اختيار رفيقان گذاردن و با همراهان مخالفت نكردن و بيشتر به ياد خدا بودن است در فراز و نشيب و فرود آمدن و برخاستن و نشستن\r\n\r\n( دو خصلت از اقسام ستم است )\r\n72 - رسول خدا ( ص ) فرمود : بدون جهت ايستاده ادرار كردن از اقسام ستم است و با دست راست محل مدفوع را شستن جفا است\r\n\r\n( دو چيز جلب روزى مىكند )\r\n73 - امام صادق ( ع ) فرمود : ظرف غذا را شستن و آستانه را جاروب كردن جلب روزى مىكند .\r\n\r\n( حد متوسط دو مكروه ميزان نفقهء واجب است )\r\n74 - راوى گويد : شنيدم عياشى ميگفت : از امام رضا ( ع ) اجازه خواستم و در بارهء خرج زن\r\n","description":"","footnote":"","page_name":" 63 ","page_number":98},
  {"content":"\r\nو بچه سؤال كردم فرمود : حد متوسط دو مكروه ، گفتم قربانت گردم نه به خدا نميدانم دو مكروه چيست ؟\r\nفرمود : آرى خدايت رحمت كند مگر نميدانى خداى عز و جل اسراف و سختگيرى را ناخوش دارد و فرموده است كسانى كه چون انفاق كنند نه اسراف ورزند و نه سختگيرى كنند و ميان اين دو به حد اعتدال باشند ( 1 ) .\r\n\r\n( دو رفتار بعوض دو رفتار )\r\n75 - امام صادق ( ع ) فرمود : با پدران خود نيكى كنيد تا بعوض ، فرزندان شما با شما نيكى كنند و نسبت بزنان مردم پاكدامن باشيد تا زنان خودتان پاكدامن بمانند .\r\n\r\n( حياء بر دو قسم است )\r\n76 - رسول خدا ( ص ) فرمود : حياء بر دو قسم است يك قسم از حياء ناشى از ناتوانى و زبونى است و يك قسم ناشى از توانائى و مسلمانى و با ايمانى است .\r\n\r\n( آنچه پدر را عاق فرزند مىكند )\r\n77 - رسول خدا ( ص ) فرمود : همانطور كه فرزند عاق پدر و مادر مىشود پدر و مادر نيز عاق فرزند شايسته ميشوند .\r\n\r\n","description":"","footnote":"\r\n( 1 ) فرقان : 67 .\r\n","page_name":" 64 ","page_number":99},
  {"content":"\r\n\r\n( در بيان فرمايش رسول خدا كه من فرزند دو ذبيحم )\r\n78 - حسين بن على بن فضال گويد : از امام رضا ( ع ) معناى فرمايش پيغمبر را كه فرمود : من فرزند دو ذبيحم پرسيدم فرمود : مقصود از دو ذبيح يكى اسماعيل فرزند ابراهيم خليل است و ديگرى عبد الله فرزند عبد المطلب ، اما اسماعيل او همان بچهء بردبارى بود كه خداوند بشارتش را بابراهيم داده بود هنگامى كه بهمراه فرزند بسعى بين صفا و مروه رسيدند ابراهيم بفرزندش گفت : پسرم من در عالم خواب مىبينم كه ترا سر مىبرم نظر تو در اين باره چيست ؟ اسماعيل گفت : پدر مأموريت خود را انجام بده و نگفت : پدرم آنچه ديدى عمل كن ، ان شاء الله مرا شكيبا خواهى يافت چون ابراهيم بسر بريدن فرزندش تصميم گرفت خداوند به ذبح عظيمى فدايش داد و آن گوسفند نرى بود برنگ سپيد و سياه كه دور از شهر و آبادى مىچريد و آب مىآشاميد و راه ميرفت و بول ميكرد و پشكل ميانداخت ( و كسى تا آن روز آن را نديده بود ) و پيش از اين چهل سال در باغهاى بهشتى مىچريد و از شكم ماده بيرون نيامده بود و خداوندش بارادهء خود آن را آفريده بود تا فداى اسماعيلاش گرداند و آنچه در منى ذبح بشود تا روز قيامت همه فداى اسماعيل است اين يكى از دو ذبيح است و اما ذبيح دومى جريانش اين بود كه عبد المطلب حلقهء كعبه را گرفت و از خداوند خواست كه ده پسر به او عطا فرمايد و به منظور استجابت اين دعا نذر كرد كه يكى از ده فرزند را ذبح كند چون شمارهء پسران بده رسيد گفت : خداوند بوعده خود وفا كرد من نيز بايد به نذر خويش وفا نمايم آنگاه فرزندان خود را بميان خانهء كعبه برد و قرعه بنامشان انداخت قرعه بنام عبد الله\r\n","description":"","footnote":"","page_name":" 65 ","page_number":100},
  {"content":"\r\nپدر رسول خدا كه محبوبترين فرزنداناش بود در آمد بار دوم قرعه‌ها را در هم آميخت باز قرعه بنام عبد الله درآمد براى بار سوم قرعه كشيد و قرعه بنام عبد الله در آمد عبد المطلب عبد الله را گرفته و نگاه داشت و تصميم بر ذبحش گرفت قريش اجتماع كرده و او را از ذبح عبد الله جلوگيرى كردند و زنان خاندان عبد المطلب گرد آمده بگريه و شيون پرداختند عاتكه دختر عبد المطلب گفت : پدر جان در كشتن پسرت عذرى ميان خود و خداوند بيار ، گفت : دخترم چه عذرى بياورم ؟ بگو كه دختر با بركتى هستى ، گفت :\r\nميان فرزندت و شترانى كه در حرم دارى قرعه بكش و آنقدر به پروردگارت عطا كن تا راضى شود عبد المطلب كس فرستاد و شتران را آوردند ده شتر كنار گذاشت و قرعه ميان آن ده شتر و عبد الله زد قرعه بنام عبد الله در آمد عبد المطلب بر عدد شتران ده ده مىافزود تا به صد رسيد و قرعه بنام شتران بيرون آمد اين وقت عبد المطلب تكبير گفت و قريش تكبيرى گفتند كه كوههاى مكه را لرزاند عبد المطلب گفت : تا سه بار قرعه بنام شتران بيرون نيايد نخواهم پذيرفت سپس سه بار ديگر قرعه زد و در هر سه بار قرعه به شتران اصابت ميكرد و در بار سوم زبير و ابو طالب و برادرانش عبد الله را از زير پاى عبد المطلب كشيده و بردند در حالى كه پوست يكطرف صورت عبد الله كه بر روى خاك گذاشته شده بود از گوشتش جدا شده بود عبد الله را بر وى دست بلند كرده و ميبوسيدند و خاك از سر و صورتش ميزدودند ، عبد المطلب دستور داد كه شتران را در كشتارگاه نحر كنند و گوشتشان را بيدريغ در اختيار ديگران بگذارند و تعداد آنان صد شتر بود و عبد المطلب بنياد پنج كار بنهاد كه خداى عز و جل همه را در دين اسلام عملى ساخت زن پدر را بر پسر حرام كرد و ديهء كشتن را صد شتر قرار داد و خانهء كعبه را هفت دور طواف ميكرد و گنجى يافت كه خمس آن را در\r\n","description":"","footnote":"","page_name":" 66 ","page_number":101},
  {"content":"\r\nراه خدا داد و چاه زمزم را كه براى آبيارى حاجيان حفر نمود زمزم نام نهاد و اگر نه چنين بود كه عبد المطلب تصميم قطعى گرفته بود به ذبح فرزندش عبد الله ، همانطور كه ابراهيم به ذبح فرزندش اسماعيل تصميم گرفت رسول خدا ( ص ) با انتساب به اين دو بر خود نمىباليد كه اين دو هر دو ذبيحاند آنجا كه فرمود من فرزند دو ذبيح هستم و به همان جهت كه خداى عز و جل حكم ذبح را از اسماعيل برداشت از عبد الله نيز برداشت كه پيغمبر و ائمه دين در نسل اين دو بودند و از بركت پيغمبر و ائمه ، خداوند ذبح را از آن دو برداشت و از اين رو بنا نشد كه مردم فرزندانشان را سر ببرند و گر نه در هر عيد اضحى بر مردم واجب بود كه فرزندشان را قربانى كنند و هر چه مردم تا روز قيامت بعنوان قربانى بكشند فداى اسماعيل خواهد بود .\r\n[ كلام مصنف 
  ]\r\nمصنف اين كتاب - خدا عزتش را مستدام بدارد - گويد : در اينكه ذبيح كيست ؟ روايات مختلف است در بعضى از روايات اسماعيل و در بعضى ديگر اسحق گفته شده است و اگر سند روايت درست باشد نميتوان ردش نمود ( و حتى الامكان بايد معناى موافقى در نظر گرفت ( لذا در مورد تعيين ذبيح بايد گفت :\r\nكه ذبيح اسماعيل بوده ولى چون اسحق كه پس از او به دنيا آمد آرزو كرد كه كاش پدرش به ذبح او مأمور ميشد تا او نيز مانند برادرش اسماعيل صبر و تسليم از خود نشان ميداد و در اجر و پاداش هم پايهء برادرش ميشد خداى عز و جل كه اين نيت را دانست بواسطهء همين آرزو او را در محيط فرشتگانش ذبيح ناميد و\r\n","description":"","footnote":"","page_name":" 67 ","page_number":102},
  {"content":"\r\nاين توجيه را محمد بن على بشارى قزوينى حديث نموده كه امام صادق ( ع ) فرمود : پيغمبر كه فرمود : من فرزند دو ذبيحم مقصودش از آن دو يكى عمويش بود زيرا خداى عز و جل عمو را پدر ناميده آنجا كه فرموده است ( مگر شما حاضر بوديد هنگامى كه مرگ يعقوب فرا رسيد و بفرزندان خود گفت : پس از مرگ من كه را خواهيد پرستيد ؟ گفتند : خداى تو و خداى پدرانت ابراهيم و اسماعيل و اسحق هم چنان معبود ما خواهد بود ) با اينكه اسماعيل عموى يعقوب بود خداوند در اين آيه پدرش خوانده است و پيغمبر نيز فرمود :\r\nعمو بجاى پدر است ، بنا بر اين ، معناى گفتهء پيغمبر : كه من فرزند دو ذبيح هستم درست است كه يكى از آن دو ، حقيقى بود و ديگرى مجازى يعنى چون آرزوى ذبيح شدن را كرد بواسطهء همين نيست مستحق ثواب گرديد پس بنا بر آنچه گفته شد انا بن الذبيحين دو معنى دارد : ( يكى آنكه دو ذبيح ، اسماعيل و عبد الله باشد و ديگر آنكه مقصود از آن دو ، اسماعيل و اسحق باشد به آن معنى كه گفته شد ) و براى ذبح عظيم معناى ديگرى است كه فضل بن شاذان گويد 79 شنيدم امام رضا ( ع ) ميفرمود : چون ابراهيم مأمور شد كه بجاى فرزندش گوسفندى را كه خدا فرستاده بود ذبح كند آرزو كرد كه كاش اين فدا نمىآمد و فرزندش اسماعيل را بدست خود ذبح ميكرد تا دلش مانند دل پدرى كه عزيزترين فرزند خود را بدست خود ذبح كند به درد مىآمد و بواسطهء آن مستحق بالاترين پايهء ثواب مصيبتزدگان مىگرديد پس خداى عز و جل او را وحى فرستاد كه اى ابراهيم از همهء خلق من كه را بيشتر دوست دارى ؟ عرضكرد : پروردگارا آفريده اى نيافريده اى كه مناش از حبيب تو محمد دوستر بدارم خداوند به او وحى كرد : او را دوستتر\r\n","description":"","footnote":"","page_name":" 68 ","page_number":103},
  {"content":"\r\nدارى يا خود را ؟ عرض كرد : او را از جان خود دوستتر دارم فرمود : فرزند او را دوستتر دارى يا پسر خود را ؟ عرض كرد : پسر او را ، فرمود : سربريده شدن فرزند او بظلم بدست دشمنانش براى دل تو دردناكتر است يا اينكه فرزند خود را در راه اطاعت من بدست خودت ذبح كنى ؟ عرض كرد :\r\nپروردگارا سر بريده شدن فرزند او بظلم بدست دشمنانش دلم را بيشتر به درد مىآورد ، فرمود : اى ابراهيم جمعى كه خيال ميكنند از امت محمد هستند حسين فرزند محمد را بظلم و دشمنى مانند گوسفند سر خواهند بريد و به اين كار مستوجب غضب من خواهند گرديد ابراهيم چون اين بشنيد بىتابى نمود و دلش به درد آمد و شروع بگريه كرد خداى عز و جل به او وحى كرد اى ابراهيم اين گريه و زارى تو بر حسين و كشته شدناش را فداى گريه و بىتابى بر پسرت نمودم كه بدست خودت سرش را مىبريدى و بالاترين پايهء ثواب بر مصيبتزدگان را بر تو واجب كردم و اين است مقصود از آيهء شريفه كه خدا ميفرمايد : ذبح عظيم را فداى او كرديم .\r\n\r\n( دو چيز بر پا هستند و دو چيز روانند و دو چيز بر خلاف هماند و دو چيز دشمن هماند )\r\n80 - عبد الله بن سليمان كه كتابهاى بسيارى خوانده بود گويد : در بعضى از كتابهاى آسمانى خواندم كه چون ذو القرنين از كار ساختن سد فارغ شد راه خود پيش گرفت ، در اثناى سير با لشكريان بمرد دانشمندى گذر كرد كه بذى القرنين گفت : مرا خبر ده از دو چيزى كه از ابتداء خلقت تاكنون\r\n","description":"","footnote":"","page_name":" 69 ","page_number":104},
  {"content":"\r\nبرپايند و از دو چيز كه همواره روانند و از دو چيز كه با هم اختلاف دارند و از دو چيز كه با هم دشمناند ذو القرنين گفت : اما آن دو چيز بر پا آسمان و زمين است و دو چيز رونده خورشيد و ماه و دو چيز مختلف شب و روز و دو چيز دشمن يك ديگر مرگ و زندگى است گفت : برو كه تو مرد دانشمندى هستى روايت طولانى است آن مقدارش را كه مورد نياز بود نقل كردم و تمامش را در كتاب نبوت ضبط كرده‌ام .\r\n\r\n( پاداش آنكه دو مرتبه به حج برود )\r\n81 - امام صادق عليه السّلام فرمود : هر كه دو مرتبه به حج برود تا دم مرگ در خير و بركت خواهد بود .\r\n\r\n( حق گوئى در دو حال )\r\n82 - رسول خدا ( ص ) فرمود : مؤمن هر چه انفاق كند ، نزد خداوند از حق گوئى در حال رضا و خشم محبوبتر نيست .\r\n\r\n( كشته شدن بر دو قسم است و جنگيدن بر دو قسم )\r\n83 - امام باقر عليه السّلام فرمود : قتل بر دو قسم است : قتل كفاره و قتل درجه ، و جنگيدن بر دو قسم\r\n","description":"","footnote":"","page_name":" 70 ","page_number":105},
  {"content":"\r\nاست يكى جنگ با لشكر كفار تا مسلمان شوند و ديگر جنگ با مسلمانان ياغى تا از شورش باز گردند .\r\nشرح :\r\nظاهرا مقصود از قتل كفاره و قتل درجه كشته شدن بقصاص و كشته شدن به غير آن است كه مؤمن اگر بقصاص كشته شود كفارهء گناهش باشد و اگر بظلم و يا در جهاد شهيد شود درجه اش نزد خدا بالا رود .\r\n\r\n( صاحب دو صفت را خداوند از آسمان و مردم از زمين دوست دارند )\r\n84 - مردى بحضور پيغمبر عرضه داشت يا رسول الله مرا كارى بياموز كه چون آن كار كنم خداوند از آسمان دوستم بدارد و مردمم از زمين ، فرمود : به آنچه نزد خدا است چشم بدار تا خدايت دوست بدارد و از آنچه نزد مردم است چشم بپوش تا مردم دوستت بدارند .\r\n\r\n( رسول خدا را دو انگشتر بود )\r\n85 - امام صادق ( ع ) فرمود : رسول خدا را دو انگشتر بود بر يكى ( لا إله الا الله محمد رسول الله ) و بر ديگرى ( صدق الله ) نوشته شده بود .\r\n\r\n( تحفهء روزه دار )\r\n86 - حسن بن على ( ع ) فرمود : تحفه روزه دار اين است كه ريشاش را عطر بزند و لباسش\r\n","description":"","footnote":"","page_name":" 71 ","page_number":106},
  {"content":"\r\nرا بخور دهد و تحفهء زن روزه دار اينكه سرش را شانه زند و لباسش را بخور دهد و حضرت ابا عبد الله حسين بن على وقتى روزه ميگرفت با عطر خود را خوشبو ميكرد و ميفرمود : تحفهء روزه دار عطر است .\r\n\r\n( دو علامت رستاخيز )\r\n87 - امام صادق ( ع ) فرمود : رسول خدا را پرسيدند از قيامت ، فرمود : هنگامى است كه مردم به پيشگوئى منجمين ايمان آورند و تقديرات الهى را دروغ پندارند .\r\n\r\n( صدقه بر سادات روا نبود جز در دو مورد )\r\n88 - امام باقر ( ع ) فرمود : بسادات صدقه گرفتن حلال نيست مگر در دو مورد يكى آنكه تشنه باشند و بر آبى برخورد نموده و بنوشند و ديگر صدقهء خود سادات بر يك ديگر .\r\n\r\n( مردم فرو مايه را دو كار است )\r\n89 - از امام صادق ( ع ) پرسيدند فرومايه كيست ؟ فرمود : كسى كه مىنوشد و طنبور زند .\r\n","description":"","footnote":"","page_name":" 72 ","page_number":107},
  {"content":"\r\n\r\n( دو گناه يكى از ديگرى سختتر )\r\n90 - رسول خدا ( ص ) فرمود : غيبت كردن از زنا كردن سختتر است عرض شد : يا رسول الله براى چه ؟ فرمود : آنكه زنا كند اگر توبه نمايد خداوند توبه اش را مىپذيرد ولى آنكه غيبت مىكند اگر توبه كرد تا آن كس كه از او بدگوئى شده از حق خود نگذرد خداوند توبهء بدگو را نمىپذيرد .\r\n\r\n( دندان را با سعد شستن دو اثر دارد )\r\n91 - امام صادق ( ع ) فرمود : دندانهاى خود را با سعد شستشو دهيد كه دهن را خوشبو و نيروى جنسى را زياد مىكند\r\n\r\n( اشنان خوردن دو خاصيت دارد )\r\n92 - امام صادق عليه السّلام فرمود : اشنان خوردن زانوها را سست و منى را فاسد مىكند .\r\n\r\n( دو طايفه از شفاعت پيغمبر محروماند )\r\n93 - رسول خدا ( ص ) فرمود : شفاعت من شامل حال دو نفر نميشود كارمند فرماندار ستمگر\r\n","description":"","footnote":"","page_name":" 73 ","page_number":108},
  {"content":"\r\nو كسى كه در دين غلو كند كه از دين خارج است .\r\n\r\n( با دو چيز خلال كردن جذام مىآورد )\r\n94 - امام صادق ( ع ) فرمود : با شاخهء ريحان و چوب انار دندانها را خلال نكنيد كه توليد جذام مىكند .\r\n\r\n( دنيا و آخرت مانند دو كفهء ترازو است )\r\n95 - زهرى گويد : شنيدم امام زين العابدين عليه السّلام ميفرمود : هر كه بوعده‌هاى خدا تسلى پيدا نكند دلش از حسرتهاى دنيا پاره پاره مىشود به خدا قسم دنيا و آخرت مانند دو كفهء ترازو است كه هر كدام سنگين شود ديگرى را سبك مىكند سپس اين آيات را قرائت فرمود : * ( إِذا وَقَعَتِ الْواقِعَةُ ) * . . . روز قيامت كه پيش آيد و حتما پيش خواهد آمد روزى است كه سرنگونكننده است و برترى آور ، به خدا قسم دشمنان خدا را به آتش سرنگون مىكند و به خدا قسم دوستان خدا را به بهشت بالا مىبرد سپس حضرت روى بيكى از اهل مجلس كرد و فرمود : از خداى به پرهيز و خواستهء خود را از راه نيكو بدست آر و آنچه را كه آفريده نشده مطلب كه هر كس آفريده نشده را بطلبد دلش از حسرت پاره پاره مىشود و به آنچه ميجويد دسترسى پيدا نمىكند سپس فرمود چگونه به چيزى كه آفريده نشده است دسترسى توان يافت ! آن مرد گفت : چيزى كه آفريده نشده است چگونه مطلوب واقع مىشود ؟ فرمود : كسى كه بدنبال ثروت و اموال و وسعت در زندگى دنيا ميرود مقصودش آسايش است و آسايش در دنيا خلق نشده است و نه\r\n","description":"","footnote":"","page_name":" 74 ","page_number":109},
  {"content":"\r\nبراى اهل دنيا ، آسايش فقط در بهشت آفريده شده است و براى اهل بهشت ، و ناراحتى و زحمت در دنيا آفريده شده‌اند و براى اهل دنيا ، و هر كسى را يك كاسه از دنيا دادند دو مقابل آن حرص به او دادند و هر كه از دنيا بيشتر بدست آورد نيازمندىاش فزونتر خواهد بود زيرا در نگهدارى ثروتش بمردم محتاج است و بهر وسيله اى از وسايل دنيوى احتياج پيدا مىكند پس در ثروت دنيا آسايش نباشد ولى شيطان در درون فرزند آدم وسوسه مىكند كه در جمع كردن مال آسايش است و حال آنكه او را در دنيا بناراحتى ميكشاند و در آخرت بپاى حساب ، سپس فرمود : دوستان خدا هرگز زحمت دنيا را براى دنيا نكشيدند بلكه زحمت در دنيا را براى آخرت كشيدند سپس فرمود : هان ، كسى كه غم روزى خورد يك گناه بر او نوشته مىشود عيسى مسيح بحواريين چنين گفت : كه دنيا پلى بيش نيست از آن بگذريد و بآباديش نپردازيد .\r\n\r\n( دو دريا بهم برخوردند و بهم در نياميختند )\r\n96 - يحيى بن سعيد قطان گويد : شنيدم امام صادق ( ع ) در تفسير آيهء شريفه : * ( مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ ) * ميفرمود : على و فاطمه دو درياى ژرفاند كه هيچ كدام بر ديگرى ستم نكند و لؤلؤ و مرجان يعنى حسن و حسين كه از اين دو دريا بيرون مىآيند .\r\n","description":"","footnote":"","page_name":" 75 ","page_number":110},
  {"content":"\r\n\r\n( پيغمبر در ميان امت دو چيز از خود بيادگار گذاشت )\r\n97 - رسول خدا ( ص ) فرمود : من دو چيز در ميان شما پس از خود بجاى ميگذارم كه يكى از آن دو دامنه دارتر از ديگرى است يكى كتاب خدا است كه رشتهء رابطى است بين آسمان و زمين و ديگر عترت من است ، هان ، كه اين دو از همديگر جدا نشوند تا بحوض كوثر وارد شوند . راوى گويد : بابى سعيد گفتم : عترت پيغمبر كيانند ؟ گفت : اهل خانه اش .\r\n\r\n( پرسش در بارهء ثقلين در روز قيامت )\r\n98 - حذيفة بن اسيد غفارى گويد : هنگامى كه رسول خدا ( ص ) از حجة الوداع بازمىگشت و ما نيز ملازم ركاب بوديم بجحفه رسيد دستور فرمود همراهانش بار فرو گيرند مردم همان جا منزل گرفتند سپس به نماز دعوت شدند و دو ركعت نماز با اصحاب خواند پس از نماز روى به آنان نموده و فرمود :\r\nخداوند لطيف و خيبر مرا آگاه فرمود كه من بايستى از اين دنيا رخت بربندم و شما نيز خواهيد مرد گوئى مىبينم كه دعوت شده‌ام و دعوت حق را اجابت كرده‌ام و البته نسبت بوظيفهء رسالتى كه بر شما داشتم و نسبت بكتاب خدا و حجت الهى كه از خود بجاى گذاشته‌ام مسئوليت دارم و شما نيز مسئوليت داريد ، شما در بارهء اين سؤال به پروردگار خود چه جواب خواهيد داد ؟ گفتند : خواهيم گفت : كه تو رسالت خود را\r\n","description":"","footnote":"","page_name":" 76 ","page_number":111},
  {"content":"\r\nرساندى و خير خواه ما بودى و در راه خدا جهاد كردى خداوند تو را بهترين پاداش عطا فرمايد ، سپس باصحاب فرمود : آيا شما بيگانگى خدا و رسالت من و حقانيت بهشت و دوزخ و روز رستاخيز گواهى ميدهيد ؟ گفتند : همه را گواهى ميدهيم فرمود : بار الها بگفتار اينان گواه باش ، هان كه من شما را گواه ميگيرم كه من شهادت مىدهم بر اينكه خداوند مولاى من است و من مولاى هر مسلمانى هستم و من به مؤمنين از خودشان اوليترم شما نيز اين اقرار را داريد ؟ و بنفع من چنين گواهى ميدهيد ؟ گفتند : آرى براى شما اين چنين گواهى را ميدهيم سپس فرمود : هان بهر كه مولا منم على است مولاى او - و آن على همين است سپس دست على را گرفت و با دست خود آنقدر بالا برد كه زير بغل هر دو نمايان شد سپس فرمود : بار الها دوست بدار هر كه را كه دوست على باشد و دشمن بدار هر كه را كه دشمن على باشد يارى فرما آن را كه يار او است و خوار گردان آن را كه على را خوار كند هان كه من پيشرو شما هستم و شما فرداى قيامت در كنار حوض : حوض اختصاصى من ، بر من وارد خواهيد شد حوضى است كه به قدر فاصلهء\r\n","description":"","footnote":"","page_name":" 77 ","page_number":112},
  {"content":"\r\nبصرى و صفاء ( 1 ) پهناور است كاسه‌هاى نقره فام بشمارهء ستارهء آسمانها در كنارش آماده است بدانيد آن روز كه شما در كنار حوضم به من رسيديد من از شما بازپرسى خواهم كرد كه نسبت به آنچه امروز خدا را در آن باره بر شما شاهد گرفتم چگونه رفتار نموديد و پس از من با دو امانت گرانبها چه عملى انجام داديد مراقب باشيد كه بهنگام ديدار من در بارهء نگهدارى اين دو امانت چه حالى خواهيد داشت ، عرض كردند : يا رسول الله آن دو امانت گرانبها چيست ؟ فرمود : امانت گرانبهاتر كتاب خداى عز و جل است وسيله اى در دست داريد كه از طرف خدا و من كشيده شده است يكطرف آن بدست خداوند و طرف ديگرش بدست شما است دانستنيهاى گذشته و آينده تا روز قيامت در آن كتاب است و اما امانت كوچكتر پس او ملازم قرآن على بن ابى طالب و خاندانش عليه السّلام ميباشند و اين دو امانت از يك ديگر جدا نخواهند شد تا در كنار حوض بر من درآيند : معروف بن خرّبوذ گويد : اين روايت را بحضور امام باقر عرضه داشتم فرمود : ابو الطفول راست گفته است خدايش بيامرزد اين حديث را در كتاب على عليه السّلام ما يافته و شناخته‌ايم .\r\n98 - عين روايت 97 با سندى ديگر .\r\n[ كلام مصنف 
  ]\r\nمصنف اين كتاب ادام الله عزه گويد : اخبار بسيارى در اين باره رسيده است كه من آنها را در كتاب ( المعرفة ) كه در فضايل است نوشته‌ام .\r\n\r\n( حسن و حسين دو تعويذ داشتند )\r\n99 - ابن عمر گويد : بهمراه حسن و حسين دو تعويذ بود كه ميان آن ريزه‌هاى بال جبرئيل آكنده بود\r\n\r\n","description":"","footnote":"\r\n( 1 ) بصرى به ضم و قصر نام دو محل است يكى در شام و ديگرى از آباديهاى اطراف بغداد .\r\n","page_name":" 78 ","page_number":113},
  {"content":"\r\n\r\n( دو راه پيما )\r\n100 - رسول خدا ( ص ) فرمود : شب و روز دو راه پيما هستند - شرح : يعنى راه دنيا بآخرت با گذشت اين دو بسر ميرسد .\r\n\r\n( خداى عز و جل به دو نفر دو بال داده است كه با فرشتگان بهشتى در پروازند\r\n101 - امام زين العابدين عليه السّلام فرمود : خداى عباس را رحمت كند ( مقصود آن حضرت عباس بن امير المؤمنين بود ) كه از خود گذشته گى و فداكارى كرد تا آنجا كه هر دو دستش بريده شد خداى تعالى بعوض آنها دو بال او را عطا فرمود كه با فرشتگان بهشت در پرواز است چنانچه با جعفر بن ابى طالب همچنين كرده بود و عباس را نزد خداى تعالى پايه اى است كه همهء شهيدان در روز قيامت آرزوى آن كنند ،\r\n[ كلام مصنف 
  ]\r\nحديث مفصل است ، به قدر احتياج از آن نقل كرديم و تمامى حديث را با روايتهاى ديگرى كه در فضايل عباس بن على عليه السّلام داشتم در كتاب : ( مقتل حسين بن على ) نگاشته ام\r\n\r\n( دو چيز مردم را گمراه كرد )\r\n102 - امير المؤمنين عليه السّلام فرمود : دو چيز مردم را گمراه ساخت : هراس از ندارى و بدنبال\r\n","description":"","footnote":"","page_name":" 79 ","page_number":114},
  {"content":"\r\nافتخارات دنيوى رفتن .\r\n\r\n( فرمايش امير المؤمنين : كه پشت مرا دو نفر شكست )\r\n103 - امير المؤمنين ( ع ) فرمود : از مردم دنيا دو نفر پشت مرا شكست يكى مرد سخنور بد كردار و ديگر مرد نادان عابد كه آن يكى بكمك زبان بر كارهاى زشت خود پرده ميكشد و اين ديگرى با عبادتش نادانى خويش را پنهان مىكند از دانشمندان گنهكار و عبادتكنندگان نادان بپرهيزيد كه هم اينان باعث گمراهى گمراهان ميباشند من از رسول خدا ( ص ) شنيدم فرمود : يا على گمراهى امت من بدست سخنوران منافق و دو رو است .\r\n\r\n( شخص حريص از دو خصلت محروم است و به دو خصلت پاى بند )\r\n104 - امام صادق عليه السّلام فرمود : شخص حريص از دو خصلت محروم است و به دو خصلت پاى بند :\r\nچون از قناعت محروم است راحتى را از دست داده و چون از رضا محروم است داراى يقين نيست .\r\n\r\n( رسول خدا دو نماز را ترك نكرد )\r\n105 - عايشه گويد : دو نماز را رسول خدا ( ص ) ترك نفرمودند نه در آشكار و نه دور از چشم مردم\r\n","description":"","footnote":"","page_name":" 80 ","page_number":115},
  {"content":"\r\nيكى دو ركعت بعد از نماز عصر و آن ديگر دو ركعت پيش از نماز صبح ( 1 ) 106 - عبد الواحد بن ايمن گويد : پدرم گويد : كه به نزد عايشه شدم تا از او بپرسم دو ركعت بعد از نماز عصر چه بوده است ؟ عايشه گفت : بخدائى كه روحش را ( مقصود عايشه پيغمبر بود ) باز گرفت كه پيغمبر آن دو ركعت نماز را ترك نكرد تا آنكه بديدار خداوند نائل گرديد و تا آن هنگام كه از نماز خواندن سنگين شد و در اثر بيمارى بسيارى از نمازهاى خود را نشسته ميخواند ، گفتم : عمر كه بخلافت نشست اين دو ركعت نماز را غدقن كرد ، گفت : راست ميگوئى ولى رسول خدا چون از سنگينى بار امت مىترسيد و هر چه امت سبكبارتر رسول خدا را خوشتر بود لذا اين دو ركعت را در مسجد نميخواند ( 2 )\r\n\r\n","description":"","footnote":"\r\n( 1 ) اين روايت را مسلم در صحيح خود ج 2 ص 211 از ابى اسحاق از عبد الرحمن و او از پدرش نقل كرده است و در آن روايت چنين است كه دو نماز را رسول خدا در خانهء من ترك نفرمود نه در آشكار و نه در پنهان الخ .\r\n( 2 ) احمد در مسند خود و طبرانى در معجم كبيرش از زيد بن خالد جهنى نقل كرده‌اند كه عمر بن الخطاب در دوران خلافتاش روزى زيد بن خالد را ديد كه پس از نماز عصر دو ركعت نماز ميخواند عمر بسوى او رفت و او را با تازيانه زد و او هم چنان به نماز خود ادامه داد همين كه از نماز فارغ شد گفت : يا امير المؤمنين به خدا قسم من هرگز اين دو ركعت را ترك نخواهم كرد زيرا خودم ديدم كه رسول خدا اين دو ركعت نماز را ميخواند راوى گويد : عمر نزد زيد بر زمين نشست و گفت : اى زيد بن خالد اگر نه اين بود كه ميترسم مردم اين دو ركعت را وسيله اى قرار دهند و تا شب به نماز خواندن بپردازند من تو را با تازيانه نميزدم و در مجمع الزوائد ج 2 ص 222 از تميم دارى نظير همين روايت را نقل كرده است و در آن روايت چنين است كه ( ولى من ميترسم كه پس از شما جمعى بيايند كه پس از عصر تا غروب آفتاب نماز بگذارند و در نتيجه ساعتى را كه رسول خدا از نماز خواندن در آن ساعت نهى فرموده است به نماز مشغول باشند ، توضيح ! مقصود عمر از ساعتى كه رسول خدا نماز در آن ساعت را نهى فرموده است هنگام غروب آفتاب است كه از طريق عامه و خاصه نقل شده است و در كتاب وسايل در باب مواقيت ص 245 ب 38 رواياتى است كه از نماز خواندن هنگام طلوع آفتاب و غروب آن نهى فرموده است كه شيخ ره نهى در اين روايات را بكراهة حمل نموده زيرا در روايات ديگر نماز خواندن در اين دو وقت را جائز شمرده و احتمال هم داده است كه روايات ناهيه از باب تقيه باشد و در صورت صحت روايات ناهيه حكمت نهى شايد هم آهنگى نكردن با آفتاب پرستان است و يا تأخير نينداختن نماز واجب تا آخر وقت .\r\n","page_name":" 81 ","page_number":116},
  {"content":"\r\n107 - عايشه گويد : رسول خدا ( ص ) نزد من كه بود پس از عصر دو ركعت نماز ميخواند .\r\n108 - رسول خدا ( ص ) فرمود : كسى كه صبح و شام نماز بخواند به بهشت خواهد رفت و مقصود آن حضرت بعد از صبح و بعد از عصر بود .\r\n[ كلام مصنف 
  ]\r\nمصنف اين كتاب ( عزتش پاينده باد ) گويد : غرضم از آوردن اين روايات رد بر مخالفين است چه ، آنان پس از صبح و عصر نماز را مشروع نميدانند لذا علاقمند بودم كه روشن سازم آنان در گفتار و كردار با پيغمبر مخالفت ورزيدند .\r\n\r\n( دو صنف را از اسلام بهره اى نيست )\r\n109 - امام صادق ( ع ) فرمود : كمترين چيزى كه شخصى را از حريم ايمان بدر آورد اين است كه نزد مرد غالى بنشيند و بگفتارش گوش فرا داده و تصديقش نمايد كه پدرم از پدرش و او از جدش روايت\r\n","description":"","footnote":"","page_name":" 82 ","page_number":117},
  {"content":"\r\nكرد كه رسول خدا فرمود : دو طايفه از امت مرا بهره اى از اسلام نيست : غاليان و قدريه\r\n110 - رسول خدا ( ص ) فرمود : دو طايفه از امت مرا بهره اى از اسلام نيست : مرجعه و قدريه شرح : غالى كسى است كه امام يا پيغمبر را از حد عبوديت خارج نموده و براى آنان استقلالى در قدرت معتقد باشد و قدرى كسى است كه منكر اختيار باشد و همهء امر را به جبر و تقدير بداند و مرجئه گروهى است از معتزله كه ميان ايمان و كفر مرتبه اى ديگر قائلند و رسيدگى به حساب آن را موكول بعالم آخرت مينمايند .\r\n\r\n( با مردم دشمنىورزيدن يكى از دو خصلت را در بر دارد )\r\n111 - امير المؤمنين ( ع ) فرمود : فرزندان من مبادا با مردم ستيزه كنيد كه بيش از دو قسم نيستند يا خردمندى است كه با شما مكر و حيله به كار برد و يا نادان است كه هر چه زودتر آسيب بر شما مىرساند گفت و شنود مانند نر و ماده‌اند كه چون با هم جفت شوند ناچار نتيجه اى خواهند داشت سپس دو بيت شعر بدين مضمون انشاء فرمود :\r\nهر كه از جواب گفتار خويش بهراسد آبروى خود را حفظ كرده است .\r\nو هر كس با مردان مدارا كند به راه صواب رفته است .\r\nو آنكه براى مردان احترام نگه دارد آنان نيز احترامش را نگه ميدارند و آنكه آنان را كوچك شمرد بزرگى خويش را از دلهاى آنان برده است .\r\n","description":"","footnote":"","page_name":" 83 ","page_number":118},
  {"content":"\r\n\r\n( آدميزاده هر چه پيرتر شود دو صفت او جوانتر مىشود )\r\n112 - رسول خدا ( ص ) فرمود : آدميزاده هر چه پيرتر شود دو صفت او جوانتر مىشود : حرص بمال و حرص بزندگانى .\r\n113 - انس بن مالك گويد : پيغمبر ( ص ) فرمود : آدميزاده مىميرد ( و يا فرمود : ) پير مىشود و دو چيز از او بجاى مىماند : حرص و آرزو .\r\n\r\n( دو صفت است كه هر يك دو اثر دارد )\r\n114 - رسول خدا ( ص ) فرمود : علاقمندى به دنيا آشفتگى خاطر و اندوه آورد و بىعلاقه گى به آن جسم و جان را راحتى مىبخشد .\r\n\r\n( آدميزاده دو صفت را خوش ندارد )\r\n115 - رسول خدا ( ص ) فرمود : آدميزاده دو چيز را ناخوش دارد يكى مرگ با اينكه راحتى\r\n","description":"","footnote":"","page_name":" 84 ","page_number":119},
  {"content":"\r\nمؤمن از گرفتاريها در مرگ است و آن ديگر كم ثروتى با ( اينكه ثروت كم حسابش نيز كمتر است .\r\n\r\n( رسول خدا در دو مورد سكوتى داشت )\r\n116 - حسن گويد : سمرة بن جندب و عمران بن حصين با يك ديگر مذاكرهء حديث ميكردند سمره گفت : كه به ياد دارد رسول خدا ( ص ) در دو مورد مختصر سكوتى داشت يكى هنگامى كه تكبير مىگفت و ديگر هنگامى كه از قرائت فارغ شده و ميخواست به ركوع برود ( قتاده گفته است كه سكوت دومى بعد از خواندن * ( غَيْرِ الْمَغْضُوبِ عَلَيْهِمْ وَلَا الضَّالِّينَ ) * بوده است يعنى روايت سمره را اين چنين معنى نموده است ) و بهر صورت عمران بن حصين سكوت رسول خدا را در اين دو مورد انكار ميكرد ، گويد : موضوع اختلاف را به ابى بن كعب نوشتيم ابى در جواب آنان نوشت و يا پيام فرستاد كه آنچه سمره به ياد دارد درست است .\r\n[ كلام مصنف 
  ]\r\nمصنف اين كتاب ادام الله عزه گويد : پيغمبر كه پس از خواندن حمد سكوت ميكرد به اين جهت بوده است كه تكبير ركوع متصل بقرائت نشود و فاصلهء ميان قرائت و تكبير باشد و اين دليل است كه پيغمبر پس از خواندن حمد آمين نگفته است نه آهسته و نه بلند زيرا اگر كسى سخن بگويد چه آهسته و چه بلند به او ساكت نميتوان گفت ( با توجه باينكه سمره گفته است كه پيغمبر پس از حمد ساكت ميشد ) و اين خود براى شيعة دليل محكمى است در رد گفتار مخالفينشان كه پس از خواندن حمد آمين ميگويند و لا قوة الا با لله .\r\n","description":"","footnote":"","page_name":" 85 ","page_number":120},
  {"content":"\r\n\r\n( در هيچ مسلمانى دو خوى با هم جمع نشود )\r\n117 - رسول خدا ( ص ) فرمود : در هيچ مسلمانى دو خوى با هم جمع نشود ! بخل و بد اخلاقى .\r\n\r\n( در دل هيچ بنده اى دو خوى با هم جمع نگردد )\r\n118 - رسول خدا ( ص ) فرمود : هرگز در دل بنده اى بخل توأم با حرص با ايمان جمع نشوند .\r\n\r\n( رشگ در دو مورد )\r\n119 - رسول خدا ( ص ) فرمود : تنها در دو مورد ميبايست رشگ برد يكى در بارهء مرد ثروتمندى كه بشب و روز از ثروت خدادادىاش انفاق كند و ديگر در بارهء مردى كه خداى تعالى توفيق فرا گرفتن قرآن او را عطا فرموده و شبانه روز به خواندن قرآن مشغول است .\r\n\r\n( پيغمبر عقيل را از دو جهت دوست داشت )\r\n120 - رسول خدا ( ص ) بعقيل فرمود : اى عقيل من تو را از دو جهت دوست دارم يكى از جهت\r\n","description":"","footnote":"","page_name":" 86 ","page_number":121},
  {"content":"\r\nخودت و ديگر از اين جهت كه ابى طالب دوستت ميداشت .\r\n\r\n( دو چيز كه رسول خدا را مسرور نمود )\r\n121 - حسن بن زيد گويد : از جمعى از خانواده‌ام شنيدم كه ميگفتند : روز فتح خيبر بود كه جعفر ابن ابى طالب از مهاجرت بازگشت ، پيغمبر از جاى برخاست و پيشانى جعفر را بوسيد . سپس فرمود ندانم بكدام يك از اين دو خوشحالتر باشم بآمدن جعفر يا فتح خيبر .\r\nو من رواياتى را كه در اين باره رسيده است در كتاب فضايل جعفر نقل كرده ام\r\n\r\n( پيغمبر ( ص ) بهر يك از حسن و حسين دو صفت به ارث بخشيد )\r\n122 - دختر ابى رافع گويد : در مرض موت پيغمبر ( ص ) فاطمه دختر رسول خدا حسن و حسين را به خدمت پدر آورده و عرض كرد يا رسول الله اينان دو فرزند دلبند شما هستند چيزى به ارث به اين دو مرحمت فرما .\r\nفرمود : هيبت و بزرگوارى خود را بحسن و جرات و بخشش خود را بحسين واگذار نمودم .\r\n[ كلام مترجم 
  ]\r\n[ روايت 123 و 124 نيز به همين مضمون است با اين تفاوت كه در روايت 124 بجاى بزرگوارى حلم و بجاى جرات مهربانى گفته شده است .\r\n","description":"","footnote":"","page_name":" 87 ","page_number":122},
  {"content":"\r\n\r\n( بجز دو كس نبايد كسى پس از نماز عشا بيدار بماند )\r\n125 - رسول خدا ( ص ) فرمود : يكى از دو كس را شايد كه پس از نماز عشا بيدار بماند :\r\nنماز گذار يا مسافر .\r\n\r\n( امت اسلامى به دو چيز بيشتر از هر چيز به آتش ميروند و به دو چيز بيشتر به بهشت\r\n126 - رسول خدا ( ص ) فرمود : نخستين چيزى كه امت مرا جهنمى مىكند دو چيز ميان تهى است عرض كردند : يا رسول الله آن دو چيز ميان تهى چيست ؟ فرمود : فرج و شكم و بيشتر آنچه آنان را بهشتى مىكند پرهيزكارى و خوش خلقى است .\r\n","description":"","footnote":"","page_name":" 88 ","page_number":123},
  {"content":"\r\n\r\n( خداى عز و جل دو ترس و دو آسودگى خواطر را به بنده اش يك جا ندهد )\r\n127 - حسن گويد : ( 1 ) رسول خدا ( ص ) فرمود : خداى تبارك و تعالى فرموده است : بعزت و جلالم قسم نه دو ترس را با هم به بنده‌ام خواهم داد و نه دو آرامش خواطر را ، پس اگر در دنيا از من آسوده خاطر باشد به روز قيامتاش خواهم ترساند و اگر در دنيا از من بترسد بروز قيامت آسوده خواطرش خواهم داشت .\r\n\r\n( امّت اسلامى را در اول دو چيز باعث صلاح بود و در آخر دو چيز موجب هلاكتش خواهد گشت\r\n128 - رسول خدا ( ص ) فرمود : صلاح اين امت در اول باعراض از دنيا و يقين بآخرت بود و نابودىاش در پايان به بخل و آرزو است .\r\n\r\n","description":"","footnote":"\r\n( 1 ) مقصود از حسن ، حسن بن ابى الحسن بصرى است و او رسول خدا را درك نكرده است در تهذيب الكمال گويد : يونس بن عبيد گفت : از حسن پرسيدم اى ابا سعيد تو كه رسول خدا را درك نكرده اى چرا ميگوئى : رسول خدا ( چنين و چنان ) فرمود . گفت : برادر زاده چيزى از من پرسيدى كه پيش از تو هيچ كس چنين سؤالى از من نكرده است و اگر مقام و منزلتى كه تو را نزد من است نبود جوابت نميگفتم مىبينى كه من در چه دورانى هستم ( او كارمند حجاج بود ) هر چه شنيدى كه ميگويم : رسول خدا ( ص ) فرمود مقصودم نقل كردن از على بن ابى طالب است ولى چه كنم در زمانى هستم كه نام على را نميتوانم\r\n","page_name":" 89 ","page_number":124},
  {"content":"\r\n\r\n( باب خصلتهاى سه گانه )\r\n\r\n( سه طايفه را خداوند بدون رسيدگى بحسابشان به بهشت ميبرد و سه طايفهء ديگر را بدون حساب به دوزخ )\r\n1 - امام صادق عليه السّلام فرمود : سه طائفه را خداوند بدون حساب به بهشت ميبرد و سه طائفه را بدون حساب بدوزخ آن سه كه بدون حساب به بهشتشان ميبرد يكى پيشواى عادل است و ديگر بازرگان راستگو سوم شخص سالمندى كه عمر خود را در فرمانبردارى حق سپرى كرده باشد و آن سه كه بدون حساب بدوزخشان ميبرد يكى پيشواى ستمكار است و ديگر بازرگان دروغگو و ديگر پيرمرد زناكار .\r\nشرح -\r\nظاهرا مقصود از سوم نفر بهشتى اين است كه دوران پيرى خود را مشغول بعبادت حق باشد كه عبادت دوران پيرى كفاره گذشته است و تقصيرات دوران پيرى خود را مشغول بعبادت حق باشد كه عبادت دوران پيرى كفارهء گذشته است و تقصيرات دوران جوانى را جبران مىكند كه * ( إِنَّ الْحَسَناتِ يُذْهِبْنَ السَّيِّئاتِ ) * نه آنكه تمام عمر خود را تا زمان پيرى در اطاعت خداوند سپرى كرده باشد زيرا در اين صورت قسم ديگرى در مقابل قسم اول نخواهد بود و همچنين نفر سوم جهنمى كه پير زناكار است نيز به همين معنى است كه مقصود زناكار بودن در دوران پيرى است هر چند دوران جوانى را با پاكدامنى گذرانده باشد .\r\n\r\n( خداوند مؤمن را در مورد سه چيز بازخواست نميكند )\r\n2 - امام صادق عليه السّلام فرمود : سه چيز را خداوند از مؤمن بازخواست نميكند . غذائى كه خورده است و جامه اى كه پوشيده است و همسر شايسته اى كه كمك زندگى او بوده است و دامن شوهر خود را از آلودگى نگاه داشته است .\r\n","description":"","footnote":"","page_name":" 90 ","page_number":125},
  {"content":"\r\n\r\n( هر كس سه صفت و يا يكى از آن سه را داشته باشد در سايهء عرش الهى خواهد بود )\r\n3 - رسول خدا ( ص ) فرمود : در هر كس سه صفت و يا يكى از آن سه باشد بروز قيامت كه هيچ سايه اى جز سايهء الهى نيست او در سايهء عرش خدا خواهد بود : مرديكه رفتارش با ديگران آنچنان باشد كه همان رفتار را نسبت به خود از ديگران انتظار دارد و مردى كه تا رضا و خشم الهى را در كارى احراز نكرده گامى پس و پيش ننهد و مرديكه تا عيبى را از خويشتن دور نساخته از برادرش در آن باره عيبجوئى ننمايد و البته چنين است كه هر عيبى را از خود دور بكند عيبى ديگر در خويشتن مشاهده خواهد نمود و هر كس بخويشتن بپردازد مجال عيبجوئى ديگران را نخواهد داشت .\r\n4 - خضر بن مسلم صيرفى گويد : شنيدم از امام صادق ( ع ) كه ميفرمود : آن روزى كه سايه اى جز سايهء عرش الهى نيست سه كس در آن سايه خواهند بود : مرديكه نسبت برفتار مردم با او منصفانه قضاوت كند و مرديكه تا رضا و خشم خداوند را در كارى نداند گامى پس و پيش ننهد و مرديكه تا عيبى را از خويشتن دور نساخته است از برادرش در آن باره عيبجوئى نكند و البته هر عيبى را كه از خود دور كند عيب ديگرى خود نمائى خواهد نمود و هر كس بخويشتن بپردازد مجال عيبجوئى ديگران را نخواهد داشت .\r\n","description":"","footnote":"","page_name":" 91 ","page_number":126},
  {"content":"\r\n\r\n( سه كس روز قيامت از همه كس به خدا نزديكتراند )\r\n5 - امام صادق ( ع ) فرمود : سه كس در روز قيامت بيش از همه در جوار رحمت حق آرميده‌اند تا مردم از حساب فارغ شوند : مردى كه در حال خشم از قدرت خود بر عليه زير دست استفاده نكند و مرديكه كار دو نفر بدست او بيفتد و دل بيكى ندهد كه بر ديگرى ضرر برساند و مرديكه در سود و زيان خود حق گو باشد .\r\n\r\n( بهنگام پيدايش سه چيز دعا مستجاب مىشود )\r\n6 - امام صادق ( ع ) فرمود : هر وقت پوست بر تنت جمع شد و اشگت روان و دلت لرزان گرديد آن حال را بگير و از دست مده كه حاجتت مورد توجه حق قرار گرفته است .\r\n\r\n( تا سه خصلت در كسى نباشد مؤمن نيست )\r\n7 - امام رضا ( ع ) فرمود : تا سه خصلت در مؤمن نباشد مؤمن واقعى نگردد يك راه و روش از پروردگارش و يك روش از پيغمبرش و يك روش از امامش روش الهى راز پوشيدن است كه خداوند فرموده است ؛ خدا داناى غيب است و كسى را بر آن آگاه نگرداند مگر از پيغمبران آن را كه از وى راضى باشد ، ( 1 ) و اما روشى كه از پيغمبرش بايد داشته باشد مدارا كردن با مردم است كه خداوند عز و جل پيغمبر خود را بمدارا\r\n\r\n","description":"","footnote":"\r\n( 1 ) الجن : 27 .\r\n","page_name":" 92 ","page_number":127},
  {"content":"\r\nبا مردم مأمور كرد و فرمود : گذشت داشته باش و مردم را به نيكى وادار و از نادانان روى بگردان ( 1 ) و اما روشى كه از اماماش بايد داشته باشد شكيبائى در گرفتارى و سختى است كه خداى عز و جل ميفرمايد آنان كه در گرفتارىها و سختىها شكيبا هستند ( 2 ) .\r\n\r\n( سه صفت در مؤمن ديده نميشود )\r\n8 - امام باقر ( ع ) فرمود : مردى كه داراى بخل و حسد و ترس باشد ايمان ندارد كه مؤمن نه ترسو مىشود و نه حريص و نه بخيل .\r\n\r\n( پيغمبر سه دعا كرد كه دو دعا مستجاب گرديد و يكى مستجاب نشد )\r\n9 - رسول خدا ( ص ) فرمود : از خداى خود سه چيز خواستم كه دو از آنها را به من عطا فرمود و يكى را دريغ داشت يكى آنكه عرض كردم : پروردگارا امت مرا از گرسنگى مميران فرمود : اين خواسته ات رواست ديگر عرض كردم : پروردگارا بر آنان دشمن خارجى : مشركين - مسلط مفرما كه نابودشان سازد فرمود : اين حاجتت نيز رواست عرض كردم : اينان را با يك ديگر دشمن مكن ، اين حاجت را برنياورد ، سليمان بن احمد گفته است اين حديث از على ( ع ) فقط به همين يك سند روايت شده است و منجاب بن حارث تنها كسى است كه اين حديث را روايت نموده است ( 3 ) .\r\n\r\n","description":"","footnote":"\r\n( 1 ) الاعراف : 99 .\r\n( 2 ) البقرة : 187 .\r\n( 3 ) سمهودى در وفاء الوفاء گويد : مسجدى كه در جهت شرقى مدينه و شمال بقيع ساخته شده است و نامش مسجد الاجابة است از آن به اين نام خوانده شد كه رسول خدا در آن مسجد دعا كرد و از پروردگار خود خواست كه امتش را بغرق و بخشكسالى نابود نكند و با يك ديگر دشمنشان نسازد خداوند دعاى اول و دوم را پذيرفت ولى دعاى سوم را مستجاب نفرمود .\r\n","page_name":" 93 ","page_number":128},
  {"content":"\r\n\r\n( سه چيز موجب بالا رفتن درجه است و سه چيز باعث كفارهء گناه و سه چيز كشنده و سه چيز نجات بخشاند )\r\n10 - امام باقر ( ع ) فرمود : سه چيز باعث بالا رفتن درجه است و سه چيز موجب كفارهء گناه و سه چيز كشنده است و سه چيز نجات بخش .\r\nاما موجبات درجات : آشكار سلام دادن و اطعام كردن و در دل شب كه مردم بخواباند نماز خواندن است و اما كفاره‌ها در هواى سرد وضوى كامل ساختن و براى اداى نمازهاى شبانه روزى گام برداشتن و به نماز جماعت مواظبت نمودن مىباشد .\r\nو اما آن سه كه كشنده است بخلى است كه در وجود انسانى حاكم و فرمانروا باشد و هواى نفسى كه از آن پيروى شود و خود پسندى است .\r\nو اما چيزهاى نجات بخش : در پنهان و آشكار از خداوند ترسيدن و در حال ثروتمندى و تهى دستى ميانه روى كردن و در حال رضا و خشم سخن به عدالت گفتن است و روايت 11 نيز به همين مضمون است و روايت ديگرى از امام صادق ( ع ) رسيده است كه من آن را در كتاب معانى الاخبار با سند نقل كرده ام\r\n","description":"","footnote":"","page_name":" 94 ","page_number":129},
  {"content":"\r\nو در آن روايت شح مطاع را كه بمعنى بخل است به بدگمانى بخداى عز و جل معنا فرموده است .\r\nشرح - هر دو معنا يكى است زيرا منشأ بخل همان بدگمانى به خداوند است ، دقت شود .\r\n12 - رسول خدا ( ص ) در وصيتش بامير المؤمنين ( ع ) فرمود : يا على سه چيز باعث درجه است و سه چيز كفارهء گناه و سه چيز كشنده و سه چيز نجات بخش .\r\nاما موجبات درجه : در هواى سرد وضوى كامل گرفتن ، و پس از اداى نمازى بانتظار نماز ديگر بودن و در شبانه روز به نماز جماعت رفتن است .\r\nو اما كفارات : آشكار سلام دادن و اطعام نمودن و نماز شب خواندن است ، و اما كشنده‌ها : بخل فرمانروا در وجود انسانى و هواى نفس پيروى شده و خود پسندى است .\r\nو اما نجات بخشها : در پيدا و نهان از خداى ترسيدن و در حال بىنيازى و نيازمندى ميانه رو بودن و در حال رضا و خشم به عدالت سخن گفتن است .\r\n","description":"","footnote":"","page_name":" 95 ","page_number":130},
  {"content":"\r\nو در حديث ديگر است كه چون از پيغمبر در معراج سؤال شد كه فرشتگان عالم بالا در چه باره گفتگو داشتند ؟ جواب فرمود : در درجات و كفارات .\r\nپيغمبر فرمود : آوازى به من رسيد كه درجات چيست ؟ گفتم : در هواى سرد وضوى كامل گرفتن و به نماز جماعت رفتن و پس از اداى نمازى بانتظار نماز ديگر بودن و دوستى من و خاندان من تا بهنگام مردن و روايت مفصل است و من آن را با سندش در جاى خود در كتاب ( اثبات معراج ) نقل كرده‌ام .\r\n13 - رسول خدا ( ص ) فرمود : سه چيز هلاككننده است : پيمانشكنى و ترك سنت پيغمبر و دورى از اجتماع مسلمانان و سه چيز نجات بخشاند زبان خود را نگاه بدارى و بر گناهت بنالى و خانه نشين باشى .\r\n\r\n( پاداش سه صفت همسرى با حور العين است )\r\n14 - امام صادق ( ع ) فرمود : هر كس سه صفت داشته باشد خداوند بدلخواه او از حوريان بهشت همسرش ميدهد : خشم فرو بردن و در برابر شمشيرها در راه خدا شكيبا بودن و آنكه به مال حرامى دست يابد و براى رضاى خداى عز و جل از آن بگذرد .\r\n\r\n( سه طايفه‌اند كه اگر ستم بر آنان نكنى آنان بر تو ستم خواهند كرد )\r\n15 - رسول خدا ( ص ) فرمود : سه طايفه را اگر ستم نكنى بر تو ستم كنند : فرومايگان و همسرت و خدمتكارت\r\n","description":"","footnote":"","page_name":" 96 ","page_number":131},
  {"content":"\r\nشرح :\r\nتوجيه روايت به اين لفظ كه نقل شد چنين است : كه اين سه طايفه بواسطهء نداشتن رشد فكرى از رفق و مدارا سوء استفاده ميكنند ، لذا بايستى تا حدود مشروع به آنان سختگيرى نمود ولى در روايت تحف العقول و بحار حرف واو اضافه دارد ( ثلاثة و ان لم تظلمهم ظلموك ) يعنى سه طايفه بر تو ستم خواهند كرد هر چند تو بر آنان ستمى روا ندارى بنا بر اين احتياجى بتوجيه روايت نيست .\r\n\r\n( سه كس نميتواند حق خود را از سه كس بستاند )\r\n16 - رسول خدا ( ص ) فرمود : سه كس نميتواند حق خود را از سه كس بستاند : شريف از پست بردبار از سفيه ، نيكوكار از بدكردار .\r\n\r\n( بنده همواره با سه چيز روبرو است )\r\n17 - ابى حمزه گويد : شنيدم از امام باقر ( ع ) كه ميفرمود : بنده با سه چيز روبرو است بلا و قضا و نعمت در بلاى الهى صبر بر او لازم است و در قضاى الهى تسليم بر او واجب و در نعمتى كه از خداوند به او ميرسد وظيفه اش شكرگزارى است .\r\n\r\n( سه كس سزاوار دلسوزى هستند )\r\n18 - عبد الله بن سنان گويد : از امام صادق عليه السّلام شنيدم كه ميفرمود : مرا بر سه كس\r\n","description":"","footnote":"","page_name":" 97 ","page_number":132},
  {"content":"\r\nآيد و سزاوار ترحمند : عزيزى كه پس از عزت بخوارى دچار آيد و ثروتمندى كه پس از دوران بىنيازى نيازمند گردد و دانشمندى كه خاندانش و مردم نادان قدر وى نشناسند .\r\n\r\n( سه كس را خداى عز و جل دشمن ميدارد )\r\n19 - امام صادق ( ع ) فرمود : خداى عز و جل شخص ثروتمند ستمگر ، و پير گنهكار و درويش نيرنگ باز را دشمن ميدارد ، سپس فرمود : ميدانى درويش نيرنگ باز كيست ؟ گويد : عرض كرديم : شخص بىبضاعت و تهى دست ؟ فرمود نه ، او كسى است كه از ثروت خود در راه خدا هيچ استفاده نكند .\r\n\r\n( در سه مورد دروغ گفتن زيبا است ، و در سه مورد راست گفتن زشت است و همنشينى با سه كس دل را مىميراند )\r\n20 - رسول خدا ( ص ) فرمود : در سه مورد دروغ گفتن زيبا است : در حيله جنگى و وعده اى كه به همسر خويش بدهى و اصلاح ميان مردم ، و در سه مورد راستگوئى زشت است : سخن چينى و از خانوادهء كسى به او خبر ناخوش بدهى و خبر ديگرى را تكذيب كنى و فرمود : همنشينى سه كس دل را ميميراند همنشينى پست فطرتان همصحبتى با زنان و همنشينى با ثروتمندان .\r\n","description":"","footnote":"","page_name":" 98 ","page_number":133},
  {"content":"\r\n\r\n( سه چيز به پاداش سه چيز )\r\n21 - امام صادق ( ع ) فرمود : هر كه زبانش راستگو باشد كردارش پاكيزه ميگردد و هر كه نيتش نيكو باشد خداوند روزيش را افزون فرمايد و هر كه با اهل و عيال خويش كاملا نيكوكار باشد خداوند بعمر او بيفزايد .\r\n\r\n( سه چيز بسزاى يكى )\r\n22 - ابن ابى يعفور گويد : شنيدم امام صادق عليه السّلام ميفرمود : هر كه دل به دنيا بندد بسه چيز از آن گرفتار آيد : اندوه بىپايان ، آرزوى ناكام ، اميد نافرجام\r\n\r\n( سه چيز نشانهء پيرى است )\r\n23 - صباح آزادشدهء امام صادق ( ع ) گويد : در خدمت امام صادق عليه السّلام بودم از كنار كوه احد كه ميگذشتيم فرمود : شكافى را كه در كوه است مىبينى ؟ عرضكردم : بلى ، فرمود : اما من كه نه مىبينم و نشانهء پيرى سه چيز است كم سوئى چشم و خميدگى پشت و ناتوانى پا\r\n","description":"","footnote":"","page_name":" 99 ","page_number":134},
  {"content":"\r\n\r\n( سه چيز مخصوص پيغمبران است و فرزندان و پيروانشان )\r\n24 - موسى بن جعفر ( ع ) فرمود : براستى كه پيغمبران و فرزندانشان و پيروانشان بسه چيز اختصاص يافتند : بيمارى جسمى و ترس از حكومت وقت و فقر و تهى دستى .\r\n\r\n( دشمنى خداى تبارك و تعالى در سه چيز است )\r\n25 - امام صادق عليه السّلام فرمود : سه چيز است كه دشمنى خداوند عز و جل در آنها است . خواب تمام شب و خندهء بدون جهت و خوردن در حال سيرى .\r\n\r\n( هديه بر سه قسم است )\r\n26 - امام صادق عليه السّلام فرمود : هديه بر سه قسم است هديهء پاداش و هديهء رشوه و هديه براى خداى عز و جل\r\n\r\n( سه خصلت است كه پيغمبر و كمتر از او از آنها خالى نيست )\r\n27 - امام صادق عليه السّلام فرمود : سه چيز است كه پيغمبر و هر كه كمتر از او است از آنها بر كنار نيست :\r\n","description":"","footnote":"","page_name":" 100 ","page_number":135},
  {"content":"\r\nفال بد زدن ، رشك بردن ، و وسوسه آسا در آفرينش انديشيدن .\r\n[ كلام مصنف 
  ]\r\nمصنف اين كتاب ادام الله عزه گويد : معناى فال بد زدن در اين روايت اين است كه ديگران در بارهء آنان فال بد زنند و اما آنان عليهم السلام فال بد نزنند چنانچه خداى عز و جل از زبان قوم صالح ميفرمايد گفتند ، با تو و پيروانت فال بد مىزنيم . صالح گفت : فال بد شما نزد خدا است ( 1 ) و چنانچه ديگران به پيمبرانشان گفتند ، ما بشما فال بد مىزنيم اگر از كار دعوت خود دست باز نداريد ما سنگسارتان خواهيم نمود ( 2 ) و اما حسد . مقصود در اينجا آن است كه آنان در مورد رشك و حسد واقع ميشوند نه آنكه آنان به ديگران رشك مىبرند چنانچه خداى عز و جل ميفرمايد : مگر بمردم رشك مىبرند در آنچه خدا از فضل خود به آنان داده است كه ما بخاندان ابراهيم كتاب و حكمت داديم و آنان را قدرت بزرگى عطا كرديم ( 3 ) و اما تفكر وسوسه آسا در خلق . مقصود اين است كه انبياء عليهم السلام گرفتار اهل وسوسه‌اند و جز اين مقصود نيست چنانچه خداوند از حال وليد بن مغيرهء مخزومى بيان مىكند كه او فكر كرد و در دل خود خيالاتش را آماده نمود مرده باد كه چگونه آماده نمود باز مرده باد كه چگونه آماده نمود يعنى در باره قرآن گفت : كه اين همان جادوى آموخته شده است و گفتار بشرى بيش نيست ( 4 ) .\r\n\r\n","description":"","footnote":"\r\n( 1 ) النمل : 27\r\n( 2 ) يسن : 18\r\n( 3 ) النساء : 54\r\n( 4 ) المدثر : 16 - 18 .\r\n","page_name":" 101 ","page_number":136},
  {"content":"\r\n\r\n( ريشه‌هاى كفر سه چيز است )\r\n28 - امام صادق ( ع ) فرمود : سه چيز ريشه‌هاى كفر است : حرص و خودبينى و حسد ، اما حرص هنگامى كه آدم از نزديك شدن بدرخت نهى شد حرصش واداشت كه از آن بخورد و اما خودبينى هنگامى كه ابليس دستور يافت سجده كند و نكرد از خودبينى بود و اما حسد پس دو فرزند آدم كه يكى ديگرى را كشت از روى حسد بود .\r\n\r\n( وام بر سه قسم است )\r\n29 - رسول خدا ( ص ) فرمود : وام بر سه قسم است : 1 - مردى كه اگر بستانكار باشد مهلت دهد و اگر بدهكار باشد بدون تأخير مىپردازد - معامله قرضى با چنين كس - سودمند است و بىزيان 2 - مردى كه اگر بستانكار باشد طلب خود را بدون گذشت مىستاند و بدهىاش را - بدون - تأخير - مىپردازد - معامله با چنين كس - نه سود دارد نه زيان 3 - مردى كه بستانكارىاش را مىستاند و در بدهكاريش سهل انگار است معامله با چنين كس زيان بار است و بىسود .\r\n\r\n( اذن دخول سه بار است )\r\n30 - امام صادق ( ع ) فرمود : اجازهء ورود سه بار است كه بار اول بشنوند و بار دوم خود را بپوشانند\r\n","description":"","footnote":"","page_name":" 102 ","page_number":137},
  {"content":"\r\nو بار سوم اگر خواستند اذن دخول بدهند و اگر خواستند اجازهء ورود ندهند كه در اين صورت بايد اجازه گيرنده باز گردد .\r\n\r\n( بر سه كس نبايد سلام كرد )\r\n31 - امام صادق ( ع ) فرمود : بر سه كس نبايد سلام كرد آن را كه بدنبال جنازه است و آن را كه به نماز جمعه ميرود و آن را كه در حمام است .\r\n\r\n( بهترين مردم سه طايفه‌اند )\r\n32 - رسول خدا ( ص ) فرمود : بهترين شما كسى است كه سفرهء بازى داشته باشد و بلند سلام كند و ( در دل شب ) كه مردم بخواباند نماز بگذارد .\r\n\r\n( سه چيز است كه يكى نمودار ثروت است و ديگرى نمودار زيبائى و سومى دشمن را خوار گرداند )\r\n33 - امير المؤمنين ( ع ) فرمود : عطر زدن نمودار ثروت است و لباس خوب نمودار زيبائى و خوش باطن بودن دشمن را به خاك مذلت افكند .\r\n","description":"","footnote":"","page_name":" 103 ","page_number":138},
  {"content":"\r\n\r\n( سه چيز از روش پيمبران است )\r\n34 - امام صادق عليه السّلام فرمود : سه چيز از سنت پيغمبران است : بوى خوش به كار بردن و موى را كوتاه كردن و با همسر آميزش جنسى بسيار نمودن .\r\nشرح :\r\nدستورى كه از پيغمبر ( ص ) رسيده باشد و پيغمبر ( ص ) اهتمام داشته باشد كه آن دستور بصلاح اجتماع روش زندگى مردم قرار بگيرد آن را سنت گويند اعم از اينكه پيغمبر خود نيز به آن دستور عمل كند يا بحسب مصالحى از عمل كردن به آن خوددارى نمايد بنا بر اين منافات ندارد كه بعضى از پيغمبران مانند حضرت يحيى و عيسى بن مريم از آميزش با زنان خوددارى نموده باشند .\r\n\r\n( سه چيز چشم را روشن ميسازد )\r\n35 - امام موسى بن جعفر عليه السّلام فرمود : سه چيز چشم را روشن ميگرداند بسبزه نگريستن و به آب روان نگاه كردن و روى زيبا ديدن .\r\n\r\n( صفات نيكو سه است )\r\n36 - احمد بن عمر حلبى گويد : به امام صادق ( ع ) عرض كردم : زيباترين صفت در مرد چيست ؟\r\nفرمود : وقار بدون ترساندن و گذشت و جوانمردى بدون انتظار تلافى و سرگرمى به غير لذائذ دنيوى\r\n","description":"","footnote":"","page_name":" 104 ","page_number":139},
  {"content":"\r\n\r\n( زياده روى در سه چيز است )\r\n37 - امام صادق عليه السّلام فرمود : در سه چيز اسراف است : جامهء بهترت را لباس كار كنى و هستهء خرما را براست و چپ بپرانى و زيادى آب را بر زمين بريزى و فرمود : در خوراكى اسراف نيست .\r\n\r\n( سه كس را رسول خدا لعن فرمود )\r\n38 - امام هفتم عليه السّلام فرمود : رسول خدا سه كس را لعن فرمود آنكه توشه راه خود را به تنهائى بخورد ( نه با هم سفران ) و آنكه به تنهائى سفر بيابان كند و آنكه در خانه اى تنها بخوابد .\r\n\r\n( مقامى در بهشت است كه جز سه كس به آن نميرسد )\r\n39 - رسول خدا ( ص ) فرمود : براستى كه در بهشت مقامى است كه بدان نائل نشود جز پيشواى دادگر يا خويشاوند دلجو يا عيالمند بردبار .\r\n\r\n( از سه كس قلم تكليف برداشته شده است )\r\n40 - ابو ظبيان گويد : زن ديوانه اى را نزد عمر آوردند كه عمل منافى عفت كرده بود عمر\r\n","description":"","footnote":"","page_name":" 105 ","page_number":140},
  {"content":"\r\nدستور داد تا سنگسارش كنند مأمورين اجرا با زن گذارشان بعلى ( ع ) افتاد فرمود : اين زن را چه شده است ؟ عرض كردند : ديوانه اى است كه دامن آلوده و اينك عمر دستور سنگسارشدنش را صادر كرده است ، فرمود : شتاب نكنيد پس آن حضرت نزد عمر آمده و او را گفت : مگر ندانسته اى كه قلم تكليف از سه كس برداشته شده است از كودك تا از خود منى بيند و از ديوانه تا به خود آيد و از خواب رفته تا بيدار گردد .\r\n[ كلام مصنف 
  ]\r\nمصنف اين كتاب گويد : اين حديث اين چنين كه نقل شد رسيده است ولى قاعده در اين مورد فرمايش اهل بيت است كه مرد ديوانه اگر زنا كند حد به او جارى مىشود و زن ديوانه اگر زنا كند حد به او جارى نگردد زيرا مرد ديوانه عمل زنا را خود انجام ميدهد ولى با زن ديوانه ديگرى زنا مىكند ( 1 )\r\n\r\n( داستان آن سه كس كه به لات و عزى سوگند ياد كرده بودند كه رسول خدا را بكشند و على ( ع ) در برابر آنان برخاست )\r\n41 - يحيى بن زيد گويد : رسول خدا روزى از خانه بيرون شد و نماز صبح را گذارد سپس فرمود : مردم چه كسى از شما بر ميخيزد بمقابله با آن سه تن كه بلات و عزى سوگند ياد كرده‌اند تا مرا بكشند و به پروردگار كعبه سوگند كه دروغ پنداشته‌اند مردم همگى چشم به يكديگر دوختند و كسى را ياراى سخن نبود فرمود : گمان ندارم على در ميان شما باشد عامر بن قتاده برخاست و عرض\r\n\r\n","description":"","footnote":"\r\n( 1 ) از ( مصنف اين كتاب گويد ) تا پايان در نسخه هائى كه چاپ شده بجز چاپ مكتبة الصدوق ساقط شده است .\r\n","page_name":" 106 ","page_number":141},
  {"content":"\r\nكرد : على را امشب تب شديدى عارض شده و به نماز شما حاضر نشده است اگر اجازه ميفرمائيد به او خبر دهم فرمود : خود دانى عامر روان شد و على را خبر داد امير المؤمنين ( ع ) مانند آنكه از بند رهائى يافته باشد از خانه بيرون شد و جامه اى بر تن داشت كه از دو جانباش بر گردن گره زده بود و عرض كرد : يا رسول الله اين خبر چيست ؟ فرمود : اينكه فرستادهء پروردگارم به من خبر ميدهد از سه كس كه قيام كرده‌اند تا مرا بكشند و به پروردگار كعبه سوگند كه دروغ پنداشته‌اند امير المؤمنين ( ع ) عرض كرد : من يك تنه بر آنان خواهم زد همين قدر كه لباس خود را بر تن بپوشم پيغمبر فرمود : نه همين لباس من و همين زره‌ام و همين شمشيرم حاضر است پس لباس بر تن على پوشاند و زره بر قامتش آراست و عمامه بر سرش گذاشت و شمشير بر كمرش بست و بر مركب خويش سوارش فرمود و امير المؤمنين از مدينه بيرون رفت سه روز گذشت كه نه جبرئيل بر پيغمبر خبرى آورد و نه از زمين خبرى رسيد فاطمه حسن و حسين را بر پشت گرفته نزد پيغمبر آمد و ميگفت : نزديك است كه اين دو پسر بچه يتيم گردند قطرات اشك از ديده گان پيغمبر جارى شد و گريه ميكرد سپس فرمود : اى مردم هر كس مژدهء بازگشت على را بياورد بهشت را بمژدگانى به او خواهم داد مردم كه پيغمبر را سخت پريشان ديدند براى جستجو بهر طرف پراكنده شدند عامر بن قتاده آمد و بشارت ورود على را داد امير المؤمنين بهمراه دو اسير\r\n","description":"","footnote":"","page_name":" 107 ","page_number":142},
  {"content":"\r\nو يك سر بريده و سه شتر و سه اسب وارد شد جبرئيل فرود آمد و جريان را گزارش داد پيغمبر بعلى فرمود : اى ابو الحسن دوست دارى كه من سرگذشت تو را بگويم ؟ منافقين گفتند او تا اين ساعت گرفتار امواج غم و اندوه بود و اكنون ميخواهد سرگذشت على را بيان كند پيغمبر فرمود : نه يا ابا الحسن تو خود بيان كن تا اين جمع از زبان خودت شنيده باشند عرض كرد : بلى يا رسول الله چون بوادى رسيدم اين سه نفر را ديدم كه بر شتران سوارند بانگ بر من زدند كه كيستى ؟ گفتم من على بن ابى طالب عموزاده رسول خدايم گفتند : ما براى خدا فرستاده اى نمىشناسيم گرفتارى تو در دست ما با گرفتارى محمد يكسان است در اين موقع صاحب اين سر بريده بر من حمله كرد و زد و خوردى ميان ما رد و بدل شد و باد سرخى وزيدن گرفت كه صداى شما در آن ميان بگوشم رسيد و شما فرموديد گريبان زره اش را براى تو پاره كردم رگ شانه اش را بزن ، زدم و كارگر نشد سپس باد سياهى وزيد كه صداى تو را يا رسول الله در آن ميان شنيدم كه ميفرمودى زره اش را براى تو از روى رانش بر كنار زدم بر رانش بزن پس من ضربتى برانش زدم كه ران از بدن جدا شد و بر زمينش افكندم و سرش را بريدم . بدن بىسر را بدور انداخته و سرش را برگرفتم ، اين دو مرد به من گفتند : ما شنيده‌ايم كه محمد رفيق است و مهربان و دلسوز ، ما را با خود به نزد او به بر و در كشتن ما شتاب مكن و اين رفيق ما با هزار سوار برابر بود پس پيغمبر فرمود : اما آن صداى گوش خراش اولى صداى جبرئيل بود و اما آواز ديگر آواز ميكائيل . يكى از دو مرد را پيش آر ، على يكى از آن دو را پيش كشيد پيغمبر فرمود : بگو ( لا إله الا الله ) و گواهى بده كه من ( محمد ) رسول خدايم گفت : كوه ابو قبيس را بدوش كشيدن دوستتر دارم تا گفتن اين كلمه . فرمود : يا ابا الحسن اين مرد را ببر و گردنش را بزن ( پس على ( ع ) گردنش را زد ) سپس فرمود :\r\nآن ديگر را پيش آر ، پيش كشيد ، فرمود : بگو ( لا إله الا الله ) و گواهى ده كه من فرستاده خدايم گفت : مرا نيز بنزد رفيقم بفرست فرمود : يا ابا الحسن ببر و گردنش را بزن امير المؤمنين عليه السّلام از جاى برخاست كه گردنش را بزند جبرئيل فرود آمد و عرض كرد يا محمد پروردگارت سلام مىرساند و ميفرمايد او را\r\n","description":"","footnote":"","page_name":" 108 ","page_number":143},
  {"content":"\r\nمكش كه او در ميان فاميل خود خوش اخلاق و سخى الطبع است آن مرد كه زير شمشير بود عرض كرد اين فرستادهء پروردگار تو است كه تو را خبر ميدهد ؟ فرمود : آرى ، گفت : به خدا سوگند هرگز در زمينهء كسى كه با من برادروار بوده درهمى را مالك نشده‌ام مگر اينكه به او داده‌ام و با كسى كه برادرانه با من دوست بوده سخن بد نگفته‌ام و در قحطى و خشكسالى رو ترش نكرده‌ام :\r\nو من گواهى مىدهم كه خدائى جز خداى يكتا نيست و تو فرستادهء خداوندى رسول خدا فرمود :\r\nاين شخص از اشخاصى است كه خوش خلقىاش و سخاوتاش او را به باغهاى پر نعمت بهشتى كشانيد .\r\n\r\n( نيكى در حق برادران دينى و كوشش در انجام احتياجات آنان سه نتيجه دارد )\r\n42 - امام صادق ( ع ) فرمود : بهترين افراد شما افراد با گذشتاند و بدترين شما بخيلان شما هستند و از كارهاى شايسته ، نيكى در حق برادران و كوشش در انجام احتياجات آنان است كه نتيجهء اين كار دورى شيطان و بر كنار شدن از آتش و وارد شدن به بهشت است اى جميل اين حديث را براى اشراف اصحاب خود بيان كن گويد : عرض كردم فدايت شوم اشراف اصحاب من كيانند ؟ فرمود آنانى كه در حق برادران خود نيكى كنند بهنگام تنگى و گشايش سپس فرمود : اى جميل نيكى در حق برادران بر افرادى كه ثروتمند ميباشند سهل است ولى خداوند بىبضاعتان را ستوده و فرموده است : ديگران را\r\n","description":"","footnote":"","page_name":" 109 ","page_number":144},
  {"content":"\r\nبر خويش مقدم ميدارند هر چند خود در كمال احتياج باشند و هر كه از بخل و حرص محفوظ بماند هم آنان رستگارند ( 1 ) .\r\n\r\n( در هر جا نبايد براى تخلى نشست )\r\n43 - على ( ع ) فرمود : رسول خدا ( ص ) از نشستن براى تخلى در كنار چاه شيرين و جوى آب شيرين كه به مصرف آشاميدن ميرسند و زير درخت ميوه دار نهى فرمود .\r\n\r\n( رو بآفتاب بودن سه خاصيت بد دارد )\r\n44 - امير المؤمنين ( ع ) فرمود : رو بآفتاب نكنيد كه در اثر حالت تبخيرى آفتاب ، رنگ را تيره و لباس را پوسيده و درد نهانى را تحريك و آشكار مىكند .\r\n\r\n( سه چيز نشان شخص اسراف كار است )\r\n45 - امير المؤمنين ( ع ) فرمود : شخص اسراف كار سه نشان دارد : طعامى كه در خور او نيست مىخورد و لباسى كه در خور او نيست ميپوشد و متاعى كه در خور او نيست ميخرد .\r\n\r\n","description":"","footnote":"\r\n( 1 ) الحشر : 9\r\n","page_name":" 110 ","page_number":145},
  {"content":"\r\n\r\n( روز قيامت بجز سه چشم همهء ديده‌ها گريان است )\r\n46 - رسول خدا ( ص ) فرمود : هر چشمى روز قيامت گريان است بجز سه چشم : چشمى كه از ترس خدا گريسته و چشمى كه از محرمات الهى ديده پوشى كرده و چشمى كه در راه خدا شب زنده دار بوده است .\r\n\r\n( همهء خير در سه چيز فراهم آمده است )\r\n47 - امير المؤمنين ( ع ) فرمود : همهء خير در سه چيز فراهم آمده است : نگاه كردن و خاموشى و سخن گفتن پس هر نگاهى كه عبرت انگيز نباشد خطا است و هر خاموشى كه بىتفكر باشد غفلت است و هر سخنى كه خدا را به ياد نياورد بيهوده است خوشا به حال آن كه نگاهش عبرت و خاموشىاش فكر و سخناش ذكر باشد و بر گناه خود بگريد و مردم از شرش در امان باشند .\r\n\r\n( بر پشت چهار پا نبايد سه نفر رديف سوار شوند )\r\n48 - رسول خدا ( ص ) فرمود : سه نفر رديف هم بر چهار پا سوار نشوند كه يكى از آنان ملعون است : آنكه جلوتر سوار شده است .\r\n","description":"","footnote":"","page_name":" 111 ","page_number":146},
  {"content":"\r\nشرح :\r\nچون بيشتر چنين است كه اولى ديگران را دعوت بر سوار شدن مىكند و يا از اين جهت است غالبا نفر اول در سمت گردن حيوان است و خطر سقوط دارد .\r\n\r\n( رفقاى مسافر بيمار بايد سه روز از حركت خوددارى كنند )\r\n49 - امام ( ع ) فرمود : مسافر اگر بيمار شد حق دارد كه رفقايش سه روز بخواطر او حركت نكنند\r\nشرح :\r\nشايد مراد اين باشد : كسى كه ميخواهد به سفرى برود اگر بيمار شد رفقاى هم سفرش تا سه شب بانتظارش مىايستند و اگر بهبودى نيافت او را بخوانواده اش سپرده و حركت ميكنند نه اينكه در سفر پس از سه روز انتظار او را در شهر غريب رها كرده و بروند .\r\n\r\n( كفش سياه سه اثر بد دارد و كفش زرد سه اثر پسنديده )\r\n50 - حنان بن سدير گويد : به خدمت امام صادق ( ع ) رسيدم و نعلين سياهى بپايم بود فرمود : ترا چه كه كفش سياه بپوشى ؟ مگر ندانسته اى كه سه خاصيت دارد گويد : عرض كردم : فدايت شوم آن سه خاصيت چيست ؟ فرمود : چشم را كم سو مىكند و آلت تناسل را سست ميسازد و گرفتگى خاطر مىآورد و گذشته از اينها لباس ستمگران است حتما كفش زرد بپوش كه سه خاصيت در آن است گويد : عرض كردم : آن سه خاصيت كدام است ؟ فرمود : چشم را تيز بين مىكند و آلت تناسل را محكم ميسازد و مسرت خاطر آورد و گذشته از اينها لباس پيمبران عليهم السّلام است .\r\n","description":"","footnote":"","page_name":" 112 ","page_number":147},
  {"content":"\r\n\r\n( از كلاغ سه چيز را بياموزيد )\r\n51 - رسول خدا ( ص ) فرمود : از كلاغ سه عادت بياموزيد پنهان بودنش بهنگام جفت شدن و سحر خيزيش در طلب روزى و بيدار و هشيار بودنش .\r\n\r\n( سه چيز با سه چيز همراه است )\r\n52 - ابان بن تغلب گويد : شنيدم امام صادق ( ع ) ميفرمود : بهمراه تانى و مشورت سلامتى است و بدنبال شتابزدگى پشيمانى و هر كه بىموقع كارى را شروع كند نتيجه اش نيز بىموقع خواهد بود\r\n\r\n( فال بد در سه چيز است )\r\n53 - خالد بن نجيح گويد : در محضر امام صادق ( ع ) گفتگو در بارهء فال بد بود آن حضرت فرمود : فال بد در سه چيز است : در زن و در مركب سوارى و در خانه ، اما بدفالى زن در اين است كه كابيناش زياد و با شوهرش ناسازگار باشد و اما در مركب سوارى بدخلقى و چموشى است و اما در خانه ، تنگى فضاى حياط و بدى همسايگان و بسيارى عيوباش مىباشد .\r\n","description":"","footnote":"","page_name":" 113 ","page_number":148},
  {"content":"\r\n\r\n( كسانى كه تذكرات حق را فراموش كردند سه طايفه بودند )\r\n54 - امام باقر ( ع ) در شرح آيه * ( فَلَمَّا نَسُوا ما ذُكِّرُوا بِه ) * ( 1 ) فرمود : سه طائفه بودند : طائفه اى خود فرمان بردند و به ديگران نيز دستور دادند اينان نجات يافتند و طائفه اى خود فرمان بردند ولى به ديگران دستور ندادند اينان به صورت وز ( مرغ آبى ) ( 2 ) مسخ شدند و طائفه اى نه خود فرمان بردند و نه ديگران را دستور دادند اينان نابود شدند .\r\nشرح -\r\nبا تامل در روايت و ترجمه اش معلوم مىشود كه امام ( ع ) در مقام شرح آيهء مباركه حال سه دسته از مردم را بيان ميفرمايند كه دسته اول نجات يافته‌اند و دو دسته ديگر در اثر از ياد بردن تذكرات الهى معذب شده‌اند و بنا بر اين فراموشكنندگان دو طايفه‌اند نه سه طايفه چنانچه مصنف ره در عنوان باب فرموده است .\r\n\r\n( سه كس در پناه خداى عز و جل باشند تا هنگامى كه خداوند از حساب مردم فارغ شود )\r\n55 - امام صادق ( ع ) فرمود : سه كس در پناه خداى عز و جل باشند تا خداوند از حساب مردم فارغ شود : مرديكه هرگز زنا نكرده و مرديكه هرگز مالش را به ربا نياميخته و مردى كه در زنا و رباى ديگرى هرگز كوششى نكرده است .\r\n\r\n( آن را كه سه چيز نصيب گشته از سه چيز بىنصيب نمانده است )\r\n56 - امام صادق ( ع ) به معاوية بن عمار فرمود : اى معاوية آن را كه سه چيز نصيب گشته از سه\r\n\r\n","description":"","footnote":"\r\n( 1 ) الاعراف داستان يهوديانى كه شنبه‌ها صيد ماهى ميكردند .\r\n( 2 ) در نسخهء مكتبة الصدوق بجاى ( وز ) ( ذر ) نوشته شده است .\r\n","page_name":" 114 ","page_number":149},
  {"content":"\r\nچيز بىنصيب نمانده است هر كه را توفيق دعا داده شده پذيرش نيز داده شده و هر كه را توفيق سپاسگزارى نعمت داده شده افزايش نعمت نيز نصيباش گشته است و آن را كه توكل داده شده بانجام كارها نيز نائل آمده است كه خداى عز و جل در قرآناش ميفرمايد : هر كه بر خدا توكل كند خدا او را بس است ( 1 ) و ميفرمايد : اگر سپاسگزارى كرديد بطور حتم نعمتم را بر شما افزون كنم ( 2 ) و ميفرمايد : از من بخواهيد تا خواستهء شما را بنفع شما بپذيرم ( 3 )\r\n\r\n( مشورت با سه كس قدغن است )\r\n57 - رسول خدا ( ص ) فرمود : يا على ، حتما با آدم ترسو مشورت مكن كه راه نجات را بر تو مىبندد و با شخص بخيل مشورت مكن كه تو را از مقصد باز ميدارد و با حريص مشورت مكن كه مفاسد كار را در نظر تو جلوه گر سازد يا على دانسته باش كه ترس و بخل و حرص از يك سرشتند و منشأ آنها بدگمانى به خدا است\r\n\r\n( خرد بر سه جزء تقسيم شده است )\r\n58 - رسول خدا ( ص ) فرمود : خرد بر سه جزء تقسيم شده است كه هر كس آن را دارد خردمند تمام است و هر كه ندارد بىخرد است : خداى عز و جل را نيكو شناختن و او را نيكو فرمان بردن و بر قضاى الهى نيكو بردبارى كردن .\r\n\r\n","description":"","footnote":"\r\n( 1 ) الطلاق : 3\r\n( 2 ) ابراهيم : 7\r\n( 3 ) المؤمن : ( 60 )\r\n","page_name":" 115 ","page_number":150},
  {"content":"\r\n\r\n( در انتخاب يكى از سه خصلت بآدم اختيار داده شد )\r\n59 - امير المؤمنين ( ع ) فرمود : جبرئيل بر آدم فرود آمد و گفت : اى آدم من مأمورم كه انتخاب يكى از سه چيز را به اختيار تو بگذارم هر يك را خواهى برگزين و آن دو ديگر را رها كن آدم او را گفت : اى جبرئيل آن سه چيز چيست ؟ گفت عقل و حيا و دين . آدم گفت : من عقل را برگزيدم جبرئيل بحيا و دين گفت : شما باز گرديد گفتند : اى جبرئيل ما مأموريت داريم هر كجا كه عقل باشد ما نيز همان جا باشيم جبرئيل گفت : پس به كار خود باشيد و بالا رفت .\r\n\r\n( ميزان سنجش عقل مرد سه چيز است )\r\n60 - امام صادق ( ع ) فرمود : ميزان سنجش عقل مرد سه چيز است : اندازهء ريشاش و نقش نگيناش و كنيه اش .\r\n\r\n( شيعه بر سه قسم است )\r\n61 - امام صادق ( ع ) فرمود : شيعه بر سه قسم است : دوست با محبت ، او از ما است و كسى كه بستگى خويش را با ما وسيلهء حيثيت اجتماعى خود كرده هر كه چنين كند ما نيز وسيله آبروى او ميشويم و كسى كه ما را وسيلهء شكمچرانى خود كرده است هر كه ما را وسيلهء شكمچرانى كند گرفتار فقر ميگردد .\r\n","description":"","footnote":"","page_name":" 116 ","page_number":151},
  {"content":"\r\n\r\n( شيعه در سه چيز آزمايش مىشود )\r\n62 - امام صادق ( ع ) فرمود : شيعيان ما را در سه چيز آزمايش كنيد : در اوقات نماز كه تا چه اندازه مراقبت آنها را دارند و در اسرار مذهبى كه چگونه آنها را از دشمنان ما حفظ ميكنند و در ثروتشان كه با برادران دينى خود تا چه مقدار كمك و همراهى ميكنند .\r\n\r\n( سه خصلت در هر كس باشد براستى ايمان خود را كامل كرده است )\r\n63 - امام صادق ( ع ) فرمود : سه خصلت در هر كس باشد آثار كامل ايمان را دارا است : آنكه در برابر ستم بردبارى كند و خشم خود فرو خورده و به حساب خدا منظور بدارد ، و گذشت و اغماض داشته باشد چنين كس از كسانى است كه خداوندش بدون حساب وارد بهشت كند و شفاعتش را در بارهء جمعيتى بشمارهء عشيرهء ربيعه و مضر بپذيرد .\r\n64 - هشام بن معاذ گويد : عمر بن عبد العزيز كه بمدينه وارد شد با منش همنشينى بوده به جارچىاش دستور داد و او اعلام كرد هر كس را ستمى رسيد ، و يا شكايتى از كسى دارد بدر بار بيايد امام\r\n","description":"","footnote":"","page_name":" 117 ","page_number":152},
  {"content":"\r\nباقر تشريف آورد نوكر عمر : مزاحم وارد شد و گفت : كه محمد بن على ( ع ) بر در خانه است گفت :\r\nباندرونش راهنمائى كن گويد : امام هنگامى داخل شد كه عمر اشك از چشمان خود پاك ميكرد محمد بن على ( ع ) فرمود چرا گريه كرده اى ؟ هشام گفت : يا ابن رسول الله جهت گريه اش چنين و چنان است فرمود : اى عمر براستى كه دنيا بازارى از بازارها است گروهى از اين بازار بيرون شدند و متاعى سودمند تهيه كرده بودند و گروهى ديگر متاع زيان بخش ، چه بسا مردمى كه از كارهاى روزمرهء ما زيانها ديدند تا مرگشان فرا رسيد و ريشه كن شدند و سر افكنده از دنيا بيرون رفتند زيرا نه براى آنچه از آخرت دوست داشتند تهيه اى ديدند و نه از آنچه ناخوشاش داشتند سپرى ساختند ثروتى را كه اندوختند وارث حق نشناس بقسمت برد و اينان خود به پيشگاه كسى حاضر شدند كه عذرشان را نخواهد پذيرفت پس به خداوند سوگند كه بر ما همين شايسته است كه در اعمال رشگآور آنان موافقت نمائيم و در كردارى كه از آن بر آنان ميترسيم خوددارى كنيم تو اى عمر تقوى را پيشه كن و دو چيز بخاطرت بسپار : نيكو بنگر ، آنچه را كه دوست دارى بهنگام حضور در محضر پروردگار بهمراه داشته باشى از پيش بفرست و درست نگاه كن آنچه را كه ناخوش دارى در آن محضر با تو باشد عوضش را تهيه كن و خيال مكن متاعى كه براى پيشينيان تو كسادى ببار آورد از تو رواج خواهد شد از خداوند بپرهيز اى عمر و درها را به روى مردم باز كن و مردم را به آسانى بپذير ستمديده را يارى كن و ستمكار را از ستم بازدار سپس فرمود : سه چيز است كه در هر كس باشد ايمانش به خداوند كامل است عمر بسر دو زانو نشست و گفت : بفرمائيد اى خاندان پيغمبر ، فرمود : آرى اى عمر ، كسى كه چون خشنود گردد\r\n","description":"","footnote":"","page_name":" 118 ","page_number":153},
  {"content":"\r\nخوشنوديش او را بباطل نكشاند و چون خشمگين شود خشمش او را از حق بدر نبرد و كسى كه چون قدرتى بدست گرفت به آنچه از آن او نيست دست دراز نكند عمر دوات و كاغذى خواست و نوشت * ( بِسْمِ الله الرَّحْمنِ الرَّحِيمِ ) * بموجب اين نوشته . عمر بن عبد العزيز فدك را كه مورد دعواى محمد بن على بود به او باز گردانيد .\r\n65 - امام باقر ( ع ) فرمود : مؤمن همان است كه بهنگام خوشنودى ، خوشنوديش بگناه و باطل آلوده اش نسازد و بهنگام خشم خشمش او را از گفتار حق بدر نبرد و مؤمن كسى است كه چون قدرت يافت قدرتش او را از حد خود بيرون نبرده و جز به حق خويش دست درازى نكند .\r\nحديث 66 - و 67 مضمونش با حديث 65 تقريباً يكى است .\r\n\r\n( خداوند عز و جل در روز قيامت با سه كس سخن نگويد و نگاه شان نكند و لياقتشان نبخشد و به شكنجهء دردناكى گرفتار خواهند بود )\r\n68 - ابى بصير گويد : شنيدم امام صادق ( ع ) ميفرمود : خداى عز و جل در روز قيامت با سه كس\r\n","description":"","footnote":"","page_name":" 119 ","page_number":154},
  {"content":"\r\nسخن نگويد و نگاهشان نكند و لياقتشان نبخشد و بشكنجهء دردناكى گرفتار خواهند بود آنكه ريش خود را بكند و آنكه از خود لذت جنسى ببرد ( مقصود جلق زدن و استمناء است ) و آنكه مورد لذت جنسى مردان ( و جنس موافق ) قرار گيرد .\r\n69 - مالك جهنى گويد : شنيدم امام صادق ميفرمود : خداى عز و جل در روز قيامت با سه كس سخن نگويد و نگاهشان نكند و لياقتشان نبخشد و بشكنجهء دردناكى گرفتار خواهند بود : طرفدار امامى كه امامتش از طرف خدا نباشد و منكر امامى كه امامتش از نزد خدا است و آنكه براى اين دو نفر : ( طرفدار و منكر ) بهرهء از اسلام قائل شود .\r\n70 - رسول خدا فرمود : خداى عز و جل روز قيامت با سه كس سخن نگويد و نگاهشان نكند و لياقتشان نبخشد و بشكنجه اى دردناك گرفتار خواهند بود : مردى كه بيعت با امامى كند كه بجز براى دنيا نظرى نداشته باشد كه اگر خواسته اش را از دنيا به او داد به بيعتش وفادار است و گر نه دست از بيعت بر ميدارد و مردى كه پس از عصر متاعى بفروشد ( 1 ) و به خدا سوگند ياد كند كه اين جنس را فلان مبلغ خريده‌ام و مشترى نيز تصديقش نموده و آن متاع را بخرد ولى در حقيقت فروشنده آن متاع را به آن مبلغ نخريده باشد ، و مردى كه در بيابان آب زيادتر از مصرف خود داشته باشد و از رهگذر دريغ نمايد .\r\n\r\n","description":"","footnote":"\r\n( 1 ) اختصاص عصر براى شرافتى است كه دارد چون فرشتگان شب و روز هر دو هستند و اعمال در آن موقع بالا ميرود : غفارى .\r\n","page_name":" 120 ","page_number":155},
  {"content":"\r\nشرح - مقصود از بعد از عصر اين است كه هوا تاريك باشد و مشترى بدون دقت در جنس باعتماد گفتهء فروشنده و سوگندش جنس را بخرد .\r\n\r\n( مردم در سه جا از همه جاها بيشتر در وحشتند )\r\n71 - ياسر خادم گويد : شنيدم از امام رضا ( ع ) كه ميفرمود : اين مردم در سه جا از همه جا بيشتر وحشت زده‌اند روزى كه متولد مىشود و از شكم مادر بيرون مىآيد و چشم بر اين دنيا ميگشايد و و روزى كه مىميرد و آخرت و اهلش را ميبيند و روزى كه برانگيخته مىشود و مقرراتى را ميبيند كه در دنيا نديده بود و خداى عز و جل يحيى را در همين سه جا سلامتى عنايت كرده و وحشتاش را تامين كرده و فرموده است سلام بر او باد روزى كه متولد گرديد و روزى كه ميميرد و روزى كه زنده برانگيخته مىشود و عيسى بن مريم براى خود در اين سه جا سلامتى درخواست كرده و گفت : سلام بر من باد روزى كه زائيده شوم و روزى كه خواهم مرد و روزى كه زنده برانگيخته خواهم گرديد .\r\n\r\n( سه كس شريك ظلمند )\r\n72 - على عليه السّلام ميفرمود : ستمكار و آنكه او را يارى كند و آنكه راضى بر آن ستم باشد هر سه با هم شريكند .\r\n\r\n( سخن چين سه نفر را قاتل است )\r\n73 - امام صادق عليه السّلام فرمود : سخن چين سه نفر را قاتل است :\r\n","description":"","footnote":"","page_name":" 121 ","page_number":156},
  {"content":"\r\nقاتل خويش و قاتل آنكه از او سخن چينى نموده و قاتل كسى كه نزد او سخن چينى كرده است .\r\n\r\n( مؤمن سه مسكن دارد : زندان و پناهگاه و اقامتگاه و كافر را نيز سه مسكن است . )\r\n74 - امام صادق عليه السّلام فرمود : مؤمن را در دنيا زندان است و قبر پناهگاه و بهشت اقامتگاه ، و كافر را دنيا بهشت است و قبر زندان و دوزخ اقامتگاه .\r\n\r\n( خداى را سه روز است )\r\n75 - مثنى الحناط گويد : شنيدم از امام باقر ( ع ) كه ميفرمود : روزهاى خداى عز و جل سه روز است روزى كه حضرت قائم قيام كند و روز رجعت و روز رستاخيز .\r\n\r\n( سه كس در روز قيامت شكنجه خواهند شد )\r\n76 - محمد بن مروان گويد : شنيدم از امام صادق ( ع ) ميفرمود : سه كس در روز رستاخيز شكنجه خواهند شد :\r\n1 - آنكه صورت حيوانى بسازد عذاباش كنند كه در آن روح بدمد و نتواند دميد .\r\n2 - آنكه خواب دروغ بسازد عذاباش كنند كه دو دانه جو را به يكديگر گره بزند و گره زدن نتواند .\r\n","description":"","footnote":"","page_name":" 122 ","page_number":157},
  {"content":"\r\n3 - گوش فرا دهنده بگفتگوى جمعى كه خوش ندارند بسخنانشان گوش فرا داده شود بر گوش چنين كس سرب گداخته ريخته مىشود :\r\n77 - مضمونش با 76 يكى است .\r\n\r\n( سه كار تكبر را مىزدايد )\r\n78 - امام صادق ( ع ) فرمود : هر كه گريبان خود را ( اين چنين ) وصله كند و كفش خود را خود پينه زند و متاعش را بدوش خود بكشد از تكبر در امان است . شرح : در نسخه كافى روايت با سند ديگر نقل شده و كلمهء ( اين چنين ) ندارد .\r\n\r\n( امر بمعروف و نهى از منكر وظيفهء كسى است كه سه صفت در او باشد )\r\n79 - امام صادق ( ع ) فرمود : بامر بمعروف و نهى از منكر تنها كسى موظف است كه داراى سه خصلت باشد : به آنچه امر مىكند خود عمل كند و از آنچه باز ميدارد خود باز ايستد در امر و نهىاش به عدالت و مدارا رفتار كند .\r\n","description":"","footnote":"","page_name":" 123 ","page_number":158},
  {"content":"\r\n\r\n( سه كس نانجيب مىشود )\r\n80 - امام باقر يا امام صادق ( ع ) فرمود : سه كس نانجيب مىشود : آنكه چشم راستش كور باشد و آنكه آبى چشم مانند نگين باشد و آنكه زادگاهش سند باشد .\r\nشرح -\r\nمقصود از تشبيه به نگين از جهت رنگ نيست كه علاوه بر تكرار آبى بودن رنگ نگين معلوم نيست بلكه ظاهر اين است كه از جهت شكل به نگين تشبيه شده و مقصود چشم آبى گرد و كوچك باشد و الله العالم . و در بعضى از نسخه‌ها بجاى سند سنه است و بنا بر اين معنى روايت چنين است : كسى كه يك سال در شكم مادر مانده باشد .\r\n\r\n( اين عيب براى مرد بس كه سه صفت در او باشد )\r\n81 - رسول خدا ( ص ) فرمود : كار خيرى كه هر چه زودتر پاداشاش ميرسد احسان كردن است و كار بديكه هر چه زودتر كيفرش فرا رسد ستمكارى است و اين عيب مرد را بس كه از مردم آن عيب بيند كه از ديدن آن در خويشتن كور است و مردم را سرزنش كند بكارى كه خود تركش نتواند كرد ، و بدون جهت همنشين خود را بيازارد .\r\n\r\n( هر كه خاندان پيغمبر را دوست ندارد در سرشتش يكى از سه چيز هست )\r\n82 - رسول خدا ( ص ) فرمود : آنكه خاندان مرا دوست ندارد سرشتش يكى از سه چيز است\r\n","description":"","footnote":"","page_name":" 124 ","page_number":159},
  {"content":"\r\nيا منافق است يا زنا زاده و يا كسى است كه مادرش در حال ناپاكى به او آبستن شده است .\r\n\r\n( محبوبترين كار نزد خداوند سه چيز است )\r\n83 - امام زين العابدين ( ع ) فرمود : آخرين سفارشى كه خضر بموسى بن عمران كرد اين بود كه او را گفت : حتما هيچ كس را بگناهى سرزنش مكن و راستى كه محبوبترين كار نزد خداوند سه چيز است ميانه روى در حال توانگرى ، گذشت در حال قدرت ، مدارا با بندگان خدا ، و هيچ كس با كسى در دنيا مدارا نكند مگر آنكه خداى عز و جل در روز قيامت با او بمدارا رفتار كند و سر آمد حكمت ترس از خداى تبارك و تعالى است .\r\n\r\n( روز قيامت آتش با سه كس سخن ميگويد )\r\n84 - رسول اكرم ( ع ) فرمود : روز قيامت آتش با سه كس سخن گويد : فرماندار ، و دانشمند دينى و ثروتمند بفرماندار گويد : اى آنكه خدايش قدرتى بخشيد و او به عدالت رفتار نكرد سپس آتش او را آن چنان مىبلعد كه پرنده دانه سنجد را و بدانشمند دينى گويد اى آنكه بسالوس خود را در ميان مردم بياراست ولى بدون پروا با خدا نافرمانى كرد سپس او را ببلعد و به ثروتمند گويد : اى آنكه خداوندش دنياى فزون با وسعت از فيض خود به او بخشيد و چون تهى دستى مقدار ناچيزى بعنوان قرض از او خواست بخل ورزيد و نداد سپس آتش او را بكام خود ميكشد .\r\n","description":"","footnote":"","page_name":" 125 ","page_number":160},
  {"content":"\r\n\r\n( سه چيز كمر شكن )\r\n85 - امام باقر عليه السّلام فرمود : سه چيز كمر شكن است مردى كه عمل خود را زياد پندارد و گناهان خود را فراموش كند و خود پسند باشد .\r\n86 - امام صادق ( ع ) فرمود : شيطان لعين بلشگر خود گفت : من اگر در سه مورد بر آدميزاده دست يابم پس از آن هر عملى كه بجا آورد خاطر پريشان نگردم كه ميدانم عملش پذيرفته نيست : هنگامى كه عمل خود را زياد پندارد و گناه خود را فراموش كند و خودپسندى در او راه يابد .\r\n\r\n( خداوند بر بندگان بسه نعمت منت نهاد )\r\n87 - امام صادق ( ع ) فرمود : خداى عز و جل ميفرمايد : براستى كه بر بندگانم بسه نعمت منت نهاده‌ام . بدنشان را پس از بيرون شدن روح بد بو كردم و اگر اين نبود هيچ دوستى جنازهء دوست خود را به خاك نمىسپرد و پس از پيش آمد ناگوار خرسندشان كردم و اگر اين نبود زندگى در كامشان تلخ بود و اين جانور را ( مقصود كرم است ) آفريدم و بر گندم و جو مسلطش كردم و اگر نه چنين بود پادشاهانشان آن را نيز مانند طلا و نقره مىاندوختند .\r\n","description":"","footnote":"","page_name":" 126 ","page_number":161},
  {"content":"\r\n\r\n( بجز در سه مورد شبزنده دارى روا نيست )\r\n88 - رسول خدا ( ص ) فرمود : بجز در سه مورد شبزنده دارى روا نيست : به قرآن خواندن در دل شب يا در طلب علم يا عروسى كه بحجله برند .\r\n\r\n( اگر سه چيز در آدميزاد نبود هيچ چيزاش سرافكنده نمىساخت )\r\n89 - رسول خدا ( ص ) فرمود : اگر سه چيز در آدميزاد نبود هيچ چيزاش سرافكنده نميساخت بيمارى و نيازمندى و مرگ و او با داشتن اين سه چيز باز اين همه پر جست و خيز است .\r\n\r\n( همه دستورات دين در سه چيز خلاصه مىشود )\r\n90 - ابى مالك گويد : به امام زين العابدين عليه السّلام عرض كردم : همهء دستورات دين را به من بفرمائيد فرمود : حقگوئى و قضاوت عادلانه . و انجام دادن تعهدات .\r\n\r\n( همهء گرفتاريها در سه چيز است )\r\n91 - امير المؤمنين ( ع ) فرمود : همهء گرفتاريها در سه چيز است زن دوستى كه شمشير شيطان\r\n","description":"","footnote":"","page_name":" 127 ","page_number":162},
  {"content":"\r\nاست شرابخوارگى كه دام شيطان است و پولدوستى كه تير شيطان است پس هر كه زن دوست باشد از زندگانى بهره مند نشود و هر كه ميگسار باشد بهشت بر او حرام گردد و هر كه پول دوست باشد بندهء زر خريد دنيا است و فرمود : كه عيسى بن مريم گفت : پول زر بيمارى دين است و دانشمند دينى پزشك معالج و هر گاه ديديد پزشك خود را دردمند ميسازد به او بدبين باشيد و بدانيد كه خير خواه ديگرى نتواند بود .\r\n\r\n( مرد مسلمان را سه دوست است )\r\n92 - امير المؤمنين ( ع ) فرمود : براستى كه مرد مسلمان را سه دوست است دوستى كه ميگويد :\r\nمن در زندگى و مرگ با تو همراهم و آن كردار او است و دوستى كه ميگويد : من تا لب گور بهمراه تو هستم و سپس رهايت خواهم كرد و آن فرزندان اويند و دوستى كه ميگويد : من تا دم مرگ هستم و آن ثروت اوست كه چون مرد مال وارث است .\r\n93 - قيس بن عاصم گويد : با گروهى از بنى تميم بمحضر رسول خدا ( ص ) شرفياب شدم وقتى بحضور رسيدم كه صلصال بن دلهس نيز افتخار حضور داشت عرض كردم : اى پيغمبر خدا ما را موعظه اى بفرما كه ما گروهى بيابان گرديم ( و نميتوانيم زياد به خدمت شما برسيم ) رسول خدا فرمود : همانا كه عزت را خوارى بهمراه است و زندگانى را مرگ قرين و دنيا را آخرتى است و براستى كه براى هر چيز حسابگرى هست و بر هر چيز مراقبى ، و هر كار خوبى را پاداشى است و هر كار بدى را سزائى و هر پيش آمدى را سرنوشتى است\r\n","description":"","footnote":"","page_name":" 128 ","page_number":163},
  {"content":"\r\nو براستى كه اى قيس بناچار بايستى همنشينى با تو دفن گردد كه زنده است و تو پس از مرگت با او در يك گور خواهى بود پس اگر بزرگوار باشد با تو بزرگوارى كند و اگر فرومايه باشد تو را فروگذارد سپس او جز بهمراه تو محشور نگردد و تو جز بهمراه وى از قبر برنخيزى و بجز از ناحيه او مسئوليتى ندارى پس همنشين شايسته اى براى خود انتخاب كن كه اگر شايسته باشد با او مأنوس خواهى بود و اگر ناشايست باشد جز او از هيچ چيز وحشت نخواهى كرد و آن كردار تو است . عرض كرد : اى پيغمبر خدا دوست ميدارم كه اين فرمايش شما ضمن اشعارى بنظم درآيد كه باعث افتخار ما بر ساير قبايل عرب گردد و اندوختهء ما باشد پيغمبر به كسى دستور فرمود تا حسان بن ثابت را حاضر كند گويد : من شروع كردم بفكر در سرودن اشعارى كه شبيه به اين موعظه باشد و پيش از آمدن حسان اشعار درست شد عرض كردم يا رسول الله اشعارى بذهن من رسيد كه بگمانم خواسته شما را تأمين نمايد پس گفتم :\r\nمضمون اشعار :\r\n\r\nز كارهاى خودت برگزين يكى همدم\r\nكه نيست يار ، تو را كس بگور ، جز كردار\r\nز بعد مرگ تو را چاره از رفيقى نيست\r\nبروز حشر كه خلق جهان شوند احضار\r\nپس اى عزيز به هيچ از جهان مشو مشغول\r\nبجز رضاى خداوند عالم الا سرار\r\nكه بهر آدمى از بعد مرگ و پيش از مرگ\r\nنباشدى بجز از كرده‌ها مصاحب و يار\r\n\r\n","description":"","footnote":"","page_name":" 129 ","page_number":164},
  {"content":"\r\n\r\nبنزد اهل و عيال آدمى بود به مثل\r\nچو ميهمان كه پس از اندكى ببندد بار\r\n\r\nشرح : در بعضى از نسخ قبل از ابيات چنين است : فقلت لقيس بن عاصم و به نظر ميرسد كه همين صحيحتر باشد و ضمير متكلم در فقلت با ضمير متكلم در ( فاقبلت افكر ) به صلصال بن الدلهمس باز گردد كه يكى از شعرا و حاضر در مجلس بوده است چنانچه در صدر روايت اشاره شده است و مؤيد اين معنى اينكه اولا اگر سراينده اشعار قيس بن عاصم باشد درخواستاش از رسول خدا كه فرمايش حضرت بنظم در آيد معنى ندارد بلكه همين گواه اين است كه قيس بن عاصم شعر سرودن نميتوانسته است و ثانيا ديلمى در ارشاد تصريح مىكند كه مردى در آن مجلس بود بنام صلصال و تا حسان حاضر شود اشعار مزبور را سرود\r\n\r\n( خداوند در بارهء على ( ع ) سه كلمه به پيغمبر فرموده است )\r\n94 - رسول خدا ( ص ) فرمود : پروردگارم مرا بمعراج برد و در بارهء على سه جمله وحى فرمود :\r\nهمانا على پيشواى پرهيزگاران و سرور مؤمنان و سالار مردان شريف و رو سفيدان است .\r\n[ مردان سه قسمند 
  ]\r\n95 - امام صادق عليه السّلام فرمود : مردان سه قسماند : آنكه مردانگىاش به دارائى او است و آنكه مردانگىاش بمقام و منصب او و آنكه مردانگىاش به زبان او است و سومى برتر از همه است .\r\n96 - امير المؤمنين ( ع ) فرمود : مردان بر سه قسماند : خردمند و احمق و بدكار خردمند رفتارش مطابق با دين است و بردبارى در سرشت او است و تيزبينى خوى او اگر سخنى از او پرسند پاسخ گويد و چون بسخن درآيد درست گويد و چون گوش فرا دهد ضبط نمايد و چون خبر دهد راست گويد و چون كسى به او اطمينان كند\r\n","description":"","footnote":"","page_name":" 130 ","page_number":165},
  {"content":"\r\nوفا نمايد و بيخرد را اگر به كار خوبى متنبه اش سازى از ياد ببرد و اگر از كار خوبى منصرفش كنى دست بردارد و اگر بر نادانى وادارش كنند ندانسته وادار شود و اگر خبرى دهد بدروغ گويد ، او نفهمى است كه اگر بفهمانندش باز نمىفهمد و بدكار را اگر امينش گردانى خيانت ورزد و اگر هم صحبتش شوى سرافكنده ات سازد و اگر به او اعتماد كنى بصلاح تو اقدام نكند .\r\n\r\n( پيشوائى را نشايد مگر كسى كه سه صفت داشته باشد )\r\n97 - امام باقر ( ع ) فرمود : پيشوائى را نشايد مگر مردى كه در او سه صفت باشد : ورعى كه از محرماتش باز دارد و حلمى كه از خشمش جلوگيرى كند و بهر كس كه توليت يافت آن چنان خوش رفتارى كند كه بجاى پدرى مهربان براى او باشد .\r\n98 - محمد بن ابى نصر بزنطى گويد : امام موسى بن جعفر را پرسيدند : پس از رحلت امامى امام ديگر به چه علامت شناخته مىشود ؟ فرمود : از براى امام علامتهائى است از جمله آنكه بايد بزرگترين فرزند پدرش باشد و داراى فضيلت ، و وصايتاش از جانب پدر آن چنان معروف و مشهور باشد كه اگر سوار غريبى از خارج شهر برسد و از مردم بپرسد كه امام چه كسى را وصى خود فرموده ؟ همه بگويند فلانى را و سلاح رسول خدا در ميان ما بمنزلهء تابوت در ميان بنى اسرائيل است كه هر جا امام باشد سلاح نيز با او است .\r\n","description":"","footnote":"","page_name":" 131 ","page_number":166},
  {"content":"\r\n99 - عبد الاعلى بن اعين گويد : به امام صادق ( ع ) گفتم : آنكه بدون حق مدعى امامت است چه دليل بايد از او مطالبه شود ؟ فرمود : سه دليل است كه در هر مردى جمع شود امام او است : براى رسيدگى بامور امام پيش از خود از همهء مردم سزاوارتر باشد و سلاح رسول خدا نزد او باشد و وصايتاش آن چنان آشكار باشد كه اگر به شهر درآئى و از همهء مردم و بچه‌هاى شهر بپرسى كه امام پيشين كه را وصى خود كرده است ؟ همه بگويند فلانى را .\r\n\r\n( در بارهء كسى كه سه بار حج رفته است )\r\n100 - حريز گويد : هر كه سه سال پياپى به حج رود و پس از آن خواه برود يا نرود او بمنزلهء كسى است كه همه ساله به حج ميرود .\r\nمصنف اين كتاب ادام الله تأييده گويد سند اين حديث آشفته است ولى چون در نسخه اى كه من داشتم چنين بود تغييرى در آن ندادم ولى متن حديث ، صحيح است .\r\n101 - امام صادق ( ع ) فرمود : هر كه سه بار به حج برود هرگز تهى دست نشود .\r\n102 - امام صادق ( ع ) فرمود : هر شترى كه با او سه سال به حج رفته شده باشد از چهار پايان\r\n","description":"","footnote":"","page_name":" 132 ","page_number":167},
  {"content":"\r\nبهشتى مىشود و در روايتى هفت سال .\r\n\r\n( در بارهء كسى كه سه نفر مؤمن را به حج ببرد )\r\n103 - حسن بن على ديلمى گويد : شنيدم امام رضا ( ع ) ميفرمود : هر كه سه نفر مؤمن را به حج ببرد جان خود را از خداى تعالى با پول خريده و خداى تعالى از او باز خواست نكند كه مالش را از چه راهى بدست آورده است از حلال يا حرام ( 1 ) .\r\nشرح -\r\nظاهرا مقصود همان مالى است كه كه در راه رساندن مؤمنين به مكه مصرف شده است .\r\n\r\n( پيراهن يوسف را سه آيت بود )\r\n104 - امام صادق ( ع ) فرمود : پيراهن يوسف را سه آيت بود آنجا كه خدا فرمايد : پيراهنش را\r\n\r\n","description":"","footnote":"\r\n( 1 ) مؤلف پس از اينكه اين روايت را در عيون نقل مىكند ميفرمايد : مقصود اين است كه خداوند از اموال شبهه ناك او سؤال نميكند و دشمناناش را راضى ميفرمايد و فيض ( ره ) فرموده است شايد اين عدم مسئوليت به شرط توبه است و در موردى است كه صاحبان اموال را نشناسد كه به آنان بازگرداند . و مصحح نسخهء مكتبة الصدوق در سند حديث اشكال كرده است .\r\n","page_name":" 133 ","page_number":168},
  {"content":"\r\nبه خون دروغين آغشته بياوردند و فرمايد : اگر پيراهنش از جلو پاره شده باشد ، و فرمايد : اين پيراهن مرا ببريد .\r\nشرح :\r\nعلامتى كه در پيراهن خون آلود بوده اين بوده است كه پيراهن سالم و بدون دريده گى بوده چنانچه در روايت است كه وقتى يعقوب پيراهن را ديد گفت : وه چه گرگ مهربانى بوده است كه پيراهن يوسفم را ندريده است و علامت پيراهن كه در آيهء ديگر است دريدگى از قسمت عقب پيراهن بوده كه علامت فرار يوسف از دست زليخا بوده است و آيت سوم بينا شدن چشم يعقوب بود كه اطمينان پيدا كرد فرزندش زنده است .\r\n\r\n( ستم بر سه گونه است )\r\n105 - امام باقر ( ع ) فرمود : ستم بر سه گونه است ستمى كه خداى عز و جلاش مىآمرزد و ستمى كه خدايش نيامرزد و ستمى كه خدا ناديده اش نه انگارد اما ستمى كه خدايش نمىآمرزد شريك قرار دادن از براى خدا است و ستمى كه خدايش بيامرزد ستمى است كه انسان ميان خود و خدا بر خود روا ميدارد و اما ستمى كه خدا ناديده اش نگذارد حقوق بندگان خدا نسبت به يكديگر است .\r\n\r\n( هم بسترى با زنان بسه راه حلال مىشود )\r\n106 - امير المؤمنين ( ع ) فرمود : هم بسترى با زنان بسه راه حلال مىشود .\r\nهم سرى با عقدى كه ارث آور است ( عقد دائم ) هم سرى از راه كنيز گرفتن هم سرى با عقدى كه ارث نياورد ( عقد متعة ) .\r\n","description":"","footnote":"","page_name":" 134 ","page_number":169},
  {"content":"\r\n\r\n( براى همهء مسلمانان اميد نجات است جز براى يكى از سه تن )\r\n107 - امام صادق ( ع ) فرمود : من براى همهء اين امت كه حق ما را بشناسند اميد نجات دارم جز براى يكى از سه تن : همنشين پادشاه ستمگر و شخص هوا پرست و كسى كه آشكارا گناه كند .\r\n\r\n( سختترين هنگام براى آدمى سه وقت است )\r\n108 - امام سجاد ( ع ) فرمود : سختترين هنگام آدميزاد سه وقت است : هنگامى كه ملك الموت را مىبيند و هنگامى كه از گور برخيزد و هنگامى كه در پيشگاه الهى مىايستد كه يا بهشتى شود و يا جهنمى ، سپس فرمود : اى آدميزاده اگر هنگام مرگ نجات يافتى شخصيت خود را احراز كرده اى و گر نه نابود گشته اى و اگر هنگامى كه بخاكت بسپارند نجات يافتى خود را دريافته اى و گر نه نابود گشته اى و اگر هنگامى كه مردم بر سر پل صراط درگذرند نجات يافتى تو شخصيتى دارى و گر نه نابود گشته اى و اگر هنگامى كه مردم در پيشگاه رب العالمين به پا خيزند نجات يافتى تو را مقامى است و گر نه نابودى سپس اين آيه تلاوت فرمود از پس مرگشان عالم برزخ است تا روز رستاخيز ( 1 ) ، و فرمود :\r\nعالم برزخ همان عالم قبر است كه به تنگناى زندگى دچارند بخداى سوگند كه قبر يا گلستانى است از بوستان بهشتى يا گودالى است از گودالهاى آتش سپس روى بر يكى از اهل مجلس كرده و به او فرمود : آنكه در\r\n\r\n","description":"","footnote":"\r\n( 1 ) المؤمنون : 100 .\r\n","page_name":" 135 ","page_number":170},
  {"content":"\r\nآسمان است شخص بهشتى را از دوزخى ميشناسد تو از كدامين هستى و خانه ات كدام يك از اين دو خانه است ؟\r\n\r\n( آدميزاد هرگز كارى انجام نميدهد كه در نزد خدا از سه كار بزرگتر باشد )\r\n109 - رسول خدا ( ص ) فرمود : آدميزاد هرگز كارى نميكند كه در نزد خداوند بزرگتر از كار كسى باشد كه پيغمبرى يا امامى را بكشد يا كعبه اى را كه خداىاش عز و جل قبلهء بندگان خود قرار داده ويران سازد و يا نطفهء خود را از راه حرام در زنى بريزد .\r\n\r\n( مرد سفر نكند مگر در سه مورد )\r\n110 - امام صادق ( ع ) فرمود : در حكمت آل داود ثبت است كه مرد سفر نكند مگر در سه مورد : يا توشهء آخرتش باشد يا اصلاح زندگيش ، يا لذت حلال ، سپس فرمود : هر كه بزندگى دلبند باشد خوار ميگردد .\r\n\r\n( سه بستر لازم است )\r\n111 - حماد بن عيسى گويد : امام صادق ( ع ) را بر بسترهائى در خانهء مردى نظر افتاد فرمود :\r\n","description":"","footnote":"","page_name":" 136 ","page_number":171},
  {"content":"\r\nبسترى براى مرد خانه لازم است و بسترى براى اهل خانه و بسترى براى مهمان و بستر چهارم از آن شيطان است .\r\n112 - جابر بن عبد الله گويد : رسول خدا ( ص ) سخن از بستر ميگفت فرمود : بسترى از آن مرد و بسترى از آن زن و بسترى از آن مهمان است و چهارمى از آن شيطان است .\r\n\r\n( علامتهاى سه گانه )\r\n113 - امام صادق ( ع ) فرمود : لقمان بفرزندش گفت : جان فرزند هر چيز را علامتى است كه بدان شناخته گردد و گواه آن است دين را هم سه علامت است : دانش و ايمان و عمل بدين ، و ايمان را سه علامت است ايمان به خدا و كتابهاى آسمانى و پيغمبران خدا و دانشمند را سه علامت است : شناختن خدا و آنچه خدايش دوست دارد و آنچه خدا را ناخوش آيد و رفتاركننده بدين را سه علامت است : نماز و روزه و زكات ، و دانشمند نما را سه علامت است : با برتر از خود ستيزه كند و ندانسته چيزى گويد و به آنچه در دسترس او نيست دست طمع دراز كند ، و ستمكار را سه علامت است : با برتر از خود بنافرمانى ستم روا دارد و با زير دست بتعدى و زور ، و ستمكاران را يار و ياور است و منافق را سه علامت است : زبانش با دلش مخالف است و دلش با كردارش ، و نهانش با آشكارش ، و گنهكار را سه علامت است : خيانت بورزد و دروغ بگويد و بر خلاف گفتهء\r\n","description":"","footnote":"","page_name":" 137 ","page_number":172},
  {"content":"\r\nخود رفتار كند و رياكار را سه علامت است هنگام تنهائى كسل است و چون مردم بنزدش باشند با نشاط است و بهر كارى دست بزند براى خوش آيند ديگران است ، و حسود را سه علامت است : پشت سر بدگوئى كند و پيش رو تملق نمايد و مصيبت زده را سرزنش كند ، و ولخرج را سه علامت است : آنچه را كه در خور او نيست ميخرد و آنچه را كه در خور او نيست مىپوشد و آنچه را كه در خور او نيست مىخورد ، و تنبل را سه علامت است : آن قدر كوتاهى كند تا سست گردد ، و آنقدر سستى ورزد تا ضايع كند و آنقدر ضايع كند كه گنهكار شود ، و غافل را سه علامت است : اشتباه و بازى و فراموشى حماد بن عيسى گويد امام صادق ( ع ) فرمود : هر يك از اين علامتها را رشته‌هاى مختلفى است كه دانستن همهء آنها بيش از هزار باب و هزار باب و هزار باب است اى حماد شبانه روز بدنبال دانش باش و اگر خواستى كه چشمت روشن باشد و بخير دنيا و آخرت برسى طمع خود را از آنچه بدست مردم است ببر و خود را در رديف مردگان بگذار و هرگز بخواطرت نگذرد كه تو را بر يك نفر از مردم مزيتى است و زبان خويش در دهان نگهدار همانطور كه مالت را نگه ميدارى .\r\n\r\n( خداى عز و جل بنده را در سه حال مختلف آفريد )\r\n114 - امير المؤمنين ( ع ) فرمود : از جمله پندهائى كه لقمان بر فرزندش ميداد اين بود : كه گفتش جان فرزند آنكه در بارهء روزى پايهء يقينش كوتاه و ايمانش ضعيف است بايد قياس كند كه خداى تبارك و تعالى او را در سه حال مختلف آفريد و در همه روزيش را داد در صورتى كه به هيچ يك از آن حالات نه كسبى داشت و نه راه چاره اى و مسلما خداوند در حالت چهارم نيز روزيش خواهد بخشيد اولين حال شكم ، مادر\r\n","description":"","footnote":"","page_name":" 138 ","page_number":173},
  {"content":"\r\nبود كه خدايش در آن جايگاه محكم و محفوظ از گرما و سرما روزى رساند سپس از آن جايگاه بيرونش آورد و روزى او را از رهگذر شير مادر كه غذاى كافى و پرورش ده و نيرو بخش بود تأمين نمود بىآنكه بنده تاب و توانى به چنين كار داشته باشد سپس از شير بازش گرفت و روزيش را از كسب پدر و مادرش تأمين فرمود و آن چنان دل پدر و مادر را نسبت به او مهربان و كانون محبت كرد كه در اين زمينه بىاختيار بودند تا آن حد كه غالبا فرزند را بر خودشان مقدم ميداشتند همين كه بزرگ شد و عاقل شد و مشغول كسب گرديد عرصهء كار بر او تنگ شد و به خدا گمانهاى بد برد و حقوق الهى را كه در مالش بود انكار نمود و بر خود و عيال خود تنگ گرفت كه مبادا روزيش كم شود و يا خداوند از وعده هائى كه در دنيا و آخرت به او داده است مخالفت ورزد پسر جانم چه بد بنده اى است اين چنين بنده .\r\n\r\n( مردم سه دسته‌اند )\r\n115 - امام صادق ( ع ) فرمود : مردم روزگار بر سه دسته‌اند دانشمند و دانش جو و افراد بىخاصيت ، دانشمندان مائيم و دانشجويان شيعيان ما و مردم بىخاصيت بقيهء مردم .\r\n116 - امام موسى بن جعفر ( ع ) فرمود : مردم سه دسته‌اند : نژاد عربى اصيل ، و غلام و حيوان اما عرب ما هستيم و غلام و برده ، كسى كه ما را دوست بدارد و درازگوش ، آنكه از ما بيزار باشد و با ما دشمنى كند ،\r\n","description":"","footnote":"","page_name":" 139 ","page_number":174},
  {"content":"\r\nشرح - مسلمانان صدر اول اسلام كه از بيت المال استفاده ميكردند همه عرب بودند و پس از توسعهء اسلام افرادى از غير عرب كه در ميان مسلمانان بودند موالى ناميده ميشدند چون مىبايست خود را بيكى از قبايل عرب وابسته معرفى كند و تحت الحمايهء او باشند و به همين جهت مولى ناميده مىشدند كه بمعنى آزاد شده است و افراد غير عرب را كه مسلمان هم نبودند علج ميگفتند علج در لغت به معناى گور - خر فربه است و نيز به معناى گبر عجمى كه دين ندارد ( منتهى الارب ) .\r\nو شايد در معناى دوم از باب توهين استعمال شده باشد و بهر حال اين طبقه بندى در تشكيلات حكومت بنى اميه و بنى عباس بود شايد روايت بر مبناى اصل دين و تقوى نظر به اين طبقه بندى داشته و ميفرمايد مسلمانان طبقه اول مائيم و طبقهء دوم دوستان مايند از هر نژاد كه باشند چه عرب و چه عجم و طبقه سوم : ( علج ) دشمنان ما و ناصبىها هستند از هر نژاد كه باشند چه عرب و چه عجم * ( إِنَّ أَكْرَمَكُمْ عِنْدَ الله أَتْقاكُمْ . ) *\r\n117 - رسول خدا ( ص ) فرمود : بروزگار يا دانشمند باش يا دانشجو و يا دوستدار دانشمندان و چهارمين قسم مباش كه دشمنى دانشمندان باعث نابودى است .\r\n\r\n( در سه مورد هيچ كس معذور نيست )\r\n118 - حسين بن مصعب همدانى گويد : از امام صادق شنيدم كه ميفرمود : در سه مورد هيچ كس معذور نيست در پس دادن امانت به صاحبش چه نيكوكار باشد و چه بد كردار ، در وفا كردن بعهد و پيمان ، چه نسبت به نيكوكار و چه نسبت به بدكردار و نيكى با پدر و مادر ، چه نيكوكار باشند و چه بدكار\r\n119 - امام باقر ( ع ) فرمود : در كتاب على است كه هر كس داراى سه خصلت باشد تا سزاى آنها\r\n","description":"","footnote":"","page_name":" 140 ","page_number":175},
  {"content":"\r\nرا نبيند هرگز نخواهد مرد : ستم و از خويشاوندان بريدن و قسم دروغ خوردن كه با خداوند جنگ كردن است و براستى ، طاعتى كه هر چه زودتر پاداشش ميرسد پيوند با خويشان است و جمعى با اينكه كه گنهكار باشند چون صلهء رحم كنند ثروتشان بيشتر گردد و چون احسان كنند عمرهاشان زياد شود و براستى كه سوگند دروغ و قطع رحم شهرها را خالى از سكنه كند و رحم را سنگين سازد و همانا سنگينى رحم بريده شدن نسل است .\r\n\r\n( سه چيز باعث كامل شدن مسلمان است )\r\n120 - امير المؤمنين ( ع ) فرمود : سه چيز باعث كامل شدن مسلمان است : احكام دين را ياد گرفتن و در زندگى به اندازه رفتار كردن و در پيش آمدهاى ناگوار بردبار بودن .\r\n\r\n( سفارشهاى سه گانه اى كه پيغمبر بامير المؤمنين فرموده است )\r\n121 - امام صادق ( ع ) فرمود : پيغمبر ( ص ) ضمن سفارشهايش بعلى ( ع ) فرمود :\r\nيا على تو را از سه صفت بزرگ باز ميدارم ! رشگ و آز و دروغ ،\r\nيا على سر آمد كارهاى نيك سه كار است : در بارهء خود بمردم حق دادن ، و با برادر دينى يار و ياور بودن ، و بهر حالى به ياد خداى تبارك و تعالى بودن ،\r\nيا\r\n","description":"","footnote":"","page_name":" 141 ","page_number":176},
  {"content":"\r\nعلى مؤمن در دنيا بسه چيز شاد گردد : ملاقات برادران ، و افطار ماه رمضان ، و عبادت آخر شب ،\r\nيا على سه چيز در هر كس نباشد هيچ عملش پايدار نيست : پاكدامنى به حدى كه تواند بگناه آلوده نشود ، و خوش خلقى تا آن حد كه تواند با مردم سازش كند ، و بردبارى به اندازه اى كه رفتار جاهلانهء نادان را به خود نگيرد .\r\nيا على ايمان واقعى سر منشأ سه كار است : بخشش بهنگام تنگدستى ، و در بارهء خود بمردم حق دادن ، و دانش در اختيار دانش جو گذاردن\r\nيا على سه صفت در شمار صفات پسنديده است : آنكه تو را محروم كرده عطايش بخشى ، و با آن كسى كه از تو بريده به پيوندى ، و از كسى كه به تو ستم روا داشته درگذرى .\r\n122 - رسول خدا ( ص ) در وصيتش بعلى فرمود :\r\nيا على هر كس با سه چيز خداى را ملاقات كند از مردان با فضيلت بشمار آيد : هر كه واجبات الهى را بجاى آورد از عابدترين مردمان است و هر كه از محرمات الهى اجتناب نمايد از پرهيزكارترين اشخاص است و هر كس بدان چه خدايش روزى معين كرده بسازد از بىنيازترين مردم است .\r\nيا على اين امت به سه چيز توانائى ندارند با برادر دينى در دارائى خود يار و غمخوار بودن ، و در بارهء خويشتن بمردم حق دادن ، و بهر حالى به ياد خدا بودن ، و ياد خدا ( سبحان الله و الحمد لله و لا إله الا الله و الله اكبر ) گفتن نيست بلكه ياد خدا اين است كه چون بحرامى برسد از خداى بترسد و به آن حرام مرتكب نشود ،\r\nيا على در سه كار بيم آن است كه ديوانگى آرد در گورستان تغوط كردن و با يك لنگه كفش راه رفتن و مرديكه تنها بخوابد ،\r\nيا على همنشينى با سه گروه دل را بميراند : همنشينى پس فطرتان و همنشينى\r\n","description":"","footnote":"","page_name":" 142 ","page_number":177},
  {"content":"\r\nثروتمندان و همصحبتى زنان ،\r\nيا على سه چيز قوهء حافظه را بيفزايد و بيمارى را از تن به برد : كندر خوردن و مسواك كردن و قرآن خواندن ،\r\nيا على سه چيز از وسواس است گل خوردن و ناخنها را بدندان چيدن و ريش را جويدن ،\r\nيا على از سه كار نهيت ميكنم : رشگ و آز و خودخواهى ،\r\nيا على سه كار سنگين دلى آورد بآواز لهو گوش فرا دادن بدنبال شكار رفتن و بدربار پادشاه رفت و آمد كردن\r\nيا على لذت زندگى در سه چيز است خانهء فراخ ، كنيز زيبا ، و اسب لاغر ميان .\r\nمصنف اين كتاب ادام الله عزه گويد : ( در اصلى كه روايت از آن نقل شد چنين نوشته است ) فرس قباء يعنى اسب لاغر ميان فرس اقب و قباء هر دو گفته مىشود چون فرس در مورد اسب نر ماده هر دو گفته مىشود ولى اگر مورد سخن ماديان باشد فقط بايد قباء گفت .\r\n\r\n( در دعا بسه كس بايد لفظ جمع گفته شود )\r\n123 - امام صادق عليه السّلام فرمود : سه كس را بايد دعا بلفظ جمع كرد گرچه يك نفر باشند مرديكه عطسه زند به او گفته شود ( يرحمكم الله ) زيرا ديگرى نيز بهمراه او هست و مردى كه بمرد ديگر سلام كند ميگويد ( السلام عليكم ) و مردى كه براى مرد ديگر دعا كند ميگويد ( عافاكم الله ) .\r\n[ كلام مصنف 
  ]\r\nمصنف اين كتاب ادام الله عزه\r\n","description":"","footnote":"","page_name":" 143 ","page_number":178},
  {"content":"\r\nگويد ( در نسخه اصل چنين است ) : كه اگر عطسه كننده از مخالفين مذهب باشد به او بايد گفت : ( يرحمكما الله ) و مقصود آن دو ملك مقرب باشد كه گماشتهء اويند ولى بمؤمن هنگام عطسه بايد گفت :\r\nيرحمكم الله ( براى عطسه كننده تا سه بار بايد دعا كرد )\r\n124 - امير المؤمنين ( ع ) فرمود : عطسه كننده را سه بار بايد دعا كرد و اگر از سه بار بيشتر عطسه زد آن باد است .\r\n125 - در حديث ديگر است كه اگر از سه بار بيشتر عطسه زد به او بايد گفت : ( شفاك الله ) خدا شفايت بخشد زيرا منشأ عطسهء زياد ، علتى است در مزاج .\r\n\r\n( سه صفت را خداى عز و جل نه در منافقى جمع مىكند و نه در فاسقى )\r\n126 - عباد بن صهيب گويد : شنيدم از امام صادق ( ع ) كه ميفرمود : خداوند هرگز خوش رفتارى و خوشفهمى و خوش خلقى را نه در منافق جمع مىكند و نه در فاسق .\r\n\r\n( سه كس از مهمانان خداوند هستند و زائر او و در پناه او )\r\n127 - عباد بن صهيب گويد : از امام صادق ( ع ) شنيدم كه فرمود : مهمان خداى عز و جل :\r\n","description":"","footnote":"","page_name":" 144 ","page_number":179},
  {"content":"\r\nمردى است كه عمل حج و عمره را بجا آورد او مهمان خدا است تا به خانه خود باز گردد و مردى كه در نماز است در پناه خدا است تا نماز را تمام كند و مردى كه بديدن برادر مؤمن خود براى رضاى خدا عز و جل برود پاداش او در دنيا و بهره اش از گنجينه‌هاى رحمت الهى مانند كسى است كه خدا را زيارت كند .\r\n\r\n( خريدار حيوان تا سه روز اختيار فسخ دارد )\r\n128 - فضيل بن يسار گويد : امام صادق را عرضكردم : در معاملهء حيوان شرط فسخ معامله چيست ؟ فرمود : سه روز خريدار حيوان اختيار فسخ دارد عرضكردم در معاملهء غير حيوان چه ؟ فرمود :\r\nخريدار و فروشنده تا از هم جدا نشده‌اند مىتوانند معامله را فسخ كنند و چون از يك ديگر جدا شدند پس از اينكه هر دو راضى بوده‌اند نميتواند معامله را بهم بزنند .\r\n\r\n( خداى عز و جل در سه چيز به هيچ كس رخصت مخالفت نداده است )\r\n129 - عنبسة بن مصعب گويد : شنيدم از امام صادق كه ميفرمود : سه چيز است كه خدا به هيچ كس اجازهء مخالفت در آن نداده است نيكى در حق پدر و مادر : نيكوكار باشند يا بدكار ، وفاى بعهد براى نيكوكار و بدكردار ، امانت را پس دادن به نيكوكار و بدكردار .\r\n\r\n( محروميت از سه چيز شديدترين گرفتارى مؤمن است )\r\n130 - امام صادق ( ع ) فرمود : محروميت از سه چيز سختترين ابتلاى مؤمن است عرض شد : آن\r\n","description":"","footnote":"","page_name":" 145 ","page_number":180},
  {"content":"\r\nسه چيز چيست ؟ فرمود : در راه خدا با آنچه در دست دارد با ديگران همدردى كردن و در بارهء خويشتن انصاف دادن و زياد به ياد خداى بودن مقصود از اين گفتار نه اين است كه شما ذكر ( سبحان الله و الحمد لله و لا إله الا الله و الله اكبر ) را زياد تكرار كنيد بلكه مقصودم به ياد خدا بودن است در آنچه براى او حلال بوده است و در آنچه بر او حرام فرموده .\r\n\r\n( اگر سه طايفهء نبودند خداوند عذاب سختى بر بندگان فرو ميفرستاد )\r\n131 - امام صادق ( ع ) فرمود : خداى را فرشته اى است كه هر شبانه روزى فرياد مىزند : بندگان خدا در راه معصيت و نافرمانى خدا قدرى آهسته تر قدم برداريد كه اگر حيوانات چرنده و بچه‌هاى شيرخوار و پيران قد خميده نبودند آنچنان عذاب سختى بر شما فرود مىآيد كه در زير شكنجهء آن نرم ميشديد .\r\n\r\n( سه كس از رحمت خدا دورند )\r\n132 - رسول خدا ( ص ) فرمود : از رحمت خدا دور است و دور ، كسى كه فردى را كه در فهم ولايت و دوستى خاندان من كور است كورتراش نمايد از رحمت خدا دور است و دور كسى كه بندهء زر و سيم باشد از رحمت خدا دور است و دور كسى كه عمل جنسى را با چهار پائى انجام دهد .\r\n","description":"","footnote":"","page_name":" 146 ","page_number":181},
  {"content":"\r\n\r\n( حكيمان و دانشمندان چون به يكديگر نامه مينوشتند فقط سه جمله مينوشتند و چهارم نداشت )\r\n133 - امير المؤمنين ( ع ) فرمود : حكيمان و دانشمندان پيشين چون به يكديگر نامه مينوشتند سه جمله مينوشتند كه چهارمى نداشت : آنكه همتش را به كار آخرت گماشت خداوند كار دنياى او را كفايت مىكند و آنكه باطن خود را اصلاح كند خداوند ظاهرش را اصلاح فرمايد و آنكه كارهاى ميان خود و خدا را اصلاح كند خداوند كارهاى ميان او و مردم را اصلاح فرمايد .\r\n\r\n( مؤمن با سه چيز خو نگيرد )\r\n134 - حلبى گويد : شنيدم از امام صادق ( ع ) ميفرمود : براستى كه مؤمن با دروغ و بخل و ناپاكى خو نگيرد و لكن گاهى بيكى از اينها آلوده شود نه هميشه ، به آن حضرت عرض شد : آيا مؤمن زنا هم مىكند ؟\r\nفرمود : بلى به اين كار مبتلا ميگردد و توبه مىكند ولى او را فرزندى از چنين نطفه متولد نميشود .\r\n\r\n( هر كس چيزى از مال دنياى او از دستش برود سه پاداش دارد )\r\n135 - رسول خدا ( ص ) فرمود : خداى جل جلاله فرمايد : من دنيا را در ميان بندگان خود بىدريغ پخش كردم هر كس از اين دنيا به من وام بدهد يك بده تا بهفتصد برابر باز پساش خواهم داد\r\n","description":"","footnote":"","page_name":" 147 ","page_number":182},
  {"content":"\r\nو هر قدر بيشتر كه بخواهم و آنكه به من وام ندهد و در راه من انفاق نكند ولى قهرا از دستش برود سه پاداش به او مىدهم كه اگر يكى از آنها را بفرشتگانم ميدادم خوشنود ميشدند : بركت و هدايت و رحمت كه خداى عز و جل ميفرمايد كسانى كه بهنگام فرا رسيدن مصيبت گويند : * ( إِنَّا لِلَّه وَإِنَّا إِلَيْه راجِعُونَ ) * بركاتى از پروردگارشان بر آنان ميرسد ( يكى از سه پاداش ) و رحمت شامل حالشان گردد اين دومى و آنان هدايت يافته گانند ( سومين پاداش ) سپس امام صادق ( ع ) فرمود اين پاداشها براى كسى است كه بر خلاف ميلاش خداوند چيزى از او گرفته باشد .\r\n\r\n( خداى عز و جل را بهشتى است كه بجز سه كس ديگرى را بدان راه نيست )\r\n136 - امام باقر ( ع ) فرمود : خداى عز و جل را بهشتى است كه بجز سه كس ديگرى را بدان راه نيست : مردى كه در بارهء خويشتن به حق قضاوت كند و مردى كه از برادرش فقط براى رضاى خدا ديدن كند و مردى كه برادر دينى را بر خود مقدم بدارد .\r\n\r\n( سه خصلت در شيعه يافت نميشود )\r\n137 - امام صادق ( ع ) فرمود : در شيعيان ما هر چه باشد سه چيز در آنان نيست در ميانشان فقيرى\r\n","description":"","footnote":"","page_name":" 148 ","page_number":183},
  {"content":"\r\nكه دست گدائى بسوى اين و آن دراز كند نباشد و بخيل نباشد و كسى كه با او عمل لواط انجام دهند يافت نشود .\r\n\r\n( سه كار از سختترين كارهاى بندگان خدا است )\r\n138 - امام باقر ( ع ) فرمود : از دشوارترين كارها كه بندگان خدا انجام ميدهند سه كار است مرد مؤمن نسبت بمردم در بارهء خود انصاف دادن و با برادرش همدردى كردن و در هر حال به ياد خداوند بودن و آن چنين است كه بهنگام تصميم بگناه خداى عز و جل را به ياد آورد و ياد خدا ميان او و گناه حائل گردد و اين است مقصود از آيهء شريفه كه فرمود : پرهيزكاران چون با مأمورين شيطان برخورد كنند متذكر ميشوند و همان دم چشم حقيقت بينشان باز ميگردد .\r\n139 - امام صادق ( ع ) فرمود : دشوارترين كارها سه كار است : نسبت بمردم در بارهء خود انصاف دادن تا آنجا كه بنفع خود به چيزى از مردم راضى نشوى مگر آنكه به همان مقدار بنفع مردم از خود راضى باشى و با برادر دينى در امور مالى همراهى كردن و در همه حال به ياد خداى بودن مقصود از ياد خداى نه فقط گفتن\r\n( سبحان الله و الحمد لله و لا له الا الله و الله اكبر ) است بلكه چون امرى از طرف خداوند به تو برسد فرمان برى و چون به چيزى برسى كه خداوند عز و جل از آن نهى فرموده تركش نمائى .\r\n","description":"","footnote":"","page_name":" 149 ","page_number":184},
  {"content":"\r\n\r\n( گفتار شيطان بنوح ( ع ) كه در سه هنگام به ياد من باش )\r\n140 - امام باقر ( ع ) فرمود : هنگامى كه نوح نزد پروردگار خود دست بدعا برداشته و بر قوم خود نفرين كرد شيطان ( خداى لعنتش كند ) بنزد نوح آمد و گفت : اى نوح تو را بر من حقى است كه ميخواهم تلافىاش كنم نوح گفت : به خدا قسم بر من بسى ناگوار است كه مرا بر تو حق نعمتى باشد چه حقى به تو دارم ؟ گفت : آرى بقوم خود نفرين كردى و همه را غرق نمودى و ديگر كسى كه من گمراهش كنم باقى نماند و هم اكنون دوران استراحت من است تا نسل ديگرى بوجود آيد و من گمراهشان نمايم نوح به او گفت : آنچه ميخواهى كه به پاداش اين خدمت ! ! بدهى چيست ؟ گفت : در سه جا به ياد من باش كه نزديكترين حالات من به بندهء خدا در يكى از اين سه مورد است بهنگام خشمت به ياد من باش و هنگامى كه ميان دو نفر قضاوت كنى به ياد من باشد و هنگامى كه با زنى بخلوت نشسته اى و هيچ كس ديگر با شما نيست به ياد من باش .\r\n\r\n( گفتار شيطان ( خدا لعنتش كند ) : هر چه مرا در بارهء آدميزاد عاجز كند يكى از سه چيز هرگز عاجزم نخواهد كرد )\r\n141 - امام صادق ( ع ) فرمود : ابليس ( خدا لعنتش كند ) ميگويد : هر چه مرا در بارهء آدميزاد عاجز كند در گمراه كردنش با يكى از سه چيز هرگز عاجز نخواهم ماند : از راه غير مشروع مال بدست آوردن يا حق مال را پرداخت نكردن يا در غير محلش صرف كردن .\r\n","description":"","footnote":"","page_name":" 150 ","page_number":185},
  {"content":"\r\n\r\n( سه كار بر مردم طاقت فرسا است )\r\n142 - امام صادق ( ع ) فرمود : سه كار بر مردم طاقت فرسا است : گذشت از مردم و همدردى برادر با برادر دينى در مال خود و زياد به ياد خداى بودن .\r\n\r\n( كار نيك شايستگى ندارد مكر با سه شرط )\r\n143 - امام صادق ( ع ) فرمود : به نظر من كار نيك شايستگى پيدا نكند مگر با سه شرط : كوچك شمردن آن كار و پنهان داشتن آن و هر چه زودتر انجام دادنش كه اگر كوچكش شمردى در نظر آنكه كار نيك را براى او انجام ميدهى بزرگش خواهى كرد و اگر پنهانش داشتى تكميلش خواهى نمود و اگر هر چه زودتر انجام دادى گوارايش خواهى كرد و اگر جز اين باشد احسان خود را پايمال و در كام او ناگوار كرده اى .\r\n\r\n( سه دست هست )\r\n144 - رسول خدا ( ص ) فرمود : سه دست هست : دست خدا كه بالاى او دستى نيست و دست بخشنده كه زير دست خدا است و دست سئوالكننده كه زير دست همه است پس زيادى از مال خود را بده و خويش را درمانده مكن .\r\nشرح :\r\nظاهرا مقصود از دست سوم كسى است كه ناچار به گدائى نباشد .\r\n","description":"","footnote":"","page_name":" 151 ","page_number":186},
  {"content":"\r\n\r\n( سه صفت دوست داشتنى )\r\n145 - رسول خدا ( ص ) فرمود : هر كار نيكى صدقه است و راهنماى خير مانند كسى است كه آن كار خير را انجام داده است و خداوند دادرسى دادخواهان را دوست دارد .\r\n\r\n( بخشندگان سه‌اند )\r\n146 - امام صادق ( ع ) فرمود : بخشندگان سه‌اند : خداى رب العالمين و صاحب مال و آنكه اين مال با دست او بخشيده شده .\r\n147 - امام باقر ( ع ) فرمود : بخشندگان سه‌اند : خداى بخشنده و آنكه از مال خود مىبخشد و آنكه در اين زمينه كوشش و فعاليت مىكند او نيز بخشنده است .\r\n\r\n( بجز در سه مورد سؤال شايسته نيست )\r\n148 - امام صادق ( ع ) فرمود : درخواست بجز در سه مورد شايسته نيست در خون بها يا وام سنگين و يا نياز ذلت بار .\r\n","description":"","footnote":"","page_name":" 152 ","page_number":187},
  {"content":"\r\n149 - امام صادق ( ع ) فرمود : عثمان بر در مسجد نشسته بود كه مردى بر او گذر كرد و در خواستى نمود عثمان دستور داد پنج درهم به او بدهند آن مرد بعثمان گفت : مرا بكس ديگر راهنمائى كن عثمان گفت : برو نزد آن جوانمردانى كه مىبينى و با دست خود بيك طرف مسجد اشاره كرد كه حسن و حسين و عبد الله بن جعفر آنجا نشسته بودند آن مرد به طرف آنان رفت تا نزديك رسيده و سلام كرد و دست سؤال دراز نمود امام حسن و امام حسين عليهما السلام به او فرمودند : اى مرد بجز در يكى از سه مورد سؤال حرام است : خونبهاى دردناك يا بدهى دل خراش و يا فقر ذلتبار ، سؤال تو در كدام يك از اين سه مورد است ؟ عرض كرد : يكى از اين سه ، امام حسن دستور فرمود : پنجاه دينار به آن مرد بدهند و امام حسين دستور فرمود : چهل و نه دينار و عبد الله بن جعفر دستور چهل و هشت دينار را داد مرد در بازگشت بنزد عثمان آمد عثمان به او گفت : چه كردى ؟ گفت نزد تو آمدم و درخواست كردم به من آن دادى كه ميدانى و نه پرسيدى كه گرفتارى من چيست ولى از آن صاحب گيسوان آويخته تا بناگوش چون درخواست كردم به من فرمود : اى مرد براى چه سؤال ميكنى ؟ كه سؤال بجز در يكى از سه مورد جايز نيست و من او را از جهت سؤال خود آگاه نمودم او به من پنجاه دينار داد و دومى چهل و نه دينار و سومى چهل و هشت دينار عثمان گفت : كجا چنين جوانمردانى خواهى يافت ؟ اينان از دانش بهرهء كافى دارند و خير و حكمت را در بر دارند .\r\nمصنف اين كتاب ( رضي الله عنه ) گويد : معنى ( فطموا العلم فطما ) اين است كه از ديگران بريده‌اند و\r\n","description":"","footnote":"","page_name":" 153 ","page_number":188},
  {"content":"\r\nهمه را براى خود جمع نموده‌اند مترجم گويد : معنى فطام باز گرفتن بچه است از شير و معنى ( فطموا العلم ) همان است كه ترجمه شد يعنى همانطور كه بچه پس از دو سال شيرخوارگى ديگر احتياجى به خوردن شير ندارد و مادرش او را از شير باز ميگيرد اينان نيز به قدر كافى از علم برخوردارند و از آن بازگرفته شده‌اند .\r\n\r\n( خداى عز و جل بسه چيز بر آدميزاد منت نهاده است )\r\n150 - امام باقر ( ع ) فرمود : خداى تبارك و تعالى ميفرمايد : اى آدميزاده با سه چيز بر تو منت نهاده‌ام : كارهائى از تو پرده پوشى كردم كه اگر خانوادهء تو از آن آگاه ميشد پرده پوشى نميكرد ، و گشايش به تو دادم و از تو وام خواستم ولى چيزى پيش پاى خود نفرستادى ، و هنگام مرگ اختيار يك سوم دارائيت را به تو دادم ولى تو به كار خيرى اقدام ننمودى .\r\n\r\n( بندهء خدا مشرك نميشود تا يكى از سه كار را نكند )\r\n151 - عباس بن يزيد گويد : به امام صادق عرض كردم : اين مردم عوام چنين گمان دارند كه شرك به خدا از جنبش مورچه در شب تار بر سنگ سياه ناپيداتر است فرمود : بندهء خدا مشرك نميشود تا آنكه نماز براى غير خدا بگذارد يا ذبح گوسفند ( عمل حج ) را براى غير خدا انجام بدهد يا دعايش براى غير خدا باشد .\r\n","description":"","footnote":"","page_name":" 154 ","page_number":189},
  {"content":"\r\n\r\n( سه چيز به اين امت از هر چيز كمتر داده شده است )\r\n152 - رسول خدا ( ص ) فرمود : امت مرا از سه چيز كمتر هيچ داده نشده است : زيبائى و آواز خوب و قوهء حافظه .\r\nشرح :\r\nشايد مقصود امت در زمان رسول خدا و عربهاى حجاز باشد .\r\n\r\n( آخرين درجه ابتلاء سه چيز است )\r\n153 - رسول خدا ( ص ) فرمود : آخرين درجهء ابتلاء اين است كه مردى را دست و پاى بسته پيش دارند و گردنش را بزنند ، و اسير مادامى كه در بند دشمن است ، و مرد بر روى سينهء همسر خود مرد بيگانه اى را به بيند .\r\n\r\n( سه چيز در اين امت مشروع نيست )\r\n154 - رسول خدا ( ص ) فرمود : در امت من نه رهبانيت مشروع است و نه آواره گى از وطن و نه خاموشى و مهر بر لب زدن .\r\nشرح :\r\nرهبانيت يعنى ديرنشينى و ترك دنيا كه از بدعتهاى نصارى است و بر خلاف سنة الهى است در بشر ، از تمدن و اجتماع و ابقاى نسل تا آنجا كه بعضى از آنان خود را از مردى ساقط ميكردند و زنجير به گردن مينهادند و انواع رياضتهاى طاقت فرسا داشتند و سياحت به معناى آواره گى از وطن و بيابان گردى است مانند مردمان چادرنشين و صحرا گرد كه آن هم مخالف با تمدن بشرى است و خاموشى هم اشاره به روزهء خاموشى است كه در بنى اسرائيل بوده است و رسول خدا از آن نهى فرموده و فرمود :\r\nلا صمت يوما الى الليل يك روز از صبح تا شب خاموش نشستن و مهر بر لب زدن جايز نيست .\r\n","description":"","footnote":"","page_name":" 155 ","page_number":190},
  {"content":"\r\n\r\n( در خانه اى كه سه چيز باشد فرشتگان به آن خانه در نيايند )\r\n155 - رسول خدا ( ص ) فرمود : جبرئيل نزد من آمده و گفت : ما گروه فرشتگان به خانه اى كه سگ در آن باشد و يا مجسمهء پيكرى باشد و يا ظرفى كه در ميان آن ادرار كنند باشد داخل نميشويم\r\n\r\n( سه نفر در امر بمعروف و نهى از منكر شريك هماند )\r\n156 - رسول خدا ( ص ) فرمود : كسى كه امر بمعروف يا نهى از منكر كند يا راهنمائى به خير كند يا در مقام مشورت رأيش به طرف خير باشد خود شريك آن كار خير است و هر كس به كار بد دستور دهد يا راهنمائى كند و يا نظر مشورتى بد داشته باشد خودش شريك خواهد بود .\r\n\r\n( خداى عز و جل بمؤمن سه خصلت عنايت فرموده است )\r\n157 - امام باقر عليه السّلام فرمود : براستى كه خداى عز و جل سه خصلت بمؤمن عطا فرموده است :\r\nآبروى دينى در دنيا و نجات در آخرت و سهمناكى در دل جهانيان .\r\n","description":"","footnote":"","page_name":" 156 ","page_number":191},
  {"content":"\r\n\r\n( از سه كس بر دين بايد ترسيد )\r\n158 - سليم بن قيس هلالى گويد : شنيدم امير المؤمنين على عليه السّلام ميفرمود : از سه كس بر دين خودتان بترسيد ! مرديكه قرآن را فرا گرفته ( و بعلوم قرآن آشنا شده است ) همين كه نشاط و خرمى بر چهره اش نشست ( و موقعيت اجتماعى بدست آورد ) شمشيرش را به روى همسايهء خود كشيده و او را هدف تير تهمت شرك قرار دهد گفتم : يا امير المؤمنين كداميك بشرك سزاوارترند ؟ فرمود : آنكه تير تهمت زده است ، و مرديكه بازيچهء جريانات روز گردد و هر افسانهء دروغين كه ساخته شود او دنباله اش را درازتر بكشد و مرديكه خدايش عز و جل قدرتى بدست او داده باشد و او گمان كند كه فرمان بردارى او فرمان برى از خدا است و سرپيچى از فرمانش سرپيچى از فرمان خدا در صورتى كه چنين نيست زيرا در راه معصيت خدا از هيچ مخلوقى نبايد اطاعت كرد و مخلوق را نزيبد كه دلبند گناه گردد پس نه در راه معصيت الهى بايد از كسى فرمان برد و نه بفرمان شخص گنهكار بايستى در آمد و فقط مىبايست از خداوند و پيغمبرش و جانشينان او فرمان برد و اينكه خداوند دستور فرموده است : فقط از دستورات پيغمبر اطاعت شود براى اين است كه پيغمبر معصوم است و پاك و بنافرمانى خداوند دستور نميدهد و اينكه فقط به اطاعت جانشينان پيغمبر امر فرموده است براى اين است كه آنان نيز معصومند و پاك و امر بگناه نميكنند .\r\n\r\n( سه پرسش مرد ترسا از جعفر بن محمد ( ع ) )\r\n159 - سلمهء برده فروش گويد : يكى از دوستانم از من خواهش كرد كه بجاى او در خرمنگاهش\r\n","description":"","footnote":"","page_name":" 157 ","page_number":192},
  {"content":"\r\nبايستم و نگهبانى كنم در يك طرف من كليسائى بود هنگام ظهر كه ميشد من بر ميخاستم و وضو ساخته و نماز ميخواندم روزى مرد ترسائى مرا صدا زده و گفت : اين نمازى كه ميخوانى چيست ؟ كه من هيچ كس را نديدم چنين نمازى بخواند گفتم : از پسر پيغمبر فرا گرفته‌ام گفت او دانشمند است ؟ گفتمش :\r\nآرى ، گفت : سه چيز از او بپرس : از تخم مرغها كدامش حرام است و از ماهيان كدام و از مرغان كدام ؟ گويد : همان سال به حج رفتم و به خدمت امام صادق عليه السّلام رسيدم عرض كردم : شخصى از من خواسته كه از شما از حكم سه چيز بپرسم فرمود چيست ؟ گفتم : به من گفته است : بپرس كه ، چه تخم مرغى حرام است و كدام ماهى حرام گوشت است و كدام پرنده حرام گوشت ؟ امام صادق عليه السّلام فرمود :\r\nبه او بگو : اما تخم آنچه سرش را از ته اش نتوانى تشخيص بدهى آن را مخور و اما ماهى آنچه پوست ( فلس ) نداشته باشد آن را مخور و اما پرنده ، آنچه سنگدان نداشته باشد آن را مخور ، گويد : از مكه بازگشتم و مخصوصا بنزد ترسا رفتم و فرمايش حضرت را به او رساندم گفت : به خدا قسم گويندهء اين سخن يا پيغمبر است و يا جانشين پيغمبر .\r\n[ كلام مصنف 
  ]\r\nمصنف اين كتاب گويد : از پرندگان آبى آنچه سنگدان و يا خار پا داشته باشد حلال گوشت است و از پرندگان بيابان آنچه هنگام پريدن بال زند حلال گوشت است و آنچه بال نزند حرام گوشت و اگر پرنده اى بهر دو حال پرواز كند اگر بال زدنش بيشتر باشد حلال گوشت است و اگر بال نزدنش بيشتر باشد حرام گوشت ، مترجم گويد : مشهور بين فقهاء اين است كه از مرغان آنچه بال زدنش بيشتر\r\n","description":"","footnote":"","page_name":" 158 ","page_number":193},
  {"content":"\r\nباشد و يا سنگدان و يا چينه دان و يا خارپا داشته باشد آن حلال گوشت است و فرقى ميان مرغان آبى و بيابانى نگذاشته‌اند .\r\n\r\n( زمين به پروردگار خود نناليده بمانند ناله اش از سه چيز )\r\n160 - رسول خدا ( ص ) فرمود : زمين به پيشگاه پروردگار خود عز و جل نناليده بمانند ناله اش از سه چيز از خونى كه بناحق بر روى آن ريخته شود يا غسلى كه از زنا بر روى آن انجام گيرد و يا خوابى كه پيش از طلوع آفتاب بر روى آن واقع شود .\r\n\r\n( خداوند نگهبانى از سه كس را نمىپذيرد )\r\n161 - رسول خدا ( ص ) فرمود : خداى عز و جل نگهبانى از سه كس را نمىپذيرد : مرديكه در خانهء ويران منزل گيرد ، و مرديكه در وسط جاده به نماز ايستد و مرديكه مركب سوارى خود را رها كند و آن را نه بندد\r\n\r\n( در روز قيامت سه كس از سايهء عرش خداى عز و جل سايه بان دارند )\r\n162 - موسى بن جعفر عليه السّلام فرمود : سه كس از سايهء عرش خداى عز و جل سايه بان دارند در\r\n","description":"","footnote":"","page_name":" 159 ","page_number":194},
  {"content":"\r\nروزى كه بجز سايهء عرش سايه اى نيست مرديكه براى برادر مسلمانش زن بگيرد و يا خدمتكار برايش تهيه كند و يا رازى از آن او را پنهان بدارد .\r\n\r\n( سه چيز شكايت به نزد خداى عز و جل برند )\r\n163 - امام صادق ( ع ) فرمود : سه چيز شكايت به نزد خداى عز و جل برند : مسجد ويران كه مردمش در آن نماز نميخوانند و دانشمند گرفتار در ميان نادانان و قرآن آويخته كه گرد بر آن نشيند و كسى آن را قرائت نكند .\r\nشرح :\r\nدر محل خود ثابت شده است كه آنچه در عالم ملك است غير از جنبهء ملكى داراى جنبهء ملكوتى نيز هستند * ( فَسُبْحانَ الَّذِي بِيَدِه مَلَكُوتُ كُلِّ شَيْءٍ ) * كه به آن جنبه داراى شعورى مسانخ با عالم خود ميباشند جملهء ذرات پيدا و نهان - با تو ميگويند روزان و شبان - ما سميعيم و بصيريم و هشيم - با شما نامحرمان ما خامشيم ، بنا بر اين ، شكايت مسجد و قرآن احتياجى به تأويل و ارتكاب مجاز ندارد .\r\n\r\n( دانشمندان علم قرآن سه قسمند )\r\n164 - امام باقر ( ع ) فرمود : خوانندگان قرآن سه قسمند : مرديكه قرآن را خوانده و آن را سرمايهء خود ساخته و بدين وسيله از دربار پادشاهان بهره مند شده و نخوت و گردن فرازى بر مردم نموده است ، و مرديكه قرآن را خوانده و الفاظ آن را حفظ نموده ولى احكام قرآن را عمل ننموده است و مرديكه قرآن را خوانده و داروى قرآنى را بر درد دل خويش نهاده براهنمائى قرآن به شبها بيدار و بروزها تشنه و روزه دار ، و در مسجدها به نماز بر پا ايستاده و از بستر راحت كناره گرفته است خداى\r\n","description":"","footnote":"","page_name":" 160 ","page_number":195},
  {"content":"\r\nعزيز جبار بخاطر اينان بلا بگرداند و به اينان از دشمنان انتقام گيرد و باينان باران از آسمان فرود آورد بخداى سوگند اين چنين قرآنخوانان از طلاى ناب ناياب ترند .\r\n165 - امام صادق ( ع ) فرمود : قاريان بر سه قسمند : يكى قرآن خواند تا بدان وسيله از دربار شاهان بهره گرفته و بر مردم گردن فرازى كند اين چنين كس از اهل آتش است و ديگرى قرآن خواند و الفاظش را حفظ نموده و باحكامش عمل نكند اين نيز از دوزخيان است و سومى قرآن را خوانده و در مغز خود جايش داده بمحكماتش عمل نموده و به متشابهاتش ايمان دارد واجبات قرآن را برپا ميدارد حلال آن را حلال و حرامش را حرام ميداند اين چنين كس از آنانى است كه خدايش از فتنه‌هاى گمراه كننده نجاتش خواهد بخشيد و او از بهشتيان است و در بارهء هر كس كه بخواهد مىتواند شفاعت كند .\r\n\r\n( بار سفر بستن جز براى سه مسجد جايز نيست )\r\n166 - امير المؤمنين ( ع ) فرمود : بار سفر بستن بجز براى سه مسجد جايز نيست مسجد الحرام و مسجد پيغمبر و مسجد كوفه .\r\n167 - امام على بن موسى الرضا ( ع ) فرمود : براى زيارت هيچ قبرى بار سفر بستن نشايد جز به زيارت قبور ما ، هان كه من با زهر ستم كشته خواهم شد و در جاى دور از وطن به خاك سپرده خواهم\r\n","description":"","footnote":"","page_name":" 161 ","page_number":196},
  {"content":"\r\nگرديد هر كه براى زيارت من بار سفر به بندد دعايش مستجاب است و گناهش آمرزيده .\r\n\r\n( در فجل سه فايده هست )\r\n168 - حنان بن سدير گويد : با امام صادق ( ع ) بر سر سفره اى بودم حضرت يك دانه فجل به من مرحمت كرد و فرمود : اى حنان فجل بخور كه در آن سه فايده هست برگش بادهاى مزاج را دور ميسازد و مغزش ادرار را روان مىكند و ريشه اش بلغم را مىبرد .\r\n\r\n( سه چيز بىزيان است )\r\n169 - منصور بن يونس گويد : از امام موسى بن جعفر ( ع ) شنيدم كه ميفرمود : سه چيز زيان ندارد : انگور رازقى و نيشكر و سيب لبنانى .\r\n\r\n( هر كس سه عمل را ترك كند بضمانت پيغمبر سه خانه در بهشت دارد )\r\n170 - رسول خدا ( ص ) فرمود : من ضامن يك خانه در كرانهء بهشت و يك خانه در وسط آن و يك خانه در مرتبهء بالاى آنم براى كسى كه كشمكش در سخن را ترك گويد گرچه حق با او باشد و\r\n","description":"","footnote":"","page_name":" 162 ","page_number":197},
  {"content":"\r\nبراى كسى كه دروغ را ترك كند گرچه بطور شوخى باشد و براى كسى كه خوش اخلاق باشد .\r\n\r\n( امير المؤمنين ( ع ) بجنگ با سه گروه مأمور بود )\r\n171 - علقمه گويد : شنيدم امير المؤمنين ميفرمود : من مأموريت داشتم كه با پيمانشكنان و ستمكاران و از دين بيرون روندگان جنگ كنم .\r\nمصنف اين كتاب ( رضي الله عنه ) گويد : پيمانشكنان لشكر جمل بودند و ستمكاران مردم شام و اطرافيان معاويه بودند و از دين بيرون روندگان ، نهروانيان و رواياتى كه به من در اين باره رسيده است همه را در كتاب ( وصف قتال الشراة المارقين ) نقل كرده‌ام .\r\n\r\n( هر كس سه چيز نداشته باشد نه با خدا ارتباطى دارد و نه با پيغمبرش )\r\n172 - رسول خدا ( ص ) فرمود : هر كس سه چيز نداشته باشد نه با من آشنا است و نه با خداى عز و جل ، عرض شد : يا رسول الله آن سه چيز چيست ؟ فرمود : بردبارى تا آن حد كه از رفتار جاهلانهء نادان درگذرد و خلق خوشى تا آن اندازه كه با آن در اجتماع زندگى كند و پرهيزكارى تا آن پايه كه او را از نافرمانى خداى عز و جل باز دارد .\r\n","description":"","footnote":"","page_name":" 163 ","page_number":198},
  {"content":"\r\n\r\n( سه چيز را بايد براى خدا محترم شمرد )\r\n173 - رسول خدا ( ص ) فرمود : براستى كه سه چيز براى خدا محترمند هر كس احترام آنها را نگهدارد خداوند كار دين و دنياى او را محفوظ ميدارد و هر كس احترام آنها را نگه ندارد خداوند هيچ از او نگهدارى نكند : احترام اسلام است و احترام من و احترام خاندان من\r\n174 - ابن عباس گويد : خداى را سه چيز محترم هست كه هيچ مانندى ندارند : قرآن او كه نور او است و حكمت او و خانه اش كه آن را قبلهء مردم قرار داده و جز روى به آن سو نمودن را از هيچ كس نه پذيرد و خاندان پيغمبر شما محمد است ( ص ) .\r\n\r\n( آخرين درجهء ايمان سه خصلت است )\r\n175 - امام باقر عليه السّلام فرمود : روزى رسول خدا را در يكى از سفرهايش عده اى سوار ملاقات كرده و عرض كردند السلام عليك يا رسول الله حضرت به آنان التفات نموده و فرمود : شما چكاره‌ايد ؟ عرض كردند ما جمعى مؤمن هستيم فرمود : ايمان شما بكجا رسيده است عرض كردند : تا سر حد رضا به قضاى الهى و تسليم در مقابل امر خدا و واگذارى كارها به خدا فرمود : اينان دانشمندانى هستند واقع بين كه نزديك است از\r\n","description":"","footnote":"","page_name":" 164 ","page_number":199},
  {"content":"\r\nواقع بينى برتبهء پيمبرى نائل آيند و اگر شما در گفتار خود راستگو هستيد خانه اى كه نشيمن شما نيست نسازيد و ثروتى را كه نتوانيدش خورد نيندوزيد و از خداوندى كه بسوى او باز ميگرديد بپرهيزيد .\r\n\r\n( آنكه عمل حج بجا مىآورد بر سه وجه است )\r\n176 - امام باقر عليه السّلام فرمود : آنكه عمل حج بجا مىآورد بر سه وجه است : آنكه تنها عمل حج بجا مىآورد ( بدون عمره ) و قربانى بهمراه دارد ( حج قرآن ) و آنكه حج تنها انجام ميدهد بدون قربانى ( حج افراد ) و آنكه اول عمره بجا مىآورد سپس عمل حج را ( حج تمتع ) .\r\n177 - رسول خدا ( ص ) فرمود : حاجيان سه طبقه هستند بهرهء بيشتر را طبقه اى دارد كه گناهان گذشته و آينده شان آمرزيده شده و خداوند از عذاب آتش محفوظشان خواهد داشت و از اين كمتر كسى است كه گناهان گذشته اش آمرزيده شده و در باقيماندهء عمر مىبايست كار خود را از سر گيرد و كمترين مرتبه ، آنكه بهره اش از حج محفوظ ماندن اهل و مالش باشد .\r\n\r\n( از سه خصلت نهى شده است )\r\n178 - امير المؤمنين ( ع ) در وصيتش به فرزند خود محمد بن الحنيفة فرمود : از خود بينى و بد خلقى\r\n","description":"","footnote":"","page_name":" 165 ","page_number":200},
  {"content":"\r\nو كم صبرى دور باش كه اگر اين سه خصلت را داشته باشى هيچ رفيقى با تور است نيايد و همواره مردم از تو كناره گيرند خود را باظهار دوستى وادار كن و بر زحمات مردم خويشتن را شكيبا ساز و جان و مالت را از دوستت و بخشش و ديدارت را از آشنايان و خوشروئى و محبتت را از عموم مردم و عدل و انصافت را از دشمنت دريغ مدار و از دست دادن دين و آبروى خود در بارهء هر كس كه باشد بخل بورز كه دين و دنيايت سالمتر خواهد بود .\r\n\r\n( سياه پوشى پسنديده نيست بجز در سه چيز )\r\n179 - رسول خدا ( ص ) فرمود : سياه پوشى خوب نيست بجز در سه چيز : عمامه و كفش و عبا .\r\n\r\n( كسى كه قصد زيارت خانهء خدا دارد اگر سه خصلت در او نباشد مورد اعتنا نميشود )\r\n180 - امام باقر ( ع ) فرمود : كسى كه قصد اين خانه را بكند اگر سه خصلت در او نباشد اعتنائى به او نخواهد شد : پرهيزگارى تا آن حد كه از گناهان بازش بدارد و بردبارى تا آن پايه كه بر خشم خود مسلط باشد و خوش رفتارى با رفيق راهش .\r\n","description":"","footnote":"","page_name":" 166 ","page_number":201},
  {"content":"\r\n\r\n( پذيرائى از مهمان تا سه روز است )\r\n181 - رسول خدا ( ص ) فرمود : پذيرائى از مهمان روز اول حق اوست و روز دوم و سوم و اما پس از سه روز صدقه اى است كه ميزبان بمهمان ميدهد سپس فرمود : هيچ كس از شما در منزل برادر خود آنقدر نماند كه او را گنهكار پندارد عرض شد يا رسول الله چگونه گنهكارش مىپندارد ؟ فرمود اين قدر ميماند كه ميزبانش نميتواند خرج او را تأمين نمايد .\r\n\r\n( مرد مسلمان در سه چيز خيانت بدل خود راه ندهد )\r\n182 - امام صادق ( ع ) فرمود : رسول خدا ( ص ) در آخرين سفر حج در زمين منى خطبه اى در مسجد خيف خواند و پس از حمد و ثناى الهى فرمود : خداوند دلشاد كند بنده اى را كه سخن مرا بشنود و خوب بفهمد و سپس به كسى كه نشنيده برساند . چه بسا كسى كه مطلبى علمى را به ديگرى مىرساند ولى خود از فهمش عاجز است و چه بسا كسى مطلبى علمى را به ديگرى كه از خود بهتر ميفهمد مىرساند .\r\nسه چيز است كه مرد مسلمان در آن خيانت بدل خود راه ندهد : كار را فقط براى رضاى خدا انجام دادن و خير خواهى در بارهء پيشوايان ملت مسلمان كردن ، و به اجتماع آنان پيوستن كه دعاى خيرشان پشتيبان آنان خواهد بود مسلمانان با يك ديگر برادرند و خونهايشان برابر ، و انجام تعهد پائينترين فردشان بعهدهء\r\n","description":"","footnote":"","page_name":" 167 ","page_number":202},
  {"content":"\r\nهمه مسلمانان است و همه در مقابل اجنبى همدست ميباشند .\r\nشرح -\r\nدر روايت كافى امام صادق جملهء يسعى بذمهتم ادناهم را چنين معنى فرموده‌اند كه اگر مشركى را يكى از افراد پائين ارتش اسلام امان داد بر فرمانده لشكر لازم است كه به تعهد آن سرباز وفا نموده و امان او را محترم شمارد .\r\n\r\n( گفتار پيغمبر : كه بر حقانيت سه چيز سوگند ياد ميكنم )\r\n183 - رسول خدا ( ص ) بعلى ( ع ) فرمود : بر حقانيت سه چيز من سوگند ياد ميكنم : تو و جانشينان بعدى تو معرف خدائيد كه خداوند بجز از راه معرفت شما شناخته نشود و معرف بهشتيانيد زيرا بجز كسى كه شما را بشناسد و شما او را بشناسيد كسى به بهشت نميرود و معرف دوزخيانيد زيرا بجز كسى كه شما را انكار كند و شمايش انكار كنيد كس به آتش دوزخ نمىافتد .\r\n\r\n( هيچ عملى پس از مرگ بدنبال شخص نميرود مگر سه كار )\r\n184 - امام صادق ( ع ) فرمود : اجر و مزد هيچ عملى كه پس از مرگ انجام مىگيرد به انسان نميرسد مگر سه كار : صدقه اى كه در حال حيات جارى ساخته و آن پس از مرگ نيز تا روز قيامت جريان خواهد داشت و موقوفه اى كه از خود بعنوان صدقه گذاشته و بارثاش نبرند و ديگر رفتار هدايت بخشى كه از خود بيادگار گذاشته هم خود به آن عمل ميكرده و هم ديگرى پس از وى ، سوم فرزند شايسته اى كه برايش طلب مغفرت و آمرزش كند .\r\n","description":"","footnote":"","page_name":" 168 ","page_number":203},
  {"content":"\r\n\r\n( خداى عز و جل سه دسته از مردم را در بهشتش جاى نخواهد داد )\r\n185 - ابو هرون مكفوف گويد : امام صادق به من فرمود : اى ابا هرون براستى كه خداى تبارك و تعالى بر خود لازم دانسته كه خيانت كار در جوار رحمت الهى نياسايد گويد : عرض كردم : مقصود از خيانت كار كيست ؟ فرمود : كسى كه از مؤمنى يك درهم دريغ بدارد و يا چيزى از كار دنيا را از وى باز بدارد گويد : گفتم : به خدا پناه ميبرم از خشم خدا فرمود : براستى كه خداى تبارك و تعالى بر خود لازم دانسته كه سه دسته از مردم را در بهشتاش جاى ندهد : آنكه حكم خدا را رد كند يا حكم پيشواى رهنما را ، يا كسى كه حق شخص مسلمانى را باز داشت كند گويد : گفتم : بايد بمؤمن از زيادى دارائى داد ؟\r\nفرمود : از جان و روح بايد داد و اگر مسلمانى جان خود را از مؤمن دريغ بدارد از طينت مؤمن خلق نشده است بلكه شيطان در او شريك بوده است .\r\nمصنف اين كتاب كه خدا هميشه ياورش باد گويد : مقصود از بذل جان و روح اين است كه از آبروى خود در صورتى كه مؤمن نيازمند باشد بذل نمايد و در رفع نيازمنديهايش كوشا باشد .\r\n\r\n( پدران بر سه گونه‌اند )\r\n186 - امام صادق ( ع ) فرمود : پدران بر سه گونه‌اند : آدم كه فرزند مؤمن زايد و جان كه فرزند مؤمن و كافر آورد و ابليس كه فرزندش كافر گردد و در ميانشان زائيدن نيست فقط تخم ميگذارد و جوجه\r\n","description":"","footnote":"","page_name":" 169 ","page_number":204},
  {"content":"\r\nبيرون مىآورد و فرزندانش همگى از جنس نر ميباشند و ماده در ميانشان نيست .\r\n\r\n( مؤمن را سه خصلت داده شده است )\r\n187 - امام باقر ( ع ) فرمود : خداى عز و جل مؤمن را سه خصلت عنايت فرموده است : عزت در دنيا و رستگارى در آخرت و هيبت در دل ستمكاران سپس اين آيه را قرائت فرمود كه * ( وَلِلَّه الْعِزَّةُ وَلِرَسُولِه وَلِلْمُؤْمِنِينَ ) * عزت مخصوص خدا است و مخصوص پيغمبر او است و مخصوص مؤمنين است و نيز اين آيات را خواند * ( قَدْ أَفْلَحَ الْمُؤْمِنُونَ ) * مسلماً مؤمنان رستگار شدند تا آنجا كه ميفرمايد آنان در بهشت براى هميشه و جاودان خواهند بود .\r\n\r\n( سه نفر از همه سزاوارترند كه آرزوى سه چيز داشته باشند )\r\n188 - امام صادق ( ع ) فرمود : براستى كه سزاوارترين مردم كه براى مردم ثروت را آرزو كند همانا بخيلانند زيرا اگر مردم بىنياز شدند طمع در مال بخيلان نكنند و سزاوارترين مردم كه آرزومند شايستگى مردم باشد صاحبان عيباند زيرا اگر مردم شايسته شوند از رسيدگى بعيبهاى ديگران خوددارى ميكنند و سزاوارترين مردم كه آرزوى حلم و بردبارى ديگران داشته باشد بىخردانى هستند كه به گذشت ديگران از بىخردى آنان نيازمنداند ولى بر خلاف اين حقيقت بخيلان نيازمندى مردم را آرزو كنند و صاحبان عيوب معيوب بودن ديگران را آرزومنداند و بىخردان بىخردى مردم را ،\r\n","description":"","footnote":"","page_name":" 170 ","page_number":205},
  {"content":"\r\nدر صورتى كه مردم بهنگام فقر احتياج بمال بخيل پيدا مىنمايند و در حال فساد به كارهاى زشت پنهانى آلوده گان رسيده گى كنند و در موقع بىخردى بمقام تلافى گناهان ديگران برآيند .\r\n\r\n( كارها بر سه گونه است )\r\n189 - رسول خدا ( ص ) : ضمن حديث مفصلى فرمود : كارها بر سه گونه است كارى كه رستگارى در آن براى تو روشن است آن كار را دنبال كن و كارى كه گمراهى در آن براى تو روشن است از آن دورى بجوى و كارى كه در آن اختلاف شده است و روشن نيست آن را بخداى عز و جل بازش گردان .\r\n\r\n( دزدان بر سه گونه‌اند )\r\n190 - امام صادق ( ع ) فرمود : دزدان بر سه گونه‌اند آنكه زكات ندهد و آنكه كابين زنان را براى خود حلال بداند و همچنين كسى كه وامى بگيرد قصد پرداخت آن را نداشته باشد .\r\n\r\n( فرشتگان بر سه طبقه‌اند )\r\n191 - رسول خدا ( ص ) فرمود : فرشتگان بر سه گروه‌اند يك گروه را دو بال هست و يك گروه\r\n","description":"","footnote":"","page_name":" 171 ","page_number":206},
  {"content":"\r\nرا سه بال و يك گروه را چهار بال .\r\n\r\n( جن بر سه گروه است و انسان بر سه گروه )\r\n192 - امام صادق ( ع ) فرمود : جن بر سه گروه است يك گروه با فرشتگان است و يك گروه در فضا به پروازند و يك گروه سگان و مارانند و انسان بر سه گروه است يك گروه در زير سايهء عرشاند روزى كه سايه اى بجز سايهء عرش نيست و يك گروه را حساب و كيفرى هست و يك گروه به صورت آدمى و باطنشان باطن شيطانها است .\r\n\r\n( پشت سر سه كس نبايد نماز جماعت خواند )\r\n193 - امام صادق ( ع ) فرمود : پشت سر سه كس نبايد نماز جماعت خواند كسى كه عقيده اش و مذهبش براى تو نامعلوم است و كسى كه در بارهء ائمه غلو كند گرچه شيعه باشد و كسى كه آشكارا بگناه مرتكب شود گرچه در عقيده اش ميانه رو باشد .\r\nشرح -\r\nآنچه از مجموع روايات وارده در معناى غلو استفاده مىشود و مطابق تحقيق است آن است كه غلو عبارت است از اينكه شخص براى امام ( ع ) مقامى بالاتر از مقام عبوديت حق قائل گردد و در غير اين صورت يعنى با حفظ مقام عبوديت و مخلوقيت هر چند بصفات كماليه در ائمه معتقد باشد و معرفت در بارهء آنان بيشتر پيدا كند تجليلى است از مقام الوهيت كه عظمت مقام خليفه كاشف از عظمت مستخلف و تجليل از نايب تجليل از منوب عنه است نه توهين و تحقير از او .\r\n","description":"","footnote":"","page_name":" 172 ","page_number":207},
  {"content":"\r\n\r\n( سه نخوردنى فربهى آورد و سه خوراكى لاغرى )\r\n194 - امام صادق ( ع ) فرمود : سه چيز فربهى آورد و سه چيز لاغرى اما آن سه كه فربهى آورد هميشه بحمام رفتن و بوى خوش بوئيدن و جامهء نرم پوشيدن است و اما آن سه كه لاغر ميسازد مداومت خوردن تخم مرغ است و ماهى و گل درخت خرما .\r\nمصنف اين كتاب رضى الله عنه گويد : مقصود امام از هميشه بحمام رفتن يك روز در ميان است كه اگر كسى همه روزه به حمام برود لاغر مىشود .\r\n\r\n( همه قضاوتهاى مسلمانان از سه مجرا است )\r\n195 - امير المؤمنين ( ع ) فرمود : همگى مسلمانان از سه راه قضاوت ميكنند گواهى عادلانه يا سوگند قطعى يا روشى كه ائمهء هدى است .\r\n\r\n( سه چيز قرين سه چيز است )\r\n196 - امام رضا ( ع ) فرمود : خداى عز و جل دستور سه چيز را بهمراه دستور سه چيز ديگر صادر فرموده است دستور نماز را با زكات پس هر كس نماز بخواند و زكات نه پردازد نماز او پذيرفته نيست و به سپاسگزارى از خود دستور فرموده با سپاس از پدر مادر پس هر كس از پدر و مادر خود سپاسگزار\r\n","description":"","footnote":"","page_name":" 173 ","page_number":208},
  {"content":"\r\nنباشد خداى را سپاسگزار نيست و دستور فرموده است به تقوى از خدا و صلهء رحم پس هر كس كه صلهء رحم نكند از خداوند پرهيز نكرده است .\r\nشرح :\r\nدستور شكرگزارى حضرت حق و پدر مادر در سورهء لقمان است * ( وَوَصَّيْنَا الإِنْسانَ بِوالِدَيْه حَمَلَتْه أُمُّه وَهْناً عَلى وَهْنٍ وَفِصالُه فِي عامَيْنِ أَنِ اشْكُرْ لِي وَلِوالِدَيْكَ إِلَيَّ الْمَصِيرُ ) * .\r\nو دستور بتقوى و صلهء رحم در سوره نساء است ( * ( وَاتَّقُوا الله الَّذِي تَسائَلُونَ بِه وَالأَرْحامَ ) * ) .\r\n\r\n( سه كس از خداى عز و جل خواهش ميكنند و خداوند خواهش آنان را مىپذيرد )\r\n197 - رسول خدا ( ص ) فرمود : سه كس از خداى عز و جل خواهش ميكنند و خواهش آنان پذيرفته است : پيمبران و سپس دانشمندان و سپس شهيدان .\r\n\r\n( نخستين كسانى كه قرعه بنامشان زده شد سه نفراند )\r\n198 - امام باقر ( ع ) فرمود : نخستين كسى كه قرعه بنامش زده شد مريم دختر عمران بود همان كه خداى عز و جل فرمايد : اى پيغمبر تو نزد آنان نبودى هنگامى كه قلمهاى خود را در آب مىافكندند كه كدام يك سرپرست مريم شوند و تيرهاى قرعه شش عدد بود سپس در بارهء يونس قرعه زدند هنگامى كه با گروهى سوار كشتى بود كشتى در گرداب ايستاد ، آنان قرعه زدند قرعه سه بار بنام يونس افتاد فرمود يونس به طرف سينهء كشتى آمد ديد نهنگ دريا دهان خود را باز كرده او خود را به دهان ماهى افكند ، سپس عبد المطلب بود كه نه فرزند براى او متولد شد پس نذر كرد اگر فرزند دهمين پسر باشد قربانىاش -\r\n","description":"","footnote":"","page_name":" 174 ","page_number":209},
  {"content":"\r\nكند فرمود : چون عبد الله متولد شد با بودن رسول خدا در صلب عبد الله نميتوانست او را قربانى كند به همين جهت ده شتر آورد و قرعه بنام آن ده شتر و عبد الله زد قرعه بنام عبد الله در آمد پس ده شتر ديگر افزود و همين طور قرعه‌ها بنام عبد الله در مىآمد و عبد المطلب هر نوبت ده شتر مىافزود چون عدد شتران به صد رسيد قرعه بنام شتران درآمد عبد المطلب گفت : با پروردگار خودم بانصاف رفتار نكردم قرعه‌ها را تا سه بار تكرار كرد و هر سه نوبت قرعه بنام شتر بيرون مىآمد پس عبد المطلب گفت : الان دانستم كه پروردگارم راضى شد و شتران را نحر كرد .\r\n\r\n( در به سه خاصيت هست )\r\n199 - شهاب بن عبد ربه گويد : شنيدم امام صادق ميفرمود : كه زبير به نزد پيغمبر آمد و بهى بدست داشت رسول خدايش فرمود : اى زبير اين چيست كه بدست دارى ؟ عرض نمود : يا رسول الله اين يك دانه به است فرمود : اى زبير به بخور كه در آن سه خاصيت است عرض كرد : يا رسول الله آن خواص چيست ؟ فرمود : دل را شاد مىكند و بخيل را سخى طبع مىسازد و ترسو را دلير مىكند .\r\nمصنف اين كتاب ( رضي الله عنه ) گويد : از استاد خود محمد بن الحسن شنيدم كه از امام صادق روايت ميكرد كه فرمود : زبير از ما اهل بيت بود تا آنگاه كه جوجه اش ( عبد الله ) بزرگ شد و او را از عقيده اش منحرف ساخت .\r\n","description":"","footnote":"","page_name":" 175 ","page_number":210},
  {"content":"\r\n\r\n( در پياز سه خاصيت هست )\r\n200 - حسن بن على كسائى از دائى خود ميسر برده فروشى روايت مىكند كه گفت : شنيدم امام صادق ميفرمود : پياز بخوريد كه در آن سه خاصيت هست : دهن را خوش بو سازد و گوشت پاى دندان را محكم نمايد و نطفه و آميزش جنسى را مىافزايد .\r\n\r\n( بجز در سه مورد نبايد افسون كرد )\r\n201 - رسول خدا ( ص ) فرمود : بجز در سه مورد نبايد افسون كرد در تب و چشم زخم و خونى كه از جريان باز نايستد .\r\n\r\n( سه چيز از نشانه‌هاى فهم است )\r\n202 - امام رضا ( ع ) فرمود : از نشانه‌هاى فهم ، بردبارى است و دانش و خاموشى براستى كه خاموشى درى است از درهاى حكمت و خاموشى دوستى آرد و رهنماى هر خير و خوبى است .\r\n\r\n( سه چيز را نشايد دميد )\r\n203 - امام صادق ( ع ) فرمود : افسون و غذا و محل سجده را دميدن نشايد -\r\n","description":"","footnote":"","page_name":" 176 ","page_number":211},
  {"content":"\r\n\r\n( در هر كس سه صفت باشد جهنمى است )\r\n204 - امام صادق ( ع ) فرمود : سه صفت در هر مردى باشد بدون پروا به او بگو كه جهنمى است :\r\nستمكارى و ترس و بخل و سه صفت در هر زنى باشد بدون پروا بگويش جهنمى است : بد زبانى و خود خواهى و دامن آلوده گى .\r\n\r\n( هر كس از راه حرام مالى بدست بياورد خداوند سه چيز بر او مسلط گرداند )\r\n205 - امام صادق ( ع ) فرمود : هر كس مالى از راه حرام بدست آورد خداوند بنائى و آب و گل كارى را بر او مسلط مىسازد .\r\n\r\n( آسايش مؤمن در سه چيز است )\r\n206 - امام صادق ( ع ) فرمود : آسايش مؤمن در سه چيز است خانهء وسيعى كه وضع خانواده گى و بدحالى او را از مردم پنهان دارد و همسر نيكوكارى كه در كار دنيا و آخرت يارش باشد و دختر و يا خواهرى كه آنان را بمرگ يا ازدواج از خانه خود بيرون كند .\r\n","description":"","footnote":"","page_name":" 177 ","page_number":212},
  {"content":"\r\n\r\n( از اسباب خوشبختى مرد اين است كه داراى سه چيز باشد )\r\n207 - امام زين العابدين ( ع ) فرمود : از موجبات خوشبختى مرد اين است كه بازرگان شهر و ديار خودش باشد و آميزش با نيكان نمايد و فرزندان مددكار داشته باشد .\r\n\r\n( دعاى سه نفر مستجاب نيست )\r\n208 - وليد بن صبيح گويد : در محضر امام صادق ( ع ) بودم و طبقى خرما نزد آن حضرت بود گدائى آمد حضرتش خرما داد سپس گداى ديگرى رسيد حضرت خرمايش داد سپس گداى ديگر آمد به او هم خرما داد سپس گداى ديگر آمد فرمود : خداوند گشايشى بكارت دهد ، سپس فرمود : اگر مردى سى هزار و يا چهل هزار ثروت داشته باشد و بخواهد همهء ثروت خود را در راه حق تقسيم كند و هيچ براى او نماند ميتواند ولى بىچيز ميگردد و از آن سه گروهى مىشود كه دعايشان بسوى خودشان باز پس آيد گويد : عرض كردم : قربانت شوم آنان كيانند ؟ فرمود كسى كه خداوند عز و جل ثروتى به او روزى فرمايد و او همه را در راههاى خير به بخشد سپس دعا كند كه بار الها روزيم بده ، خداى عز و جلاش فرمايد مگر روزيت نداده بودم ؟ و مرديكه بر زنش ستم مىكند و نفرينش مينمايد به او گفته شود مگر اختيارش را بدست تو نسپرده بودم ؟ و مردى كه در خانه اش نشيند و دنبال كار و كاسبى نرود سپس دعا كند كه\r\n","description":"","footnote":"","page_name":" 178 ","page_number":213},
  {"content":"\r\nپروردگارا روزيم را برسان خداى عز و جلاش فرمايد : مگر راه دنبال روزى رفتن را براى تو قرار نداده‌ام .\r\nشرح - گرچه در همهء نسخه‌هاى كتاب ( و هو ظالم لها ) است ولى ظاهر اين است كه ( و هى ظالمة له ) صحيحتر است يعنى زن بر مرد ستم كند و مرد بعوض اينكه او را طلاق دهد براى رهائى از ستماش دست بنفرين بردارد .\r\nو بالجملة گوئى روايت شريفه قاعده اى كلى بدست ميدهد كه استمداد از وسايل غيبى با دسترسى بوسائل طبيعى كه خداوند در اختيار بشر قرار داده است اثرى نخواهد داشت و اين مطلب يكى از لطايف اسرار توحيد است و فهم آن متوقف بر درك معناى توحيد افعالى است ( دقت شود ) .\r\n\r\n( روزهء رسول خدا هر ماهى سه روز بود )\r\n209 - ابى حمزة گويد : از امام صادق ( ع ) پرسيدم كه روش رسول خدا در روزه چه بود ؟ فرمود :\r\nهر ماهى سه روز پنجشنبهء دههء اول و چهارشنبهء دههء دوم و پنجشنبهء دههء آخر و روزهء اين سه روز معادل روزهء تمام سال است چون خداى عز و جل ميفرمايد هر كس كار نيك انجام دهد ده برابر پاداش دارد و هر كس بواسطهء ناتوانى نتواند اين روزها را روزه بگيرد اگر يك درهم صدقه بدهد اجرش بيشتر از يك روز روزه است .\r\n\r\n( سرگرمى مؤمن در سه چيز است )\r\n210 - امام باقر ( ع ) فرمود : سرگرمى مؤمن در سه چيز است بهره بردارى از زنان و مزاح كردن با برادران و نماز شب .\r\n","description":"","footnote":"","page_name":" 179 ","page_number":214},
  {"content":"\r\n\r\n( هر كس سه خصلت دارا باشد مانند اين است كه همه خير دنيا را دارا است )\r\n211 - رسول خدا ( ص ) فرمود : هر كس بدنش سالم و جانش در امان و خوراك روزانه را داشته باشد مانند اين است كه همهء خير دنيا را دارا است اى فرزند خثعم از دنيا به مقدارى كه جلو گرسنگى تو را بگيرد و بدنت را بپوشاند ترا كافى خواهد بود و اگر خانه اى براى سايهء سر داشته باشى چه بهتر و اگر مركبى براى سواريت باشد به به كه خير است و چه خيرى و بيش از اين حساب دارد يا شكنجه و عذاب ( در حلال دنيا حساب است و در حرامش عذاب ) .\r\nشرح :\r\nدر نسخهء مكتبهء الصدوق گويد : در روايت تصحيف شده است و از طبرانى نقل مىكند كه بجاى ( يا ابن خثعم ) ( بابن آدم جفينة يكفيك ) است و جفينة به معناى كاسهء كوچك است و علنى هم براى اين تصحيف ذكر مىكند هر كه خواهد مراجعه نمايد :\r\n\r\n( رسول خدا روز كندن خندق سه كلنگ زد و بهر كلنگى يك تكبير گفت )\r\n212 - براء بن عازب گويد : چون رسول خدا دستور كندن خندق را صادر فرمود سنگ بزرگ سختى پيدا شد كه به پهناى خندق بود و كلنگها در آن كارگر نبود پس رسول خدا تشريف آورد چون بر آن سنگش نظر افتاد جامهء خود از تن بگرفت و كلنگ را برداشت و بسم الله گفته چنان محكم كلنگ\r\n","description":"","footnote":"","page_name":" 180 ","page_number":215},
  {"content":"\r\nرا زد كه يك سوم سنگ شكست فرمود : الله اكبر كليدهاى شام به من داده شد و به خدا قسم هم اكنون كاخهاى سرخ فام شام را مىبينم سپس كلنگ دوم را زد و گفت : بسم الله يك سوم ديگر از سنگ شكافت فرمود الله اكبر كليدهاى فارس به من داده شد . به خدا كه كاخ سفيد مداين را مىبينم سپس كلنگ سوم را زد و باقيمانده سنگ بشكافت و فرمود : الله اكبر كليدهاى يمن به من داده شد به خدا كه از همين جا درهاى صنعا ( پايتخت يمن ) را مىبينم .\r\n\r\n( محبوبترين كارها نزد خداى عز و جل سه چيز است )\r\n213 - عبد الله بن مسعود گويد : از رسول خدا پرسيدم كدام عمل نزد خداى عز و جل محبوبتر است فرمود : نماز را بوقتش خواندن عرض كردم : پس از آن چه چيز ؟ فرمود نيكى در بارهء پدر و مادر عرض كردم پس از آن چه چيز ؟ فرمود جهاد در راه خداى عز و جل .\r\nابن مسعود گويد : رسول خدا همين را فرمود و اگر من بيشتر پرسيده بودم مسلم بيشتر ميفرمود\r\n\r\n( ترسناكتر از هر چيز بر امت من سه چيز است )\r\n214 - رسول خدا ( ص ) فرمود : ترسناكتر از هر چيز بر امت من سه چيز است لغزش دانشمند\r\n","description":"","footnote":"","page_name":" 181 ","page_number":216},
  {"content":"\r\nيا استدلال منافق با قرآن بر مدعاى باطل خود يا دنيائى كه شما را تا سرحد مرگ ببرد به دنيا در بارهء خود بدبين باشيد .\r\n\r\n( كسى كه خدا و روز قيامت را باور دارد سه كار نكند )\r\n215 - رسول خدا ( ص ) فرمود : كسى كه خدا و روز قيامت را باور دارد سر سفره اى كه در آن ميگسارى شود نمىنشيند و كسى كه خدا و روز قيامت را باور دارد بىلنگ بحمام نمىرود و كسى كه خدا و روز قيامت را باور دارد نمىگذارد همسرش بحمام بيرون خانه رود .\r\n\r\n( بر اين امت فقط از سه چيز بايد ترسيد )\r\n216 - رسول خدا ( ص ) فرمود : پس از مرگم فقط از سه چيز بر امتم مىترسم قرآن را تأويل كنند نه آنچنان كه بايد يا لغزش دانشمندى را پيروى كنند يا آنكه مال و ثروت در آنان تا آن اندازه شود كه طغيان كنند و سر مست شوند و هم اكنون شما را از راه چارهء اين آگاه ميكنم اما راجع به قرآن چاره اين است كه بمحكمات و دستورات صريحش عمل كنيد و بمتشابهات و آياتى كه مضمونش صريح نيست\r\n","description":"","footnote":"","page_name":" 182 ","page_number":217},
  {"content":"\r\nايمان قلبى داشته باشيد و اما راجع بدانشمند كه لغزشى كرده منتظرش باشيد تا از خطاى خود باز گردد و از لغزش او پيروى نكنيد و اما راجع بمال چاره اش سپاسگزارى نعمت و اداى حق مال است .\r\n\r\n( پيغمبر از دنيا سه چيز را دوست داشت )\r\n217 - رسول خدا ( ص ) فرمود : از دنيا سه چيز به نظر من خوش آيند است زنان و عطر ولى روشنى چشم من در نماز است .\r\n218 - رسول خدا ( ص ) فرمود : از دنياى شما آنچه خوش آيند من است زنانند و عطر ولى روشنى چشمم در نماز قرار داده شده است .\r\nمصنف اين كتاب ( رضي الله عنه ) گويد : كه افراد بيدين اين خبر را دست آويز نموده و ميگويند كه پيغمبر فرمود : از دنياى شما سه چيز به نظر من جلوه گر شده است زنان و بوى خوش و خواست كه سومى را بگويد پشيمان گشته و گفت : روشنى چشم من در نماز قرار داده شده است ولى اين بيدينان دروغ گفتند زيرا غرض اصلى پيغمبر از اين خبر نبود مگر فقط نماز زيرا خودش فرمود دو ركعت نمازى كه شخص زن دار بخواند برتر است نزد خداوند از هفتاد ركعت نماز شخصى كه همسر نداشته باشد و خداوند كه زنها را در نظر پيغمبر محبوب فرموده بود بخواطر نماز بود و همچنين فرمود : دو ركعت نمازى كه شخص خوش بو ميخواند برتر است از هفتاد ركعت كه بدون عطر خوانده شود پس عطر نيز بخاطر نماز\r\n","description":"","footnote":"","page_name":" 183 ","page_number":218},
  {"content":"\r\nمحبوب نظر آن حضرت بوده است سپس فرمود : نور چشم من در نماز قرار داده شد زيرا اگر مردى خود را خوش بو كند و همسر اختيار كند ولى نماز نخواند او را در همسر گرفتن و عطر زدن هيچ فضيلت و پاداشى نخواهد بود .\r\n\r\n( امام صادق هيچ گاه فارغ از يكى از سه كار نبود )\r\n219 - محمد بن زياد گويد : از مالك بن انس فقيه مدينه شنيدم كه ميگفت : من هر وقت به خدمت امام صادق جعفر بن محمد ميرسيدم به منظور احترام از من مخده و بالش براى من پيش ميداشت و ميفرمود اى مالك من تو را دوست ميدارم و من از اين اظهار محبت مسرور ميشدم و خداى را بر اين موهبت سپاسگزار ميشدم و حضرتش هيچ گاه فارغ از يكى از سه كار نبود يا روزه دار بود و يا به نماز ايستاده بود و يا مشغول ذكر خدا بود و آن حضرت از عباد بزرگ و زهاد بزرگوار بود آنان كه از خداى عز و جل ميترسند .\r\nاو سخنور و خوش مجلس بود و محضرى پر فيض داشت هر گاه كه ميگفت : رسول خدا فرمود ، رنگاش گاهى سبز ميشد و گاهى زرد بطورى كه آشنايانش او را نميشناختند من سالى در خدمتش به حج رفتم چون بوقت احرام بر مركب خويش نشست هر چه خواست تلبيه گويد صدا گلوگيرش ميشد و تلبيه گفتن نميتوانست و نزديك بود از مركب به روى زمين افتد عرض كردم : يا ابن رسول الله تلبيه بگو كه ناچار بايد بگوئى فرمود :\r\nاى پسر ابى عامر چگونه جرات لبيك گفتن داشته باشم در صورتى كه ميترسم خداى عز و جل در جواب من بگويد لا لبيك و لا سعديك .\r\n","description":"","footnote":"","page_name":" 184 ","page_number":219},
  {"content":"\r\n\r\n( زائر حضرت رضا در سه مورد بهره مند مىشود )\r\n220 - امام رضا عليه السّلام فرمود : هر كس مرا در غربت زيارت كند من بروز قيامت در سه جا به نزد او خواهم آمد تا از ترسهاى آنها نجاتش بخشم : هنگامى كه نامه‌هاى اعمال مردم از راست و چپ پران شوند و در نزد صراط و در نزد ميزان .\r\n221 - حسين بن على عليه السّلام فرمود : شنيدم پدرم امير المؤمنين ميفرمود : كارها بر سه حالتند واجبات و مستحبات و گناهان اما واجبات بامر خدا است و برضاى او و به حكم خدا و تقدير و خواست او است و بعلم او اما مستحبات پس بامر خداوند نيست ولى برضاى خداست و بقضاء الهى است و بخواست او است و علم خداى عز و جل اما گناهان پس بامر خداوند نيست ولى بقضاء الهى است و تقدير خداوندى و بخواست و علمش و گنهكار را بكيفر خواهد رساند .\r\nمصنف اين كتاب ( رضي الله عنه ) گويد : معناى اينكه گناهان به قضاى الهى است اين است كه خداوند در مورد گناهان حكم فرموده است كه بندگانش آن اعمال را مرتكب نشوند و معناى اينكه گناهان بتقدير\r\n","description":"","footnote":"","page_name":" 185 ","page_number":220},
  {"content":"\r\nالهى است اين است كه خداوند اندازهء گناهان را ميداند كه هر كس تا چه حد گنهكار است و معناى اينكه گناهان بخواست خداوند است اين است كه خداوند خواسته است كه جلو گنهكار را از ارتكاب بگناه نگيرد و او را مجبور به ترك گناه نكند بلكه فقط بگفتار و ترساندن او را از گناه باز دارد .\r\n\r\n( امام باقر فرزندش امام صادق را سه دستور داد و از سه كار نهى فرمود )\r\n222 - سفيان ثورى گويد : به خدمت جعفر بن محمد عليه السّلام : ( آن راستگوى فرزند راستگو ) رسيدم عرض كردم : اى فرزند رسول خدا مرا وصيتى بفرما ، فرمود : اى سفيان دروغگو را مردانگى نباشد و شاهان برادرى ندانند و حسود روى آسايش نه بيند و شخص بد اخلاق به مقام سيادت و آقائى نرسد عرض كردم : اى فرزند رسول خدا بيشترم وصيت بفرما ، فرمود : اى سفيان به خداوند اعتماد داشته باش تا مؤمن باشى و به آنچه خداوند نصيب فرموده راضى باش تا بىنياز گردى و با هر كه همسايه شدى همسايهء نيكو باش تا مسلمان شوى با تبهكار همنشين مشو كه از تبهكاريش تو را نيز بياموزد و در كار خويش با كسانى مشورت كن كه از خداى عز و جل بترسند عرض كردم : اى فرزند رسول خدا بيشترم فرما آن حضرت مرا فرمود : اى سفيان هر كس كه بخواهد با نداشتن فاميل بعزت برسد و با نداشتن ثروت بىنياز گردد و با نداشتن قدرت در دلها هيبت بهمرساند ميبايست از زير بار ذلت گناه و نافرمانى خداوند بيرون آمده و تاج عزت فرمانبرى خداى را بر سر نهد عرض كردم : اى فرزند رسول خدا بيشترم فرما ، مرا فرمود اى سفيان پدرم مرا به سه چيز امر فرمود و از سه چيز نهى كرد و از جمله آنكه فرمود : فرزندم هر كه با همنشين بد نشيند سالم نماند و هر كس در رهگذر بد قدم بردارد بد نام گردد و هر كس اختيار زبان\r\n","description":"","footnote":"","page_name":" 186 ","page_number":221},
  {"content":"\r\nخويش را نداشته باشد پشيمانى بيند سپس شعرى بدين مضمون خواند كه فرمود : زبانت را بگفتار نيك عادت بده تا از زبان بهره مند گردى كه زبان را بهر چه عادتش دهى عادت پذير است .\r\nهر زبان مأمور است كه هرطور تو براى او روش خير يا شر معين كنى بپذيرد اكنون تو نيكو بنگر تا چگونه عادت دارى .\r\n\r\n( هنگامى كه امام قائم ظهور كند سه فرمان صادر فرمايد كه پيش از او هيچ كس چنين فرمانى نداده است )\r\n223 - على بن ابى حمزة گويد : امام صادق و امام موسى بن جعفر فرمودند اگر امام قائم قيام كند سه فرمان دهد كه هيچ كس پيش از او چنين فرمانى نداده است پيرمرد زناكار را بكشد و آن را كه زكات ندهد بكشد و برادر را از برادر در ( اظله ) ارث ميدهد .\r\nشرح :\r\nشايد مقصود از اظله عالم ذر باشد چنانچه در روايات از آن عالم بظلال و اظله تعبير شده است و بنا بر اين ، معناى روايت چنين است كه اشخاصى كه در آن عالم با يك ديگر برادر بوده‌اند و خداوند در ميان آنان برادرى و محبت قرار داده است در زمان ظهور دولت مهدوى عليه السّلام از يك ديگر ارث مىبرند و يا اينكه مقصود از اظله سايه‌هاى اين عالم و كناية از مسكن و خانه باشد يعنى از خانه برادر سهمى هم به برادر ميدهد تا سايه سرى داشته باشد .\r\n\r\n( فرمايش پيغمبر بسلمان كه تو را بهنگام بيمارى سه خصلت است )\r\n224 - على بن ابى طالب عليه السّلام فرمود : رسول خدا ( ص ) بسلمان فارسى فرمود : اى سلمان هر گاه\r\n","description":"","footnote":"","page_name":" 187 ","page_number":222},
  {"content":"\r\nكه بيمار گردى تو را در آن حال سه خصلت است : مورد توجه خاص خداوندى و دعايت در آن حال مستجاب است و بيمارى گناهى براى تو باقى نميگذارد و همهء گناهان تو ميريزد خداوند تا پايان عمر تو را از نعمت عافيت برخوردار فرمايد .\r\n\r\n( گفتار عمر : كه از سه كار پيش خدا توبه كارم )\r\n225 - يحيى بن عبد الله گويد : عمر بهنگام مرگ چنين گفت : كه از سه كار بسوى خداوند توبه ميكنم از اينكه من و ابو بكر اين خلافت را بناحق از مردم گرفتيم و از اينكه پس از خود خليفه براى مردم گماشتم و از اينكه پارهء از مسلمانان را بر پارهء ديگر برترى بخشيدم .\r\nشرح : يكى از سنتهاى قطعى پيغمبر ( ص ) اين بود كه غنائم و درآمد مسلمانان را بطور مساوى در ميان آنان تقسيم ميفرمود زيرا متعلق حق همه مسلمانان بود و ترجيح دادن يكى از مسلمانان مستلزم محروميت ديگرى بود بنا بر اين در تقسيم فيء در غنائم همه مسلمانان بطور مساوى سهم ميبردند و نخستين كسى كه به تبعيض در اين مورد رفتار نمود عمر بن الخطاب بود كه چون بخلافت رسيد سابقين را بر ديگران ترجيح داد و مهاجرين از قريش را بر ديگر مهاجرين تفضيل داد و مهاجرين را بر انصار و عرب را بر عجم و همچنين ديگر تبعيضهائى كه در تقسيم اموال بيت المال از او سر زد و در زمان ابى بكر عمر اين پيشنهاد را بابى بكر نمود ولى او نپذيرفت و گفت : خداوند به چنين تبعيض دستور نفرموده است بلكه فرموده است * ( إِنَّمَا الصَّدَقاتُ لِلْفُقَراءِ وَالْمَساكِينِ ) * . . . تا آنكه خود بخلافت رسيد و نظريهء خود را عملى ساخت عثمان نيز پس از او همين رويه را به صورتى بدتر ادامه داد تا آنكه زمام خلافت بدست امير المؤمنين افتاد مجدداً بسيرهء رسول خدا صلى الله عليه و آله بازگشت داستان حديدهء محماة يكى از شواهد زنده مطلب است .\r\n226 - جابر بن عبد الله گويد : من بهنگام مرگ عمر ببالينش بودم كه ميگفت : از سه كار بسوى\r\n","description":"","footnote":"","page_name":" 188 ","page_number":223},
  {"content":"\r\nخداوند توبه ميكنم : از اينكه اسيران يمن را باز گرداندم و از اينكه از لشكر اسامة باز گشتم با اينكه رسول خدا او را امير لشكر كرده بود و لازم بود كه ما در زير پرچم او باشيم و از پيمانى كه بر عليه اين خاندان بستيم كه پس از وفات رسول خدا نگذاريم يكنفر از افراد اين خانواده بر ما فرمانروائى كند\r\n227 - زياد بن عيسى گويد : شنيدم از امام باقر ( ع ) كه ميفرمود عمر را چون مرگ فرا رسيد گفت : توبه ميكنم بسوى خدا از اينكه از لشكر اسامة باز گشتم و توبه ميكنم بسوى خدا از اينكه اسيران يمن را آزاد نمودم و توبه ميكنم از تصميمى كه در دلهاى خود گرفتيم و از خداوند ميخواهيم كه ما را از زيان آن تصميم نگاه دارد و براستى كه بيعت ابى بكر كارى بود بىمشورت و ناگهانى .\r\n\r\n( گفتار ابى بكر كه اندوهى از دنيا بر دل ندارم جز اينكه اى كاش سه كار كه از من سر زد سر نزده بود و سه كار را كه انجام ندادم اى كاش انجام داده بودم و اى كاش سه چيز را از رسول خدا پرسيده بودم )\r\n228 - پدر عبد الرحمن بن عوف گويد : ابو بكر در همان بيمارى كه از دنيا رفت گفت :\r\nآگاه باشيد كه من از دنيا هيچ اندوهى بدل ندارم جز اينكه اى كاش سه كارى را كه كرده‌ام نميكردم و سه كارى را كه نكرده‌ام انجام ميدادم و سه چيز كه اى كاش از رسول خدا پرسيده بودم اما آن سه كار\r\n","description":"","footnote":"","page_name":" 189 ","page_number":224},
  {"content":"\r\nكه اى كاش نكرده بودم : اى كاش در خانه فاطمه را نميگشودم هر چند با بسته بودنش كار بجنگ ميكشيد و اى كاش فجأة را به آتش نميسوزاندم و او را به آسانى و نرمى كشته بودم يا پيروز و كامياب رهايش كرده بودم و اى كاش روز سقيفه من كار را به گردن يكى از دو نفر ميانداختم : عمر يا ابو عبيدة كه يكى از آن دو فرمانروا ميشد و من وزير او ميشدم و اما آن سه كار كه نكردم و اى كاش انجام داده بودم : كاش روزى كه اشعث را به حالت اسيرى نزد من آوردند گردنش را زده بودم كه بگمانم هر بد خواهى را مىبيند به او كمك ميدهد و اى كاش هنگامى كه خالد را براى جنگ با مرتدين فرستادم خودم نيز بدهى در همان نواحى ميرفتم و مسلط بر اوضاع بودم تا اگر مسلمانان پيروز ميشدند كه شده بودند و اگر نيرنگى بر آنان زده ميشد كه از پيروزى محروم ميشدند در فكر چاره ءاى ميبودم و كمكى به آنان ميرساندم .\r\nاى كاش هنگامى كه خالد را بشام ميفرستادم عمر بن الخطاب را نيز به طرف مشرق يعنى ( عراق و ايران ) ميفرستادم كه اگر در اين دو جبهه جنگ را شروع كرده بودم هر دو دست راست و چپ خود را در راه خدا گشوده بودم .\r\nو اما سه مطلبى كه كاش از رسول خدا پرسيده بودم اينكه كاش پرسيده بودم كار خلافت او با كيست ؟ تا با كسى كه شايسته اين كار است بر سر خلافت منازعه و كشمكش نميداشتيم .\r\nاى كاش پرسيده بودم كه آيا طايفه انصار هم از كار خلافت سهمى دارند ؟ و اى كاش پرسيده بودم كه برادر و عمو چگونه ارث مىبرند كه در دلم بدانستن اين حكم نيازمندم .\r\n","description":"","footnote":"","page_name":" 190 ","page_number":225},
  {"content":"\r\nمصنف اين كتاب گويد : كه جريان روز غدير براى هيچ كس عذرى باقى نگذاشت اين سخن فاطمهء زهرا سرور زنان است كه چون از تصرف در فدك جلوگيرى شد و حضرتش با انصار گفتگو فرمود گفتند : اى دختر محمد اگر ما پيش از بيعت با ابى بكر اين سخن را از تو مىشنيديم هرگز جز با على با هيچ كس بيعت نميكرديم فرمود : مگر پدرم روز غدير خم براى كسى عذرى باقى گذاشت ؟\r\nشرح : فجاءه بضم و مد بر وزن غرابة است و بعضى هم فجأه بر وزن عمرة نوشته است و سرگذشت او كه ابو بكر از سوزانيدش اظهار پشيمانى كرده است اين است كه او مردى بود بنام اياس بن عبد الله بن عبد يا ليل از قبيلهء بنى سليم نزد ابى بكر آمده و گفت : من مسلمانم و ميخواهم با مرتدين جهاد كنم به من مركب و اسلحه بده ابو بكر نيز او را مركب و اسلحه داد فجاءة كه اسلحه را گرفت از مدينه بيرون رفت و بر خلاف اظهاراتش بهر كس كه ميرسيد از مسلمان و مرتد اموالش را ضبط ميكرد و هر كس از دادن مالاش خوددارى ميكرد مورد حمله فجأه قرار ميگرفت چون بابى بكر گزارش رسيد به طريفة بن حاجز دستور كتبى داد كه نظر باينكه دشمن خدا فجاءة پيش من آمده و اظهار مسلمانى نمود و از من درخواست كرد كه او را به منظور جنگ با مرتدين از اسلام تقويت كنم من نيز او را سلاح و مركب دادم اينك به من خبر قطعى رسيده است كه اين دشمن خدا متعرض مردم است چه مسلمان و چه مرتد ، اموالشان را ضبط مىكند و هر كس از دادن مال سرپيچى مىكند كشته مىشود دستور اين است كه با تمام افراد نظامى مسلمان بر او بتاز تا آنكه او را بكشى و يا اسير نموده نزد منش آورى طريفة بدستور ابى بكر بر او بتاخت فجاءة از ميدان فرار نمود ولى طريفه او را تعقيب كرده و اسيرش نمود و به نزد ابى بكر فرستاد چون فجاءة نزد ابى بكر رسيد ابو بكر دستور داد كه در مصلاى مدينه آتشى بر افروختند و فجاءة را دست بسته بميان آتش افكندند .\r\nو اما اشعث همان اشعث بن قيس كندى زنديق است كه بواسطهء سركشى و سرپيچى از بيعت و ندادن زكات با لشكر اسلام جنگيد و چون قشون اسلام آنان را تعقيب كرد بقلعه اى پناهنده شدند و چون كار بر آنان سخت شد اشعث براى هفتاد نفر امان گرفت و تسليم شد اشعث هنگام شمردن هفتاد نفر خود را بشمار نياورد ابو بكر گفت : خودت در قرار داد امان نيستى و تو را خواهم كشت او در جواب گفت :\r\nتو را بكارى راهنمائى كنم كه از كشتنم بهتر باشد و آن اينكه مرا براى دشمنان خودت ذخيره كن ابو بكر از كشتنش صرف نظر كرد و خواهرش را به او تزويج نمود و بعد پشيمان شد .\r\n\r\n( گفتار عبد الله بن مسعود : دانشمندان روى زمين سه نفرند )\r\n229 - عبد الله بن مسعود گويد : دانشمندان روى زمين سه نفرند يك دانشمند در شام است و\r\n","description":"","footnote":"","page_name":" 191 ","page_number":226},
  {"content":"\r\nدانشمند ديگر در حجاز و سومى در عراق اما دانشمند شام ابو الدرداء است .\r\nو اما دانشمند حجاز پس او على است و اما دانشمند عراق يكى از برادران شما است كه در كوفه است دانشمند شام و عراق بدانشمند حجاز نيازمنداند ولى دانشمند حجاز از آن دو بىنياز است .\r\nشرح :\r\nمقصود عبد الله بن مسعود از دانشمند كوفه خودش مىباشد چنانچه از شيرازى در طبقات الفقهاء نقل شده است كه مسروق گفت : سرانجام دانش سه نفر را نصيب گرديد دانشمندى را در مدينه و دانشمندى را در شام و دانشمندى را در عراق . دانشمند مدينة على بن ابى طالب است و دانشمند عراق عبد الله بن مسعود و دانشمند شام ابو الدرداء هر گاه كه اين سه نفر بهم ميرسيدند دانشمند عراق و شام از دانشمند مدينة سؤالات علمى مينمودند ولى دانشمند مدينة از آن دو سؤالى نميكرد .\r\n\r\n( سه نفر حتى يك چشم بهم زدن بوحى الهى كافر نشدند )\r\n230 - رسول خدا ( ص ) فرمود : سه نفر حتى يك چشم بهم زدن بوحى الهى كافر نشدند مؤمن آل يسن و على بن ابى طالب و آسيه همسر فرعون .\r\n\r\n( پاداش كسى كه سه دختر داشته باشد و بر آنان صبر كند )\r\n231 - رسول خدا ( ص ) فرمود : هر كس سه دختر داشته باشد و نگهدارى و غم و شادى آنان را متحمل گردد در روز قيامت او را از آتش و عذاب محافظت خواهند نمود .\r\n","description":"","footnote":"","page_name":" 192 ","page_number":227},
  {"content":"\r\n\r\n( روز قيامت سه چيز به پيشگاه الهى شكايت خواهند نمود )\r\n232 - جابر گويد : شنيدم رسول خدا ميفرمود : روز قيامت سه چيز بعرصهء محشر مىآيند و شكايت مىكنند قرآن و مسجد و خاندان پيغمبر قرآن عرض حالش اين است كه پروردگارا مرا بسوزاندند و پاره پاره كردند و مسجد ميگويد پروردگارا مرا تعطيل كردند و حقم را ضايع ساختند .\r\nعترة پيغمبر ميگويند ! پروردگارا ما را كشتند و راندند و آواره كردند اين هنگام من به دو زانو مىنشينم تا داد اين سه را از دشمنانشان بستانم خداى جل جلاله مرا ميفرمايد : كه بدادستانى اين سه من خود سزاوارترم .\r\n\r\n( از سه كس قلم تكليف برداشته شده است )\r\n233 - ابى ظبيان گويد : زنى ديوانه را كه زنا داده بود به نزد عمر آوردند عمر دستور داد تا سنگسارش كنند زن را كه براى اجراى حكم مىبردند گذارشان بعلى افتاد فرمود : جريان چيست ؟ گفتند زنى است ديوانه كه مرتكب زنا شده است و اكنون عمر دستور سنگسارشدنش را صادر كرده است فرمود :\r\nشتاب نكنيد آنگاه به نزد عمر آمد و فرمود : مگر ندانسته اى كه قلم تكليف از سه كس برداشته شده است از بچه تا شهوت جنسى از او دفع شود و از ديوانه تا به خود آيد و از خواب رفته تا بيدار گردد ( مصنف اين كتاب ) گويد : اين حديث چنين بيان كرده است ولى آنچه مسلم است گفتار اهل\r\n","description":"","footnote":"","page_name":" 193 ","page_number":228},
  {"content":"\r\nبيت در اين باره اين است كه اگر مرد ديوانه زنا كرد حدش ميزنند ولى اگر زن ديوانه زنا داد حدش نزنند براى اينكه مرد ديوانه خودش اقدام به اين عمل مينمايد ولى زن ديوانه به اين كار واداشته مىشود .\r\nشرح - مقصود از حد مرد ديوانه كه مصنف ميفرمايد تعزير است نه حد شرعى : ( رجم ) زيرا شرط تكليف عقل است و حد بر مخالفت تكليف است و اين روايت تكرار شده است بشمارهء 40 از همين باب مراجعه شود .\r\n\r\n( بخل منشأ سه خصلت نكوهيده است )\r\n234 - رسول خدا ( ص ) فرمود : از بخل كناره گيريد كه پيشينيان شما بواسطهء همين بخل نابود شدند آنان را واداشت تا دروغ گفتند و واداشت تا ستم كردند و واداشت تا از خويشاوندان بريدند .\r\n235 - رسول خدا ( ص ) فرمود : از ناسزا گفتن كناره گيريد كه خداى عز و جل ناسزا گوى بىآبرو را دوست ندارد و از ستم كناره گيريد زيرا كه ستم در پيشگاه الهى باعث تيره گيهاى روز قيامت گردد و از بخل كناره گيريد كه آن پيشينيان شما را وادار كرد تا آنكه خون يك ديگر ريختند و آنان را وادار كرد تا آنكه از خويشاوندان خود بريدند و وادارشان كرد تا آنكه پردهء شرم دريدند و تجاوز به فاميل نزديك و محرم خود را بر خود روا ديدند .\r\n\r\n( آغاز كار پيغمبر از سه چيز شروع شد )\r\n236 - ابى امامة گويد : رسول خدا را عرض كردم : يا رسول الله آغاز كار شما از چه شروع\r\n","description":"","footnote":"","page_name":" 194 ","page_number":229},
  {"content":"\r\nشد ؟ فرمود : از دعاى پدرم حضرت ابراهيم و مژدهء عيسى بن مريم و خوابى كه مادرم ديد كه نورى از او بيرون آمد كه بر كاخهاى شام درخشيدن گرفت .\r\nشرح :\r\nبدعاى ابراهيم اشاره شده است در آيه شريفه * ( رَبَّنا وَابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ ) * . . . البقرة : 129 و بمژده عيسى بن مريم در آيه شريفه * ( وَمُبَشِّراً بِرَسُولٍ يَأْتِي مِنْ بَعْدِي اسْمُه أَحْمَدُ ) * سورهء صف آيه 6 .\r\n\r\n( هر كس سه كار انجام دهد در سود و زيان مسلمانان شريك است )\r\n237 - رسول خدا ( ص ) فرمود : هر كس كه رو بقبلهء ما كند و نماز را به ترتيبى كه ما ميخوانيم بخواند و از گوشت حيوانى كه ما سر بريده باشيم بخورد در سود و زيان ما شريك خواهد بود .\r\n\r\n( سه چيز است كه هر كدام ، يك چهل و پنجم از مقام پيغمبرى است )\r\n238 - رسول خدا ( ص ) فرمود : رفتار شايسته و قيافهء شايسته و ميانه روى يك چهل و پنجم از مقام نبوت است .\r\n","description":"","footnote":"","page_name":" 195 ","page_number":230},
  {"content":"\r\n239 - رسول خدا ( ص ) فرمود : حقيقت ايمان آنست كه دل بشناسد و زبان اقرار و اعتراف كند و اعضاء تن به لوازم آن عمل كنند .\r\n240 - ابى الصلت هروى گويد : از امام رضا پرسيدم حقيقت ايمان چيست ؟ فرمود : عقيده ايست در دل و گفتارى در زبان و كردارى است با اعضا و جوارح بدن حقيقت ايمان نيست مگر اين چنين .\r\n241 - امام هشتم از پدران بزرگوارش روايت فرموده است كه رسول خدا فرمود ايمان عبارت است از شناسائى دل و اقرار زبان و كردار اعضاء و جوارح بدن .\r\n242 - رسول خدا ( ص ) فرمود : ايمان يعنى اقرار زبان و شناسائى قلب و عمل اعضاء بدن عبد السلام بن صالح اين روايت را از ابو الصلت و او از امام هشتم و امام هشتم از پدرش و او از پدر بزرگ و همين طور تا ميرسد برسول خدا روايت نموده است و ابو حاتم گفته است كه اگر اين سلسلهء سند بر\r\n","description":"","footnote":"","page_name":" 196 ","page_number":231},
  {"content":"\r\nديوانه اى خوانده شود باعث بهبودى او مىشود .\r\nشرح : ) حقيقت ايمان همان عقيده و باور كردن قلب است چنانچه در بقيهء اخبار آمده است و مقصود در اين چند روايت بيان مرتبهء كامله از ايمان است كه اثر معرفت از باطن به ظاهر رسد و زبان و جوارح نيز با عقيدهء قلبى هم آهنگ باشند .\r\n\r\n( سه كس به بهشت ميروند )\r\n243 - رسول خدا ( ص ) فرمود : سه كس به بهشت نروند دائم الخمر و كسى كه هميشه بسحر و جادو مشغول باشد و كسى كه از خويشان خود قطع رابطه كند و هر كس با حالت دائم الخمرى بميرد خداوند از نهر غوطه در گلويش ريزد عرض شد نهر غوطه چيست ؟ فرمود : از ميان پاهاى زنان ناپاك و هرجائى جوئى روان مىشود كه بوى گندش دوزخيان را آزار دهد .\r\n244 - امام صادق ( ع ) فرمود : سه كس به بهشت نروند خونريز و شرابخوار و كسى كه رفتارش سخن چينى است .\r\n\r\n( در بارهء كسى كه سه فرزند از دست داده باشد )\r\n245 - رسول خدا ( ص ) فرمود : كسى كه داغ مرگ سه فرزند خود را به بيند و آنان را به حساب\r\n","description":"","footnote":"","page_name":" 197 ","page_number":232},
  {"content":"\r\nخداى عز و جل منظور بدارد و بىتابى نكند بهشت رفتن براى او حتمى است .\r\n\r\n( ثواب سه كار : وضوى كامل گرفتن سلام را آشكار كردن و پنهانى صدقه دادن )\r\n246 - انس بن مالك گويد : روزى رسول خدا فرمود : اى انس وضو را كامل بگير و آب را بهمهء اعضاى وضوء برسان تا از پل صراط همانند ابر بگذرى و سلام را آشكارا بگو تا خير و بركت خانه است زياده شود و صدقهء پنهانى بسيار بده كه صدقه به پنهانى دادن آتش خشم پروردگار عز و جل را خاموش مىكند\r\n\r\n( سه برادر بودند كه هر يك با برادر بعدى ده سال فاصله داشت )\r\n247 - ابن عباس گويد : ميان طالب و عقيل ده سال و ميان عقيل و جعفر ده سال و ميان جعفر و على ده سال فاصله بود و على عليه السّلام از همه برادرها كوچكتر بود .\r\n","description":"","footnote":"","page_name":" 198 ","page_number":233},
  {"content":"\r\n\r\n( پس از سه پيش آمد مردم مسلمان خوار شدند )\r\n248 - عمر بن بشر همدانى گويد : ابى اسحق را گفتم : كى مردم خوار شدند ؟ گفت : هنگامى كه حسين بن على كشته شد و زياد را معاوية بن ابى سفيان برادر خويش خواند و حجر بن عدى كشته شد .\r\nشرح :\r\nكشته شدن حسين بن على عليه السّلام بزرگترين مظهر حكومت ديكتاتورى بنى اميه و ايجاد محيط خفقان است و زياد زنازادهء بىپدر را معاوية كه بنام خلافت بر مسند اسلام تكيه زده بود برادر خويش خواندن و اين ننگ تاريخ را به خود گرفتن نشانهء بىبند و بارى و پا بند نبودن حكومت بنى امية باصول شرافت و فضيلت است و كشته شدن حجر بن عدى كه از زهاد و ابدال و عباد عصر بود و در اثر مخالفت با حكومت زياد در عراق بدست معاوية كشته شد بهترين شاهد بر كشتن فضيلت و تقوى در محيط حكومت بنى اميه است و پيدا است اجتماعى كه اين چنين حكومتى بر آنان مسلط گردد در چه پايه از ذلت و بدبختى بسر خواهد برد .\r\nو اما داستان پيوستن زياد بابى سفيان و اينكه معويه او را بعنوان برادر خود به ابى سفيان نسبت داد بطور متواتر نقل شده و زبان زد همه است زياد كه كنيه اش ابو المغيرة و مادرش : سمية كنيز يكى از روستائيان فارس بود روستائى نامبرده بيمار شد و حرث بن كلده را كه طبيب ثقفى بود براى معالجهء خود خواست و در نتيجهء مداواى حرث حال مريض بهبودى يافت سمية را بعوض اين خدمت بدكتر معالج بخشيد سمية دو فرزند بنام نفيع و نافع براى او آورد و سپس سمية را حرث براى غلام رومى خود كه نامش عبيد بود تزويج نمود در اين هنگام چنين اتفاق افتاد كه ابو سفيان بطائف رفت و از ابى مريم سلولى ميفروش درخواست كرد كه زنى براى هم خوابه گى براى او بياورد او هم سمية را در آغوش ابى سفيان نهاد سمية بار دار شد و زياد را در حالى كه همسر رسمى عبيد بود بسال اول از هجرت بزاد هنگامى كه رسول خدا طائف را محاصره كرد نفيع از طائف فرار كرده بحضور پيغمبر رسيد و رسول خدا آزادش فرمود و كنيهء ابا بكرة به او داد حرث چون اين جريان بديد بنافع گفت تو فرزند منى كه مبادا او نيز به نزد پيغمبر فرار كند و مانند برادرش آزاد شود و به اين جهت بود كه ابى بكره را مولى الرسول : ( آزادشدهء پيغمبر ) ميگفتند و نافع را ( ابن الحرث ) و زياد را ( ابن عبيد ) ميخواندند چون معاوية زياد را به خود پيوست به تفصيلى كه در تاريخ است پس از آن زياد را زياد بن ابى سفيان ميگفتند اين بود تا موقعى كه دولت بنى اميه روى بزوال گذاشت و پس از سقوط دولت اموى زياد را چون بىپدر بود ( زياد بن ابيه ) : فرزند پدرش ميگفتند و يا بمادرش سميه نسبت داده و زياد بن سميه اش ميخواندند ( 1 ) و زياد پس از آنكه معاويه او را به خود ملحق نمود\r\n\r\n","description":"","footnote":"\r\n( 1 ) تاريخ كامل ابن اثير ضمن حوادث سال 44 الاستيعاب ج 1 ر 548 - 555 و الاصابة ج 1 ر 563 .\r\n","page_name":" 199 ","page_number":234},
  {"content":"\r\nضمن سخنرانى كه در شام نمود گفت : عبيد براى من پدر نيكوكارى بود و من از او سپاسگزارم ( و ما كان عبيد الا والداً مشكوراً ) چنانچه يعقوبى در تاريخ خود ج 2 و 195 نقل كرده است .\r\n\r\n( سؤال كردن سه اثر دارد و بدترين مردم سه گروه‌اند )\r\n249 - على بن ابى طالب ( ع ) فرمود : رسول خدا ( ص ) بابى در ( خدايش رحمت كند ) فرمود :\r\nاى ابا ذر مبادا سؤال كنى كه خوارى و زبونى براى خويشتن آماده كنى و به تنگدستى و نيازمندى هر چه زودتر خواهى رسيد و در روز رستاخيز دامنهء حساب سؤال دراز است اى ابا ذر تو به تنهائى زندگى ميكنى و به تنهائى خواهى مرد و به تنهائى وارد بهشت ميشوى و جمعى از اهل عراق از بركات وجود تو سعادتمند ميشوند آنان بدن تو را پس از مرگ بشويند و كفن كنند و به خاك بسپارند .\r\nاى ابا ذر دست گدائى دراز مكن ولى اگر چيزى به تو رسيد آن را بپذير .\r\nسپس رسول خدا روى باصحاب كرد و فرمود : هان بگويم بشما كه بدترين شما كيانند ؟ عرض كردند : بفرمائيد يا رسول الله ، فرمود : آنان كه براى سخن چينى قدم بر ميدارند و ميان دوستان جدائى ميافكنند و براى افراد پاك دامن ، عيبجوئى ميكنند .\r\nنكته\r\n: اين سه صفت بمناسبت حال افرادى است كه با ابا ذر دشمنى كردند كه گزارش بد بر عليه او بعثمان دادند و در نتيجهء تبعيد ابا ذر او را از دوستانش و خاندان پيغمبر جدا كردند و او را بتهمت آشوبگرى و ايجاد فتنه تبعيد نمودند .\r\n\r\n( دورى بيش از سه روز روا نيست )\r\n250 - رسول خدا ( ص ) فرمود : براى مسلمان روا نيست كه از برادر خويش بيش از سه روز كناره بگيرد .\r\n","description":"","footnote":"","page_name":" 200 ","page_number":235},
  {"content":"\r\n251 - امام باقر ( ع ) فرمود : هر دو مؤمن كه از يك ديگر بيش از سه روز قهر كنند من از آن دو بروز سوم بيزارم عرض شد : يا ابن رسول الله اين سزاى ستمكار است گناه مظلوم چيست كه از او بيزار شوى ؟ فرمود : چرا مظلوم به نزد ظالم نميرود تا او را گويد : تقصير با من بود و با هم آشتى كنند .\r\n\r\n( سه چيز اثر خوشبختى مسلمان است )\r\n252 - رسول خدا ( ص ) فرمود : اثر خوشبختى مسلمان اين است كه خانه اى با وسعت و همسايه اى شايسته و وسيلهء سوارى آرام و راهوار داشته باشد .\r\n\r\n( خداى عز و جل با سه كس سخن نگويد )\r\n253 - رسول خدا ( ص ) فرمود : خداوند با سه كس سخن نگويد : آنكه هيچ بىمنت ندهد و آنكه با تكبر دامن كشان راه برود و آنكه كالاى خود را با سوگند دروغ رواج دهد .\r\n","description":"","footnote":"","page_name":" 201 ","page_number":236},
  {"content":"\r\n\r\n( صديقان سه كساند )\r\n254 - رسول خدا ( ص ) فرمود : صديقان سه كساند على بن ابى طالب و حبيب نجار و مؤمن آل فرعون .\r\nشرح :\r\nحبيب نجار همان كسى است كه خداوند در باره اش فرموده است * ( وَجاءَ رَجُلٌ مِنْ أَقْصَى الْمَدِينَةِ يَسْعى ) * و مؤمن آل فرعون حزقيل است .\r\n\r\n( ياران رقيم سه نفر بودند )\r\n255 - رسول خدا ( ص ) فرمود : سه نفر از پيشينيان در حالى كه با هم راه مىپيمودند ناگهان باران درگرفت و آنان بغارى پناهنده شدند تصادفاً در غار ( بواسطه ريزش ) بسته شد .\r\nيكى از آنان گفت : دوستان به خدا سوگند كه بجز راستى هيچ باعث نجات شما از اين گرفتارى نخواهد شد ، پس هر يك از شما خداى را بخواند به آنچه خداى عز و جل ميداند كه او در گفتارش راستگو است پس يكى از آنان گفت : خدايا اگر آگاهى كه من مزدورى گرفتم كه در مقابل يك پيمانه برنج عملى براى من انجام داد .\r\nپس از پايان كار مزدور رفت و مزدش نزد من ماند من آن برنج را كاشتم و از برداشت آن گاوى خريدم و پس از مدتى آن مزدور بازگشت و مزد خود را از من مطالبه نمود گفتم : اين گاو را بگير و با خود ببر گفت : من فقط يك پيمانه برنج نزد تو دارم گفتم : اين گاو را برگير و با خود ببر كه اين از همان يك پيمانه برنج است او نيز گاو را پيش انداخته و برد بار الها اگر آگاهى كه من اين\r\n","description":"","footnote":"","page_name":" 202 ","page_number":237},
  {"content":"\r\nكار را از ترس تو انجام دادم گشايشى به كار ما بده ، پس سنگ بكنارى رفت .\r\nديگرى گفت : بار الها اگر آگاهى كه مرا پدر و مادر پيرى بود و من هر شب از شير گوسفندانم بر ايشان مىآوردم شبى دير وقت رسيدم ديدم آنان را خواب ربوده و فرزندان و عيال خودم از گرسنگى نالان بودند ولى تا پدر و مادرم شير نمىآشاميدند من باهل و عيال خودم شير نمىدادم پس من خوش نداشتم كه پدر و مادر را از خواب بيدار كنم و خوش نداشتم كه باز گردم تا مگر پدر و مادر از خواب بر ميخيزند براى شير خوردن مرا نه بينند .\r\nلذا تا سپيده دم در بالينشان منتظر ماندم ، اگر آگاهى كه اين كار را بخاطر ترس از تو انجام دادم گشايشى بما مرحمت فرما .\r\nسنگ آنقدر شكافت كه آسمان را ديدند ديگرى گفت : بار الها اگر آگاهى كه مرا دختر عموئى بود كه از همهء مردم بيشتر دوستش ميداشتم و من از او كام دل خواستم او نپذيرفت مگر آنكه صد دينارش بدهم بدنبال صد دينار آنقدر تكاپو كردم تا بدست آوردم پولها را آورده و در دامنش ريختم او خود را در اختيار من گذاشت و چون بميان دو پايش نشستم گفت : از خدا بترس و مهر بكارت مرا بناحق مشكن من بر خواستم و صد دينار را نيز به او واگذاشتم اگر آگاهى كه من اين كار را از ترس تو انجام دادم گشايشى در كار ما ايجاد بفرما پس خداوند گشايش به آنان داد و بيرون شدند .\r\n\r\n( سه عمل نزد خداوند از هر كارى محبوبتر است )\r\n256 - رسول خدا ( ص ) فرمود : براستى كه محبوبترين كارها نزد خدا نماز است و احسان و جهاد\r\n","description":"","footnote":"","page_name":" 203 ","page_number":238},
  {"content":"\r\n\r\n( مردم سه دسته‌اند )\r\n257 - كميل بن زياد گويد : على بن ابى طالب نزد من آمد و دست مرا گرفت و مرا با خود به صحرا برد چون بصحرا رسيديم بر زمين نشست و من هم نشستم سپس سر بلند كرده و متوجه من شد و فرمود : اى كميل آنچه تو را ميگويم بخاطر بسپار .\r\nمردم سه دسته‌اند : دانشمند الهى و دانشجوئى كه در راه رستگارى قدم برميدارد و افراد ناكس و پست كه دنبال هر آوازى روند و مانند پشه‌هاى ريز از هر طرف كه باد بوزد به آن سو شوند نه از پرتو دانش تابشى گرفته و نه بر پايگاه استوارى پناهنده شده‌اند اى كميل دانش از ثروت بهتر است كه دانش نگهبان تو است ولى ثروت را بايد تو نگهبان باشى ثروت را هر چه بيشتر خرج كنى كمتر گردد ولى دانش هر چه بيشتر خرج شود افزوده تر شود اى كميل دلبستگى بدانشمند حق ثابتى است بر ديگران كه مورد بازخواست است زيرا تا دانشمند زنده است راه و رسم بندگى را از او فرا ميگيرى و پس از مرگ نيز به نيكىاش ياد كنى ولى ثروت كه از دست رفتنى است سودش نيز از دست خواهد رفت .\r\nاى كميل آنان كه ثروتمنداند و زنده ، مردگانى هستند به صورت زنده ولى دانشمندان تا پايان روزگار پاينده‌اند خودشان از ميان مردم بيرون ميروند ولى جاى خود را در دلهاى مردم از دست ندهند آه كه اينجا ( اشاره به سينه ) آكنده از دانش است كاش شاگردانى كه توانند اين بار كشند بدست مىآوردم .\r\nآرى شاگردى كه نصيب من است اگر تيز هوش است امين نيست دستورات دينى را براى رسيدن به دنيا به كار مىبندد از حجتهاى الهى بزيان خلق خدا استفاده مىكند و از نعمتهايش بزيان بندگان او تا مردم ضعيف النفس در برابر امام بر حق او را برگزينند يا شاگردى است كه به دستورات استادان گردن مىنهد ولى بينائى كامل در زنده نگهداشتن فرا گرفته‌هاى خود ندارد باولين شبهه و اشكال كه برميخورد\r\n","description":"","footnote":"","page_name":" 204 ","page_number":239},
  {"content":"\r\nدچار ترديد مىشود هان كه نه آن را خواهم و نه اين را ، كه يكى مهار گسيخته ايست غرق در لذائذ حيوانى و ديگرى مغرور بجمع كردن و ذخيره نمودن ، هيچ يك نگهبان دين نيستند بلكه به چهارپايان چرنده بيشتر شبيه‌اند تا انسان .\r\nآرى اين چنين مىشود كه با مرگ استادان ، دانش نيز رخت از ميان بر مىبندد آرى بار الها زمين خالى نمىماند از حجتى كه يا آشكارا به تبليغ دين قيام كند و يا به پنهان و گمنامى تا مگر حجتهاى الهى و راهنمايان حق باطل نمانند ولى آنان چقدراند ؟ و كجايند ؟\r\nآنان بشمار بسىاند كند و به قدر و شخصيت بسيار بزرگ ، كه خداوند بوسيلهء آنان دلائل توحيد و حق را نگهدارى مىكند تا بمردانى همانند خود در شايستگى آن دلائل را بسپارند و در زمين دلهائى مانند دلهاى خود آن تخمهاى معرفت را بكارند اين مردان حقيقت ، به نيروى دانش ، تا مغز جهان هستى پيشروى كرده‌اند و شاهد مقصود را در آغوش گرفته‌اند .\r\nآنچه در نظر ناز پروردگان سخت و دشوار است در نظر اينان سهل و آسان است و با آنچه نادانان از آن گريزانند اينان مأنوس و دلخوشاند جسمشان در دنيا است ولى جانشان بعالم اعلى بستگى دارد اى كميل آنان جانشينان خداوندند و مبلغين دين او .\r\nآه آه كه چقدر مشتاقم بديدارشان و براى خود و شما از خداوند آمرزش ميطلبم .\r\nمصنف اين كتاب رضي الله عنه گويد :\r\nاين روايت را بسندهاى متعدد در كتاب اكمال الدين و اتمام النعمة كه در اثبات غيبة امام زمان و رفع نگرانى و تحير نوشته‌ام نقل كرده‌ام .\r\n","description":"","footnote":"","page_name":" 205 ","page_number":240},
  {"content":"\r\n\r\n( ياد ، از نورى كه سه بخش شد )\r\n258 - رسول خدا ( ص ) فرمود : خداى عز و جل كه بهشت را آفريد از نور عرش آفريدش سپس از آن نور برگرفت و پرتاب نمود يك سوماش به من رسيد و يك سوم بفاطمة و يك سوم بعلى و خاندانش پس هر كس را كه از اين نور نصيبى باشد بدوستى آل محمد رهنمون گردد و هر كس را بهره اى از اين نور نباشد راه دوستى آل محمد را گم خواهد كرد .\r\n\r\n( مردم خداى را از سه رو مىپرستند )\r\n259 - امام صادق جعفر بن محمد عليه السّلام فرمود : براستى كه مردم خداى عز و جل را از سه رو مىپرستند گروهى از اين رو كه به پاداشاش چشم دارند اين ، پرستش آزمندان است و از روى طمع است و گروهى ديگر از اين رو كه از آتش مىهراسند ، و اين ، پرستش بندگان است و از روى هراس است ولى من از روى مهرى كه به او عز و جل دارم او را مىپرستم و اين ، پرستش جوانمردان است و از روى آرامش خواطر است چون كه خداى عز و جل ميفرمايد : اينان از هول و هراس در چنين روز هولناكى آسوده خاطراند و چون خداى عز و جل ميفرمايد : بگو : ( اى پيغمبر ) باينان كه اگر شما\r\n","description":"","footnote":"","page_name":" 206 ","page_number":241},
  {"content":"\r\nدوستدار خدائيد از من پيروى كنيد تا خداى دوستدار شما باشد و گناهان شما را بيامرزد پس هر آنكه خداى را دوست بدارد خدايش دوست بدارد و هر كه را خدا دوستش بدارد از خاطر آسودگان است .\r\n\r\n( امير المؤمنين با ميزبان خود سه شرط كرد )\r\n260 - امام رضا عليه السّلام فرمود : مردى على ( ع ) را دعوت كرد على ( ع ) به او فرمود دعوتت را به سه شرط مىپذيرم ، عرض كرد : آن سه شرط چيست يا امير المؤمنين ؟ فرمود : از بيرون خانه هيچ براى ما تهيه نكنى و از آنچه در خانه دارى هيچ دريغ ندارى و بر اهل خانه ات تنگ نگيرى ، عرض كرد :\r\nپذيرفتم ، على بن ابى طالب نيز دعوت او را پذيرفت .\r\n\r\n( سه صفتى كه در امير المؤمنين ( ع ) بود )\r\n261 - امام صادق ( ع ) فرمود : شخصى از امير المؤمنين پرسيد و گفت : مرا در بارهء سه چيز كه تو را است پرسشى است ، پرسشم از كوتاهى قامتت و از بزرگى شكمت و از بىموئى جلو سرت مىباشد امير المؤمنين فرمود : كه خداى تبارك و تعالى مرا نه بلند قامت آفريده است و نه كوتاه قد ، بلكه ميان بالايم آفريده است تا دشمن كوتاه قد خود را با شمشير از سر به دو نيم كنم و بلند قد را از ميان ، و اما بزرگى شكمم از آن رو است كه رسول خدا درى از دانش برويم گشود كه هزار در از آن بر من گشوده شد از فشرده گى دانش در اندرونم شكم من بزرگ شد .\r\n","description":"","footnote":"","page_name":" 207 ","page_number":242},
  {"content":"\r\nاما بىموئى جلو سرم از اين رو است كه همواره كلاه خود بر سر دارم و با قهرمانان در پيكارم\r\nشرح :\r\nتاثير ملكات باطنى و حالات روحى در قيافهء ظاهرى جاى انكار نيست .\r\nلذا قيافه شناسان از اعضاى ظاهرى روحيات اشخاص را تشخيص ميدهند و شايد بزرگ شدن شكم اثر زيادى علم در همگان و يا در بعضى بخصوص باشد و الله اعلم .\r\n\r\n( بريرة : آزادشدهء عايشه ، مورد وضع و اجراء سه قانون عمومى گرديد )\r\n262 - امام صادق ( ع ) فرمود : بريرة كنيزى بود شوهردار عايشه او را خريد و آزادش نمود رسول خدا بريرة را پس از آزادى اختيار داد كه اگر مايل است هم چنان نزد شوهرش بماند و اگر نه از او جدا شود ( اين يكى از دستورات سه گانه بود كه كنيز شوهر دار پس از آزاد شدن اختيار فسخ عقد زوجيت قبلى را دارد ) و ديگر آنكه صاحبان اوليه بريرة با عايشه شرط كرده بودند كه حق آزاد كردن بريرة با آنان باشد .\r\nرسول خدا فرمود : حق آزاد كردن مخصوص كسى است كه بنده اى آزاد كند ( اين دومين قانون اسلامى در جريان بريرة بود حق آزاد كردن كه در عرب ( ولاء ) اش نامند از حقوقى بود كه منشأ آثارى بود از جمله آنكه اگر غلام يا كنيزى پس از آزاد شدن بميرد و فاميلى نداشته باشد كه وارث او گردد آنكه آزادش نموده وارث او خواهد بود رسول خدا در جريان بريره اين دستور الهى را وضع فرمود كه حق ولاء مخصوص كسى است كه بنده اى را آزاد كرده باشد و صاحبان غلامان و كنيزان نميتوانند هنگام فروش غلام و كنيز حق ولاء را به خود اختصاص دهند ، گوشتى به بريرة صدقه دادند بريره آن را به خدمت رسول خدا هديه كرد عايشه آن گوشت را نه پخته از جايى بياويخت و گفت : كه رسول خدا صدقه نميخورد رسول خدا تشريف آورد و گوشت هم چنان آويزان بود فرمود : چرا از اين گوشت براى پخت استفاده نشده است ؟ عايشه گفت :\r\n","description":"","footnote":"","page_name":" 208 ","page_number":243},
  {"content":"\r\nيا رسول الله اين گوشت را به بريرة صدقه داده‌اند او نيز آن را بما هديه نموده است در حالى كه شما صدقه نميخوريد فرمود : آن گوشت بريرة را صدقه است و ما را هديه و دستور پخت آن را داد ( اين سومين قانون بود كه هاشمى ميتواند از صدقه اى كه فقير گرفته بعنوان هديه استفاده كند ) پس در بارهء بريره سه قانون وضع و اجراء گرديد .\r\n\r\n( سه نفر برسول خدا دروغ مىبستند )\r\n263 - عمارة گويد : شنيدم امام صادق ( ع ) ميفرمود : سه نفر بودند كه كارشان دروغ بستن برسول خدا بود : ابو هريرة و انس بن مالك و يك زن .\r\n\r\n( سه كس لعن شدند يك جلودار و يك راننده و يك سوار )\r\n264 - عبد الله بن عمر گويد : ابو سفيان بر شترش سوار بود معاويه مهار شتر ميكشيد و يزيد بدنبال ، شتر را ميراند پس رسول خدا سوار و جلودار و راننده هر سه را لعن فرمود .\r\nشرح :\r\nمقصود از يزيد در اين روايت برادر بزرگ معاويه پسر ابو سفيان است .\r\n\r\n( سه كساند كه معلوم نيست گناه كدام يك بزرگتر است )\r\n265 - امام صادق ( ع ) فرمود : سه كساند كه نميدانم كدام يك گناهش بزرگتر است :\r\n","description":"","footnote":"","page_name":" 209 ","page_number":244},
  {"content":"\r\nآنكه بىعبا دنبال جنازهء ديگرى ميرود و آنكه بهنگام مصيبت دست بر زانو مىزند و آنكه دنبال جنازه ميگويد ! با مرده مدارا كنيد و ترحمش نمائيد خدا بشما رحم كند .\r\n266 - رسول خدا ( ص ) فرمود : سه كساند كه نميدانم كدام يك گناهش بزرگتر است : آنكه بدنبال جنازه بىعبا ميرود و آنكه ميگويد : با مرده مدارا كنيد و آنكه ميگويد : براى مرده آمرزش بخواهيد كه خدا شما را بيامرزد .\r\nشرح : بىعبا بدنبال جنازه رفتن كه در اين دو روايت نهى شده است از اين جهت است كه نبايد به منظور جلب توجه ديگران كسى خود را مصيبت زده قلمداد كند تا مگر با تعزيتى كه او را گويند و انتسابش را بمرده گمان برند كسب موقعيت و شخصيتى بنمايد و اين معنى از جملهء ( في مصيبة غيره ) به خوبى استفاده مىشود .\r\nو اما صاحب مصيبت اگر بدون عبا دنبال جنازه راه بيفتد اشكالى ندارد بلكه سزاوار چنين است .\r\nزيرا امام صادق ( ع ) فرمود : سزاوار است كه مصيبت زده عبا از دوش برگيرد تا مردم بشناسند صاحب عزا را .\r\nو اما دست بر ران زدن كه نهى شده است از اين رو است كه با مقام صبر و رضا در مصيبت منافات دارد چنانچه در روايتى امام صادق از رسول خدا نقل ميفرمايد كه فرمود :\r\nمسلمان كه بهنگام مصيبت دست بر ران خود زند پاداش مصيبتاش ضايع شود و اما گفتار : مرده را رحم كنيد و برايش آمرزش بخواهيد . . . شايد از اين رو قدغن شده است كه متضمن توهين و تحقير مرده است گوئى گناهش در نزد گويندهء اين سخن مسلم است كه از ديگران درخواست مىكند براى او طلب آمرزش نمايند و الله اعلم .\r\n\r\n( براء بن معرور انصارى مورد وضع و اجراى سه قانون عمومى گرديد )\r\n267 - امام صادق فرمود : در بارهء براء بن معرور انصارى سه قانون از قوانين عمومى اسلام وضع\r\n","description":"","footnote":"","page_name":" 210 ","page_number":245},
  {"content":"\r\nو اجراء گرديد .\r\nاما اولى آن بود كه مردم با سنگها محل مدفوع را پاك ميكردند براء بن معرور گردوئى خورد و لينت مزاج يافت و خود را با آب شست خداى عز و جل در بارهء او اين آيهء فرو فرستاد : * ( إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ ) * :\r\n\r\n( براستى كه خداوند آنان را كه بسيار توبه ميكنند دوست ميدارد و آنان را كه بسيار پاكيزه‌اند دوست ميدارد ) سپس اين دستور بطور عموم اجراء گرديد . ( و ديگر آنكه ) چون مرگ براء فرا رسيد بيرون شهر مدينه بود دستور داد كه رويش را بسوى رسول خدا برگردانند و وصيت كرد كه يك سوم از دارائىاش را در راه خدا صرف كنند پس آيهء قبله نازل شد و قانون جواز وصيت به ثلث بطور عموم وضع گرديد .\r\nشرح :\r\nدر روايت كافى و علل امام صادق ميفرمايد : كه براء بن معرور تميمى انصارى در مدينه بود و رسول خدا در مكه چون هنگام مرگ براء فرا رسيد مسلمانان هنوز بسوى بيت المقدس نماز ميخواندند پس براء وصيت كرد كه او را رو بسوى رسول خدا دفن كنند كه رو به قبله ميشد و همين دستور بطور عموم وضع گرديد .\r\n\r\n( صفوان بن امية جمحى مورد وضع و اجراى سه قانون عمومى گرديد )\r\n268 - امام صادق عليه السّلام فرمود : صفوان بن امية جمحى مورد وضع و اجراى سه قانون عمومى گرديد 1 - رسول خدا از صفوان هفتاد زره حطمىباف بعارية خواست صفوان عرض كرد : يا محمد آيا ميخواهى به زور از من بستانى ؟ فرمود نه بلكه عاريه است و دوباره باز پس خواهم داد .\r\nاين يك قانون : كه ميتوان مالى را از كسى به عاريه گرفت و بدون اينكه بملكگيرنده داخل شود در آن تصرف نمود .\r\n","description":"","footnote":"","page_name":" 211 ","page_number":246},
  {"content":"\r\n2 - عرض كرد : يا رسول الله هجرت مرا از مكه بمدينه بپذير ( و مرا جزو مهاجرين بشمار ) فرمود : پس از فتح مكه هجرت هيچ كس پذيرفته نيست ( اين قانون دوم كه عنوان مهاجر مخصوص آنانى است كه پيش از فتح مكه بمدينه مهاجرت كرده‌اند ) .\r\n3 - صفوان در مسجد رسول خدا بخواب بود و عباى خود را به زير سر نهاده بود از مسجد بيرون شد تا ادرار كند چون بازگشت عبايش دزديده شده بود فرياد زد عباى مرا كى برد ؟ و در جستجوى آن از مسجد بيرون شد عبا را در دست مردى يافت . دزد را بنزد پيغمبر كشاند ، رسول خدا فرمود دستش را ببريد صفوان گفت : يا رسول الله براى عباى من دست اين مرد بريده شود ؟ من عبا را به او بخشيدم .\r\nفرمود : چرا پيش از آنكه بنزد منش آورند نه بخشيدى ، پس دست دزد بريده شده ( اين قانون سوم بود كه پس از صدور حكم از جنبهء عمومى نبايد حكم تعطيل شود گرچه مدعى از دعواى خصوصى خود صرف نظر نمايد )\r\n\r\n( سعد بن معاذ را سه موقعيت در اسلام هست كه اگر يكى از آنها همهء مردم را بود برتريشان را كافى بود در اين عنوان حديثى از مصنف ضبط نشده است )\r\n. . . . . ( 1 )\r\n\r\n","description":"","footnote":"\r\n( 1 ) سعد بن معاذ انصارى اشهلى اوسى كه در مدينة در فاصله ميان عقبهء اولى و عقبه دوم برسول خدا ايمان آورد و اسلام را پذيرفت و همهء قبيلهء اشهل بخاطر گرويدن او باسلام مسلمان شدند و از طرف رسول خدا بلقب اختصاصى ( سيد الانصار ) مفتخر گرديد .\r\nدر عين حال كه بزرگ فاميل بود و همه گوش بفرمانش بودند از بزرگان اصحاب رسول خدا ( ص ) بشمار ميرود در غزوهء بدر و احد افتخار حضور داشت و از افرادى بود كه در غزوهء احد پاى بر جا ايستاد و از پيغمبر دفاع كرد و داستان قضاوتش در بارهء يهود بنى قريظه معروف و مشهور است و در روز خندق تيرى از دشمن بر رانش آمد كه بر رگ اكحل نشست و خون باز نايستاد تا جان سپرد او در آن روز هفتاد و سه سال داشت پيغمبر با پاى برهنه به تشييع جنازه اش حاضر شد و از كثرت فرشتگان در تشييع خبر داد و او را در قبر خوابانيد و با دست مباركش لحد قبر را گذاشت جابر گويد : جنازه سعد را هنوز دفن نكرده بوديم كه پيغمبر فرمود : عرش خداى رحمان در سوگ مرگ سعد بلرزه در آمد .\r\n","page_name":" 212 ","page_number":247},
  {"content":"\r\n\r\n( دانشمندان سه دسته‌اند )\r\n269 - امير المؤمنين عليه السّلام فرمود : دانشجويان دينى سه دسته‌اند هان كه آنان را با علائم و مشخصات بشناسيد دسته اى از آنان دانش را به منظور خود نمائى و جهالتورزى مىآموزند و دسته ديگر هدفشان گردن فرازى و نيرنگ بازى است و يك دسته براى فهميدن و پابند بودن .\r\nاما خودنما و جهالتورز را بينى كه در انجمنهاى سخن به آزار ديگران پردازد و با مردم بجدال خيزد جامهء خدا ترسى در بر كرده ولى در دل پروائى از خدا ندارد خدا سينهء چنين دانشمندى را بشكند و بينىاش را از بن بر كند .\r\nو اما گردن فراز و دغل باز ، بر همشكلان خود كردن فرازد و در برابر ثروتمندان ديگر فروتنى كند تا نعمتهاى شيرين آنان خورد و دين خود را بشكند خدا ديدهء بينائى چنين عالمى را كور فرمايد و از ميان دانشمندان نام و نشانش بر كند .\r\nو اما دانشمند فقيه و خردمند را بينى كه اندوهناك و شكسته خواطر در دل شبهاى تار به نماز بر خواسته و با شب كلاه مخصوص عبادت كمر اطاعت در برابر حق خم نموده با همهء اطاعت و بندگى از خداوند هراسناك است و جز با برادران دينى و فهميده از همه ترسناك و كناره گير است خداى پايهء چنين دانشمندى را استوار كند و در روز رستاخيز آسوده خواطرش فرمايد .\r\n","description":"","footnote":"","page_name":" 213 ","page_number":248},
  {"content":"\r\n\r\n( هر كس با سه كس ستيزه كند خوار گردد )\r\n270 - امام صادق ( ع ) فرمود : هر كس با سه كس ستيزه كند خوار گردد : پدر ، و پادشاه ، و طلبكار .\r\n\r\n( مردم در بارهء قضا و قدر سه نوع عقيده دارند )\r\n271 - امام صادق ( ع ) فرمود : مردم در بارهء تقدير سه نوع عقيده دارند يكى گمان كند كه خداى عز و جل مردم را بگناه مجبور نموده است اين شخص بر خدا در حكمى كه در بارهء كيفر گناه اجرا ميفرمايد ستم روا داشته و كافر است و كسى گمان كند كه همهء كارها بدست مردم سپرده شده است اين شخص بمقام شامخ سلطنت الهى اهانت نموده و كافر است و كسى چنين عقيده دارد كه خداوند به قدر طاقت بندگان تكليف معين فرموده و آنچه را طاقت ندارند تكليفشان نكرده است چون كار نيك انجام دهد خداى را سپاسگزار است و چون كار بد كند از خداوند آمرزش طلبد اين شخص مسلمان كاملى است .\r\n","description":"","footnote":"","page_name":" 214 ","page_number":249},
  {"content":"\r\nباب خصلتهاى چهارگانه\r\n\r\n( فرمايش پيغمبر كه چهار كساند كه خودم از آنان شفاعت خواهم نمود )\r\n1 - رسول خدا ( ص ) فرمود : چهار كس را روز قيامت خودم شفاعت خواهم نمود هر چند با بار گناه مردم روى زمين به نزد من آيند : ياور خاندانام را و آن را كه نيازمندى آنان را هنگامى كه راه چاره بر آنان بسته باشد بر طرف سازد و آن را كه آنان را بدل و زبان دوست داشته باشد و آن را كه با دست خويش از آنان دفاع نمايد .\r\n\r\n( كيفر كسى كه در چهار چيز همسر خود را اطاعت كند )\r\n2 - امير المؤمنين عليه السّلام فرمود : رسول خدا ضمن وصيت خود به من فرمود : يا على هر كه همسر خود را اطاعت كند خداوندش برو در آتش افكند على ( ع ) عرض كرد اين اطاعت در چه موردى است ؟\r\nفرمود : به همسر خود اجازه بدهد كه بحمامهاى بيرون خانه و مجالس عروسى و مجالس نوحه سرائى برود و جامه‌هاى بدن نما بپوشد .\r\n","description":"","footnote":"","page_name":" 215 ","page_number":250},
  {"content":"\r\n3 - على ( ع ) فرمود : هر كس در چهار چيز سر بفرمان همسر خود باشد خداوند به رو در آتشاش افكند عرض شد : آن چهار چيز چيست ؟ فرمود پوشيدن لباسهاى نازك و بدن نما و رفتن به حمامها و مجالس عروسى و نوحه سرائى .\r\n\r\n( تير دعاى چهار كس به خطا نرود )\r\n4 - على ( ع ) فرمود : رسول خدا ( ص ) ضمن وصيتى بعلى ( ع ) فرمود يا على چهار كس را دعا باز نگردد پيشواى عادل و دعاى پدر در بارهء فرزند و دعاى غايبانهء شخص در بارهء برادر دينى و دعاى ستمديده ، كه خدا به ستمديده ميفرمايد بعزت و جلال خودم سوگند بطور حتم و مسلم هر وقت شده انتقام تو را خواهم گرفت .\r\n\r\n( پايدارى دين بوسيلهء چهار كس است )\r\n5 - امير المؤمنين ( ع ) فرمود : دين با چهار كس برپا است .\r\n1 - دانشمند گويا كه بدانش خويش عمل كند .\r\n2 - ثروتمندى كه از ما زاد ثروتاش بر اهل دين خدا دريغ نورزد و فقيرى كه آخرتش را به دنيا\r\n","description":"","footnote":"","page_name":" 216 ","page_number":251},
  {"content":"\r\nنفروشد و نادانى كه از دانشجوئى تكبر نكند پس هنگامى كه دانشمند دانش خويش را پنهان كند و ثروتمند به مال خود بخل ورزد و فقير آخرتش را به دنيا بفروشد و نادان از دانشطلبى تكبر نمايد دنيا پس پس به عقب باز گردد .\r\nبنا بر اين زياد شدن مسجدها و مردمى كه در آنها رفت و آمد كنند شما را نفريبد عرض شد : يا امير المؤمنين در چنين روزگارى وظيفهء زندگى چيست ؟ فرمود : در ظاهر با آنان آميزش داشته باشيد ولى در باطن با آنان مخالفت ورزيد كه هر كس نتيجهء كردار خود را خواهد برد و با هر كس دوست باشد با او محشور خواهد بود و با اين حال بانتظار فرج از جانب خداوند باشيد .\r\n\r\n( خداوند كسى را كه در چهار مورد سخت گير نبود آمرزيد )\r\n6 - رسول خدا ( ص ) فرمود : خداى عز و جل مردى را از پيشينيان كه در خريد و فروش و داد و ستد سخت نميگرفت آمرزيد .\r\n\r\n( خواستهء مردم در دنياى فانى چهار چيز است )\r\n7 - امام صادق عليه السّلام فرمود : خواستهء مردم در دنياى فانى چهار چيز است : بىنيازى و آسايش ،\r\n","description":"","footnote":"","page_name":" 217 ","page_number":252},
  {"content":"\r\nو كمتر غمناك بودن و عزت ، اما بىنيازى در قناعت است و هر كس آن را در زيادى ثروت بجويد نخواهد يافت و اما آسايش در سبكبارى است و هر كس به زير بار سنگين رود روى آسايش را نخواهد ديد و اما كمتر غمناك بودن در كم شغلى و هر كس آن را در پر شغلى بجويد نخواهد يافت و اما عزت در فرمانبردارى آفريدگار است و هر كس آن را در فرمانبردارى آفريدگان بجويد نخواهد يافت .\r\n\r\n( هيچ بنده اى ايمان نخواهد داشت تا آنكه به چهار چيز عقيده مند باشد )\r\n8 - رسول خدا ( ص ) فرمود : هيچ بنده اى ايمان نخواهد داشت تا آنكه به چهار چيز عقيده مند باشد :\r\nگواهى دهد كه جز خداى يگانه خدائى نيست و شريك ندارد و من فرستادهء خداوندم كه به حق مرا مبعوث فرموده و تا عقيده مند باشد به رستاخيز پس از مرگ و عقيده داشته باشد به تقديرات الهى .\r\n\r\n( امير المؤمنين را چهار انگشتر بود )\r\n9 - عبد خير گويد : على ( ع ) را چهار انگشتر بود كه بانگشت ميكرد : ياقوت بخاطر نجابت و بزرگوارى خويش فيروزه به منظور پيروزى خود ، حديد چينى براى قوتش ، عقيق به جهت محفوظ ماندن و\r\n","description":"","footnote":"","page_name":" 218 ","page_number":253},
  {"content":"\r\nنقش ياقوت لا إله الا الله الملك الحق المبين بود و نقش فيروزه الله الملك الحق و نقش حديد چينى العزة الله جميعاً و نقش عقيق در سه سطر ما شاء الله ، لا قوة الا با لله ، استغفر الله .\r\n\r\n( چهار سوره پيغمبر را پير كرد )\r\n10 - ابن عباس گويد : ابو بكر عرض كرد : يا رسول الله چه زود سپيد موى گشتى ، فرمود :\r\nسوره‌هاى هود و الواقعة و مرسلات و عم يتسائلون موى مرا سپيد كرد .\r\n\r\n( پيغمبر چهار بار عمره بجا آورد )\r\n11 - ابن عباس گويد : پيغمبر چهار بار عمره بجاى آورد عمرهء حديبية و عمرهء قضا در سال آينده و سومين عمره از جعرانه بود و چهارمين عمره اش با حجى بود كه بجا آورد .\r\nشرح :\r\nرسول خدا ( ص ) اولين بار از مسجد شجرة كه ذو الحليفةاش گويند احرام عمره بست و چون به حديبية كه نام چاهى است در نزديكى مكه رسيد مشركين نگذاشتند آن حضرت داخل مكه شود و در نتيجه مصالحه بر اين قرار گرفت كه حضرت باز گردد و سال آينده به مكه داخل شود .\r\nلذا حضرت شتر قربانى خود را در همان جا نحر كرده و از احرام بيرون آمد و بسوى مدينة باز گشت و ابن عباس اين عمره را عمرة حديبية ناميده به اين جهت است كه حضرت در حديبية از احرام بيرون آمد و چون سال آينده فرا رسيد حضرت با اصحاب خود آمادهء احرام بستن شدند به منظور قضاى عمرهء سال گذشته لذا عمرة القضايش گفتند و جعرانه نام محلى است ميان مكه و طائف كه رسول خدا هنگامى كه از غزوهء طائف بازمىگشت با مسلمانان بجعرانه رسيد كه منزلى است ميان مكة و طائف و در آنجا غنائم جنگ حنين را ميان مسلمانان تقسيم فرمود و از همان جا احرام عمره بست و شبانه به منظور انجام عمره داخل مكة شد .\r\n","description":"","footnote":"","page_name":" 219 ","page_number":254},
  {"content":"\r\n\r\n( امام با چهار خصلت شناخته مىشود )\r\n12 - حارث بن مغيرة نصرى گويد : به امام صادق عرض كردم اين كار : ( امامت ) بچه شناخته مىشود ؟ فرمود : به آرامش دل و وقار و دانش و وصيت امام پيشين .\r\n13 - ابى الجارود گويد : امام باقر را گفتم : فدايت شوم چون دانشمند خاندان شما از دنيا بگذرد جانشين وى بچه نشانه اى شناخته مىشود ؟ فرمود : بروش نيكو و رفتار سنگين و اعتراف آل محمد به برترى او و پاسخ گو باشد به آنچه درد و جانب او است ( از دنيا و آخرت ) .\r\n\r\n( گفتار پيغمبر : با چهار چيز از پيغمبران ديگر برترم )\r\n14 - رسول خدا ( ص ) فرمود : با چهار چيز از پيغمبران ديگر برترم .\r\n1 - تمام روى زمين براى امت من سجده گاه و پاككننده است هر كس از امت من كه بخواهد نماز بگذارد و دسترسى به آب نداشته باشد و خاك بيابد همان خاك براى او سجده گاه و پاككننده است .\r\n2 - هراسى از من در دل دشمنانم بود كه به آن يارى ميشدم و يك ماهه راه پيشاپيش من ميرفت .\r\n3 - فرآورده‌هاى ميدان جنگ بر امت من حلال شد .\r\n4 - و بر همه مردم مبعوث گشتم .\r\n","description":"","footnote":"","page_name":" 220 ","page_number":255},
  {"content":"\r\nشرح :\r\nامتهاى پيشين اجازهء نماز خواندن جز در كليساها و معبدهاشان نداشتند لذا در روايتى از رسول خدا است كه فرمود خانه‌هاى خود را با تلاوت قرآن روشن و پر نور سازيد و مانند قبرستان تاريكاش نكنيد هم چنان كه يهود و نصارى كردند در كليساهاى خود نماز گزاردند و خانه‌هاى خود را تعطيل نمودند . . . و امتهاى پيشين را جهاد با كفار روا نبود و اگر هم جهاد ميكردند حق استفاده از غنائم جنگى را نداشتند بلكه آنها را در يك جا جمع مينمودند و آتشى از جانب خداوند مىرسيد و آنها را ميسوزاند ولى غنائم براى اين امت حلال گرديد ، و غرض از مبعوث گشتن بر همه مردم تمام مردم زمان پيغمبر و مردمان زمانهاى بعدى است تا روز قيامت كه ملازم با خاتميت است و گر نه بعضى از پيغمبران اولى العزم نيز بر همهء مردم زمان خود تا زمان پيغمبر بعدى مبعوث بودند .\r\n\r\n( بهترين ياران سفر چهار نفر و بهترين دستهء قشونهاى اعزامى دستهء چهار صد نفرى است و بهترين لشكر ، چهار هزار )\r\n15 - رسول خدا ( ص ) فرمود : بهترين ياران سفر چهار نفر و بهترين دسته قشون اعزامى دستهء چهار صد نفرى و بهترين لشكر چهار هزار است و لشكر دوازده هزار نفرى اگر پايدارى كنند و صميمى باشند از لحاظ افراد كم بود ندارند و هرگز شكست پذير نخواهند بود .\r\n\r\n( آنكه از چهار چيز بهره مند است از چهار چيز بىبهره نيست )\r\n16 - امام صادق ( ع ) فرمود : هر كس از چهار چيز بهره مند است از چهار چيز بىبهره نيست آنكه از دعا بهره مند است از پذيرش بىبهره نيست و آنكه از استغفار بهره مند است از توبه محروم نگردد و آنكه را توفيق شكر نعمت داده شود از فزون گشتن نعمت بىبهره نماند و آن را كه شكيبائى داده شده\r\n","description":"","footnote":"","page_name":" 221 ","page_number":256},
  {"content":"\r\nاست از پاداش آن بىبهره نخواهد بود .\r\n\r\n( به چهار چيز شنوائى از همهء آفرينش داده شده است )\r\n17 - امام صادق ( ع ) فرمود : چهار چيز است كه سخن همهء مردم را مىشنوند پيغمبر و حور العين و بهشت و دوزخ هيچ بنده اى نيست كه بر پيغمبر درود بفرستد و سلام بر او كند مگر اينكه درود و سلام او را پيغمبر ميشنود و هيچ كس نيست كه بگويد بار الها مرا با حور العين همسر گردان مگر اينكه حور العين گفتار او را بشنوند و بگويند اى پروردگار ما فلانى از ما خواستگارى نمود ما را بهمسرى او درآور و هيچ كس نيست كه بگويد بار الها مرا داخل بهشت بفرما مگر اينكه بهشت ميگويد بار الها اين گوينده را در من جايگزين فرما و هيچ كس نيست كه از آتش دوزخ به خداوند پناه ببرد مگر اينكه آتش گويد پروردگارا او را از من پناه ده .\r\n\r\n( چهار كس را خداوند در روز قيامت نظر نكند )\r\n18 - رسول خدا ( ص ) فرمود : چهار كس را خداوند در روز قيامت نظر رحمت نكند : فرزند نافرمان پدر و مادر ، منت گذار و كسى كه تقديرات خداوند دروغ پندارد و ميگسار .\r\n","description":"","footnote":"","page_name":" 222 ","page_number":257},
  {"content":"\r\n\r\n( سواران روز رستاخيز چهارند )\r\n19 - رسول خدا ( ص ) فرمود : روز رستاخيز بجز ما كسى سواره نباشد و ما چهار كس هستيم ، عباس بن عبد المطلب به پا خواست و عرض كرد : يا رسول الله آن چهار كس كيانند ؟ فرمود : اما من بر براق سوارم كه صورتش چون انسان است و گونه اش مانند گونهء اسب و يالش از مرواريد برشته آويخته و دو گوشش دو زبر جد سبز و دو چشمش مانند زهره كه هم چون دو ستاره ميدرخشند و مانند آفتاب پرتو ميافكنند از بالاى سينه اش ( بجاى عرق ) مرواريد غلطان است اندامش در هم پيچيده و دست و پايش بلند جانش چون جان آدمى سخن را مىشنود و مىفهمد از دراز گوش بزرگتر و از استر كوچكتر است ، عباس عرض كرد : يا رسول الله ديگر كيست ؟ فرمود : برادرم صالح سوار بر همان شترى كه بقدرت خداوند خلق گرديد و قومش آن را پى كردند . عباس عرض كرد : يا رسول الله ديگر كيست ؟ فرمود عمويم حمزة بن عبد المطلب شير خدا و شير رسول خدا سالار شهيدان بر شتر من كه عضباء نام دارد سوار است ، عباس عرض كرد : يا رسول الله ديگر كيست ؟ فرمود : برادرم على بر شترى از شتران بهشتى كه مهارش از مرواريد تر و هودجى از ياقوت سرخ بر آن نهاده شده كه چوبهاى محمل از در سفيد است بر سر على ( ع ) تاجى از نور و بر تنش دو جامهء سبز و به دستش پرچم حمد فرياد مىزند : گواهى مىدهم\r\n","description":"","footnote":"","page_name":" 223 ","page_number":258},
  {"content":"\r\nبر اينكه معبودى جز خداى يگانهء بىانباز نيست و گواهى مىدهم كه محمد فرستاده خدا است پس مردم گويند اين شخص جز پيغمبر مرسل و يا فرشتهء مقرب نباشد ، از اندرون عرش سروشى رسد كه اين شخص نه فرشتهء مقرب است و نه پيغمبر مرسل و نه فرشتهء حامل عرش ، اين ، على بن ابى طالب است و وصى رسول پروردگار عالميان و پيشواى مردم پرهيزكار و سالار دست و رو سفيدان .\r\nمصنف اين كتاب گويد ، اين حديث غريب است زيرا توصيف مخصوصى از براق كرده و حمزة بن عبد المطلب را در رديف پيغمبر و على شمرده است .\r\nشرح :\r\nحديث غريب حديثى را گويند كه مطلبى بر خلاف قاعده در آن باشد .\r\n20 - ابن عباس گويد : روزى رسول خدا ( ص ) دست على را گرفته و بيرون آمد و همى گفت : اى گروه انصار اى گروه بنى هاشم اى گروه بنى عبد المطلب من محمد من رسول خدايم هان كه من در جزو چهار نفر از افراد خانواده‌ام از سرشتى كه انوار رحمت بر آن تابيده بود آفريده شديم من و على و حمزه و جعفر كسى گفت : يا رسول الله ( ص ) اينانند كه با تو در روز قيامت سوارانند فرمود :\r\nمادرت بعزايت بنشيند همانا آن روز بجز چهار كس هرگز كسى سواره نباشد من و على و فاطمه و صالح پيغمبر اما من سوار بر براقم و اما دخترم فاطمه بر شترى از شتران بهشتى كه لجامش از ياقوت است و دو جامه سبز بر روى آن انداخته شده ميان بهشت و دوزخ مىايستد روزى است كه مردم تا دهان غرق در عرق هستند پس بادى از جانب عرش وزيدن گيرد كه عرق مردم را خشك كند فرشتگان و پيغمبران و\r\n","description":"","footnote":"","page_name":" 224 ","page_number":259},
  {"content":"\r\nراستان گويند اين بجز فرشته ءاى مقرب و يا پيغمبرى مرسل نباشد پس آواز دهنده اى آواز دهد اين نه فرشتهء مقرب است و نه پيغمبر مرسل بلكه على بن ابى طالب است كه برادر رسول خدا است در دنيا و آخرت\r\n\r\n( چهار چيزى كه پيره زال بنى اسرائيل از موسى خواست )\r\n21 - امام هفتم ( ع ) فرمود : ماه بر بنى اسرائيل طلوع نكرد خداوند جل جلاله بموسى ( ع ) وحى كرد كه مىبايست استخوانهاى يوسف را از مصر بيرون كنى تا ماه برآيد ، موسى چون خواست استخوانهاى يوسف را بيرون كند پرسيد : كسى جاى آن را مىداند ؟ گفتندش پيره زالى اينجا است كه مىداند كس بدنبالاش فرستاد ، پيره زنى را آوردند كه زمين گير و كور بود موسى گفتش جاى قبر يوسف را مىشناسى گفت : آرى فرمود : جايش را به من نشان بده گفت : نشانش ندهم تا چهار چيز مرا دهى پايم را از زمينگيرى رها كنى و جوانيم را به من بازگردانى و چشمهايم به من بازگردانى و مرا در بهشت با خودت همنشين سازى امام هفتم فرمود : اين خواسته‌ها بر موسى گران آمد خداى جل جلاله وحىاش فرستاد كه اى موسى آنچه ميخواهد او را بده كه بعهدهء من ميدهى موسى خواسته‌هاى او را انجام داد او نيز جاى قبر يوسف را نشان داد پس موسى يوسف را از كنار رود نيل كه در ميان صندوقى از مرمر بود بيرون آورد چون او را بيرون آورد ماه برآمد پس جنازهء يوسف را بشام برد و از اين رو يهودان مردگان خويش را بشام مىبرند .\r\nشرح :\r\nشايد طلوع نكردن ماه بواسطه تراكم ابرها بوده كه پس از بيرون آوردن استخوانهاى يوسف ابرها بر طرف شده و ماه در آمده است .\r\n","description":"","footnote":"","page_name":" 225 ","page_number":260},
  {"content":"\r\n\r\n( بهترين زنان بهشتى چهار كسند )\r\n22 - ابن عباس گويد : رسول خدا چهار خط بر زمين كشيد و فرمود : ميدانيد اين خطها اشاره به چيست ؟ عرض كرديم : خدا و رسولش بهتر ميدانند فرمود : يعنى بهترين زنان بهشت چهار زنند : خديجة دختر خويلد و فاطمة دختر محمد و مريم دختر عمران و آسية دختر مزاحم زن فرعون .\r\n23 - ابن عباس گويد : رسول خدا چهار خط كشيد سپس فرمود : بهترين زنان بهشتى مريم دختر عمران است و خديجة دختر خويلد و فاطمة دختر محمد و آسية دختر مزاحم زن فرعون .\r\n\r\n( از چيزهاى كمرشكن چهار چيز است )\r\n24 - على عليه السّلام فرمود : رسول خدا ضمن وصيتى كه به من داشت فرمود : يا على از چيزهاى كمر شكن چهار چيز است : پيشوائى كه خود نافرمانى خدا كند و ديگران فرمانش برند زنى كه شوهرش او را محافظت نمايد ولى او به شوهر خيانت كند و نيازى كه نيازمند براى رفع آن راه چاره اى نيابد و همسايهء بد در خانه اى كه در آن خانه ماندنى باشد .\r\n","description":"","footnote":"","page_name":" 226 ","page_number":261},
  {"content":"\r\n\r\n( خداى عز و جل از مقام الوهيت چهار بار بعالم پائين نگريست )\r\n25 - على بن ابى طالب عليه السّلام فرمود : پيغمبر ضمن وصيتى به او فرمود يا على : همانا كه خداى عز و جل به دنيا نگريست و مرا بر همهء مردان جهان برگزيد و ديگر باره نگريست و تو را بر همهء مردان جهان برگزيد سوم بار نگريست و امامان از فرزندان ترا پس از تو بر همهء مردان جهان برگزيد سپس بار چهارم نگريست و فاطمة را بر زنان جهان برگزيد .\r\n\r\n( گفتار پيغمبر بعلى ( ع ) كه من در چهار مورد نام تو را قرين نام خود ديدم )\r\n26 - على بن ابى طالب ( ع ) فرمود : پيغمبر ضمن وصيتى به من فرمود : يا على براستى كه من نام تو را در چهار مورد با نام خودم ديدم و بديدن آن آرامش خاطر يافتم هنگامى كه بمعراج آسمان ميرفتم چون به بيت المقدس رسيدم بر سنگ آن نوشته يافتم ( لا إله الا الله محمد رسول الله ) او را با وزيرش تاييد نمودم و با وزيرش يارى كردم جبرئيل را گفتم : وزير من كيست ؟ گفت : على بن ابى طالب و چون بسدرة المنتهى رسيدم بر آن نوشته ديدم همانا منم خداوندى كه معبودى بجز من يكتا نيست محمد از ميان همه خلق برگزيدهء من است كه او را با وزيرش تأييد و يارى نمودم جبرئيل را گفتم : وزير من كيست ؟ گفت على\r\n","description":"","footnote":"","page_name":" 227 ","page_number":262},
  {"content":"\r\nبن ابى طالب چون از سدرة گذشتم و بعرش پروردگار جهانيان جل جلاله رسيدم ديدم بر پايه‌هاى عرش نوشته است منم خداوند و بجز تنها خودم معبودى نيست محمد دوست من است او را با وزيرش تأييد و يارى نمودم چون سر برداشتم ديدم بر طاق عرش نوشته شده منم الله و جز من معبودى يكتا نيست محمد بندهء من است و فرستادهء من است كه او را با وزيرش تأييد و يارى نمودم .\r\n\r\n( بار حديث اهل بيت را جز چهار كس نتواند كشيد )\r\n27 - شعيب حداد گويد : شنيدم امام صادق جعفر بن محمد ميفرمود : حديث ما دشوار است و دشوارى آور و متحمل آن نگردد مگر فرشتهء مقرب درگاه الهى يا پيغمبر مرسل و يا بنده اى كه خداوند دل او را با ايمان آزموده باشد يا مدينهء حصينه : ( شهر با برج و بارو ) عمرو گويد بشعيب گفتم : مدينهء حصينه چيست ؟ گفت همين سؤال را از امام صادق كردم به من فرمود مقصود دلى است كه آشفته و پراكنده نباشد .\r\n\r\n( هر كس در معاملهء با مردم از سه خصلت دورى جويد بر مردم است كه چهار خصلت براى او قائل شوند )\r\n28 - رسول خدا ( ص ) فرمود : هر كس در معامله با مردم ستم بر آنان روا ندارد و در گفتارش با آنان\r\n","description":"","footnote":"","page_name":" 228 ","page_number":263},
  {"content":"\r\nدروغ نگويد و در وعدهء كه بدهد مخالفت نكند از جوانمردان كامل است و عدالتش ظاهر و برادرى با او بر ديگران واجب و بدگوئى در بارهء وى حرام است .\r\n29 - امام صادق ( ع ) فرمود : در هر كس سه خصلت باشد بر مردم است كه چهار حق را در بارهء او مراعات كنند كسى كه چون بمردم خبرى دهد دروغ بر آنان نگويد و چون با مردم آميزش كند ستم بر آنان ننمايد و چون وعده بدهد خلاف وعده نكند واجب است كه مردماناش به عدالت و جوانمردى بشناسند و بدگوئى در باره اش بر مردم حرام است و برادرى با او بر آنان لازم .\r\n\r\n( چند بيت شعرى كه شيطان در پاسخ دو بيت شعر آدم سروده است )\r\n30 - امام رضا ( ع ) فرمود : على بن ابى طالب ( ع ) در مسجد كوفه نشسته بود كه مردى از اهل شام به پا خواست و گفت يا امير المؤمنين مرا از تو سؤالى چند است فرمود : به منظور فهميدن بپرس نه به قصد زحمت دادن پس آن مرد شامى پرسشهائى نمود از جمله عرض كرد : بفرمائيد بدانم نخستين كسى كه شعر سرود كه بود ؟\r\nفرمود : آدم ، عرض كرد : شعرش چه بود ؟ فرمود چون آدم از آسمان به زمين فرود آمد و خاك و فضا و هوا و زمين را ديد و قابيل هابيل را كشت آدم گفت :\r\n","description":"","footnote":"","page_name":" 229 ","page_number":264},
  {"content":"\r\n\r\n( مضمون شعر )\r\nشهرها و مردمشان كه تغيير كردند روى زمين را غبار و زشتى فرا گرفت رنگ و طعم همه چيز دگرگون گشته است و صورت نمكين كمتر گشاده روئى نشان ميدهد ابليس پاسخش را چنين داد :\r\nاز شهرها و ساكنينشان دورى جوى - كه من بهشت را با آن همه وسعت بر تو تنگ كردم .\r\nتو خود و همسرت در بهشت جاى گزين بودى و از آزار دنيا در آسايش بسر مىبردى ولى از مكر و حيلهء من دورى نتوانستى تا آنكه بهشت پر بها و پر سود را از دست دادى و اگر رحمت خداى جبار دستگيرت نبود بهشت جاودان همچون باد از گفت بيرون مىشد .\r\n\r\n( خداى تبارك و تعالى چهار چيز را در چهار چيز پنهان نموده است )\r\n31 - امير المؤمنين ( ع ) فرمود : راستى كه خداى تبارك و تعالى چهار چيز را در چهار چيز پنهان نموده خوشنودى خود را در ميان طاعتها پس هيچ طاعتى را كوچك مشمار كه بسا خوشنودى خداوند در همان باشد و تو ندانى و خشم خود را در ميان گناهان پنهان كرده پس هيچ گناهى را كوچك مپندارد كه شايد خشم خدا در همان باشد و تو ندانى و اجابت خويش را در ميان دعاهايش پنهان نموده پس هيچ دعائى را كوچك مدار كه بسا\r\n","description":"","footnote":"","page_name":" 230 ","page_number":265},
  {"content":"\r\nهمان دعاى مستجاب باشد و تو ندانى و ولى خود را در ميان بندگان خود پنهان داشته پس به هيچ بنده اى از بندگان خدا با چشم حقارت منگر كه شايد همان ولى خدا باشد و تو ندانى .\r\n\r\n( گفتار پيغمبر كه چهار چيز را ناخوش نداريد كه چهار فائده دارند )\r\n32 - رسول خدا ( ص ) فرمود : چهار چيز را ناخوش نداريد كه چهار فايده دارند زكام را ناخوش نداريد كه از بيمارى خوره امانتان مىبخشد و دملها را ناخوش نداريد كه امان بخش از پيسى است و چشم درد را ناخوش مداريد كه از نابينائى امان است و سرفه را ناخوش مداريد كه امان از فلج و سكتهء ناقص است .\r\n\r\n( امير المؤمنين را چهار منقبت بود كه هيچ عربى نژاد پيش از او داراى آن منقبتها نبود )\r\n33 - ابن عباس گويد : على را چهار منقبت بود كه پيش از او هيچ عربى را نبود اولين فردى است كه با رسول خدا نماز خواند و در همهء جنگهاى رسول خدا پرچمدار بود و در روز جنگ احد همه فرار كردند و او پايدارى كرد و متصدى غسل و دفن رسول خدا گرديد .\r\n","description":"","footnote":"","page_name":" 231 ","page_number":266},
  {"content":"\r\n34 - ربيعه جرشى گويد : در مجلس معاوية كه سعد بن وقاص نيز حضور داشت نامى از على برده شد سعد گفت : نام على بردى ، متوجه باش كه چهار منقبت مخصوص او است كه اگر يكى از آن چهار مرا بود دوستتر داشتم از چنين و چنان و نام شتران سرخ مو را برد يكى آنكه پيغمبر در بارهء او فرمود :\r\nفردا پرچم را بدست كسى خواهم داد كه خدا و رسول او را دوست دارد و خدا و پيغمبر نيز او را دوست دارند و ديگر گفتار پيغمبر در باره او كه فرمود : تو از من بجاى هارونى از موسى و فرمودهء آن حضرت بهر كه مولا منم على است مولاى او و چهارم را سعد فراموش كرده بود .\r\n\r\n( گفتار معاوية بابن عباس كه من بخواطر چهار خصلت تو را دوست دارم با اينكه چهار خصلت را بر تو بخشيده‌ام )\r\n35 - عبد الملك بن مروان گويد : روزى با جماعتى از قريش كه چند تن از بنى هاشم نيز حضور داشتند نزد معاوية بوديم معاوية گفت اى بنى هاشم بچه بر ما مىنازيد مگر ما از يك پدر و مادر نيستيم و خانمان و زادگاهمان يكى نيست ؟ ابن عباس گفت : ما به همان بر شما مىنازيم كه تو با آن بر ديگر افراد قريش مىنازى و قريش با آن بر انصار مىنازد و انصار بر ديگر قبايل عرب و عرب بر عجم ، ما به رسول خدا مىنازيم و به آنچه نه آن را انكار توانى كرد و نه از آن گريز توانى نمود معاوية گفت :\r\nاى ابن عباس راستى زبان برنده اى دارى كه باطل خود را بر حق ديگرى چيره كنى ابن عباس گفت :\r\n","description":"","footnote":"","page_name":" 232 ","page_number":267},
  {"content":"\r\nساكت باش كه باطل هرگز بر حق چيره نگردد و حسد را از خود دور ساز كه حسد شيوهء بسيار بدى است معاوية گفت : راست گفتى به خدا سوگند من براى چهار خصلت تو را دوست دارم و علاوه بر اين از چهار خصلت ديگر تو صرف نظر ميكنم اما جهت اينكه دوستت دارم چون از فاميل رسول خدائى و دوم اينكه از فاميل و خاندان خود من هستى و از نژاد عبد منافى و سوم اينكه پدرم با پدرت دوست بود و چهارم اينكه تو زبان گوياى قريش و پيشوا و دانشمند اين قبيله هستى و اما آن چهار چيز كه ناديده گرفته‌ام يكى اينكه تو در صف آنانى بودى كه در صفين با من مبارزه كردند ديگر اينكه تو نيز با بدكارانى كه عثمان را خوار كردند همدست بودى و بد كردى ديگر اينكه با آنانى كه بر زيان ام المؤمنين عايشة قدم برداشتند همگامى نمودى و ديگر اينكه زياد را به برادرى من نپذيرفتى و من در كار تو دقت فراوان كردم وزير و روى آن را ديدم تا آنكه از كتاب خداى عز و جل و گفتار شعرا عذر تو را بدست آوردم اما عذرى كه موافق قرآن است اين آيه است كه خداى تعالى ميفرمايد گروهى كارهاى شايسته را با كارهاى ديگر ناشايست در هم آميختند و اما آنچه شاعران گفته‌اند گفتار شاعر ذبيانى است كه ميگويد :\r\nاگر بخواهى با مردان پاكى كه هيچ نقطهء ضعف نداشته باشند آميزش كنى هيچ معاشر و برادرى براى تو باقى نخواهد ماند .\r\n\r\nرفيقى پاك و بىعيب ار بجوئى\r\nبمانى بىرفيق از عيبجوئى\r\n\r\nو بدان كه آن چهار خصلت اولى را از تو پذيرفته ام و از اين چهار خصلت ديگر تو چشم پوشى كرده‌ام و گفتار گويندهء پيشين را به كار بسته‌ام كه گويد :\r\nمن كسى را كه دوست دارم نيكىاش را مىپذيرم و از بدى او چشم پوشى كنم .\r\n","description":"","footnote":"","page_name":" 233 ","page_number":268},
  {"content":"\r\n\r\nچو دل دادم به مهر خوبروئى\r\nنه بينم هيچ از او غير از نكوئى\r\n\r\nمعاوية بگفتار خود پايان داد و ابن عباس شروع بسخن كرده و پس از ستايش خدا و ثناى او گفت :\r\nاما آنچه ياد آور شدى كه مرا بخاطر خويشى با رسول اكرم دوست دارى وظيفه اى را انجام دادى كه بر تو است و هر مسلمانى كه به خدا و رسولش ايمان داشته باشد همين وظيفه را دارد زيرا دوستى خويشان رسول خدا پاداشى است كه رسول خدا در عوض دين نورانى و محكمى كه براى شما آورده از شما درخواست فرموده و خداى عز و جل در اين باره فرموده است بگو اى پيغمبر كه من پاداشى از شما انتظار ندارم بجز دوستى خويشاوندانم پس هر كس اين خواستهء رسول را انجام ندهد نوميد و خوار است و بدوزخ سرنگون خواهد گرديد و اما آنچه ياد آور شدى كه من مردى از فاميل و خاندان تو هستم هم چنان است كه گفتى و تو با اين دوستى منظورت صلهء رحم بود و بجان خودم سوگند كه تو امروز نسبت بگذشته كه ديگر جاى ملامت آن نيست بيشتر صله رحم ميكنى و اما آنچه گفتى كه پدرم با پدرت دوست بود آن هم درست است و پيش از اين شاعر در اين باره گفته است :\r\nرشته دوستى برادرم را تا زنده است با خود او و پس از مرگش با خويشان او نگاه خواهم داشت و بر كسى كه پيمان شكن باشد و بهنگام سختى همنشين من نباشد اعتمادى نخواهم نمود .\r\nو اما آنچه گفتى كه من زبان گويا و رهبر و دانشمند قريشم همهء اينها كه مرا است تو را نيز هست ولى شرافت و بزرگوارىات تو را واداشت كه مرا بر خود برترى دهى و در اين باره نيز پيش از تو شاعر گفته است :\r\nهر آن كس كه خود كريم و بزرگوار است كريمان را بر خود برترى دهد زيرا با اينكه خود مقامى و الا دارد ولى درك مىكند كه كريمان شايستگى هر نوع برترى را دارند .\r\n","description":"","footnote":"","page_name":" 234 ","page_number":269},
  {"content":"\r\nو اما آنچه گفتى كه من در جنگ صفين شركت كردم به خدا قسم اگر چنين نميكردم از همهء مردم پستتر بودم معاويه تو چه خيال ميكنى ؟ من پسر عمويم امير مؤمنان و سرور اوصياى پيغمبران را رها كنم در حالى كه همهء مهاجرين و انصار و برگزيدگان از نيكان بگردش فراهم آمده بودند ؟ اى معاوية چرا چنين كنم ؟ مگر در دينم شكى داشتم و يا آنكه در ضميرم سرگردانى و حيرتى بود و يا آنكه از كشته شدن دريغ ميداشتم .\r\nو اما آنچه در بارهء زبون كردن عثمان گفتى عثمان را آن كس زبون ساخت كه فاميلىاش با عثمان نزديكتر از من بود و من بفاميل نزديك و دور او تأسى كردم من در صف آنانى كه به او حمله كردند نبودم بلكه همانند جوانمردان و فرزانگان دست از او باز داشتم .\r\nو اما آنچه گفتى كه من در راه مخالفت با عايشه قدم برداشتم خداى تعالى به او دستور داد كه در خانهء خود بنشيند و پرده نشين باشد چون عايشة لباس حيا را بر تن دريد و بر خلاف دستور پيغمبر رفتار نمود بر ما روا بود آنچه با وى كرديم .\r\nو اما آنچه ياد آور شدى كه من زياد را به برادرى تو نه پذيرفتم نه من اين كار كردم بلكه رسول خدا او را از تو نفى كرده بود كه فرموده بود فرزند از آن كسى است كه حق هم بسترى با زن دارد و زنا كار را پاداش سنگ است ولى با تمام اين حرفها من دوست دارم كه تو همواره خرم و شادان باشى عمرو بن عاص آغاز سخن كرده و گفت : يا امير المؤمنين به خدا قسم كه او يك لحظه تو را هرگز دوست نداشته است ولى زبانى تيز دارد كه بهر سوى بخواهد بر ميگرداند و مثل تو با او چنان است كه شاعر گفته است و يك بيت شعر خواند ابن عباس گفت : عمرو عاص بىجهت خود را بميان استخوان و گوشت و مغز و پوست در آورد ولى چون گفته است بايد بشنود كه با حريف خود روبرو است به خدا قسم اى عمرو من\r\n","description":"","footnote":"","page_name":" 235 ","page_number":270},
  {"content":"\r\nبراى خدا شديدا ترا دشمن ميدارم و از اين دشمنى معذرت هم نميخواهم تو همانى كه براى خطابه به پا خواستى و گفتى من محمد را دشمن ميدارم خداوند اين آيه را فرود آورد كه آنكه تو را دشمن بدارد خود زيان كار است پس تو زيان كار دين و دنيائى و توئى كه در جاهليت و اسلام بدخواه محمد بودى و خداى تعالى فرموده است گروهى را كه به خدا و روز رستاخيز ايمان آورده باشند دوست دشمنان سرسخت خدا و رسول نخواهى يافت تو همان دشمن سر سخت خدا و رسول بودى از قديم تا بامروز تا آنجا كه ميتوانستى بزيان رسول خدا كوشش خود را به كار بردى و سواره و پيادهء خود را بر زيان رسول خدا فراهم آوردى تا آنگاه كه خداوند تو را مغلوب كرد و مكر و حيله ات را گردنگيرت ساخت و نيرويت را سست و افسانه ات را دروغ و بىحقيقت پرداخت با كمال حسرت دست از مخالفت كشيدى ولى سپس با كمال كوشش حيله را در راه دشمنى خاندان پيغمبر او به كار بردى تو از دوستى معاوية و خاندان او بجز دشمنى با خداى عز و جل و رسولش منظورى ندارى با اينكه دشمنى و حسد ديرين تو با اولاد عبد مناف همچنان بر جا است و مثل تو در اين باره همان است كه شاعر گفته :\r\n\r\nمرا طعنه زد عمرو و شد شرمسار\r\nچو گفتار صحرا بر شير ، خوار\r\nنه مانند اويم كه نامش برم\r\nنه‌ام بنده تا جامه بر تن درم\r\n\r\nعمرو عاص شروع بسخن كرد كه معاويه سخنش را بريده و گفت اى عمرو به خدا تو مرد ميدان او نيستى حال خود دانى كه سخن گوئى يا خموش باشى عمرو موقع را غنيمت شمرده و خاموش گرديد ابن عباس گفت : اى معاوية عمرو را به حال خود گذار تا چنان داغى بر او بزنم كه تا روز قيامت ننگ آن بر او بماند و تا روز قيامت زبان زد كنيزان و بندگان باشد و سرود مجالس و نقل محافل گردد سپس\r\n","description":"","footnote":"","page_name":" 236 ","page_number":271},
  {"content":"\r\nابن عباس گفت : اى عمرو و دهان بسخن باز كرد كه معاوية دست دراز نموده بر دهان ابن عباس نهاد و گفت اى ابن عباس ترا سوگند مىدهم كه بس كن چون خوش نداشت كه اهل شام گفتار ابن عباس را بشنوند و آخرين جمله اى كه ابن عباس بعمرو گفت اين بود كه اى بندهء نكوهيده دور شو اين بگفت و از يك ديگر جدا شدند .\r\n\r\n( چهار صفت منشأ همهء گناهان است )\r\n36 - محمد بن ابى عمير گويد : در تمام دوران رفاقتم كه با هشام بن حكم داشتم سخنى بهتر و پر بهره تر از اين سخن كه در بارهء عصمت امام بود از او نشنيدم : روزى از او پرسيدم كه آيا امام معصوم است ؟\r\nگفت : آرى گفتم : نشانهء عصمت در او چيست ؟ و بچه بايدش شناخت ؟ گفت : حقيقت اينكه همهء گناهان چهار منشأ دارد و پنجم ندارد . آز ، رشك ، خشم ، خواهش نفس ، و هيچ يك از اينها در امام نيست امام را نشايد كه بر اين دنيا حريص باشد زيرا همهء آن به زير نگين او است كه او خزانه دار مسلمانان است پس چرا حريص باشد و او را نشايد كه رشك برد زيرا انسان فقط بر بالاتر از خود رشك مىبرد و كسى بالاتر از امام نيست پس چگونه روا است كه بر زير دست خود رشك برد و او را نشايد براى هيچ يك از كارهاى دنيا خشمناك گردد مگر آنكه خشمش براى خداى عز و جل باشد زيرا خداى عز و جل اجراى احكام را بر او واجب كرده آن چنان كه نه سرزنش كسى در او تأثير كند و نه در اجراى احكام\r\n","description":"","footnote":"","page_name":" 237 ","page_number":272},
  {"content":"\r\nبر كسى مهربانى بىجا كند تا حدود خداى عز و جل را به پا دارد و او را نشايد كه پيرو خواهشهاى نفس بوده و دنيا را بر آخرت ترجيح دهد زيرا خداوند هم چنان كه دنيا را در نظر ما محبوب كرده آخرت را در نظر امام محبوب ساخت امام آخرت را آنچنان مىبيند كه ما دنيا را مىبينيم تو هرگز كسى را ديده اى كه بخاطر زشتروئى از روى زيبائى بگذرد ؟ و خوراك لذيذى را گذاشته بخوراك تلخ بپردازد ؟ و جامهء نرمى را گذاشته جامهء زبر و درشت اختيار كند و از نعمت جاويد و پايان ناپذير بخاطر دنياى زودگذر و ناپايدار بگذرد .\r\n\r\n( پاداش كسى كه چهار بار حج بجا آورد )\r\n37 - منصور بن حازم گويد : از امام صادق عليه السّلام پرسيدم پاداش كسى كه چهار بار حج بجا آورده چيست ؟ فرمود : اى منصور كسى كه چهار بار حج بجاى آورد هرگز فشار قبر نبيند ، و هنگام مرگش خداى تعالى حجهاى او را به زيباترين صورتى در برابر او در آورد كه تا روز رستاخيز در ميان قبر نماز گزارند و ثواب اين نماز او را باشد بدان كه يك نماز از اين نمازها با هزار ركعت از نماز آدميان برابر است .\r\n\r\n( چهار چيز در چهار مورد پذيرفته نيست )\r\n38 - امام صادق عليه السّلام فرمود : چهار چيز در چهار مورد پذيرفته نيست .\r\n","description":"","footnote":"","page_name":" 238 ","page_number":273},
  {"content":"\r\nآنچه به خيانت در مال مردم يا خيانت در غنيمت زيادى يا ربا بدست آيد در راه حج و عمره و جهاد و صدقة پذيرفته نخواهد بود .\r\n\r\n( خوراكى كه چهار خصلت را دارا باشد خوراك كامل است )\r\n39 - رسول خدا ( ص ) فرمود : اگر در خوراك چهار چيز فراهم آيد كامل خواهد بود از حلال باشد - دستهاى زيادى در خوردن او شركت كند - با نام خدا آغاز شود و با حمد او پايان پذيرد .\r\n\r\n( زنا زاده چهار نشانه دارد )\r\n40 - امام صادق عليه السّلام فرمود : هر كس از آنچه خود در بارهء ديگران بگويد و ديگران در بارهء وى گويند باكى نداشته باشد شيطان در سرشت او دست داشته است و كسى كه از ديدار مردماش در حال گناه باك نداشته باشد شيطان در سرشت او دست داشته است و كسى كه بدون جهت از برادر مؤمن بدگوئى كند شيطان در سرشت او دست داشته است و كسى كه سخت علاقه مند به حرام باشد و مايل بزنا شيطان در سرشت او دست داشته است سپس فرمود : زنا زاده را نشانه هائى است يكى دشمنى با خاندان پيغمبر دوم آنكه به زنا كه خود از آن ساخته شده علاقه مند مىباشد سوم دين را سبك شمردن چهارم بد زبان بودن در بارهء مردم و كسى در بارهء برادرش بد زبان نشود مگر آنكه زنا زاده باشد و يا مادرش در حال حيض بار دارش شده باشد .\r\n","description":"","footnote":"","page_name":" 239 ","page_number":274},
  {"content":"\r\n\r\n( خداى عز و جل موسى را چهار سفارش فرمود )\r\n41 - امير المؤمنين ( ع ) فرمود خداى تبارك و تعالى بموسى فرمود اى موسى سفارش مرا در بارهء چهار چيز نگهدار اولش آنكه تا گناهان خود را آمرزيده نديده اى بعيب ديگران نپرداز دوم تا پايان يافتن خزينه‌هاى مرا نديده اى غم روزى خود مخور سوم تا زوال سلطنت مرا نديده اى به كسى جز من اميدوار مباش چهارم تا شيطان را مرده نديده اى از مكرش آسوده خاطر مباش .\r\n\r\n( امير المؤمنين ( ع ) هر وقت بجنگى اعزام ميشد چهار خصلت داشت )\r\n42 - رسول خدا ( ص ) فرمود : بخدائى كه جانم بدست قدرت او است على را هرگز بجبههء جنگى نفرستادم مگر آنكه ديدم جبرئيل با هفتاد هزار فرشته در سمت راست او و ميكائيل در سمت چپاش با هفتاد هزار فرشته و فرشتهء مرگ پيشاپيش او و ابرى بر سرش سايه افكن بود تا نيكوترين پيروزى نصيبش گردد .\r\n\r\n( شگفت آور است كسى كه از چهار چيز مىهراسد چرا به چهار چيز پناهنده نميشود )\r\n43 - امام صادق عليه السّلام فرمود : شگفتم آيد از كسى كه از چهار چيز مىهراسد چرا به چهار چيز\r\n","description":"","footnote":"","page_name":" 240 ","page_number":275},
  {"content":"\r\nپناهنده نميشود : شگفتم از آنكه ميترسد چرا پناه نمىبرد بفرمودهء خداى عز و جل * ( حَسْبُنَا الله وَنِعْمَ الْوَكِيلُ ) * خداوند ما را بس است و چه وكيل خوبى است زيرا شنيدم خداى جل جلاله بدنبال آن ميفرمايد : بواسطهء نعمت و فضلى كه از طرف خداوند شامل حالشان گرديد باز گشتند و هيچ بدى به آنان نرسيد و شگفتم در كسى كه اندوهناك است چرا پناه نمىبرد بفرمودهء خداى عز و جل : * ( لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ ) * زيرا شنيدم خداى عز و جل بدنبال آن ميفرمايد در خواستش را برآورديم و از اندوه نجاتش داديم و مؤمنين را همچنين ميرهانيم و در شگفتم از كسى كه حيله اى در بارهء او به كار رفته چرا بفرمودهء خداى تعالى پناه نمىبرد * ( وَأُفَوِّضُ أَمْرِي إِلَى الله إِنَّ الله بَصِيرٌ بِالْعِبادِ ) * : كار خود را به خدا واگذار ميكنيم كه خداوند به حال بندگان بينا است ) زيرا شنيدم خداى بزرگ و پاك بدنبالش مىفرمايد خداوند او را از بديهائى كه در بارهء او بحيله انجام داده بودند نگه داشت و در شگفتم از كسى كه خواستار دنيا و آرايش آن است چرا پناهنده نميشود بفرمايش خداى تبارك و تعالى ( * ( ما شاءَ الله لا قُوَّةَ إِلَّا بِالله ) * ) ( آنچه خدا خواست همان است و نيروئى جز به يارى خداوند نيست ) زيرا شنيدم خداى عز اسمه بدنبال آن ميفرمايد اگر چه مرا در مال و فرزند از خودت كمتر مىبينى ولى اميد هست كه پروردگار من بهتر از باغ تو مرا نصيب فرمايد ( و كلمهء : عسى در اين آيه به معناى اميد تنها نيست بلكه به معناى اثبات و تحقق يافتن است ) .\r\n\r\n( چهار كس گواهى بولايت امير المؤمنين را پنهان داشتند و خدا نفرين آن حضرت را در بارهء آنان پذيرفت )\r\n44 - جابر بن عبد الله انصارى گويد : على بن ابى طالب براى ما خطبه خواند پس خداى را ستود\r\n","description":"","footnote":"","page_name":" 241 ","page_number":276},
  {"content":"\r\nو بر او ثنا خواند سپس فرمود : اى مردم جلو همين منبر چهار گروه از ياران پيغمبر هستند كه انس بن مالك و براء بن عازب و اشعث بن قيس كندى و خالد بن يزيد بجلى از آن چهار گروه‌اند سپس روى بانس كرده و فرمود : اى انس اگر از رسول خدا شنيدى كه ميفرمود بهر كه مولا منم ( اين ) على است مولاى او آنگاه امروز بجانشينى من گواهى ندهى از خدا ميخواهم كه تو را نكشد تا به بيمارى پيسى آن چنان دچار شوى كه عمامه آن را نپوشاند و اما تو اى اشعث اگر شنيدى از رسول خدا كه ميفرمود : بهر كه مولا منم ( اين ) على است مولاى او و آنگاه امروز بجانشينى من گواهى ندهى از خداوند ميخواهم كه تو را نكشد تا هر دو چشمت را كور گرداند و اما تو اى خالد بن يزيد اگر از رسول خدا شنيدى كه ميفرمود بهر كه مولا منم ( اين ) على است مولاى او بار الها دوستدار آن باش كه على را دوست بدارد و دشمن آن كس كه على را دشمن بدارد آنگاه امروز بجانشينى من گواهى ندهى از خداوند خواستارم كه تو را نكشد جز با مرگ دوران جاهليت و اما تو اى براء بن عازب اگر شنيدى از رسول خدا كه ميفرمود بهر كه منم مولا ( اين ) على است مولاى او بار الها دوستدار آن باش كه على را دوست بدارد و دشمن آن كس كه على را دشمن بدارد آنگاه امروز بجانشينى من گواهى ندهى از خداوند خواستارم كه تو را نميراند مگر همان جا كه از آن مهاجرت كردى .\r\nجابر بن عبد الله انصارى گويد : به خدا سوگند انس را ديدم دچار پيسى شده بود و ميخواست با عمامه اش\r\n","description":"","footnote":"","page_name":" 242 ","page_number":277},
  {"content":"\r\nآن را بپوشاند ولى عمامه اش نميپوشانيد و اشعث بن قيس را ديدم كه از هر دو چشم نابينا شده بود و او ميگفت ستايش خدائى را سزا است كه نفرين امير المؤمنين على بن ابى طالب را در بارهء كورى من در دنيا قرار داد و به من نفرين عذاب آخرت نكرد كه گرفتار عذاب ميشدم و اما خالد بن يزيد او مرد و خانواده اش كه خواستند دفنش كنند در خانهء خالد گورش را كندند و همان جا بخاكش سپردند قبيلهء كنده كه اين خبر را شنيدند با اسب و شتر آمدند و اسبان و شتران را بر در خانهء خالد پى كردند تشريفات مرگ خالد بآئين زمان جاهليت انجام گرفت و اما براء بن عازب معاوية فرماندار يمناش كرد و در يمن مرد و از همان جا مهاجرت كرده بود .\r\nشرح\r\nاز اين روايت معلوم مىشود كه مردن در سرزمينى كه از آن مهاجرت شده است پسنديده نيست و همين طور هم هست روايت عيون نيز مؤيد اين معنا است كه امام هشتم فرمود على عليه السّلام پس از مهاجرت از مكه تا بهنگام مرگ در مكه شبى را صبح نكرد راوى گويد عرض كردم : براى چه ؟ فرمود دوست نداشت شب را در زمينى صبح كند كه از آنجا مهاجرت كرده است نماز عصر را كه در مكه ميخواند از آنجا بيرون ميشد و در جاى ديگر شب را مىماند\r\n\r\n( آنچه موجب امان از چهار خصلت در دنيا است و چهار كلمه براى آخرت )\r\n45 - عبد الله بن عباس گويد : قبيصة بن مخارق هلالى به خدمت رسول خدا رسيده سلام كرد رسول خدا خوش آمدش گفت سپس فرمود : اى قبيصه براى چكار آمده اى ؟ عرضكرد يا رسول الله پير و ناتوان شده‌ام و در نزد خانواده‌ام خوار و زبون از كارهائى كه پيشتر انجام ميدادم باز مانده‌ام مرا چند كلمه بياموز كه بواسطه آنها خداوند مرا سودى دهد و مختصر و كوتاه باشد كه من مردى هستم فراموش كار رسول خدا فرمود : چه گفتى اى قبيصه ؟ قبيصه دوباره سخن خود را بازگو كرد باز فرمود : چه گفتى ؟ بار سوم گفت باز فرمود : چه گفتى ؟ براى چهارمين بار بازگو كرد ، حضرت فرمود : هر چه سنگ و درخت و كلوخ در اطراف تو بودند بدلسوزى تو بگريه در آمدند ، نيكو نگهدار آنچه را كه ميگويم اما براى دنيايت نماز بامداد را كه خواندى سه بار بگو ( سبحان الله و بحمده سبحان الله العظيم و بحمده و لا حول و لا قوة الا با لله ) چون اين كلمات را بگوئى از كورى و بيمارى خوره و پيسى و زمينگيرى در امان خواهى بود\r\n","description":"","footnote":"","page_name":" 243 ","page_number":278},
  {"content":"\r\nو اما براى آخرتت پس بگو ( اللهم اهدنى من عندك و أفض علي من فضلك و انشر علي من رحمتك و أنزل علي من بركاتك ) . بار الها خودت مرا راهنمائى فرما و باران فضل و احسانت را بر من ببار و دامن رحمتت را بر من بگستر و از بركاتت بر من فرو فرست راوى گويد : رسول خدا اين كلمات را تكرار ميكرد و قبيصه آنها را با انگشت مىشمرد ، ابو بكر و عمر عرض كردند : يا رسول الله اين رفيق شما چه خوب با انگشتان خود اين كلمات چهارگانه را مىشمارد رسول خدا فرمود : اگر روز قيامت با اين كلمات وارد محشر شود و عمدا آنها را ترك نكرده باشد چهار در از بهشت به روى او باز شود تا از هر كدام كه بخواهد داخل بهشت گردد .\r\nنافع گويد : اين حديث بهمسايهء خود كه همنشين حسن بصرى بود بازگو كردم و او براى حسن بازگو كرده بود حسن او را گفته بود : كه آن شخص را نزد من آور ، من به نزد حسن رفتم ، حديث را از خود من پرسيد و من بازگويش نمودم گفت : اى خراسانى چه پرارزش است اين حديث تو نزد من و چه ارزان است نزد خودت ، به خدا قسم كه مردى شتر خود را به زير پا كشيد تا نزد حديث دانى كه فرماندار مصر بود رسيد و گفت : من بخواطر آنچه در دست تو است ( از قدرت و ثروت ) نزد تو نيامده‌ام سپس حديث را از او پرسيد و بازگشت .\r\n\r\n( چهار چيز از وسوسه است )\r\n46 - موسى بن جعفر عليه السّلام فرمود : چهار چيز اثر وسوسه است گل خوردن و كلوخ شكستن و\r\n","description":"","footnote":"","page_name":" 244 ","page_number":279},
  {"content":"\r\nناخنها بدندان چيدن و ريش جويدن .\r\n\r\n( چهار چيز از چهار چيز سير نشوند )\r\n47 - امام صادق عليه السّلام فرمود : چهار چيز از چهار چيز سير نگردند زمين از باران چشم از نگاه ماده از نر ، دانشمند از دانش .\r\n48 - حسين بن على ( ع ) فرمود : مردى از اهل شام در مسجد جامع كوفه سؤالاتى از امير المؤمنين كرد حضرت ضمن پاسخ پرسشهاى او فرمود : چهار چيز از چهار چيز سير نشوند زمينى از بارانى و ماده اى از نرى و چشمى از نگاهى و دانشمندى از دانشى .\r\nشرح - ترجمهء روايت بدون تصرف در آن چنين است كه گفته شد و ظاهرا مضمونش با روايت چهل و هفتم يكى باشد و مسامحه در نقل از راوى است .\r\n\r\n( هر كس چهار چيز را دارا باشد در بزرگترين نور الهى است )\r\n49 - رسول خدا ( ص ) فرمود : در هر كس چهار چيز باشد در بزرگترين نور الهى است كسى كه\r\n","description":"","footnote":"","page_name":" 245 ","page_number":280},
  {"content":"\r\nگواهى بيگانگى خدا و رسالت من او را در كارش نگهدار باشد و كسى كه چون ناگوارى بر او رسد بگويد * ( إِنَّا لِلَّه وَإِنَّا إِلَيْه راجِعُونَ ) * . ما از آن خدائيم و بسوى او باز خواهيم گشت و كسى كه چون خيرى دريابد بگويد ( الحمد لله رب العالمين ) : ستايش مر خداى راست كه پروردگار جهانيان است و كسى كه چون گناهى از او سر زند بگويد ( استغفر الله و اتوب اليه ) از خدا آمرزش ميخواهم و بسوى او باز گشت ميكنم .\r\n\r\n( چهار خصلت هر كه را باشد اسلامش كامل است )\r\n50 - امام چهارم ( ع ) فرمود : چهار چيز است كه هر كس را باشد اسلامش كامل و گناهانش پاك گردد و پروردگار عز و جل خود را ملاقات مىكند در حالى كه خدا از او خشنود است هر كس به آنچه بنفع مردم بر خويشتن قرار داده براى خدا انجام دهد و زبانش با مردم راست باشد و از هر چه نزد خدا و نزد مردم زشت است شرم كند و با خانوادهء خود خوشرفتار باشد .\r\n\r\n( چهار كلمهء حكمت )\r\n51 - امام صادق ( ع ) فرمود : دريا همسايه نپذيرد و پادشاه دوست نگه ندارد و تن درستى را بهائى نيست و چه بسا نعمت خواره اى كه از نعمت بىخبر است .\r\nشرح :\r\nطغيان آب درياها همواره باعث اين است كه همسايه گانش طعمه امواج گردند و پادشاه نيز بواسطهء علاقه بتاج و تخت در قيد شرايط دوستى نميباشد كه الملك عقيم .\r\n","description":"","footnote":"","page_name":" 246 ","page_number":281},
  {"content":"\r\n\r\n( چهار خصلت به چهار خانه در بهشت )\r\n52 - امام صادق ( ع ) فرمود : كيست كه چهار چيز را تعهد كند تا من در عوض چهار خانه در بهشت براى او تعهد كنم آنكه ( در راه خدا ) خرج كند و از نادار شدن نهراسد و برفتار مردم در بارهء خود با ديدهء انصاف بنگرد و سلام را در ميان مردم جهان آشكار كند و خودنمائى نكند هر چند حق بجانب او باشد .\r\n\r\n( چهار خصلت در هر كس باشد خداوند خانه اى در بهشت براى او بسازد )\r\n53 - امام باقر ( ع ) فرمود : چهار خصلت در هر كس باشد خداوند خانه اى در بهشت براى او بسازد كسى كه يتيمى را نگهدارى كند و بر ناتوانى دلسوزى نمايد و بر پدر و مادر خود مهر ورزد و با بندهء خود مدارا كند .\r\n\r\n( هر كه از چهار خصلت بر كنار باشد بهشت براى او است )\r\n54 - امام صادق ( ع ) فرمود : رسول خدا فرمود : از امت من هر كس كه از چهار خصلت بر كنار است بهشت از آن او است .\r\nاز سرگرمى به دنيا و پيروى دلخواه و شهوت شكم و شهوت جنسى و هر كس از زنان امتم از چهار\r\n","description":"","footnote":"","page_name":" 247 ","page_number":282},
  {"content":"\r\nخصلت بر كنار باشد بهشت از آن او است دامن خود را نگهدارد و از همسر خود فرمانبردار باشد و نماز پنجگانه را بخواند و ماه روزه را روزه بگيرد .\r\n\r\n( چهار كس را خداوند روز رستاخيز مورد نظر قرار دهد )\r\n55 - امام صادق ( ع ) فرمود : چهار كس را خداوند روز رستاخيز مورد نظر قرار دهد آنكه معاملهء پشيمان از معامله را پس بگيرد يا بفرياد ستمديده اى برسد يا بنده اى را آزاد كند يا جوان بىزنى را زن بدهد .\r\n\r\n( شيعه به چهار خصلت گرفتار نگردد )\r\n56 - امام صادق ( ع ) فرمود : خداوند شيعيان ما را بهر چه گرفتار فرمايد هرگز به چهار درد گرفتار نفرمايد باينكه زنازاده باشند يا اينكه دست گدائى بسوى مردم دراز كنند يا با آنان عمل جنسى انجام داده شود يا گندمگون و چشم زاغ باشد .\r\n\r\n( چهار خصلت در هر كس باشد در پناه خدا است )\r\n57 - رسول خدا ( ص ) فرمود : چهار خصلت است كه در هر كس باشد خداوند سايهء حمايت خود\r\n","description":"","footnote":"","page_name":" 248 ","page_number":283},
  {"content":"\r\nرا بر او افكند و در سايه رحمت خود او را به بهشت برد اخلاق خوشى كه با آن در اجتماع زندگى كند و مدارا با مصيبت زده و مهربانى بر پدر و مادر و نيكى بر بندهء زر خريد خود .\r\n\r\n( خداوند از هر چيز چهارش را برگزيده است )\r\n( 570 ) 58 - رسول خدا ( ص ) فرمود : خداى تبارك و تعالى از هر چيز چهار شماره برگزيد از فرشتگان جبرئيل و ميكائيل و اسرافيل و فرشته مرگ ( عزرائيل ) را و از پيمبران چهار نفر براى مبارزه بوسيلهء شمشير : ابراهيم و داود و موسى و من و از خاندانها چهار خاندان كه فرمود : خداوند آدم و نوح و خاندان ابراهيم و خاندان عمران را بر جهانيان برگزيد و از شهرها چهار شهر برگزيد و فرمود : سوگند به تين و زيتون و طور سنين و اين بلد امين پس مقصود از تين مدينه است و از زيتون بيت المقدس و از طور سينين كوفه و از بلد امين مكه و از زنها چهار زن برگزيد مريم و آسية و خديجة و فاطمة و از اعمال حج چهار عمل را برگزيد قربانى كردن و صدا به لبيك بلند كردن و احرام و طواف و از ماه‌ها چهار ماه كه ماه‌هاى حرامند برگزيد رجب و شوال و ذى قعدة و ذى الحجة و از روزها چهار روز برگزيد روز جمعة و روز تروية ( هشتم ذى الحجة ) و روز عرفة و روز عيد قربان .\r\n","description":"","footnote":"","page_name":" 249 ","page_number":284},
  {"content":"\r\n\r\n( چهار خصلت غم انگيز )\r\n59 - امام باقر ( ع ) فرمود : روزى امير المؤمنين ( ع ) اندوهناك شد فرمود اين اندوه از كجا بر دل من نشست ؟ كه به ياد ندارم نه بر آستانهء خانه نشسته باشم و نه از ميان گله گوسفند راه عبورى باز كرده باشم و نه پيراهنم را ايستاده پوشيده باشم و نه با دامن خود دست و رويم را خشك كرده باشم .\r\n\r\n( چهار خصلت همواره دامن گير امت محمد است )\r\n60 - رسول خدا ( ص ) فرمود : چهار چيز تا روز قيامت دامن گير امت من خواهد بود بواسطهء فاميلها بر خود باليدن و نژادها را لكه دار نمودن و عقيدة بر اينكه باران بخاطر ستارگان مىبارد و بر مردگان نوحه سرائى نمودن و زن نوحه سرا اگر پيش از مرگ توبه نكند روز رستاخيز سر از خاك بردارد همانند حيوان گر و جرب گرفته كه قطران بر آن ماليده باشند .\r\n\r\n( پىريزى بدن بر چهار چيز است )\r\n61 - امام صادق عليه السّلام فرمود : پىريزى بدن بر چهار چيز است : روان و خرد و خون و تنفس ، بهنگام خواب كه روان از بدن بيرون رود خرد نيز از آن پيروى كند و چون روان چيزى به بيند خرد برايش\r\n","description":"","footnote":"","page_name":" 250 ","page_number":285},
  {"content":"\r\nنگهدارى كند ولى خون و نفس هم چنان در بدن باقى ميماند .\r\n\r\n( پايدارى انسان و بقايش به چهار چيز است و آتش چهار قسم است )\r\n62 - امام صادق ( ع ) فرمود : پايدارى انسان و بقايش به چهار چيز است : به آتش و نور و باد و آب ، آدمى بوسيلهء باد و تموج هوا مىشنود و ميبويد و بوسيلهء آب ( و رطوبت بدن و دهان ) لذت خوردن و آشاميدن را مىيابد ، پس اگر حرارت در معدهء آدمى نباشد خوراكى و آشاميدنى را هضم نميكرد و اگر روشنى در ديده او نبود نه مىديد و نمىفهميد و اگر باد نبود آتش معده بر افروخته نميشد و اگر آب نبود لذت خوراكى و آشاميدنى را نمىيافت .\r\nراوى گويد : از حضرت پرسيدم از اقسام آتش فرمود : آتش بر چهار قسم است آتشى كه مىخورد و مىآشامد و آتشى كه مىخورد ولى نمىآشامد و آتشى كه مىآشامد و نمىخورد و آتشى كه نه مىخورد و نه مىآشامد اما آتشى كه مىخورد و مىآشامد حرارت بدن آدمى و همهء حيوانات است و آنكه مىخورد و نمىآشامد آتش هيزم است و آتشى مىآشامد و نميخورد حرارت نباتى است كه در درخت است و آتشى كه نميخورد و نمىآشامد آتش سنگ چخماق و حباحب است .\r\nشرح -\r\nمقصود از اينكه اگر باد نبود آتش معده افروخته نميشد اين است كه آدمى بوسيلهء تنفس هوا اكسيژن را كه سوخت بدن است از هوا ميگيرد و حرارت بدن و معده از اين راه تأمين مىشود و مقصود از آتشى كه مىخورد و مىآشامد حرارت بدن آدمى و حيوانات است كه در اثر آن آدمى و حيوان نيازمند است بدل ما يتحلل را از غذا و آب تأمين كند و حباحب نام مرد بخيلى بوده است كه از شدت بخل و بيم آنكه مبادا مهمان بر او وارد شود آتش نمىافروخت مگر به مقدار بسيار ضعيف و ناچيز نظير آتشى كه از سنگ چخماق بر مىخيزد لذا بنام او مثل زده شد .\r\n","description":"","footnote":"","page_name":" 251 ","page_number":286},
  {"content":"\r\n\r\n( چهار خصلت دل را تباه سازند و نفاق برويانند )\r\n63 - رسول خدا ( ص ) فرمود : چهار خصلت دل را تباه سازند و ريشهء نفاق را در دل برويانند آن چنان كه آب درخت را بروياند : بساز و آواز گوش فرا دادن و ياوه سرائى و بدربار شاه رفت و آمد نمودن و شكار كردن .\r\n\r\n( رسول خدا چهار قبيله را دوست ميداشت و چهار قبيله را دشمن )\r\n64 - امام رضا ( ع ) فرمود : رسول خدا چهار قبيلهء انصار و عبد قيس و اسلم و بنى تميم را دوست ميداشت و بنى اميه و بنى حنيف و ثقيف و بنى هذيل را دشمن ميداشت و ميفرمود مادر من نه بكرى بوده و نه ثقفى و ميفرمود : در هر قبيله اى افراد نجيب هست جز در بنى اميه .\r\n\r\n( چهار خصلت دل را ميميراند )\r\n65 - رسول خدا ( ص ) فرمود : چهار چيز دل را ميميراند گناه روى گناه ، همصحبتى بسيار با زنان مجادله با احمق كه هر چه گفتگو كنى حق را نپذيرد و همنشينى مردگان ، عرض شد يا رسول الله مقصود از\r\n","description":"","footnote":"","page_name":" 252 ","page_number":287},
  {"content":"\r\nمردگان چيست فرمود : هر آنكه ثروتمند باشد و ناز پرورد .\r\n\r\n( زمين از چهار نفر مؤمن تهى نگردد )\r\n66 - امام پنجم يا ششم ( ع ) فرمود : زمين از چهار تن مؤمن تهى نماند و گاهى هم بيشتر باشند ولى از چهار تن كمتر نگردند براى اينكه خيمه بر پا نميشود جز با چهار طناب و يك ستون وسطى -\r\nشرح -\r\nمقصود از ستون وسطى امام وقت است و از مؤمنين پيروان خاص كه بستگى كامل بحضرتش دارند .\r\n\r\n( به چهار خصلت از علم طب بىنياز بودن )\r\n67 - امير المؤمنين على بن ابى طالب بفرزندش حسن ( ع ) فرمود : فرزندم چهار خصلت تو را نياموزم كه بواسطه آنها از علم طب بىنياز گردى ؟ عرض كرد : آرى يا امير المؤمنين فرمود تا گرسنه نشده اى بر سفرهء غذا منشين و تا هنوز ميل به خوردن دارى از كنار غذا برخيز و كار جويدن را نيكو انجام بده و چون خواستى بخوابى براى قضاى حاجت بمستراح برو كه چون اين چهار كنى از طب بىنياز گردى .\r\n\r\n( مؤمن داراى چهار خصلت نگردد )\r\n68 - امام صادق ( ع ) فرمود : مؤمن داراى چهار خصلت نگردد : ديوانه نشود از در خانه‌هاى مردم\r\n","description":"","footnote":"","page_name":" 253 ","page_number":288},
  {"content":"\r\nگدائى نكند و زنازاده نباشد و مفعول واقع نگردد .\r\n\r\n( خداى عز و جل از مؤمن به چهار چيز پيمان گرفته )\r\n69 - امام صادق ( ع ) فرمود : خداى عز و جل از مؤمن پيمان گرفته كه گفتارش پذيرفته نشود و سخنش را به او نكنند و انتقامش از دشمن گرفته نشود و درد دلاش شفا نپذيرد مگر برسوائى خود زيرا هر مؤمنى لجام بر دهان دارد .\r\n\r\n( مؤمن از چهار خصلت جدا نگردد )\r\n70 - امام صادق عليه السّلام به سماعة فرمود : اى سماعة مؤمن از چهار خصلت جدا نشود از همسايه اى كه آزارش دهد و شيطانى كه گمراهش كند و منافقى كه بدنبال او باشد و كارهاى او را بررسى كند و مؤمنى كه بر او رشك برد سپس فرمود : اى سماعة اين مؤمن حسود از همه بر او سختتر است عرض كردم چگونه سختتر است فرمود : براى اينكه هر چه در بارهء او از روى حسد بگويد مردم تصديقش نمايند .\r\n\r\n( چهار چيز كيفر زودرس دارد )\r\n71 - امام باقر ( ع ) فرمود : چهار چيز است كه كيفرى زودرس دارد مرديكه كه در باره اش نيكى كنى و او ترا جزاى بد دهد و مرديكه به او ستم نكرده او تو را ستم كند و مرديكه با او معاهده انجام كارى\r\n","description":"","footnote":"","page_name":" 254 ","page_number":289},
  {"content":"\r\nكنى تو در عهدت وفادار باشى و او با تو بحيله رفتار كند و مرديكه با خويشان خود صله رحم مىكند ولى خويشانش از او قطع ميكنند .\r\n72 - رسول خدا ( ص ) ضمن وصيتى بعلى ( ع ) فرمود : يا على : كيفر چهار چيز هر چه زودتر خواهد رسيد مرديكه تو او را نيكى كنى و او در عوض با تو بدى كند و مردى كه تو بر او ستم نكنى و او تو را ستم كند و مرديكه با او معاهدهء كارى داشته باشى تو وفادارش باشى و او مكر و حيله ورزد و مرديكه با خويشانش به پيوندد و آنان از او ببرند سپس فرمود يا على هر كس كه دل تنگى و بيقرارى بر او چيره شود آسايش از دل او رخت بربندد .\r\n\r\n( يكى از چهار چيز بهر خانهء داخل شود ويرانش سازد )\r\n73 - امير المؤمنين ( ع ) فرمود : چهار چيز است كه يكى از آنها بهر خانه اى داخل شود ويرانش سازد و ديگر آباد نگردد : خيانت و دزدى و ميخوارگى و زنا\r\n","description":"","footnote":"","page_name":" 255 ","page_number":290},
  {"content":"\r\n\r\n( چيزهائى كه هر يك بر چهار پايه استوار است )\r\n74 - امير المؤمنين ( ع ) فرمود : ايمان بر چهار ستون استوار است صبر و عدالت و يقين و جهاد ، و صبر چهار شعبه دارد شوق و ترس و زهد و چشم داشت پس هر كس كه شوق بهشت دارد خواسته‌هاى دل را فراموش كند و هر كس از آتش بترسد از كارهاى حرام باز ماند و هر كس به دنيا دل نبندد ناگواريها را آسان شمرد و هر كس نگران مرگ باشد به كارهاى خير بشتابد و يقين چهار شعبه دارد بينائى در هوش ، آشنائى بحكمت ، پند گرفتن از موجبات پند ، آگاهى از روش گذشتگان پس هر كس به تيز هوشى بينا گردد با حكمت آشنائى پيدا كند و هر كس با حكمت آشنا شد آثار عبرت انگيز را بشناسد و هر كس آثار عبرت انگيز را بشناسد روش گذشتگان را شناخته و كسى كه روش گذشتگان را بشناسد گوئى در دوران آنان زيسته است و عدالت چهار شعبه دارد فهم عميق و درياى دانش و گلستان حكمت و بوستان بردبارى ، هر كس نيكو بفهمد همگى دانش را تفسير تواند و هر كس دانشمند باشد حكمتهاى طرفه و دلنشين آغازد و هر كس نيكو بفهمد همگى دانش را تفسير تواند و هر كس دانشمند باشد حكمتهاى طرفه و دلنشين آغازد و هر كس داراى حكمت باشد زياده روى در كار نكند و در ميان مردم روش پسنديده اى خواهد داشت و جهاد چهار شعبه دارد : مردم را به نيكى واداشتن و از بدى باز داشتن و در ميدان نبرد صادقانه جنگيدن و گنهكاران را دشمن داشتن پس كسى كه مردم را را به نيكى وادارد پشت مؤمن را محكم ساخته و كسى كه گنهكاران را دشمن بدارد براى خدا\r\n","description":"","footnote":"","page_name":" 256 ","page_number":291},
  {"content":"\r\nخشم نموده و كسى كه بخاطر خدا خشم ورزد خداوند بخاطر او خشم ميورزد اين بود ايمان و ستونها و شعبه‌هاى آن . و كفر بر چهار ستون استوار است : گناه و سركشى و شك و شبهه ، و فسق بر چهار شعبه است : بدخوئى و كورى و غفلت و سرپيچى . هر آن كس كه بد خواست حق را كوچك شمرد و دانشمندان دينى را دشمن دارد و بر گناه بزرگ اصرار ورزد و آن كس كه چشم دلش كور گردد خدا را از ياد برد و پيرو گمان گردد و شيطان در كارهاى او مداخله و پافشارى كند و كسى كه غافل گردد آرزوها او را بفريبد و چون پرده برداشته شود حسرت گريبانش گيرد و از جانب خداوند آن بيند كه به حساب نمىآورد .\r\nو كسى كه از دستورات الهى سرپيچى كند خدايش بر سر اين كار خوار و ذليل فرمايد سپس همانطور كه او در جانبدارى از حق كوتاهى كرده و از دستور پروردگار كريم سرپيچى نموده خداوند نيز به نيروى شاهانه خويش خوارش سازد و ببزرگى خود كوچكترش شمارد و سركشى بر چهار شعبه است : خورده گيرى و كشمكش . و بازگشت از حق ، و تفرقه جوئى ، كسى كه خورده گير باشد راه به حق پيدا نكند و هر چه تلاش كند بيشتر در امواج فتنه فرو رود و از موج فتنه ءاى رها نشده گرفتار موج ديگر گردد و شيرازهء دينش از هم بگسلد و در كار آشفتهء خود سرگردان بماند و آن كس كه بكشمكش و دشمنى پردازد ناتوانى رشتهء الفتش را با ديگران قطع كند و شربت ناگوار نكبت و بدبختى را در كارشان بچشند . نيكى در نزد او زشت نمايد و بدى در نظرش نيكو جلوه كند\r\n","description":"","footnote":"","page_name":" 257 ","page_number":292},
  {"content":"\r\nو كسى كه نيكى در نظرش زشت باشد راههاى زندگىاش بهم درپيچد و كارش مشكل گردد و راه خلاص بر او تنگ شود و چنين كس را سزا همان است كه از راه دين باز گردد و راهى بجز از راه مؤمنان سپرد ( و گرفتار شقاق و تفرقه جوئى شود ) و شك بر چهار شعبه است : ترس ، بد دلى ، دو دلى و گردن نهادن پس هر كس كه به خود نمائى خوگيرد شبى بآسايش صبح نكند خود نمايان بكدام يك از نعمتهاى پروردگارت خود نمائى ميكنند كسى كه پيش آمدها او را بهراساند بازگشت بباطل كند و كسى كه ارادهء ثابت نداشته باشد پيش روان كاروان حقيقت بر او پيشى گيرند و عقب افتادگان اين قافله او را دريابند و در زير سم ستوران اهريمنان خرد شود و كسى كه براى هلاكت دنيا و آخرت خود را تسليم نمود ميان اين دو به هلاكت رسد و آنكه نجات يافت بواسطهء يقين بود و شبهه بر چهار شعبه است : بزينتهاى دنيا باليدن و خود را گول زدن و كارهاى غلط را تأويل و تصحيح نمودن و باطل را لباس حق پوشاندن براى آنكه آرايش و زينتهاى دنيوى آدمى را از تماشاى چهرهء روشن حق باز ميدارد و خود را فريب دادن او را در شهوتهاى نفس فرو برد و راه كج پوئيدن شخص را از جادهء حقيقت بسى بكنار برد و باطل را لباس حق پوشاندن تاريكيهائى است كه به روى هم انباشته شده است اين است كفر و ستونهاى آن و شعبه هايش .\r\nو نفاق بر چهار پايه استوار است : بر خواهش نفس و سهل انگارى و كينه ورزى و طمع ، و خواهش نفس را چهار شعبه است : ستمگرى و تجاوز و شهوترانى و سركشى هر كس ستم كند ايمن نباشد و دلش آرام نگيرد و سختيها و رنجهاى او فراوان گردد و آنكه تجاوز كند از عواقب وخيم ايمن نباشد و دلش آرام نگيرد و آنكه خود را از شهوت بر كنار نكند به پليديها فرو رود و آنكه سركش باشد ندانسته گمراه گردد و دليلى برايش نباشد و شعبه‌هاى سهل انگارى ، ترسيدن از غير خدا است و فريفته شدن و درنگ نمودن در اداى حقوق ، و آرزو\r\n","description":"","footnote":"","page_name":" 258 ","page_number":293},
  {"content":"\r\nداشتن براى آنكه از غير خدا ترسيدن موجب بازگشت از دين حق است و سهل انگارى در عمل تا آنكه مرگش فرا رسد و اگر آرزو نبود آدمى موقعيت خود را نيكو ميديد و اگر بواقعيت خود آشنا ميشد از ترس و وحشت ميمرد و شعبه‌هاى كينه ورزى كبر است و فخر و ننگ داشتن و پشتيبانى از خويشاوند ، كسى كه كبر ورزد از حق رو گردان شود و كسى كه فخر كند نابكار شود و آنكه از پذيرش حق ننگ داشته باشد بجان خود زيان زده است و هر كس را كه پشتيبانى از خويشاوندان گريبان گير شود ستم كند چه كار بدى است كارى كه نتيجه اش كبرورزى و روگردانى از حق و نابكارى و ستمگرى است و شعبه‌هاى طمع چهار است : شادى و سرمستى و ستيزه گرى و فزونطلبى ، شادى خدا را خوش آيند نيست و سرمستى تكبر و گردن فرازى است و ستيزه گرى بلائى است كه آدمى را بناچار گرفتار دامهاى گناه مىكند و فزونطلبى بازى و سرگرمى است و عوض كردن است آنچه را كه پست است با آنچه نيكو است اين است نفاق و ستون و شعبه‌هاى او .\r\n\r\n( نجدهء حرورى نامه اى به ابن عباس نوشت و از او چهار چيز پرسيد )\r\n75 - امام صادق ( ع ) فرمود : نجدهء حرورى نامه اى بابن عباس نوشت و از او چهار چيز پرسيد :\r\nآيا رسول خدا زنها را بجبههء جنگ ميبرد و از غنيمت جنگى سهمى به آنان مىداد ؟ و مصرف خمس چيست ؟\r\nو يتيم چه وقت يتيمىاش پايان مىيابد ؟ و كشتن كودكان كفار ، ابن عباس در جوابش نوشت : اما پرسشات در بارهء زنان ، رسول خدا چيز اندكى به آنان ميداد ( يا آنكه بهمراه خود بيرون مىبرد ) و آنان را به كار\r\n","description":"","footnote":"","page_name":" 259 ","page_number":294},
  {"content":"\r\nميگماشت ولى سهمى از غنيمت به آنان نمىداد و اما خمس بعقيدهء ما آن از آن ما است و گروهى را اعتقاد اين است كه از آن ما نيست ما هم صبر كرديم و اما يتيم ، پايان يتيمىاش به هنگام مردانگى است كه علامتش احتلام است مگر آنكه رشد فكرى در او نه بينى و او را احمق يا ضعيف العقل تشخيص دهى كه بايد ولىاش مال او را نگه دارى كند و اما كودكان كفار را پيغمبر نمىكشت و خضر ( ع ) كودكانى را كه مىبايست كافر مىشدند مىكشت و كودكانى را كه مؤمن شدنى بودند نمىكشت اگر تو نيز از دانش خضر بهره مند هستى و سرانجام آنان را ميدانى وظيفه ات را خواهى شناخت .\r\nشرح\r\nدر بعضى از نسخه‌ها ( يخرج بهن ) بجاى يحديهن است .\r\n\r\n( موى سپيد پيرى در چهار جا نشانه چهار چيز است )\r\n76 - رسول خدا ( ص ) فرمود : موى سپيد پيرى در جلوى سر نشانهء ميمنت است و در دو گونه صورت نشانهء سخاوت و در گيسوان نشانهء شجاعت و در پشت سر ، شوم است .\r\n\r\n( مردم بر چهار قسماند )\r\n77 - حسن بن على ( ع ) فرمود : مردم بر چهار قسماند يك قسم اخلاق نيك دارند و بهره مند نيستند و قسم ديگر بهره مند و كامياباند ولى اخلاق خوب ندارند و قسمى به اخلاق نيكو دارند و نه بهره مند هستند كه بدترين مردم اينانند و قسمى اخلاق نيكو دارند و بهره مند نيز هستند و اينان بهترين مردماند .\r\n","description":"","footnote":"","page_name":" 260 ","page_number":295},
  {"content":"\r\n\r\n( چهار انگشت فاصلهء ميان حق و باطل است )\r\n78 - ميسر بن عبد العزيز گويد : شنيدم امام باقر ميفرمود كه از امير المؤمنين پرسش شد فاصله ميان حق و باطل چه اندازه است فرمود : چهار انگشت و دست خود را ميان گوش و دو چشم خود گذاشت و فرمود :\r\nآنچه چشمانت به بيند حق است و آنچه گوشت بشنود بيشترش باطل است .\r\n\r\n( گنج دو يتيم چهار جمله پند بود )\r\n79 - امام باقر عليه السّلام در تفسير آيه شريفه و كان تحته كنز لهما ( كه خضر بموسى فرمود زير اين ديوار گنجى نهان است كه مال دو كودك يتيم است ) فرمود : به خدا سوگند كه نه گنج طلا بود و نه نقره و فقط صفحه اى بود كه چهار جمله بر آن نوشته بود : براستى كه من همان خدائى هستم كه جز من كسى سزاوار پرستش نيست و محمد فرستادهء من است . در شگفتم از كسى كه يقين بمرگ دارد چگونه دلش شادان است و شگفتم از كسى كه يقين به حساب دارد چگونه لبش بخنده باز مىشود ؟ و شگفتم از كسى كه بتقدير الهى يقين دارد چگونه خداى را در روزى دادن سست ميانگارد ؟ و در شگفتم از كسى كه آفرينش دنيا را مىبيند چگونه زنده شدن عالم آخرت را انكار دارد ؟\r\n\r\n( بر چهار كس نبايد سلام كرد )\r\n80 - امير المؤمنين ( ع ) فرمود ، رسول خدا قدغن فرمود كه بر چهار كس سلام نشود : بر ميخواره\r\n","description":"","footnote":"","page_name":" 261 ","page_number":296},
  {"content":"\r\nدر حال مستى و بر مجسمه ساز و بر آنكه نرد مىبازد و بر آنكه ببازى ( چهارده ) مشغول است و من براى شما پنجمين كس را مىافزايم شما را نهى ميكنم از سلام كردن بر شطرنج بازان .\r\n\r\n( چهار چيز كه صورت آدمى را روشن سازد )\r\n81 - امام صادق ( ع ) فرمود : چهار چيز صورت آدمى را روشن نمايد : نگاه كردن به صورت زيبا و نگاه كردن به آب روان و نگاه بسبزه و سرمه كشيدن بهنگام خواب .\r\n\r\n( محبوبترين هم سفر نزد خدا چهارند )\r\n82 - امام باقر ( ع ) فرمود : رسول خدا فرمود محبوبترين هم سفران چهار نفرند و اگر همسفر بيش از هفت نفر شد جنجال و غوغايشان بيشتر خواهد شد .\r\n\r\n( بروز قيامت آتش بر چهار كس حرام است )\r\n83 - رسول خدا ( ص ) فرمود : شما را خبر ندهم كه فرداى قيامت آتش دوزخ بر كه حرام\r\n","description":"","footnote":"","page_name":" 262 ","page_number":297},
  {"content":"\r\nاست ؟ عرض شد آرى يا رسول الله فرمود به شخص فروتن و نرم و اجتماعى و سازگار .\r\n\r\n( چهار چيز است كه اندكش نيز افزون است )\r\n84 - صالح گويد : امام ( ع ) فرمود چهار چيز است كه اندكش نيز افزون است آتش كه اندكى از آن زياد است ، و خواب ، كه اندكى از آن زياد است و بيمارى كه اندكى از آن بسيار است ، و دشمنى كه اندكى از آن فزون است .\r\n\r\n( از چهار چيز هر چه زودتر بايد بهره مند شد پيش از چهار چيز )\r\n85 - رسول خدا ( ص ) فرمود : هر چه زودتر از چهار چيز بهره مند شو پيش از چهار چيز از جوانيت پيش از پيريت و از تندرستىات پيش از بيماريت و از بىنيازيت پيش از نيازمنديت و از زندگانيت پيش از مرگت .\r\n86 - رسول خدا ( ص ) ضمن وصيتى بعلى ( ع ) فرمود يا على . . . ( مضمون حديث 85 ) .\r\n","description":"","footnote":"","page_name":" 263 ","page_number":298},
  {"content":"\r\n\r\n( دانش همهء مردم در چهار جمله است )\r\n87 - سفيان بن عيينه گويد : شنيدم امام صادق ( ع ) ميفرمود دانش همه مردم را در چهار جمله يافتم اولش اينكه پروردگارت را بشناسى دوم اينكه بشناسى ترا چگونه ساخته است ( معرفة النفس ) سوم اينكه بوظائف خود آشنا شوى چهارم اينكه عوامل انحراف از دين را بشناسى .\r\n\r\n( در چهار مورد امت اسلام را حقى لازم آمده است )\r\n88 - رسول خدا ( ص ) فرمود : امت مرا در چهار مورد حقى ثابت و لازم است : توبه كار را دوست بدارند . بر ناتوان دلسوزى كنند ، مددكار نيكوكار باشند ، و براى گنهكار آمرزش بطلبند .\r\n\r\n( چهار قسم جهاد )\r\n89 - فضيل بن عياض گويد : از امام صادق ( ع ) پرسيدم كه جهاد مستحب است يا واجب ؟ فرمود :\r\nجهاد چهار قسم است دو قسم آن واجب است و يك قسم مستحبى است كه با واجب انجام ميگيرد و يك قسم مستحب است يكى از آن دو قسم واجب اين است كه شخص با خود براى ترك گناهان مبارزه نمايد كه\r\n","description":"","footnote":"","page_name":" 264 ","page_number":299},
  {"content":"\r\nبزرگترين جهاد است و ديگر مبارزه با كفارى كه همسايهء سرحدى مسلمانانند واجب است و اما جهادى كه مستحب است و بايد با واجب انجام گيرد جنگ با دشمن است كه بر همهء افراد مسلمان واجب است و اگر آن را ترك گويند عذاب بر آنان فرود آيد و همهء اجتماع را فرا گيرد و بر امام مستحب است كه در جبههء جنگ حاضر گردد و همراه مسلمانان بجنگد و اما جهادى كه مستحب است هر كار نيكى است كه شخص بانجام آن قيام كند و در انجام دادن و پايان رساندن آن و زنده كردن آن مبارزه كند كار و كوشش در راه اين مبارزه از بهترين كارها است زيرا زنده كردن كار نيك است كه پيغمبر فرمود : كسى كه دستور نيكى را رواج دهد پاداش آن را مىبرد و برابر پاداش هر كسى كه به پيروى از او آن دستور را به كار برد نصيبش مىشود بدون اينكه از پاداش پيروان چيزى كم شود .\r\n\r\n( براى بنده چهار چشم است )\r\n90 - على بن الحسين عليه السّلام ضمن حديث مفصلى فرمود : هان كه بنده را چهار چشم باشد با دو چشم كار دنيا و دين خود را بيند و با دو چشم ديگر به كار آخرتاش نظر كند چون خداوند ارادهء خيرى در مورد بنده اى كند آن دو چشمى را كه در دلش هست مىگشايد كه با چشم دل عالم غيب و كار آخرتش را بيند و اگر ارادهء خير نفرمايد دل را به همان حال اوليهء خود واگذارد .\r\n\r\n( چهار خصلت است كه از هر چيز بهتر است )\r\n91 - امام باقر ( ع ) فرمود : سليمان بن داود فرمود كه آنچه بمردم داده شد بما نيز داده شد\r\n","description":"","footnote":"","page_name":" 265 ","page_number":300},
  {"content":"\r\nباضافهء چيزى كه بمردم داده نشد و آنچه مردم ميدانند ما دانستيم باضافه چيزى كه مردم آن را ندانند با اين حال نيافتيم چيزى را كه بهتر باشد از ترس از خدا در پنهان و آشكار و از ميانه روى در حال ثروتمندى و تهى دستى و حق گوئى در حال خشنودى و خشم و زارى بدرگاه حق در هر حال .\r\n\r\n( زنان چهار قسمند )\r\n92 - رسول خدا ( ص ) فرمود : زنان چهار قسمند\r\nجامع مجمع و ربيع مربع و كرب مقمع و غل قمل . ( مصنف اين كتاب گويد ) ( جامع مجمع ) يعنى پر خير و پر روزى و ( ربيع و مربع ) زنى است كه فرزندى در آغوش گيرد و فرزندى ديگرش در شكم باشد و ( كرب مقمع ) زنى است كه با شوهرش بد اخلاقى كند و ( غل قمل ) زنى كه مانند غل شپشدار گردن گير مرد باشد عربها از پوست غلى مىساختند كه شپش در آن مىافتاد و گردن اسير را مىخورد و اسير با دست بسته نميتوانست گردن خود را بخارد لذا غل شپش دار مثلى است در ميان عرب .\r\n\r\n( چهار چيز از روش پيغمبران مرسل است )\r\n93 - رسول خدا ( ص ) فرمود : چهار چيز از روش پيغمبران مرسل است : بوى خوش به كار بردن ، آميزش\r\n","description":"","footnote":"","page_name":" 266 ","page_number":301},
  {"content":"\r\nبا زنان ، مسواك كردن ، حناء گذاشتن .\r\n\r\n( چهار كساند كه هيچ نمازى از آنان پذيرفته نيست )\r\n94 - امام صادق ( ع ) فرمود : چهار كساند كه هيچ نمازى از آنان پذيرفته نيست : پيشواى ستمگر و مردى كه پيشنماز جمعى شود كه خوش نداشته باشند او پيشنمازشان باشد و بنده اى كه نه از روى ناچارى از آقايان خود فرار كرده باشد و زنى كه بىاجازهء شوهرش از خانهء شوهر بيرون برود .\r\n\r\n( چهار چيز كه رواج يابد چهار چيز آشكار شود )\r\n95 - امام صادق عليه السّلام فرمود : چهار چيز كه رواج يابد چهار چيز آشكار شود چون زنا رواج گردد زمين لرزه پديد آيد و چون از دادن زكات خوددارى شود چهار پايان بميرند و چون قاضى حكم بنا حق دهد باران از آسمان نبارد و چون عهد و پيمان ميان مسلمانان و مشركان شكسته شود مشركان بر مسلمانان پيروز گردند .\r\n\r\n( چهار چيز نشانهء بدبختى است )\r\n96 - رسول خدا ( ص ) فرمود : از نشانه‌هاى بدبختى گريان نبودن چشم است و سختى قلب و حرص\r\n","description":"","footnote":"","page_name":" 267 ","page_number":302},
  {"content":"\r\nزياد در طلب روزى و اصرار بر گناه .\r\n97 - رسول خدا ( ص ) فرمود : يا على چهار خصلت از آثار بدبختى است خشكى چشم و سختى دل و درازى آرزو و دل بستگى بزندگانى دنيا .\r\n\r\n( خداى عز و جل گفتار خود را براى آدم در چهار كلمه خلاصة فرمود )\r\n98 - امام صادق عليه السّلام فرمود : خداى عز و جل بآدم وحى فرمود كه من سخن خود را براى تو در چهار كلمه خلاصه ميكنم عرض كرده پروردگارا آن چهار كلمه كدام است فرمود : يكى راجع به من است و يكى راجع به تو و يكى راجع به آنچه ميان من و تو است و يكى راجع به آنچه ميان تو و مردم است عرض كرد پروردگار آنها را براى من بيان فرما تا فراگيرم فرمود : اما آنچه راجع به من است اين است كه مرا بپرستى و هيچ شريك براى من ندانى و اما آنچه راجع به تو است آن است كه كردار تو را پاداشى بخشم در حالى كه سخت بدان نيازمند خواهى بود .\r\nو اما آنچه راجع به فيما بين من و تو است اين است كه وظيفهء تو خواستن است و وظيفهء من پذيرش درخواست و اما آنچه راجع به فيما بين تو و مردم است اين است كه براى مردم آن را خوش داشته باشى كه براى خود همان را خوش دارى\r\n","description":"","footnote":"","page_name":" 268 ","page_number":303},
  {"content":"\r\n99 - انس بن مالك گويد : رسول خدا در ضمن روايتى كه از پروردگار خود ميكرد فرمود خداوند فرموده است كه چهار خصلت است يكى راجع به من و يكى راجع به تو و يكى راجع به آنچه ميان من و تو است و يكى راجع به آنچه ميان تو و بندگان من است اما آنچه راجع به من است اين كه مرا بيگانگى بپرستى و اما آنچه راجع به تو است اينكه هر چه كار نيك انجام دهى پاداشت دهم و اما آنچه ميان من و تو است اين است كه تو دعا كنى و من بپذيرم و اما آنچه ميان تو و بندگان من است اين است كه از براى آنان به پسندى همان را كه براى خود مىپسندى و در اين حديث نامى از آدم برده نشده است .\r\n\r\n( چهار كس را نبايد دوست گرفت و با آنان برادرى كرد )\r\n100 - امام باقر ( ع ) فرمود : به چهار كس نزديك مشو و با آنان برادرى مكن احمق و بخيل و ترسو و دروغگو كه احمق ميخواهد براى تو سودمند باشد ولى بواسطهء نادانى زيانت مىرساند و بخيل از تو ميگيرد و به تو نميدهد و ترسو بهنگام نياز از كنار تو بگريزد و حتى از پدر و مادر خود و اما دروغگو اگر راست هم بگويد نتوان باور كرد .\r\n\r\n( در راه دانش چهار كس پاداش دارند )\r\n101 - امام باقر عليه السّلام فرمود : دانش گنجهائى است كه كليد آنها پرسش است پس بپرسيد رحمت\r\n","description":"","footnote":"","page_name":" 269 ","page_number":304},
  {"content":"\r\nخدا بر شما باد كه در راه دانش چهار كس پاداش دارند پرسشكننده و پاسخ گوينده و شنونده و دوستدار هر سه .\r\n\r\n( در معاملهء چهار چيز نبايد چكش كرد )\r\n102 - امام باقر عليه السّلام فرمود : در بهاى معاملهء چهار چيز نبايد چكش كرد : قربانى و كفن و بهاى زر خريد و كرايهء راه مكه .\r\n103 - رسول خدا ( ص ) بعلى ( ع ) فرمود : يا على در معاملهء چهار چيز چكش مكن در خريد قربانى و كفن و بنده و كرايهء راه مكه .\r\n\r\n( تا يك سال ، پيدايش چهار عيب در زر خريد اختيار فسخ در معامله مىآورد )\r\n104 - امام رضا ( ع ) فرمود : تا يك سال پيدايش چهار عيب در زر خريد اختيار فسخ در معامله مىآورد . ديوانگى و بيمارى خوره و پيسى و قرن .\r\n","description":"","footnote":"","page_name":" 270 ","page_number":305},
  {"content":"\r\nشرح -\r\nقرن بر وزن فرس استخوانى است كه در عضو تناسلى زن ميرويد و مانع از عمل زناشوئى ميگردد .\r\n\r\n( بهترين ثروت چهار چيز است )\r\n105 - امير المؤمنين ( ع ) فرمود : از رسول خدا سؤال شد : كدام ثروت بهتر است ؟ فرمود :\r\nزراعتى كه صاحبش آن را بدست خود كشته و شايسته اش نموده و بهنگام درو زكات آن را پرداخته است عرض شد : پس از كشاورزى كدام ثروت بهتر است فرمود : گوسفند دارى كه خود گوسفندانش را در چراگاههاى باران گير ميچراند و نماز ميخواند و زكات ميدهد عرض شد پس از گوسفند كدام ثروت بهتر است ؟ فرمود گاو كه صبح و شام به صاحبش خير مىرساند و شير ميدهد عرض شد پس از گاو كدام دارائى بهتر است ؟ فرمود درختانى كه در گل استوار شده‌اند و در خشكسالان خوراك مردم را تأمين ميكنند چه خوب چيزى است درخت خرما هر كس آن را بفروشد بهايش مانند خاكسترى است كه در قلهء بلندى باشد و در روز طوفانى تند بادى بر آن وزد مگر اينكه بجاى آن درخت درخت ديگرى بنشاند . عرض شد يا رسول الله پس از درخت خرما چه مالى بهتر است ؟ حضرت سكوت فرمود مردى عرض كرد پس چرا در بارهء شتر چيزى نفرموديد ؟\r\nفرمود : بدبختى و بدخوئى و رنج و در بدرى در شتر دارى است كه صبح و شام ادبار آورد و خيرى ندهد مگر از آن سوى كه شومتر است مردمان بدبخت تبهكار از آن دست برندارند .\r\n106 - رسول خدا ( ص ) فرمود : گوسفند دارى اگر روآور شود كه پيشرفت كار گوسفنددار است\r\n","description":"","footnote":"","page_name":" 271 ","page_number":306},
  {"content":"\r\nو اگر پشت كند باز پيشرفت دارد ( و بهر حال زيانى براى صاحبش ندارد ) و گاو دارى اگر رو آور شود پيشرفت كار هست ولى اگر پشت كند ادبار براى صاحبش آورد و شتردارى زمام شياطين گرفتن است چون رو آور شود ادبار آورد و چون پشت كند ادبار آورد ( و بهر حال جز زيان براى صاحبش ندارد ) و خيرى ندهد مگر از آن سوى كه شومتر است عرض شد يا رسول الله اگر چنين است چه كسى شتردارى مىكند ؟ فرمود :\r\nبدبختان بدكار كجا رفته‌اند آنان هستند كه شتردارى كنند صالح گويد : اسماعيل بن مهران شعرى بدين مضمون انشاد كرد شتر جزو اموال و ثروت دنيا است ولى باعث پستى و زبونى است هر كس بخواهد به پستى ميسازد و هر كه بخواهد آن را ميفروشد و متاع ديگرى تهيه مىكند .\r\nشرح : مقصود از ( جانب شومتر ) طرف چپ است لذا بدست چپ در لسان عرب شئومى گفته مىشود و اين در شتر از آن رو است كه دوشيدن شيرش و سوارشدنش بايد از طرف چپ انجام بگيرد و احتمال ميرود اشاره باشد بروايت ( ابوالها خير من البانها ) .\r\n\r\n( چهار نماز است كه در هر ساعت مىتوان خواند )\r\n107 - امام باقر ( ع ) فرمود : چهار نماز است كه شخص مىتواند در همه وقت بخواند نماز قضا كه هر وقت بيادت آمد ميتوانى بخوانى و دو ركعت نماز طواف واجب و نماز گرفته شدن خورشيد و نماز ميت اين نمازها را در همه وقت ميتوان خواند . ( شرح - ) مقصود اين است كه اين نمازها وقت معينى از شبانه روز ندارند و هر وقت سبب آنها موجود شد بايد خوانده شود .\r\n\r\n( قاضيان چهار قسمند )\r\n108 - امام صادق ( ع ) فرمود : قضاوتكنندگان چهار قسمند آنكه ندانسته حكم به حق ميدهد در آتش\r\n","description":"","footnote":"","page_name":" 272 ","page_number":307},
  {"content":"\r\nاست و آنكه ندانسته حكم باطل ميدهد از اهل آتش است و آنكه ندانسته حكم باطل ميدهد در آتش است و آنكه دانسته حكم حق ميدهد اهل بهشت است .\r\nشرح -\r\nمقصود اين است كه قاضى يا ميداند كه حكماش بر حق است و يا ميداند كه حكمش بر باطل است و يا نميداند كه حكمش حق است يا باطل و فقط در صورتى كه ميداند به حق حكم مىكند مسئول نيست اما در صورت ديگر مسئول است حتى در صورتى كه با ترديد به حكم تصادفا جانب حق را گرفته باشد\r\n\r\n( مرد بايد هزينهء چهار نفر را به حكم اجبار پرداخت نمايد )\r\n109 - حريز گويد : به امام صادق عليه السّلام عرض كردم : كسى كه مجبور هستم و بايد هزينه اش را بپردازم كيست ؟ فرمود پدر و مادر و فرزند و همسر .\r\n\r\n( پيغمبرانى كه پادشاهان روى زمين بودند چهار نفرند )\r\n110 - امام باقر عليه السّلام فرمود : خداى تعالى پيغمبرى نفرستاده كه پادشاهى كند مگر چهار نفر كه همه پس از نوح مبعوث شده‌اند ذو القرنين كه نامش عياش بود و داود و سليمان و يوسف اما عياش كه پادشاه ميان مشرق تا مغرب بود و اما داود پادشاه ميان شامات تا شهرهاى اصطخر فارس گرديد و كشور سليمان نيز همين اندازه بود .\r\n","description":"","footnote":"","page_name":" 273 ","page_number":308},
  {"content":"\r\nاما يوسف پادشاه مصر و صحراهاى مصر گرديد و از آن حدود تجاوز نكرد .\r\nمصنف\r\nاين كتاب ( رضي الله عنه ) گويد : اين خبر چنين است كه گفته شد ولى آنچه صحيح است و من در بارهء ذو القرنين معتقدم اين است كه پيغمبر نبوده و فقط بندهء شايسته اى بوده است كه خداى را دوست ميداشته و خدا نيز او را دوست داشته است او در راه خدا خيرخواه بوده است خداى نيز خير خواه او گشته كه امير المؤمنين عليه السّلام فرمود : مانند ذو القرنين در ميان شما نيز هست و ذو القرنين پادشاهى بوده از طرف خداوند نه رسول بوده و نه نبى همانند طالوت كه خداوند فرمايد ( پيغمبرشان به آنان گفت كه خداوند طالوت را براى پادشاهى در ميان شما برانگيخته ) و گاهى روا باشد كه در شمار پيغمبران نام كسى كه پيغمبر نباشد برده شود چنانچه روا است در شمار فرشتگان از كسى كه فرشته نيست نام برده شود خداى عز و جل ثنائه فرمايد : هنگامى كه بفرشتگان گفتيم بر آدم سجده كنيد همگى سجده كردند بجز ابليس كه از طايفهء جن بود .\r\n\r\n( در آفتاب چهار خاصيت است )\r\n111 - رسول خدا ( ص ) فرمود : در آفتاب چهار خاصيت است رنگ را دگرگون سازد و بوى بد ايجاد نمايد و جامه‌ها را مىپوساند و بيمارى آورد .\r\n\r\n( درمان چهارگانه )\r\n112 - امام صادق عليه السّلام فرمود : چهار درمان است : خون گرفتن با حجامت ، و سعوطى كه\r\n","description":"","footnote":"","page_name":" 274 ","page_number":309},
  {"content":"\r\nدر بينى ريخته مىشود ، و اماله كردن ، و قى نمودن .\r\n\r\n( چهار چيز مزاج را معتدل ميسازد )\r\n113 - امام صادق عليه السّلام فرمود : چهار چيز مزاج را معتدل سازد انار سورانى خرماى نارس پخته و بنفشه و كاسنى .\r\nشرح - سورانى نسبتاش به سورى است ( بر وزن طوبى ) محلى است در عراق مؤيد اين معنى روايتى است از امام صادق ( ع ) كه فرموده اگر من در عراق بودم هر روز يك دانه انار سورانى ميخوردم و يك بار آب تنى در آب فرات ميكردم .\r\n\r\n( تره را چهار خاصيت است )\r\n114 - فرات بن احنف گويد : از امام صادق ( ع ) در بارهء تره سؤال شد فرمود : تره بخور كه آن را چهار خاصيت است دهان را خوش بو سازد بادها را از بدن بيرون كند خون بواسير را به بندد و آنكه بخوردنش مداومت كند از بيمارى خوره در امان خواهد بود .\r\n\r\n( نشانهء زيادى خون چهار چيز است )\r\n115 - امام موسى بن جعفر ( ع ) فرمود : نشانهء زيادى خون چهار چيز است ، خارش تن و جوشهاى جلدى و خواب آلود بودن و سرگيجه .\r\n","description":"","footnote":"","page_name":" 275 ","page_number":310},
  {"content":"\r\n\r\n( چهار نهر بهشتى است )\r\n116 - رسول خدا ( ص ) فرمود : چهار نهر از بهشت است : فرات و نيل و سيحان و جيحان فرات در دنيا و آخرت آب است و نيل نهر عسل است و سيحان نهر شراب است و جيحان نهر شير .\r\nشرح -\r\nچون از همهء نعم بهشتى صورتى در اين عالم است بنا بر اين شايد مقصود اين باشد كه صورت معنوى اين نهرها در بهشت نهرهائى است كه در روايت تعيين شده است .\r\n\r\n( چهار كنية غدقن شده است )\r\n117 - امير المؤمنين ( ع ) فرمود : پيغمبر از چهار كنية نهى فرموده است ابى عيسى و ابى الحكم و ابى مالك و از كنيهء ابو القاسم اگر نامش محمد باشد .\r\n\r\n( بهترين نامها چهار و بدترين نامها چهار است )\r\n118 - امام باقر ( ع ) فرمايد : رسول خدا بر فراز منبر فرمود : آگاه باشيد بهترين نامها عبد الله است و عبد الرحمن و حارثة و همام و بدترين نامها ضرار است و مرة و حرب و ظالم .\r\n","description":"","footnote":"","page_name":" 276 ","page_number":311},
  {"content":"\r\n\r\n( از چهار چيز و چهار ظرف نهى شده است )\r\n119 - ابى الربيع شامى گويد : از امام صادق ( ع ) در باره شطرنج و نرد سؤال شد فرمود : به اين دو نزديك مشو گفتم ساز و آواز چطور ؟ فرمود : هيچ خوبى ندارد نكنيد گفتم : شراب خرما چطور ؟ فرمود :\r\nرسول خدا نهى فرمود از هر مستكننده اى و هر چه مستى آورد حرام است گفتم : ظرفهائى كه در آن شراب مىسازند چطور ؟ فرمود : رسول خدا از دباء و مزفت و حنتم و نقير نهى فرموده است گفتم معناى اين نامها چيست فرمود : دباء يعنى ظرفى از كدو و مزفت يعنى خمهاى قير اندود و حنتم به معناى سبوهاى چوبين مخصوصى است و نقير هم نام ظرف چوبين است كه مردم دوران جاهليت آن از ميان ميتراشيدند تا ميان تهى ميشد و خرما در آن مىريختند و گفته شده است كه حنتم به معناى كوزه‌هاى سبز رنگ است .\r\n\r\n( دستور زير خاك كردن چهار چيز )\r\n120 - على ( ع ) فرمود : رسول خدا بما دستور داد كه چهار چيز را زير خاك كنيم موى و دندان و ناخن و خون .\r\n\r\n( چهار خصلت از اخلاق پيغمبران است )\r\n121 - امام صادق ( ع ) فرمود : همانا شكيبائى و نيكوكارى و بدبارى و خوشروئى از جملهء اخلاق پيغمبران است .\r\n","description":"","footnote":"","page_name":" 277 ","page_number":312},
  {"content":"\r\n\r\n( بر چهار كس تمام خواندن نماز واجب است چه مسافر باشند چه حاضر )\r\n122 - امام باقر ( ع ) فرمود : بر چهار كس تمام خواندن نماز واجب است چه مسافر باشد چه حاضر آنكه چهار پا كرايه ميدهد و آنكه خود را براى مسافرت به ديگران كرايه ميدهد و پستچى و چوپان .\r\nمصنف اين كتاب گويد كه اشتقان به معناى پستچى است .\r\n\r\n( از اسرار نهانى در گنجينهء علم الهى نماز را در چهار جا تمام خواندن است )\r\n123 - امام صادق ( ع ) فرمود : از اسرار پنهانى در گنجينهء علم الهى تمام خواندن نماز در چهار جا است حرم خداى عز و جل و حرم رسول خدا و حرم امير المؤمنين و حرم حسين بن على ( ع ) .\r\nمصنف اين كتاب گويد :\r\nمقصود اين است كه انسان در حرم اين بزرگواران نيت ماندن ده روز را كند و نماز را تمام بخواند و از ده روز كمتر قصد ماندن نداشته باشد تا نماز شكسته بخواند و چنين نيست كه بعضى ندانسته گفته‌اند : كه نماز را در اين جايگاهها بهر صورت بايد تمام خواند .\r\n","description":"","footnote":"","page_name":" 278 ","page_number":313},
  {"content":"\r\n\r\n( عزايم : سوره هائى كه سجدهء واجب در آنها است چهار سورة است )\r\n124 - امام صادق ( ع ) فرمود : عزايم چهار سورة است سورهء * ( اقْرَأْ بِاسْمِ رَبِّكَ الَّذِي خَلَقَ ) * و سورهء انجم و سورهء تنزيل سجدة و سورهء حم سجدة .\r\n\r\n( روز رستاخيز هيچ بنده اى قدم از قدم برندارد تا از چهار چيز باز پرسى شود )\r\n125 - رسول خدا ( ص ) فرمود : روز رستاخيز هيچ بنده اى قدم از قدم برندارد تا از چهار چيز بازپرسى شود :\r\n1 - در چه كارى عمرش را گذرانده . 2 - در چه راهى نوجوانى را از دست داده . 3 - ثروتاش را از كجا آورده و بكجا داده . 4 - از دوستى ما خاندان .\r\n\r\n( پيغمبر بدوستى چهار كس امر فرموده است )\r\n126 - بريدة گويد : رسول خدا فرمود : خداى عز و جل مرا فرمود كه چهار نفر را دوست بدارم\r\n","description":"","footnote":"","page_name":" 279 ","page_number":314},
  {"content":"\r\nعرض كرديم يا رسول الله آنان كيانند نامشان را بفرمائيد فرمود : على يكى از آنان است و سلمان و ابو ذر و مقداد كه خداوند مرا بدوستى اينان امر فرموده و مرا خبر داده كه خداوند نيز اينان را دوست ميدارد .\r\n127 - بريدة گويد : رسول خدا فرمود : كه خداى عز و جل مرا بدوستى چهار نفر از يارانم امر فرموده و مرا خبر داده كه خداوند نيز آنان را دوست ميدارد عرض كرديم يا رسول الله آنان كيانند كه همهء ما علاقه منديم مگر از آن چهار نفر باشيم فرمود : هان كه على يكى از آنان است سپس خاموش شد و پس از اندكى فرمود : هان كه على يكى از آنان است و ابو ذر و سلمان فارسى و مقداد بن الاسود كندى .\r\n\r\n( نخستين گروه از چهار گروه كه به بهشت ميروند )\r\n128 - على ( ع ) فرمود : برسول خدا از رشگ حسودان خود گله كردم فرمود : يا على آيا خشنود نيستى كه تو نخستين از چهار گروه باشى كه به بهشت ميروند ؟ : من و تو ، فرزندان ما در پشت سر ما و شيعيان ما از طرف راست و چپ ما .\r\n\r\n( چهار خصلت است كه در هر كسى باشد منافق است )\r\n129 - رسول خدا فرمود : چهار خصلت است كه در هر كس باشد منافق است و چنانچه يكى از اين\r\n","description":"","footnote":"","page_name":" 280 ","page_number":315},
  {"content":"\r\nخصلتها در كسى باشد يك خصلت از نفاق در او است تا آنگاه كه آن خصلت را ترك گويد كسى كه چون سخنى گويد دروغ گويد و چون وعده دهد بوعدهء خويش عمل نكند و چون پيمان بندد بمكر و حيله بر سر پيمان نماند و چون با كسى در افتد ناسزا گويد .\r\n\r\n( چهار نفر پادشاه همهء روى زمين شدند دو مؤمن و دو كافر )\r\n130 - امام صادق ( ع ) فرمود : چهار كس پادشاه همهء روى زمين شدند دو مؤمن و دو كافر ، دو مؤمن سليمان بن داود بود و ذو القرنين ، و دو كافر نمرود بود و بخت نصر و نام ذو القرنين عبد الله بن ضحاك بن معد بود .\r\n\r\n( حديث پيغمبر از چهار كس بدست مردم رسيد كه پنجمى ندارند )\r\n131 - سليم بن قيس هلالى گويد : بامير المؤمنين عرض كردم يا امير المؤمنين من از سلمان و ابى ذر و مقداد كمى از تفسير قرآن و حديثهائى از پيغمبر شنيده‌ام كه بجز آن مطالبى است كه در دست مردم است و آنچه را كه از اين سه نفر شنيده‌ام شما نيز تصديق فرموديد ولى در دست مردم از تفسير قرآن و احاديث پيغمبر خدا مطالب فراوانى است كه شماها با آنان در آن گونه مطالب مخالفيد و معتقديد كه همهء آن\r\n","description":"","footnote":"","page_name":" 281 ","page_number":316},
  {"content":"\r\nمطالب باطل و نادرست است آيا به نظر شما مردم عمدا برسول خدا دروغ مىبندند و قرآن را از پيش خود تفسير ميكنند ؟\r\nراوى گويد : على ( ع ) روى به من كرده فرمود : پرسيدى اكنون در پاسخش نيكو دقت كن همانا مطالبى كه در دست مردم است آميخته است درست و نادرست و راست و دروغ و ناسخ و منسوخ و عام و خاص و صريح و مجمل و محفوظ و مغلوط و در زمان حيات رسول خدا آنقدر دروغ بر آن حضرت بستند كه ايستاد و خطبه خواند و فرمود اى مردم دروغگويان از زبان من فراوان شده‌اند هر كس عمدا از زبان من دروغ بسازد بايد نشستنگاه خود را از دوزخ برگزيند و پس از رحلت حضرتش نيز بر او دروغ بستند و حديث بدست شما فقط از چهار كس رسيده كه پنجمى ندارند .\r\nاول از مرد منافقى كه مؤمن نما است و مسلمان ساختگى ، دروغ بستن عمدى برسول خدا را نه گناهى پندارد و نه از آن پروائى دارد و اگر مردم آگاه شوند كه اين مرد منافقى است دروغ پرداز سخنش را نپذيرند و گفتارش را تصديق نكنند ولى ميگويند اين مرد همنشين رسول خدا بوده است و او را ديده و از آن حضرت حديث شنيده است از اين رو حديث را از او ميگيرند بدون اينكه شناسائى در حقش داشته باشند و خداوند پيغمبر را از حال آنان آن طور كه بايد خبر داد و آن طور كه شايد توصيفشان كرد و فرمود چون آنان را بينى ظاهر فريبنده شان تو را خوش آيد و اگر سخنى گويند گوش به سخنشان فرا دهى همين منافقين بودند كه پس از رحلت رسول خدا زنده بودند و با سخنان كفر آميز و دروغ و بهتان خود را بدربار\r\n","description":"","footnote":"","page_name":" 282 ","page_number":317},
  {"content":"\r\nپيشوايان گمراهى و رهبران دوزخ نزديك كردند تا آنجا كه پيشوايان زمام كارها را بدست همين مردم منافق سپردند و آنان را بر گردن مردم سوار كردند و بدستيارى آنان دنيا را بكام خود كشيدند و حقيقت مطلب جز اين نيست كه مردم تابع پادشاهاناند و دنيا طلب مگر كسى كه خداوند او را نگهدارد اين يكى از چهار كس بود .\r\nدوم مردى است كه چيزى از رسول خدا شنيده است ولى آن طور كه بايد بخاطر نسپرده و بغلط و اشتباه دچار شده است نه اينكه عمدا دروغ گفته باشد و اين كلام غلط را بدست گرفته قائل به آن است و مطابق آن عمل مىكند و براى ديگران نيز روايت مىكند و ميگويد من خود از رسول خدا چنين شنيدم و اگر مسلمانان بدانند كه اين مرد در گفتارش باشتباه است از او نپذيرند و خود او نيز اگر باشتباهش پى برد دست از آن بر ميدارد .\r\nسومين مرد كسى است كه شنيده است از رسول خدا كه در بارهء چيزى دستورى داده است ولى ندانسته كه سپس از آن نهى فرموده است يا شنيده است كه از چيزى نهى فرموده ولى ندانسته كه سپس بدان امر كرده است و در نتيجة ، حكمى را كه منسوخ و لغو شده به ياد دارد ولى حكمى را كه ناسخ است به ياد ندارد و خود او اگر متوجه شود كه اين حكم از اعتبار افتاده است رهايش خواهد كرد و مسلمانان نيز اگر مىدانستند كه حكمى است منسوخ رهايش مينمودند .\r\nچهارمين مرد ، كسى است كه برسول خدا دروغ نه بندد و از ترس خداى عز و جل و بزرگداشت رسول خدا دشمن دروغ است آنچه از رسول خدا شنيده فراموش نكرده بلكه نيكو بخاطرش سپرده است و همانطور كه شنيده بىكم و زياد نقل مىكند و ناسخ را از منسوخ تميز ميدهد بناسخ عمل مىكند و منسوخ را رها مىكند كه دستورهاى پيغمبر همانند قرآن است ناسخ و منسوخ دارد خاص و عام دارد محكم و متشابه دارد گاهى اتفاق مىافتاد كه گفتار رسول خدا دو پهلو بود و مانند قرآن كلماتى داشت كه براى همه بود و\r\n","description":"","footnote":"","page_name":" 283 ","page_number":318},
  {"content":"\r\nكلماتى كه براى عده اى مخصوص بود و خداوند در قرآنش فرموده است آنچه رسول بشما دستور داد بگيريد و از آنچه شما را باز داشت باز ايستيد از اين جهت بر كسى كه معرفت ندارد و مقصود خدا و رسولش را درك نمىكند امر مشتبه گردد و اين چنين نبود كه هر كس از ياران رسول خدا كه سؤالى داشت قدرت فهم نيز داشته باشد .\r\nدر ميان اصحاب افرادى بود كه مىپرسيد ولى در مقام فهم كلمات آن حضرت نبود تا آنجا كه دوست مىداشتند يك عرب بيابانى و از راه رسيده اى بيايد و از رسول خدا مطالبى بپرسد و آنان فقط مستمع باشند آن من بودم كه هر روز يك نوبت و هر شب يك نوبت بحضور رسول خدا ميرسيدم و آزادانه با آن حضرت بودم و همهء اصحاب رسول خدا مىدانستند كه آن حضرت بجز با من با هيچ كس از مردم اين گونه رفتار نميكرد چه بسا كه اين مصاحبه در خانهء من انجام مىگرفت و غالبا رسول خدا بخانهء من تشريف مىآورد و اگر من در پاره اى از منزلهاى آن حضرت بخدمتش ميرسيدم خانه را براى من خلوت ميفرمود و همسرهاى خود را از خانه بيرون مىفرستاد و جز من هيچ كس در خدمتش باقى نمىماند ولى اگر آن حضرت براى مذاكرات خصوصى بخانهء من تشريف مىآورد نه فاطمة از خانه بيرون ميرفت نه هيچ يك از فرزندان من آنگاه هر چه مىپرسيدم پاسخم ميداد و چون من خاموش ميشدم و سؤالاتم پايان مىيافت حضرتش آغاز سخن ميفرمود اين چنين بود كه هيچ آيه اى از قرآن برسول خدا فرود نيامد مگر اينكه آن آيه را براى من خواند و ديكته فرمود تا من به خط خود آن را نوشتم و تأويل آيات و تفسيرش و ناسخش و منسوخش و محكمش و متشابهش و خاصش و عامش را به من ياد داد و از خداوند مسألت نمود كه نيروى فهم و نگهدارى آن دانش را به من عطا فرمايد و از وقتى كه آن حضرت در بارهء من دعا فرمود . نه يك آيه از قرآن فراموشم شد و نه يك نكته از دانشهائى كه براى من فراخوانده بود و من آن را نوشته بودم و از دانشى كه خداوند پيغمبر را فراياد داده بود از حلال و حرام و امر و نهى از گذشته و آينده و كتابهايى كه به پيغمبران پيشين فرود آمده بود در بارهء دستورى كه بايد به كار بست و يا گناهى كه بايد مرتكب نشد هيچ فروگذار نشد و همه را به من ياد داد و خاطر نشانم فرمود و من حتى يك حرف آن را فراموش نكردم و پس از همهء اينها دست مبارك را بر سينهء من نهاد و دعا كرد كه خداوند\r\n","description":"","footnote":"","page_name":" 284 ","page_number":319},
  {"content":"\r\nدل مرا از دانش و فهم و حكمت و روشنائى لبريز گرداند عرضكردم اى پيغمبر خدا پدر و مادرم بقربانت از آن هنگام كه براى من آنچنان دعا فرموده اى هيچ چيز را فراموش نكرده‌ام و اگر چيزى را ننوشته‌ام هنوز به ياد دارم ترس اين هست كه بعد از اين فراموشى بر من عارض شود ؟ فرمود : نه ، من از بابت فراموشى و ناتوانى هيچ نگرانى در بارهء تو ندارم .\r\n132 - امير المؤمنين ( ع ) فرمود : هر كس باندازهء آنچه در بارهء او نيكى شده است نيكى كند عوضى بيش نداده است و هر كس چند برابرش نيكى نمود سپاسگزارى كرده است و هر كس سپاسگزار باشد بزرگوار خواهد بود و هر كس بداند كه هر چه كند بهره اش براى خود او است در نيكى بمردم مسامحه نكند و در برابر دوستى با مردم انتظار دوستى از آنان نخواهد داشت پس پاداش آنچه براى خود كرده و آبروى خود را بدان نگهداشته اى از ديگران مخواه و بدان كه هر كس حاجتى نزد تو آورد تو را از خود آبرومندتر انگاشته تو نيز روى بزرگوارى خود را از او بر مگردان .\r\n133 - مردى گويد : از امام باقر ( ع ) شنيدم كه ميفرمود دنيا ( خواه و ناخواه ) در گردش است بهره اى كه در دنيا دارى تو را خواهد رسيد هر چند سست و ناتوان باشى و زيانى كه از دنيا تو را نصيب است دامنگير تو خواهد گشت و نيرومند هم باشى نتوانى از آن جلوگير شوى سپس بدنبال اين سخن فرمود هر كس از آنچه از دست او بشد نوميد گردد آسايش جسمى خود را بدست آورده و هر كس با آنچه او راست بسازد چشمش روشن خواهد شد .\r\n","description":"","footnote":"","page_name":" 285 ","page_number":320},
  {"content":"\r\n134 - امام صادق ( ع ) فرمود : زبان عربى را ياد بگيريد كه آن كلام خدا است و خداوند به آن زبان با بندگان خود سخن گفته است ( مقصود قرآن است ) و آرواره‌هاى خود را با عربى بسخن در آوريد و پايان كلمات را روشن ادا كنيد .\r\nمحمد بن على بن الحسين مصنف اين كتاب گويد : ابو سعيد آدمى همين حديث را روايت كرده و در معناى جملهء آخر : ( و بلغو بالخواتيم ) گفته است كه انگشترها را كه در دست مىكنيد در آخر انگشتان باشد نه در نيمه كه روايت شده است انگشتر را در نيمهء انگشتان نمودن از جمله كارهاى قوم لوط بوده است\r\n\r\n( مردم در ماه رمضان از چهار چيز بىنياز نيستند )\r\n135 - امام باقر ( ع ) فرمود : رسول خدا : روز جمعهء آخر ماه شعبان خطبه اى خواند سپاس خداى كرد و او را ستود سپس فرمود : اى مردم ماهى بر شما سايه افكنده است كه در آن شبى است كه از هزار ماه بهتر است و آن ماه رمضان است خداوند روزهء آن ماه را بر شما واجب كرده و بيدارى يك شب را با نمازهاى مستحبى برابر با بيدارى هفتاد شب بعبادت از ماه‌هاى ديگر قرار داده و براى كسى كه در اين ماه يك كار مستحبى از كارهاى نيك را انجام دهد پاداش انجام يكى از واجبات را قرار داده و هر كس واجبى از واجبات الهى را در اين ماه انجام دهد مانند كسى است كه هفتاد واجب در ديگر ماهها انجام داده است ماه رمضان ماه صبر است و پاداش شكيبائى بهشت است ماه رمضان ماه همدردى است و ماهى است\r\n","description":"","footnote":"","page_name":" 286 ","page_number":321},
  {"content":"\r\nكه خداوند روزى مؤمن را در آن ماه مىافزايد و هر كس يك مؤمن روزه دار را افطار بدهد در نزد خداوند پاداش آزاد كردن بنده اى و آمرزش گناهان گذشته اش را دارد عرض شد يا رسول الله همهء ما توانائى نداريم كه روزه دارى را افطار دهيم فرمود : خداى تبارك و تعالى كريم است همين پاداش را از شماها به كسى ميدهد كه به بيش از يك شربت شير توانائى نداشته باشد و با همان يك روزه دارى را افطار بدهد و يا از يك شربت آب گوارا و يا چند دانه خرما بيش ندارد و هر كس در اين ماه كار بندهء خود را سبك گرداند خداوند كار حساب او را سبك گرداند و اين ماهى است كه آغازش رحمت است و وسطش آمرزش و پايانش پذيرش درخواست و آزادى از دوزخ و شما در اين ماه از چهار خصلت بىنياز نيستيد كه با دو خصلت آن خداوند را خوشنود سازيد و به دو خصلت ديگر خودتان سخت نيازمنديد اما آن دو خصلت كه خداى را بدان خوشنود خواهيد ساخت گواهى بر يگانگى خدا و رسالت من است و اما آن دو كه سخت بدان نيازمنديد اين است كه نيازمنديها و بهشت را در اين ماه از خداوند در خواست كنيد و از خداوند بخواهيد كه بشما سلامتى بدهد و در پناه خود از آتش و دوزخ نگاه دارد .\r\n\r\n( حيوانات چهار چيز را تميز ميدهند )\r\n136 - امام زين العابدين ( ع ) فرمود : حيوانات هر چند بىتميز باشند نسبت به چهار چيز بىتميز نيستند شناسائيشان به پروردگار تبارك و تعالى و شناسائيشان بمرگ و تشخيص ماده از نر و شناختنشان چراگاه پر علف را .\r\n","description":"","footnote":"","page_name":" 287 ","page_number":322},
  {"content":"\r\n\r\n( خداى عز و جل اسب را از چهار چيز آفريده است )\r\n137 - حسين بن زيد گويد : شنيده‌ام كه خداى عز و جل اسب را از چهار چيز آفريده است از دنياى بزرگى كه دور زمين را گرفته و از آتش و از اشك چشم فرشته اى كه ابراهيماش گويند و از چاه پاكيزه اى حديث طولانى است مورد نياز را نقل كرديم .\r\nشرح :\r\nحديث بودن اين خبر معلوم نيست .\r\n\r\n( بادهاى چهارگانه )\r\n138 - ابى بصير گويد : بادهاى چهارگانه : شمال و جنوب و غربى و شرقى را از امام باقر پرسيدم و عرض كردم كه مردم ميگويند نسيم شمال از بهشت است و باد جنوب از دوزخ فرمود : خداى را عز و جل لشكرهائى است از بادها و هر كس از گنهكاران را كه بخواهد با آن بادها شكنجه ميدهد و براى هر يك از آن بادها فرشته اى گماشته شده است كه چون خداوند بخواهد گروهى را بطورى عذاب كند بفرشته اى كه بر آن طور از عذاب كه ميخواهد عذابشان كند گماشته شده است وحى مىكند امام فرمود :\r\nفرشته بر آن باد دستور ميدهد پس آن باد همچون شيرى خشمناك مىجنبد و هر بادى نامى دارد مگر گفتار خداى عز و جل را نشنيده اى كه ميفرمايد : قوم عاد تكذيب كردند پس عذاب من و ترسانندگان چگونه بودند ؟ و بادهائى را در بارهء عذاب ياد كرد سپس فرمود باد شمال و باد صبا و باد جنوب و باد غربى بفرشتگانى كه بر آنها گماشته شده‌اند منسوبند .\r\n","description":"","footnote":"","page_name":" 288 ","page_number":323},
  {"content":"\r\n[ شرح 
  ]\r\nاستاد شعرانى در حاشيهء شرح كافى بيانى دارد كه معنايش چنين است : اين حديث كه هم از حيث سند صحيح است و هم از نظر معنا باعتبار نزديك است ما را بطريقهء ائمه عليهم السلام در اين گونه مسائل طبيعى متوجه مينمايد زيرا از سؤال سائل كه ميگويد : ( مردم ميگويند ) پيداست كه ذهن مردم متوجه بسبب طبيعى بادها بوده است كه از كجا بوجود مىآيد و چرا بعضى از بادها سرد است و پاره اى گرم و بيش از اين براى آنان قابل فهم نبوده كه نسيم شمال چون خنك است از بهشت است و باد جنوب چون گرم است از آتش برميخيزد و امام ( ع ) در پاسخ ميخواهد ذهن او را از تحقيق اين جهت از امام منصرف نمايد زيرا غرض از فرستادن پيغمبران و نازل كردن كتابهاى آسمانى نه اين است كه امور طبيعى براى مردم كشف گردد .\r\nزيرا اگر مقصود اين بود بطور مسلم بسيارى از نيازمنديهاى بشر را بيان مىكردند از قبيل داروى بيماريها مانند سل و سرطان و خواص بقيهء مركبات و در قرآن نيز به علت خسوف و كسوف مثلا مكرر اشاره ميشد همانطور كه زكات و نماز و توحيد خداوند و رسالت پيغمبران مكرر گفته شده است و همانطور كه در روايات بطور متواتر موضوع امامت و ولايت و معاد و بهشت و دوزخ گفته شده است در بارهء گاو و ماهى كه زمين بر پشت او قرار گرفته است ! ! و يا اجزائى كه آب را تشكيل ميدهد و مانند اينها نيز بطور مكرر ياد آورى ميشد با اينكه مىبينيم اين گونه چيزها نه در قرآن است و نه در سنت متواتر و اگر هست يا در بعضى از روايات ضعيفهء نامعتبر وارد شده و يا طورى است كه احتمال ميرود راوى تحريف و يا سهو . نموده باشد در صورتى كه بناى شارع مقدس بر اين است كه آنچه در نظر شارع اهميت دارد و بايستى مردم آن را بدانند بوسيلهء امامان بلكه خود پيغمبر نيز آن مطلب را كاملا ثابت و مسجل ميكنند كه نه جاى ترديدى باشد و نه مجال تأويلى بارى چون امام ( ع ) از سؤال سائل متوجه شد كه مردم در مورد سؤال تمام توجه شان بجهات طبيعى است خواست كه آنان را از اين جهت منصرف نمايد و بر حسب وظيفهء روحانىاش كسى را كه ميخواهد در بارهء بادها نظرى كند به جهت روحانى و معنوى بادها متوجه فرمايد و كيفيت عبرت گرفتن و پند پذيرفتن را ياد دهد خواه از بهشت بوزد خواه از شام يا افريقا و يا يمن پس نخستين چيزى كه مىبايست متوجه بود اين است كه همهء عوامل طبيعى در تحت ارادهء الهى مسخراند و خداوند بر هر يك فرشته اى گماشته است و اين جسم ملكى در تحت نفوذ و قدرت آن مجرد ملكوتى است كه از عوارض ماده و ماديات دور است چنانچه در محل خود ثابت شده است كه ماده به صورت بر پا است و صورت بوسيلهء عقل مفارق بر پا است و نكتهء مهمى كه در اين حديث است و پيدا است كه حديث صحيح است و از معصوم صادر شده است همين نكته است كه گفته شد و در مرحلهء دوم لازم است كه از عذابهائى كه بوسيلهء بادها بر امتهاى گذشته رسيده است آدمى عبرت بگيرد و منافعى را كه مترتب بر آنها است متوجه شود پس آنچه بر يكفرد مسلمان لازم است از تفكر در امور طبيعيه اين سنخ جهات معنوى و الهى آنها است\r\n","description":"","footnote":"","page_name":" 289 ","page_number":324},
  {"content":"\r\n\r\n( مردم چهار صنفاند )\r\n139 - امام صادق ( ع ) فرمود : مردم چهار صنفاند .\r\n1 - نادان هلاكشدهء هوا پرست .\r\n2 - عابد رياكار و متقى نما كه هر چه عبادت بيشتر كند تكبرش افزونتر شود .\r\n3 - دانشمندى كه ميخواهد بدنبالش راه روند و دوست دارد كه مردم ستايشاش كنند .\r\n4 - شناساى راه حق كه دوست دارد قيام به حق كند ولى ناتوان است يا شكست خورده اين چنين شخص از همهء مردم زمان تو بهتر است و خردمندتر .\r\n\r\n( خواب بر چهار گونه است )\r\n140 - امام حسين ( ع ) فرمود : امير المؤمنين در مسجد كوفه بود كه مردى از اهل شام به پا خواست و سؤالاتى نمود كه از جمله اين بود كه عرض كرد بيان بفرمائيد كه خواب بر چند گونه است فرمود :\r\nخواب بر چهار گونه است پيغمبران عليهم السلام بر پشت ميخوابند و چشمشان نميخوابد و بانتظار روحى الهى بيدار است و مؤمن به پهلوى راست ميخوابد روى به قبله و پادشاهان و شاهزادگان به پهلوى چپ ميخوابند\r\n","description":"","footnote":"","page_name":" 290 ","page_number":325},
  {"content":"\r\nتا عمل گوارش غذا به خوبى انجام گيرد و شيطان و برادرانش و هر ديوانه و هر بيمارى برو ميخوابد .\r\n\r\n( شيطان چهار بار ناله كرد )\r\n141 - امام صادق ( ع ) فرمود : ابليس چهار بار ناله كرد اولين ناله اش روزى بود كه از رحمت خدا دور شد 2 - هنگامى كه به زمين فرود شد 3 - وقتى كه محمد ( ص ) بهنگام خاموشى چراغ هدايت پيغمبران به پيغمبرى مبعوث گرديد 4 - موقعى كه سورهء فاتحة بر پيغمبر ( ص ) فرود آمد و دو بار از شادى باد در بينى انداخت 1 - هنگامى كه آدم بار درخت خورد 2 - هنگامى كه آدم از بهشت فرود آمد .\r\n\r\n( چهار چيز بهدر ميرود )\r\n142 - امام صادق ( ع ) فرمود : چهار چيز بهدر ميرود تخم در شوره زار ، و چراغ در مهتاب ، و خوردن بر سيرى و نيكى به نااهل .\r\n143 - رسول خدا ( ص ) ضمن وصيتش بامير المؤمنين فرمود : يا على چهار چيز است كه هدر مىشود\r\n","description":"","footnote":"","page_name":" 291 ","page_number":326},
  {"content":"\r\nخوردن سر سيرى و چراغ در مهتاب و كشت در شوره زار و نيكى در نزد نااهل .\r\n144 - امام صادق ( ع ) فرمود : چهار چيز بيهوده از دست ميرود بذل محبت به بىوفا و نيكى نزد شخص ناسپاس و آموزش نزد كسى كه گوش شنوا ندارد و رازى كه بسپارى بر كسى كه راز نگهدار نباشد .\r\n\r\n( فرمايش امام صادق كه مسلمانان را چهار عيد است )\r\n145 - مفضل بن عمر گويد : به امام صادق عرض كردم مسلمانان را چند عيد است ؟ فرمود : چهار عيد ، عرض كردم : دو عيد ( فطر و قربان ) را با روز جمعه ميدانم به من فرمود : بزرگترين و شريفترين عيدها روز هيجدهم از ماه ذى الحجة است همان روزى كه رسول خدا در آن روز امير المؤمنين را به پا داشت و رهبر و راهنمايش ساخت ، گويد : عرض كردم در چنين روزى ما را وظيفه چيست ؟ فرمود : بر شما لازم است كه آن روز را بشكرانه و ستايش خداوند روزه بگيريد با توجه باينكه خداوند همه وقت شايسته سپاسگزارى است چنانچه همهء پيغمبران بجانشينان خود دستور دادند روزى را كه جانشينشان رسماً معرفى شده است روزه بدارند و عيدش كنند و هر كس اين روز را روزه بدارد ثوابش از عبادت شصت سال برتر است .\r\n","description":"","footnote":"","page_name":" 292 ","page_number":327},
  {"content":"\r\n\r\n( گفتار خداى عز و جل بابراهيم كه چهار پرنده بگير و سپس آنان را در گرد خود قرار بده )\r\n146 - امام صادق ( ع ) فرمود : بيان گفتار خداى عز و جل كه فرمود : چهار پرنده براى خود بگير و آنان را برگرد خود قرار بده و بهر كوهى پاره اى از آنان بگذار فرمود : ابراهيم ، هدهد و صرد ( 1 ) و طاوس و كلاغ را گرفت و سربريد و سرشان را بيك سو نهاد سپس پيكرشان را با پرها و گوشت و استخوان در هاون كوبيد تا بهم در آميخت سپس آنها را ده قسمت كرد و بر ده كوه گذاشت سپس آب و دانه اى در كنار خود نهاد و نوك پرنده‌ها را بميان انگشتان خود گرفت سپس گفت : باذن خداى عز و جل هر چه زودتر نزد من آئيد گوشتها و پرها و استخوانها بسوى يك ديگر به پرش در آمدند تا پيكرها به صورت اوليه درست شد و هر پيكرى آمده و بگردنى كه سر و منقارش در آن بود چسبيد ابراهيم نوكهاى پرنده‌ها را رها كرد پرنده‌ها بر كنار آب فرود آمدند و آب آشاميدند و دانه برچيدند سپس گفتند : اى پيغمبر خدا هم چنان كه ما را زنده كردى خداى زنده ات نگهدارد ابراهيم فرمود : بلكه خداوند زنده مىكند و ميميراند اين تفسير ظاهر آيه است امام ( ع ) فرمود : و تفسير آيه از نظر باطن اين است كه چهار نفر از سخنسنجان را انتخاب كن و دانش خود را به آنان بياموز و سپس آنان را بنمايندگى از طرف خود به اطراف زمين بفرست و هر گاه خواستى كه نزدت آيند بنام بزرگ خدا آنان را ميخوانى كه باذن خدا شتابان نزد تو خواهند آمد .\r\n\r\n","description":"","footnote":"\r\n( 1 ) صرد بضم صاد و فتح را مرغى است كه گنجشك را شكار كند به فارسى وركاك است ، منتهى الارب ،\r\n","page_name":" 293 ","page_number":328},
  {"content":"\r\n[ كلام مصنف 
  ]\r\nمصنف اين كتاب گويد : بعقيدهء من در اين باره آن حضرت بهر دو جهت مأمور بود و روايت شده است پرنده هائى كه دستور گرفتنشان را داشت طاوس بود و كركس و خروس و مرغابى و شنيدم از محمد بن عبد الله بن محمد بن طيفور در بيان گفتار ابراهيم كه عرض كرد پروردگارا مرا بنما كه مردگان را چگونه زنده ميكنى ميگفت كه خداى عز و جل دستور داد كه ابراهيم بنده اى از بندگان شايستهء خدا را زيارت كند ابراهيم آن بنده را ديد و چون با او سخن گفت ابراهيم را گفت كه خداى تبارك و تعالى را بنده اى است كه ابراهيمش خوانند خداوند او را بدوستى خود مفتخر فرموده است .\r\nابراهيم گفت اين بنده را نشان چيست ؟ گفت : نشانه اش اينكه خداوند مرده را براى او زنده خواهد كرد ابراهيم را بخاطر رسيد كه آن بنده خود او است از اين جهت از خداوند خواست كه مرده را براى او زنده گرداند خدا فرمود : مگر زنده شدن مردگان را باور ندارى ؟ عرض كرد : چرا ولى براى اينكه دلم مطمئن گردد و مقصودش اطمينان بدوستى خداوند بود و گفته شده است كه ابراهيم مىخواست او نيز اين معجزه را داشته باشد مانند ساير پيغمبران كه معجزه داشتند و از خداوند خواست كه مرده را براى او زنده كند خداوند بابراهيم دستور داد كه در برابر اين كرامت بايستى او نيز زنده اى را بكشد و اين دستور همان هنگام بود كه مأمور شد فرزندش اسماعيل را سر ببرد و خداى عز و جل بابراهيم دستور داد كه چهار پرنده را سر ببرد طاوس و كركس و خروس و مرغابى و غرض خداوند از طاوس آرايش دنيا بود و از كركس مقصود آرزوى دراز و مرغابى كناية از حرص و خروس اشارة بشهوت بود خداى عز و جل ميفرمود اگر دوست دارى كه دلت زنده شود و آرام دلت من باشم از اين چهار چيز بيرون شو كه اگر اين چيزها در دلى باشد آن دل به من آرام نخواهد گرفت پرسيدماش خداوند چرا فرمود : مگر باور ندارى ؟ با اينكه\r\n","description":"","footnote":"","page_name":" 294 ","page_number":329},
  {"content":"\r\nاز حال و دلش آگاه بود گفت : چون ابراهيم گفت پروردگارا به من بنما مردگان را چگونه زنده ميكنى و ظاهر اين گفتار ، ديگران را به گمان مىانداخت كه ابراهيم يقين ندارد خداوند اين پرسش را از او فرمود تا اين تهمت از او بيفتد و دامناش از آلايش بترديد پاك گردد .\r\n\r\n( چهار خصلت هر كرا باشد خداوند دشمنش ميدارد )\r\n147 - رسول خدا ( ص ) فرمود : خداى عز و جل شخص ياوه گوى هرزه دراى گداى طبع پر رو را دشمن ميدارد .\r\n\r\n( باب خصلتهاى پنجگانه )\r\n\r\n( پنج چيز است كه در ميزان عمل چه قدر سنگيناند )\r\n1 - ابى سالم چوپان رسول خدا : گويد : شنيدم از پيغمبر كه ميفرمود : پنج چيز است كه در ميزان عمل چقدر سنگيناند گفتن تسبيحات اربعه : ( سبحان الله و الحمد لله و لا إله الا الله و الله اكبر ) و فرزند شايسته اى كه از مسلمانى بميرد و او در مرگ آن فرزند دامن صبر از دست ندهد و به حساب خداوند منظور بدارد .\r\n","description":"","footnote":"","page_name":" 295 ","page_number":330},
  {"content":"\r\n\r\n( خداوند بيكى از پيغمبرانش در بارهء پنج چيز به پنج عمل مختلف دستور فرموده )\r\n2 - ابو الصلت هروى گويد : شنيدم از امام رضا عليه السّلام كه ميفرمود خداوند بيكى از پيغمبرانش وحى كرد كه چون بامداد شود اول چيزى را كه پيشت آمد بخور و دومى را پنهان كن و سومى را بپذير و چهارمى را نااميد مكن و از پنجمى بگريز حضرت فرمود چون صبح شد پيغمبر بدنبال كار خود رفت كوه سياه بزرگى پيشاش آمد ايستاده و با خود گفت پروردگار من عز و جل فرمود كه اين كوه را بخورم و به حيرت فرورفت سپس به خود آمده و گفت پروردگار من جل جلاله جز بر چيزى كه توانائيش را داشته باشم فرمانم ندهد پس سوى آن كوه روان شد تا آن را بخورد هر چه نزديكتر ميشد كوچكتر مينمود تا بپاى كوه رسيد آن را لقمهء غذائى يافت و خورد لذيذترين غذائى بود كه در عمرش خورده بود سپس از آنجا گذشت و طشتى از طلا يافت با خود گفت پروردگار من عز و جل دستورم داده است كه اين را پنهان كنم پس گودالى براى طشت كند و طشت را در آن نهاد و خاك بر آن ريخت و روانه شد و چون باز پس نگريست ديد كه طشت پيدا است با خود گفت : من مأموريت خود را كه از جانب پروردگار داشتم انجام دادم و روانه شد بناگاه پرنده اى ديد كه بازش بدنبال است پرنده بدور پيغمبر چرخيدن گرفت با خود گفت پروردگارم به من دستور داد . كه اين را بپذيرم پس آستين خود را گشود و پرنده بدرون آستين رفت باز به پيغمبر عرض كرد شكار مرا كه چند روز است بدنبال آنم از من گرفتى ؟ پيغمبر با خود گفت :\r\nپروردگار من مرا فرمان داد ، كه اين را نوميد نكنم از ران خود پاره گوشتى بريد و به پيش باز انداخت\r\n","description":"","footnote":"","page_name":" 296 ","page_number":331},
  {"content":"\r\nو روان شد كه ناگاه گوشت مردار گنديدهء كرم افتاده اى ديد و با خود گفت : كه پروردگار من فرمانم داده از اين بگريزم پس از آن گريخت و بازگشت پس بخواب ديد گوئى به او گفته شد كه مأموريت خود را انجام دادى آيا ميدانى چه بود ؟ گفت نه ، به او گفته شد اما كوه صورت خشم بود كه بنده چون خشمناك گردد از عظمت خشم ، خود را نبيند و قدر خود نشناسد و چون خويشتن دارى كند و قدر خود بشناسد و آتش خشمش فرو نشيند سرانجامش مانند همان لقمهء گوارا است كه خوردى و اما طشت آن عمل شايسته است كه چون بنده ءاى آن را بپوشاند و پنهانش كند خداوند نگذارد جز آنكه آشكارش سازد تا بنده را با آن بيارايد علاوه بر پاداش آخرت كه براى او ذخيره فرموده است و اما پرنده مرديست كه پندى برايت آورد او را و پندش را بپذير و اما باز آن مردى است كه از پى حاجتى بنزد تو آيد نوميدش مكن و اما گوشت گنديده آن غيبت است از آن بگريز .\r\n\r\n( در شانه زدن پنج خاصيت است )\r\n3 - امام صادق عليه السّلام فرمود : در بيان آيهء شريفه * ( خُذُوا زِينَتَكُمْ عِنْدَ كُلِّ مَسْجِدٍ ) * ( هر گاه به مسجد شويد خود را آرايش كنيد ) فرمود مقصود از آرايش شانه زدن است شانه زدن جلب روزى كند و موى را زيبا گرداند و حاجت روا سازد و منى را بيفزايد و بلغم را ببرد رسول خدا را شيوه آن بود كه زير ريش خود را چهل بار شانه ميزد و از بالاى ريش هفت بار و ميفرمود : كه اين چنين شانه زدن هوش را زياد مىكند و بلغم را مىبرد .\r\n","description":"","footnote":"","page_name":" 297 ","page_number":332},
  {"content":"\r\n\r\n( نشانه‌هاى ايمان پنج چيز است )\r\n4 - طاوس يمانى گويد : شنيدم از امام زين العابدين عليه السّلام كه ميفرمود نشانه‌هاى مؤمن پنج است عرض كردم يا ابن رسول الله آن پنج نشانه كدام است ؟ فرمود پرهيزكارى در خلوت و صدقه دادن در تنگدستى و شكيبائى در ناگوارى و بردبارى در حال خشم و راست گفتن بهنگام ترس .\r\n\r\n( پنج چيز از پنج كس نشدنى است )\r\n5 - امام صادق عليه السّلام فرمود : پنج چيز از پنج كس نشدنى است اندرز از حسود نشدنى است مهربانى از دشمن نشدنى است . احترام از فاسق نشدنى است وفاء از زن نشدنى است . هيبت از فقير نشدنى است .\r\n\r\n( پنج بجاى پنجاه )\r\n6 - انس گويد : شبى كه رسول خدا بمعراج رفت پنجاه نماز بر پيغمبر واجب آمد سپس كم شد و\r\n","description":"","footnote":"","page_name":" 298 ","page_number":333},
  {"content":"\r\nپنج نماز مقرر گرديد پس پيغمبر را آواز رسيد كه اى محمد گفتهء من تغيير نپذيرد همين نماز پنجگانه براى تو بجاى پنجاه نماز محسوب ميگردد .\r\n7 - امام صادق ( ع ) فرمود : چون خداى عز و جل تكليف پيغمبر را به نماز سبك كرد تا آنكه نماز به پنج وقت رسيد خداى به پيغمبر وحى فرمود : اى محمد پنجى است كه بجاى پنجاه است .\r\n\r\n( كلماتى كه آدم از پروردگار دريافت نمود و خداوند توبه اش را پذيرفت پنج كلمة بود )\r\n8 - ابن عباس گويد : از پيغمبر پرسيدم كلماتى كه آدم از پروردگار خود دريافت نمود و ببركت آن كلمات خداوند توبهء آدم را پذيرفت چه بود ؟\r\nفرمود : از خداوند درخواست كرد كه بار الها به حق محمد و على و فاطمة و حسن و حسين كه توبه‌ام بپذير و خداوند توبه اش را پذيرفت .\r\nروايتى را كه در اين معنى به من رسيده است در تفسير قرآن گفته‌ام .\r\n\r\n( پنج خصلت كه پيسى آورند )\r\n9 - رسول خدا ( ص ) فرمود : پنج خصلتاند كه پيسى آورند روزهاى جمعه و چهارشنبه نوره\r\n","description":"","footnote":"","page_name":" 299 ","page_number":334},
  {"content":"\r\nگذاشتن ، با آبى كه آفتاب گرمش نموده وضو ساختن و غسل نمودن ، با حال جنابت غذا خوردن ، با زن در ايام عادتش هم بستر شدن و در حال سيرى غذا خوردن .\r\n\r\n( گفتار امام صادق : پنج چيز چنان است كه من ميگويم )\r\n10 - امام صادق ( ع ) فرمود : پنج چيز چنان است كه من ميگويم بخيل را آسايش نيست و حسود را لذتى نيست و پادشاه را وفا نباشد و دروغگو جوانمردى ندارد و كم عقل به مهترى نرسد .\r\n\r\n( روش پيغمبران نسبت به سر پنج بود و نسبت به بدن پنج )\r\n11 - موسى بن جعفر ( ع ) فرمود : از روش پيغمبران پنج در سر است و پنج در بدن آنچه در سر است مسواك كردن و شارب گرفتن و موى سر را از ميان دو نيم كردن دهن را و بينى را با آب شستن و آنچه در تن است ، ختنه كردن موى زير شكم تراشيدن و موى زير بغلها كندن و ناخنها را گرفتن و محل بول و غايط را پاكيزه نمودن .\r\n\r\n( گفتار پيغمبر كه پنج چيز را تا دم مرگ رها نكنم )\r\n12 - رسول خدا ( ص ) فرمود : پنج چيز را تا دم مرگ رها نكنم با غلامان بر روى زمين غذا\r\n","description":"","footnote":"","page_name":" 300 ","page_number":335},
  {"content":"\r\nخوردن و بر دراز گوش پالان شده سوار شدن و با دست خويش شير از پستان بز دوشيدن و لباس پشمينه به تن كردن و بر كودكان سلام نمودن تا اين كارها پس از من روش همگانى گردد .\r\n13 - رسول خدا ( ص ) فرمود : پنج چيز را تا دم باز پسين ترك نكنم لباس پشمينه و سوارى دراز گوش پالان شده و هم غذا شدن با غلامان و پاره دوزى كفش با دست خود و سلام دادن بر كودكان تا اين كارها پس از من روش عمومى شود .\r\n\r\n( شومى براى مسافر در پنج چيز است )\r\n14 - سليمان جعفرى گويد : از موسى بن جعفر شنيدم كه ميفرمود : پنج چيز بر سر راه مسافر ميمنت ندارد كلاغى كه از سمت راست مسافر بانگ برآرد و دمش را باز كرده باشد و گرگى كه سر دم نشسته و نگاهش را بر مسافر دوخته تا سه بار زوزهء بلند و كوتاه بكشد و آهوئى كه از جانب راست هويدا شود و بجانب چپ برود و جغدى كه ناله كند و زنى كه موى سفيد و سياه دارد و فرجش در چشمانداز مسافر باشد و ماده الاغى كه عضباء باشد هر كس از ديدن اين چيزها بد دل شود بگويد پروردگارا از شر اين بد دلى كه در خود مىيابم به تو پناهنده‌ام مرا از شر آن نگهدارى فرما .\r\n","description":"","footnote":"","page_name":" 301 ","page_number":336},
  {"content":"\r\nشرح -\r\nعصباء حيوانى را گويند كه گوش يا بينى يا لب يا دست آن بريده باشد و ظاهر اين است كه در آن زمان مردمان جاهل برخورد به اين چيزها را بفال بد ميگرفتند و روايت بيان حال آنان مىكند نه آنكه واقعا تأثيرى داشته باشد و دعاى آخر روايت نيز مؤيد اين معنا است و الله العالم .\r\n\r\n( پنج تن گريهء فراوان داشتند )\r\n15 - امام صادق ( ع ) فرمود : پنج تن گريهء فراوان كردند آدم و يعقوب و يوسف و فاطمة دختر محمد ( ص ) و على بن الحسين ( ع ) اما آدم براى دورى از بهشت آن چنان گريست كه اثر اشك همچون رودخانه برخسارش نمايان شد و اما يعقوب بر فراق يوسف به اندازه ءاى گريست كه چشمش از دست رفت و او را گفتند اين چنين كه تو پيوسته به ياد يوسف هستى به خدا از بيمارى لاغر و نحيف گردى و يا خود را نابود خواهى نمود .\r\nاما يوسف از دورى يعقوب آن چنان گريست كه زندانيان ناراحت شدند و يوسف را گفتند يا شب گريه كن و روز آرام باش و يا روز گريه كن و شب آرام بگير يوسف نيز با پيشنهاد آنان ساخت كه در يكى از شبانه روز بگريد و اما فاطمة براى رسول خدا به اندازه اى گريست كه اهل مدينة ناراحت شدند و بحضرتش عرض كردند از بس گريستى ما را آزرده نمودى پس از اين تذكر فاطمة از مدينة بيرون ميرفت و در گورستان شهر هر چه ميخواست گريه ميكرد و سپس باز ميگشت و اما على بن الحسين بيست سال و يا چهل سال ( 1 ) بر مصيبت پدرش گريست هر چه خوراك به پيش آن حضرت مينهادند ميگريست تا آنكه يكى از غلامانش عرض كرد يا بن رسول الله من بفدايت ، ميترسم كه شما خود را هلاك سازيد .\r\n\r\n","description":"","footnote":"\r\n( 1 ) ترديد از راوى است .\r\n","page_name":" 302 ","page_number":337},
  {"content":"\r\nفرمود : شكوهء غم و اندوه فراوان خود را فقط بنزد خداوند برم و من از جانب خداوند چيزى مىدانم كه شما از آن آگاه نيستيد خاطرهء قتلگاه فرزندان فاطمة را هر گاه كه به ياد مىآورم گريه راه گلويم را ميگيرد .\r\n\r\n( گناهان بزرگ پنج گناه است )\r\n16 - امام صادق ( ع ) فرمود : در كتاب على ( ع ) يافتيم كه گناهان كبيرة پنج است : براى خداى عز و جل شريك قرار دادن و نافرمانى پدر و مادر و رباخوارى پس از آنكه بداند حرام است و فرار از جنگ و بازگشت بمحيط كفر پس از مهاجرت بمحيط اسلام .\r\n17 - عبيد بن زرارة : به امام صادق ( ع ) عرض كردم از گناهان كبيره آگاهم بفرمائيد فرمود :\r\nآنها پنج گناه‌اند و همانند كه خداى عز و جل بكيفرشان آتش مقرر فرموده است خداى عز و جل فرموده است آنان كه بستم از ثروت يتيمان استفاده ميكنند فقط آتش بجان خود ميكنند و به زودى بدوزخ خواهند رفت ( 1 ) و فرموده اى كسانى كه ايمان آورده‌ايد هنگامى كه در جبههء جنگ با كفار برخورديد پشت بر جنگ نكنيد ( 2 ) تا آخر آيه و فرموده خداوند اى كسانى كه ايمان آورده‌ايد از خداوند بپرهيزيد و رباخوارى را واگذاريد ( 3 ) تا آخر آيه و زنان شوهر دار پاكدامن را متهم بزنا نمودن و شخص مؤمن را بخاطر ديناش از روى عمد كشتن .\r\n\r\n","description":"","footnote":"\r\n( 1 ) النساء : 10 .\r\n( 2 ) الانقال : 15 ،\r\n( 3 ) البقرة : 278 .\r\n","page_name":" 303 ","page_number":338},
  {"content":"\r\n\r\n( پيغمبر با پنج شمشير برانگيخته شد )\r\n18 - حفص بن غياث گويد : شخصى از امام صادق از جنگهاى امير المؤمنين پرسيد و سئوالكننده از دوستان ما بود امام صادق او را فرمود : خداى عز و جل محمد ( ص ) را با پنج شمشير برانگيخت سه شمشير از آن شمشيرها برهنه و از غلاف كشيده است تا جنگ پايان يابد و هرگز جنگ پايان نيابد تا آفتاب از مغرب خود بتابد و چون آفتاب از مغربش سر برآرد آن روز امنيت عمومى بر همهء مردم حكومت كند آن روز است كه ايمان كسى كه از پيش ايمان نياورده باشد و يا از ايمانش بهره بردارى نكرده است سودى بحالش ندهد و يك شمشير از آن شمشيرها پيچيده است و يكى در نيام كه به روى ديگران كشيده مىشود ولى حكمش بدست ما است اما آن سه شمشير كشيده شده :\r\nيكى به روى مشركين عرب بود كه خداوند تبارك و تعالى فرمود مشركان را هرجا يافتيد بكشيد و در بند كنيد و محاصره شان كنيد و همه جا در كمينگاهشان بنشينيد اگر باز گشتند يعنى اگر ايمان آوردند برادران دينى شما خواهند بود و بايد نماز بخوانند و زكات بدهند از اين گروه جز تن بكشته شدن دادن و يا مسلمان شدن هيچ پذيرفته نيست ثروتشان مال مسلمانان است و فرزندانشان اسير به همان منوال كه رسول خدا اسير كرد آن حضرت پاره اى را در اسارت نگه ميداشت و از پاره اى در ميگذشت و از بعضى فدا ميگرفت و آزاد ميكرد .\r\n","description":"","footnote":"","page_name":" 304 ","page_number":339},
  {"content":"\r\nشمشير دوم به روى اهل ذمة است خداى تعالى فرمود با مردم به نيكوئى سخن بگوئيد اين آية در بارهء اهل ذمة فرود آمد ولى پس از چندى با آيهء ديگر نسخ شد و آن اين بود كه فرمود با كسانى كه ايمان به خدا و روز باز پسين ندارند و حرام خدا و رسولش را حرام نميدانند و اين حق را نمىپذيرند از آن گروه مردمى كه آنان كتاب داده شد بجنگيد تا از دست خود با خوارى جزية بدهند ( 1 ) هر كس از آنان كه در كشور اسلامى باشد جز به جزية دادن و يا كشته شدن هيچ پذيرفته نيست اگر جزية را بر خود پذيرفتند اسير كردنشان بر ما حرام است و اموالشان محترم و زن گرفتن از آنان براى ما حلال و هر كس از آنان در كشورى باشد كه با اسلام بجنگند اسير كردنشان و تاراج اموالشان بر ما حلال است ولى زن گرفتن از آنان جايز نيست و بجز كشته شدن و يا مسلمان شدن هيچ از آنان پذيرفته نگردد .\r\nشمشير سوم به روى مشركين عجم است كه ترك و ديلم و خزر باشند ، خداى عز و جل در سوره اى كه با آيهء الذين كفروا شروع مىشود ( سورهء محمد ) فرموده است با كافران كه برخورديد دستور ، گردن زدن است تا آنجا كه از پايشان در آوريد و در بند محكمشان كشيد كه يا منت بپذيرند و يا فداء دهند و آزاد گردند ( 2 ) يعنى به مسلمانان بهاى سر بدهند و از كشته شدن نجات يابند از اينان نيز جز كشته شدن و يا مسلمان شدن هيچ پذيرفته نگردد و تا در كشور كفر هستند زن گرفتن از آنان براى ما روا نيست .\r\nو اما شمشير چهارم كه پيچيده است شمشيرى است كه به روى مردم ستمگر و ماجراجو كشيده شود خداى تبارك و تعالى ميفرمايد اگر دو گروه از مسلمانان با هم جنگيدند ميانشان صلح بدهيد و اگر يكى از اين دو گروه بر ديگرى ستم كرد و حاضر به صلح نشد با آن دستهء ستمكار بجنگيد تا به آنچه خداوند دستور داده باز گردد . ( 3 )\r\n\r\n","description":"","footnote":"\r\n( 1 ) التوبة : 30\r\n( 2 ) محمد ( ص ) : 4\r\n( 3 ) الحجرات : 9\r\n","page_name":" 305 ","page_number":340},
  {"content":"\r\nو چون اين آية فرود آمد رسول خدا فرمود : در ميان شما كسى هست كه پس از من به حكم تاويل قرآن مىجنگد چنانچه من به حكم ظاهر قرآن جنگيدم . عرض شد يا رسول الله آن شخص كيست ؟ فرمود :\r\nكسى كه مشغول پاره دوزى كفش خويش است و مقصودش امير المؤمنين عليه السّلام بود .\r\nو عمار ياسر ( در جنگ صفين ) گفت زير همين پرچم در ركاب رسول خدا و خاندانش سه بار جنگيده‌ام و به خدا قسم اين چهارمين بار است به خدا سوگند اگر آن قدر شمشير بر ما بزنند كه ما را تا نخلستان هجر ( شهرى است در يمن ) عقب برانند ما بهتر خواهيم دانست كه ما بر حقيم و آنان بر باطل و روش امير المؤمنين با دشمنان خود در جنگ همان روش رسول خدا بوده در بارهء اهل مكة روزى كه مكة را فتح فرمود كه هيچ از فرزندانشان اسير نگرفت و فرمود هر كس در خانه اش را بست و اسلحه بر زمين گذاشت يا بميان خانهء ابى سفيان درآمد در امان است . امير المؤمنين هم روز جنگ بصرة بدشمنان خود چنين فرمود : فرزندى را از آنان باسيرى نگيريد و زخمدارى را نكشيد و فرارى را تعقيب نكنيد و هر كس در خانه اش را بست و اسلحه بر زمين انداخت در امان است .\r\nو اما شمشيرى كه در نيام است شمشيرى است كه با آن حكم قصاص اجرا مىشود خداى عز و جل فرموده است : قصاص جان بجان است ( 1 ) اختيار كشيدن اين شمشير بدست اولياء مقتول است ولى صدور حكمش بدست ما است .\r\nاين بود شمشيرهائى كه خداى عز و جل پيغمبرش را با آنها بر انگيخت كسى كه آنها را انكار كند و يا چيزى از روش و احكام آنها را انكار كند همانا بر قرآنى كه خدا بر محمد فرو فرستاده كافر شده است .\r\n\r\n( دوستى پنج شرط دارد )\r\n19 - امام صادق عليه السّلام فرمود : دوستى را شرايطى است كسى كه همهء اين شرايط در او نيست او را\r\n\r\n","description":"","footnote":"\r\n( 1 ) المائدة : 45 .\r\n","page_name":" 306 ","page_number":341},
  {"content":"\r\nدوست كامل مشمار و كسى كه هيچ يك از اين شرايط در او نيست او را به هيچ مرتبه از دوستى نسبت مده ، شرط اول آنكه پنهان و آشكارش براى تو يكى باشد .\r\nدوم آنكه آراستگى تو را آراستگى خود بداند و سرافكندگى تو را سرافكندگى خودش .\r\nسوم آنكه ثروت و مقام روحيهء او را تغيير ندهد .\r\nچهارم آنكه از آنچه در دسترس توانائى او است از تو دريغ ندارد و پنجم آنكه در سختيهاى روزگار تو را رها نكند .\r\n\r\n( مؤمن در ميان پنج نور ميغلطد )\r\n20 - امير المؤمنين ( ع ) فرمود : مؤمن در ميان پنج نور ميغلطد در آمدنش نور است و بيرونشدنش نور است و دانشش نور است و سخنش نور است و چشم اندازش در روز رستاخيز نور است .\r\n\r\n( پايه‌هاى اساسى كاخ اسلام پنج است )\r\n21 - امام باقر ( ع ) فرمود : كاخ اسلام بر پنج پايهء اساسى استوار است ، برپاداشتن نماز ، به مصرف رساندن زكات ، حج خانهء كعبة ، روزهء ماه رمضان ، دوستى ما خاندان ، در چهار قسمت از اين احكام تخفيفى منظور شده است ولى در دوستى ما تخفيفى نيست ، كسى كه ثروتاش نباشد زكات بر او نيست و\r\n","description":"","footnote":"","page_name":" 307 ","page_number":342},
  {"content":"\r\nكسى كه هزينهء موجود نداشته باشد حج بر او واجب نيست كسى كه بيمار باشد بايد نماز را نشسته بخواند و روزه ماه رمضان را افطار كند ولى پا بند بودن بر ولايت . تندرست و بيمار و ثروتمند و درويش را لازم است .\r\n\r\n( مكة را پنج نام است )\r\n22 - امام صادق ( ع ) فرمود : مكة را پنج نام است : ام القرى و مكة و بكة و بساسة ( بساسه اش ميگفتند براى اينكه ) هر گاه آن جا ستم ميگردند ستمگران را از خود بيرون مىكرد و نابودشان مينمود و نام ديگرش ام رحم است چون هر گاه پاى بند به اين شهر ميشدند مورد رحمت الهى مىشدند .\r\n\r\n( خداى عز و جل بر بندگان در شبانه روز پنج نماز واجب فرموده است )\r\n23 - امام صادق ( ع ) فرمود : خداى عز و جل نمازهاى پنجگانه را در بهترين ساعت بر شما واجب فرموده است بر شما است كه پس از نمازها از دعا غفلت نكنيد .\r\n\r\n( افرادى كه پيغمبر را مسخره ميكردند پنج نفر بودند )\r\n24 - ابان بن احمر گويد : كسانى كه پيغمبر را مسخره ميكردند پنج نفر بودند : وليد بن مغيرة\r\n","description":"","footnote":"","page_name":" 308 ","page_number":343},
  {"content":"\r\nمخزومى . عاص بن وائل سهمى ، اسود بن عبد يغوث زهرى ، اسود بن مطلب ، حارث بن طلاطلة ثقفى .\r\n25 - حسين بن على عليه السّلام فرمود : يكى از دانشمندان يهوديان شام از امير المؤمنين پرسشهائى نمود حضرت در پاسخ يكى از سؤالات او فرمود : اما آنان كه مسخرة كردند خداوند در اين باره به پيغمبر فرمود : ( ما بجاى تو از مسخرةكنندگان دفاع كافى نموديم ) خداوند هر پنج نفرشان را در يك روز كشت و كشتن هر يك بطور مخصوص به خودش انجام گرفت .\r\nاما وليد بن مغيرة جريانش چنين بود كه مردى از قبيلهء خزاعة را در كنار راه ديد كه براى تيرهاى خود پره ميساخت يكى از پره‌هاى تير برك دست وليد ( كه ظاهرا با آن مرد همكارى ميكرد ) سخت برخورد بطورى كه رگ اصلى آن را بريد و آن قدر خون از رگش رفت تا مرد و او همى ميگفت : پروردگار محمد مرا كشت .\r\nو اما عاص بن وائل سهمى : براى انجام كارى به كدا ( كه كوهى است در ارتفاعات مكة ) رفت سنگى كه روى آن نشسته بود از زيرش غلطيد و از كوه پرت شد و پاره پاره شد و مرد و همى ناله مىكرد كه پروردگار محمد مرا كشت .\r\nو اما اسود بن عبد يغوث بهمراه غلامش به پيشواز فرزندش زمعة بيرون شد و زير درختى كه در دامنهء\r\n","description":"","footnote":"","page_name":" 309 ","page_number":344},
  {"content":"\r\nكوه كدا بود بسايه نشست جبرئيل به نزد وى آمد و سر او را گرفته و بدرخت كوبيد اسود بغلام خود گفت مگذار اين شخص با من چنين كند غلام گفت : من كسى را جز تو نمىبينم كه كارى با تو كند آنقدر سر خود بدرخت كوبيد كه مرد و همى فرياد ميكرد پروردگار محمد مرا كشت .\r\nمصنف اين كتاب گويد : در بارهء اسود قول ديگرى نيز طبق خبر ديگرى گفته شده است و آن اينكه پيغمبر به او نفرين كرد كه خداوند چشمش را كور كند و داغ فرزندش را بدلش نهد و آن روز كه باستقبال فرزند به كدا رفته بود جبرئيل به نزدش آمد و برگ سبزى بر روى او زد كه كور شد و به همان حال ماند تا روز بدر داغ فرزندش را ديد و سپس مرد .\r\nو اما حارث بن طلاطلة از خانه اش بيرون شد و باد گرمى ميوزيد چون به خانه بازگشت مانند مرد حبشى سياه شده بود و گفت من حارث هستم خانواده او بر او خشمناك شدند و او را كشتند و او همى فرياد ميزد مرا پروردگار محمد كشت .\r\nو اما اسود بن حرث ، ماهى شورى خورد و تشنگى سختى او را گرفت كه پياپى آب نوشيد تا شكمش تركيد و مرد و همى ميگفت پروردگار محمد مرا كشت همهء اين پيش آمدها در يك ساعت بوده و سبباش اين بود كه اينان در محضر رسول خدا بودند بحضرتش عرض كردند اى محمد تا ظهر مهلتت ميدهيم اگر از گفتهء خود باز گشتى كه چه بهتر و گر نه تو را خواهيم كشت پيغمبر باندرون خانه اش رفت و در را به روى خود بست و از گفتهء آنان سخت غمناك بود كه جبرئيل همان دم به نزد پيغمبر آمد و عرض كرد يا محمد خداى سلام\r\n","description":"","footnote":"","page_name":" 310 ","page_number":345},
  {"content":"\r\nبه تو سلام مىرساند و ميفرمايد مأموريت خود را آشكارا و بىپروا انجام بده يعنى دعوت خود را بر اهل مكة آشكار كن و از مشركين روى بگردان فرمود اى جبرئيل با آنان كه مرا بمسخره گرفته‌اند چه سازم كه مرا تهديد نموده‌اند جبرئيل عرض كرد ، بجاى تو كسانى را كه مسخرة ميكردند كفايت كرديم فرمود اى جبرئيل آنان در همين ساعت نزد من بودند عرض كرد من كفايتشان كردم در اين هنگام پيغمبر به كار دعوت آشكارا قيام فرمود حديث طولانى است آنچه مورد نياز بود از حديث نقل كرديم و تمامى آن را در آخر جزو چهارم از كتاب نبوت نقل كرده‌ام .\r\n\r\n( نماز بر جنازة را پنج تكبير است )\r\n26 - ابى بكر حضر مىگويد : امام باقر عليه السّلام به من فرمود اى ابا بكر آيا ميدانى نماز ميت چند تكبير است ؟ عرض كردم نه ، فرمود : پنج تكبير است آيا ميدانى شماره پنج از كجا گرفته شده است ؟\r\nعرض كردم نه فرمود : از نمازهاى پنجگانه گرفته شده است از هر نماز يك تكبير .\r\n27 - امام صادق عليه السّلام فرمود : آدم ( ع ) بيمار شد و دلش ميوه اى خواست هبة الله ( فرزندش ) رفت تا ميوه اى بدست آورد جبرئيلاش پيش آمد و گفتش اى هبة الله كجا ميروى ؟ گفت : آدم از درد مينالد و ميل بميوه اى پيدا كرده است جبرئيل گفت : باز گرد كه خداى عز و جل جان آدم را گرفت فرمود : بازگشت و ديد خدا جانش را گرفته است فرشتگاناش شستند و جنازه اش بر زمين گذاشته شد و هبة الله مأمور شد كه جلو بايستد و نماز بر او بخواند پس هبة الله پيشاپيش فرشتگان و فرشتگان بدنبالش بر آدم نماز خواندند و\r\n","description":"","footnote":"","page_name":" 311 ","page_number":346},
  {"content":"\r\nخداى عز و جل بر او وحى كرد كه پنج تكبير بر جنازة بگويد و از طرف پائين با مدارا بميان قبرش بگذارند و قبر را با زمين مسطح و مساوى نمايد سپس فرمود شما نيز با مردگان خود اين چنين رفتار كنيد .\r\n\r\n( ترس از خدا بر پنج قسم است )\r\nخوف و خشية و وجل و رهبة و هيبة گنهكاران را خوف است و دانشمندان را خشية و فروتنان و شكسته دلان را وجل و عبادت پيشه گان را رهبة و مردان عارف را هيبة .\r\nاما خوف كه براى گناهان است خداوند فرمايد كسى كه از پروردگارش بترسد بهشت پاداش او است ( 1 ) و اما خشية براى اين است كه خود را مقصر به بيند خداوند فرمايد از ميان بندگان خدا فقط بندگان دانشمند از خداوند به خشيتاند . ( 2 ) و اما وجل براى اين است كه از خدمت باز مانده است خداى عز و جل فرمايد آنانى كه چون خداى بيادشان افتد دلهايشان ميلرزد ( 3 ) و رهبة براى اين است كه خود را مقصر مىبيند خداوند عز و جل فرمايد ما را از روى شوق و ترس مىخوانند ( 4 ) و هيبت براى اين است كه چون پرده از روى اسرار بر عارفان برداشته شود حق را به عيان بينند خدا كه ميفرمايد خداوند شما را از خويش ميترساند ( 5 ) به اين معنى اشاره فرمايد و از پيغمبر روايت شده است كه چون به نماز ميايستاد از هيبت حق آواز جوشش سينه اش كه همچون ديگ در جوش و خروش بود به گوش ميرسيد .\r\nاين روايت را ابو محمد عبد الله بن حامد از بعضى از امامان براى ما نقل كرد ،\r\n\r\n","description":"","footnote":"\r\n( 1 ) الرحمن : 46\r\n( 2 ) فاطر : 28\r\n( 3 ) الانفال : 2\r\n( 4 ) الأنبياء : 90\r\n( 5 ) آل عمران : 28\r\n","page_name":" 312 ","page_number":347},
  {"content":"\r\n\r\n( پنج خصلت را خداى عز و جل و رسولش دوست دارند )\r\n29 - امام باقر عليه السّلام فرمود : اسيرانى چند به نزد پيغمبر آوردند پيغمبر دستور فرموده آنان را بكشند و مردى را از ميان آنان رها فرمود آن مرد عرض كرد اى پيغمبر خداى براى چه مرا از ميان اينان رها فرمودى فرمود : جبرئيل مرا از جانب خداوند خبر داد كه تو را پنج خصلت است خصلتهائى كه خدا و رسولش آنها را دوست ميدارد نسبت باهل و عيالت سخت غيرتمندى و سخاوت و خوش خلقى و راستگوئى و شجاعت دارى چون آن مرد اين سخن شنيد اسلام آورد و نيكو مسلمانى شد و در ركاب رسول خدا جنگ سختى نمود تا بدرجهء شهادت رسيد .\r\n\r\n( ثروت اندوخته نشود مگر با پنج خصلت )\r\n30 - محمد بن اسماعيل بن بزيع گويد : شنيدم از امام رضا عليه السّلام كه ميفرمود ثروت اندوخته نشود مگر با پنج خصلت : بخلى فراوان و آرزوئى دراز و آزى زياد از حد و گسستن از خويشان و بر گزيدن دنيا بر آخرت .\r\n\r\n( پاداش كسى كه پنج بار عمل حج بجا آورد )\r\n31 - ابى بكر حضر مىگويد : به امام صادق عليه السّلام عرض كردم كسى كه پنج بار عمل حج بجا آورد چه پاداشى\r\n","description":"","footnote":"","page_name":" 313 ","page_number":348},
  {"content":"\r\nدارد ؟ فرمود كسى كه پنج بار حج كند خداوند هرگز عذابش نكند .\r\n\r\n( خداى عز و جل روز رستاخيز بر پنج طائفه حجت تمام كند )\r\n32 - امام باقر عليه السّلام فرمود : چون روز قيامت شود خداوند به پنج طائفة حجت را تمام كند بر كودك و آنكه در فاصلهء دو پيغمبر از دنيا رفته است ( زمان فترت ) و كسى كه زمان پيغمبر را درك كرده ولى ( در اثر زيادى سن ) شعور خود را از دست داده و سفيه و ديوانه اى كه ( در دورهء سال ) عاقل نگردد و كر و لال كه هر يك از اينان در پيشگاه الهى براى بىگناهى خود دليل مىآوردند آن حضرت فرمود كه خداوند پيغمبرى بر آنان مبعوث ميفرمايد آن پيغمبر آتشى براى آنان ميفروزد و به آنان پيشنهاد مىكند كه بميان اين آتش بجهيد پس هر كس در آتش جهيد آن آتش بر او سرد و سلامت گردد و هر كس سرپيچى نمود بدوزخ رانده شود .\r\nمصنف اين كتاب گويد :\r\nطائفهء از متكلمين اين جريان را انكار كنند و ميگويند كه در عالم جزاء تكليف نبايد باشد باينان بايد گفت كه عالم پاداش براى مؤمنين بهشت است و براى كافران دوزخ و اين تكليف كه از طرف خداوند بر اين گروه مىشود نه در بهشت است و نه در جهنم پس در دار جزاء تكليفى به آنان نكرده است بلكه پس از تكليف با توجه بفرمانبرى و سرپيچىشان آنان را به جائى مىبرد كه سزاوار آن باشند .\r\nبنا بر اين انكار اين حديث وجهى ندارد و لا قوة الا با لله .\r\n","description":"","footnote":"","page_name":" 314 ","page_number":349},
  {"content":"\r\n\r\n( خوردن پنج عضو گوسفند بد است )\r\n33 - امير المؤمنين عليه السلام فرمود : رسول خدا را خوردن پنج چيز ( از گوسفند ) خوش آيند نبود 1 - سپرز 2 - آلت نرى - 3 - خايه‌ها 4 - فرج 5 - و گوشه‌هاى دل .\r\n\r\n( هر كس يكى از پنج خصلت را نداشته باشد بهرهء فراوانى نخواهد داشت )\r\n34 - امام صادق ( ع ) فرمود : پنج خصلت است كه در هر كس يكى از آن پنج نباشد بهرهء فراوانى ندارد نخست وفا است دوم تدبير سوم حياء چهارم خوش خلقى پنجم كه جامع همهء اين صفات است آزادى است و فرمود : پنج خصلت است كه هر كس يكى از آن پنج را نداشته باشد هميشه كار زندگىاش ناتمام و عقلش از دست رفته و خواطرش پريشان است .\r\nنخست تندرستى دوم امنيت سوم وسعت روزى چهارم همدم موافق عرض كردم همدم موافق چيست فرمود همسر شايسته و فرزند شايسته و همنشين شايسته پنجم كه جامع همهء اين خصلتها است آسايش است .\r\n\r\n( نماز را نبايد دوباره خواند مگر در صورتى كه يكى از پنج چيز كم داشته باشد )\r\n35 - امام صادق ( ع ) فرمود : نماز را نبايد دوباره خواند مگر از پنج چيز كسرى داشته باشد\r\n","description":"","footnote":"","page_name":" 315 ","page_number":350},
  {"content":"\r\nطهارت و وقت و قبله و ركوع و سجود و سپس فرمود حمد و سوره خواندن در نماز سنت است و تشهد سنت است و تكبير سنت است و نبايد فريضه سنت را در هم شكند .\r\nشرح : سنت حكمى را گويند كه از دستور پيغمبر استفاده شده باشد و فريضه حكمى است كه از قرآن استفاده شود .\r\n\r\n( هيچ خصلتى كمتر از پنج خصلت قسمت بندگان نشده است )\r\n36 - امام صادق عليه السّلام فرمود : در ميان بندگان كمتر از پنج خصلت قسمت نشده است .\r\n1 - يقين 2 - قناعت 3 - شكيبائى 4 - شكرگزارى 5 - و آنچه همه اينها را براى انسان تكميل مىكند يعنى خرد .\r\n\r\n( شيطان ملعون در پنج كس راه چاره اى ندارد )\r\n37 - امام صادق ( ع ) فرمود شيطان گويد كه مرا به پنج كس راه چاره اى نيست ولى ديگران در چنگ منند كسى كه با صدق نيت پناهنده به خدا شود و در همهء كارهايش به خدا توكل كند و كسى كه در شبانه روزش فراوان تسبيح خدا را گويد و كسى كه براى برادر مؤمنش آنچه را پسندد كه براى خود مىپسندد و كسى كه بهنگام مصيبت بىتابى نكند و كسى كه خشنود باشد به آنچه خداوند براى او قسمت فرموده و ديگر غم روزى خويش نخورد\r\n","description":"","footnote":"","page_name":" 316 ","page_number":351},
  {"content":"\r\n\r\n( كسى كه بازرگانى كند بايد از پنج خصلت دورى كند )\r\n38 - رسول خدا ( ص ) فرمود : هر كه خريد و فروش كند بايد از پنج خصلت اجتناب نمايد و گر نه حتما نبايد نه چيزى بفروشد و نه چيزى بخرد : ربا و سوگند و پوشاندن عيب جنس و ستايش جنس بهنگام فروش و بدگوئى از آن بهنگام خريد .\r\nشرح : ربا : يعنى بر زيادتى فروختن دو چيز هم جنس كه هر دو با كيل و يا وزن فروخته شود .\r\n\r\n( پنج چيز روزه را باطل مىكند )\r\n39 - امام صادق ( ع ) فرمود : پنج چيز روزهء روزه دار را باطل مىكند : خوردن و آشاميدن و انجام امر جنسى و سر زير آب فرو بردن و بر خدا و رسول و امامان دروغ بستن .\r\n\r\n( فرمايش على ( ع ) كه پنج چيز ويژهء ما است )\r\n40 - على ( ع ) فرمود : پنج چيز ويژهء ما است گفتار شيوا صورت زيبا جوانمردى و دليرى و بهره مندى از زنان .\r\n","description":"","footnote":"","page_name":" 317 ","page_number":352},
  {"content":"\r\n\r\n( پنج دسته با طبع آتشين آفريده شده‌اند )\r\n41 - امام صادق ( ع ) فرمود : پنج دسته آتشين طبع آفريده شده‌اند شخص بسيار بلند قامت و كوتاه قد ريز اندام و چشم آبى سبزه رو و كسى كه از خلقت اصلى عضوى زياد و يا كم داشته باشد .\r\n\r\n( از پنج كس در هر حال بايد اجتناب شود )\r\n42 - رسول خدا ( ص ) فرمود : از پنج كس در هر حال بايد اجتناب شود مبتلا به بيمارى خوره و ديوانه و زنا زاده و عرب بيابانى .\r\n\r\n( دانش را پنج درجه است )\r\n43 - امام باقر عليه السّلام فرمود : مردى به خدمت پيغمبر رسيد و عرضكرد يا رسول الله دانش چيست ؟\r\nفرمود : خاموشى براى فرا گرفتنش عرض كرد سپس چيست ؟ فرمود : گوش فرا دادن براى دانش عرض كرد سپس چيست ؟ فرمود : بخاطر سپردن عرضكرد سپس چيست ؟ فرمود : عمل كردن به آنچه فرا گرفته است عرضكرد : سپس چيست ؟ فرمود : سپس پخش كردن دانشى كه فرا گرفته است .\r\n","description":"","footnote":"","page_name":" 318 ","page_number":353},
  {"content":"\r\n\r\n( پنج كار و پيشه زشت و ناپسند است )\r\n44 - موسى بن جعفر ( ع ) فرمود : مردى خدمت پيغمبر رسيد عرضكرد يا رسول الله من به اين فرزندم نوشتن را آموختم بچه كارى بگذارمش فرمود : بهر كارى كه خواهىاش وادار ، مرد محترم ، ولى به پنج كارش مگذار سباء و زرگر و قصاب و گندم فروش و بنده فروشش مكن عرضكرد : يا رسول الله سباء كيست ؟ فرمود : آنكه كفن فروشى كند و در آرزوى مرگ امت من است در صورتى كه من يك نوزاد از امت خودم را دوستتر دارم از آنچه آفتاب بر آن ميتابد و اما زرگر براى اينكه او همواره با زيان امتم دست بگريبان است و اما قصاب براى اينكه آنقدر سر ميبرد تا رحم از دلش ميرود و اما گندم فروشى براى اينكه مواد خوراكى امت مرا انبار مىكند و اگر بنده اى با دزد پيشه گى بميرد بهتر است كه با انبار دارى چهل روز خوار و بار ، و اما برده فروشى براى اينكه جبرئيل نزد من آمد و گفت يا محمد براستى بدترين افراد امت تو برده فروشانند .\r\n\r\n( به پنج كس زكات نميرسد )\r\n45 - امام صادق ( ع ) فرمود : به پنج كس زكات نرسد فرزند و پدر و مادر و همسر و بنده براى اينكه شخص بايستى مخارج اينان را به پردازد .\r\n","description":"","footnote":"","page_name":" 319 ","page_number":354},
  {"content":"\r\n\r\n( نماز جماعت با كمتر از پنج نفر صحيح نيست )\r\n46 - امام باقر ( ع ) فرمود : نماز جماعت با كمتر از پنج نفر صحيح نيست .\r\nشرح - مقصود نماز جمعه است چنانچه در روايت ديگر تصريح شده است .\r\n\r\n( از ميوه‌هاى بهشتى پنج ميوه در دنيا است )\r\n47 - امام صادق ( ع ) فرمود : از ميوه‌هاى بهشتى پنج نمونه در دنيا است انار دشتى و سيب و به و انگور و خرماى تازهء مشان .\r\nشرح - مشان نوعى است از بهترين نوع خرما\r\n\r\n( رسول خدا پنج چيز را غدقن فرموده است )\r\n48 - امام صادق ( ع ) فرمود : على ( ع ) فرمود : رسول خدا مرا نهى كرد ( و نمىگويم شما را نهى كرد ) از انگشتر طلا بدست كردن و از پوشيدن جامه‌هاى قسى و از زين پوشهاى سرخ رنگ و از روپوشهاى بسيار سرخ و از قرآن خواندن در حال ركوع .\r\nمصنف اين كتاب گويد :\r\nجامه‌هاى قسى جامه هائى است كه از مصرش مىآورند و مخلوط با حرير يافته شده است .\r\n","description":"","footnote":"","page_name":" 320 ","page_number":355},
  {"content":"\r\n\r\n( پنج چيز است كه خداوند هيچ كس از آفريدگان را بر آن آگاه نكرده است )\r\n49 - امام صادق ( ع ) فرمود : پدرم مرا فرمود : آيا تو را آگاه نكنم از پنج چيزى كه خداوند هيچ يك از آفريدگان را بر آن آگاه نكرده است ؟ گفتم : چرا ، فرمود : براستى كه آگاهى از روز رستاخيز فقط نزد خدا است و خداوند ، باران فرود مىآورد و آگاه است از آنچه در رحم مادران است و كس چه داند كه فردا چكار خواهد كرد و كس چه داند در چه سرزمينى خواهد مرد براستى كه خداوند بسى دانا و آگاه هست .\r\n\r\n( كامل بودن دين مسلمان از پنج خصلت شناخته مىشود )\r\n50 - امام صادق ( ع ) فرمود : امام زين العابدين ( ع ) همواره ميفرمود : كه راه شناسائى بكمال دين مسلمان سخن بيهوده نگفتن و در گفتار كمتر خود نمائى كردن و بردبارى و شكيبائى و خوش خلقى او است .\r\n\r\n( پنج چيز است كه خمس در آنها واجب است )\r\n51 - عمار بن مروان گويد : شنيدم از امام صادق كه ميفرمود : در آنچه از معدن و يا دريا استخراج گردد و غنيمت جنگى و مال حلالى كه بمال كس ديگر از راه حرام آميخته شود و آن كس : ( صاحب مال ) شناخته نشود و در گنجها خمس دادن واجب است .\r\n","description":"","footnote":"","page_name":" 321 ","page_number":356},
  {"content":"\r\n52 - امام صادق ( ع ) فرمود : براستى ، آن خدائى كه به جز او معبود بر حقى نيست چون زكات گرفتن را بر ما روا نداشت آيهء خمس را در بارهء ما فرو فرستاد پس زكات بر ما حرام است و خمس براى ما از طرف خداوند واجب شده است و گرفتن پيشكشى بر ما حلال است .\r\n53 - امام صادق ( ع ) فرمود : خمس بر پنج چيز است بر گنجها و كانها و آنچه بغواصى از دريا و يا بغنيمت از جنگ بدست آيد و ابن ابى عمير ( كه راوى خبر است ) پنجمى را فراموش كرده بود .\r\nمصنف اين كتاب گويد : بگمانم پنجمى كه ابن ابى عمير فراموشش نموده مالى است كه بشخصى به ارث رسيده باشد و او ميداند كه در آن حلال و حرام بهم آميخته است نه صاحب مال حرام را ميشناسد و نه خود مال مشخص است تا از آن كناره گيرد كه از چنين مالى بايد خمس بپردازد .\r\n\r\n( پنج رود روى زمين را جبرئيل با پاى خود كند )\r\n54 - امام صادق ( ع ) فرمود : جبرئيل با پاى خود پنج رودخانه كند كه دهانهء آب بدنبال او كشيده ميشد ، فرات و دجله و نيل مصر و مهران ورود بلخ هر زمينى را كه اين رودها سيراب كنند و يا با آبگيرى از اين رودها سيراب شود و دريائى كه گرداگرد جهان را فرا گرفته است از آن امام است .\r\n","description":"","footnote":"","page_name":" 322 ","page_number":357},
  {"content":"\r\n\r\n( از جانب پنج نفر يك گاو قربانى بس است زيرا كسانى كه در بنى اسرائيل دستور كشتن گاو يافتند پنج نفر بودند )\r\n55 - حسين بن خالد گويد : به امام موسى بن جعفر عرضكردم از جانب چند نفر يك شتر قربانى بس است ؟ فرمود از جانب يك نفر عرضكردم بنا بر اين يك گاو هم از يك نفر ؟ فرمود : از جانب پنج نفر كافى است به شرط اينكه همگى نان خور يك سفره باشند عرضكردم چگونه است كه يك شتر فقط از يك نفر كافى است ولى يك گاو از پنج نفر ؟ فرمود : براى آنكه جهتى كه در گاو هست در شتر نيست زيرا آنان كه قوم موسى را به گوساله پرستى واداشتند پنج نفر بودند كه همگى از يك خانواده و بر سر يك سفره مىنشستند آنان اذينوه و برادرش مبذويه و پسر برادرش و دخترش و همسرش بودند و هم اينان بودند كه گاوى را كه خداوند دستور كشتنش را داده بود كشتند .\r\nمصنف اين كتاب گويد : در اين حديث چنين آمده است و من كه آن را در اين كتاب نوشتم براى اينست كه در مضمونش كلمهء پنج گفته شده است ولى فتواى من در بارهء شتر قربانى اين است كه يك شتر از جانب هفت نفر براى قربانى بس است و همچنين يك گاو از هفت نفر گرچه از خانواده‌هاى جداگانه باشند و اين اخبار كه مضمونهاى مختلف دارند در حقيقت اختلافى با يك ديگر ندارند زيرا آنچه از هفت تن كافى باشد از يك نفر هم كافى است و از پنج تن هم كافى است و مضمون روايت اين نيست كه يك شتر بيش از يك نفر را كافى نيست و يا اين نيست كه يك گاو بيش از پنج نفر را كافى نيست تا با يك ديگر اختلاف پيدا كنند\r\nمترجم گويد : قاعدهء حمل ظاهر بر نص كه فقها ، فرموده‌اند در محل خود صحيح است ولى در خصوص\r\n","description":"","footnote":"","page_name":" 323 ","page_number":358},
  {"content":"\r\nاين روايت درست نيايد چون جملهء امام كه فرمود شتر از يك نفر كافى است بدنبال سؤال راوى است كه مىپرسد از چند نفر كافى است و اين چنين جمله را نتوان بر معناى نص ديگر حمل كرد مخصوصا با ملاحظهء اينكه راوى معناى ظاهر جمله را مجددا بطور نص و صريح سؤال كرده كه چگونه شتر از بيش از يك نفر كافى نيست و امام بدون انكار فهم راوى علت را بيان فرموده است .\r\n\r\n( پيغمبر را پنج چيز عطا شده است كه به هيچ كس پيش از او عطا نشده است )\r\n56 - رسول خدا ( ص ) فرمود : پنج چيز به من داده شده است كه پيش از من به هيچ كس داده نشده است ، روى زمين سجده گاه و پاككننده براى من مقرر شده است و هراسى كه از من بدل دشمن است ياور من گرديد ، و غنيمت بر من حلال شد و كلمات جامع و پر معنى به من داده شد و شفاعت به من عطا گرديد .\r\n\r\n( خداى عز و جل به پيغمبرش پنج چيز عطا فرمود و بعلى پنج چيز )\r\n57 - ابن عباس گويد : شنيدم از پيغمبر كه مىفرمود : خداى تبارك و تعالى پنج چيز به من عطا فرمود و پنج چيز بعلى ( ع ) گفتارهاى پر مغز به من عطا فرموده و دانش پر مغز بعلى مرا پيغمبر قرار داد و او را جانشين ، مرا كوثر داد ، و او را سلسبيل به من وحى عنايت فرمود به او الهام مرا بعالم بالا برد و براى او درهاى آسمانها را گشود و حجابها برداشت كه هر چه من ديدم او هم ديد حديث طولانى است مورد نيازش نقل شد\r\n","description":"","footnote":"","page_name":" 324 ","page_number":359},
  {"content":"\r\nو تمام آن را در كتاب معراج آورده‌ام .\r\n\r\n( حياى واقعى از خداوند در پنج خصلت است )\r\n58 - رسول خدا ( ص ) فرمود : از روى حقيقت از خداوند حيا كنيد عرضكردند يا رسول الله چه كنيم ؟ فرمود : اگر اين كاره هستيد پس حتما نبايد هيچ يك از شما بخوابد مگر آنكه آن خواب را پايان زندگى خود بداند و بايد سر و قوائى را كه در سر است ( از چشم و گوش و زبان ) نگاهدارد و اندرون شكم را از حرام خالى نگهدارد و قبر و پوسيدن در زير خاك را فراموش نكند و هر كه آخرت را بخواهد بايد آرايش دنيا را رها كند .\r\n\r\n( خداوند به پيغمبرش در بارهء پنج كس اجازهء شفاعت داده است )\r\n59 - امام صادق عليه السّلام فرمود : جبرئيل به حضور پيغمبر فرود آمد و عرضكرد يا محمد براستى كه خداى عز و جل در بارهء پنج كس تو را اجازهء شفاعت داده است در بارهء شكمى كه تو را بار داشت كه آمنة دختر وهب بن عبد المطلب بن هاشم بود و در بارهء پشتى كه تو را فرود آورد كه عبد الله بن عبد المطلب بود و در بارهء دامنى كه نگهدارى تو را به عهده گرفت و آن عبد المطلب بن هاشم بود و در بارهء خاندانى كه تو را پناه داد و آن عبد مناف بن عبد المطلب بود يعنى ابو طالب و در بارهء كسى كه در دوران جاهليت برادر وار با تو بود عرض\r\n","description":"","footnote":"","page_name":" 325 ","page_number":360},
  {"content":"\r\nشد يا رسول الله او كه بود ؟ فرمود كسى بود كه مرا با او انسى بود و او نيز به من دلبستگى داشت و مرد با سخاوتى بود و سفرهء گشاده اى داشت .\r\nمصنف اين كتاب گويد : نام اين برادر دوست آن حضرت جلاس بن علقمة بود .\r\n\r\n( فرمايش پيغمبر : هر كس براى من عهده دار پنج چيز شود من هم براى او بهشت را تعهد ميكنم )\r\n60 - رسول خدا ( ص ) فرمود : هر كس براى من عهده دار پنج چيز شود من نيز براى او بهشت را تعهد ميكنم عرض شد يا رسول الله آنها چيست ؟ فرمود : خير خواهى براى خداى عز و جل و خير خواهى براى رسول خدا و خير خواهى براى كتاب خدا و خير خواهى براى دين خدا و خير خواهى براى اجتماع مسلمانان .\r\n\r\n( فرمايش پيغمبر : در بارهء على ( ع ) پنج چيز به من عطا شده است )\r\n61 - رسول خدا ( ص ) فرمود : در بارهء على عليه السّلام پنج چيز به من عطا شده است يكى آنكه او مرا به خاك خواهد سپرد دوم آنكه قرض مرا ادا خواهد نمود سوم آنكه روز قيامت تكيه گاه من است تا روز بلند\r\n","description":"","footnote":"","page_name":" 326 ","page_number":361},
  {"content":"\r\nبپايان برسد چهارم در كنار حوض كوثر مددكار منست پنجم آنكه بر او نميترسم كه پس از ايمان داشتن كافر شود و پس از پاكدامن بودن زنا كند .\r\n\r\n( خوشا به حال كسى كه پنج خصلت در او باشد )\r\n62 - عيسى بن مريم ( ع ) فرمود : خوشا به حال كسى كه خاموشيش توأم با تفكر و نگاهش همراه با عبرت باشد و در خانه اش بنشيند و بر گناه خود بگريد و مردم از دست و زبان او سالم بمانند .\r\n\r\n( پيرو جعفر بن محمد ( ع ) كسى است كه پنج خصلت در او باشد )\r\n63 - امام صادق ( ع ) فرمود : پيرو جعفر تنها كسى است كه شكم و دامن خود را از حرام نگهدارد و بسيار كوشا باشد و براى آفرينندهء خودكار كند و باميد پاداش از او و ترسناك از كيفر او باشد چون چنين افراد را ديدى شيعيان جعفر آنانند -\r\n[ كلام مصنف 
  ]\r\nرواياتى كه در اين معنى به من رسيده است در كتاب صفات - الشيعة نقل كرده ام\r\n\r\n( پنج كس به بىخوابى دچاراند )\r\n64 - امام صادق ( ع ) فرمود : پنج كس دچار بىخوابى هستند كسى كه آهنگ ريختن خونى كرده\r\n","description":"","footnote":"","page_name":" 327 ","page_number":362},
  {"content":"\r\nاست و آنكه ثروت فراوانى دارد ولى نگهبان امينى براى ثروت خود ندارد و آنكه براى بدست آوردن حيثيت اجتماعى متوسل بدروغ و بهتان گردد و آنكه بدهى زيادى گردنگيرش شده است و مالى ندارد تا ادا كند و عاشقى كه در معرض جدائى از معشوق خويش است .\r\n\r\n( در دوزخ آسيائى است كه پنج كس را آرد مىكند )\r\n65 - امير المؤمنين ( ع ) فرمود : براستى كه در دوزخ آسيائى است كه پنج كس را آرد مىكند از من نمىپرسيد كه آردش چيست ؟ عرض شد آردش چيست ؟ يا امير المؤمنين ؟ فرمود : دانشمندان بدكردار و سخنوران گنهكار و زورداران ستمكار و وزيران خيانت كار و عرفا و نمايندگان دروغ گفتار و راستى كه در دوزخ شهرى است كه آن را حصينة گويند از من نمىپرسيد در آن شهر چيست ؟ عرض شد يا امير المؤمنين چه در آن است ؟ فرمود دستهاى پيمانشكنان .\r\nشرح : عرفا جمع عريف است نه عارف و عريف كسى را گويند كه از طرف جمعيت و قبيله اى در دربار امير باشد و معرف آنان و بازگوى نيازمنديهاى آنان گردد و اختصاص دست به جهت آن است كه بيعت با دست مىشود .\r\n\r\n( غدقن از كشتن پنج حيوان و دستور كشتن پنج حيوان ديگر )\r\n66 - على ( ع ) فرمود : رسول خدا كشتن پنج حيوان را غدقن فرمود هدهد و زنبور عسل و مورچه\r\n","description":"","footnote":"","page_name":" 328 ","page_number":363},
  {"content":"\r\nو قورباغه و دستور كشتن پنج حيوان را داد كلاغ و زغن و مار و عقرب و سگ گزنده .\r\nمصنف اين كتاب گويد : اين دستور متضمن اجازهء كشتن است نه آنكه كشتن واجب باشد .\r\n\r\n( پنج كس از رحمت خدا دورند )\r\n67 - نصر بن قاموس گويد : شنيدم از امام صادق ميفرمود : ستاره شناس از رحمت خدا دور است و پيش گو از رحمت خدا دور است و جادوگر از رحمت خدا دور است و زن آوازه خوان از رحمت خدا دور است و آن كس كه بزن آوازه خوان جاى دهد و از مزد كسب او بخورد از رحمت خدا دور است و فرمود : ستاره شناس مانند پيش گو است و پيش گو مانند جادوگر و جادوگر مانند كافر و كافر جايش در دوزخ است .\r\nمصنف اين كتاب گويد : منجمى كه ملعون است آن ستاره شناسى است كه طبيعى باشد و بخدائى كه آنها را آفريده است معتقد نباشد .\r\n\r\n( روز عيد قربان هيچ كارى بهتر از پنج كار نيست )\r\n68 - امام باقر ( ع ) فرمود : در روز عيد قربان هيچ كارى بهتر از اين نيست كه خونى ريخته\r\n","description":"","footnote":"","page_name":" 329 ","page_number":364},
  {"content":"\r\nشود : ( قربانى ) و يا در راه نيكوئى بر پدر و مادر قدم برداشته شود و يا از فاميلى كه قطع رابطه نموده دلجوئى شود بكمك مالى از ما زاد زندگى و دلجوئى زبانى كه بر او سلام كند .\r\nو يا كسى از قربانى خود بخورد و همسايگان يتيم و بىچيز و بنده را براى خوردن باقيمانده اش دعوت كند و كسى كه باسيران سركشى نموده و بوضعشان رسيدگى نمايد .\r\n\r\n( پنج خصلت در هر كس نباشد بهرهء فراوانى از او برده نشود )\r\n69 - امام صادق ( ع ) فرمود : پنج چيز است كه در هر كس نباشد بهرهء فراوانى در او نيست دين و خرد و ادب و آزادگى و خوش خلقى .\r\n\r\n( در خروس سفيد پنج خصلت است )\r\n70 - امام رضا ( ع ) فرمود : در خروس سفيد پنج خصلت از خصلتهاى پيغمبران است شناختنش وقت نماز را و غيرت و سخاوت و شجاعت و آميزش جنسى فراوان .\r\n\r\n( دعاى پنج نفر مستجاب نگردد )\r\n71 - رسول خدا ( ص ) فرمود : پنج كس را دعا مستجاب نشود : مرديكه خداوند اختيار طلاق\r\n","description":"","footnote":"","page_name":" 330 ","page_number":365},
  {"content":"\r\nهمسرش را بدست او سپرده است و همسرش به او آزار ميدهد و با اينكه ميتواند مخارج طلاق او را بدهد او را رها نكند و مرديكه بنده اش سه بار گريخته باشد و او را نفروشد و مرديكه از كنار ديوار شكسته اى بگذرد و با اينكه به بيند ديوار در حال فرو ريختن است تندتر نرود تا آنكه ديوار بر سرش فرو ريزد و مرديكه به كسى قرض بدهد و گواهى بر قرض نگيرد و مرديكه در خانهء خود نشسته بگويد بار الها روزى مرا برسان و بدنبال روزى نرود ( دعاى اينان براى رفع اين گرفتاريها مستجاب نيست . )\r\n\r\n( دستور اعتراف ببزرگوارى خداى عز و جل در پنج جملة )\r\n72 - ابى حمزة ثمالى گويد : امام زين العابدين را عرضكردم پنج جمله اى را كه فرموديد بزرگوارى خداوند را در آنها ادا كنيد چيست ؟ فرمود چون ( سبحان الله و بحمده ) گوئى مقام خداى تبارك و تعالى را از آنچه بت پرستان قائلند بالاتر برده اى و چون ( لا إله الا الله وحده لا شريك له ) گوئى كلمهء اخلاص را ادا كرده اى كلمه اى كه بجز گردنكشان و ستمگران هيچ بنده اى آن را نگويد مگر آنكه خداوند از آتش دوزخش آزاد فرمايد و كسى كه بگويد ( لا حول و لا قوة الا با لله ) كار را بخداى عز و جل واگذار نموده است و كسى كه بگويد ( استغفر الله و اتوب اليه ) نه گردنكش است و نه ستمگر زيرا گردنكش كسى است كه اصرار بگناه ورزد كسى است كه هواى نفساش بر او چيره گشته و دنياى خود را بر آخرتش مقدم داشته باشد و كسى كه بگويد ( الحمد لله ) از تمام نعمتهائى كه خداى عز و جل به او عنايت فرموده سپاسگزارى كرده است .\r\n","description":"","footnote":"","page_name":" 331 ","page_number":366},
  {"content":"\r\n\r\n( پيغمبران اولو العزم پنجاند )\r\n73 - امام باقر ( ع ) فرمود : پيغمبران اولو العزم ( كه دين تازه آوردند ) پنج كس بودند نوح و ابراهيم و موسى و عيسى و محمد .\r\n\r\n( پنج كس را تا تغيير حالت نداده‌اند نبايد دفن كرد )\r\n74 - امام صادق ( ع ) فرمود : از دفن پنج كس بايد دست نگاه داشت تا تغيير كنند آنكه در آب خفه شده و آنكه سكته كرده و آنكه اسهال گرفته و آنكه زير آوار مانده و آنكه دود گرفتگى پيدا كرده است .\r\n\r\n( در كوفه پنج مسجد ملعون است و پنج مسجد فرخنده )\r\n75 - امام باقر ( ع ) فرمود : در كوفه چند مسجد ملعون هست و چند مسجد فرخنده آنها كه فرخنده‌اند يكى مسجد غنى است كه به خدا قسم قبله اش درست و خاكش پاكيزه است و مرد با ايمانى آن را ساخته دنيا بپايان نرسيده دو چشمه در كنار آن مسجد بجوشد كه در كنار هر يك باغى به عمل آيد ولى اهل آن مسجد از رحمت خدا دورند و مسجد از دست آنان گرفته شود و ديگر مسجد بنى ظفر و مسجد سهلة و مسجد\r\n","description":"","footnote":"","page_name":" 332 ","page_number":367},
  {"content":"\r\nبالخمراء : ( مسجد يونس بن متى ) و مسجد جعفى نه آن مسجدى كه امروزه در دست آنان است و ميگويند كه اين همان است ولى كهنه و مخروبه شده است و اما مسجدهاى ملعون يكى مسجد ثقيف است و ديگر مسجد اشعث و مسجد جرير بجلى و مسجد سماك و مسجد بالخمراء كه بر قبر پادشاه ستمگرى از ستمگران ساخته شده است .\r\n\r\n( در پنج مسجد كوفه نبايد نماز خواند )\r\n76 - امام صادق ( ع ) فرمود : امير المؤمنين از نماز خواندن در پنج مسجد كه در كوفه است نهى فرمود مسجد اشعث بن قيس كندى و مسجد جرير بن عبد الله بجلى و مسجد سماك بن مخرمة و مسجد شبث بن ربعى و مسجد تيم امام صادق فرموده : هر وقت امير المؤمنين نگاهش به آن مسجد مىافتاد ميفرمود :\r\nاين چهار ديوار تيم است و غرض حضرت اين بود كه قبيلهء تيم از يارى آن حضرت دست كشيده بودند و از كينه اى كه داشتند با حضرت نماز نميخواندند ( و اين چهار ديوار را بعنوان مسجد ساخته بودند ) خداى لعنتشان كند .\r\nشرح - شيث بن ربيعى يربوعى كنيه اش ابو عبد القدوس بود و اذان گوى سجاح بود سپس اسلام آورد و سپس از آنانى بود كه عليه عثمان قيام كرد و سپس از اصحاب على شد و سپس از خوارج شد و سپس توبه كرد و بعد در صحراى كربلا در صف قاتلان حسين عليه السّلام بود سپس از آنانى بود كه بخونخواهى حسين ( ع ) برخاستند و بهمراهى مختار بود و سپس رئيس شهربانى كوفه شد و سپس در كشتن مختار شركت كرد و در حدود سال 80 هجرى وفات نمود و اگر گفته شود كه اين مسجدها را پس از امير المؤمنين ساختند چگونه آن حضرت از نماز خواندن در آنها نهى فرموده است ؟ گوئيم : اساس اين مساجد در زمان حضرت امير بوده ولى چون كهنه شده بود بعدها تجديد بنا شد چنانچه در خبر عيسى بن هشام از سالم از امام باقر ( ع ) تصريح\r\n","description":"","footnote":"","page_name":" 333 ","page_number":368},
  {"content":"\r\nشده است كه فرمود : چهار مسجد در كوفه بشادباش كشتن حسين ( ع ) تجديد بنا شد مسجد الاشعث و مسجد جرير و مسجد سماك و مسجد شيث بن ربعى .\r\n\r\n( پنج كس بايستى نماز را در سفر تمام بخوانند )\r\n77 - امام صادق ( ع ) فرمود : پنج كس بايستى نماز را تمام بخوانند در سفر باشند يا در شهر خودشان 1 - آنكه چارپا كرايه ميدهد .\r\n2 - كسى كه خود را كرايه ميدهد براى راه پيمائى .\r\n3 - نامه رسان و قاصد .\r\n4 - چوپان - 5 - كشتيبان براى اينكه كار و پيشهء اينان سفر است .\r\n\r\n( مرد ميتواند به پنج عضو زن نامحرم نگاه كند )\r\n78 - يكى از اصحاب ما گويد : به امام صادق ( ع ) عرضكردم آنچه مرد ميتواند از زن نامحرم به بيند چيست ؟ جواب فرمود : صورت و دو دست و دو قدم .\r\n\r\n( درهاى آسمان در پنج هنگام باز مىشود )\r\n79 - امام صادق ( ع ) فرمود : امير المؤمنين ( ع ) ضمن تعليماتى كه بيارانش ميداد فرمود درهاى\r\n","description":"","footnote":"","page_name":" 334 ","page_number":369},
  {"content":"\r\nآسمان در پنج هنگام باز مىشود هنگام آمدن باران و هنگام جهاد با دشمنان و هنگام گفتن اذان و موقع خواندن قرآن و اول ظهر و هنگام دميدن سپيدهء بامدادان .\r\n\r\n( بهشت شوق ديدار پنج كس را دارد )\r\n80 - رسول خدا ( ص ) بعلى ( ع ) فرمود : بهشت شوق ديدار تو را دارد و شوق ديدار عمار و سلمان و ابى ذر و مقداد را .\r\n\r\n( پنج زن را در هر حال ميتوان طلاق داد )\r\n81 - امام صادق ( ع ) فرمود : پنج زن را در هر حال ميتوان طلاق داد زن آبستن و زن يائسة و زنى كه شوهرش با او هم بستر نشده باشد و زنى كه شوهرش غايب است و زنى كه به حد بلوغ نرسيده باشد .\r\n\r\n( خروج امام قائم پنج علامت دارد )\r\n82 - امام صادق ( ع ) فرمود : پنج حادثه پيش از ظهور امام قائم اتفاق مىافتد 1 و 2 - خروج يمانى\r\n","description":"","footnote":"","page_name":" 335 ","page_number":370},
  {"content":"\r\nو سفيانى 3 - آواز دهنده اى از آسمان آواز دهد 4 - فرورفتن زمين در بيداء ( سرزمينى ميان مكة و مدينة ) 5 - كشته شدن كسى كه نفس زكيه اش گويند .\r\n\r\n( ميان پنج طايفه از زنان و شوهرانشان حكم ملاعنة نيست )\r\n83 - امير المؤمنين ( ع ) فرمود : ميان پنج طايفه از زنان و شوهرانشان حكم ملاعنة نيست .\r\n1 - زن يهودى كه شوهرش مسلمان باشد .\r\n2 - زن مسيحى و كنيز كه شوهرشان مسلمان و آزاد باشد و نسبت زنا به آنان بدهد .\r\n3 - زن آزادى كه همسر برده اى باشد و برده زن خود را متهم بزنا كند .\r\n4 - مرديكه پيشتر براى متهم ساختن ديگرى با تازيانه حد بر او جارى شده باشد كه خداى عز و جل در باره اش ميفرمايد هرگز گواهى آنان را نپذيرد .\r\n5 - زن گنگ كه ميان او و شوهرش نيز لعان جارى نگردد و لعان فقط با زبان است .\r\nشرح - موقعى كه شوهرى زن خود را متهم نمود و گواه بر دعوى خود نداشت در محكمهء شرع مقرراتى اجرا مىشود و زن و شوهر يك ديگر را به ترتيب خاصى كه در آيات الهى مقرر است لعن مىكند و سپس از يك ديگر جدا ميشوند اجراء اين مقررات را ملاعنة و لعان گويند .\r\nو براى توضيح بيشتر بكتب فقهيه مراجعة شود .\r\n","description":"","footnote":"","page_name":" 336 ","page_number":371},
  {"content":"\r\n\r\n( كلماتى كه خداوند ابراهيم را با آنها آزمود و ابراهيم آنها را بپايان رسانيد پنج كلمه بود )\r\n84 - مفضل بن عمر گويد : از امام صادق ( ع ) پرسيدم كه خداى عز و جل در آيهء شريفه ميفرمايد :\r\nهنگامى كه ابراهيم را پروردگارش به كلماتى آزمود آن كلمات كدامند ؟ فرمود : همان كلماتى است كه آدم آنها را از پروردگارش دريافت نمود و توبه اش پذيرفته شد و آن اينكه عرضكرد پروردگارا به حق محمد و على و فاطمة و حسن و حسين از تو مسألت دارم كه توبه‌ام را به پذيرى و خداوند نيز توبهء او را پذيرفت كه او توبه پذير و مهربان است ، عرضكردم يا ابن رسول الله مقصود خداوند از اينكه ميفرمايد ابراهيم كلمات را به پايان رسانيد چيست ؟ فرمود يعنى تا حضرت قائم تا پايان دوازده امام كه نه نفرشان از فرزندان حسيناند خدا را قسم داد مفضل گويد : عرضكردماش يا ابن رسول الله مرا از معناى فرمايش خداى عز و جل آگاه فرما كه مىفرمايد ( خداوند آن را در فرزندان ابراهيم كلمه ءاى پايدار مقرر فرمود ) .\r\nفرمود مقصود امام است كه خداوند آن را در فرزندان حسين تا روز قيامت مقرر فرمود :\r\nمفضل گويد عرضكردماش يا ابن رسول الله چگونه امامت در فرزندان حسين مقرر شد نه فرزندان حسن با اينكه هر دو فرزندان رسول خدايند و نواده گان پيغمبر و سرور جوانان بهشتى ؟ فرمود : همانا موسى و هارون هر دو پيغمبر فرستاده شده از جانب خدا بودند و هر دو برادر يك ديگر ولى خداوند نبوت\r\n","description":"","footnote":"","page_name":" 337 ","page_number":372},
  {"content":"\r\nرا در نژاد هرون قرار داد و نه نژاد موسى و كسى را نرسد كه بگويد چرا خداوند اين چنين كرد امامت نيز منصب جانشينى از جانب خدا است كسى را نرسد كه بگويد چرا خداوند آن را در نژاد حسين قرار داد نه نژاد حسن زيرا خداوند تنها خود به حكومت كارهاى خويش واقف است و مسئوليتى در كارهايش ندارد بلكه مردم مسئول كردارشان هستند و براى آيهء شريفه * ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ ) * ( كه ترجمه اش گذشت ) معناى ديگرى هم هست ولى مطلب اساسى همان است كه ما ذكر كرديم .\r\nو آزمايش بر دو نوع است كه يكى نسبت به خدا محال است و ديگرى روا است اما آنچه كه محال است اين است كه آزمايش كند تا بفهمد كه گردش روزگار چگونه پرده از روى كار شخص مورد آزمايش بر ميدارد اين گونه آزمايش صحيح نيست زيرا خداى عز و جل بهمهء امور پنهانى كاملا آگاه است و نوع ديگر از آزمايش اين است كه آزمايش مىكند تا شخص در مورد آزمايش شكيبا باشد و پاداشى را كه خداوند عطا مىفرمايد از راه استحقاق باشد و ديگرى كه او را بنگرد در صبر و شكيبائى از او پيروى كند و معلوم گردد كه خداوند از روى حكمت و مصلحت اسباب امامت را واگذار نكند مگر به كسى كه با كفايت و با شخصيت باشد و پروندهء سياهى در زندگى نداشته باشد .\r\nاين بود معناى آزمايش و اما معناى كلمات يكى همان معنائى بود كه گفتيم :\r\nو يكى از معانى آن يقين است و اشارة است بآيهء شريفه كه فرمايد اين چنين ملكوت آسمانها و زمين را بابراهيم وانموديم تا از صاحبان يقين گردد و يكى از معانى آن شناسائى بازليت حضرت بارى تعالى و يگانگى او است و دور ساختن ساحت مقدسش از اينكه مانند ممكنات باشد .\r\nهنگامى كه ابراهيم بستاره و ماه و خورشيد خيره شد و از ناپديد شدن هر يك از آنان استدلال كرد كه حادثند و از حدوث آنها متوجه شد كه آفريننده اى دارند سپس ابراهيم متوجه شد كه بمبناى ستاره شناسى حكم كردن خطا است آنجا كه خدا فرمايد : نگاهى به ستارگان كرد و گفت من بيمارم و اينكه خداوند نگاه ابراهيم را بيك بار مقيد فرموده است از اين جهت است كه يك بار نگاه موجب گناه و خطا نيست بلكه\r\n","description":"","footnote":"","page_name":" 338 ","page_number":373},
  {"content":"\r\nنگاه دوم است كه گناه شمرده شود بدليل آنكه پيغمبر بامير المؤمنين فرمود يا على نگاه اول بسود تو است ولى نگاه دوم بزيان تو است ( و چون ابراهيم يك بار نگاه كرده است استفاده مىشود كه نگاه كردن به ستارگان را بعنوان استدلال جايز نميدانسته و اعتقادى به ستاره شناسى نداشته است ) .\r\nو يكى از معانى آن شفاعت است كه گذشت روزگار پرده از روى آن برداشت بدليل فرمودهء خداى عز و جل كه فرمايد چون ابراهيم به پدرش و خويشانش گفت اين پيكره‌ها چيست كه شما شب و روز در پيشگاه آنها پرستش داريد ؟ گفتند ما پدران خود را نيز اين چنين يافتيم كه همين بتها را مىپرستيدند فرمود حقيقتا كه خود و پدرانتان در گمراهى آشكارى بوده‌ايد گفتند حقيقتى را براى ما آورده اى يا ما را ببازى گرفته اى گفت بلكه پروردگار شما پروردگار آسمانها و زمين است همان خدائى كه آسمان و زمين را آفريد و من خود يكى از گواهانم كه بحقانيت اين طلب گواهى مىدهم و به خدا سوگند كه پس از بازگشت شما تدبيرى در بارهء بتهاى شما خواهم انديشيد سپس همه بتها را قطعة قطعة كرد مگر بت بزرگشان را تا مگر بسوى او باز گردند پيداست كه ايستادگى يك تن در برابر هزاران تن از دشمنان خداى عز و جل كمال شجاعت است سپس بردبارى آن حضرت كه در گفتار خداى عز و جل به اين معنى اشاره شده است ( سوره هود آيه 77 ) براستى كه ابراهيم برد بار و نالان و اهل توبة و انابة است .\r\nسپس سخاوت آن جناب كه در ضمن داستان مهمانان عزيز ابراهيم بيان شده است .\r\nسپس كناره جوئىاش از خاندان و قبيله كه در ( سورهء مريم ) آيه 48 ) به آن معنا اشارت رفته است كه ميفرمايد من از شما و از هر چه جز خدا مىپرستيد كناره خواهم گرفت و ديگر امر بمعروف و نهى از منكر كه بيانش در آيهء شريفه ( 42 - 45 سوره ( 4 ) اى پدر چرا چيزى را كه ناشنوا و نابينا و بىفائده است\r\n","description":"","footnote":"","page_name":" 339 ","page_number":374},
  {"content":"\r\nمىپرستى پدرم مرا دانشى عنايت شده است كه ترا آن نيست از من پيروى كن تا تو را به راه راست رهبرى كنم پدرم شيطان را نپرست كه شيطان در بارگاه خداى رحمان پروندهء بسيار سياهى دارد پدرم من ميترسم كه تازيانهء عذاب خداى مهربان بر تو فرود آيد و تو دوست و هم مسلك شيطان گردى ، و ديگر كردار بد ديگرى را با كار خوب پاسخ گفتن ، و اين چنان بود كه چون پدرش به او گفت اى ابراهيم مگر از خدايان من تو روى گردانى ؟ اگر از اين كار باز نايستى حتما سنگسارت ميكنم ديگر نزد من مباش و دير زمانى از من دور باش او در پاسخ پدرش فرمود من به همين زودى آمرزش تو را از پروردگار خود خواهم خواست كه ميدانم او را با من نظر مهر و عطوفت است .\r\nديگر توكل آن جناب است و بيان اين مطلب در آيهء شريفه است كه مىفرمايد خدائى كه مرا آفريده است هم او راهنماى من است همان خدائى كه مرا از گرسنگى و تشنگى نجات مىبخشد و چون بيمار گردم شفايم دهد خدائى كه مرا مىميراند و سپس زنده‌ام مىكند خدائى كه چشم طمع من در روز جزا بآمرزش گناهم بسوى او است .\r\nسپس منصب قضاوت و انتسابش بمردمان شايسته آنجا كه عرض مىكند پروردگارا به من منصب قضاوت را ارزانى دار و مرا به شايستگان به پيوند .\r\nمقصودش از شايستگان آنانى است كه بجز به حكم خدا قضاوت نكنند و پايهء قضاوت آنان نه آراء شخصى و نه قياسهاى بىمورد است ابراهيم از خداوند اين درخواست را بدين منظور كرد تا حجتهاى الهى كه\r\n","description":"","footnote":"","page_name":" 340 ","page_number":375},
  {"content":"\r\nپس از او بيايند براستى او گواهى دهند چنانچه خود آن جناب بيان مىكند كه پروردگارا مقرر فرما كه آيندگان را در بارهء من زبان بتصديق باشد نه بانكار .\r\nمقصودش از آيندگان اين امت بود كه خداوند دعايش را مستجاب كرد و براى او و ديگر پيغمبران زبان تصديق در آيندگان مقرر فرمود و آن على بن ابى طالب بود زيرا كه خداوند فرمايد على را براى آن زبان تصديق مقرر كرديم .\r\nديگر ابتلاى جانى است هنگامى كه حضرتش در منجنيق گذاشته شده و به آتش انداخته شد سپس ابتلاى در بارهء فرزندش كه مأمور شد سر فرزندش اسماعيل را ببرد سپس ابتلاى خانواده گىاش بود كه خداوند همسرش را از دست عزازة قبطى كه در داستان گرفتارى ابراهيم نام او برده مىشود رها كرده ديگر بردبارىاش بكج خلقى همسرش سارة .\r\nسپس مقصر شمردن خود را در فرمانبردارى حق كه عرض مىكند مرا در روز رستاخيز رسوا مكن سپس پاكى عقيدهء آن حضرت كه خدا فرمايد ابراهيم نه يهودى بود نه نصرانى و لكن مسلمانى بود با اخلاص و از مشركان نبود ديگر آنكه آن جناب همهء شرائطى را كه براى ابتلاء بكلمات الهى لازم بود در برداشت آنجا كه فرمايد براستى كه نماز من و همهء عبادتهاى من و زندگى و مرگم براى خداى پروردگار جهانيان است كه شريكى ندارد و دستورم اين است كه چنين باشم و اولين مسلمانم ، كه در جملهء ( زندگى و مرگم براى خداى پروردگار جهانيان است ) همگى شرايط همهء عبادتها را يك جا فرموده است بطورى كه كوچكترين چيز فرو گذار نشده و از معناى واقعى عبادت چيزى پنهان نمانده است . ( 1 )\r\n\r\n","description":"","footnote":"\r\n( 1 ) جملهء ان صلاتى و نسكى تا آخر آيات ، گفتار ابراهيم نيست بلكه در مورد رسول خدا است دقت شود .\r\n","page_name":" 341 ","page_number":376},
  {"content":"\r\nديگر آنكه خداوند دعاى حضرتش را مستجاب كرد هنگامى كه عرض كرد پروردگارا بر من بنما كه مردگان را چگونه زنده خواهى كرد و معناى اين آيه روشن نيست زيرا ابراهيم از چگونگى زنده كردن مردگان را چگونه زنده خواهى كرد و معناى اين آيه روشن نيست زيرا ابراهيم از چگونگى زنده كردن مردگان سؤال نموده و مورد سؤال از كارهاى اختصاصى خداى عز و جل است كه اگر دانشمندى از آن اطلاع نداشته باشد نه عيبى دارد و نه در اساس يگانه پرستىاش خللى وارد آيد لذا خداى عز و جل فرمود مگر ايمان نياورده اى ؟ عرض كرد : چرا و اين چنين پاسخ بر هر فردى كه به خدا ايمان آورده باشد لازم است كه هر گاه از يكى از آنان سؤال شود ، مگر ايمان نياورده اى بايد بگويد : چرا ، چنان كه ابراهيم گفت و وقتى هم كه خدا بهمهء ارواح بنى آدم فرمود مگر من پروردگار شما نيستم ؟ همه گفتند : چرا ، و نخستين كسى كه جواب مثبت داد محمد صلى الله عليه و آله بود و بخواطر همين پيشدستى در جواب بود كه سرور اولين و آخرين گرديد و از همهء پيغمبران و مرسلين والاتر و بالاتر شد و آن كس كه از اين سؤال همانند ابراهيم پاسخ نگويد از ملت او روى گردان است و خداى عز و جل فرمايد بجز آنكه جان خود را به هلاكت اندازد كسى از ملت ابراهيم روى گردان نشود .\r\nسپس آنكه خداى عز و جلاش در دنيا برگزيد و سپس گواهى داد كه در آخرت يكى از بندگان شايسته است آنجا كه فرمايد : براستى كه ما ابراهيم را در دنيا برگزيديم و همانا در آخرت از افراد شايسته است و شايستگان همان پيغمبر و امامان هستند كه بامر و نهى خداى عز و جل عمل ميكنند و شايستگى را در بندگى او ميدانند و از پيروى راى و قياس در دين خدا دورى مينمايند زيرا آنجا كه خدا بابراهيم فرمود تسليم باش عرض كرد در برابر پروردگار جهانيان سر تسليم فرمود آوردم و ديگر آنكه پيغمبران پس از وى همگى از او پيروى كردند آنجا كه فرمايد ( سوره بقره آيه 132 ) ابراهيم بفرزندانش و همچنين يعقوب بدان سفارش كرد اى فرزندان من براستى كه خداوند براى شما اين دين را برگزيده است حتما كارى كنيد كه جز بدين اسلام از دنيا نرويد و در آيهء شريفه سوره نحل 122 فرمود به پيغمبرش سپس ما به تو وحى كرديم كه از ملت ابراهيم پيروى كن كه يگانه پرست بود و از مشركين نبود و در آيهء شريفه ( سورهء حج آيه 78 ) فرمود ملت پدر شما ابراهيم است او شما را از پيش مسلمان ناميده است و كلمات\r\n","description":"","footnote":"","page_name":" 342 ","page_number":377},
  {"content":"\r\n( به همان معانى كه ذكر شد ) از اين جهت در امامت شرط گرديد كه امت از نظر مصالح دنيا و آخرت بدانها نيازمند است و اينكه ابراهيم ( پس از دريافت بشارت امامت خويش از خداوند تعالى ) عرض كرد ( و من ذريتى ) : ( از نسل من نيز امام باشند ) كلمهء ( من ) به معناى ( از ) براى تبعيض بود تا معلوم شود كه در ميان افراد نسل كسانى خواهند بود كه شايستگى امامت را خواهند داشت و كسانى كه اين شايستگى را نخواهند داشت گر چه مسلمان باشند و استفادهء تبعيض از كلمهء ( من ) براى اين است كه محال است ابراهيم دعا كند كه كافر و يا مسلمانى كه معصوم نيست بامامت برسد پس صحيح است كه بگوئيم اين خواسته براى بعضى از خواص مؤمنين است و خواص از اين جهت مخصوص شدند كه از راه كفر بدور هستند سپس آنان كه از گناهان كبيره كناره گيرند از ميان خاصان نيز مخصوصتراند و سپس معصوم ( كه هرگز گناه و خطا از او سر نزند ) از ميان اين مخصوصان نيز مخصوصتر گشتند و اگر براى اختصاص بمقام امامت چهره اى زيباتر از اين فرض ميشد همان از شرايط امامت منظور ميگرديد .\r\n( مطلب قابل توجه اينكه ) خداوند حضرت عيسى را بنام ذرية و نسل ابراهيم ناميده است در صورتى كه عيسى فرزند دختر ابراهيم بود حال كه فرزند دختر را ذرية ناميدن صحيح است و ابراهيم براى ذرية خويش درخواست امامت نموده است بر محمد ( صلى الله عليه و آله ) واجب بود كه پيرو ابراهيم گردد و امامت را در ذريهء معصوم خود قرار بدهد تا پس از دريافت دستور پيروى از ابراهيم كه خداوند فرمود : ( سپس ما به تو وحى كرديم كه از ملت ابراهيم يگانه پرست پيروى كن ) مو بمو اين دستور را اجرا كرده باشد و اگر امامت را در ذريهء معصوم خود قرار نميداد با مخالفت اين دستور در زمرهء كسانى بود كه خداوند ميفرمايد ( بجز كسانى كه خود را به هلاكت اندازند چه كسى از ملت ابراهيم روى گردان مىشود ؟ ) .\r\n","description":"","footnote":"","page_name":" 343 ","page_number":378},
  {"content":"\r\n( و معاذ الله ) مقام پيغمبر خدا والاتر از اين است كه مشمول اين آيه گردد كه خداوند در بارهء او فرموده است ( سورهء آل عمران آيه 67 ) وابسته ترين افراد بابراهيم آنانند كه پيرو او بودند و اين پيغمبر است و مؤمنين هستند و امير المؤمنين پدر بزرگوار ذريهء پيغمبر است كه امامت در او قرار داده شد به همان طور كه در ذريهء معصوم او قرار داده شد و اينكه خداى عز و جل فرمود ( مردم ستمكار بمقام ولايت عهدى من نخواهند رسيد ) مقصود خداوند اين است كه شايستهء مقام امامت آن كس نيست كه بتى را و يا معبود غير خدا را پرستيده باشد و يا يك چشم بر هم زدن براى خدا شريك قرار داده باشد گرچه پس از آن مسلمان شده باشد كه ظلم آن است كه چيزى را نه در جاى خودش قرار دهى و بزرگترين ستم شريك دانستن براى خدا است كه خداوند فرمايد براستى كه شرك ظلم بزرگى است و همچنين شايستهء امامت نيست كسى كه مرتكب يك گناه بشود چه كوچك و چه بزرگ گرچه بعد از آن توبه كند و همچنين كسى كه خود حد به گردن دارد نميتواند بر ديگرى حد جارى كند بنا بر اين جز معصوم كسى را نرسد كه امام شود و راهى براى شناختن عصمت نيست جز آنكه خداى عز و جل از زبان پيغمبرش بيان بفرمايد زيرا عصمت را از قيافهء ظاهرى نتوان شناخت چنانچه سفيدى و سياهى و مانند آنها شناخته شوند بلكه صفتى است پنهانى كه جز با تعريف خدائى كه از همهء پنهانىها آگاه است شناخته نشود .\r\n\r\n( امير المؤمنين بفرمانداران حكومت خود پنج دستور كتبى داد )\r\n85 - امام صادق عليه السّلام فرمود : امير المؤمنين بفرمانداران حكومت خود نوشت كه قلمهاى خود را ريز بتراشيد و فاصلهء سطرها را كمتر كنيد و جملات اضافى را حذف كنيد و اصل مطلب را بعبارت مختصر\r\n","description":"","footnote":"","page_name":" 344 ","page_number":379},
  {"content":"\r\nبنويسيد و مبادا قلم فرسائى كنيد كه ببودجهء ملت مسلمان نبايد زيانى متوجه شود .\r\n\r\n( پنج كار مطابق فطرة است )\r\n86 - رسول خدا ( ص ) فرمود : پنج كار مطابق فطرت است ناخن گرفتن و شارب چيدن و موى زير بغل ستردن و موهاى زهار تراشيدن و ختنه كردن .\r\n\r\n( پنج امتياز كه مخصوص امير المؤمنين بود )\r\n87 - حارث بن ثعلبة گويد : سعد را گفتم از امتيازاتى كه نصيب على گشت چيزى را شاهد بودى ( و به چشم خود ديدى ) ؟ گفت آرى چهار منقبت او را شاهد بودم و پنجمى را نيز شاهد بودم كه اگر يكى از آن امتيازات مرا بود دوستتر داشتم از شتران سرخ موى .\r\n1 - رسول خدا ابو بكر را مأمور ابلاغ سورهء برائت فرمود سپس على را فرستاد و على آيات را از ابى بكر گرفت وى بازگشت و عرض كرد يا رسول الله مگر در بارهء من چيزى از عالم بالا نازل شد ؟ فرمود :\r\nنه جز اينكه اين آيات را بايستى كسى ابلاغ كند كه از خود من باشد .\r\n2 - رسول خدا در خانه‌ها را كه به مسجد باز ميشد همه را بست و در خانه على را هم چنان باقى گذاشت\r\n","description":"","footnote":"","page_name":" 345 ","page_number":380},
  {"content":"\r\nعرض كردند همه درها را بستى و در خانهء على را به حال خود گذاشتى ؟ فرمود : نه بستن آن درها از ناحيهء من بود و نه بازگذاشتن اين ( بلكه هر دو بدستور خدا بود ) .\r\n3 - رسول خدا عمر را با يك مرد ديگر براى گشودن خيبر فرستاد و هر دو شكست خورده باز گشتند پيغمبر فرمود فردا پرچم را بايد بدست كسى بدهم كه خدا و رسولش را دوست دارد و خدا و رسولش او را دوست دارند و ستايش فراوانى فرمود گويد چندين نفر خود را براى پرچمدارى كانديد كردند ولى پيغمبر على را خواست و پرچم را به دو سپرد و على از ميدان بازنگشت تا خداوند فتح و پيروزى را نصيبش فرمود .\r\nچهارمين امتياز در روز عيد غدير بود كه رسول خدا دست على را گرفت و آنقدر بلند كرد كه سفيدى زير بغلهاى هر دو نمايان گرديد و پيغمبر فرمود آيا من بشما از خود شما حكم فرماتر نيستم ؟ گفتند چرا يا رسول الله فرمود بنا بر اين بهر كه مولا منم على است مولاى او .\r\nپنجم اينكه رسول خدا على را براى خانوادهء خود جانشين كرد سپس على به آن حضرت پيوست پيغمبرش فرمود نسبت تو به من نسبت هرون است بموسى جز اينكه پس از من پيغمبرى مبعوث نخواهد شد .\r\n\r\n( در پنج مورد بر قاضى لازم است كه بر طبق ظاهر حكم كند )\r\n88 - امير المؤمنين عليه السّلام فرمود : پنج مورد است كه بر قاضى لازم است در آن موارد بر طبق ظاهر قضية حكم كند مورد ولايت و زناشوئى وارث و كشتار حيوانات و مورد گواهى دادن كه اگر گواهان به ظاهر مورد اعتماد باشند گواهىشان پذيرفته شود و نبايد از باطن كارشان باز پرسى كرد .\r\n","description":"","footnote":"","page_name":" 346 ","page_number":381},
  {"content":"\r\n\r\n( پيش آهنگان پنج نفراند )\r\n89 - امير المؤمنين عليه السّلام فرمود : پيش آهنگان پنج نفراند من پيش آهنگ عربم و سلمان پيش آهنگ پارسيان و صهيب پيش آهنگ روم و بلال پيش آهنگ حبشه و خباب پيش آهنگ نبط ! ( طايفه اى كه ميان كوفه و بصره منزل داشتند ) .\r\n\r\n( عبد المطلب پنج رسم در زمان جاهليت نهاد كه خداى عز و جل آن رسوم را در اسلام اجرا فرمود : )\r\n90 - پيغمبر ( ص ) ضمن وصيتى بعلى فرمود : يا على راستى كه عبد المطلب در زمان جاهليت پنج رسم نهاد كه خداوند آن رسوم را در اسلام اجرا فرمود :\r\n1 - زن پدر را بر پسر حرام كرد خداوند عز و جل در اين باره آيه فرستاد كه زنانى را كه پدرانتان بهمسرى خود گرفته‌اند شما همسر خود نگيريد . ( 1 ) 2 - گنجى يافت پنج يك آن را كنار گذاشت و در راه خدا به ديگران داد خداى عز و جل در اين باره آيه فرستاد ( بدانيد كه هر چه بغنيمت بدست شما برسد پنج يك آن از آن خدا است ( 2 ) ( تا آخر آيه ) .\r\n3 - چون چاه زمزم را كند آن را سقاية الحاج ناميد خداى عز و جل آيه فرو فرستاد آيا سقاية\r\n\r\n","description":"","footnote":"\r\n( 1 ) النساء : 22 .\r\n( 2 ) الانفال : 41\r\n","page_name":" 347 ","page_number":382},
  {"content":"\r\nحاج ( سيراب كردن حاجيان ) و آباد ساختن مسجد حرام را در رديف ايمان به خدا و روز قيامت قرار ميدهيد ؟ ( 1 ) 4 - جريمهء كشتن را صد شتر قرار داد خداى عز و جل همان را در اسلام اجرا فرمود :\r\n5 - براى طواف خانهء خدا شمارهء معينى نزد قريش نبود عبد المطلب هفت بار گرد خانه گشتن را ميان آنان رسم كرد و خداوند همان را در اسلام اجرا فرمود .\r\nيا على براستى كه عبد المطلب نه بوسيلهء چوبه‌هاى قمار قرعه ميزد و نه بتها را پرستش مينمود و نه از گوشت قربانى بتها مىخورد و ميگفت من پيرو دين پدرم ابراهيم هستم .\r\n\r\n( وليمه فقط در پنج مورد است )\r\n91 - رسول خدا ( ص ) فرمود : وليمه فقط در پنج مورد است در جشن عروسى و در جشن ولادت در ختنه كردن و در خريد خانه در بازگشت از حج .\r\n92 - رسول خدا ( ص ) در ضمن وصيتش بامير المؤمنين ( ع ) فرمود : يا على وليمة فقط در پنج مورد\r\n\r\n","description":"","footnote":"\r\n( 1 ) معانى الاخبار ص 272 .\r\n","page_name":" 348 ","page_number":383},
  {"content":"\r\nاست موارد روايت 91 .\r\nمصنف - اين كتاب گويد بغذائى كه براى ساختمان خانه نو و يا خريد آن تهيه و مردم را دعوت ميكنند عرب ( وكير ) گويد و و كار كه در روايت گفته شده است ريشه اش از آن است و غذائى كه براى رسيدن مسافر تهيه مىشود نقيعه گويند و ركاز به معناى غنيمت است و اينكه در روايت بجاى نقيعه ركاز گفته شده است به اين مناسبت است كه گوئى بستگان مسافر با تهيهء غذا غنيمتى براى مسافر بدست مىآورند كه همان ثواب و پاداش باشد و فرمايش رسول خدا نيز به همين معنا است كه فرمود روزهء زمستان غنيمت سردى است .\r\n\r\n( رسول خدا ( ص ) از پروردگار خود در بارهء على عليه السّلام پنج چيز درخواست كرد )\r\n93 - رسول خدا ( ص ) بعلى ( ع ) فرمود : يا على از پروردگار خود در بارهء تو پنج چيز درخواست كردم و به من عطا فرمود : نخستين درخواستم اين بود كه اولين كسى كه از شكاف زمين بيرون شود و خاك از سر خود بيفشاند من باشم و تو نيز با من باشى خداوند اين خواسته را به من عطا فرمود .\r\nدومين در خواستم از پروردگارم اين بود كه مرا اجازه دهد تا در كنار كفهء ترازوى اعمال بايستم و تو نيز با من باشى و اين درخواستم را نيز به من عطا فرمود .\r\nسومين درخواستم از پروردگارم اين بود كه تو را در روز رستاخيز پرچمدار من قرار دهد و درخواستم را به من عطا فرمود .\r\n","description":"","footnote":"","page_name":" 349 ","page_number":384},
  {"content":"\r\nچهارمين درخواستم از پروردگارم اين بود كه امت مرا با دست تو از حوضم سيراب فرمايد و درخواستم را به من عطا فرمود .\r\nپنجمين درخواستم از پروردگارم اين بود كه تو را پيشرو قافلهء امتم به بهشت قرار دهد و درخواستم را به من عطا فرمود :\r\nسپاس خداى را كه با پذيرش اين درخواستها بر من منت نهاد .\r\n94 - رسول خدا ( ص ) بعلى ( ع ) فرمود : مضمون روايت 93 است با اين تفاوت كه در سومين درخواست : ( پرچمدارى على ) اضافه شده است : و آن بزرگترين پرچمهاى الهى است كه بدست تو است و بر آن نوشته شده است رستگاران كسانى هستند كه به بهشت رسيده‌اند .\r\n\r\n( پنج موعظه است كه اگر مردم در آن باره كوچ كنند مانند آنها را نيابند )\r\n95 - على ( ع ) فرمود : پنج موعظة است كه اگر در طلب آن از ديار خود كوچ كنيد مانند آنها را\r\n","description":"","footnote":"","page_name":" 350 ","page_number":385},
  {"content":"\r\nنيابيد بنده بجز از گناه خويش نترسد و جز به پروردگار خويش اميد نه بندد و چيزى را كه از نادان مىپرسند و نميداند بدون خجالت آن را فرا بگيرد و شكيبائى براى پيكره ايمان همچون سر است براى بدن و كسى كه شكيبائى ندارد ايمانش نيست .\r\n96 - على ( ع ) فرمود : كلماتى از من فرا گيريد كه اگر بر چهار پايان سوار شويد و در راه پيمائى آنها را از پاى درآوريد مانند آن كلمات را نخواهيد يافت هان كه هيچ كس جز به پروردگارش اميد نه بندد و بجز از گناه خويش نهراسد و چون چيزى نداند از فرا گرفتنش خجالت نكشد و چون چيزى از او سؤال شد كه نميداند خجالت نكشد و بگويد خدا بهتر ميداند و بدانيد كه شكيبائى براى پيكرهء ايمان همچون سر است براى بدن و بدنى كه سر ندارد خيرى در او نيست .\r\n\r\n( در روز جمعه پنج خصلت است )\r\n97 - رسول خدا ( ص ) فرمود : براستى كه روز جمعه سر آمد روزها است و در پيشگاه الهى از روز عيد قربان و عيد ماه رمضان والاتر است پنج خصلت در آن است خداى عز و جل آدم را آن روز آفريد و در آن روز آدم را به زمين فرود آورد و در آن روز جان آدم را گرفت و در آن روز ساعتى است كه بنده در\r\n","description":"","footnote":"","page_name":" 351 ","page_number":386},
  {"content":"\r\nآن ساعت در خواستى از خدا نكند مگر آنكه خداوند درخواستش را به او ميدهد تا آنجا كه خواسته اش حرام نباشد و همهء فرشتگان مقرب الهى و آسمانها و زمينها و بادها و كوهها و بيابانها و درياها روزها جمعه در هراسند از اينكه قيامت بر پا شود .\r\n\r\n( همسرى با پنج طائفة از زنان ناروا است )\r\n98 - فضل بن موسى گويد : ابو حنيفة مرا گفت حديثى برايت بگويم كه حديث تازه و كمنظيرتر از آن نشنيده باشى گفتم آرى بگو ، گفت : زيد بن ثابت گويد رسول خدا ( ص ) به من فرمود : اى زيد همسر گرفته اى ؟ گويد گفتم نه ، فرمود : زن بگير تا عفتى كه دارى محفوظ نگهدارى ولى با پنج طائفة از زنان ازدواج مكن زيد گفت : آن زنان كيانند ؟ فرمود حتماً ازدواج مكن با ( شهبره و لهبرة و نهبرة و هيدرة و لفوت ) زيد عرض كرد يا رسول الله هيچ نفهميدم چه فرموديد و معناى هيچ يك از اين لغات را نميدانم رسول خدا فرمود مگر شما عرب نيستيد ؟\r\nاما ( شهبره ) زن آبى چشم بد زبان است و اما ( لهبره ) زن بلند بالاى لاغر اندام و اما ( نهبره ) زن كوتاه قد بد سرشت و اما ( هيدرة ) پيرزن گوژپشت و اما ( لفوت ) زنى است كه از شوهر ديگر فرزند داشته باشد .\r\n","description":"","footnote":"","page_name":" 352 ","page_number":387},
  {"content":"\r\n\r\n( بهترين بندگان كسانى هستند كه پنج خصلت بجاى مىآورند )\r\n99 - امام باقر ( ع ) فرمود : از رسول خدا سؤال شد از بهترين بندگان فرمود : كسانى هستند كه چون نيكى كنند شاد گردند و چون بد كنند آمرزش بطلبند و چون چيزى به آنان داده شود سپاسگزار باشند و چون گرفتار شوند شكيبائى كنند و چون خشم گيرند گذشت كنند .\r\n\r\n( گفتار نيك پنج نتيجة دارد )\r\n100 - امام زين العابدين ( ع ) فرمود : گفتار نيك ثروت را زياد كند و روزى را افزون گرداند و مرگ را بتأخير اندازد و صاحبش را نزد خانواده محبوب نمايد و او را داخل بهشت گرداند .\r\n\r\n( امت پيغمبر را پنج چيز در ماه رمضان داده شده است كه امت هيچ پيغمبرى را داده نشده است )\r\n101 - رسول خدا ( ص ) فرمود : پنج چيز بامت من در ماه رمضان عطا شده است كه بامت هيچ پيغمبرى پيش از من عطا نشده است يكى از آن پنج اين است كه چون شب اول ماه رمضان شود خداى عز و جل به آنان نظر كند و هر كس مورد توجه خداى شد هرگز او را عذاب نخواهد فرمود :\r\n","description":"","footnote":"","page_name":" 353 ","page_number":388},
  {"content":"\r\nدوم آنكه بوى دهانشان بهنگام عصر نزد خداى عز و جل از مشك خوشبوتر باشد .\r\nسوم آنكه فرشتگان شبانه روز براى آنان طلب آمرزش كنند .\r\nچهارم آنكه خداى عز و جل بهشت را مأمور فرمايد كه براى بندگانم آمرزش بطلب و خود را براى آنان بياراى تا مگر خستگى و آزار دنيا از جانشان بدر آيد و به بهشت و پذيرائى من در آيند .\r\nپنجم آنكه چون شب آخر فرا رسد همگى آنان آمرزيده شوند مردى عرضكرد يا رسول الله در شب قدر آمرزيده شوند ؟ فرمود : كارگران را نه بينى كه چون از كار فارغ شوند مزد خويش دريافت كنند .\r\n\r\n( روز قيامت پنج كس از پنج كس ميگريزد )\r\n102 - حسين بن على ( ع ) فرمود : امير المؤمنين در مسجد كوفه بود كه ناگاه مردى از اهل شام برخاست و پرسشهائى از آن حضرت كرد و از جملهء پرسشهايش اين بود كه عرض كرد بيان فرمائيد در آيهء شريفه كه خدا ميفرمايد روزى كه مرد از برادر و مادر و پدر و همسر و فرزندان خويش ميگريزد اينان كيانند ؟ فرمود قابيل از هابيل ميگريزد و آنكه از مادرش ميگريزد موسى است و آنكه از پدرش ميگريزد\r\n","description":"","footnote":"","page_name":" 354 ","page_number":389},
  {"content":"\r\nابراهيم است و آنكه از همسرش ميگريزد لوط است و آنكه از پسرش ميگريزد نوح است كه از فرزندش كنعان ميگريزد .\r\nمصنف اين كتاب گويد : موسى براى اين جهت از مادرش ميگريزد كه ميترسد مبادا نسبت بحقى كه از مادر بر ذمة دارد كوتاهى كرده باشد و ابراهيم كه از پدر ميگريزد پدرى است مشرك كه او را تربيت كرده نه پدرى كه او را توليد نموده و نامش تاريخ بود .\r\n\r\n( پنج تن از پيغمبران به زبان عربى سخن گفتند )\r\n103 - حسين بن على ( ع ) فرمايد : امير المؤمنين در مسجد كوفه بود كه ناگاه مردى از اهل شام برخاست و پرسشهائى از آن حضرت نمود و از جملهء پرسشها اين بود كه عرض كرد مرا آگاه فرما از پنج تن از پيغمبران كه به زبان عربى سخن گفتند فرمود هود و صالح و شعيب و اسماعيل و محمد بودند .\r\n\r\n( پنج تن از بدترين خلق خداى عز و جلاند )\r\n104 - مردى از شام از پدرش نقل مىكند : شنيدم پيغمبر ميفرمود : از بدترين خلق خدا پنج تناند ابليس و آن فرزند آدم كه برادرش را كشت و فرعون كه براى شكنجهء مردم ميخهائى ساخته بود و مردى از بنى -\r\n","description":"","footnote":"","page_name":" 355 ","page_number":390},
  {"content":"\r\nاسرائيل كه آنان را از دينشان برگردانيد و مردى از اين امت كه در نزد باب ( لد ) او را بيعت بكفر كنند راوى گويد هنگامى كه ديدم معاوية را در نزد باب لد بيعت ميكنند به ياد فرمايش رسول خدا افتادم و بعلى ( ع ) پيوستم و ملازم خدمت او شدم .\r\n\r\n( باب خصلتهاى ششگانه )\r\n\r\n( شش خصلت مخصوص اين امت است )\r\n1 - محمد بن حنفية گويد : شش خصلت مخصوص ما است كه در هيچ كس از پيشينيان نبوده و در هيچ كس كه پس از ما است نخواهد بود : محمد بزرگترين پيغمبر مرسل و على سرور اوصياء و حمزة سالار شهيدان و حسن و حسين دو سيد جوانان اهل بهشت و جعفر بن ابى طالب كه با دو بال زينت بخش در بهشت بهر سوى كه خواهد پرواز مىكند و مهدى اين امت كه عيسى بن مريم در پشت سر او نماز خواهد خواند همگى از ما هستند\r\n\r\n( زنا شش نكبت ببار آورد )\r\n2 - رسول خدا ( ص ) فرمود : اى گروه مسلمانان خود را از زنا دور نگهداريد كه شش نكبت در آن\r\n","description":"","footnote":"","page_name":" 356 ","page_number":391},
  {"content":"\r\nاست سه در دنيا و سه در آخرت اما آن سه كه در دنيا است آبرو برد و تنگدستى آورد و عمر را كوتاه نمايد و اما نكبتهاى آخرت : خشم خدا و سختگيرى در حساب و جاويد ماندن در آتش است سپس پيغمبر فرمود خشم خداى را بر آنان و عذاب جاويد را هواى نفسشان براى آنان بياراست .\r\n3 - رسول خدا ( ص ) در وصيتش بعلى ( ع ) فرمود : يا على در زنا شش خصلت است سه در دنيا و سه در آخرت اما آن چه در دنيا است آبرو برد و زودتر نابود سازد و رشتهء روزى ببرد و آنچه در آخرت است سختگيرى بهنگام حساب و خشم خداى رحمان و جاويد ماندن در آتش .\r\n4 - امام صادق ( ع ) فرمود : شش و بال گردنگير شخص زناكار است سه در دنيا و سه در آخرت آنچه در دنيا است اين است كه چهره را بىنور كند و تنگدستى آورد و شخص را زودتر نابود سازد و آنچه در آخرت است خشم پروردگار جل جلاله و سختگيرى در حساب و جاويد ماندن در آتش .\r\n","description":"","footnote":"","page_name":" 357 ","page_number":392},
  {"content":"\r\n\r\n( فرمايش پيغمبر : شما انجام شش عمل را براى من تعهد كنيد تا من بهشت را براى شما متعهد شوم )\r\n5 - رسول خدا ( ص ) فرمود : شش عمل را براى من عهده دار شويد تا من بهشت را براى شما عهده دار شوم چون سخنى نقل كنيد دروغ نگوئيد و چون وعده دهيد تخلف نكنيد و چون بر چيزى امين شديد خيانت بامانت نكنيد و چشمان خود را از نامحرم بپوشيد و دامن خود را آلوده نكنيد و دست و زبان خود را نگهداريد\r\n\r\n( هر كس شش عمل را انجام دهد به بهشت خواهد رفت )\r\n6 - ابا امامة گويد : شنيدم از رسول خدا كه ميفرمود : اى مردم نه پس از من پيغمبرى هست و نه بعد از شما امتى هان كه پروردگار خود را پرستيد و نمازهاى پنجگانه را بجا آريد و ماه روزه را روزه بگيريد و حج خانهء پروردگار خود را كنيد زكات مال خود را با ميل و رغبت بپردازيد از زمامداران امور دينى فرمان بردارى كنيد تا به بهشت پروردگار خود وارد شويد .\r\n\r\n( شش پيغمبر هر كدام به دو نام )\r\n7 - حسين بن على ( ع ) فرمود : على بن ابى طالب عليه السّلام در مسجد كوفه بود كه ناگاه مردى\r\n","description":"","footnote":"","page_name":" 358 ","page_number":393},
  {"content":"\r\nاز اهل شام برخاست و پرسشهائى كرد و از جملهء آنها اين بود كه عرض كرد مرا آگاه فرما از شش پيغمبر كه هر يك از آنان را دو نام بود فرمود : يوشع بن نون كه نامش ذو الكفل بود و يعقوب كه اسرائيل نام داشت و خضر كه حلقيايش ميخواندند و يونس كه ذو النون بود و عيسى كه مسيح بود و محمد كه نامش احمد بود صلى الله عليهم اجمعين .\r\n\r\n( شش چيزاند كه متولد شدند ولى نه از رحم مادر )\r\n8 - حسين بن على ( ع ) فرمايد : امير المؤمنين در مسجد كوفه بود كه مردى از اهل شام برخاست و پرسشهائى كرد و از جمله اينكه عرض كرد مرا آگاه فرما از شش چيز كه متولد شدند ولى نه از رحم مادر فرمود آدم بود و حواء و گوسفندى كه براى ابراهيم آمد و عصاى موسى ( كه اژدها شد ) و ناقه صالح و شب پره اى كه عيسى بن مريماش ساخت و باذن خداى عز و جل پرگرفت .\r\n","description":"","footnote":"","page_name":" 359 ","page_number":394},
  {"content":"\r\n\r\n( مؤمن پس از مرگ هم از شش چيز بهره مند مىشود )\r\n9 - امام صادق ( ع ) فرمود : شش چيز است كه مؤمن پس از مرگ هم از آنها بهره مند مىشود فرزند شايسته اى كه براى پدر آمرزش بطلبد و قرآنى كه از آن او باشد و مورد استفاده قرار گيرد و چاه آبى كه مىكند و درختى كه مينشاند و چشمهء آبى كه در راه خدا جارى مىكند و رويهء نيكى كه از او بيادگار مانده و ديگران از او اتخاذ كنند .\r\n\r\n( شش كلمه ءاى كه بر در بهشت نوشته شده است )\r\n10 - رسول خدا ( ص ) فرمود : به بهشت كه مرا بردند ديدم بر در آن نوشته‌اند بزر كه معبود بحقى بجز خداى يكتا نيست و محمد دوست خدا است و على ولى خدا و فاطمة كنيز خدا است و حسن و حسين برگزيده خدا و بر دشمنانشان لعنت خداى باد .\r\n\r\n( شش خصلت از آثار جوانمردى است )\r\n11 - رسول خدا ( ص ) فرمود : شش چيز از آثار جوانمردى است سه از آن شش در وطن و سه\r\n","description":"","footnote":"","page_name":" 360 ","page_number":395},
  {"content":"\r\nديگر در سفر آن سه كه در وطن است قرآن خواندن و مسجدها را آباد نمودن و برادران الهى داشتن و آن سه كه در سفر است از توشهء سفر بهم سفران دادن و خوش خلق بودن و خالى از گناه شوخى نمودن\r\n\r\n( خمس به شش قسمت ميگردد )\r\n12 - زكريا بن مالك گويد : از امام صادق ( ع ) پرسيدم معناى اين آيه را ( سورهء انفال آيه 31 ) بدانيد كه چون غنيمت بدست شما برسد پنج يك آن از آن خدا است و از آن رسول و از آن خويشان پيغمبر و يتيمان و تهى دستان و آواره گان فرمود : اما سهم خداوند از خمس در اختيار پيغمبر است كه هر جا خواهد مصرف مىكند و اما سهم رسول از خمس از آن خويشان او است و سهم ذوى القربى كه خويشان پيغمبرند با سهم يتيمان كه مقصود يتيمان از خاندان پيغمبرند اين چهار سهم مخصوص خاندان پيغمبر است و اما سهم تهى دستان و آواره گان ميدانى كه ما صدقة ( زكات ) نميخوريم و بر ما حلال نيست ( و در عين حال رعايت حال مساكين و تهى دستان نيز لازم است ) لذا دو سهم از خمس مخصوص تهى دستان و آواره گان از سادات است .\r\n\r\n( شش چيز است كه از اختيار بيرون است )\r\n13 - امام صادق ( ع ) فرمود : شش چيز است كه از اختيار بندگان بيرون است . شناسائى حق و\r\n","description":"","footnote":"","page_name":" 361 ","page_number":396},
  {"content":"\r\nنادانى و خشنودى و خشم و خواب و بيدارى .\r\n\r\n( خداى عز و جل شش طايفه را براى داشتن شش خصلت عذاب خواهد فرمود )\r\n14 - امير المؤمنين ( ع ) فرمود : خداى عز و جل شش طايفه را براى داشتن شش خصلت عذاب خواهد فرمود عرب را براى داشتن تعصبات نژادى و كدخدايان را بسبب تكبر و فرمانداران را بخواطر ستم كردن و فقيهان را به جهت حسد و بازرگانان را بواسطهء خيانت و روستائيان را به علت نادانى .\r\n\r\n( شش خصلت در مؤمن نباشد )\r\n15 - حارث بن مغيرة گويد : شنيدم از امام صادق ( ع ) كه ميفرمود شش خصلت در مؤمن نميباشد سختگيرى و كارشكنى و لجبازى و دروغگوئى و حسدورزى و ستمكارى .\r\n\r\n( شش كس را نبايد سلام كرد )\r\n16 - امام صادق ( ع ) از پدران بزرگوارش نقل ميفرمايد : شش كس را نبايد سلام كرد يهودى و آتش پرست و مسيحى و كسى را كه به قضاى حاجت نشسته است و يا بر سفره‌هاى شراب است و شاعرى را كه بزنان\r\n","description":"","footnote":"","page_name":" 362 ","page_number":397},
  {"content":"\r\nپاكدامن نسبت زنا ميدهد و كسانى را كه فكاهى و شوخى آنان دشنام بر مادران يك ديگر است .\r\n\r\n( شش چيز عجيب )\r\n17 - امام صادق ( ع ) فرمود : سلمان خدايش رحمت كند گفته است از شش چيز در شگفتم به حدى كه سه تاى آنها مرا مىخندانند و سه ديگرم ميگريانند اما آن سه كه مرا بگريه آورد جدائى از دوستان يعنى محمد و طرفدارانش و هراس از روز آخرت و حضور در پيشگاه احديت و اما آن سه كه براى من خنده آور است حال كسى كه او دنيا را مىطلبد و مرگ او را و از خدا بىخبرى كه خداوند از او غافل نيست و آنكه بپرى دهان ميخندد و نميداند كه خداوند از او راضى است يا ناراضى .\r\n\r\n( دستور نكشتن شش حيوان )\r\n18 - داود بن كثير رقى گويد : در محضر امام صادق ( ع ) نشسته بوديم در اين ميان مردى با پرستوئى سر بريده كه بدست داشت از كنار ما گذشت امام ششم از جا برجست تا آن پرستو را از دست او گرفت و به زمين پرتاب كرد سپس فرمود : دانشمند اجتماعى شما اين چنين دستور بشما داده يا دانشمند دينى شما ؟\r\nپدرم از جدم به من خبر داد كه رسول خدا دستور فرموده است شش حيوان را كسى نكشد زنبور عسل\r\n","description":"","footnote":"","page_name":" 363 ","page_number":398},
  {"content":"\r\nو مورچه و قورباغه و وركاك ( مرغى كه گنجشك را شكار مىكند ) و هدهد و پرستو اما زنبور عسل براى آنكه غذاى پاكيزه مىخورد و غذاى پاكيزه از خود بجاى ميگذارد و آن همان است كه خداى عز و جل به او وحى كرد با اينكه نه از جن بوده و نه از انس ، اما مورچه براى اينكه در زمان سليمان بن داود سال قحطى شد و مردم از شهر بيرون آمده دست بدعا برداشتند و از خدا باران خواستند كه ناگاه ديدند مورچه اى بر دو پاى ايستاده و دستها را بسوى آسمان بلند كرده و ميگويد بار الها ما مورچه گان نيز از آفريدگان تو هستيم و از فضل تو بىنياز نيستيم روزى ما را از نزد خود برسان و ما را بكيفر گناهان بىخردان از فرزندان آدم گرفتار مكن سليمان بمردم فرمود بخانه‌هاى خود بازگرديد كه خداوند بواسطهء دعاى ديگران بشما باران خواهد فرستاد ، و اما قورباغه براى آنكه چون آتش براى سوزاندن ابراهيم برافروخته شد همهء حشرات زمين به خداوند شكايت نمودند و اجازة خواستند كه آب بر آن آتش بريزند و خداى عز و جل به هيچ يك از آنان اجازة نفرمود مگر بقورباغه كه در راه انجام اين وظيفة دو سوم از پيكر او سوخت و يك سوماش باقى ماند و اما هدهد براى اينكه راهنماى سليمان بود بكشور بلقيس و اما وركاك براى اينكه او يك ماه راهنماى آدم بود از نواحى سرانديب تا حوالى جدة و اما پرستو براى اينكه از شدت تأثر بر ستمهائى كه بر ما خاندان شد هميشه در فضا سرگردان است و تسبيحش خواندن سورهء ( الحمد لله رب العالمين ) است متوجه نيستيد كه ( ولا الضالين ) ميگويد ؟\r\n\r\n( خداى عز و جل شش خصلت را براى پيغمبر خود و جانشينان پيغمبر كه فرزندان اويند و براى پيروان آنان روا ندانسته )\r\n19 - رسول خدا ( ص ) فرمود : همانا خداى عز و جل شش خصلت را بر من روا ندانسته و همانها را\r\n","description":"","footnote":"","page_name":" 364 ","page_number":399},
  {"content":"\r\nبراى جانشينان من از فرزندانم و براى پيروانشان روا نشمرد : بازى در حال نماز و جماع در حال روزه و منت نهادن پس از صدقه دادن و با حال جنابت به مسجد رفتن و بخانه‌هاى مردم سركشى نمودن و در گورستان خنديدن\r\n\r\n( آئين آسان محمدى شش دستور اساسى دارد )\r\n20 - يونس بن ظبيان گويد : امام ششم مرا فرمود اى يونس از خداوند بترسيد و برسولش ايمان آوريد گويد عرض كردم به خدا و رسولش ايمان آورده‌ايم فرمود آئين آسان محمدى شش چيز است بپاداشتن نماز پرداختن زكات و روزهء ماه رمضان و حج خانهء كعبة و فرمان بردارى از امام و پرداختن حقوقى كه از مؤمن بر ذمة دارد كه هر كس حقى را از مؤمن بر ذمة نگاه دارد خداوندش بروز قيامت پانصد سال بپاى حساب نگاه ميدارد تا از عرق او جويها روان گردد سپس منادى از جانب خدا ندا كند اين همان ستمگرى است كه حق خدا را نگه داشته و نپرداخته است فرمود چهل سال سرزنش شود سپس دستور صادر گردد كه به آتش دوزخاش بيفكنيد .\r\n\r\n( شش طائفة نانجيباند )\r\n21 - امام صادق ( ع ) فرمود : شش طائفة نجيب نباشند سندى و زنجى ( گروهى از مردم سياه پوست )\r\n","description":"","footnote":"","page_name":" 365 ","page_number":400},
  {"content":"\r\nو تركى و كردى و خوزستانى و تهرانى خالص .\r\nشرح : روايت از لحاظ سند قابل اعتماد نيست و مرفوعه است و بفرض صدور شايد باهل زمان صدور نظر دارد كه غالبا اهالى اين شهرها كافر و مشرك بودند .\r\n\r\n( در شش صورت عزل روا است )\r\n22 - يعقوب جعفرى گويد : شنيدم از امام موسى بن جعفر ( ع ) كه ميفرمود در شش صورت عزل :\r\n\r\n( بيرون ريختن نطفه بخارج از رحم ) اشكالى ندارد : در صورتى كه يقين داشته باشى زن نازا است يا سن زن زياد باشد يا بىشرم باشد يا بد زبان باشد يا زنى كه حاضر بشير دادن بچه خود نباشد يا كنيز باشد .\r\n\r\n( احتكار در شش چيز است )\r\n23 - رسول خدا ( ص ) فرمود احتكار ( انبار كردن آذوقهء مردم ) در شش چيز است در گندم و جو و خرما و كشمش و روغن حيوانى و روغن زيتون .\r\n\r\n( پناه بردن به خدا از شش چيز است )\r\n24 - امام صادق ( ع ) فرمود : رسول خدا را عادت چنين بود كه هر روز از شش چيز به خدا پناه\r\n","description":"","footnote":"","page_name":" 366 ","page_number":401},
  {"content":"\r\nمىبرد از شك و شرك و پابند بودن برسوم و عادات جاهلانه و خشم و ستم و رشك .\r\n\r\n( شش چيز حرام است )\r\n25 - امير المؤمنين ( ع ) فرمود : بهاى فروش مردار و سگ و شراب و كابين زنا و رشوه در مورد قضاوت و مزد پيشگوئى حرام است .\r\n26 - امام صادق ( ع ) فرمود : حرام انواع فراوان دارد از جمله مالى است كه از كارمندى در دستگاه دولت و فرمانداران ستمكار بدست مىآيد و از جمله مزد قاضيان است و مزد زنان فاحشة و بهاى شراب فروشى و بهاى نبيذى كه مستى آورد و ربا خوارى پس از اينكه بفهمد حرام است اى عمار ( راوى حديث است ) اما رشوه گرفتن در قضاوتها بمنزلهء كافر شدن بخداى بزرگ و رسول او است ،\r\n\r\n( اولين بار كه گناه در پيشگاه الهى انجام گرفت بخواطر شش چيز بود )\r\n27 - رسول خدا ( ص ) فرمود : اولين بار كه در پيشگاه خداى تبارك و تعالى گناه انجام گرفت\r\n","description":"","footnote":"","page_name":" 367 ","page_number":402},
  {"content":"\r\nبخواطر شش چيز بود دوستى دنيا و دوستى رياست و دوستى خوراك و دوستى زنان و دوستى خواب و دوستى آسايش .\r\n\r\n( چهار پايان شش حق بر ذمه صاحب خويش دارند )\r\n28 - رسول خدا ( ص ) فرمود : چهار پايان را بر ذمهء صاحبش شش حق است چون به منزل رسيد پيش از هر كار علوفهء او را بدهد و چون بر آبى ميگذرد در خوردن آب آزادش بگذارد و بر صورتش كتك نزند كه به تسبيح و ستايش پروردگار خويش مشغول است و بجز در راه خداى عز و جل بر پشت حيوان درنگ نكنند ( يعنى هر وقت راه نمىپيمايد پياده شود مگر در راه خدا ) و پيش از توانائيش بر او بار ننهد و بيش از اندازه با او راه پيمائى نكند ؟\r\n\r\n( سلام دادن بر شش كس سزاوار نيست شش كس را نشايد كه امام جماعت شوند و شش عمل در اين امت از اخلاق قوم لوط است )\r\n29 - اصبغ بن نباتة گويد : شنيدم از امير المؤمنين كه ميفرمود : شش كس را نشايد سلام داد و شش كس را نشايد كه امام جماعت گردند و شش عمل در اين امت از اخلاق قوم لوط است اما آنان كه سلام بر آنان نشاند .\r\n1 - يهودى و نصارى .\r\n2 - نرد و شطرنج بازان .\r\n","description":"","footnote":"","page_name":" 368 ","page_number":403},
  {"content":"\r\n3 - ميگساران .\r\n4 - تار و تنبور زنان .\r\n5 - كسانى كه شوخيهاشان فهش بر مادر يك ديگر است .\r\n6 - شاعران و اما آنان كه امامت جماعت را نشايند زنا زاده و مرتد و عربى كه پس از هجرت به شهر اسلام دوباره بياباننشين گردد و ميخواره و كسى كه حد شرعى بر او جارى شده باشد و كسى كه ختنه نشده باشد .\r\nو اما كارهائى كه از اخلاق قوم لوط است بازى جلاهق و سنگريزه بانگشتان پرتاب نمودن و علك جويدن و از روى تكبر دامن بر زمين كشيدن و بند قبا و دكمهء پيراهن باز گذاشتن .\r\nشرح : 1 - جلاهق يك نوع بازى است كه گلوله از گل و مانند آن بسازند و بر يك ديگر پرتاب كنند\r\n2 - هر چيزى كه جويده شود و از هم نپاشد آن را علك گويند مانند سقز و مصطكى و كندر و آدامس .\r\n\r\n( تفسير كلماتى كه الفبا را تشكيل ميدهند )\r\n30 - امير المؤمنين ( ع ) فرمود : عثمان بن عفان برسول خدا عرضكرد يا رسول الله تفسير ابجد چيست ؟ رسول خدا فرمود : تفسير ابجد را بياموزيد كه همهء معانى شگفت انگيز در آن است و واى بدانشمندى كه تفسير ابجد را نداند .\r\nعثمان عرضكرد يا رسول الله تفسير ابجد چيست ؟ فرمود الف اشاره به آلاء الهى است يعنى نعمتهاى او و حرفى است از نامهاى خداوند و باء اشارة است به بهجت و نشاط خداوند و جيم اشاره به جنت و جمال\r\n","description":"","footnote":"","page_name":" 369 ","page_number":404},
  {"content":"\r\nو جلال الهى است و دال اشارة بدين خدا است .\r\nو اما كلمهء هوز هاءاش رمزى است از هاويه و جهيم واى به حال كسى كه در آتش فرود افتد و واو هوز يعنى واى بر اهل آتش و زاء هوز اشاره است به زاويهء دوزخ كه پناه به خدا مىبريم از آنچه در زاويهء دوزخ است .\r\nو اما كلمهء حطى حاءاش اشارة است به ( حطوط ) و ريزش گناهان از آنانى كه در شب قدر استغفار ميكنند همان شبى كه جبرئيل با فرشتگان تا سپيده دم از آسمان بر زمين فرود مىآيند .\r\nو طاء اشارة به اين است كه طوبى از آن استغفاركنندگان در شب قدر است و سر انجام خوشى در انتظار آنان است و طوبى درختى است كه خداى عز و جل با دست قدرت خويش آن را كاشته و از روح خود در آن دميده است شاخه‌هاى اين درخت از پشت ديوار بهشت به چشم مىخورد با زيور و جامه‌هاى زينت بخش و ميوه هائى باز و راست كه در دسترس استفادهء بهشتيان است .\r\nو ياء اشارة بيد الله است و همان نيرو و قدرتى است كه خدا را بر آفريدگان است و خداوند پاك و برتر است از آنچه براى او شريك مىپندارند .\r\nو اما كلمن كاف اشارة بكلام خدا است نه در كلماتش تبديلى است و نه هرگز به جز آستان حضرتش پناهى خواهى يافت و لام اشارة است بديد و بازديدهاى دوستانهء اهل بهشت و سرزنش دوزخيان بر يك ديگر و ميم اشارت بملك بىزوال خداوندى و پايندگى فنا ناپذير است .\r\nو اما نون اشارة است به نون و قلم و آنچه مينگارند قلم قلمى است از نور و كتابى است از نور در لوحى كه محفوظ است و فرشتگان مقرب نزد آن حاضرند و گواه و همان تنها گواهى خداوند كافى است .\r\nو اما سعفص صادش اشارة به اين است كه صاعى بصاعى يعنى پاداش در مقابل پاداش است هرطور كه\r\n","description":"","footnote":"","page_name":" 370 ","page_number":405},
  {"content":"\r\nبا ديگران رفتار كنى و پاداش آنان دهى همانطور با تو رفتار شود و پاداشت داده شود كه خداوند براى بندگان ستم روا ندارد .\r\nو اما قرشت بدين معنى است كه مردم را از اينجا و آنجا گرد آورد و زنده كند و در روز رستاخيز براى حساب وادارد و حكم دادگاه الهى مطابق حقيقت در بارهء آنان صادر شود و ستمى بر آنان نخواهد شد .\r\nمن آنچه در اين خصوص در تفسير حروف الفباء روايت داشتم در كتاب معانى الاخبار ياد كردم .\r\n\r\n( ديوانه كسى است كه شش خصلت در او باشد )\r\n31 - امير المؤمنين ( ع ) فرمود : رسول خدا بر جمعيتى ميگذشت فرمود براى چه اجتماع كرده‌ايد ؟\r\nعرضكردند يا رسول الله اينك ديوانه اى است كه غش مىكند و ما گرد او جمعشده‌ايم فرمود غش كردن نه از ديوانگى است بلكه يك نوع بيمارى است سپس فرمود آيا شما را از ديوانه به معناى واقعى آگاه نكنم ؟\r\nعرضكردند چرا يا رسول الله فرمود براستى كه ديوانه بمفهوم واقعى كسى است كه خرامان و با ناز راه رود و نگاه براست و چپ خود كند و پهلوهاى خويش بهنگام راه رفتن مىجنباند با نگاهى كه مىكند از خداوند آرزوى بهشت دارد نه از شرش ايمنى هست و نه بخيرش اميد چنان شخصى را بايد گفت : ديوانه و اين را بيمار .\r\n\r\n( در شش نماز تكبيرات افتتاحيه و دعاى توجه مستحب است )\r\n32 - پدرم در رساله اى كه به من داده است گويد : مستحب است كه در شش نماز تكبيرات افتتاحيه و دعاى توجه\r\n","description":"","footnote":"","page_name":" 371 ","page_number":406},
  {"content":"\r\nخوانده شود نخستين ركعت از نماز شب و نماز يك ركعتى وتر و ركعت اول از دو ركعت نافلهء ظهر و ركعت اول از دو ركعت نماز احرام و ركعت اول از نافله‌هاى مغرب و ركعت اول نماز واجب .\r\n\r\n( از تن شهيد شش چيز بايد كنده شود و ديگر جامه هايش را نبايد بكنند )\r\n33 - امير المؤمنين ( ع ) فرمود : ( براى دفن شهيد ) پوستين و چكمه و كلاه و عمامه و كمربند و شلوار بايستى از تن شهيد كنده شود و اگر شلوارش خون آلود باشد نيازى بدرآوردنش نيست و هر چيزكه گره شده باشد گرهش را باز نموده و بخاكش ميسپارند .\r\n\r\n( مردم شش گروه‌اند )\r\n34 - امام صادق ( ع ) فرمود : مردم شش گروه‌اند .\r\n1 - مستضعف : كسانى كه رشد فكرى براى تشخيص حق از باطل ندارند و دعوت حق به گوش آنان نرسيده است .\r\n2 - مؤلف : كسانى كه در نتيجه مهربانى پيغمبر و يا مسلمانان علاقه مند به خدا و دين شده‌اند .\r\n3 - مرجى : كسانى در صف مسلمانان بوده‌اند ولى هنوز دلهاى آنان از حقيقت ايمان با خبر نشده است و به اين حال از دنيا رفته‌اند كه نه مشرك بوده‌اند و نه مسلمان واقعى عاقبت كار چنين افراد با خدا است * ( وَآخَرُونَ مُرْجَوْنَ لأَمْرِ الله إِمَّا يُعَذِّبُهُمْ وَإِمَّا يَتُوبُ عَلَيْهِمْ ) * .\r\n","description":"","footnote":"","page_name":" 372 ","page_number":407},
  {"content":"\r\n4 - مسلمان گنهكار كه بگناه خويش اقرار دارد 5 - مسلمانى كه آشكارا با خاندان پيغمبر دشمنى بورزد 6 - مؤمن .\r\n\r\n( كسى كه با كسى دوست است از انجام شش كار در بارهء او بايد دورى كند )\r\n35 - امام صادق ( ع ) فرمود : حارث اعور بامير المؤمنين عرض كرد يا امير المؤمنين به خدا كه من شما را دوست ميدارم حضرت به او فرمود : اى حارث حال كه مرا دوست ميدارى پس با من دشمنى مكن و با من بازى مكن و مرا آزمايش مكن و با من شوخى مكن و مرا پست مكن و مرا از مقام خودم بالا مبر .\r\n\r\n( خداى عز و جل انگشترى به حضرت ابراهيم فرو فرستاد كه شش حرف آن بر آن نوشته شده بود )\r\n36 - حسين بن خالد گويد : بابى الحسن موسى بن جعفر ( ع ) عرض كردم نقش انگشتر آدم چه بود ؟\r\nفرمود : ( لا إله الا الله محمد رسول الله ) بود آدم آن را از بهشت بهمراه خود آورده بود و چون نوح سوار كشتى ميشد خداى عز و جل به او وحى كرد كه اى نوح هر گاه از غرق شدن ترسيدى هزار بار ( لا إله الا الله ) بگو سپس نجات خويش را از من بخواه تا تو و كسانى را كه به تو ايمان آورده‌اند از غرق شدن نجات بخشم فرمود\r\n","description":"","footnote":"","page_name":" 373 ","page_number":408},
  {"content":"\r\nچون نوح و همراهانش در كشتى نشستند بادى طوفانى وزيدن گرفت نوح را ايمنى از غرق شدن نماند تند باد آنقدر بنوح مهلت نداد كه هزار بار ( لا إله الا الله ) بگويد بلغة سريانى گفت ( هلوليا الفا الفا يا ماريان اتقن ) ( يعنى خدا را بيگانگى ياد ميكنم هزار بار هزار بار پروردگارا مرا اصلاح فرما ) طناب كشتى از حركت باز ايستاد و كشتى بدون اضطراب به راه افتاد نوح گفت : راستى ، كلامى را كه خداوند بواسطهء آن مرا از غرق شدن نجات بخشيد سزاوار است كه از خويشتن جدايش نكنم پس در انگشتر خود نقش كرد ( لا إله الا الله الف مرة يا رب اصلحنى ) و نقش نگين سليمان بن داود اين بود : ( سبحان من الجم الجن بكلماته )\r\nيعنى منزه است خدائى كه با كلمات خود جن را مهار كرده است و چون ابراهيم در ميان منجنيق گذاشته شد جبرئيل خشمگين شد خداى عز و جل به او وحى كرد كه اى جبرئيل سبب خشم تو چيست ؟ عرض كرد پروردگارا ابراهيم دوست تو است و بر روى زمين كسى جز او نيست كه تو را بپرستد دشمن خويش و او را بر وى مسلط فرمودى ؟ خداوند به او وحى كرد كه خاموش باش شتابزدگى فقط مخصوص بنده اى همچو تو است كه ميترسد زمام كار از دست او بيرون شود اما من ، پس ابراهيم بنده من است هر گاه كه بخواهم او را از دست دشمن ميگيرم فرمود : جبرئيل را خاطر جمع شد و رو بابراهيم كرده و عرض كرد نيازى دارى ؟ فرمود به تو نه اين هنگام خداوند انگشترى فرو فرستاد كه شش جمله بر او نقش بود\r\n1 - ( لا إله الا الله )\r\n2 - ( محمد رسول الله )\r\n3 - ( لا حول و لا قوة الا با لله )\r\n4 - ( فوضت امرى الى الله )\r\n5 - ( اسندت ظهرى الى الله )\r\n6 - ( حسبى الله ) ( نيست معبود بحقى بجز خداى يكتا و محمد فرستاده او است حركت و نيروئى نيست مگر به نيروى خدا كار خود را به خدا واگذار نمودم خداى را پشتيبان خود نمودم خداوند مرا بس ) .\r\nفرمود خداى عز و جل بابراهيم وحى فرمود كه اين انگشتر را با انگشت خويش كن كه من آتش را بر تو سرد و سلامت خواهم نمود .\r\n","description":"","footnote":"","page_name":" 374 ","page_number":409},
  {"content":"\r\n\r\n( خداى عز و جل شيعه را از شش خصلت بسلامت نگه داشته است )\r\n37 - امام صادق ( ع ) فرمود : همانا خداى عز و جل شيعه ما را از شش پيش آمد بسلامت داشته است از ديوانگى و بيمارى خوره و پيسى و بيمارى ابنه و فرزند زنا آوردن و دست گدائى بسوى مردم دراز كردن .\r\n38 - مفضل بن عمر گويد : شنيدم از امام صادق ميفرمود : هان گه شيعيان ما را خداوند عز و جل از شش خصلت پناه داده است از اينكه همچون كلاغ طمعكار باشند يا هم چون سگ پارس كنند ( و دامن هر رهگذرى بدرند ) و يا مفعول واقع شوند و يا اينكه فرزندى از زنا بياورند و يا فرزندى از زنا تحويل بگيرند ( يعنى نه زنا كنند و نه كسى با عيال آنان زنا كند ) يا بر در خانه‌ها گدائى كنند .\r\n\r\n( امير المؤمنين ( ع ) با مردم محاكمه كرد و با شش دليل پيروز گرديد )\r\n39 - امير المؤمنين ( ع ) فرمود : ابو بكر و عمر و عثمان و طلحة و زبير و سعد و عبد الرحمن بن عوف و چند نفر ديگر از اصحاب بجستجوى پيغمبر كه در خانهء ام سلمه بود آمدند مرا ديدند كه بر در خانه نشسته‌ام سراغ آن حضرت را از من گرفتند گفتم همين لحظه بيرون تشريف خواهد آورد پيغمبر نيز بىدرنگ تشريف آورد و دست بر پشت من زد و فرمود زنده و پاينده باشى اى پسر ابى طالب كه تو پس از من\r\n","description":"","footnote":"","page_name":" 375 ","page_number":410},
  {"content":"\r\nبا مردم محاكمه كنى و با شش دليل بر آنان پيروز شوى كه هيچ يك از آن شش دليل را قريش ندارند و آن دليلها اين است كه تو نخستين كس از آنان هستى كه ايمان به خدا آورده اى و در اجراى دستورات از همه استوارتر و بر سر پيمانهاى خداوند از همه پايدارتر و به زيردستان از همه مهربانتر و در قضاوت از همه داناتر و در مراعات حق تساوى در تقسيم از همه دقيقتر و مقامت در پيشگاه الهى از همه والاتر است .\r\n\r\n( شش دعاى نامستجاب )\r\n40 - نوف گويد : شبى در خدمت امير المؤمنين بسر بردم در تمام شب حضرتش مشغول نماز بود و ساعت بساعت بيرون مىآمد و به آسمان نگاه ميكرد و قرآن تلاوت ميفرمود گويد چون پاسى از شب گذشت از كنار من بگذشت و فرمود اى نوف بخوابى يا بيدار ؟ عرض كردم بيدارم و نگران شما يا امير المؤمنين فرمود خوشا به حال كسانى كه از دنيا روى برتافتند و بآخرت روى آوردند آناناند كه زمين را فرش زير پايشان و خاك آن را رختخواب و بالششان و آب روى زمين را عطر و گلابشان انتخاب كردند جامهء روئينشان قرآن و لباس تنشان دعا است از دنيا بريدند هم چنان كه عيسى بن مريم بريد خداى عز و جل بعيسى بن مريم وحى فرمود كه بجامعهء بنى اسرائيل بگو كه نبايد به هيچ يك از خانه‌هاى من داخل شوند مگر با دلهائى\r\n","description":"","footnote":"","page_name":" 376 ","page_number":411},
  {"content":"\r\nپاك و ديدگانى ترسناك و دستهائى نيالوده بگناه و آنان را بگو كه من دعاى هيچ كس از شما را مستجاب نكنم مادامى كه يك نفر از مخلوقات مرا بر ذمهء او حقى است اى نوف مبادا كه باج بگير و يا شاعر و يا عضو شهربانى و يا سر شمار و يا طنبورزن و يا طبلنواز باشى كه پيغمبر خدا شبى بيرون آمد و به آسمان نگاه كرد و فرمود همان ساعتى است كه هيچ دعائى بر نميگردد مگر دعاى سر شمار قومى و يا دعاى شاعر و يا دعاى باج بگير و يا طنبور زن و يا طبلنواز .\r\n\r\n( شش طائفه گرفتار لعنت شده‌اند )\r\n41 - رسول خدا ( ص ) فرمود : شش طائفه به لعنت خدا و لعنت هر پيغمبرى كه دعايش مستجاب است گرفتارند كسى كه به قرآن چيزى از خود بيفزايد و كسى كه دستورات مرا ترك كند و كسى كه حرمت خاندان مرا كه خدا لازمش دانسته نگه ندارد و كسى كه از سلطنت و قدرت خويش براى خوارى عزيز كردهء خدا و يا عزت ذليل شده خدا استفادة كند و كسى كه خود را در مصرف بيت المال بر مسلمانان مقدم بر ديگران شمرده و آن را حلال خود بداند .\r\n\r\n( شش چيز مايهء كمال مرد است )\r\n42 - امير المؤمنين ( ع ) فرمود : شش چيز مايهء كمال مرد است دو از كوچكترين عضوهايش و دو از بزرگترين قوايش و دو از موجبات هيبتاش اما آن دو عضو كوچكتر دل او است و زبان او كه در ميدان\r\n","description":"","footnote":"","page_name":" 377 ","page_number":412},
  {"content":"\r\nچنگ از قدرت دل و در صحنهء سخن از نيروى بيان استفاده مىكند و اما آن دو قوهء بزرگتر ، عقل و همت او است و دو عامل هيبت بخش ثروت و زيبائى او است .\r\n\r\n( طبقات ششگانه مردم )\r\n43 - زرارة بن اوفى گويد : خدمت امام زين العابدين ( ع ) رسيدم فرمود : اى زرارة مردم زمان شش طبقه‌اند شيراند و گرگ و روباه و سگ و خوك و گوسفند اما شير صفتان پادشاهان دنيا هستند كه هر يك ميخواهد او بر ديگران پيروز گردد نه ديگران بر او و اما گرگ طبيعت : بازرگانان شما هستند كه بهنگام خريد كالا را نكوهش كنند و بهنگام فروش از كالا ستايش نمايند و اما روبه صفتان همين افراد عوام فريبند كه از رهگذر دين نان ميخورند و در دل آنچه را كه به زبان توصيف مىكند باور ندارند و اما سگ ، همان فردى است كه با سخن گفتن خود هم چون سگ بر مردم پارس مىكند و بخواطر نيش زبان احترامى نزد مردم دارند و اما خوك همين نامردانند كه بهر پليدى تن در ميدهند و اما گوسفند ، مؤمنانى هستند كه پشمهايشان را ميكنند و گوشتهايشان را ميخورند و استخوانشان را مىشكنند و از گوسفندى كه ميان شير و گرگ و روباه و سگ و خوك گرفتار است چه ساخته است ؟\r\n\r\n","description":"","footnote":"","page_name":" 378 ","page_number":413}
  ]