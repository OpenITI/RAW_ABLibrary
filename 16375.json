[
  {"content":"\r\n\r\nارزيابى حديث و تاريخ\r\nنقش عايشه در تاريخ اسلام\r\nجلد ( 3 - 1 )\r\nعلامهء محقق\r\nسيد مرتضى عسكرى\r\nرحمة الله عليه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nويزكيهم و يعلمهم الكتاب والحكمة\r\nعسكرى ، سيد مرتضى ، 1293 - 1386 ه‍ . ش\r\nنقش عايشه در تاريخ اسلام / مؤلف : سيد مرتضى عسكرى ؛ تهران : دانشكده اصول دين ، 1378\r\nج 1 / 3 - 982 ص\r\nISBN 964 - 5841 - 62 - 3\r\nفهرست نويسى بر اساس اطلاعات فيپا .\r\nواژه نامه .\r\nكتابنامه به صورت زيرنويس .\r\n1 . عايشه بنت ابى بكر ، 9 قبل از هجرت - 58 ق . احاديث . الف . عنوان .\r\n68 ن 5 ع / 4 / 26 BP\r\n9724 / 297\r\nكتابخانه ملى ايران 7019 - 78 م\r\nنقش عايشه در تاريخ اسلام\r\nمؤلف : مرحوم علامه سيد مرتضى عسكرى ( قدس سره )\r\nمترجمان : استاد عطا سردارنيا - استاد محمدصادق نجمى - استاد هاشم هريسى - استاد محمدعلى جاودان .\r\nناشر : انتشارات دانشكده اصول الدين\r\nطرح و اجرا : مؤسسه علمى فرهنگى علامه عسكرى ( ره )\r\nنوبت چاپ : دوم / خرداد / 1387\r\nتيراژ : 5000 نسخه\r\nچاپ : نينوا\r\nنشانى سايت دانشكده اصول الدين http : / / www . usolaldin . org\r\nشابك 3 - 62 - 5841 - 964\r\nISBN 964 - 5841 - 62 - 3\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جلد اول 
  ]\r\nبِسْمِ اللهِ الْرَحْمنِ الْرَحيم\r\n عَسى رَبُّهُ إِنْ طَلَّقَكُنَّ أَنْ يُبْدِلَهُ أَزْواجاً خَيْراً مِنْكُنَّ مُسْلِماتٍ مُؤْمِناتٍ قانِتاتٍ تائِباتٍ عابِداتٍ سائِحاتٍ ثَيِّباتٍ وَ أَبْكاراً . \r\nدوران پيامبر تا پايان خلافت عثمانى\r\nجلد اول\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسمه تعالى\r\nرسول خدا صلى الله عليه واله برانگيخته شد تا دينى را بنيان گذارى نمايد كه تا ابد به دين ديگرى احتياج نباشد ، دينى كه پايه هاى شناخت آن از توحيد شروع شده و تا مسواك زدن پيش رفته است . و دينى كه مبلغ آن به تعبير قرآن كريم اسوه اى حسنه است ؛ * ( لقد كان لكم في رسول الله اسوة حسنة ) *\r\nو از آنرو كه فاصله دوران ما با عصر آن حضرت افزون از يك هزار و چهارصد سال است ، براى دست يا بى به حقيقت ناب اسلام و سيره صحيح و خالى از تحريف آن پيامبر عظيم الشأن ، براى ما چاره هاى جز بازنگرى و كنكاش پيرامون وسائط شناخت خود ، يعنى روايان احاديث نمى ماند .\r\nو ام المؤمنين عايشه در شمار يكى از مهمترين روايان حديث از پيامبر صلى الله عليه واله به شمار مى رود ؛ بگونه اى كه پيروان مكتب خلفا قسمت قابل توجهى از اسلام و سيره نبى اكرم صلى الله عليه واله را از طريق وى مى شناسند . چنان كه مستشرقان نقاد به دين اسلام ، نيز گاه اسلام را بر پايه معرفتى كه از طريق روايات وى به دست آورده اند ، نقد كرده اند .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبنابراين براى ما زيبنده نيست كه نقد روايات را به دليل امكان خدشه در اتحاد ميان مسلمانان رها كرده ، وجال نابودى اسلام عزيز را به دست عده اى از مستشرقان و مبلغان اديان ديگر فراهم آوريم ، و افزون بر آن ، به دليل وارونه جلوه يافتن بسيارى از احكام ناب آن از طريق برخى روايان ، از گسترش و اقبال عمومى جهانيان به اين دين شريف باز بمانيم .\r\nوعلامه عسكرى - رحمه الله - دانشمند فرزانه اى كه جامعه علمى كشور در فقدان از دست دادن وى همچنان ماتم زده است با درك اهميت آنچه گفته شد ، اقدام به نوشتن آثار با ارزشى كرده است كه از آن جمله كتاب حاضر است كه توسط تنى چند از اهل ادب ، شيوا و روان به فارسى ترجمه شده است و اكنون براى تجديد چاپ مهيا مىشود .\r\nاميد آنكه پويندگان راه حقيقت را چراغى تابناك به سوى حقايق نورانى اسلام باشد .\r\nانتشارات دانشكدهء اصول الدين\r\nخرداد ماه 1387\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nنامه‌ها و پيشگفتارها\r\n- درد و درمان ، پيشگفتار مترجم\r\n- حقايق ، فشرده‌اى از نوشتهء دكتر حامد حنفى داود\r\n- انگيزهء تأليف كتاب ، پيشگفتار مؤلف\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nدرد و درمان ( سخن مترجم )\r\nبسم الله الرحمن الرحيم\r\n\r\n1 - درد\r\nتعصب شديد ، تبعيت كور كورانه ؛ احترام بيش از حد به اصطلاح به صلحاى قوم ، و به خود جرأت ندادن تحقيق در تاريخ زندگى و اخلاق و روحيات آنان ، همراه بحث و بررسى دقيق تمام جهات عصرى كه در آن مىزيسته‌اند ، بزرگ‌ترين عامل درماندگى مسلمانان و سرتفرقه و و عقب‌افتائگى جامعه‌ى اسلامى است .\r\nچهارده قرن بر تاريخ اسلام مىگذرد ؛ ولى وقايع حساس و اتفاقات مهمى كه عامل اصلى سير چنين تاريخى براى اسلام بوده به گوش همه‌ى مسلمانان كه اين تاريخ مربوط به آنهاست نرسيده است عوامل مختلف سياسى نيز نقش مهمى را در اين مورد به عهده داشته‌اند .\r\nامروزه بر كسى پوشيده نيست كه در هر جامعه و ملتى ، اعمال غرض و نفوذ ، و پيش‌برد مقاصد شخصى از راه دين بسى سهل‌تر و آسان‌تر و به نتيجه‌ى قطعى نزديك‌تر است . روى همين اصل ، تحريف مطالب ، خلق و اشاعه‌ى داستان‌هاى دروغ ، ساختن و پرداختن\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nموضوعات عارى از حقيقت ، وارونه نشان‌دادن حقايق ؛ خلق و ايجاد وقايع خلاف واقع ، همه و همه عواملى بوده‌اند كه در راه پيش‌برد مقاصد شخصى و اهداف سياسى در هر عصر و مملكتى به كار رفته‌اند و بدان وسايل ، اساس اختلاف و تفرقه‌ى بين مسلمانان هرچه بيشتر محكمتر شده و صاحبان قدرت و مقام براى پيشرفت مقاصد سياسى خويش در تحكيم اساس اين تفرقه و اختلاف از به كار بردن هيچ وسيله‌اى فروگذار نكرده‌اند .\r\nپس از گذشت سالها و قرنها ، و تمركز مضامين و داستانها و موضوعات ساخته و تحريف شده در اذهان و رسوخ آنها در عقايد و افكار و تحريف آنها سينه به سينه و نسلى به نسل ديگر ، سرانجام اوضاع و احوالى پديد آمده كه قرنهاست ملتها شاهد و ناظر آن هستند ، و تاريخى به وجود آمده كه افكار سليم در برابر آن سر بگريبان و براى بازيابى حقايق متحير و سرگردان است .\r\n\r\n2 - درمان\r\nاين انحراف از حقيقت تنها شامل تاريخ اسلام نيست ؛ هر ملت و مذهبى چنين تاريخى دارد . ولى قدر مسلم اين است كه حقايق از بين رفتنى نيستند ، و وسايل انحراف هر قدر هم كه قوى باشند ، باز هم نمىتوانند آن را بطور كلى از بين ببرند . اما در اين ميان چيزى كه فوق‌العاده اهميت دارد ، همت براى بازيابى ، يافتن و بيرون آوردن حق از ميان هزاران باطل و اعلام و اشاعه‌ى آن با دلائلى قاطع و دنيا پسند است ، كارى كه دانشمند گرانمايه آقاى سيد مرتضى عسكرى با تأليف كتاب معروف خود به نام « احاديث ام‌المؤمنين عايشه » انجام داده و راهى نو براى تشنگان وادى حق و حقيقت ارائه كرده است .\r\nمؤلف از خلال كتاب‌هاى متعدد تاريخ و حديث كه عموم مسلمانان جهان بر صحت و درستى آن‌ها متفقند ، با دلائلى قاطع و روشن كه جاى هيچ شك و ترديدى در آن‌ها نيست ، كتاب حاضر را كه بازگوى حقايقى از وقايع صدر اسلام است تأليف و براى قضاوت در دسترس عموم گذارده است .\r\nنگارنده ، كتاب مزبور را تحت عنوان « نقش عايشه در تاريخ اسلام » در آن زمان\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nكه به حكم مأموريت در بغداد به انجام وظيفه اشتغال داشتم ؛ بنا به اشاره‌ى مؤلف محترم ترجمه ولى چند سالى چاپ آن به عهده‌ى تعويق افتاد و گوئى خير در آن بود . زيرا كتاب حاضر در اين مدت از لحاظى چند بر اصل عربى آن ممتاز گرديد . و اين امتياز پس از توفيق ملاقاتى كه در تهران با مؤلف محترم دست داد ، بنا به خواهش نگارنده و موافقت ايشان شامل موارد زير است :\r\n1 ) شرحى را كه دانشمند ، استاد حنفى حامد داود به عنوان تقريظ مرقوم داشته‌اند ترجمه و پس از سخن مترجم نقل گرديد .\r\n2 ) حكمت تعدد زوجات رسول خدا ( ص ) به قلم مؤلف بر آن مزيد گرديد .\r\n3 ) بيشتر اشخاص و معاريفى كه به طور اختصار در حاشيه معرفى شده بودند در معرفى آنان شرح و تفصيلى وافى داده شد .\r\n4 ) معرفى عده‌اى از اعلام ، به علت نقش حساسى كه در مسير تاريخ اسلام داشته‌اند به طور مفصل و مشروح از حاشيه به متن منتقل گرديد .\r\n5 ) سورة تحريم به طور كامل با شرح علت نزول آن پس از داستان ماريه به طور اختصار اضافه گشته است .\r\nترجمة اين پيروى از شيوة پسنديدة مؤلف محترم ، بدون دخالت دادن عواطف و تعصب ، با كمال بىنظرى انجام پذيرفته ، و حقايق تاريخى بدون هيچ‌گونه دخل و تصرف و اظهار نظر و حب و يا بغضى ارائه شده است ، باشد كه اين خدمت ناچيز كه تا حد قابل ملاحظه‌اى بازگوى حقايق و علل مسير تاريخ كنونى اسلام است ، در پيشگاه حضرت احديت مورد قبول ، و نيز مقبول پسند ارباب علم و تحقيق قرار گيرد .\r\nاكنون كه جلد اول اين كتاب براى قضاوت در دسترس افكار عموم قرار مىگيرد ؛ رجاء واثق دارد كه روشنفكران و صاحبان بصيرت و كمال ، از اظهار نظر بىطرفانه و عارى از تعصب و جانب‌دارى از فرقه‌اى خاص ، نسبت به ارشاد و راهنمائى نگارنده مضايقه نكرده با انتقادات علمى صحيح و مستدل بوسيله ناشر - كه در مجلدات بعدى بخواست خدا منعكس خواهد گرديد - دِين خود را به جهان اسلام ادا خواهند فرمود\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدر خاتمه وظيفه خود مىدانم كه از دوست دانشمندم جناب آقاى محمد حسين مجاهد كه مشوق نگارنده در ترجمه اين كتاب بوده و زحمت مقابله آن را نيز تقبل فرموده‌اند سپاسگزارى نمايد .\r\n وَ ما تَوْفِيقِي إِلَّا بِاللَّهِ ، عَلَيْهِ تَوَكَّلْتُ وَ إِلَيْهِ أُنِيبُ \r\nعطا محمد سردار نيا\r\nتهران آبانماه 1346 هجرى شمسى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nقسمتى از مقدمهء دكتر حامد حنفى داود استاد ادبيات عرب در دانشكدهء عالى زبان قاهره\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nحقائق\r\n\r\nروش ابن‌مسعود در ارشاد\r\nراست‌ترين گفته‌ها كتاب خداست ، و طريقت رستگارى ، راهى است كه سرور ما محمد ( ص ) نشان داده . و بدترين كارها بدعت گذارى است ، و هر بدعتى گمراهى ، و پايان گمراهى آتش جهنم است .\r\nبا چنين بياناتى ، عبدالله مسعود « رضى اللهّ عنهّ » در بين اقران خود از صحابه ، و شاگردان خويش از تابعين آغاز سخن مىكرد و معالم دين را بازگو مىنمود .\r\nاو ، وقتى كه از علم سخن مىگفت ، قصدش عاليترين هدفى بود كه علماى دين و طالبان حقيقت ، فقط به دنبال حقايق رفته از گمراهى و گفتار نادرست دورى جسته‌اند . مىگفت دستيابى به حق ، جز از طريق راه‌يابى به دو اصل اساسى دين شريف اسلام امكان‌پذير نيست « كتاب خدا و بيانات پيغمبرش » كه اولى عالىترين و شريف‌ترين حقيقتى است كه در گذشته و حال و آينده بهتر از آن نيامده و اعتبارش پايمال نگرديده و نخواهد گشت .\r\nو چرا چنين نباشد ؟ درحاليكه از جانب خداى بزرگ نازل گرديده و بشر در مقابل شيوائى عبارات و حقائق تابناكش به عجز و ناتوانى خود اقرار داشته ؛ و قاطع‌ترين دليلى است بر پيامبرى محمد ( ص ) و دومى بيانات پيامبرى است درس ناخوانده و دانش نيندوخته ، بزرگوارى كه كتاب آسمانى از زبان او به گوش جهانيان خوانده شده و كسى كه هرگز از جانب خود چيزى نياورده و سخنى نگفته و دستورى نداده است مگر آنكه از سرچشمهء وحى الهى الهام گرفته باشد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسخنش از دل برمىخاست ، و آن جز سروش آسمانى ، كه خداى بزرگ به گوش دلش فرو مىخواند چيزى نبود ، ايزد در قرآن وى را ستوده ، و از سيرتش به نيكى ياد كرده و فرموده است : « تو . داراى اخلاقى عالى هستى « 1 » ! »\r\nبنابراين آنچه از اين دو مصدر معتبر سرچشمه گرفته باشد ، حقيقتى محض و آشكار است كه شك و ترديدى در آن راه نخواهد داشت . و هر چه كه از آن دو مصدر نيامده باشد ، دستخوش ارزيابى و انتقاد و خرده‌گيرى قرار خواهد گرفت و بر آن جرح و تعديل روا خواهند داشت و به زشت و زيبايش زبان بحث و انتقاد خواهند گشود . . .\r\nشايد خواننده‌ى بينا و تيزهوش ، هدف ما را از نقل سخنان آن صحابى جليل‌القدر كه بيان خويش را با چنان گفتار حكيمانه‌اى آغاز مىنمود دريافته باشد .\r\nاو ! هنگام بازگوئى معالم دين و تشريح قوانين مقدس اسلام ، بدينوسيله توجه شنونده را مستقيماً به كتاب خدا و سنت پيامبرش جلب ، و آنان را به پيروى از آن دو دعوت مىكرد . كتابى كه بر الفاظ و عبارات و ترتيب و صورت ظاهرش همگان متفقند و اختلاف و دو دستگى ندارند ، و سنت و روشى كه بايد بتواتر از مردانى پاك‌دامن و پارسا از پيامبر بزرگ رسيده باشد ، مردانى كه در سر آن نبودند تا دروغى به پيامبر اسلام بندد و خلافى به وى نسبت دهند !\r\n\r\nحق و طرفدارى آن را بشناسيم\r\nمطلب ديگرى كه از آن گفتار حكيمانه و صادقانه دستگير ما مىشود اين است كه اين دو مصدر با اين كيفيت از هر چون و چرائى مصون و محفوظ بوده راه انتقاد و جرح و تعديل برويشان بسته است در حالتى كه به غير از آنها دستخوش ارزيابى است ، كه ما به كمك عقل و راهنمايى خرد درباره‌ى آن‌ها حكم صادر مىكنيم ، و با بحث و انتقاد به صرافى آن‌ها مىپردازيم ؛ تا درست را از نادرست ، و گوهر را از خرمهره ، و حقيقت را از دروغ بازشناسيم ، و در اين راه ، در برابر مصادر و گويندگان آن‌ها - گرچه در جامعهء اسلامى صاحب مقام و منزلتى ، و در بين مردم داراى شأن و شوكتى باشند\r\n\r\n\r\n","description":"","footnote":"\r\n( 1 ) - سوره قلم آيه 4 . . .  إِنَّكَ لَعَلى خُلُقٍ عَظِيمٍ  . . .\r\n","page_name":" 14 ","page_number":14},
  {"content":"\r\n\r\nبه خود بيمى راه نخواهيم داد ولو اينكه از اصحاب رسول خدا ( ص ) باشند ، چه هدف ما پىجويى از حق و حقيقت است و بس . زيرا اصحاب رسول خدا « رضى الله عنهم » از نظر عدالت و فراگيرى و دقت در حفظ و نگهدارى عين الفاظ و عبارات پيامبر خدا ؛ همه در يك سطح نبوده و چه بسا كه چون ساير افراد بشر دستخوش نسيان و فراموشى و يا مرتكب خطا و لغزش گرديده‌اند ، پاره‌اى از آنان در بازگو كردن سنت رسول خدا ، راه حقيقت طى كرده و جمعى دچار لغزش و اشتباه گشته‌اند . بعضى با حافظه‌اى قوى و برخى فراموش‌كار ، جمعى با ايمان و عقيده‌اى ثابت ، و گروهى سست عقيده و متشتت ، عده‌اى به رسول خدا مخلص و فدائى و بالاخره در مقابل آنها جمعى منافق و دورو بوده‌اند ! ! .\r\nقرآن خود مؤيد اين نكته است ، آنجا كه مىفرمايد : « بعضى از باديه نشينانى كه اطراف شمايند منافقينند و بعضى از اهل مدينه نيز ، در نفاق فرو رفته‌اند ؛ تو آنها را نميشناسى ؛ ما آنان را مىشناسيم ؛ دو بار عذابشان خواهيم كرد ؛ سپس به عذاب سختى كشيده مىشوند « 1 » »\r\nبا اين وضع صدر اسلام ؛ ما نمىتوانيم ، بطور كلى اصحاب را به يك چشم بنگريم و عقيدهء خود را دربارهء پرچمداران صدر اسلام پاك بگردانيم ، چه بشر از دير باز كه بر روى زمين پديد آمده و اجتماعاتى تشكيل داده از مظاهر بشريت ؛ از اعلا مرتبهء پاكدامنى و بسط عدالت تا ادنى درجهء دو روئى و نفاق و كارشكنى خالى نبوده است . قرائن تاريخى و آمارهايى كه از بررسى احوال و اجتماعات مختلف به دست آمده - از پيدايش آدم تا كنون اين نظريه را تأييد كرده است ، جز آنكه ناموس تطور در اجتماعات دينى و شيوهء دعوت به راه حق در شخص محمد ( ص ) و ياران او به درجهء كمال رسيده ، زيرا پيامبرى چون او ؛ قانونى پرارج و استوار نياورده ، و ياران هيچ رسولى از نظر پايمردى در دين و كثرت نفرات به پاى ياران حضرتش نرسيده است . . .\r\nاما اين افتخار كه تنها از راه مصاحبت و همدمى با حضرتش بهر حال شامل حال يارانش گرديده و بدن وسيله مقام و جلالى كسب كرده‌اند ، مانع آن نبوده\r\n\r\n\r\n","description":"","footnote":"\r\n( 1 ) - سورهء توبه آيهء 101  . . . وَ مِمَّنْ حَوْلَكُمْ مِنَ الْأَعْرابِ . . . \r\n","page_name":" 15 ","page_number":15},
  {"content":"\r\n\r\nاست تا در بين آنان عده‌اى وجود داشته باشند كه در دستورهاى آن حضرت اعمال غرض و اخلال كرده ، به انجام دستورها و شريعتش پاىبند نباشد . روى اين اصل دليلى وجود ندارد كه سران و پيش‌قدمان در اسلام را تنها به حكم همدمى با رسول خدا از قانون كلى نقد و تحقيق مستثنى شماريم ، چه همهء آنها از نظر عدالت هم‌سنگ نبوده‌اند ؛ همچنانكه بر خلاف تمايلات و اصرار شديد رسول خدا در ارشاد و راهنمائى كافهء بشر به شاهراه هدايت و كمال ، گروهى يافت مىشدند كه اسلام در قلوبشان راه باز نكرد ، و مخصوصاً جمعى بودند كه كفر و نفاق را پشت ماسك اسلام پنهان كرده بودند ! !\r\nقرآن به انديشه‌هاى عالى رسول خدا و علاقهء شديد و صادقانهء در ارشاد مردم به راه حقيقت گوياست و در موارد مختلف از اين طرز تفكر و آمال مقدس او ياد كرده است . در جائى مىفرمايد : « پند بده كه تو فقط پند رسانى و بر آنها تسلط ندارى « 1 » . » و در جاى ديگر : « تو هر كه را دوست بدارى هدايت نمىكنى ، بلكه خدا است كه هر كه را بخواهد هدايت مىنمايد « 2 » . » و يادآورى كن آنها را ، كه وظيفه تو تذكر و يادآورى است « 3 » .\r\nو دهها امثال اين آيات كه اصرار و ابرام اين مصلح بزرگ بشريت ؛ و ميل و علاقهء شديد آن حضرت را به هدايت و راهنمائى عموم مردم ، به ويژه رحم و شفقت آن پيامبر الهى را نسبت به آن دسته از مردم كه هنوز در گمراهى سرگردان و افتخار بصيرت به راه حق شامل حالشان نشده ، و از گروه رهروان طريق حق جدا مانده‌اند مىرساند . . .\r\n\r\nتكيه گاه اسلام\r\nهمهء اين مراتب ، اين قسمت را در نظر ما روشن مىسازد كه عظمت و جلال اسلام بر مبناى قوانين و تعاليم آن متكى و استوار است نه پيروان آن . و اين بزرگى\r\n\r\n\r\n","description":"","footnote":"\r\n( 1 ) سورهء غاشيه آيهء 21 . . .  فَذَكِّرْ إِنَّما أَنْتَ مُذَكِّرٌ  . . .\r\n( 2 ) سورهء قصص آيه 156 . . .  إِنَّكَ لا تَهْدِي مَنْ أَحْبَبْتَ  . . .\r\n( 3 ) سورهء اعلى آيه 9  فَذَكِّرْ إِنَّما أَنْتَ مُذَكِّرٌ \r\n","page_name":" 16 ","page_number":16},
  {"content":"\r\n\r\nو شوكت زائيده تأييد و پيروى مردم از آن نيست تا احيانآً بتوانند در خرابى و از بين بردن آن اقدام نمايند .\r\nمن خود عقيده دارم كه اگر دنيايى به جنگ و ستيز با اسلام برخيزند ؛ و به نابودى آن كمر همت بسته يك صدا شوند ؛ نخواهند توانست از جلال و عظمت معنوى آن خردلى بكاهند .\r\nهمچنان كه اگر جهانى در تأييد و بزرگداشت آن متفق شوند ، ذره‌اى بر عظمت و بزرگى آن نخواهند افزود . چه رمز اسلام در اصول عالى آن و سر اين اصول در خود آن نهفته است نه در سيماى پيروان آن ؛ و اين نكته‌اى است كه جز دانشمندان و علماى حقيقى كسى آن را در نيابد . و لذا اگر پيش قدمان در اسلام و اصحاب رسول خدا مورد بحث و انتقاد قرار گيرند ، و محققين ، زندگانى ، و رفتار و گفتار ، آنان را جزء به جزء مورد تجزيه و تحليل قرار دهند تا صالح و طالح را به عالم اسلام معرفى نمايند ، به هيچ روى به اسلام و حقيقت معنوى آن خللى وارد نمىگردد . بلكه اسلامى كه خود سنك بناى عدالت در احكام ، و برابر بودن تمام افراد بشر را در پيشگاه قانون اعلام مىدارد چنين انتقاد و بررسى را جايز مىشمارد ؛ و مخصوصاً در بازيابى حقيقت و رهبرى مردم بسر منزل هدايت چنان بحث و تحقيق و انتقادى را مصرانه دستور مىدهد .\r\nچرا دور برويم ! مصلح بزرگ عالم بشريت ؛ محمد ( ص ) در ضمن راهنمائىهاى حكيمانهء خود ، بطور مستقيم و غير مستقيم ما را تشويق نموده كه فقط بدنبال نفس حقيقت رفته ، حق را تنها براى اينكه حق است ، و صرف نظر از افراد بپذيريم و از آن پشتيبانى كنيم ، گرچه بسود فقير و درمانده‌اى باشد ، و عليه باطل و تباهى قيام نمائيم ولو بزيان شخص شريف و برجسته‌اى تمام شود . و در اجراى حدود الهى فرقى بين شريف و وضيع نگذاريم .\r\n\r\nمحمد ( ص ) و اجراء عدالت\r\nدر احاديث صحيحه آمده است « اسامه بن زيد » كه خود و پدرش نزد رسول خدا گرامى بودند روزى از حضرتش شفاعت كرد تا يكى از زنان اشراف قريش كه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمرتكب دزدى گرديده بود ! از اجراى حد شرعى معاف گردد . ولى آن مصلح بزرگ و پيامبر الهى از اين كه قانون دربارهء آن زن اجراء نگردد از قبول شفاعت « اسامه » خوددارى كرد و گفتهء مشهور و جاويدان خود را در اين زمينه به زبان آورد و فرمود : اى مردم گذشتگان شما ، همه چيز خود را به باد دادند ! آنان چون شخصيت شريف مرتكب دزدى مىگرديد رهايش مىكردند ، و دزد ضعيف گمنام را به سختى مجازات مىنمودند !\r\nبخداى سوگند ! اگر فاطمه دختر محمد مرتكب دزدى گردد ؛ دستش را خواهم بريد !\r\nبا چنين بيانى قاطع رسول خدا ( ص ) ، بنيان‌گذار مبانى عدالت و مساوات از تعطيل حدود الهى در مورد آن بانوى مخزومى و شريف‌زاده خوددارى نمود . با وجودى كه او در قوم خويش داراى شأن و مقام و نسبى شريف و عالى بود ! . . . « 1 »\r\nبدين ترتيب پيامبر خدا ؛ اختلافات طبقاتى را صدها سال پيش از آنكه فلاسفهء كمنيزم در صدد از بين بردن آن برآيند ملغى كرد . حضرتش در آن هنگام كه قانون عدل و مساوات را ابلاغ فرمود ، همهء مردم را در پيشگاه آن يكسان معرفى كرد ، خود درماندگان و بىپناهان پرهيزكار امت را عليه ستمكاران قوى و سرشناس يارى مىفرمود .\r\nاين قانون به طور وضوح ، در قرآن و احاديث قدسى و احاديث نبوى آمده است . در قرآن مىفرمايد : « اى مردم ! ما شما را از يك مرد و زن بوجود آورديم و شما را جمعيت‌ها و طائفه‌ها قرار داديم تا يكديگر را بشناسيد ، گرامىترين شما نزد خدا پرهيزكارترين شما است . « 2 » »\r\nو در حديث قدسى آمده : هر كه فرمان مرا به كار بندد ، جايگاهش بهشت است ولو بنده‌اى حبشى باشد . و آنكه سر پيچى كند ، نشيمن‌گاهش آتش دوزخ است ، گرچه بزرگى از قريش بشمار آيد . غالب احاديث شريف پيامبر اسلام نيز نمودار بارزى از كمال انسانيت و عدالت را در بردارد .\r\n\r\n\r\n","description":"","footnote":"\r\n( 1 ) صحيح مسلم 5 / 114 .\r\n( 2 ) سورهء حجرات آيه 13 . . .  إِنَّ أَكْرَمَكُمْ عِنْدَ اللَّهِ أَتْقاكُمْ  . . .\r\n","page_name":" 18 ","page_number":18},
  {"content":"\r\n\r\n\r\nدوستان دور و نزديك محمد ( ص )\r\nرسول خدا آنجا كه از آينده سخن مىگويد ، و حجاب از چهرهء پيش‌آمدها برمىدارد ، پس از خود اصحاب خويش را چنين توصيف مىكند ، كه برخى از آنان به نحوى شايسته راه حق را در پيش مىگيرند و جمعى منحرف مىگردند . پاره‌اى عليه حق برمىخيزند ، و گروهى سركشى و ستمگرى پيشه خواهند گرفت .\r\nعمار را مخاطب ساخته ؛ فرمود ؛ « اى عمار ! ترا گروهى ستمگر و سركش از دين خواهند كشت ! » به على مىگويد : اى على ! بدبخت‌ترين گذشتگان و آيندگان را مىشناسى ؟ . على در جواب مىگويد : خدا و رسولش بهتر مىدانند . پيغمبر خدا مىفرمايد : بدبخت‌ترين گذشتگان ، آن كس بود كه شتر قوم ثمود را پى كرد ، و بدبخت‌ترين آيندگان كسى است كه ترا مىكشد « 1 »\r\nهمهء اين‌ها نمودارى از اين است كه ببىشك و ترديد ؛ اصحاب آن حضرت از نظر درجه و مقام چون ساير مردم متفاوتند ؛ جمعى به اعلا مرتبه‌ى از كمال و تقوى و انسانيت رسيده ، و برخى در قعر پستى و تباهى باقى مانده‌اند و همگى در پناه درك صحبت رسول خدا گوى افتخار را نربوده و به حقيقت كمال راه نيافته با يكديگر مساوى نيستند .\r\nبا ين حال ، آيا اين قانون ، كه اصحاب و ساير مردم در پيشگاه دين اسلام مساويند و برترى و شدن بستگى به درجهء پرهيزگارى و اجراى دستورهاى مقدس اسلام دارد ، كافىترين دليل براى آن دسته از مردم كه هنوز طريق احتياط را از دست نداده‌اند نيست تا اجازهء بحث و انتقاد اصحاب رسول خدا را صادر نمايند ؟ !\r\nصحابى ؛ مادام كه طريق حق نسپرده و به قانون مقدس اسلام سر فرود نياورده است ، تنها درك صحبت پيغبر به او سودى نمىرساند . همچنان كه مردم اين زمان را با وجودى كه فاصله‌اى بعيد و زمانى بس دور و دراز بين آن‌ها و رسول خدا واقع است ، اگر اصول مقدس او را نيكو درك كنند و اسلام در تار و پودشان ريشه كند ، عدم درك صحبت حضرتش به آنها زيانى وارد نمىسازد .\r\nدر واقع چه بسيارند كسانى كه به صورت نزديكند و در معنى دور ، و چه\r\n\r\n\r\n","description":"","footnote":"\r\n( 1 ) الامامه و السياسه ابن‌قتيبه 1 / 119 ط . قاهره .\r\n","page_name":" 19 ","page_number":19},
  {"content":"\r\n\r\nبسيارند اشخاصى كه به ظاهر دورند و به معنى نزديك . به عقيد . من ، ما و اصحاب رسول خدا صلى الله عليه ( و آله ) و سلم در دعوت به حق ، و لزوم تبليغ شرايع عالى اسلام يكسان و برابريم .\r\nآرى ! بزرگترين امتيازى كه ياران رسول خدا از درك مصاحبت حضرتش برخوردار گرديده‌اند ، بهره‌گيرى از ديدار شخص پيغمبر ، و اخذ دستور مستقيم از صاحب شريعت بوده است . و بايد توجه داشت كه اين امتياز از دو صورت خارج نيست ، يكى نعمتى است بزرگ از درك مصاحبت و كسب دستور مستقيم و بىواسطه از شخص پيغمبر خدا ؛ و ديگرى قاطع‌ترين دليل و حجتى است براى شخص صحابى .\r\nچنانچه تنها درك صحبت پيغمبر مايهء جلب شفاعت آن حضرت در روز رستاخيز ، و يا باعث آن مىبود كه صحابى را از تير بحث و انتقاد سپر شوند ؛ و او را در شدائد و گرفتاريها و انقلاب ايام مصون دارد ، تا مانع صدور حكم له يا عليه او از جانب مسلمانان شود ؛ هرگز رسول خدا ان بيان تاريخى و جاويد خود را به جگر گوشهء خويش فاطمه زهرا خطاب نمىكرد ، كه : اى فاطمه دختر رسول خدا ! آنچه مىخواهى از من بپرس ، كه در پيشگاه عدل الهى دختر پيغمبر بودن ترا سودى نميرساند ! ! « 1 »\r\nآن حضرت اين بيان تاريخى را آنروزى رو در روى دخترش فرمود كه اين آيه از جانب خدا بر او نازل گرديد : و انذر عشيرتك الاقربين . آرى ! اصول عاليه‌اى كه پيامبر خدا در عدل و مساوات نهاده به همهء مردم هنگام اجراى حدود صدور احكام يكسان مىنگرد .\r\n\r\nنويسندهء كتاب از نظر دكتر حامد حنفى داود\r\nچندى پيش دانشمند محقق آقاى مرتضى عسكرى كتاب خود « احاديث ام‌المؤمنين عايشه » را به علماء و پژوهندگان حقايق عرضه داشته است ؛ او مخصوصاً كتاب خود را به دو دستهء مخصوصى از خوانندگان كه سراپاى وجودشان جوياى\r\n\r\n\r\n","description":"","footnote":"\r\n( 1 ) اين حديث ، از جمله احاديثى است كه از عايشه ام‌المومنين روايت شده ، و مورد بحث و بررسى مؤلف محترم قرار گرفته كه انشاا الله در مجلدات بعدى همين كتاب به نظر خوانندگان خواهد رسيد . ( سردارنيا )\r\n","page_name":" 20 ","page_number":20},
  {"content":"\r\n\r\nحقيقت ، و به تمام قلب خواهان درك فلسفهء تاريخ اسلام و بينائى به علل ، و تاريخ تشريع ، و اصول آن مىباشد تقديم داشته است . او هنگامى به اين بحث و تحقيق پرداخت كه در مقابل خود ، پيراون زندگى ام‌المؤمنين عايشه ، مدارك غير قابل ترديدى را مشاهده كرد كه با توجه ، و اتكاء به همان مدارك ، تنها براى ارائه حق و حقيقت ، آزادانه افكار و عقيدهء خود را ارائه كرده است .\r\nگرچه همين حق‌گوئى و حقيقت‌طلبى خود از نظر كوتاه فكران ، و آنان كه انتقاد و صدور حكمى را به هر اسم و رسمى كه باشد عليه هر يك از اصحاب جرمى نابخشودنى است ، چه انان هر دستهء از اصحاب را تا حدى كه خود معين كرده‌اند قابل بررسى و بحث مىشمارند . . .\r\nآقاى عسكرى در اين كتاب به تمام معنى روش محققين و صرافان ، مورد بحث و بررسى علمى خود را بر مبناى نظم و ترتيب و دقت قرار ميدهد ، و در مقدمهء آن مشاكل و موانعى را كه بر سر راه جويندگان حقيقت خودنمائى مىكند شرح داده است .\r\nاز جمله اينكه ممكن است محققى پاىبند عواطف و احساسات خويش باشد و دسته‌اى را بر د ستهء ديگر و شخصى را بر شخص ديگر بر مبناى تعصّب برترى دهد ؛ در حالى كه حقيقت بر خلاف آن باشد . و يا اينكه مغرض باشد و حق را بلطائف الحيل مكتوم و پوشيده دارد . اين شيوهء بعضى از نويسندگان است كه مىكوشند تا بين دو رأى مخالف توافقى ايجاد نمايند . البته اين توافق ظاهراً خوش‌آيند است ؛ ليكن قدر مسلم اين است كه حق در دو جنبهء متناقض و دو رأى مخالف جمع نخواهد شد .\r\nآقاى عسكرى توانسته است سلسله مباحث خود را از اين قبيل عيوب كه بر سر راه بحث و تحقيق هر محققى خودنمائى مىكند بدور دارد ، هدفش مشخص بوده و در تعقيب آن از موضوع خارج نشده و دايره مدار كارش را اشخاص و مقاماتى كه داشته‌اند قرار نداده . بلكه هدف اصلى را كه فقط پىجوئى از حق و حقيقت بوده است تعقيب كرده است .\r\nبعلاوه ؛ وى توانسته است كه عواطف و احساسات خود را كنار گذارد ، و تنها عقل را در حكمى كه ميدهد دست گشاده رها سازد ؛ از تعصب كور كننده و گمراه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nسازنده اجتناب ورزد ؛ و در پيشبرد دسته‌اى بر دستهء ديگر علاقه نشان ندهد حتى اگر يكى از آن دو دسته مذهب وى باشد . اغراق نيست اگر گفته شود ؛ آقاى عسكرى در نحوهء بحث و تحقيق خود ؛ قاعده‌اى متين و استوار نهاده است . چيزى كه در اين كتاب بيشتر از صورت ظاهرش محققين را به خود جلب مىكند ، و تمجيد و تحسين آنان را بر ميانگيزاد اينست كه وى توانسته است در آن ، قانون كلى را عملًا در بحث علمى خود رعايت كند و احاديث ام المؤمنين را با حزم و احتياطى كامل تجزيه و تحليل نمايد و حقيقت را با تمام مظاهرش آشكار سازد . . .\r\n\r\nقتل على ( ع ) و شكر عايشه\r\nقرائن تاريخى ما را وا ميدارد كه در پاره‌اى از احاديث ام‌المؤمنين شك و ترديد نمائيم ، از قبيل احاديثى كه از خلافت شيخين - بدون آنكه نامى از على ببرد - سخن مىگويد ، همچنين احاديثى كه شامل فضائل شيخين و عثمان و روش على است ، چه در آنها بى شك عاطفه و علاقه ، نقش مهمى را ايفا كرده است زيرا مقام وى نسبت به ابوبكر مقام پدر و فرزندى بوده است همچنانكه سخنش در حق عمر با بيانش دربارهء على - كه رقيب ابوبكر و عمر به حساب مىآمد - فرق فاحش دارد ! از طرفى قيام او عليه عثمان ، و تحريك مردم بريختن خون او ، و سپس قيام به نام خونخواهى از وى دليل ديگرى است كه ما را وا ميدارد كه گفته‌هايش را بديده شك و ترديد بنگريم .\r\nهمچنين اقداماتى را كه بر ضد على نمود ، و كمكهائى را كه به شمنان وى كرد ! دست يكى كردن با طلحه و زبير كه عهد و پيمان خود را با على شكستند ! بر پا نمودن آتش جنگ جمل . . . خود نمودار بارزى از كينه و عداوت ديرينهء او با امام پرهيزكارى چون على است كه بدان وسيله اختلاف و تفرقه بين گروه مسلمانان ايجاد نمود ! از على رنجى بر دل داشت كه او را آرام نمىگذاشت حتى در ان هنگام كه خبر كشته شدن امام را شنيد سجدهء شكر به جاى آورد و به اين بيت تمثل جست .\r\n فالقت عصاها و استقر بها النوي * كماقر عيناً بالاياب المسافر ! ! « 1 » \r\nهر يك از احاديث او وابسته به يكى از اين قبيل وقايع مهم تاريخى است كه در برابر آن بايستى جانب حزم و احتياط را رعايت نمود ؛ و صرفنظر از شخصيت\r\n\r\n\r\n","description":"","footnote":"\r\n( 1 ) ااز تكاپو باز ايستاد و آرام گرفت همچنانكه ديده مسافر به زادگاه‌اش روشن شود .\r\n","page_name":" 22 ","page_number":22},
  {"content":"\r\n\r\nاو ، و تمايلات خود ؛ دست‌يابى به حقايق را وجههء همت ساخت .\r\nاز طرفى صحابى نيز چون ديگران حق دارد كه در فتوى و اجتهاد خود دچار لغزش و خطا گردد . چه آدمى - هر كه باشد - مادام كه به رأى و سليقهء خود عمل مىكند ، ممكن است كه دستخوش خطا و يا صواب گردد ، اما محقق اين حق را ندارد كه عقل و درايت را كنار گذاشته در برابر شخصيت بزرگان ، خود را كوچك سازد و حقايق را كتمان كند ، اجازه ندارد كه نظريات و اجتهادهاى خطا و صواب را از نظر ارزيابى ؛ همه را يكسان بشمارد ، بلكه ضرورى است كه به تمام معنى حقيقت را بيان نمايد .\r\nهمچنين ، مادام كه حق دهيم هر مجتهدى امكان دارد كه دچار لغزش و اشتباه گردد ؛ و در پيشگام عدل الهى باز خواست خواهد شد ، ام‌المؤمنين نيز از اين قاعده مستثنى نخواهد بود و به او ظلمى نرفته است . بلكه ستم از نظر روش علمى و تحقيقى هنگامى است كه دربارهء على و عايشه مغرضانه قضاوت كنيم و ان دو را از جنبهء عدالت يكسان به حساب آوريم ؛ و على رضى الله عنه را كه در اجتهاد راه صواب پيمود « 1 » با ديگر كسانى كه در اجتهاد خود خطا كرده‌اند - مانند عايشه و معاويه و ديگران از اصحاب كه با امام على به معارضه برخاسته و از در مخالفت در آمده‌اند - يكسان بشماريم .\r\n\r\nعلى ( ع ) خدا را ناظر خود مىدانست\r\nعلى رَضِى اللهَ عَنْهُ نه از ان جهت كه باب مدينهء علم ، و يا وصى محمد ( ع ) است ؛ همچنين نه از آن روى كه با قدرت و صراحت لهجه حق مىگفت و در پاى آن ايستادگى مىكرد و اين دين از او نيرو گرفته و قوامى يافته است . نه . صرف نظر از همهء اينها ، وى به تمام معنى جامع جميع صفات كمال بوده است .\r\nچيزى كه على را بالاتر از همه قرار داد اين بود كه وى همواره خدا را در كردار و گفتار خود ناظر و مراقب مىدانست و در مقابل مصالح مسلمانان بر خويشتن سخت مىگرفت و منافع عمومى و دنياى جامعه مسلمين را بر منافع و دنياى خويش ترجيح مىنهاد . در دوران خلافتش ، عاليترين مراتب انسانيت ، و كمال يك فرد بشر در اين مقام و منزلت در نظر آدمى مشخص مىگردد .\r\n\r\n\r\n","description":"","footnote":"\r\n( 1 ) مؤلف در بحث اجتهاد در كتاب « مقدمهء مرآه العقول » اين مسئله را بررسى نموده است ،\r\n","page_name":" 23 ","page_number":23},
  {"content":"\r\n\r\nاو ! در اين دورهء بخصوص ، از حيث خوراك و پوشاك ، عدالت در احكام ، گوشه‌گيرى از مظاهر فريبندهء دنيا ؛ نمونهء كاملى بود .\r\nديگران براى دستيابى به مقام خلافت كوششها كردند ، در حالى كه خلافت خود به سوى على شتافت . ديگران مصالح خود و بستگان خود را به مصالح عامه ترجيح مىنهادند ، در صورتى كه او ؛ منافع عموم را بر مصالح خويش و نزديكانش مقدم مىشمرد . . .\r\nعلى در آنهنگام كه در كوفه بود ، عقيل‌بن‌ابىطالب به خدمت برادر پيوست . على به او گفت :\r\n- اى برادر ! خوش آمدى ؛ براى چه به كوفه آمده‌اى ؟\r\n- حقوقى كه مىگيرم كفاف معيشت ما را نمىكند ، با سنگينى مخارج در مدينه ، در زير بار قض گران از پاى درآمده‌ايم ، . . . آمده‌ام تا به وضع ما برسى و مرا دريابى !\r\n1 - به خدا سوگند ! كه من جز حقوق خود چيزى ديگر ندارم ، صبر كن ، چون موقع پرداخت ان رسيد آن را به تو مىبخشم ! !\r\n- از حجاز تا به اينجا ، تنها به اميد گرفتن حقوق تو آمده‌ام ؟ ! سهميه تو چه دردى از من دوا مىكند ؛ و كدام گرفتارى مرا رفع مىسازد ؟ ! ! امام پرهيزكار در پاسخ برادر گفت :\r\n- مگر غير از آن چيزى از مال دنيا نزد من سراغ دارى ؟ يا بدان اميد نشسته‌اى كه خداى مرا در ازاى صلهء رحم ؛ و بخشيدن مال مسلمانان به تو در آتش جهنم بسوزاند ؟ ؟ ؟ « 1 »\r\nبى هيچ ترديد ، عقيل كه عدل و داد امام پرهيزكارى چون على را توانائى نداشت ، به خدمت معاويه كه بين حلال و حرام تفاوتى نمىگذارد ، و بيت‌المال مسلمانان را ملك شخصى خود مىانگاشت ، پيوست !\r\nاين واقعه خود ما را به شخصيت على ، و درجهء پرهيزكارى او ، و پايهء ترجيح منافع عمومى بر مصالح شخصى خود و بستگانش رهنمون است .\r\nبجرأت مىتوان سوگند خورد كه جز شخص على ، هيچكس از اصحاب به اين\r\n\r\n\r\n","description":"","footnote":"\r\n( 1 ) الامامه و السياسه ابن‌قتيبه دينورى .\r\n","page_name":" 24 ","page_number":24},
  {"content":"\r\n\r\nحد از مراتب عالى انسانيت و كمال نرسيده است . چه خودش از صميم قلب اين گفتهء مشهور و جاويدان خود را بيان داشته : «\r\nيا دُنيا غُرّي غَيْري !\r\n» اى دنيا ديگرى را بفريب !\r\n\r\nعلى و كرسى خلافت !\r\nگمان نمىكنم صحابئى باشد كه در فتوى و اجتهاد او جاى تأمل ، و اظهار نظر نباشد ، جز على ، كه در اجتهادش كمترين خدشه و محل ايرادى نيست . اين موضوع را من با كمال جرأت مىگويم ؛ و تمام دقايق سياسى كه در اسلام بوقوع پيوسته گواه بر اين مدعا است .\r\nعمر در امر خلافت مداخله كرد و در نتيجه ابوبكر بر مسند ان تكيه زد ! او در فتواى خود اين دليل را آورد كه جلو بروز فتنه و آشوب را گرفته است ! پس از ابوبكر خود مسئوليت ان بار سنگين را به عهده گرفت و بارها به اشتباه خود در فتوائى كه در امر خلافت ابوبكر داده بود اعتراف كرد ! و در آن هنگام كه بعضى از اصحاب پيرامون بيعت با فرزندش عبدالله با وى سخن گفتند ، او پاسخ داد : خاندان عمر را كافى است كه يك تن از آنها مسئول واقع شود ؛ و در پيشگاه عدل الهى دربارهء امت محمد ( ص ) مورد بازخواست قرار گيرد .\r\nاما على ، در برابر شيخين ، و امر خلافت اين دليل را آورد كه او بر امر مهم‌ترى مشغول بوده و تجهيز بدن رسول خدا صلى الله عليه ( و آله ) و سلم را به عهده داشته است « 1 » .\r\nاين بزرگترين ايرادى بود كه همواره به ابوبكر و عمر گرفته مىشد ، و على را در برابر آن دو ؛ صاحب حق جلوه مىداد .\r\nعبدالرحمن‌بن‌عوف نيز در انتخاب خليفه بعد از عمر ، بين على و عثمان كه جزو\r\n\r\n\r\n","description":"","footnote":"\r\n( 1 ) روى اين اصل على در سقيفهء بنى ساعده حضور نيافته و ابوبكر و عمر ، شتابزده و در غياب وى دست به كار انتخاب خليفه شده بودند و اگر آنها صبر مىكردند تا بدن رسول خدا به خاك سپرده مىشد ، و على در جمع آنان حضور مىيافت ، شايد چنين وقايعى هرگز پيش نمىامد ! و تاريخ اسلام مسير ديگرى را مىپيمود ! ( سردارنيا )\r\n","page_name":" 25 ","page_number":25},
  {"content":"\r\n\r\nشش نفرى بودند كه عمر كانديداى خلافت كرده بود ، نظر داد و وظيفهء خليفه را به فتواى خويش مشخص كرد و به آن دو ابلاغ نمود . و با اينكه مىدانست على زير بار اجتهاد او نخواهد رفت ، قبول شرائط خلافت را نخست به وى پيشنهاد كرد !\r\nعلى انجام ان وظيفه را ، تا سر حد امكان و توانائى ، و حصول اطمينان و آرامش وجدان خويش در پيشگاه خدا و رسولش پذيرفت . اما عثمان براى اينكه خلافت از چنگش نگريزد ، تمام آن عهد و پيمان را صرفنظر از قدرت و توانائى خويش ، و بلاشرط قبول كرد .\r\nعلى در پذيرش شروط پيشنهادى فرزند عوف ، به رضايت خدا و پيغمبرش ، و مصالح مسلمانان حريص‌تر بود تا به دست آوردن منصب و مقام خلافت و فرمانروائى . در صورتى كه عثمان ، توجه و علاقه‌اش بيشتر به منصب خلافت بود تا چيز ديگر ، و خدا داناترست از اينكه عثمان در به دو امر ، خود بصيرت كامل در امرى كه با آن مواجه شده بود داشت ، و يا اينكه بعدها در او ايجاد شده است . چه اين موضوع از امور نفسانى است و ما نمىتوانيم دربارهء آن حكمى صادر نمائيم و استدلال ما فقط به ظواهر آن است .\r\n\r\nفتواى تاريخى عايشه\r\nعايشه در ابتدا با خلافت عثمان موافقت كرد و آن را تأييد نمود . سپس از وى روى بگردانيد و عليه او فتوى داد روى اين اصل اجتهادش قابل اطمينان نيست . در حالى كه على با وجود اقامه دليل و برهان در برابر رقابت او در امر خلافت ، همچون عايشه با عثمان به ستيزه و خلاف برنخاست .\r\nپس از اينكه عثمان كشته شد ، على بيعت طلحه و زبير را جز در مسجد و در مقابل همهء مردم نپذيرفت و آن وقت كه او را به خلافت مجبور كردند در مسجد بر پاى خاست و چنين گفت :\r\n« من از خلافت بر شما بيزار بودم ، ولى شما جز به حكومت من رضا نداديد . اين را بدانيد كه من هيچ كارى را بدون صوابديد و صلاح شما انجام نخواهم داد . كليدهاى بيت‌المال شما نزد من است ولى هرگز درهمى جز به رضايت شما از آن\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبر نمىدارم ! . . . آنگاه پرسيد آيا به چنين امرى رضايت داريد ؟ مردم بانگ برداشتند آرى ! آنگاه گفت : « بار خدايا بر آنها گواه باش ! » پس از آن خلافت را پذيرفت .\r\nعلى نظرى صائب داشت ، و به اين ترتيب بهانه‌اى براى مردم باقى نگذارد . چه آنها بودند كه وى را به قبول خلافت مجبور كردند ، نه اينكه خود ، خواهان آنباشد . پس هر كس كه شانه از زير بار مسئوليت خود خالى كرد و از در مخالفت با على درآمد ؛ خود خيانتكار و مجرم است و آنكه به او وفادار ماند مؤمن و راستگو است .\r\nعايشه براى بار دوم ذست به اجتهاد زد ؛ و آن هنگامى بود كه به عنوان خونخواهى از كشندگان عثمان قيام كرد ، و با طلحه و زبير كه پيمان خود را با على شكسته و بيعتى كه از وى به گردن داشتند زير پا گذارده بودند رسماً همكارى نمود . اين اقدام مغرضانه نشان داد كه نظرش خالى از شائبه غرض‌ورزى نيست ؛ تا جائى كه مردم گفتند او براى خونخواهى عثمان قيام نكرده بلكه قصدش ايجاد تفرقه و خلاف بين مسلمانان ، و پراكنده ساختن مردم از پيرامون على است . حتى اگر كسى ديگر به جاى على بود ، او هرگز به چنين اقدامى دست نمىزد .\r\n\r\nنامهء تاريخى ام‌سلمه به عايشه\r\nاقدام عايشه به جنگ با على دومين شكافى بود كه پس از اقدام عمر در امر خلافت در بناى اسلام رخ داده است . ما اين را از پيش خود نمىگوئيم و يا غرض خاص انگيزهء ما در اين مطلب نيست . بلكه اينها حقايق غير قابل انكارى است كه سران عدول قوم ؛ و مورخين شهير بى نظر بر آن متفقند !\r\nعمل عايشه مايهء نفرت طرفداران حق و حقيقت ؛ از زمان صحابه تا كنون گرديده است . شاهد بر اين مدعا ، ام‌سلمه همسر ديگر رسول خدا صلى الله عليه ( و آله ) و سلم است . او نامه‌اى سراپا پند و اندرز به عايشه نوشت و از او خواست تا از اين اقدام باز ايستد . و مخصوصاً او را از ايجاد تفرقه و نفاق بين مسلمانان بر حذر داشت :\r\nاز ام‌سلمه زوجهء رسول خدا صلى الله عليه ( و آله ) و سلم به عايشه ام‌المؤمنين ! .\r\n« خداى يكتا را سپاس مىگويم و به يكتائيش اقرار و اعتراف دارم . اما بعد ، تو با اين عمل پردهء احترام خود را بين رسول خدا صلى الله عليه ( و آله ) و سلم و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nامتش را دريدى ، و حجابى را كه بر حرم وى افكنده شده بود پاره كردى . قرآن ؛ دامن تو را جمع كرده است ، آن را خودسرانه بر زمين مكشان ، مقام و موقعيت تو محفوظ است ، آن را بيهوده از دست مده . از خداى يكتا كه نگهبان اين امت است بترس ! »\r\n« چنانچه رسول خدا پيكار را در خور زنان تشخيص مىداد ، بىشك در اين زمينه دستورى صادر مىفرمود ! آيا نمىدانى كه او ترا از زور آزمايى منع فرموده است ؟ چه اگر ستون دين انحرافى حاصل نمايد ، هرگز به نيروى زنان راست نمىگردد و خرابى آن به وسيلهء اينان اصلاح نپذيرد . جهاد بانوان ، خويشتن‌دارى ، پاكدامنى ، و قناعت است . »\r\n« اگر در ان حال كه در بيابان‌ها شتر خود را از اين آبشخور به آن آبشخور ميرانى ؛ رسول خدا صلى الله عليه ( و آله ) و سلم ترا به بيند به او چه مىگوئى ؟ ! در حالى كه دير يا زود به سوى او خواهى شتافت . »\r\n« به جرأت سوگند مىخورم اگر به من بگويند : اى ام‌سلمه به بهشت درآى ! شرمنده مىگردم از اينكه رسول خد اصلى الله عليه « و آله » و سلم را در حالى كه پردهء حرمت او را دريده باشم ملاقات كنم ! »\r\n« بنابراين پرده بر خود بدار ، و در خانهء خويش آرام گير . تو اگر كارى به كار اين امت نداشته باشى بهترين خدمت را در حق آنان انجام داده‌اى ! ! و نيز مىدانم كه اگر ترا از سخنى كه خود از رسول خدا صلى الله عليه ( و آله ) و سلم شنيده‌ام بياگاهانم . تو چون مارگزيده بر خود مىپيچى ! و السلام . »\r\nاين نامه خود دليل ديگرى است كه عايشه در اجتهاد خود راه خطا پيموده است . و مويد اين نكته مىباشد كه قيام او نه از اين جهت بوده كه وى در واقع به اجتماع و همبستگى مسلمانان علاقمند بوده است . ونيز هيچيك از بانوان رسول خدا ( ص ) وى را در اين قيام همراهى و يارى نكرده است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nهدف نويسنده در كتاب حاضر\r\nآقاى عسكرى - كه خداوند وى را به حقيقت گوئيش پاداش خير دهاد - در بحث علمى و دقيق خود ، هرگز قصد آن نداشته كه علىرغم اشتباهات عايشه ، رضى الله عنها ، در مورد اجتهاد و فتوائى كه در قيام خود صادر كرده است ، مردم را بر او بشوراند ؛ و احساسات مسلمانان را عليه او برانگيزد . بلكه در خلال گفته‌هاى خود براى رضاى خدا در آن سر بوده كه مفاهيم اوضاع تاريخى را در اذهان بيشتر مردمى كه نتوانسته‌اند اصحاب رسول خدا ( ص ) را بشناسد . و حق و باطل را از گفته‌هاى آنان تميز دهند و در نتيجه از فهم تاريخ صحيح و پايه‌هاى آن و شريعت اسلام محروم مانده‌اند ، اصلاح و تصحيح نمايد . او با كوششى كه در اين راه به كار برده ؛ تنها اين قصد را داشته است كه مردم احاديث رسول خدا را بدون دخالت عاطفه و احساسات ؛ و منافع جزئى و تعصب - نسبت به راويان حديث - در پرتو دانش درك كنند .\r\nچه اگر مردم تمام يا قسمتى از احاديث رسول خدا را درك نمايد ، بسادگى از سر اختلاف بين فرق اسلامى و مذاهب فقهى آگاهى خواهند يافت . و معلومشان خواهد شد كه تا چه حدى اين اختلاف ، مصنوعى ، و مخلوق دست فرمانروايانى بوده است كه روى اغراضى خاص ، حزبى را بر حزب ديگر ترجيح مىنهادند ؛ و براى تحكيم اساس فرمانروائى و تقويت دستهء خود هر حديثى را كه لازم مىداشتند مىساختند ! و يا برخى از صحابه را وا مىداشتند تا احاديث را تحريف و تأويل و يا تغيير دهند . صحيح‌تر اين كه بر صحابه دروغ به بندند و از بيان او چيزى بسازند كه در آن اغراضشان برآورده گردد و اساس فرمانروائىشان استحكام پذيرد .\r\nپيش از انكه بحث علمى خود را كه تنها براى رضاى خدا به نگارش آمده پايان دهم ، ميل دارم كه در گوش محقق دانشمند آقاى عسكرى آهسته بگويم كه از اين مطالب علمى خود ؛ هدفى عالىتر كه عبارت از تقريب بين مذاهب اسلامى است تعقيب كند ، و اساسى محكم و متين گذارد به طورى كه مورد پسند علم و دانش و روشنفكران باشد كه در خلال آن رابطهء مسلمانان و اتحاد و همبستگى بين آنها ايجاد گردد . و چه بسا كه جناب ايشان ، خود در حالى كه به تمام وجود مستغرق در بحث و تحقيق مىباشد اين پيشنهاد را عملى سازد . زيرا اختلاف و دو دستگى ذاتى و\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاساسى بين يك شيعهء ميانه‌رو و يك نفر سنى فهميده به چشم نمىخورد . و شكى نيست كه هر يك از اين دو فرقه ؛ مادام كه اهدافشان يكى و غاياتشان خالصانه است در رفع نقائص و آراستگى يكديگر بجان خواهند كوشيد .\r\nدكتر حامد حنفى داود\r\nقاهره : دانشكدهء عالى زبان\r\n17 شوال 1381 مطابق 23 مارس 1962\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nانگيزه تأليف اين كتاب ( پيشگفتار مؤلف )\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً . . . \r\n« چنانچه خدا ميخواست شما را امتى يك پارچه\r\nقرار مى داد . . .\r\nالنحل - 93\r\nبسيارى از محققين احاديث شريف پيامبر اسلام ( ص ) از دير باز متوجه شده‌اند كه بين پاره‌اى از احاديث رسول خدا ( ص ) با يكديگر ، و يا بين آنها و ايات كتاب الهى اختلاف فاحش وجود دارد . اين امر باعث آن گرديد كه جمعى از دانشمندان گذشته ما به قصد دفع ايراد بر پيغمبر ( ص ) و احاديث آن حضرت ، در مقام توجيه و تأويل اين قبيل احاديث برآمده ؛ كتاب‌هائى تحت عنوان « تأويل مختلف الحديث « 1 » » « بيان مشكل الحديث « 2 » » « بيان مشكل الاثار « 3 » » و غيره نگاشتند ، همچنان كه نقادان و خرده‌گيرانى چون ملاحده و مبلغين نصارى ، و گروهى از مستشرقين را برانگيخت تا از راه خصومت و دشمنى به استناد اين قبيل احاديث از نظر تناقض و اختلاف ، پيغمبر اسلام و دينش را به باد سخره و انتقاد بگيرند . در صورتى كه هر دو دسته غافل از اين بودند كه مجموعهء بزرگ احاديث ، مخصوصاً آنهائى كه معارض يكديگرند ؛\r\n\r\n\r\n","description":"","footnote":"\r\n( 1 ) تأليف ابن‌قتيبه ، عبدالله‌بن‌مسلم ، متوفى سال 280 يا 276 ه .\r\n( 2 ) تأليف محمد ، يا حسين مشهور به ابن‌فورك متوفى سال 446 يا 406 ه .\r\n( 3 ) تأليف ابوجعفر ، احمد بن محمد ازدى معروف به طحاوى متوفى سال 321 يا 332 هجرى .\r\n","page_name":" 31 ","page_number":31},
  {"content":"\r\n\r\nبه يك روش و به يك سياق عبارت نيستند ، تا بتوان آنها را به اين اطمينان كه تماماً از جانب رسول خدا ، و عيناً بيان آن حضرت است يك جا مورد بحث و بررسى قرار داد . بلكه ، آنها خود چند مجموعه از احاديث مختلف است ؛ كه از طريق راويان و گويندگان مختلف نيز بما رسيده و محقق ، نخست بايد آنها را با توجه به رواياتشان دسته‌بندى كند مثلًا احاديث منسوب به عايشه ام‌المؤمنين ، انس « 1 » ، ابوهريره « 2 » ، عبدالله‌بن‌عمر « 3 » . . . را هر كدام جداگانه جمع‌آورى كرده ، سپس هر كدام از آنها را با احاديث راويان ديگرى كه از رسول خدا ( ص ) حديث بسيار روايت كرده‌اند ( با توجه بتاريخ زندگانى و طرز تفكر و عقيده هر يك از آنان ) جداگانه مورد بحث و تحقيق خود قرار دهد تا حقيقت امر بر او مكشوف و آشكار گردد .\r\nمن اين امر را در آن هنگام كه مشغول بحث و تحقيق پيرامون حوادث تاريخى صدر اسلام از خلال احاديث وارده بودم دريافتم . و مخصوصاً احاديثى كه از عايشه ام‌المومنين نقل كرده‌اند در اين مورد نظرم را به خود جلب كرد و يقينم حاصل شد كه تاريخ اسلام ، از ابتداى بعثت تا بيعت با يزيدبن معاويه درست درك نخواهد شد مگر اينكه احاديث ام‌المؤمنين كه خود يكى از مصادر مهم تاريخ صدر اسلام است ، قبلًا و بىطرفانه و تنها براى درك حقيقت مورد مطالعه و ارزيابى قرار گيرد .\r\nهمچنين عقيده دارم كه فهم پاره‌اى از آيات كتاب آسمانى و نيز فقه اسلاميكه\r\n\r\n\r\n","description":"","footnote":"\r\n( 1 ) انس‌بن‌مالك‌بن النضر خود او مدعى است كه ده سال رسول خدا ( ص ) را خدمت كرده است ! ! از او 2286 حديث از پيامبر خدا ( ص ) روايت كرده‌اند . وفاتش بسال 92 يا 93 هجرى در بصره اتفاق افتاد و همانجا به خاك سپرده شد . شرح حالش در استيعاب ص 40 و اسد الغابه جلد 1 / 127 و اصابه 227 و جوامع االسيره 276 آمده است .\r\n( 2 ) ابوهريره الدوسى در نام و نسبش اختلاف است . از نظر كثرت روايت هيچيك از اصحاب رسول خدا ( ص ) به پاى او نمىرسد 5374 حديث از او از رسول خدا نقل كرده‌اند . ابوهريره در سال 57 يا 58 هجرى درگذشت و در مدينه در بقيع به خاك سپرده شد . به جوامع‌السيره 276 و طبقات ابن‌سعد جلد 7 / 20 و استيعاب و اسد الغابه و اصابه مراجعه فرمائيد .\r\n( 3 ) عبدالله بن‌عمر ، فرزند خليفهء دوم است و 2630 حديث از پيغمبر خدا ( ص ) منسوب به او است عبدالله در سال 73 هجرى و به نيرنگ حجاج‌بن‌يوسف بقتل رسيد حجاج دستور داد تا مردى سنان نيزهء زهرآگين خود را بناگاه در كثرت جمعيت در پشت پاى او فرو كند . عبدالله در اثر آن زخم مسموم گشت و درگذشت به جوامع‌السيره 276 و استيعاب ترجمه 1579 و اسدالغابه و اصابه رجوع شود .\r\n","page_name":" 32 ","page_number":32},
  {"content":"\r\n\r\nدر بيان هر يك از آنها به احاديث ام‌المؤمنين استناد مىشود اساسش بر همين مطالعه قبلى استوار است .\r\nچون من در صدد بحث و تنظيم تاريخ دوره اول اسلام بودم ، ناگزير كرديم كه همين قسمت يعنى ارزيابى حديث را بر ساير مباحث خود مقدم شمرده مورد بحث و بررسى قرار دهم .\r\nبحث در اين موارد ، بويژه پيرامون سران اوليه اسلام مشكلاتى در بر دارد كه از پيش پا برداشتن آنها براى محقق مسلمان خيلى آسان نيست .\r\n\r\nبىطرفانه تحقيق كنيم\r\nنخستين اشكال ، مواجهه نويسنده مسلمان مشرق زمين ، با عقائدى است كه خود با آن خو گرفته و نشو و نما نموده و در زندگى و روحيه‌اش نفوذ كرده و در تار و پود وجودش ريشه دوانيده است و همچنين عقايدى كه جامعه وى داراست .\r\nاو شخصيت‌هاى صدر اسلام را برتر از ديگر آدميان مىبيند ، زمان و اهل زمان آنها را مقدس مىشمارد ، و انچه را كه درباره آنها و زمان ايشان مىپندارد ، دربارهء ديگران و زمان آنان باور ندارد .\r\nچنانچه چنين نويسنده‌اى نتواند اين مشكل را از پيش پاى بحث و تحقيق خود بردارد ، بجاى پى جويى از حق و حقيقت ، مطالبش جنبهء دفاع از معتقداتش را به خود خواهد گرفت .\r\nچون اين حقيقت را دريافتم ، تصميم گرفتم ، مخصوصا در اين زمينه به عواطف خود در مورد احترامى كه به عايشه ام‌المؤمنين ، از نظر همسرى با رسول خدا ( ص ) قائلم مجالى ندهم ، و شخصيت‌هاى محترم اسلامى را كه در بحث پايشان به ميان كشيده مىشود ؛ از ديگران فرقى نگذارم ، و آنان را مانند همهء مردم داراى عواطف و انگيزه‌هاى گوناگون بشناسم ، ا بتوانم پس از تشريح حوادثى كه در ادوار حيات ام‌المؤمنين روى داده است ، بىطرفانه و تنها براى دستيابى به حقيقت ، به بحث و بررسى گفتار و احاديث او بپردازم .\r\nگرچه من ادعا نمىكنم كه در اين تصميم كاملًا توفيق يافته باشم ، اما نهايت\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nكوشش و تلاش خود را در اين راه به كار برده‌ام ، و قضاوت در ان هر چه باشد با ديگراه است . ولى خدا را گواه مىگيرم كه تنها اميد به انتفاع پژوهندگان حقائق تاريخ صدر اسلام ، و قرآن و احكام آن ، مرا به بررسى و تحقيق در اين موضوع برانگيخته است .\r\n\r\nاسلام يا ايمان و عقيده\r\nثانياً چنانچه نويسنده‌اى بر خويشتن مسلط گرديد و توانست كه آن مشكل را از پيش پاى بحث و تحقيق خود بردارد ، اشكال ديگرى خودنمائى مىكند ، و آن تأثيرى است كه نشر اين قبيل مطالب روى هم‌آهنگى و يگانگى مسلمانان مىگذارد و اين سؤال را پيش مىآورد كه اكنون كه در نتيجه مساعى مجاهدين و مصلحين اسلام و كوشش‌هاى پىگير و مداوم آنها ، خداوند تا حدى آمال و آرزوهاى طوايف مختلف مسلمان را برآورده و آنها را به يكديگر نزديك ساخته ، اسباب برادرى و همبستگى ايشان ار فراهم كرده است ، آيا رواست كه پيرامون گذشته‌اى بسيار دور قلمفرساى شود و مطالبى منتشر گردد كه نه تنها رد و انتقاد شديد را در پى خواهد داشت ، بلكه احساسات خفته را برانگيخته انزجار و نفرت ببار خواهد آورد ؟ .\r\nاما در مقابل چنان پرسشى اين مسئله نيز مطرح مىشود كه بسادگى از آن نمىتوان چشم پوشيد .\r\nاگر به عنوان عقيم ماندن كوشش‌هاى مصلحين خير انديش ، چنان بحث و تحقيقى مورد پسند واقع نشود ، در آن صورت در تحقيق‌هاى علمى بر روى همگان بسته خواهد ماند و اين ستمى است نابخشودنى كه بر دانش و معرفت رفته است زيرا كه در نتيجه حقائق اسلام همچون قرون و اعصار گذشته پشت پرده جمود فكرى و تعصب خشك و بى جا باقى مىماند و اختلاف و دو دستگى بين تيره‌هاى مختلف اسلامى بيشتر خودنمائى خواهد كرد و اين مسلماً چيزى نيست كه مصلحين و شيفتگان همبستگى اسلامى آن را تأييد و تصديق نمايند .\r\nبدين سبب ما در حالى كه با تمام قلب توفيق برادران مسلمان خود را در دور افكندن اختلاف و بركندن اساس تفرقه و نفاق در پرتو پاسخ به نداى مصلحين\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nخير انديش اسلام از خداوند خواستاريم ، نسبت به مقام دانش و معرفت احترامى خاص قائليم ، و حساب آن را از حساب ديگر مطالب جدا مىدانيم . زيرا آنها كه براى اتحاد و همبستگى مسلمانان كوشش‌هاى پيگيرى را بنيان نهاده‌اند ، ندا به همبستگى اسلامى پيرامون پرچم مقدس اسلام مىدهند ، در حالى كه اسلام خود يك انگيزه سياسى بين‌المللى نيست بلكه ايمان و عقيده است به يك سلسله واقعيات كه صرفاً زائيده بحث و تحقيق و انتقاد كاملًا علمى مىباشد و با پنهان داشتن حقايق تحت اين قبيل بهانه‌ها و عناوينى ، چنان ايمان و عقيده ثابت و واحدى بوجود نخواهد آمد و راه صحيح و مستقيم اسلام ، از چاه ضلالت و گمراهى باز شناخته نخواهد شد .\r\nاز خداى بزرگ مىخواهيم كه پيروى از راه راست و هموار ما را موفق فرمايد چه او راهنماى همگان به راه راست مىباشد .\r\n\r\nهمبستگى عميق اسلامى\r\nسومين مشكلى كه پيش مىآيد ، بانگى است كه محرك اصلى آن ايمان بوده و از اعماق قلب برمىخيزد . ايمان باينكه تنها بايد اسلام بر جامعهء مسلمانان حكومت كند ، و همبستگى اجتماعى ما بر آن استوار و پايه‌گذارى مىشود . بنابراين بر ماست كه كوشش پيگير خود را در اعادهء حيات اسلامى و پىريزى آن به كار برده و هم خود را در اين راه مصروف داريم .\r\nاى مجاهدين راه حق ! خدايتان توفيق دهاد . آيا شما مسلمانان را به بازگشت به اسلام و گردن نهادن به اصول و اجراى قوانين آن دعوت نمىكنيد ؟ راه شناسائى اصول و احكام اسلام كدام است ؟ آيا جز از طريق بررسى و پژوهش ، از ابتداى تاريخ آن و دست‌يابى به احاديث حقيقى پيامبر بزرگ و بررسى و مطالعه حال و مآل بازگويندگان آنهاست ؟ ! تا بواسطهء آنها شأن نزول آيات قرآن را دريابيم و در پرتو آن بتوانيم احكام اسلام را كه بايد از آن پيروى كنيم درك نمائيم و ديگران را به عمل به آن بخوانيم ! و چون ناگزير از عمل به احكام اسلام هستيم ناچار بايد نخست علم به آن براى ما حاصل شود ، و مسلم است كه عمل بدون علم انجام‌پذير\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nنخواهد بود .\r\nبا اطمينان كامل مىتوان گفت : كوشش براى همبستگى اسلامى و پايمردى در راه بازگردانيدن اسلام بجامعهء مسلمانان ، با بحث و تحقيق در تاريخ آن ، و بررسى دقيق احاديث پيغمبرش منافاتى نداشته ، بلكه اساس و پايهء آن بوده ، هر يك از آنها متمم ديگرى است . چه برگردانيدن اسلام بجامعهء مسلمانان بدون هم‌اهنگ ساختن مسلمين و درك مفاهيم آيات قرآن و گفتار پيغمبر ( ص ) و تاريخ اسلام ناشدنى است .\r\nهمچنانكه ، تا ايمان به لزوم بازگردانيدن اسلام بجامعهء مسلمين در كار نباشد ، دوستى و برادرى صحيح بين مسلمانان برقرار نخواهد شد . زيرا ، اگر جز اين باشد ، اساس هماهنگى مسلمانان بر چيست ؟ و چه چيز آنها را يكدل و يك جهت خواهد ساخت همچنين ايجاد برادرى جز از راه واداشتن مسلمانان به درك آراء يكديگر و انتقاد صحيح ، براى دستيابى بحقيقت و پيروى از آن ميسر نيست . تا خطاب خداى بزرگ ، آنجا كه در كتاب آسمانى مىفرمايد : « بندگان مرا كه سخن مرا مىشنوند و حرف نيكو ترش را پيروى مىكنيد بشارت ده . . . » « 1 » بر آنها صدق نمايد . اين نداى ماست .\r\nاز خدا مىخواهيم ما و همهء برادران مسلمان ما را به پيروى از اين گفتار بزرگ توفيق عنايت فرمايد .\r\nاشكالاتى را كه تا اينجا شمرديم ويژ . مسلمانان بوده است .\r\n\r\nپرستش نياكان\r\nدر تاريخ اسلام ، همچون تاريخ سائر ملل و اديان جهان ، جز آنچه گفتيم ، سه مانع و مشكل بزرگ ديگر همواره وجود داشته كه سد راه بسيارى از جويندگان حقايق و نويسندگان تاريخ بوده ، آنها را از پيروى علم و حقيقت بازداشته است .\r\nنخستين و مهمترين آنها ، عادت به احترام بيش از اندازه و تا حد پرستش پاكان و نياكان در گذشته است . بشر از نخستين روز تاريخ بر اين عادت كرده كه به گذشتگان\r\n\r\n\r\n","description":"","footnote":"\r\n( 1 ) سوره زمر آيه 18 . . .  الَّذِينَ يَسْتَمِعُونَ الْقَوْلَ  . . .\r\n","page_name":" 36 ","page_number":36},
  {"content":"\r\n\r\nخود بيش از حد لزوم احترام و تعظيم قائل شود . بت‌پرستى از همين جا بروز كرده ، همچنانكه « نسر » ، « يعوق » ، « ود » و « سواع « 1 » در گذشته دور ، جز مردانى پاك و صالح نبودند كه مردم همزمانشان در مقام احترام آنها برمىآمدند ، و پس از وفات ايشان رفته رفته كار اين احترام بالا گرفت تا به حد پرستش رسيد !\r\nشگفت اينكه ما گذشتگان صالح خود را ؛ در ادوار حياتشان مىبينيم در مقام رد و انتقاد ؛ كار را به جائى رسانيده كه فتوا بقتل يكديگر مىدهند ، و ريختن خون رقباى خود و پيروان ايشان را جايز مىشمارند ! ولى پس از گذشت سالها ، اكنون نسل حاضر ، كار تكريم و تعظيم از همان گذشتگان را به جائى رسانيده است كه حتى بررسى و انتقاد از رفتار و گفتار آنها را به خود و ديگران روا نمىدارد و اجازه نمىدهد ؛ و از اين رهگذر در دانش و بينش را به روى خود و ديگران پاك بسته است ! ،\r\n\r\nتعصب كور كورانه\r\nدومين مانع ؛ تعصب بىجا و ناپسند و در عين حال خنده‌آور است . و خود اين سدى است كه آدمى را در پس پردهء ظلمت جهل و بىخبرى و نادانى مىگذارد ، قربانگاهى است كه در سراسر تاريخ بشريت در هر كشور و هر زمان ، قربانيان فراوان برايش سراغ داريم !\r\nشهر رى را تعصب مذهبى در اوايل قرن هفتم هجرى دوبار به ويرانه‌اى تبديل كرده است « 2 » حنفيها و شافعيها ، نخست عليه شيعيان قيام كردند و آنان را بيرحمانه قتل عام نمودند . سپس شافعيان بر حنفى مذهبان هجوم آوردند و ايشانرا از دم تيغ گذرانيدند . در نتيجه خانه‌ها خراب گرديد ، و شهر به ويرانه‌اى مبدل گشت . اين قربانگاه گوشه‌اى از آثار تعصب ناپسند و بيجاست . در حالى كه هزاران قربانى در تاريخ ، زائيدهء تعصب زشت و مشئوم و متأثر كننده كه در عين حال خنده‌آور است مىتوان سراغ گرفت\r\n\r\n\r\n","description":"","footnote":"\r\n( 1 ) اين پنج بت مورد پرستش قريش بوده و در قرآن نام اآن‌ها ذكر شده است . ضمناً به تفسير آيه 24 از سورهء نوح به كتاب الدر المنثور 6 / 269 و ساير تفاسير مراجعه فرمائيد .\r\n( 2 ) ياقوت ، لغت ( رى ) 4 / 355\r\n","page_name":" 37 ","page_number":37},
  {"content":"\r\n\r\n. \r\nعوامفريبان !\r\nسومين مانع ، نفرت‌انگيزترين آنهاست . و آن اعمال نفوذى است كه خداوندان قدرت و زور ؛ در ادوار مختلف تاريخ از خود نشان داده‌اند . آنان بودند كه با اتكاء بسر نيزه و مقام خويش ، هر كارى كه خواستند انجام دادند . كما اينكه باعمال قدرت و زير قيافهء عوام فريبى و تظاهر ، جلو بحث و تحقيق را گرفته از سال 655 رسماً باب اجتهاد را به روى فقهاى قوم بسته‌اند . « 1 »\r\nنمىدانم ، اكنون كه پس از هشت قرن مقدمات گشايش باب اجتهاد را فراهم ساخته و در اين راه تا حدى قابل ملاحظه پيشرفت كرده‌اند ، آيا وقت آن نرسيده است كه اجازهء بحث و تحقيق نيز به مسلمانان داده شود ؟ با اينكه جز تقليد از سلف خود با به امر ديگرى گردن نمىدهند ؟ !\r\nخير . . . هرگز اينطور نخواهد ماند ، چه در اثر كوشش مداوم و پيگير مصلحين ، پرتو دانش چهرهء حقيقت را تا حد غير قابل انكارى روشن ساخته ، و به همين زودى ، زمانى خواهد رسيد كه مردمان آن به رنج و زحمتى كه ما در نداشتن اجازهء بحث و تحقيق گريبانگير آن هستيم بخندند ، همچنانكه ما اكنون بسخت سرى و تعصب بى جا و ناپسند آن زمان اهالى رى مىخنديم !\r\nاز اين موانع كه بگذريم ، ما اصولا عادت كرده‌ايم كه چون تعريف و تمجيد كسى را بشنويم ، خرده‌گيرى و انتقاد بر او را نشنويم ، و يا چون از او انتقاد نموديم و خرده‌گيرى كرديم ، ستايش و تعريفى در حقش استماع ننمائيم .\r\nولى من عايشه ام‌المؤمنين را آنچنانكه از خلال احاديث و تاريخ دريافته‌ام معرفى مىكنم . خواه اين معرفى در حقش خرده‌گيرى و انتقاد و يا ستايش و تمجيد باشد .\r\nاگر كسى به اين حد قانع نگردد ، و نتواند مشكلاتى را كه در پيش شمرديم - و آنها بين نويسنده و خواننده مشترك است - بر خود هموار سازد ؛ كتاب را به آنكس واگذارد كه بتواند آن موانع را از پيش پاى خرد خويش بردارد .\r\nآرى . . . آنكس كه مايل است ام‌المؤمنين را از خلال احاديث و تاريخ بشناسد ،\r\n\r\n\r\n","description":"","footnote":"\r\n( 1 ) بيبرس بند قدادى در سال 665 ه باب اجتهاد را در مصر رسماً بست ، مراجعه شود به خطط مقريزى ص 161 و چقدر شايسته است براى مصر كه خود باب اجتهاد را پس از قرنها تعطيل دوباره بگشايند .\r\n","page_name":" 38 ","page_number":38},
  {"content":"\r\n\r\nو شخصيت او را كه از راه تحقيق در احاديث او امكان‌پذير است تجزيه و تحليل نمايد ، ادوار زندگانى بانوى صدر اسلام در صفحات بعد در دسترس او است ، و حقيقت را پيروى كردن شايسته‌تر است ، و درود بر راست روان باد .\r\nسيد مرتضى العسكرى\r\nبغداد - دانشكدهء اصول الدين\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nبخش 1 عايشه در خانهء پيغمبر\r\nآياتى از سورهء احزاب\r\nنگاهى گذرا به زندگانى عايشه\r\nراز تعدد همسران رسول خدا\r\nعايشه در خانهء شوهر\r\nعايشه و ديگر بانوان پيغمبر ( برخوردها و بازتابها )\r\nسورهء تحريم\r\nعايشه و خاطرات خديجه\r\nسخنى از ابن ابى الحديد معتزلى\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nآياتى از سورهء احزاب\r\nبِسْمِ اللهِ الرحمن الرحيم\r\n      يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا ( 28 ) وَ إِنْ كُنْتُنَّ تُرِدْنَ اللَّهَ وَ رَسُولَهُ وَ الدَّارَ الْآخِرَةَ فَإِنَّ اللَّهَ أَعَدَّ لِلْمُحْسِناتِ مِنْكُنَّ أَجْراً عَظِيماً ( 29 ) يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ وَ كانَ ذلِكَ عَلَى اللَّهِ يَسِيراً ( 30 ) وَ مَنْ يَقْنُتْ مِنْكُنَّ لِلَّهِ وَ رَسُولِهِ وَ تَعْمَلْ صالِحاً نُؤْتِها أَجْرَها مَرَّتَيْنِ وَ أَعْتَدْنا لَها رِزْقاً كَرِيماً ( 31 ) يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَ قُلْنَ قَوْلًا مَعْرُوفاً ( 32 ) وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى . . .      \r\n\r\n","description":"","footnote":"","page_name":" 43 ","page_number":43},
  {"content":"\r\n\r\nترجمهء آيات :\r\n( بنام خداى بخشايندهء مهربان )\r\n« اى پيامبر ! به زنان خود بگو : اگر شما زندگانى دنيا و زينتش را خواهانيد ، بيائيد تا من مهر شما را پرداخته بخير و خوبى طلاقتان بدهم . و اگر دوست‌دار خدا و پيامبرش ، ومشتاق سراى ديگر هستيد ، اين را بدانيد كه خداوند نيكان از شما را در آن جهان پاداش بس بزرگ فراهم ساخته است . »\r\n« اى زنان پيغمبر ! هر يك از شما ، دانسته و آشكارا گناه و ناروائى را مرتكب شود ، در جهان ديگر دو برابر ديگران تنبيه شود و اين براى داوند كارى بس آسان است و نيز ، هر كدام از شما كه نيكوكار و فرمانبردار خدا و پيامبرش باشد ، ما او را دو برابر ديگران پاداش خير دهيم ، و در سراى ديگر بهره‌يى بس ارزنده به او ارزانى خواهيم داشت .\r\n« اى زنان پيغمبر ! شما چون ديگر زنان نيستيد پس اگر از خدا مىترسيد ، به هنگام سخن گفتن ، به ناز و عشوه سخن مگوئيد تا آنكس كه به دل بيمار است در شما به طمع افتد بلكه متين درست سخن بگوئيد .\r\n« در خانه‌هاى خويش بنشينيد و آرام بگيريد ، و چون دوران جاهليت « پيش از اسلام » خود را ميارائيد\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nنگاهى گذرا به زندگانى عايشه\r\nوكانت ذات مزاج عصبي حاد عفيف :\r\n« عايشه را مزاجى عصبى و سخت تند و سركش بود »\r\nمؤلف\r\nعايشه دختر خليفهء اول عبدالله معروف به ابوبكر ، فرزند ابوقحافه عثمان ، و نوادهء عامربن‌كعب از خاندان تيم قريش است . مادرش ام‌رومان نام داشته كه دختر عامر فرزند عويمر بوده است .\r\nعايشه به سال چهارم از بعثت در مكه ديده به جهان گشود و هم در آنجا نشو و نما يافت .\r\nرسول خدا ، پس از وفات نخستين همسر با وفايش خديجه ، و دو سال پيش از آنكه به مدينه هجرت كند ، عايشه را به عقد خود درآورد ، و يك سال و نيم پس از هجرت ، در ماه شوال و پس از جنگ بدر بود كه بنا به اصرار و پافشارى پدرش ابوبكر ، او را به خانهء خود برد . عايشه هجده ساله بود كه رسول خدا رحلت فرمود ، با اين حساب ام‌المؤمنين تنها مدت هشت سال و پنج ماه از زندگى خود را در خانهء پيغمبر خدا گذرانيد .\r\nعايشه پس از رسول خدا در زمان خلافت پدرش ابوبكر ، و پس از وى در زمان حكومت رفيق و دوست صميمى او عمر ، و حتى نيمهء اول از خلافت عثمان ، از طرفداران جدى و ثابت قدم حكومت وقت بشمار مىرفت .\r\nعايشه در نيمهء دوم از خلافت عثمان بنا بجهاتى كه در جاى خود بيايد از\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخليفه رنجيده خاطر شد ، و بين او و عثمان وقايعى گذشت كه بر اثر اقدامات تند ام‌المؤمنين ، و عكس‌العمل‌هاى شديد عثمان ، اين تيرگى و كدورت خاطر رفته‌رفته به كينه و دشمنى سخت مبدل گرديد تا جائى كه عايشه را با آنهمه سابقهء تأييد از خلفا و مقام خلافت ، در صف مخالفان سرسخت عثمان قرار داد و چنان شد كه رهبرى آنان را نيز به عهده گرفت و عليه خليفه عثمان آنقدر كوشيد و آتش فتنه و انقلاب مردم را آنقدر دامن زد تا اينكه عثمان كشته شد .\r\nعايشه كه با كشته شدن عثمان ، و بيعت مردم با امام علىبن‌ابىطالب بخلاف نقشه‌هاى خويش را نقش برآب مىديد « 1 » ، پرچم مخالفت با امام را نيز برافراشت ، و رقبا و مخالفين امام را بجنگ جمل « 2 » در بصره و عليه او برانگيخت و فرماندهى آنها را نيز خود به عهده گرفت .\r\nعايشه در جنگ جمل شكست خورد و سپاهيانش به سختى پراكنده شدند . امام امام على ( ع ) او را با احترام هب مدينه بازگردانيد . از اين تاريخ تا كشته شدن امام ، ام‌المؤمنين در مدينه سكونت گزيد و پاى از آن بيرون ننهاد .\r\nمعاويه فرزند ابوسفيان چون حكومت را بچنگ آورد ، با ساختن و انتشار احاديث دروغين بدست هواداران و جيره خواران خويش ، به نشر فضائل و مناقب خانواده خود بخصوص ، و حزب و هواداران عايشه و مخالفان امام على ( ع ) بطور عموم پرداخت ، و در زمينهء نشر اين فضايل و ستايش ، عايشه خود نقش مهمى برعهده داشته است كه در جاى خود از نظر خوانندگان خواهد گذشت .\r\nعايشه در شب سه‌شنبه دهم ماه شوال سال 57 يا 59 هجرى در مدينه ديده از\r\n\r\n\r\n","description":"","footnote":"\r\n( 1 ) جاى هيچگونه ترديدى نيست كه عايشه در قيام عليه عثمان در نظر داشت تا خلافت را بخاندان خويش ، قبيله تيم بازگرداند و براى اين پست ، پسر عم خود طلحه را نيز در نظر گرفته بود . از اين بند و بست سياسى در جلد دوم همين كتاب پرده برداشته شده است . ( سردارنيا )\r\n( 2 ) جمل در عربى به معناى شتر است . و اين جنگ از آن جهت جمل ناميده شد كه عايشه در ان بر شترى زره پوش شده سوار شد خود فرماندهى كل سپاه را در جنگ عليه امام علىبن‌ابيطالب به عهده گرفته بود . ( سردارنيا )\r\n","page_name":" 46 ","page_number":46},
  {"content":"\r\n\r\nجهان فروبست و ابوهريره جانشين مروان حكم كه فرماندار مدينه بود بر جنازه‌اش نماز خواند « 1 » . و بنا به وصيتش او را در بقيع و كنار ساير بانوان رسول خدا به خاك سپردند « 2 » .\r\nعايشه را مزاجى عصبى و سخت تند و سركش بود . حدّت طبع ، سرعت درك موقعيت و تصميم‌گيرى ، تيزهوشى باضافه رشك و حسادت شديد ، جزء شخصيت بارز ام‌المؤمنين به حساب مىآيد .\r\nعايشه بر شوهرش سخت حسود بود ، و اين حسادت به حدى بود كه حاضر نبود جز خودش ديگرى هم در دل شوهرش جائى داشته باشد ، و ذره‌اى از محبت او به ديگرى - هر كس كه مىخواهد باشد - اختصاص داشته باشد .\r\nعايشه شيفته و ديوانهء خويشان و بستگانش بود و نسبت به آنان تعصبى شديد داشت طورى كه اگر منافعشان بخطر مىافتاد خود را سخت مىباخت و موقعيت خويش را فراموش مىكرد و از جانبدارى در راه منافع آنها به هيچ روى خوددارى نمىنمود .\r\nاينها همه صفات و خصوصيات اخلاقى بارزى بودند كه بر سراسر ادوار زندگانى عمومى ام‌المؤمنين عايشه ، بويژه دوران كوتاه زناشوئيش با رسول خدا سايه افكنده بود . و بالاخره عايشه ام‌المؤمنين از آن دسته زنان جاويدانيست كه تاريخ تا پايان جهان نام او را بر زبان خواهد راند ، و از او سخن خواهد گفت .\r\n\r\n\r\n","description":"","footnote":"\r\n( 1 ) در آن سال مروان فرماندار مدينه به قصد اداى عمره مدينه را ترك گفته بود .\r\n( 2 ) در شرح حال مفصل ام‌المؤمنين به كتاب اصابه ( 38 - 40 ) و كتاب‌هاى مستدرك ، استيعاب ، اسدالغابه و طبقات ابن‌سعد مراجعه شود .\r\n","page_name":" 47 ","page_number":47},
  {"content":"\r\n\r\n\r\nراز تعدد همسران رسول خدا\r\nچرا پيغمبر اسلام زنان متعدد داشت ؟\r\n\r\nبحثى در سنن و آداب ملل\r\nسنن و آداب هر ملتى زائيده محيط از لحاظ جغرافيائى ، اقتصادى و محيط تربيتى ، عقايد و افكار آنهاست كه بر اثر توالى قرون و اعصار شكل گرفته در تار و پود آن ملت هر چه بيشتر ثابت و راسخ گرديده است . بنابراين براى هر محقق ، بحث و بررسى درباره آداب و رسوم قومى كه بر حسب موقعيت خويش داراى تاريخ مىباشد به ويژه وقتى كه ان آداب و رسوم كلًا يا بعضاً مغاير با آداب و رسوم و سنت فعلى او باشد امرى بسيار دشوار و مشكل است . زيرا نمىتوان ، درباره نحوهء زندگى و ويژگىهاى روحى و اخلاقى و آداب و رسوم ملتى از ديدگاه مجتمع امروز با سنن و آدابى كه ما داريم ، محيط زندگى ، اقتصادى و سياسى و برخوردارى از ارتباطات ، نحوهء تربيت و اختلاط ملل مختلف با يكديگر نگريست و دربارهء طرز تفكر مردم آن زمان به داورى نشست و نتيجه گرفت .\r\nما امروز در شهرهاى نسبتاً بزرگ زندگى مىكنيم ، از خانه‌هاى تا حدى راحت استفاده مىكنيم ، از تمام امكانات كه با معمارى مدرن همهء احتياجات يك زندگى مرفه در آن به كار گرفته شده است . از پارك‌ها ، فروشگاه‌هاى مجهز ، وسايل نقليه سريع ، وسايل ارتباطات تلفن مكروويو ، بهره مىگيريم طورى كه اگر فى المثل در اين طرف دنيا شخص سرشناسى عطسه كند در آن طرف دنيا تنها با چند صدم از ثانيه تأخير\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآن را مىبينيد و مىشنويد . آداب و رسوم و سنن ، منطبق با چنين محيطى است .\r\nحالا با اين مقدمهء بسيار كوتاه و فشرده چگونه مىتوان با همين ديد و برداشتى كه از مجتمع خود داريم در طرز برخوردها و آداب و رسوم و سنت‌هاى 14 قرن پيش قضاوت كنيم و نتيجه بگيريم ؟ !\r\nاز زندگى در قبيله ، در قلعه ، زير چادر ، در بيابان در چهار چوب رسوم و سنت‌هاى قبيله‌اى چه مىدانيم . تازه اگر هم چيزى بدانيم آيا اين دانش تا آن حد هست كه ما خود را در ميان آن قبيله و در آن چهار چوب سنن و آداب حس كنيم و مانند آن‌ها قضاوت و اوضاع و احوال را از ديدگاه همان زمان و همان مكان و بالاخره همان سرشت‌ها و خوىها چندين و چند قرن پيش تربيت قبيله‌اى و عشيره‌اى بنگريم و داورى كنيم ؟\r\nما هرگز ادعا نمىكنيم كه مىتوانيم شما را در اين سير و سياحت به تمام معنى رهبرى كنيم و اوضاع و احوال و سنن و آداب اجتماعى قبايل مختلف سرزمين عربستان را آن هم در 14 قرن قبل بطور آشكار و ملموس در اختيار شما قرار دهيم تا جائى كه شما هم خود را يكى از آن افراد حس كنيد ؛ بلكه سعى مىكنيم تا حدى اوضاع و احوال آن محيط را براى شما تشريح كنيم و شما را با حقايق تاريخى آن سرزمين آشنا سازيم .\r\n\r\nحقايقى از تاريخ\r\nهمه تاريخ نويسان جهان اعم از دوست و دشمن در اين امر متفق هستند كه مردم سرزمين عربستان در دوران پيش از اسلام .\r\n1 ) به علت ناسازگارى محيط زيست ، بيشتر به صورت چادرنشين ، زندگى مىكرده‌اند و راه تأمين معيشت آن‌ها به همين علت ، نه از راه كشاورزى و بعضى از ايشان نيز از راه دامدارى و دام‌پرورى ، نبوده بلكه از راه چپاول و غارت يكديگر و كشت و كشتار ديگر قبايل صورت مىگرفته است تا بدان وسيله دست كم چند روزى شكم قحطى كشيده خود را از چنگال ديو گرسنگى برهانند .\r\n2 ) جز اهل يمن و شام چند واحه محقر و بىاهميت در صحراى سوزان\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعربستان ، و چند قريه يا چند شهر كوچك ( اگر بتوان آن‌ها را شهر ناميد ) كه بزرگترين و آبادترين آنها مكه و يثرب بوده است ، اثرى از آبادى و تمدن در آن سرزمين سوخته ديده نمىشد .\r\n3 ) ثروت و مكنت در دست فئودال‌هاى بت‌پرست مكه و سردمداران قبيلهء قريش ، و احياناً يهوديان يثرب و ديگر واحه‌هاى نزديك آن مىگرديد . و ديگر مردمان آن سرزمين خشك را جز آه سوزان كه از شدت فقر و درماندگى از سينه‌هاى لخت و برهنه آن‌ها بيرون مىآمد دودى از اجاق‌ها برنمىخاست ؛ و بجز اشك يأس و حرمان كه از ديدگان بىفروغ مردم آن سامان جارى بود آبى در ديگها نمىجوشيد .\r\n4 ) ناسازگارى محيط و چادرنشينى ، شلاق بادهاى سوزان موسمى بيابان خشك و سوزان ، قتل و غارت و خونريزى و خون‌آشامى براى سير كردن شكم خويش حتى براى چند روز ، فقر و بىنوائى ، سختى معيشت ، درنده خوئى ، و هزار بدبختيهاى ديگر عواطف رقيق انسانيت و بشريت را غالب آن مردم بىنوا و بدبخت چنان سلب كرده بود كه برخى از آنان بدست خويش پاره جگر خود و دختران نوزاد بىنوا و ناتوان خود را زنده زنده در خاك مىكردند تا سر بارى بر سفره تهى و بىنان خود نبينند ؛ و بدبخت و سيه روزى ، سيه روزتر از خويش بجامعه از هم گسيخته و فقير بيابان سوخته حجاز تحويل نداده باشند .\r\n« اى پيامبر ! » به آنان بگو بيائيد تا بگويم چه چيز را خداوند بر شما حرام كرده است . اينكه بر خدا شريكى قرار ندهيد ، اينكه بر پدر و مادر به نيكى رفتار كنيد ( بر آنها ستم روا نداريد ) و اينكه فرزندان خود را بر اثر فقر و تنگدستى نكشيد .\r\n( انعام آيهء 151 )\r\n« شما اى مردم ! » فرزندانتان را از بيم تنگدستى و پريشانى نكشيد اين ما هستيم كه شما و آنان را روزى مىدهيم كشتن آنها گناهى بس بزرگ ( و نابخشودنى ) است ( بنىاسرائيل آيهء 31 )\r\nدر آن روز ( روز قيامت ) از دختران زنده بگور شده سؤال مىشود كه به چه گناهى كشته شده‌اند ؟ ! ( سوره تكوير آيهء 9 )\r\nاينان از ان جهت مىترسيدند كه :\r\n1 ) در جنگ و گريزها و قتل و غارت‌ها ، دختران نه تنها دست و پا گيرترند ،\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبلكه ، به سادگى بر اثر فقر و تنگدستى به ننگ و فحشا كشيده شده آبروى خانواده خود را بر باد مىدهند .\r\n2 ) به علت خصوصيات جسمانى كه دارند بسادگى در شكست‌ها و عقب‌نشينىها به دست دشمن گرفتار شده به اسيرى و بردگى برده مىشوند .\r\n3 ) در قبيله و خانواده نقش مصرف كننده را به عهده دارند ، و سر بار سفره تهى و خالى از نان آنان خواهند بود و جاى مردان و پسران كار آمد و فعال خانواده و قبيله را خواهند گرفت :\r\n« و اگر بكى از آنان به دخترى مژده داده شود ، از شدت خشم و اندوه رخسارش بسياهى گرايد و خويشتن را از چنين مژده ( نكبت بارى ) پنهان كند ؛ ( با خود مىانديشد كه ) آيا او را به خوارى و ذلت نگهدارد ، يا او را به زير خاك پنهان سازد ؟ » ( آيهء 58 - 59 از سورهء نحل ) .\r\nدخترانى كه به اين ترتيب زنده مىماندند وضع زندگيشان معلوم بود . گذشته از آن ، زن در جامعه آن روز عربستان مقامى و محلى از اعراب نداشت . در نظر مردان كالائى بود براى اطفاء شهوت مردان ، و گاهى چون ديگر كالاها به فرزند ارشد به ارث مىرسيد و وارث ، مالك‌الرقاب او بوده آزاد بود كه او را به هر كسى كه مىخواهد ببخشد و يا تزويج نمايد ، كنيزكان خود را به خودفروشى وا مىداشت ، او م مجبور بود تا درآمد خود را از اين راه به ولى نعمت خويش تسليم كند و يا بنا بخواسته و اراده ارباب ، خود را در آغوش اين و آن اندازد از ارث محروم باشد ، اسير ، برده ، رانده شده ، منفور ، و عنصرى پليد و فاقد ارزش و مايه دردسر ، و سر بار جامعه به حساب آيد و بالاخره نه تنها اختيارى در مال و منال خود نداشته باشد ، بلكه حق حيات و نحوه زيستن نيز او سلب شده باشد خداوند تبارك و تعالى مىفرمايد :\r\n « وَ لا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَياةِ الدُّنْيا وَ مَنْ يُكْرِهْهُنَّ فَإِنَّ اللَّهَ مِنْ بَعْدِ إِكْراهِهِنَّ غَفُورٌ رَحِيمٌ »  ( 33 / نور ) :\r\n« با جبر و اكراه كنيزكان خود را به زنا وا نداريد آن‌هائى كه خواهان عفت مىباشند شما با اين كار در پى مال دنيا هستيد آن كس كه آن‌ها را با اكراه وا مىدارد خداى پس از آن آمرزنده و با رحمت است »\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nچنين بوده است روش عرب با زن پيش از اسلام . اينكه مىگوئيم زنان عرب ، از آن رو است كه بدنبال بحث خود در سرزمين حجاز هستييم . و الا زن در همان روزگار ، در هيچ قوم و مذهبى به عنوان يك انسان آزاده به حساب نمىآمد . تعصب خشك و بى جا را كنار بگذاريم و تاريخ اديان و ملل را ورق بزنيم تا صحت اين مدعا بر ما روشن شود و دريابيم كه اين تنها اسلام است كه حدود و حقوق زن را به عنوان يك انسان آزاده كاملًا محترم مىشمارد « 1 »\r\nاكنون با توجه به وضع وقت بار زندگى اعراب آن روز ، و مقام و موقعيتى را كه زن در چنان اجتماعى داشت ، و دردسرهائى كه او بدنبال خود براى هر خانه و قبيله‌اى مىكشيد ، نظر اسلام را درباره زن ، در خلال رفتار حكيمانه رسول خدا با اين فرشته آسمانى كه خدايش شريك و دمساز مرد ، آفريده ، و سكون و آرامش زندگى را در كنار او مقرر داشته است به مطالعه مىنشينيم .\r\n\r\nمبارزهء اقتصادى قريش با رسول خدا ( ص )\r\nدر آن روزگار كه تازه رسول خدا به پيامبرى مبعوث گرديده بود ، قريش براى جلوگيرى از نشر و اشاعه اين آئين جديد بچاره برخاست و براى به زانو در آوردن پيغمبر خدا ( ص ) با توجه به مقتضيات روز دست به كار تدبير شد . به دامادهاى آن حضرت پيشنهاد كردند تا براى انصراف آن حضرت از امور معنوى و نبوت به امور مادى و تأمين معيشت زندگى عائله خود ، دختران آن حضرت را طلاق دهند و به خانه پدر باز گردانند .\r\n\r\n\r\n","description":"","footnote":"\r\n( 1 ) اگر انصاف داشته باشيم در اين عصر ، عصر تسخير فضا موقعيت فعلى زن دست كمى از موقعيت او در دوران جاهليت ندارد . منتهى در اين عصر ، بهره كشى از زن زير ستار ظاهر فريب ( آزادى و تساوى حقوق زن ) به عمل ميايد و ناجوانمردانه شخصيت و اعتبار حقيقى زن اين فرشته آرامش بخش زندگى را با احترامى كه به صورت ظاهر به او مىگذارند لكه‌دار مىنمايند . بازار فيلمهاى سكسى ، نحوه تبليغات و بازاريابى ، جلب مشتريها را كافه‌ها ، دانسينك‌ها و . . . وسيله زن و زيبائيهاى او به بينيد و علت بالا رفتن آمار طلاق ، جنايتها ، و خيانتها و از هم گسيختگيهاى خانواده‌ها را پى جوئى كنيدتا علت اينهمه بدبختى و سيه روزى كه جامعهء امروز ما را گرفته است بيابيد . ( سردارنيا )\r\n","page_name":" 52 ","page_number":52},
  {"content":"\r\n\r\nاين داستان در سيره ابن‌هشام چنين آمده است . . . . . . . . . . قريش به يكديگر گفتند ، شما محمد ( ص ) را ا ز اندوه مخارج خانواده آسوده خاطر كرده‌ايد دخترانش را به او بازگزدانيد تا به تأمين زندگى آنها سرگرم شود پس در اجراى اين نقشه به دامادهاى رسول خدا ( ص ) ابوالعاص خواهرزاده خديجه و عتبه فرزند ابولهب عموزاده آن حضرت مراجعه كردند « 1 » و به آن دو پيشنهاد كردند كه در ازاء طلاق دختر محمد ( ص ) هر يك از دختران قريش - اشراف مكه - را كه مايل باشند به همسرى آنها خواهند داد ! ابوالعاص از اين روى كه به همسر خود دختر رسول خدا ( ص ) علاقه‌اى وافر داشت پيشنهاد قريش را نپذيرفت ، ولى عتبه جواب داد چنانچه دختر سعيدبنالعاص يا نوادهء او ، دختر ابان‌بن سعيدبن العاص را برايم تزويج كنيد مسئول شما را اجابت خواهم كرد . قريش به تقاضاى عتبه ترتيب اثر داد و دختر سعيدبن‌العاص را به عقد او درآورد و او نيز رقيه دختر رسول خدا را طلاق داد .\r\nبا توجه به اين واقعهء تاريخى به سادگى مىتوان فهميد كه زن در محيط زندگى آن روز تا چه پايه بار گرانى بر دوش مرد خانواده بوده كه قريش آن را قاطع‌ترين طريق براى مبارزه با رسول خدا انتخاب كرده است .\r\n\r\nحمايت اقتصادى رسول خدا و جلب دشمن\r\nاز طرفى در آن زمان كه كار دشمنى قريش با رسول خدا ( ص ) و ياران او به اوج شدت خود رسيد ، جمعى از ياران آن حضرت از زن و مرد بنا به اشاره رسول خدا ( ص ) به حبشه و پس از آن به مدينه مهاجرت كردند و در اين راه دست از مال و دارائى خود پاك بشستند و از آنچه داشتند در راه رضاى خدا چشم پوشيدند و فقط جان سالم از دست كفار قريش بدر بردند سرانجام رسول خدا ( ص ) به جمع آنان پيوست و مدينه را مركز فعاليت خود قرار داد .\r\nفقر و تنگدستى بعضى از اين آوارگان به حدى بود كه حتّى جامعه به تن نداشتند . رسول خدا ايشان را در مسجد مدينه بر سكوئى كه سايبانى داشت جاى داد ، آنان شب و روز در آنجا بودند و به همين مناسبت هم به اصحاب صفّه معروف گرديدند .\r\n\r\n\r\n","description":"","footnote":"\r\n( 1 ) بعضى او را عُتيبه فرزند ديگر ابولهب معرفى كرده‌اند .\r\n","page_name":" 53 ","page_number":53},
  {"content":"\r\n\r\nدر ميان اين آوارگان زنان بىسرپرست و شوهر مرده و دختران بىكس و كار وجود داشت كه غيرت اسلام مانع از آن بود تا آنها هم در جمع مردان بر صفّه بنشينند يا اين زنان و دوشيزگان بدون مجوزى شرعى و منطقى به خانه يكى از انصار قدم گذارند .\r\nاز طرفى با پيش آمدن غزوات ، و كشته شدن مردان و رزم‌آوران مسلمان در پهنه نبرد تعداد زنان ، دوشيزگان بىسرپرست و نان‌آور رو به فزونى مىگذاشت اما با اشاره رسول خدا چنان دوشيزگان و زنان بىسرپرست نمىماندند بلكه بعنوان همسران قانونى شريك زندگانى ديگر ياران پيامبر مىشدند و به خانه آنها قدم مىگذاشتند و بدينسان شيرازه زندگى آنها از هم نمىگسست .\r\n\r\nازدواج وسيله‌اى براى جلوگيرى از جنگ و خونريزى\r\nاز دير باز قبايل مختلف عرب را عادات و رسومى بوده است كه پاره‌اى از آنها تا به امروز نيز متداول و مرسوم مىباشد . از جمله اينكه اگر در ميان دو قبيله جنگى صورت مىگرفت يا خونى ريخته مىشد ، براى جلوگيرى از اتلاف نفوس و خونريزى بيشتر و غارت و چپاول ، بهترين راه چاره پيوند زناشوئى در ميان دو قبيله متخاصم بود تا با ايجاد خويشى و وابستگى قبيله‌اى از طرفى كشتار و چپاول بين دو طرف موقوف گردد ، و از سوئى ديگر در برابر دشمن يارانى يك دل و هم پيمانانى ثابت قدم براى خود دست و پا كرده باشند .\r\nاكنون با توجه ب ه اين مقدمات بر سر مطلب باز مىگرديم و راز تعدد همسران رسول خدا را پى مىگيريم :\r\n\r\n[ همسران رسول خدا 
  ]\r\n\r\n1 ) خديجه دختر خُوَيْلد اسديّه قرشيه\r\nخديجه نخستينم بانوئى بود كه به همسرى رسول خدا درآمد ، و هم نخستين بانوئى بود كه به رسالت حضرتش ايمان آورد . خديجه پيش از رسول خدا دو شوهر كرده بود و از آنها فرزندانى داشت ازدواج او با رسول خدا پانزده سال پيش از بعثت صورت گرفت ، در آن هنگام خديجه چهل ساله بود ، و از سن حضرت رسول\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nخدا بيست و پنج سال مىگذشت .\r\nخديجه در سال دهم از بعثت ، در حالى كه پاى به شصت و پنجمين سال از حيات خود گذاشته بود ديده از جهان فرو بست . او مدت بيست و پنج سال تنها بانوى رسول خدا بود و در اين مدت از بذل جان ، مال بىحساب خود در راه پيشرفت رسالت شوهرش رسول خدا آنى فروگذار نكرد .\r\nعموم فرزندان رسول خدا بجز ابراهيم ، از خديجه به دنيا آمدند ، و تا او حيات داشت رسول خدا همسر ديگرى اختيار نكرد ، و تا پايان عمر نيز از ياد خديجه اين نخستين بانوى صدر اسلام غافل نبود ، با صدقه‌هائى كه به ياد او مىداد ، خاطرات و فداكاريهاى او را هميشه گرامى مىداشت .\r\nسالى كه خديجه وفات يافت ، پيامبر اسلام پنجاهمين سال از زندگى پر مشغله خويش را پشت سر مىگذاشت .\r\n\r\n2 ) سوده دختر زمعه\r\nسوده در ابتد ابا پسر عموى خود بنام سكران ازدواج كرد ، و به همراهى ديگر مسلمانان كه براى دومين بار به حبشه مهاجرت مىكردند راهى آن ديار شد . سكران پس از مراجعت از حبشه در مكه درگذشت و سوده را بىپناه و سرپرست بجاى گذاشت . رسول خدا نيز پس از وفات خديجه ، سوده را كه زنى سالمند و بىپناه بود به عقد خود درآورد . سوده در زمان خلافت معاويه ، به سال 54 از هجرت در مدينه درگذشت .\r\n\r\n3 ) عايشه دختر ابوبكر\r\nپيامبر اسلام ، عايشه دختر ابوبكر را با سوده در يك زمان خواستگارى كرد ، آنگاه عايشه را در مدينه و پس از جنگ بدر ، بنا به اصرار و پا فشارى پدرش ابوبكر به خانه برد .\r\n\r\n4 ) حفصه دختر عمر\r\nحفصه دختر خليفه دوم عمربن‌خطاب در سال پنجم پيش از بعثت پيامبر اسلام\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمتولد شده است حفصه در ابتدا به عقد خنيس فرزند حذافه در آمد و با او به مدينه هجرت كرد . خنيس در جنگ بدر بر اثر زخمى كه برداشت درگذش و حفصه بيوه ماند ، پدرش عمر در صدد يافتن همسرى تازه براى دخترش بر آمد و بدنبال اين فكر نخست ياران رسول خدا را در نظر گرفت و ابتدا پيشنهاد خود را با عثمان كه از بنىاميه و مردى ثروتمند بود در ميان نهاد با وجودى كه رقيه دختر رسول خدا ( ص ) كه همسر عثمان بود در گذشته بود ولى عثمان پيشنهاد عمر را داير به ازدواج با حفصه نپذيرفت و به او جواب منفى داد . عمر از ابوبكر خواست تا با حفصه ازدواج كند ، ليكن ابوبكر هم زير بار نرفت . عمر كه از جواب رد اين دو تن مرد سرشناس از ياران پيامبر ( ص ) آزرده خاطر شده بود شكايت آن دو را به رسول خدا برد پيامبر خدا ( ص ) باب اين گله و شكايت را بست و حفصه را به همسرى خود برگزيد .\r\nحفصه در ماه شعبان سال چهل و پنج از هجرت و در زمان خلافت معاويه چشم از جهان فرو بست و مروان فرماندار مدينه بر جنازه‌اش نماز گذارد و در بقيع به خاك سپرده شد « 1 » .\r\n\r\n5 ) زينب دختر خزيمه\r\nزينب ، دو شوهر پيش از پيامبر كرده بود شوهر دوم او در احد شهيد شد پيامبر او را خواستگارى فرمود وى امر خودش را به پيامبر ( ص ) واگذارد پيامبر ( ص ) در ماه رمضان سال سوم هجرت با وى ازدواج فرمود زينب پس از هشت ماه كه در خانه پيامبر زيست در ماه ربيع‌الاول سال چهارم وفات كرد « 2 » .\r\n\r\n6 ) ام‌ّسلمه دختر ابو اميه\r\nنامش هند دختر ابو اميه مخزومى و مادرش عاتكه دختر عامر مخزومى است ، ام‌سلمه نخست همسر ابوسلمه عبدالله فرزند عبدالاسد مخزومى بود . اين زن و شوهر هر دو در مكه اسلام آوردند و هنگامى كه آزار كفار قريش در مكّه بر مسلمانان طاقت فرسا شد ، رسول خدا به ايشان دستور فرمود به حبشه مهاجرت\r\n\r\n\r\n","description":"","footnote":"\r\n( 1 ) به ترجمه حفصه در استيعاب ، اسدالغابه ، اصابه ، طبقات ابن‌سعد رجوع شود .\r\n( 2 ) الاصابه 4 / 309 .\r\n","page_name":" 56 ","page_number":56},
  {"content":"\r\n\r\nكنند . ام‌سلمه در حبشه فرزندان خود را به دنيا آورد سپس ايشان به مكّه بازگشتند و چون پيامبر از مكّه به مدينه مهاجرت فرمود ابوسلمه زن و فرزند خود را سوار بر شترى كرد و مهار شتر را بدوش گرفته رهسپار مدينه گرديد .\r\nام‌ّسلمه اين داستان را خود اينچنين روايت مىكند : كه چون اقوام و بستگانم مرا عازم حركت ديدند پيش آمده به ابوسلمه گفتند تو خود از چنگ ما بدر رفته و مسلمان شدى ، به خدا سوگند نمىگذاريم ام‌سلمه را كه زنى از خاندان ما است با خود شهر به شهر بگردانى و افسار شتر را از دست او درآوردند .\r\nخويشان ابوسلمه چون چنان ديدند بخشم آمده بايشان اعتراض كرده گفتند : اگر ام‌ّسلمه را از شوهرش ابوسلمه جدا كنيد ما فرزند امّ سلمه را نمىگذاريم كه با خود ببريد . چه او فرزند ما است . دست فرزندم سلمه نيز در كشمكش بين اين دو خانواده از جا در رفت سر انجام خاندان ابوسلمه فرزندم را با خود بردند و بستگان من نيز مرا نزد خود نگاه داشتند ابوسلمه هم از ايشان جدا شد و روانه مدينه گرديد :\r\nام‌ّسلمه مىگويد : بين من و شوهر و فرزندم جدائى افكندند من هر روز به دره ابطح مكه مىرفتم و آنجا مىنشستم و تا شامگاه مىگريستم تا هفت روز پياپى تا اينكه يكى از عموزادگانم از آنجا گذشت و مرا به آن حال ديد سپس نزد خويشانم رفته گفت چرا دست از سر اين بيچاره بر نمىداريد و ميان او و شوهر و فرزندش جدائى انداخته‌ايد ؟\r\nاين اعتراض به نتيجه رسيد ، خويشانم به من گفتند : اگر مىخواهى به شوهرت ملحق شو ، خويشان شوهرم چون چنان ديدند فرزندم را به من برگردانيدند ، من فرزندم را در بر گرفته سوار بر شتر خود شده روانه مدينه شدم ، در اين سفر هيچ كس با من همسفر نبود تا به سرزمين تنعيم رسيدم ، عثمان پسر طلحه عبدرى قرشى مرا ديد ندا كرد : دختر اميه بكجا ميروى ؟ گفتم : بمدينه نزد شوهرم . گفت : آيا كسى با تو هست . گفتم نه به خدا قسم جز خدا و اين پسرم هيچكس همراه من نيست گفت به خدا قسم نمىتوانم ترا تنها رها كنم آنگاه مهار شتر را گرفت و در پيشاپيش من به راه افتاد به خدا قسم مردى را در عرب با فتوت‌تر از او در مسافرت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nنديدم هرگاه بمنزلى مىرسيديم شتر را مىخوابانيد و از من دور مىشد و در سايه درختى مىآراميد و چون وقت سوارى مىرسيد مىآمد رحل - چوب سوارى پشت شتر را - بر شتر مىبست سپس بكنارى مىرفت و مىگفت سوار شو چون بر شتر سوار مىشدم پيش مىامد مهار شتر را بدوش مىگرفت و پيشاپيش شتر روانه مىشد و شتر را بدنبال خود مىكشيد اين روش او بود منزل به منزل تا به نزديكى مدينه رسيديم روستاى قبا را به من نشان داد و گفت : شوهر تو در اين روستا است و از من جدا شد ، من به قبا نزد شوهرم رفتم .\r\nام‌ّسلمه اين چنين به سفر ادامه داد تا بمدينه رسيد گفتند وى اولين بانوئى بود كه به مدينه مهاجرت كرده است اين خانواده در مدينه بودند تا جنگ احد پيش آمد .\r\nابوسلمه بهمراهى پيامبر اسلام در جنگ احد شركت كرد و هم در ان نبرد بود كه زخمى شد و سرانجام در مدينه بر اثر همان زخم از دنيا رفت ام‌سلمه بىسرپرست ماند رسول خدا پس از وفات ابوسلمه ام‌ّسلمه را كه بانوى سالمند و نازا بود به عقد خود درآورد ، و با اين عمل خود ، آن بانوى سالمند را كه ديگر خود و فرزندانش سرپرست و نان‌آورى نداشتند ، تحت حمايت و سرپرستى خود قرار داد .\r\nام‌المؤمنين ام‌سلمه ، در زمان خلافت يزيد فرزند معاويه ، و پس از شهادت امام حسين‌بن‌على عليهما السلام بدرود حيات گفته است « 1 » .\r\n\r\n7 ) جويريه دختر حارث\r\nداستان ازدواج رسول خدا با جويريه دختر حارث مفصل است ولى اجمالا اينكه حارث پدر جويريه رئيس قبيلهء «\r\nبَنِيالْمُصْطَلَق\r\n» بود كه در پنج منزلى مدينه سكونت داشتند . در سال پنجم و يا ششم هجرت بود . حارث با كمك ساير قبايل عرب لشكرى گران تهيه ديده بود و در نظر داشت كه بىخبر و بناگاه به مدينه حمله كند و مسلمانان را از بيخ و بن براندازد .\r\n\r\n\r\n","description":"","footnote":"\r\n( 1 ) به شرح حالش در كتاب‌هاى استيعاب ، اسدالغابه ، اصابه ، و طبقات ابن‌سعد 2 / 3 / 86 - 96 مراجعه نمائيد .\r\n","page_name":" 58 ","page_number":58},
  {"content":"\r\n\r\nرسول خدا كه از ما وقع خبر داشت ؛ يكى از اصحاب را به جاسوسى به قبيلهء حارث فرستاد تا از موقعيت و تعداد نفرات و وضع دشمن اطلاعاتى بدست آورده گزارش دهد . فرستادهء رسول خدا مأموريت خود را با موفقيت به انجام رسانيده و اطلاعات مفيدى از وضع نظامى دشمن به حضرت تسليم داشت .\r\nاز ان طرف از لشكر حارث نيز جاسوسى به ميان مسلمانان آمد تا اطلاعاتى كسب كند ولى قبل از اينكه بتواند خدمتى انجام دهد گرفتار شد . مسلمين اسلام را به او پيشنهاد كردند ولى مرد عرب زير بار اسلام نرفت و كيش جديد را نپذيرفت ناچار مسلمين او را كشتند . بر اثر همين واقعه رسول خدا ( ص ) پيش دستى كرد و بر سر قبيلهء بنى مصطلق تاخت .\r\nافرادى كه از قبايل ديگر در لشكر حارث بودند ، چون خود را در مقابل حملهء غير منتظره ديدند پاى به فرار گذاردند و لشكر حارث تنها عهده‌دار مسئوليت جنگ شد . منادى اسلام ؛ قبول اين كيش را به سپاهيان حارث پيشنهاد كرد و آنان را به اسلام دعوت نمود ، اما سپاهيان حارث نه تنها اسلام را نپذيرفتند بلكه منادى اسلام را تير باران كردند . مسلمين چون چنين ديدند يكباره حمله كردند و جنگ سختى در گرفت و سر انجام قبيلهء حارث شكست خورد و تسليم شد . از مسلمانان فقط يك تن شهيد شد و از لشكر حارث 10 تن كشته شدند . محصول اين جنگ علاوه بر غنائم جنگى عده‌اى اسير بود . جويريه كه شوهرش در اين جنگ كشته شده بود جزء اسيران جنگى درآمد و در تقسيم ، سهم يكى از انصار شد .\r\nچون به مدينه بازگشتند جويريه نزد رسول خدا ( ص ) آمد و براى آزادى خويش از آن حضرت استمداد كرد ، رسول خدا 0 ص ) او را از مرد انصارى خريد و آزاد كرد و پس از آن او را به عقد خود درآورد . چون اين خبر به سابر اصحاب رسيد ؛ به احترام اين ازدواج تمام اسيرانى را كه در اختيار داشتند آزاد كردند .\r\nاين خبر به حارث پدر جويريه رسيد ، پس به مدينه آمد و اسلام پذيرفت آنگاه به قبيلهء خويش بازگشت و عموم افراد قبيلهء بنىمصطلق اسلام آوردند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\n8 ) ام‌حبيبه دختر ابوسفيان\r\nام‌حبيبه دختر ابوسفيان ، دشن شماره يك پيامبر اسلام و محرك و سر كرده جنگ‌هاى قريش عليه رسول خدا است .\r\nام‌حبيبه بر خلاف پدر اسلام آورد و با شوهرش به حبشه مهاجرت كرد . شوهر ام‌حبيبه در حبشه درگذشت و ام‌حبيبه بىسرپرست ماند . رسول خدا ( ص ) چون از اين واقعه آگاهى يافت شخصى را از جانب خود به حبشه فرستاد و ام‌حبيبه را خواستگارى كرد و سرانجام در سال هفتم از هجرت با او ازدواج نمود .\r\nخبر ازدواج ام‌حبيبه به ابوسفيان رسيد و اين دشمن خدا و پيامبر را سخت منقلب كرد تا آنجا كه سخنى بر زبان آورد كه مبين شكست او در مقابل عظمت و علو مقام روحى و اخلاقى رسول خدا است . او چنين گفت : اين نر را نمىتوان مشت بر دماغش كوبيد « 1 » .\r\nيك سال از اين ازدواج گذشت ، صلح حديبيه در سال هشتم از هجرت به وقوع پيوست و قريش با همه سخت سرى كه داشت در مقابل قدرت و عظمت اسلام به زانو درآمد و در حقيقت آن را به رسميت شناخت .\r\nآيا تصور مىكنيد اين ازدواج در به دست آمدن چنين امتياز بزرگى بىاثر بوده است ؟\r\n\r\n9 ) صفيه دختر حى\r\nصفيه دختر حىبن‌اخطب ، از سلاله هارون برادر حضرت موسى ( ع ) است . مادرش بره دختر سموال از طايفه بنى قريظه است .\r\nصفيه در ابتدا به سلام فرزند مشكم شوهر كرد و سپس از او طلاق گرفت و به عقد كتانه فرزند ربيع از يهوديان بنىنظير درآمد . ربيع در جنگ خيبر بدست مسلمانان كشته شد . پس از جنگ خيبريان به اسارت مسلمانان درآمدند ، و رسول خدا صفيه را كه جزء اسراى جنگى بود به خود اختصاص داد و چون در سيماى او آثارى از كبودى مشاهده كرد علت آن را جويا شد و صفيه در پاسخ حضرت داستان\r\n\r\n\r\n","description":"","footnote":"\r\n( 1 ) رجوع شود به طبقات ابن‌سعد 8 / 80 - 86 . و نيز به كتابهاى استيعاب ، و اسدالغابه و اصابه .\r\n","page_name":" 60 ","page_number":60},
  {"content":"\r\n\r\nخود را چنين بيان داشت :\r\nشبى در خواب ديدم كه ماهى از مدينه برآمد و در دامان من قرار گرفت . بامدادان خواب خود را براى ربيع شوهرم بازگو كردم . او از اين خواب من سخت بهم آمد بر سرم فرياد كشيد وگفت :\r\n- آرزو دارى كه همسر پادشاهى شوى كه در مدينه ظهور كرده است ؟ ! و چنان سيلى به صورتم زد كه بر اثز آن صورتم بود شد . و اين ، اثر آن ضربت است .\r\nرسول خدا پس از شنيدن داستان صفيه به او فرمود :\r\n- اگر اسلام را قبول كنى ترا به همسرى خود مىپذيرم ، و اگر به يهوديت خود پايبند باشى ترا آزاد مىكنم تا به قوم و قبيلهء خود بازگردى .\r\n- پيش از آنكه مرا به اسلام بخوانى به آن ايمان آورده‌ام ، از طرفى پدر و مادرى هم كه ندارم و با يهوديانم نيز سر و كارى نيست كه مرا در پذيرش كفر و ايمان به خود وا مىگذارى ، خدا و پيامبرش از آزادى و بازگشت به سوى خويشانم برايم بسى ارزنده‌ترند .\r\nپس رسول خدا دستور داد تا عده وفات نگهدارد ، آنگاه او را به عقد خود درآورد و در مدينه در محلهء عاليه و در خانه يكى از افراد قبيله بنىحارثه منزل داد .\r\nعايشه بطور پنهانى در حالى كه نقاب به چهره داشت از صفيه ديدن كرد . رسول خدا از او پرسيد :\r\n- صفيه را چگونه زنى يافتى ؟\r\n- او را زنى يهودى ديدم .\r\n- به صفيه چنين مگو كه او اسلام آورده و اسلامش نيكو است .\r\nصفيه پيغمبر خدا را از صميم قلب دوست داشت و از ابراز اين علاقه قلبى خوددارى نمىكرد . از و ظاهر اين محبت و دوستى اينكه وقتى كه رسول خدا در بستر بيمارى افتاده بود و همسرانش پيرامون او جمع شده بودند ، صفيه با حالتى مضطرب و نگران خطاب به پيغمبر خدا گفت :\r\nبه خدا قسم آرزو دارم كه دردت به جان من بيفتد .\r\nديگر همسران پيغمبر با شنيدن سخن صفيه ، به چشم و ابرو به يكديگر اشاره\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nكرده سخن او را حمل بر تظاهر و خودنمائى كردند . . اين حركت دوراز انصاف آن بانوان از چشم رسول خدا پنهان نماند روى اين اصل خطاب به آنان فرمود :\r\n- برويد دهانتان را آب بكشيد ! پرسيدند :\r\n- چرا ؟\r\n- از ايما و اشاره‌تان به صفيه ، قسم به خدا كه او راست مىگويد ، و هر چه گفت از ته دلش گفت .\r\nصفيه به سال پنجاه و دوم از هجرت در زمان خلافت معاويه در مدينه در گذشت و در گورستان بقيع به خاك سپرده شد « 1 » .\r\n\r\n10 ) ميمونه دختر حارث\r\nميمونه دختر حارث هلاليه نخست همسر مسعود ثقفى بوده و طلاقش داده سپس همسر ابورهم‌ابن عبدالعزى گرديده و در خانه وى بود تا ابورهم وفات كرد .\r\nدر سال هفتم هجرى آنگاه كه پيامبر در ماه ذيقعده عمره مفرده بجاى آورد او را خطبه فرمود و شوهر خواهرش عباس عموى رسول خدا وى را به پيامبر تزويج كرد پيامبر او را به همراه خود بمدينه برد .\r\nميمونه آخرين بانوئى بود كه پيامبر تزويج فرموده است .\r\nدر سال وفات ميمونه اختلاف است مشهور آن است كه در ابزگشت از سفر حج در منزل سرف سال 51 هجرى وفات نموده است .\r\n\r\n11 ) زينب دختر جحش :\r\nداستان‌هاى ازدواج رسول اكرم تا باينجا غالباً مانند هم و حكمت آن روشن است ولى ازدواج زينب حكمت ديگرى دارد كه نيازمند مقدمه ديگرى است و ان اينكه :\r\nتا آنجا كه ما اطلاع داريم ، مصلحين جهان در اجراى نقشه‌هاى اصلاحى خود كه براى اجتماع طرح مىكردند ؛ خود از همه كس پيش قدمتر بوده ؛ اصلاح را\r\n\r\n\r\n","description":"","footnote":"\r\n( 1 ) شرح حال صفيه را به اختصار از طبقات ابن‌سعد ج . 8 / 120 نقل نموديم .\r\n","page_name":" 62 ","page_number":62},
  {"content":"\r\n\r\nاز خود و خانوادة خود شروع مىكردند ، و از هر گونه وفادارى و از خود گذشتگى كه در هدف مقدسشان لازم بود خوددارى نمىكردند ؛ و پس از آن نزديكان و خويشان و سر انجام ديگر افراد بشر را به عمل آن دعوت مىكردند .\r\nپيغمبر خدا ؛ يگانه مصلح عالم بشريت نيز از اين قانون مستثنى نبود . او براى اصلاح اجتماع و در هم شكستن عادات و رسوم منفور جاهليت بنا به فرمان خدا ، از خويشان خود شروع كرد ، روى همين اصل در « حَجَّةُالْوِداع » فرمود : هر ربائى لغو است ؛ و اولين ربائى را كه لغو مىنمايم رباى عمويم عباس است « 1 » هر خونى كه در جاهليت ريخته شده است هدر ، و اولين خونى كه هدر مىكنم خون فرزند ربيعه نوادهء عبدالمطلب است . « 2 »\r\nدر سيرهء رسول خدا شواهد تاريخى بر اين مطلب بسيار است . داستان تزويج زينب دختر جحش نيز يكى از مواردى است كه پيغمبر اسلام براى در هم كوبيدن بناى جهل و نادانى و رسوم زشت جاهليت انجام داده است . هدف رسول خدا در اين ازدواج مبتنى بر دو اصل اساسى زير بوده است :\r\n1 ) از بين بردن فاصلهء طبقاتى .\r\n2 ) نقض احكام پسر خواندگى . « 3 »\r\nزيدبن‌حارثه پسر خواندهء پيغمبر خدا ( ص ) در كودكى مورد هجوم جمعى از عرب‌ها قرار گرفت و ربوده شد و سپس در مكه به معرض فروش درآمد . رسول خدا ( ص ) هنگام فروش زيد حضور داشت ، او را پسنديد و براى همسرش خديجه\r\n\r\n\r\n","description":"","footnote":"\r\n( 1 ) عباس عموى رسول خدا در عصر جاهليت از رباخواران معروف مكه بوده است .\r\n( 2 ) نوادهء عبدالمطلب ، فرزند ربيعه ، كودكى شير خوار در قبيلهء بنىليث بود كه افراد قبيلهء هذيل او را به خطا كشتند و بنىهاشم ، تا آن تاريخ كه رسول خدا اين سخنان را فرمود خواهان خون آن كودك از قبيلهء مزبور بودند ، سيره ابن‌هشام جلد 4 ص 375 .\r\n( 3 ) در جاهليت رسم چنين بوده كه اگر كسى پسرى را بفرزندى خود انتخاب مىكرد و پسر هم راضى مىشد بعد از آن او را بفرزندى آن شخص خطاب مىكردند و تمام احكام رزند صلبى براى چنان فرزند خوانده‌اى ثابت بود .\r\n","page_name":" 63 ","page_number":63},
  {"content":"\r\n\r\nخريدارى فرمود ؛ خديجه زيد را به رسول خدا بخشيد .\r\nپدر و مادر زيد كه از غيبت و ناپديد شدن جگر گوشهء خود غرق در اندوه و رنج بودند از سرنوشت او خبر نداشتند ، بر حسب تصادف روزى جمعى از افراد قبيلهء زيد در مكه زيد را ديدند و همديگر را شناختند . زيد بوسيلهء آنان در ضمن اشعارى به پدر و مادر خود چنين پيام فرستاد : براى من ناراحت نياشيد . من در خانوادهء شريفترين قبيله از قبائل عرب زندگى مىكنم ، وسائل استراحت من از هر جهت فراهم است .\r\nپدر و عموى زيد كه از حال و محل زيد اطلاع يافته بودند ، مبلغى پول بهمراه خود برداشتند و عازم مكه شدند ، به اين اميد كه زيد را خريدارى كنند . چون به خدمت رسول خدا ( ص ) رسيدند و مقصود خود را عرضه داشتند ، آن حضرت فرمود : چنانچه زيد مايل باشد كه از من جدا شود من حرفى ندارم پس از آن زيد را خواست . زيد چون آمد پدر و عموى خود را شناخت و به فرزندى خود اعتراف كرد . آنگاه رسول خدا ( ص ) هدف پدر و عموى زيد را براى او تشريح كرد و او را در رفتن و اقامت مخيرساخت . زيد جواب داد :\r\n- من هرگز كسى را بر شما ترجيح نخواهم داد ! پدر زيد در پاسخ فرزند گفت :\r\n- فرزند ! تو بندگى را به آزادگى و در كنار پدر ترجيح مىدهى ؟ ! زيد جواب داد :\r\n- آرى با چنين كسى و اشاره به رسول خدا كرد .\r\nآنگاه رسول خدا دست زيد را گرفت و به حجر اسمعيل آورد و به بانگ بلند فرمود : « گواه باشيد ، زيد فرزند منست او از من ، و من از او ارث مىبرم » « 1 »\r\nپدر و عموى زيد چون چنان ديدند خورسند گرديدند و بازگشتند از اين تاريخ ، مردم زيد را كه آزاد كردهء رسول خدا بود ، زيدبن‌محمد بن‌عبدالله مىخواندند .\r\nزينب دختر جحش كه عمّه زاده پيغمبر اسلام بود تحت كفالت آن حضرت قرار داشت و از طرف بعضى افراد قريش خواستگارى شده بود . او از رسول خدا كسب تكليف كرد . آن حضرت او را براى زيد خواستگارى كرد . زينب چون چنين\r\n\r\n\r\n","description":"","footnote":"\r\n( 1 ) يا من حضر ! اشهدوا ان ازيدا ابنى يرثنى وارثه .\r\n","page_name":" 64 ","page_number":64},
  {"content":"\r\n\r\nديد برآشفت و گفت من دختر عمه تو هستم ، و تو مرا به آزاد كردهء خويش ميدهى ؟ !\r\nخواهر و برادر زينب نيز با اين ازدواج از نظر اختلاف طبقاتى موافق نبودند تا اين كه از جانب حق چنين دستورى نازل شد :\r\n« هيچ مرد و زن مؤمنى را نمىرسد كه در برابر حكمى كه خدا و پيامبرش صادر فرموده‌اند ، خودرأيى و خود مختارى پيش گيرد . و هر كه از فرمان خدا و رسولش سرپيچى كند ، مسلماً آشكارا گمراه شده است . » « 1 »\r\nاين آيه هر سه را امر به سكوت و اعلام موافقت كرد . زينب آمادگى خود را براى ازدواج با زيد اعلام داشت رسول خدا ( ص ) در اجراء همان هدف عالى كه برداشتن فاصلهء طبقاتى و اشرافيگرى بوده است زينب را به عقد زيد درآورد .\r\nزينب بخانهء زيد رفت ، و با زن ديگر او بنام ام‌ايمن كه او نيز آزاد كردهء رسول خدا بود و فرزندش اسامه شريك زندگى گرديد . مسلم است كه اين طرز زندگى بهر حال زينب را ناراحت كرده بود كه بناى بد رفتارى را با زيد گذارد تا جائى كه زيد شكايت او را برسول خدا برد و از وى اجازه خواست تا زينب را طلاق گويد . ولى پيغمبر خدا مىفرمود : « از خدا بترس و همسر خود را از دست مده . » « 2 » ولى ناسازگارى زينب كار را بر زيد تنگ كرد تا جائى كه بر اثر اصرار وى رسول خدا ( ص ) با طلاق زينب موافقت فرمود و زيد زينب را طلاق داد .\r\nچون عدهء طلاق زينب سپرى شد ، رسول خدا از جانب حق مأمور گرديد كه به منظور در هم شكستن رسمى ديگر از عادات جاهليت با زينب ازدواج كند تا مردم عملًا به بينند كه ا حكام فرزند صلبى براى پسر خوانده ثابت نيست و شخص مىتواند طلاق داده پسر خوانده خود را به عقد خود درآورد .\r\nاجراى اين امر براى رسول خدا دشوار بود ، و از مردم و ياوه‌سرائىهاى آنان نگرانى داشت تا اين كه آيه . زير كه نشانگر حالت روحى و نگرانى شديد آن حضرت است نازل گرديد :\r\n« از مردم مىترسى ؟ در حالى كه خداى را سزاوارتر است تا از او بترسى ؟ . اينك\r\n\r\n\r\n","description":"","footnote":"\r\n( 1 ) سوره احزاب آيه 36 . . .  أَنْ يَكُونَ لَهُمُ الْخِيَرَةُ  . . .\r\n( 2 ) سوره احزاب آيه 37 . . .  أَمْسِكْ عَلَيْكَ زَوْجَكَ  . . .\r\n","page_name":" 65 ","page_number":65},
  {"content":"\r\n\r\nچون زيد آن زن را رها كرده است ، ما او را به عقد تو در مىآوريم تا بدين وسيله براى مؤمنان دربارهء زنان طلاق داده پسر خواندهاشان حرجى نباشد « 1 »\r\nبا اين آيه و صراحتى كه در آن به كار رفته است ، رسول خدا در اجراى اوامر الهى و در هم شكستن عادات و رسوم منفور و غير منطقى جاهليت زينب را به عقد خود درآورد .\r\nاز آنچه گذشت معلوم مىشود كه غالب ازدواج‌هاى رسول خدا بر مبناى حكمت و سياست و مصلحت اجتماع و اجراى قوانين الهى ، و نيز در هم شكستن آداب و رسوم منفور جاهليت بوده است نه ارضاى هواهاى نفسانى و غرائز حيوانى .\r\nبانوانى كه بىمهر خود را به رسول خدا بخشيده‌اند :\r\nزنان ديگرى بوده‌اند كه خود را بىمهر به رسول خدا بخشيده‌اند . غرض از اين واگذارى كه در قران به لفظ « وهبت » تعبير شده است آن است كه زنانى از رسول خدا تقاضا كردند تا آنان را حتى بدون مهريه‌اى تزويج نمايد ، كتب سير و تواريخ با اين عنوان چند زن را نام برده كه از آن جمله « خوله » دختر حكيم است .\r\n\r\n12 ) خوله دختر حكيم هلاليه :\r\nخوله از بانوانى بود كه خود را به پيامبر بخشيده بودند پيامبر جواب او را بتأخير انداخت و وى در خانه پيامبر خدمت مىكرد تا اينكه پيامبر او را به حبالهء نكاح عثمان‌بن‌مظعون درآورد و در خانه عثمان بود تا عثمان وفات كرد « 2 » .\r\n\r\n13 ) بانوئى ديگر\r\nسهل ساعدى روايت مىكند :\r\nزنى به خدمت پيامبر آمد و خود را به پيامبر بخشيد . پيامبر در جواب او سكوت فرمود .\r\n\r\n\r\n","description":"","footnote":"\r\n( 1 ) حليه ابونعيم جلد 2 / 53 ترجمه زينب و تفسير آيه رجوع شود به مجمع‌البيان ،\r\n( 2 ) طبقات ابن‌سعد 8 / 158 .\r\n","page_name":" 66 ","page_number":66},
  {"content":"\r\n\r\nمرد مسلمانى آنجا بود ، عرض كرد يا رسول‌الله ، اگر شما را حاجتى به اين زن نيست او را به من تزويج فرما حضرت فرمود : چه دارى مهر به او بدهى ؟ عرض كرد همين پيراهنى كه پوشيده‌ام . حضرت فرمود اگر پيراهن خود را به وى مهر دهى برهنه مىمانى چيز ديگرى پيدا كن . عرض كرد : هيچ ندارم . رسول خدا فرمود و لو يك حلقه انگشترى از آهن عرض كرد : ندارم ، حضرت فرمود : آيا از سوره‌هاى قرآن چيزى به ياد دارى ؟ گفت : آرى فلان سوره ، و فلان سوره و تا چند سوره قرآن را شمرد . حضرت فرمود : اين زن را بشما تزويج كردم به مهر سوره‌هائى كه از قرآن حفظ دارى !\r\nدر سيره پيامبر نام چند بانوى ديگر كه خود را به پيامبر بخشيده‌اند نيز آمده است مانند :\r\n« ام‌شريك » و « ام‌ليلى » كه بعضى از اين زنان را پيش از آنكه به خدمت پيغمبر برسند ، در راه اسلام داستانى دلخراش بوده است و بطورى كه تصريح كرده‌اند هيچيك از اين زنان را رسول خدا تزويج نكرده است .\r\n\r\nحكمى خاص براى شخصى مخصوص\r\nدر گذشته شمه‌اى از بيچارگىها و آوارگىهاى زنان مؤمنه آن عصر در شهر مدينه اشاره كرديم ، و نيز ديديم كه چگونه تأمين مصالح عاليه اسلام در وصلت‌ها و زناشوئىهاى پيامبر با قبايل سركش عرب لازم مىنمود ، اينك با توجه باينكه هر مرد مسلمان مس‌تواند چهار زن عقدى به عقد خود درآورد مىبينيم كه رسول خدا از اين حكم مستثنى مىشود ، اين استثنا را آيه‌هاى ( 50 - 52 ) سوره احزاب چنين بيان مىنمايد :\r\n« اى پيامبر ! ما براى تو حلال كرديم زنانت را كه مهرشان را داده‌اى و آنچه را كه خداى به تو ارزانى داشته است . و « نيز » دختران عمو و دختران عمه‌هايت و دختران دائى و دختران خاله‌هايت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكه با تو مهاجرت كرده‌اند و زن مؤمنه‌اى كه خويشتن را به پيامبر بخشيد « 1 » كه اگر پيامبر بخواهد با او ازدواج كند - كه تنها تو چنين امتيازى را دارى نه ديگر مؤمنان - ما دانستيم آنچه را كه درباره زنانشان بر آنها واجب كرديم و نيز آنچه را كه خداوند به آنها ارزانى داشته است تا بر تو تنگى نباشد و خداى آمرزندهء مهربان است .\r\n« از زنان خويش هر كدام را كه خواهى از خود دور كن و هر كدام را كه خواهى با خود ميدار و اگر از زنانى كه از خود دور ساخته‌اى بار ديگر به خود بخوانى بر تو گناهى نيست و اين برايشان به روشن ساختن چشمهايشان نزديكتر است و اندوهگين نشوند و خشنود گردند به آنچه تو به ايشان بدهى و به همه ايشان و خداوند به آنچه در دل داريد آگاه است ، و خدا داناى بردبار است .\r\n« و بعد از اين زن تازه‌اى بر تو حلال نباشد و نه اينكه بجاى ايشان زنانى ديگر بگيرى اگر چه زيبائى آنها تو را به شگفت اندازد مگر آنچه را كه خداوند به تو ارزانى داشته و به اختيار تو درآورده است و خداوند بر همه چيز نگهبان است . »\r\nخود اين دستور بوده كه در اين آيات تصريح به آن شده و در نتيجه راه را براى پيامبر بازگذارده تا خود هر چه صلاح بيند اقدام كند . و پيامبر هر چه را در امر ازدواج خود صلاح مىدانست عمل مىفرمود تا آنكه در پايان عمر تعداد بانوان او به نه تن رسيدند البته اين نه از آن بابت بوده است كه براى پيامبر نه زن گرفتن جايز بوده است و براى مردان ديگر چهار زن .\r\nدر آيات گذشته حدود آزادى پيامبر منهاى حسن و زيبائى بانوان تعيين شده كه جز مصلحت انديشى نمىتوانست چيز ديگرى باشد ، شايد به همين دليل نيز بوده كه اجازه رهايى بانوان موجود را براى گرفتن زنان ديگر - همنان كه مرد مسلمان اجازه طلاق دادن چهار زن عقدى براى تبديل به چهار زن ديگر داشته - نداده است پيامبر از اين اختيار خود همچنين در تأمين مصالح عاليه اسلامى و رهبرى سياسى معنوى براى تأمين نيازهاى انسانى بانوان آبرومند جامعه آن روز استفاده مىفرمود .\r\n\r\n\r\n","description":"","footnote":"\r\n( 1 ) تفسير سيوطى 5 / 209 آيه (  وَ امْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ  . . . »\r\n","page_name":" 68 ","page_number":68},
  {"content":"\r\n\r\nاما وقتى كه وضع مسلمانان پس از فتح مكّه سر و سامان گرفت از آن پس رسول اكرم با هيچ بانوئى ازدواج نفرمود . چه حاجتى در استفاده از اين حكم خاص وجود نداشت .\r\n\r\nنتيجهء پژوهش\r\nدر مورد ازدواج‌هاى رسول اكرم براى ما روشن شد كه آن حضرت تا سن پنجاه سالگى كه آخر كمال نيروهاى طبيعى انسان است با بانوئى كه از او پانزده سال سالمندتر بود ، و در سن شصت و پنج سالگى وفات نموده مىزيسته است و در همه اين مدت با هيچ بانوى ديگر وصلت نفرموده و پس از وفات اين بانو نيز با بانوى سالمند ديگرى ازدواج كرده است پيامبر با چنين زندگانى زناشوئى در مكّه بود تا اينكه به شهر مدينه هجرت فرموده ، و مسئوليت سنگين اداره كردن جامعهء مسلمانان بىنواى آن روز را به عهده گرفت . در آن زمان كه مردان مؤمن آواره از وطن و تهى دست به نزد ايشان مىآمدند ، گاهى تعدادشان نزديك به هشتاد نفر مىرسيد و در صفّه مسجد پيامبر مىزيستند ، و بعضى از آنها حتى ساتر عورت درستى نداشتند در چنين زمانى زنان مسلمانى ، پيدا مىشدند كه سرپرست خود را در جنگ‌هاى مسلمانان با مشركين ، يا در غير آن از دست داده و راه بازگشت به خاندان پدرى خود را نيز نداشتند ، چه خويشان خود را كافر و دشمن خدا و رسول و نجس مىدانستند و خود اين جريان‌ها ، در جامعه‌اى مىگذشته است كه اساساً وجود زنان را بار سنگين مىدانستند ، زيرا پدران از بيم روزى دادن ايشان و براى سبك بارى خود ، دختران خود را زنده به گور مىكردند ، و در جنگ با رسول خدا نيز براى شكست او پيشنهاد طلاق دختران او را مىدادند ، بالاخره كار آن زن‌هاى مؤمنه در ان روز در مدينه به جائى رسيده بود كه زنان بيوه را اگر پدرى بود همچون حفصه دختر عمر ، پدرش از ياران خود ازدواج با او را با اصرار مىخواسته است .\r\nآيا در اين حالت ، ازدواج پيامبر با حفصه ، جبرانى براى شكستگى روحى و رفع دل‌آزردگى او از دو صحابىاش ابوبكر و عثمان نبوده است ؟\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nدر چنين زمانى بانوان ديگرى ، همچون ام‌سلمه سالمند و پر فرزندى كه شوهرش را در جنگ احد از كف داده ، در شهر غربت چه مىتوانست بكند ؟ آيا مىتوانست به شهر مكه نزد همان خانواده‌اى كه از جور ايشان تا به حبشه در افريقا فرار كرده بود بازگردد ؟\r\nيا آن بانوى ديگر زينب دختر خزيمه كه دو شوهر پيش از پيامبر كرده ، و دومى ايشان در جنگ احد شهيد گشته ، چگونه مىبايست به زندگى ادامه دهد ؟\r\nهمچنين دختر ابوسفيان ام‌حبيبه‌اى كه از شدت آزار خانواده‌اش با شوى خود به حبشه گريخته ، و در آنجا شوهر خود را از دست داده ، درمان بيچارگى او جز آنكه در زير چتر حمايت رسول اكرم ( ص ) درآيد چه بود ؟\r\nام‌حبيبه دختر همان ابوسفيانى است كه در راه نابودى اسلام و خوار كردن پيامبرش از هيچ جنايتى فروگذار نكرده ، و هيچ پرچم طغيان عليه رسول بلند نگرديده ، مگر اينكه اساس و ريشه‌اش ابوسفيان بوده ، آبروى همين ابوسفيان را چنان حفظ مىكند كه پيش از آن در حد وهم نمىآيد ، آرى اگر قريش به سر كردگى ابوسفيان كوشيده‌اند تا دختران پيامبر راه به خانه‌اش برگردانند اكنون همان پيامبر دختر همين ابوسفيان را از حبشه كابين بسته بانوى خود گردانيده ، با اعزاز و اكرام به مدينه مىآورد يعنى او را بانوى شريفترين مرد عرب فرموده ، مگر نه پيامبر نواده عبدالمطلب بود ، اينجا است كه ابوسفيان به خود مىبالد و جمله‌اى را از فرط شعف بر زبان مىراند كه براى هميشه ضرب‌المثل مىشود :\r\nذلك الفحل لا يقدع انفه !\r\nآيا اين بزرگوارىها چه عكس‌العملى در ساير افراد خاندان بنىاميه داشت اكنون چيزى كه از آنها نقل شده باشد در دست ما نيست ولى در نظير اين داستان ، داستان ازدواج با جوريه بزرگ‌زاده قبيله بنىمصطلق عكس‌العمل كشترده‌اش بدست ما رسيده است .\r\nقبيله بنىالمصطلق از قبايل خزاعه و در پنج منزلى مدينه منزل داشتند . رئيس ايشان ، حارث لشگرى گران از قبائل عرب براى جنگ با پيامبر آماده مىساخت كه ناگهان رسول خدا ايشان را غافلگير كرد ، در اين وقت افراد قبائل عرب كه به كمك\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاو آمده بودند فرار كردند ، رسول خدا اسلام را بر ايشان عرضه فرمود نپذيرفتند ، جنگ به پا شد قبيله حارث شكست خورده تسليم شدند و در جمله اسرا دختر حارث رئيس قبيله هم بود . رسول خدا او را از اسير كننده‌اش خريد ، و آزاد كرد ، و سپس او را به عقد خود درآورد و جزء بانوان خود قرار داد در صورتى كه مىتوانست به عنوان بردگى با او همبستر شود مسلمانان به پاس اين ازدواج همه اسيران قبيله را آزاد كردند ، خبر اين بزرگوارى به حارث رسيده به مدينه آمد اسلام آورد سپس همه افراد قبيله اسلام آوردند .\r\nدر زمان صلح حديبيه قبيله او و قبيله خزاعه در برابر قريش و همپيمانان ايشان ، همپيمان با رسول خدا شدند .\r\nاز اينجا است كه به حكمت كار قبايل جنگ‌زده عرب پى مىبريم ايشان آنگاه كه مىخواهند صلح و آشتى شود از قبيله ستمگر ، به قبيله ستم‌ديده دختر مىدهند ، و ميان دو قبيله با اين پيوند زناشوئى پيوند سياسى بر قرار مىشود بديهى است ازدواج‌هاى پيامبر نيز با قبايل جنگ‌زده نمىتواند از اين قاعده مستثنى باشد ، مانند ازدواج آن حضرت با صفيه بزرگ‌زاده يهود خيبر ، يا ريحانه كه از يهود بنىنظير بوده ، و شوى او از يهود بنوقريظه .\r\nدر اين نوع زناشوئىهاى پيامبر هدف او در پيوند با قبائل سركش عرب آشكار بوده حكمت اين كار نيز با در نظر گرفتن اينكه هيچ يك از از ازدواج‌هاى پيامبر با قبائل انصار خود نبوه بيش از بيش آشكار مىگردد . چه زنان بيوه انصار در حالى كه در خانه و آشيانه فاميلى خود بوده‌اند هيچ نيازى به سرپرستى يا مساعدت در امر معيشت نداشته‌اند بلكه خود قبائل انصار بوده‌اند كه در اول مهاجرت مسلمانان به مدينه هميشه با ايشان كمك مالى و مواسات در مسكن و لباس و غذا مىكردند . در همه زناشوئيهاى رسول خدا حكت كار او پيدا است ، فقط در دو مورد است كه محتاج به بررسى مىباشد : نخست ازدواج پيامبر با عايشه است ، چه آن كه رسول خدا با او پس از تمام شدن نه سال از عمرش ازدواج فرموده ، و خود اين مخالف عادات امروزه ما و به ويژه شهر نشينان ما مىباشد .\r\nدر جواب اين ايراد در آغاز گفتيم : قياس كار آن زمان و آن مكان را با زمان و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمكان خود كردن غلط است ، و نيز مىگوئيم : اين نه تنها رسول خدا و بوده است كه با دخترى در اين سن و سال ازدواج فرمود : بلكه دختر عزيز خود فاطمه زهرا را نيز در همين سن شوهر داده ، و اين امر از نظر قانون اسلام صحيح است ، ديگر اينكه طبيعت انسان در شهرهاى گرمسير چنان است كه زودتر بلوغ طبيعى مىرسد و زودتر نيز شكسته مىشود و اين امر در كشور هند هم امروز مشهود است ، و چه بسا دختران در آنجا زودتر از نه سال نيز بالغ و باردار و زودتر نيز پير مىشوند ، و در مقابل در كوههاى تبت قضيه برعكس آن است تا جائى كه گفته مىشود سن مردان ايشان گاه به دويست مىرسد ، و مرد صد ساله ايشان جوان است .\r\nدوم : داستان ازدواج با زينب مطلقه اسامه پسر خواندهء رسول اكرم مىباشد كه حكمت آن را مشروحاً پيش از اين بيان كرديم .\r\nپس از اين بررسىها و روشن شدن حكمت تعدد زوجات پيامبر اين سؤال پيش مىآيد كه آيا چه شده است كه اين بدبينى و بدفهمى نسبت به زناشوئىهاى رسول اكرم ( ص ) پيش آمده ، جواب اين سؤال آن است كه در بررسىهائى كه ما در حديث و سيره داشتيم ديديم كه همه آن بدبينىها فقط و فقط ناشى از اخبارى است كه از ام‌المؤمنين عايشه در اين باره روايت شده است و در ان روايت‌ها شخص رسول اكرم ( ص ) زن‌باره نشان داده شده ، و خود همين مسئله مهم‌ترين سبب براى نوشتن اينت كتاب بوده است .\r\nدر فصل آينده بعضى از آن روايتها را مورد بحث قرار مىدهيم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nعايشه در خانه پيامبر\r\nويحها ! لو استطاعت ما فعلت ! !\r\n« واى بر او - عايشه - اگر از دستش مىآمد چه‌ها كه مىكرد . »\r\nرسول خدا\r\n\r\nرشك و غيرت\r\nگفتيم كه عايشه روحاً زنى بلند پرواز ، جاه‌طلب ، تندخو و بر قلب شوهرش رشك مىبرد و نمىتوانست به بيند جز او ديگرى هم در قلب شوهرش راه دارد « 1 »\r\nنمونه غيرت و حسادت شديد او ، در دوران زناشوئيش به ويژه وقتى آشكار مىشد كه رسول خدا زنى تازه اختيار مىكرد .\r\nعايشه از اين رشك بردن و ناراحتى روانى به هنگامى كه ام‌ّسلمه ، زينب و ديگر بانوانى كه پاى به خانهء پيغمبر خدا نهاده‌اند و در اين بخش نامشان به ميان خواهد آمد سخن رانده احساسان درونى خويش را بىهيچ پرده پوشى آشكار كرده است . و غيرت شديد خود را روى افكار پوچ و بىاساس بويژه در شب‌هائى كه رسول خدا براى انجام عبادات شبانه از خانهء او بيرون مىشده\r\n\r\n\r\n","description":"","footnote":"\r\n( 1 ) از آن جهت بحث در زندگى عايشه را از خانه شوهر آغاز كرديم كه دسترس به دوران طفوليت او در خانه پدر نداشتيم . همينقدر مىدانيم كه او پس از گذشت نه سال از سنش زندگى جديدى را در خانهء شوهر آغاز كرده كه در دسترس ماست به طبقات ابن‌سعد ( 8 / 94 ) مراجعه نمائيد .\r\n","page_name":" 73 ","page_number":73},
  {"content":"\r\n\r\nهرچه صريح‌تر بيان داشته است .\r\nرسول خدا را در دل شب‌هاى تار ، زمانى كه جهان را سكون و آرامش ژرف فرا مىگرفت با خداى خويش رازها و نيازها بوده ، پاسى از شب‌ها را به اين ترتيب با خداى خود خلوت و عبادت داشته است . اقدام به اين قبيل عبادات ، با توجه باينكه پيغمبر خدا هر شب را در خانهء يكى از همسرانش بروز مىآورده باعث آن مىشد كه ساعاتى از شب را در بيرون از خانه مانند مسجد و گورستان بقيع به عبادت بپردازد . روى اين اصل در شب‌هايى كه نوبت به عايشه مىافتاد تا رسول خدا در خانهء او باشد ، چون آن حضرت در دل شب پاى از خانهء او بيرون مىنهاد كه به عبادت بپردازد عايشه را رشك و غيرت زنانگى بر مىانگيخت تا رسول خدا را تعقيب و دنبال كند تا مگر ببيند آن حضرت به كجا مىرود و چه مىكند !\r\nعايشه خود نمونه‌هائى چند از خاطرات تعقيب‌هاى شبانهء خود را در موارد مختلف بازگو كرده است . ما هم پاى صحبت او مىنشينيم و آنها را از زبان خود آن بانو مىشنويم .\r\n\r\nتعقيب‌هاى شبانه !\r\nعايشه مىگويد : شبى متو . جه شدم كه پيغمبر خدا در رختخواب خود نيست ، وسوسه و خيالات ناراحت‌كننده مرا بر آن داشت تا گمان بردم نزديكى ديگر از زنانش رفته است ، روى اين حساب از جا برخاستم و به جست و جويش پرداختم كه ناگاه او را در مسجد يافتم كه به سجده افتاده بود و مىگفت :\r\nرَبِّ اغْففِرْ لي\r\n« بار خدايا ! مرا ببخشاى « 1 » . »\r\nجاى ديگر گفته است :\r\nشبى ديدم پيغمبر در رختخواب خود نيست . با خود گفتم كه حتماً پيش يكى از زنانش رفته است ! گوش فرا داشتم و اين سوى و آن سوى به جستجو و يافتنش پرداختم كه ديدم در پيشگاه خدا به ركوع رفته است « 2 » .\r\n\r\n\r\n","description":"","footnote":"\r\n( 1 ) مسند احمد 6 / 147 .\r\n( 2 ) مسند احمد 6 / 151 .\r\n","page_name":" 74 ","page_number":74},
  {"content":"\r\n\r\nو نيز گفته است :\r\nشبى ديدم كه پيغمبر خدا در رختخواب نيست . بيافتنش از جاى خود برخاستم و در دل شب در آن تاريكى بىاختيار به هر طرف دست مىگردانيم كه ناگاه دستم به كف پايش خورد . او در مسجد ، و در پيشگاه خدا به سجده افتاده بود و مىگفت . . . « 1 »\r\nهمچنين گفته است كه :\r\nشبى كه نوبت من بود تا رسول خدا در خانهء من باشد . عبا را از دوش خود برداشت و به گوشه‌اى گذاشت ، كفش‌هايش را درآورد و كنار بستر نزديك پايش نهاد ، آنگاه گوشهء جامه خود را به روى خود كشيد و دراز شد و زمانى به همين حال باقى ماند به اندازه‌اى كه گمان برد من به خواب رفته‌ام . پس از جاى خود برخاست و آهسته و آرام عباى خود را برداشت ، و بىصدا كفش‌هايش را پوشيد و سپس در را باز كرد و بيرون شد و آرام وبىصدا آن را پيش كرد .\r\nمن بىتأمل از جاى برخاستم و لباسم را پوشيدم ، روسرى خود را بسر كرده عبا را بر آن كشيدم و شتابان از خانه بيرون آمده به تعقيبش پرداختم و پى او را تا گورستان بقيع گرفتم !\r\nرسول خدا در آنجا بايستاد و توقفش به طول انجاميد آنگاه ديدم كه سه نوبت دست‌ها را به آسمان بلند كرد . پس از آن برگشت ، من هم بازگشتم ؛ او شتاب كرد ، من هم شتاب نمودم ، به سرعت قدم‌هايش بيفزود ، من نيز چنان كردم ؛ در آخر بدويد ، من هم بدويدم ؛ و سر انجام جلوتر از او به خانه وارد شدم و فقط اين اندازه وقت داشتم كه خود را به رختخواب افكنده دراز شدم كه وارد شد ، من كه در آن حال به تندى نفس مىزدم ، رسول خدا فرمود :\r\n- عايشه ! چرا اينطور تند نفس مىزنى ؟ !\r\n- چيزى نيست اى رسول خدا !\r\n- خودت خواهى گفت ، يا خداى داناى به اسرار مرا بياگاهاند ؟\r\n- پدر و مادرم بفدايت ، موضوع چنين و چنان است .\r\n\r\n\r\n","description":"","footnote":"\r\n( 1 ) مسند احمد 6 / 58 ، 6 / 201 .\r\n","page_name":" 75 ","page_number":75},
  {"content":"\r\n\r\n- پس آن سياهى كه پيش روى خود مىديدم تو بودى ؟ !\r\n- آرى : پس با كف دست خود چنان به پشتم زد كه احساس درد كردم آنگاه فرمود :\r\n- چنين گمان بردى كه خداوند و پيامبرش بر تو ستم روا مىدارند ؟ ! : « 1 »\r\nو نيز گفته است :\r\nشبى رسول خدا از نزد من خارج شد ، غيرت و حسادتم به جوش آمد و سخت منقلب و ناراحت شدم . چون آن حضرت بازآمد و حال مرا ديد علت را دريافت و فرمود :\r\n- عايشه ! ترا چه مىشود ، باز هم حسادت كرده ناراحت شدى ؟ !\r\n- آخر چرا همچون منى ، بر چون توئى حسادت نورزد !\r\n- باز هم كه گرفتار شيطانت شده‌اى ! « 2 »\r\nو نيز گفته است :\r\nچون پاسى از شب گذشت ، رسول خدا برخاست و بيرون شد . گمان بردم كه پيش يكى از همسرانش مىرود . پس برخاستم و آهسته و آرام به تعقيبش پرداختم تا به گورستان رسيد . آنجا بايستاد و خطاب به مؤمنانى كه به خواب ابدى فرو رفته بودند گفت :\r\nدرود بر شما گروه مؤمنان باد !\r\nناگهان برگشت و مرا در پى خود ديد و فرمود :\r\nواى بر او اگر از دستش مىآمد چه‌ها كه مىكرد ! ! « 3 »\r\n\r\n\r\n","description":"","footnote":"\r\n( 1 ) مسند احمد 6 / 221 به روايت قيس بن مخرمه‌بن‌المطلب .\r\n( 2 ) مسند احمد 6 / 115 به روايت عروه‌بن‌ربير .\r\n( 3 ) مسند ( 6 صفحات 76 و 111 ) بنا به روايت قاسم ، و همچنين مسند طيالسى حديث 1429 .\r\n","page_name":" 76 ","page_number":76},
  {"content":"\r\n\r\n\r\nعايشه و ديگر بانوان پيغمبر\r\nبرخوردها ، و بازتابها\r\nرشك و حسادت ، غيرت زنانگى و خشونت طبع عايشه ام‌المؤمنين به صور گوناگون ظاهر شده است كه نمونه‌هايى از آن را در بازتاب روانى او در شكستن ظرف و دور ريختن غذاى ساير بانوان رسول خدا ، و طرز رفتار و برخورد او را با آنان مىتوان سراغ گرفت . ما اين دو موضوع را به طور جداگانه مورد بحث و تحقيق قرار مىدهيم و نخست به عكس‌العمل عايشه در برابر غذاهايى كه ديگر بانوان رسول خدا براى حضرتش تهيه ديده مىفرستاده‌اند مىپردازيم ، و سپس برخوردهاى شديد او را با ديگر همسران آن حضرت مورد بحث و تحقيق خود قرار مىدهيم .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n1 بازتابها\r\nالجارية ، اخذتني فلما رايت رعدة حتى استقلني افكل ، فضربت القصعة فرميت بها ! !\r\n« چون كنيزك حامل غذا را ديدم ، لرزه بر اندامم افتاد » تا آنجا كه از خود بى خود شده ظرف غذا را گرفته آن را بدور افكندم\r\nعايشه\r\nاتفاق مىافتاد كه آن حضرت در خانهء عايشه بود و يكى ديگر از همسرانش غذائى براى آن حضرت تهيه مىديد و برايش مىفرستاد . در چنين وقتى ام‌المؤمنين كنترل خود را از دست مىداد ، و با عكس‌العمل شديد خشم خود را در برابر چنان اتفاقى نشان مىداد . اينك نمونه‌هاى چند از اين عكس‌العمل‌ها .\r\n\r\nعايشه و غذاى ام‌ّسلمه :\r\nروزى رسول خدا در خانهء عايشه بود كه ام‌سلمه ظرفى از غذائى را كه تهيه ديده بود براى آن حضرت به خانهء عايشه فرستاد عايشه كه اين خوش خدمتى ام‌سلمه را پيش از اين دريافته بود ، در حالى كه خود را به عباى خويش پيچيده بود و سنگى در دست داشت سر رسيد ، سنگ را بر ظرف غذا كوبيد و آن را بشكست . رسول خدا كه ناظر اين كار عايشه بود ، ظرفى از آن او را بجاى ظرف شكسته براى ام‌ّسلمه فرستاد « 1 » .\r\n\r\n\r\n","description":"","footnote":"\r\n( 1 ) به صحيح مسلم باب الغيرة مراجعه فرمائيد .\r\n","page_name":" 78 ","page_number":78},
  {"content":"\r\n\r\n\r\nعايشه و غذاى حفصه :\r\nعايشه خود مىگويد :\r\nغذائى براى رسول خدا تهيه ديده بودم كه خبر شدم حفصه نيز چنين كارى كرده است به كنيزك خود دستور دادم كه آماده باشد و اگر ديد كه حفصه پيش از من براى پيغمبر غذا آورد ، آن را بگيرد و بدور بريزد . كنيزك فرمان برد و چنين كرد و در نتيجه ظرف غذاى حفصه شكست و محتويات آن بر سفره چرمين ريخته شد . رسول خدا خود غذاى ريخته شده را جمع كرد و به من امر فرمود :\r\nظرفى از خود بياور ، و بجاى ظرف شكسته حفصه بده . « 1 »\r\n\r\nعايشه و غذاى صفيه :\r\nصفيه را در صفحات پيش شناخته‌ايم اينك پاى سخن ام‌المؤمنين عايشه مىنشينيم و داستان دور ريختن و شكستن ظرف غذاى صفيه را از زبان خود او مىشنويم . او مىگويد :\r\nيكى از روزها ، هنگامى كه رسول خدا در خانه من بود ، صفيه غذائى را كه پخته بود براى آن حضرت فرستاد . چون كنيزك حامل غذا را ديدم لرزه بر اندامم افتاد تا آنجا كه از خود بى خود شده ظرف غذا را گرفته آن را بدور افكندم !\r\nچشم‌هاى پيغمبر را ديدم كه به من خيره شده است و آثار خشم و نفرت را از رفتار خود در سيمايش به خوبى خواندم . پس بيدرنگ گفتم :\r\n- از خشم رسول خدا ، به حضرتش پناه مىبرم و اميد آن دارم كه مرا نفرين نكنى .\r\n- توبه كن .\r\n- و چگونه عمل خود را تلافى كنم ؟\r\n- غذائى مانند غذايش ، و ظرفى چون ظرفش تهيه كن و برايش بفرست « 2 »\r\n\r\n\r\n","description":"","footnote":"\r\n( 1 ) مسند احمد ( 6 / 111 ) و كنز العمال ( 3 / 44 و 4 / 44 ) حديث شماره 983 از كتاب شمائل .\r\n( 2 ) به مسند احمد ( 6 / 277 و 144 ) ، نسائى ( 2 / 148 و 159 ) و حاشيه سيرهء حلبيه ( 283 - 284 ) مراجعه فرمائيد .\r\n","page_name":" 79 ","page_number":79},
  {"content":"\r\n\r\n\r\n2 - برخوردها\r\nتغار على قلب زوجها ، فلا تريد ان تشاركها فيه انثي غيرها :\r\n« عايشه بر همسرش سخت حسود بود ، و اين حساد تا حدى بود كه حاضر نبود جز خودش زن ديگرى هم در دل شوهرش جائى داشته باشد . »\r\nمؤلف\r\nاينك موقع آن رسيده است تا برخوردهاى تند و اقدامات حاد ام‌المؤمنين عايشه را با ديگر بانوان رسول خدا مورد بحث و مطالعه خود قرار دهيم .\r\n\r\nعايشه و صفيه :\r\nعايشه و صفيه در يك برخورد داخلى يكديگر را به باد ناسزا گرفته به شماتت و سر كوفت زدن به يكديگر برخاستند .\r\nرسول خدا كه از اختلافات و دعواى آن دو با خبر شده بود به صفيه كه از سر كوفت‌هاى عايشه و فخر فروشيش سخت ناراحت و منقلب شده بود فرمود :\r\nتو چرا به او نگفتى كه من پدرم هارون است و عمويم موسى ؟ « 1 »\r\nعايشه خود مىگويد :\r\nبه عنوان شكايت به رسول خدا گفتم كه صفيه چنين و چنان است و از او به بدى ياد كردم . رسول خدا در پاسخم فرمود :\r\n\r\n\r\n","description":"","footnote":"\r\n( 1 ) طبقات ابن‌سعد 8 / 127 .\r\n","page_name":" 80 ","page_number":80},
  {"content":"\r\n\r\nدربارهء صفيه سخنى گفتى ، كه پليديش دريائى را آلوده مىكند . « 1 »\r\nصفيه مىگويد : در حالى كه گريه مىكردم رسول خدا وارد شد و چون گريه و زارى مرا ديد فرمود :\r\n- دختر حى ! چرا گريه مىكنى ؟ !\r\n- شنيده‌ام كه عايشه و حفصه به بدگوئيم نشسته‌اند ! ! « 2 »\r\n\r\nبا سوده :\r\nموضوع دعوا و كتك‌كارى ام‌المؤمنين عايشه با سوده ! چنين اتفاق افتاده بود كه روزى عايشه شنيد سوده شعرى به اين مضمون زير لب زمزمه مىكند . عدى و تيم تبتغى من تحالف « عدى و تيم ( نام دو قبيله بوده است ) در پى آن هستند تا همپيمانى براى خود دست و پا كنند » .\r\nام‌المؤمنين پس از شنيدن شعر سوده سخت از كوره در مىرود و روى به حفصه دختر عمر كرده مىگويد :\r\nسوده دارد با شعرش تنها به من و تو گوشه مىزند ، « 3 » من اين بىادبى را تلافى خواهم كرد ، وقتى كه ديدى من با او گلاويز شدم ، تو هم به كمك من بيا ! :\r\nپس برمىخيزد و خود را به سوده رسانيده و گريبانش را گرفته او را به زير باران مشت و لگد خود مىگيرد . البته حفصه نيز طبق اشارهء قبلى به پشتيبانى از ام‌المؤمنين برمىخيزد ، ام‌ّسلمه هم كه ناظر بر جريان بوده به يارى سوده مىشتابد . و بدينسان چهار زن خشمگين و كينه‌توز روياروى يكديگر قرار مىگيرند و در نتيجه كتك‌كارى آنها سر و صدا بالا و بالاتر مىرود ! ! خبر به پيغمبر خدا مىدهند كه بانوانت بجان هم افتاده‌اند ! آن حضرت مىايد و خطاب به آنها مىفرمايد :\r\n\r\n\r\n","description":"","footnote":"\r\n( 1 ) ترمذى به موجب روايات زركشى در اجابه ص 73 .\r\n( 2 ) مستدرك الصحيحين 4 / 29 ، همچنين در تلخيص آن .\r\n( 3 ) همچنان كه گفتيم ، عايشه از قبيله تيم ، و حفصه از قبيله عدى قرشى بوده‌اند . تيم و عدى دو تيره جداگانه از قبيله بزرگ قريش است .\r\n","page_name":" 81 ","page_number":81},
  {"content":"\r\n\r\n- واى بر شما ! آخر شما را چه مىشود ؟ ! عايشه جواب مىدهد :\r\n- اى رسول خدا ! مگر نشنيدى كه سوده مىخواند «\r\nعدي و تيم تبتغي من تحالف\r\n» ! ! - واى بر شما ! اشارهء اين شعر نه به تيم تو ، و نه به عدى اوست . بلكه مراد عدى و تيم از قبائل بنىتميم است .\r\n\r\nبا زنان بىمهريه !\r\nعايشه مىگويد :\r\nبر زنانى كه بدون چشم داشت به مهريه ، خود را به رسول خدا عرضه مىداشتند و خواستار همسرى با آن حضرت مىشدند ، خونم به جوش مىآمد و از شدت خشم و نفرت مىگفتم : مگر زن آزاده و با شخصيت هم خود را مىبخشد ؟ !\r\nبخصوص وقتى كه اين آيه آسمانى نازل شد : از همسران خويش هر كدام را كه مىخواهى از خود دور كن ، و هر كدام را كه مىخواهى با خود ميدار ، و بر تو گناهى نيست تا از آنها كه بركنارشان داشته‌اى ، ديگر بارش به خود بخوانى « 1 » : روى به رسول خدا كرده به او گفتم : مىبينم كه خدا هم در برآوردن خواسته‌هاى دلت روى موافق نشان مىدهد « 2 »\r\nابن‌سعد در كتاب طبقات خود ، بطور مفصل پيرامون بانو ، يا بانوانى كه بدون چشم داشت مهر خود را به رسول خدا عرضه داشته خواستار همسرى آن حضرت مىشدند قلمفرسائى كرده بخصوص بانوى مورد اشاره آيه كريمه قرآن را ام‌شريك و بنام غزيه معرفى كرده است « 3 » و به همين مطلب نيز ابن‌حجر در كتاب اصابه خود مفصل اشاره كرده است « 4 » .\r\nامّا بطور كلى دانشمندان در ذكر نام و كنيه آن بانو كه بويژه مورد اشارهء\r\n\r\n\r\n","description":"","footnote":"\r\n( 1 ) سوره احزاب آيه‌هاى 50 - 51 .\r\n( 2 ) صحيح بخارى در تفسير سوره احزاب 3 / 118 و صحيح مسلم 4 / 374 و سخن عايشه : ما ارى ربك الا يسارع فى هواك .\r\n( 3 ) طبقات ابن‌سعد 8 / 154 - 156 .\r\n( 4 ) اصابه ابن‌حجر 4 / 362 و 784 و 1347 .\r\n","page_name":" 82 ","page_number":82},
  {"content":"\r\n\r\nقرآن است اختلاف دارند و اين اختلاف گويا از آنجا ناشى شده باشد كه بانو يا بانوانى كه بدين سان خواستار همسرى رسول خدا شده‌اند و مورد بىمهرى و حسادت و احياناً خشم و نفرت ام‌المؤمنين عايشه واقع گرديده‌اند بيش از يك تن باشد اگر چه آيه شريفه فقط درباره يك تن از آنها نازل شده است و متأسفانه آن بانو كه مورد اشاره آيه كريمه مىباشد تا كنون بدرستى شناخته نشده است .\r\nامّا دليل اينكه چنان زنانى بيش از يك تن بوده‌اند اينست كه عايشه خشم و نفرت خود را نسبت به ايشان بلفظ جمع ادا كرده مىگويد : كنت اغار على اللائى وهبن . . . من بر بانوانى كه بدون چشم داشتن به مهرى خواستار همسرى . . .\r\nاحمد در مسندش نيز همين موضوع را با ضمير جمع به ام‌المؤمنين نسبت داده مىنويسد : او ( عايشه ) بانوانى را كه بىمهر خواستار همسرى با رسول خدا شده خويشتن را به آن حضرت بخشيده بودند به باد ملامت و سرزنش گرفت « 1 » . . .\r\nمسلم در صحيح خود از قول هشام روايت مىكند : خوله دختر حكيم از جمله زنانى بود كه بىمهر خواستار همسرى رسول خدا شد و خويشتن را به آن حضرت بخشيد و عايشه كه از اين خبر سخت ناراحت شده بود گفت : اين براى يك زن خجالت‌آور نيست كه خود را به مردى ببخشد ، و بىمهر خواستار همسرى او شود « 2 »\r\n\r\nبا ملكيه :\r\nپيغمبر خدا پس از فتح مكه ، مليكه دختر كعب را به عقد خود درآورد . كعب پدر مليكه به هنگام فتح مكّه بدست خالدبن‌وليد كشته شده بود .\r\nمىگويند كه مليكه زنى زيبا و جذاب بوده است و گويا در بر انگيختن خشم و نفرت عايشه از اين وصلت اين موضوع نقشى اساسى به عهده داشته است چه عايشه با موقع‌شناسى خاص خود ، و احساسات تند و سركش زنانگى خويش بر مليكه\r\n\r\n\r\n","description":"","footnote":"\r\n( 1 ) مسند احمد 6 / 134 و 198 و 261 ، ابن‌هشام 4 / 325 ، صحيح بخارى 3 / 164 . استيعاب 2 / 782 ، محبر 411 ، جمع بين رجال صحيحين 610 ، جوامع السير 312 ، 322 ، سنن ابن‌ماجه ، سنن نسائى 2 / 68 .\r\n( 2 ) صحيح مسلم 3 / 164 .\r\n","page_name":" 83 ","page_number":83},
  {"content":"\r\n\r\nوارد شد و گفت : خجالت نميكشى از اينكه به قاتل پدرت شوهر كرده‌اى ؟ ! !\r\nمليكه با همين توبيخ و سرزنش بسادگى از عايشه فريب خورد و از رسول خدا دورى جست ! در نتيجه پيغمبر خدا نيز او را طلاق داد . بستگانش نزد پيغمبر آمدند و گفتند : اى رسول خدا ! او خيلى جوان است ، او فريب خورده و در اين بازتاب كه از خود نشان داده است از خود رائى نداشته او را ببخشاى و بازگردان : اما رسول خدا ديگر نپذيرفت « 1 »\r\n\r\nبا اسماء :\r\nاسماء دختر نعمان از قبيلهء كنده ، يكى از زنان مورد رشك عايشه بوده . رسول خدا اسماء را به عقد خود درآورد . عايشه كه به اين قبيل موضوعات سخت حساس بود غريبه بودن اسماء را دست آويز خود قرار داد و بطعنه گفت : حالا ديگر نوبت به غريبه‌ها رسيده است و آنها هم او را به زودى از ما مىگيرند و به خود اختصاص مىدهند ! ! :\r\nهيئتى بنمايندگى از طرف افراد قبيله كنده به خدمت پيغمبر رسيد ، نعمان پدر اسماء نيز جزء آن هيئت بود و رسول خدا اسماء را از او خواستگارى كرد .\r\nچون بانوان پيغمبر خدا اسماء را ديدند ، بر او رشك بردند و براى اينكه او را از چشم پيغمبر بيندازند به نيرنگ متوسل شده به او گفتند :\r\nاگر مىخواهى سفيد بخت شوى ، وقتى كه پيغمبر بر تو وارد مىشود به او بگو ، از تو به خدا پناه مىبرم !\r\nاسماء به سادگى فريب خورد و چون رسول خدا به اطاق قدم گذاشت و به سويش رفت . اسماء گفت :\r\n- از تو به خدا پناه مىبرم ! !\r\n- هر كس كه به خدا پناه ببرد ، در امان او است . حالا به خانه‌ات برگرد ! و\r\n\r\n\r\n","description":"","footnote":"\r\n( 1 ) طبقات ابن‌سعد 8 / 148 تاريخ ذهبى 1 / 335 تاريخ ابن كثير 5 / 229 ، اصابه 4 / 392 . بلاذرى در اجابه 1 / 458 .\r\n","page_name":" 84 ","page_number":84},
  {"content":"\r\n\r\nخشمگين از اطاق بيرون آمد « 1 » .\r\nداستان اسماء را حمزه فرزند ابو اسيد ساعدى « 2 » ، از قول پدرش چنين نقل مىكند : رسول خدا اسماء دختر نعمان از قبيله جون و كنده را به عقد خود درآورد و مرا فرستاد تا او را آوردم . پس از آمدن اسماء ، عايشه و حفصه با يكديگر قرار گذاشتند كه يكى او را خضاب كند و ديگرى سرش را شانه زند .\r\nدر همين ميان بود كه يكى از آن دو به اسماء گفت : پيغمبر خدا ، از زنانى كه به او بگويند ، از تو به خدا پناه مىبرم ، خوشش مىآيد ! ! تو هم اگر مىخواهى نزد او عزيز باشى اين را بگو .\r\nپيغمبر بر اسماء وارد شد ، و او طبق تعليمى كه يافته بود خطاب به رسول خدا گفت : از تو به خدا پناه مىبرم ! !\r\nرسول خدا با شنيدن سخن اسماء ، آستينش را مقابل صورت خود گرفت و چهره در پس آن پنهان كرد و سه بار فرمود : به پناهگاه پناه بردى : آنگاه از اطاق بيرون آمد و به من فرمود : ابو اسيد ! او را به خانواده‌اش باز گردان ، و دو قواره كرباس به او هديه كن .\r\nاسماء كه از اين پيش آمد يكه خورده و از نيرنگى كه به او زده بودند بسيار منقلب و ناراحت شده بود ، هميشه با تأثر و تأسف از آن ياد مىكرد و مىگفت : ديگر مرا اسماء نخوانيد ، بلكه نام مرا « بدبخت » بگذاريد و مرا چنين صدا كنيد «\r\nادعَونِيَ الشَّقِيَّة\r\n» « 3 » از اين داستان‌ها نيز چنين برمىآيد ، بانوانى كه بنا به تعليم ام‌المؤمنين از پيغمبر اسلام به خدا پناه برده‌اند بيش از يك تن بوده‌اند .\r\n\r\n\r\n","description":"","footnote":"\r\n( 1 ) به كتاب طبقات نوشتهء ابن‌سعد 8 / 145 ، محبرص 94 ، و تاريخ يعقوبى آنجا كه به معرفى و شرح حال زنان پيغمبر مىپردازد مراجعه فرمائيد .\r\n( 2 ) ابو اسيد ساعدى از اصحاب رسول خدا بوده و در جنگ بدر دور ركاب پيغمبر شركت كرده است .\r\n( 3 ) ذيل المذيل طبرى 13 / 79 مستدرك حاكم 7 / 34 ، استيعاب 2 / 703 ، اصابه 3 / 503 ، 4 / 27 و 298 محبر 95 كه پس از ذكر اين داستان مىافزايد : سرانجام اسماء از اين غصه دق كرد .\r\n","page_name":" 85 ","page_number":85},
  {"content":"\r\n\r\n\r\nبا ماريه :\r\nمقومس « 1 » فرمانرواى اسكندريه در سال هفتم از هجرت ، ماريه ( ماريا ) و خواهرش شيرين را بهمراهى برادرشان مابور كه مردى سخت پير و فرتوت بود ، در معيت حاطب « 2 » فزند ابوبلتعه فرستادهء رسول خدا ، به خدمت پيغمبر اسلام هديه فرستاد و هزار مثقال طلا ، و بيست دست لباس حرير ، و استر معروف خود به نام ( دلدل ) ، و دراز گوش مخصوص خويش را به اسم ( عفير ) نيز پيشكش كرد .\r\nحاطب در بين راه اسلام را به ماريا ، و خواهرش عرضه كرد و آن دو را به پذيرش اسلام تشويق نمود و در نتيجه هر دو مسلمان شدند اما مابور تا ورود به مدينه و درك خدمت پيغمبر بر دين خود باقى ماند .\r\nرسول خدا ماريه را به خود اختصاص داد و او را در خانه‌اى كه در محله عاليه « 3 » بود ، و امروز به مشربه ام‌ابراهيم معروف است منزل داد و به رسم زنان آزاده در پس پرده حجاب نگهدارى فرمود و با وى ازدواج كرد .\r\nماريه باردار شد و هم در آن خانه وضع حمل كرد و پسرى به دنيا آورد . به هنگام زادن ابراهيم ، سلمى « 4 » كنيز رسول خدا قابلگى ماريه را به عهده داشت ، و\r\n\r\n\r\n","description":"","footnote":"\r\n( 1 ) مقومس لقب فرمانرواى اسكندريه بوده همچنانكه پادشاه مصر را فرعون ، و روم را قيصر ، و حبشه را نجاشى ، و ايران را كسرى مىگفته‌اند .\r\n( 2 ) حاطب نامش عمر فرزند عمير و كنيه‌اش عبدالله و از قبيله لخم بوده است رسول خدا او را بسال ششم از هجرت برسالت نزد مقومس فرستاد و فرمانرواى اسكندريه نيز حاطب را بهمراهى ماريا و شيرين و مابور ضمن هدايايى ديگر به خدمت پيغمبر اسلام بازگزدانيد . حاطب در سال سىام از هجرت در مدينه درگذشت و عثمان بر جنازه‌اش نماز خواند به اسد الغابه از 351 - 362 اصابه ترجمه شماره 1538 و استيعاب 534 مراجعه فرمائيد .\r\n( 3 ) قسمت‌هاى بالاى مدينه را عاليه مىگفتند ، در آن قسمت خانه‌هائى از قبيله بنىنظير وجود داشت كه به رسول خدا رسيده بود .\r\n( 4 ) سلمى كنيز صفيه همسر رسول خدا بود ، او در جنگ خيبر حضور داشته ، قابلگى فاطمه دختر رسول خدا را نيز عهده‌دار بوده و هم او بوده كه در مراسم غسل فاطمه دختر پيغمبر خدا شركت كرده است .\r\n","page_name":" 86 ","page_number":86},
  {"content":"\r\n\r\nابورافع « 1 » شوهر سلمى مژده تولد ابراهيم را به رسول خدا داد و رسول خدا نيز به پاس اين بشارت او را به هديه‌اى سر افراز فرمود .\r\nولادت ابراهيم به سال هشتم از هجرت اتفاق افتاد و انصار كه از وجود اين فرزند بسيار خوشحال شده بودند دز كمك به ماريه و انجام نيازهاى او بر يكديگر پيش‌دستى مىكردند و كوشش داشتند كه كار خانه ماريه سبك شودو تنها به رسول خدا بپردازد چه علاقه آن حضرت را به ماريه درك كرده بودند .\r\nاز اين رو ديگر بانوان رسول خدا چون از تولد ابراهيم آگاهى يافتند آتش رشك و حسادتشان بر ماريه تندتر گرديد و زبان اعتراض و شكايتشان گشوده‌تر گشت . اما هيچيك از آنان در اين مورد به پاى ام‌المؤمنين عايشه نمىرسيد « 2 »\r\n\r\nعايشه خود چنين تعريف مىكند :\r\nنسبت به هيچ زنى به اندازهء ماريه رشك و حسادتم تحريك نشده است . ماريه بسيار زيبا بود و موئى مجعد و پيچيده داشت و سخت مرد علاقه و مهر رسول خدا بود .\r\nپيغمبر خدا ابتدا ماريه را در خانه حارثه « 3 » فرزند نعمان جاى داد و چون ما از نزديك علاقه و محبت رسول خدا را نسبت به او حس مىكرديم بناى بد رفتارى و مخالفت با ماريه را گذاشتيم و آنقدر كوشيديم تا سرانجام ماريه از دست ما به تنگ آمد و شكايت به رسول خدا برد . پيغمبر هم او را به عاليه تغيير مكان داد و همانجا به نزدش ميرفت و اين بر ما خيلى گران مىآمد . بخصوص آتش ناراحتى و\r\n\r\n\r\n","description":"","footnote":"\r\n( 1 ) ابورافع غلام آزاد كرده پيغمبر در نامش اختلاف است و گويا اسلم نام داشته . رسول خدا سلمى را به او تزويج كرد . ابورافع در جنگ خندق ، و جنگ بعد از آن شركت داشته است . وفاتش پيش از كشته شدن عثمان ، يا در زمان خلافت امام على ( ع ) اتفاق افتاد . در شرح حال اين زوج به استيعاب 152 ، اسدالغابه 1 / 77 مراجعه فرمائيد .\r\n( 2 ) طبقات ابن‌سعد ، داستان ابراهيم فرزند پيغمبر 1 / 134 .\r\n( 3 ) حارثه از بنىنجار بود ، در جنگ بدر و جنگ‌هاى بعد از آن شركت كرده است . حارثه در زمان خلافت معاويه درگذشت به اسدالغابه 1 / 358 تا 359 و اصابه 1 / 1532 مراجعه شود .\r\n","page_name":" 87 ","page_number":87},
  {"content":"\r\n\r\nرشك و حسادت ما وقتى اوج گرفت كه خدا به ماريه پسرى داد در حالى كه ما را از داشتن فرزندى محروم ساخته بود « 1 »\r\nو نيز ميگويد :\r\nچون ابراهيم به دنيا آمد ، روزى رسول خدا ( ص ) كودك را نزد من آورد و به من فرمود :\r\n- به بين چقدر به من شباهت دارد ؟\r\n- نه . تصادفاً اينطور نيست ، هيچ شباهتى هم به تو ندارد ! !\r\n- آيا شباهت سفيدى ، و بدن او را با من نمىبينى ؟ !\r\n- البته ، بهر كس كه شير گوسفند بدهند سفيد و فربه مىشود « 2 » !\r\nبر اثر همين حركات و رشك‌ها و حسادت‌هاى ام‌المؤمنين عايشه و حفصه نسبت به ماريه بود كه سورهء تحريم نازل گرديد « 3 » .\r\nبنا بر آنچه از روايت‌هاى موثق بدست مىآيد ، رسول خدا در خانهء حفصه بر ماريه وارد شد . چون حفصه از اين ماجرا با خبر گرديد دلتنگ شد و از اين كار پيغمبر بناى گله و شكايت را گذاشت و آنقدر اظهار ناراحتى و دلتنگى كرد كه رسول خدا ناچار شد تا براى دلجوئى و خشنودى خاطر او ، ماريه را بر خود حرام كند ، اما در مقابل اين گذشت ، از حفصه خواست تا در اين مورد با كسى چيزى نگويد ، و اين راز ، و راز ديگرى كه با او در ميان نهاده بود همچنان سر بسته و پنهان نزد خود نگاه دارد .\r\nحفصه اينهمه تأكيدها و سفارش‌هاى رسول خدا را ناديده گرفت و اسرار آن حضرت را با عايشه در ميان نهاتد و در تحريك‌هاى او با وى همداستان شد . آنتريك‌ها و كج رفتارىهاى آن دو بالا گرفت تا سر انجام براى تنبيه آنان سورهء زير كه به سورهء تحريم معروف است نازل گرديد و خداوند پرده از كارشان برگرفت « 4 » .\r\n\r\n\r\n","description":"","footnote":"\r\n( 1 ) طبقات ابن‌سعد 8 / 212 - اصابه ابن‌حجر قسمت زندگانى ماريه .\r\n( 2 ) طبقات ابن‌سعد ترجمه ابراهيم فرزند پيغمبر 1 / 37\r\n( 3 ) اين قسمت تا آخر ترجمه سوره تحريم ، همچنانكه در مقدمه كتاب آورده‌ايم در اصل كتاب نيست و به آن اضافه شده است . ( سردارنيا )\r\n( 4 ) طبقات ابن‌سعد چاپ اروپا 8 / 134 و 135 و 138 و 154 .\r\n","page_name":" 88 ","page_number":88},
  {"content":"\r\n\r\n\r\nسورهء تحريم\r\n« بنام خداوند بخشنده مهربان »\r\nاى پيغمبر ! چرا آنچه را كه خداوند بر تو روا داشته است بر خود حرام ميكنى ؟ خشنودى همسران خود راميخواهى در حالى كه خداى آمرزنده و مهربان است ؟\r\nخداوند گشودن سوگندهايتان را بر شما مقرر فرمود ، و خداوند سرور شما ، و او دانا و حكيم است .\r\nآنگاه كه پيغمبر به يكى از بانوان خود ( حفصه ) سخنى نهان گفت ، و او\r\nآن راز را ( نزد عايشه ) آشكار كرد ، و خداوند او را ( پيغمبر خود را از اين موضوع ) با خبر ساخت . ( پيغمبر نيز ) پاره‌اى از آن را ( كه ميان حفصه و عايشه گذشته بود ، بعنوان تذكر به حفصه بازگفت و از افشاى بقيه خوددارى كرد ، ( حفصه ) پرسيد : چه كسى اين را به تو خبر داد ؟ : ( پيغمبر در جواب حفصه ) گفت : مرا خداى دانا و آگاه با خبر ساخته است .\r\nاگر شما دو نفر ( حفصه و عايشه ) بسوى خدا بازگشتيد و توبه نموديد ، بىشك دل‌هاى شما گشته است . و اگر عليه او پشتى يكديگر را كرديد همانا خداوند سرور او و جبرئيل و مرد صالح مؤمنان و فرشتگان او را در آن هنگام يار و پشتيبان خواهند بود .\r\nاميد آن ميرود كه اگر - پيغمبر - شما را طلاق دهد ، خدايش درعوض زنانى نيكوتر از شما ، بانوانى مسلمان ، با ايمان ، فروتن ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nتوبه كننده و خدا پرست و راهرو كه در مخلوقات خدا تفكر مىكنند ، از شوهر رفتگان و دوشيزگان مرحمت فرمايد .\r\nاى كسانى كه ايمان آورده‌ايد ! نگاه داريد خودتان و خاندانتان را\r\nاز آتشى آتشگيرهء آن مردمان و سنگ باشد ، و فرشتگان درشت‌خوى سختگير كه سر از فرمان خدا نمىپيچند ، و آنچه را كه فرمان يابند انجام ميدهند بر آن گماشته شده‌اند .\r\nاى كسانى كه كفر ورزيده‌ايد ! امروز - قيامت - بهانه مىآوريد ، جز اين نيست كه پاداش آنچه را كه انجام داده‌ايد خواهيد يافت . اى كسانى كه ايمان آورده‌ايد ! بسوى خدا بازگشته خالصانه توبه كنيد كه اميد است پروردگارتان بدىها را از شما بسترد ، و در بوستان‌هائى كه جوىها در آن روانست درآورد ، روزى كه خداوند پيغمبر و كسانى را كه به او ايمان آورده‌اند خوار نگرداند و نور ايشان از پيش روى ، و بر سمت راست آنها پرتو افشان است و ميگويند : پروردگارا ! بر نور ما بيفزا ، و ما را بيامرز كه تو بر همه چيز توانائى .\r\nاى پيغمبر ! با كافران و دو رويان پيكار كن و بر آنها سخت بگير كه جايگاه ايشان دوزخ است و آن چه زشت جايگاهى است . خداوند براى كافران ، همسر نوح و لوط را نمونه آورده است كه آن دو ، بانوى دو تن از بندگان شايسته خدا بودند . ولى چون ايشان به همسرانشان خيانت كردند ( اثر همسرى با پيغمبر ) چيزى از عذابرا از آن دو دفع نكرد ، و به آن دو زن فرمان داده شد كه چون ديگر دوزخيان به آتش درآيند . و خداوند زن فرعون را براى مؤمنان مثل آورده است ، آنگاه كه گفت : بار خدايا ! خانه‌اى در بهشت برايم بنا كن ، و مرا از فرعون و كارهايش و از مردمان ستمگر نجات ده .\r\nو نيز مريم دختر عمران كه عفت خود نگاه داشت و ما ، در آن از روح خود دميديم و - مريم - سخنان پروردگار خود و كتاب‌هاى راتصديق كرد ، و از فرمانبرداران بود .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nسوره تحريم درباره ام‌المؤمنين عايشه دختر ابوبكر ، حفصه دختر عمربن‌خطاب نازل شده و ده‌ها حديث وارده از طريق ابن‌عباس عموزاده پيغمبر ، و شخص خليفه دوم عمربن‌خطاب نيز بازگو كننده اين حقيقت است « 1 » و ما با خواست خدا در مجلدات بعدى همين كتاب ، آنجا كه احاديث ام‌المؤمنين عايشه را مورد بحث قرار ميدهيم از آنها به تفصيل سخن خواهيم گفت .\r\n\r\n\r\n","description":"","footnote":"\r\n( 1 ) صحيح بخارى چاپ مصر سال 36 - 37 جلد سوم 137 در تفسير سورهء تحريم ، كتاب فضائل القرآن جلد سوم 138 ، و باب موعظه‌الرجل جلد سوم 147 و كتاب المظالم جلد چهارم 47 . صحيح مسلم باب الرضاع 1 / 579 - 580 ، صحيح ترمذى 2 / 409 چاپ هند . صحيح نسائى 1 / 302 ، و نيز تفسير اين سوره از تفسير طبرى ، در درلمنثور سيوطى و غيره .\r\n","page_name":" 91 ","page_number":91},
  {"content":"\r\n\r\n\r\nعايشه و خاطرات خديجه\r\nما غرت على احد نساء النبي ، ما غرت على خديجه ، و ما رايتها ! ! :\r\n« با آنكه خديجه را نديده بودم ، هيچيك از زنان پيغمبر چون خديجه مورد رشك و حسادتم قرار نگرفته است . »\r\nعايشه ام‌المؤمنين\r\nعايشه مىگويد :\r\nهيچيك از زنان پيغمبر خدا چون خديجه مورد رشك و حسادتم قرار نگرفته است . علت اين بود كه رسول خدا از خديجه بسيار ياد مىكرد و زبان به مدح و تعريفش مىگشود ، خاصه اين كه خداوند از طريق وحى به پيامبرش خبر داده بود كه خديجه را كاخى بس مجلل و پر شكوه در بهشت ارزانى داشته است . « 1 »\r\nو نيز گفته است :\r\nبا آن كه خديجه را نديده بودم ، هيچيك از زنان پيغمبر چون خديجه مورد رشك و حسادتم قرار نگرفته است ، زيرا بسيار اتفاق مىافتاد كه رسول خدا از خديجه به نيكى ياد مىكرد و از او تعريف و تمجيد مىنمود و چه بسا كه ان حضرت گوسفندى را به نام خديجه قربان مىكرد و آن را پاره پاره مىفرمود و به نام او قسمت مىكرد . « 2 »\r\nو نيز حكايت كرده است :\r\nروزى هاله ، دختر خويلد ، خواهر خديجه از پيغمبر خدا اجازه خواست تا وارد\r\n\r\n\r\n","description":"","footnote":"\r\n( 1 ) بخارى 2 / 277 .\r\n( 2 ) بخارى 2 / 210 .\r\n","page_name":" 92 ","page_number":92},
  {"content":"\r\n\r\nشده آن حضرت را ديدار كند . رسول خدا كه گوئى با شنيدن صداى هاله به ياد صداى خديجه افتاده بود حالش بشدت دگرگون گرديد و بىاختيار گفت :\r\nآه خدايا ! هاله .\r\nمن كه از رفتار پيغمبر رشك و حسادتم نسبت به خديجه سخت تحريك شده بود بلافاصله گفتم : چقدر از آن پيرزن بىدندان قرشى ياد ميكنى ؟ ! مدتهاست كه او مرده و خدا بهتر از او را به تو ارزانى داشته است !\r\nو در روايت ديگر ، عايشه در دنباله اين مطلب مىگويد :\r\nپس از اين اعتراض ديدم چهرهء رسول خدا برافروخت و آن چنان تغيير كرد كه مانندش را تنها به هنگام فرود آمن وحى بر آن حضرت ديده بودم كه نگران دستورهاى آسمانى است تا پيامب رحمت نازل شود يا عذاب « 1 » :\r\nو بنا به روايت ديگر ، عايشه مىگويد در اين حالت رسول خدا فرمود : نه . . . . هرگز خداوند نيكوتر از او را به من عوض نداده است . زيرا هنگامى كه همهء مردم منكر رسالتم بودند ، خديجه بود كه به من ايمان آورد و در آنوقت كه دروغگويم مىپنداشتند ، خديجه بود كه مرا تصديق كرد ، و آن زمان كه مردم مرا در مضيقه مالى گذاشته بودند ، هم خديجه بود كه مرا شريك دارائى بىحسابش گردانيد ، و در حالى كه خداوند مرا از زنان ديگر بىبهره كرده بود ، از خديجه به من فرزندانى ارزانى داشت « 2 »\r\nرسول خدا هميشه از خديجه نخستين همسر خود به نيكى ياد مىكرد ، و با تجديد خاطرات و يادگارهاى او ، با احسان و نيكوئىهائى كه درباره خويشان و دوستان او مىكرد و آن‌ها را بر ديگران كقدم مىداشت ، خاطره‌اش را در خود زنده نگاه مىداشت\r\n\r\n\r\n","description":"","footnote":"\r\n( 1 ) مسند احمد 6 / 150 و 154 بنا به روايت موسىبن‌طلحه .\r\n( 2 ) مسند احمد 6 / 117 ، سنن ترمذى ص 247 باب ما جاء فى حسن العهد ، سنن ابن‌ماجه باب الغيره من ابواب النكاح 1 / 315 ، بخارى 2 / 177 و 4 و 36 و 195 و استيعاب در شرح حال خديجه ، مسند احمد 6 / 58 و 102 و 202 و 279 و تاريخ ابن‌كثير 3 / 128 ، و كنز العمال 6 / 224 حديث شماره 3973 و 3974 .\r\n","page_name":" 93 ","page_number":93},
  {"content":"\r\n\r\nو همين‌ها بود كه سينه ام‌المؤمنين را از خشم و نفرت ، و حسد و رشك بر خديجه مالامال كرده بود و نيز همين حالت بود كه او را وا مىداشت تا بارها روى نام خديجه ، يادگارهاى خديجه و خاطرات خديجه به رسول خدا اعتراض و پر خاش نمايد . و بدتر از همه اينكه با ستايشى كه گاه و بىگاه درباره خديجه اط همسر خود مىشنيد و او را تا سر حد جنون رنج مىداد ، خود در مقابل ، سرزنش و نكوهش مىديد و همين موضوع بود كه باعث گرديد تا اثر بسيار بدى در روابط بين او و فاطمه دختر خديجه ، و همسر و فرزندانش كه سخت مورد توجه و علاقه همسرش رسول خدا بودند بجاى گذارد .\r\nاز جمله آثار اين دشمنى و نفرت درونى ، داستانى است كه احمد در مسندش از وقول نعمان فرزند بشير نقل مىكند . او مىنوسد :\r\nورزى ابوبكر از پيغمبر خدا اجازه ملاقات خواست و همان حال صداى عايشه را از اطاق پيغمبر شنيد كه فرياد مىزد : به خدا سوگند ، من خوب مىدانم كه على را به مراتب بيش از من و پدرم دوست دارى !\r\nعلىبن‌ابىطالب گوشه‌اى از اين دشمنى و كينه عايشه را نسبت به خود ضمن يكى از سخنرانىهايش چنين بيان داشته است : . . . اما او - عايشه - خوى زنان ديدهء عقل و خردش را سخت فرو بسته و شراره‌هاى كينه و دشمنى با من در دلش چون كورهء آهنگران زبانه مىكشد . اگر از او مىخواستند تا آنچه را كه با من كرده است به شخص ديگرى روا دارد ، هرگز به زير بار نمىرفت و نمىپذيرفت و امام به سخن خود دربارهء عايشه چنين پايان داد : با اين همه احترامش چون گذشته محفوظ است ، و داورى كارهاى او با خدا است ، او هر كه را بخواهد مىبخشد ، و آن را كه اراده فرمايد عذاب كند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nسخنى از ابن ابىحديد\r\nوكانت تكثر الشكوي من عايشه ، و يغشاها نساء المدينه فينقلن اليها كلمات عن عايشه\r\n« فاطمه را دلى پر از دست عايشه بود ، زيرا زنان مدينه بنزد او مىرفتند و سخنان نيشدار عايشه را به او مىرسانيدند »\r\nابن‌ابي الحديد\r\nپس از اشاره فرزند ابوطالب به كينه ديرينه عايشه نسبت به خود ، اكنون جا دارد كه پاى سخن ابن‌ابىالحديد معتزلى بنشينيم ، و شرحى را كه او بر همين سخن امام نوشته و در خور دقت و تأمل است بشنويم . او چنين مىنويسد :\r\nهنگامى كه به تحصيل علم كلام مشغول بودم ، اين خطبه امام را در محضر استاد خود شيخ ابويعقوب ، يوسف فرزند اسماعيل لمعانى ( كه خدايش بيامرزد ) خواندم و از او خواستم تا سر كلام امام را برايم شرح دهد . شيخ خواهشم را پذيرفت و شرحى مفصل در اين مورد داد كه من آن را بطور خلاصه در اينجا نقل مىكنم ، چه تمام گفته‌هاى استاد عيناً بخاطرم نمانده و روى همين اصل است كه بيان مبسوط او مختصر شده ، قسمتى عين گفته استاد ، و بقيه آن لفظ خودم ولى مفهوم بيان او است . شيخ ابويعقوب چنين گفت :\r\n\r\nزن پدرى براى فاطمه :\r\nنخستين بار كينه و دشمنى بين عايشه و فاطمه از اينجا پايه‌گذارى شد كه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nرسول خدا عايشه را پس از مرگ خديجه به عقد خود درآورد و جاى خديجه را به او داد ، در حالى كه فاطمه دختر خديجه بود و آشكار است كه اگر دخترى مادرش بميرد و پدرش زن ديگرى بگيرد ، روابط آن دختر ، و آن زن پدر همواره تار و كدر خواهد بود و اين امرى است طبيعى و مسلم . زيرا هر زنى از علاقه شديد شوهرش به دخترى كه از زن ديگر باشدرنج مىبرد و بويژه وقتى كه مادر آن دختر سخت مورد علاقه و محبت شوهرش باشد .\r\nهمچنين دختر از توجه پدرش به زنى ديگر كه هوى مادر او است ناراحت و نگران مىشود . و با وجودى كه خديجه از دنيا رفته بود ، ولى بهرحال عايشه هوى مادر فاطمه به حساب مىآمد و چنانچه خديجه در قيد حيات بود و عايشه قدم بخانهء پيغمبر مىگذاشت ، دشمنى و ستيزه بين آن دو بسى شديدتر و پر سر و صداتر مىشد ، امّا اكنون كه مادر فوت كرده است ، اين دشمنى و كينه به حكم وراثت به فاطمه منتقل مىگردد .\r\nاز طرفى مىگويند كه رسول خدا عايشه را بسيار دوست مىداشت « 1 » و جانب او را رعايت مىكرد روى اين اصل بهر اندازه كه پيغمبر خدا با همسرش محبت مىكرد ، ناراحتى روحى فاطمه به همان نسبت فزونى مىيافت و احساساتش بيشتر جريحه‌دار مىشد .\r\n\r\nفاطمه عزيز رسول خدا\r\nرسول خدا ، دخترش فاطمه را بيش از آنچه مردم انتظار داشتند عزيز و گرامى مىداشت ، و خيلى بيشتر از آن اندازه كه مردان به دختران خود توجه و علاقه نشان مىدهند ، به او توجه و محبت مىكرد بطورى كه چنين به نظر مىآمد كه از حدود دوستى و مهر و پدر و فرزندى بسيار پا فراتر نهاده است .\r\nپيغمبر خدا ، در مجالس خاص و عام ، و در مواقع مختلف ، بارها گفته بود كه :\r\n\r\n\r\n","description":"","footnote":"\r\n( 1 ) آنچه در باب علاقه شديد رسول خدا به عايشه مشهور است ، همگى احاديثى هستند كه تنها از شخص عايشه نقل شده است كه ما بخواست خدا در جاى خود به نقد و بررسى آن‌ها مىپردازيم .\r\n","page_name":" 96 ","page_number":96},
  {"content":"\r\n\r\nفاطمه بانوى بانوان دو جهان است . او همتاى مريم دختر عمران است « 1 »\r\nفاطمه به روز رستاخيز چون در محشر عبور كند ، منادى از جانب عرش بانگ برآورد : چشمها را به زير اندازيد كه فاطمه دختر محمد از ميان شما مىگذرد « 2 » اين‌ها همه احديث درستى هستند كه جاى هيچ‌گونه شك و ترديدى در صحت و درستى آن‌ها نيست .\r\nو نيز عقد ازدواج فاطمه و على پس از انجام عقد نكاحشان وسيله خداوند در آسمان كه به گواهى فرشتگان مقرب رسيده بود انجام گرفت « 3 »\r\nرسول خدا چه بسيار فرموده است كه : / انچه فاطمه را رنج دهد ، مرا آزار خواهد داد ، و آنچه او را خشمگين كند مرا به خشم ميآورد « 4 » او پاره تن منست ، از نگرانى او من ناراحت و مضطرب مىشوم . « 5 »\r\nاين‌ها و مانند اين‌ها باعث ناراحتى و حسادت همسرش عايشه مىگرديد ، و به همان اندازه كه پيغمبر خدا در مقابل تجليل و احترام دخترش فاطمه برمىآمد ، آتش كينه و حسادت در دل همسرش عايشه تندتر مىشد ؛ در حالى كه مىدانيم امور خيلى كوچكتر و ساده‌تر از اين مىتواند باعث توليد ناراحتى و حسادت در دل ابناى بشر گردد .\r\nولى به همان نسبت كه عايشه از تجليل مقام فاطمه وسيلهء شوهرش رنج مىبرد ، على ( ع ) به خوشحالى و شادمانيش مىافزود و فاطمه در نظرش عزيزتر و گرامىتر مىشد و چه بسا كه زنان در دل شوهران خود عداوت و دشمنى ايجاد مىنمايند ، ويژه آنكه بنا به معروف آنها ( محدثات الليل ) هم‌دمان شب هستند .\r\nفاطمه از عايشه بسيار شكايت مىكرد گه‌گاه زنان مدينه و همسايگانش به نزد\r\n\r\n\r\n","description":"","footnote":"\r\n( 1 ) كنز العمال 6 / 219 حديث شماره 3853 و 3854 و 3855 و ص . 218 حديث 3834 و 3836 .\r\n( 2 ) مستدرك 3 / 153 و 156 - كنز 6 / 218 حديث . 383 و 3831 و 3832 .\r\n( 3 ) مستدرك 3 / 158 - 159 و كنز 6 / 218 حديث 3834 از مسورابن‌مخرمه و 3836 از ابن زبير و صفحه 291 حديث 3864 .\r\n( 4 ) مصدر سابق .\r\n( 5 ) كنز 6 / 210 حديث 3866 و رجوع بشرح حال خديجه و فاطمه در طبقات ج / 8 و اصابه و استيعاب و اسدالغابه و حليه ابونعيم و خلاصه تهذيب الكمال .\r\n","page_name":" 97 ","page_number":97},
  {"content":"\r\n\r\nوى مىآمدند و سخن‌هاى عايشه را به او مىرسانيدند ، سپس همانها نزد عايشه مىرفتند . و گفته‌هاى فاطمه ( ع ) را براى او بازگو مىكردند ، و همچنان كه فاطمه ( ع ) درد دل و شكايت خود را به على ( ع ) مىگفت عايشه نيز شكايت فاطمه را به پدر خود مىبرد زيرا مىدانست كه همسرش شكايت او را درباره دخترش نمىپذيرد .\r\n\r\nكينه‌هاى چند جانبه\r\nاين امر به نوبه خود ، در روح ابوبكر اثرى نامطلوب مىبخشيد و او را رنج مىداد ، و از آنجا كه مىديد رسول خدا ( ص ) در تعريف و تمجيد على در هيچ مورد فروگذار نمىكند ، و او را به خود اختصاص داده نزديكتر نموده است ، حسد و كينه على در دل او هم زبانه مىكشيد و از مقام على نزد پيغمبر غبطه مىخورد در حالى كه او خود را پدر زن رسول خدا ( ص ) ، و سزاوارتر از على به اين مقام مىدانست .\r\nاز اين ناراحتى روانى و حسادت جانكاه طلحه ، پسر عموى عايشه نيز بر كنار نبود ، عايشه نزد پدر و پسر عمويش مىرفت و يه سخنان و توقعاتش گوش مىداد ، و به درد دلشان توجه مىنمود ، و آن دو نيز به سخنان عايشه و رنج روانش بدقت توجه مىكردند و اظهار همدردى مىنمودند ، و بدينوسيله كينه و عداوت على ( ع ) و فاطمه ( ع ) را بين خود رد و بدل كرده و دشمنى او را در دلهاى خودشان هر چه را سخت‌تر مىنمودند . من على را نيز از مبادرت به ايت قبيل امور تبرئه نمىكنم .\r\nاز طرفى بين عايشه و على ( ع ) در زمان حيات پيغمبر اتفاقاتى رخ داده و سخنانى رد و بدل شده كه هر كدام براى برانگيختن احساسات نهفته و ايجد فتنه و دشمنى كافى است .\r\nمانند اين كه روايت مىكنند : روزى پيغمبر خدا با على قدم‌زنان گفتگو مىكرد و سخنان پنهانى آن دو مدتى به طول انجاميد « 1 » . عايشه كه بىخبر بدنبالشان افتاده بود\r\n\r\n\r\n","description":"","footnote":"\r\n( 1 ) اين راز و نياز را مورخان در جنگ طائف معين كرده‌اند و گفته‌اند : چون راز و نياز پيغمبر ( ص ) با على ( ع ) به طول انجاميد ، مردم گفتند : چه بسيار ، راز و پيغمبر ( ص ) با پسر عمويش طول كشيد . و در روايتى آمده كه اين سخن را ابوبكر به پيغمبر گفته است . و پيغمبر ( ص ) در جواب فرمود : من با او در راز و نياز نيستم بلكه از جانب خداست . رجوع شود بصحيح ترمذى ج 2 / 200 و تاريخ خطيب 7 / 402 و كنز 6 / 399 . 159 و اسدالغابه 4 / 27 .\r\n","page_name":" 98 ","page_number":98},
  {"content":"\r\n\r\nخود را غفلتاً در ميان آن دو انداخت و گفت : چه موضوع مهمى است كه شما دو نفر را تا به اين حد به خود مشغول داشته و مدت زمانى وقت گرفته است ؟\r\nمىگويند رسول خدا از اين برخورد ناگهانى عايشه در آن روز سخت خشمگين شده است .\r\nو يا اين كه روايت مىكنند : غذائى براى زسول خدا فرستاده شده بود و او بخدمتكارش دستور داد كه به ايستد و چون غذا را آوردند آن را بريزد .\r\nو از اين قبيل امور كه معمولًا بين زن و خانواده شوهرش مىگذرد .\r\n\r\nعلاقه شديد رسول خدا به فرزندان فاطمه :\r\nاز طرفى فاطمه ( ع ) از دختر و پسر داراى فرزندان متعدد شد ؛ در حالى كه عايشه از داشتن اولاد محروم بود . و بدتر و دردناكتر از نداشتن فرزند در نظر عايشه اين بود كه رسول خدا فرزندان فاطمه را اولادهاى خود مىدانست و بهر كدام از آنها ( فرزندم ) خطاب مىكرد و مثلًا مىگفت : فرزندم را بياوريد . . . . جلو فرزندم را نگيريد . . . و يا پسرم چه مىكند ؟ .\r\nبا اين حالات نسبت به زنى كه از شوهر خويش فرزندى نياورده ، و مىبيند كه همسرش فرزندان دختر خود را فرزند خود مىخواند ، و به آنها چون يك پدر مهربان و دلسوز توجه و علاقه نشان مىدهد ، و چون جان خويش عزيز و گراميشان مىشمارد چه گمان مىرود ؟\r\nآيا او هم اين كودكان ، و مادرشان رادوست داشته به آنها هلاقه و محبت نشان خواهد داد ؟ و يا اينكه از آنها كينه بدل گرفته با خشم و نفرت به آنها مىنگرد ؟\r\nآيا دوام اين كانون مهر و صفا را مىخواهد . يا زوال و پايان آن را آرزو مىكند ؟\r\nدردناكتر از همهء اينها اين بود كه رسول خدا ( ص ) فرمان داد تا در خانه پدرش را از جانب مسجد به بندند ، در صورتى كه دستور داد در خانه دامادش على همچنان به مسجد باز باشد « 1 »\r\n\r\n\r\n","description":"","footnote":"\r\n( 1 ) مسند احمد كنز 6 / 152 حديث 2495 - منتخب كنز 5 / 29 - مستدرك 3 / 125 صحيح ترمذى 13 / 176 .\r\n","page_name":" 99 ","page_number":99},
  {"content":"\r\n\r\nو اين كه نخست سورهء « برائة » را ابه ابوبكر داد تا به مكّه برد و بر مشركين بخواند ، و سپس او را از اين سمت بر كنار كرد و داماد خود على را به آن سمت مأمور فرمود « 1 » اين موضوع نيز بر عايشه خيلى ناگوار آمد .\r\nو چون خداوند از « ماريه » به رسول خدا ( ص ) ابراهيم را عطا فرمود ، على ( ع ) از اظهار نشاط و سرور خوددارى نكرد و بيش از آنچه در حق ساير بانوان پيغمبر مىكرد ، با كمال ميل و رغبت به كمك و مساعدت ماريه مىشتافت .\r\nآنگاه كه ماريه را به لغزش متهم كردند ، اين على بود كه در تبرئه او بجان كوشيد و بىاساس بودن آن را آشكار و ثابت كرد و يا بهتر بگويم ، خدا به دست على حق را آشكار ، و بطلان آن اتهام را آشكار كرد بدان سان كه به چشم محسوس بود و مجالى براى گفت و شنود ياوه‌گويان باقى نگذاشت .\r\nاين‌ها همه سينهء عايشه را از خشم و نفرت نسبت به على مالامال مىكرد ، و او را در كينه‌توزى هرچه بيشتر ثابت قدم و راسختر مىنمود .\r\nچون ابراهيم درگذشت ، ماريه را با روى آوردن اندوه از مرگ جان‌گداز فرزند ، بساط سركوفت و زخم زبانى كه مىشنيد برچيده شد ، على و فاطمه را نيز از اين پيش‌آمد اندوهى جانكاه فرا گرفت . زيرا آن دو ماريه را بر عايشه مقدم مىداشتند و خواستار آن بودند كه ماريه بداشتن فرزند از ديگر بانوان پيغمبر بويژه از عايشه برتر و ممتاز باشد ، اما تقدير نه به آرزوى آنها ، و نه بخواست ماريه بود .\r\n\r\nعلى و موضوع خلافت\r\nعلى هيچ شك نداشت كه پس از پيغمبر خدا ، خلافت از آن او است و ديگرى سر رقابت با او را ندارد « 2 » ، همين اطمينان قلبى بود كه وقتى عمويش عباس به هنگام غسل پيغمبر به گفت :\r\n\r\n\r\n","description":"","footnote":"\r\n( 1 ) مسند احمد 1 / 331 - مستدرك 3 / 51 و 52 - ايضاً مسند احمد 1 / 2 از طريق ابوبكر و 1 / 351 از طريق على و خصائص نسائى / 20 .\r\n( 2 ) اين گفته استاد ابن‌ابىالحديد مىباشد ، و صحت ندارد ، به كتاب عبدالله‌بن‌سبا 1 / 106 ، فصل كانديدهاى خلافت ، مراجعه شود .\r\n","page_name":" 100 ","page_number":100},
  {"content":"\r\n\r\n- دستت را دراز كن تا با تو بيعت كنم ، آنوقت مردم بگويند عموى پيغمبر با پسر عموى رسول خدا بيعت كرده است و اين امر به نفع تو تمام شود و ديگر كسى را ياراى مخالفت با تو نباشد ، پاسخ داد :\r\n- اى عم ! مگر به جز من كسى هم پيدا مىشود كه به امر خلافت طمع داشته باشد ؟ !\r\n- به زودى مىبينى !\r\n- من دوست ندارم كه موضوع خلافت من پشت درهاى بسته صورت بگيرد ، بلكه مىخواهم همه مردم آشكارا در آن شركت جويند و به خلافتم رأى دهند . اين به گفت و خاموش شد .\r\nو چون بيمارى پيغمبر شدت يافت ، رسول خدا دستور حركت سپاه اسامه را صادر فرمود « 1 » و ابوبكر و ديگر بزرگان و سران و مهاجر و انصار را فرمان داد تا جزء سپاه اسامه و زير نظر وى به اين مأموريت عزيمت نمايند . اگر اين امر صورت مىگرفت و رسول خدا را اجل مىرسيد ، خلافت على امرى مسلم و قطعى بود .\r\nعلى خود گمان مىبرد كه اگر پيغمبر خدا در گذرد ، مدينه از وجود منازعى در امر خلافتش خالى است ، در اين حال مردم بسادگى با او بيعت خواهند كرد و فسخ آن براى مخالفان وى ، و آنان كه خود را رقيب او مىدانند امكان پذير نبوده ناگزير از اطاعت و فرمانبردارى او خواهند بود .\r\nولى ابوبكر بنا به پيامى كه از عايشه برايش فرستاد و او را از نزديكى مرگ\r\n\r\n\r\n","description":"","footnote":"\r\n( 1 ) ابن‌سعد در طبقات خود مىنويسد ژ : عموم سران مهاجرين و انصار بنا به فرمان پيغمبر مأمور گرديدند كه در لشكر اسامه شركت نمايند ، از جمله ابوبكر و عمر و ابوعبيده جراح و سعدبن‌ابىوقاص و . . . بعضى از آنان از انتخاب چنين فرماندهى زبان به اعتراض و شكايت گشوده گفتند : با وجود سران مهاجرين و انصار اين پسرك را فرماندهى مىدهند ؟ چون اين سخن به گوش رسول خدا ( ص ) رسيد . خشمگين بر منبر آمد و پس از سپاس و ستايش خدا فرمود :\r\nاين چه سخن است كه در مورد فرماندهى اسامه به من رسيده است ؟ ! . . روز شنبه بود كه آن حضرت به اعتراض آنان پاسخ گفت و روز دوشنبه همان هفته رحلت فرمود . به طبقات ابن‌سعد ط ليدن ج 2 ق 1 / 136 و 4 ق 46 . 1 تهذيب ابن‌عساكر 2 / 391 كنز 5 / 312 منتخب كنز 4 / 180 مراجعه فرمائيد .\r\n","page_name":" 101 ","page_number":101},
  {"content":"\r\n\r\nرسول خدا خبر داده بود ، از لشكر اسامه جدا شد و به مدينه بازگشت .\r\n\r\nاما موضوع نماز گزاردن ابوبكر با مردم\r\nآنچه را كه من مىدانم اين است كه على ، شخص عايشه را عامل اين صحنه‌سازى معرفى كرده است . به اين معنى كه اين عايشه بود كه به بلال غلام پدرش دستور داد كه ابوبكر را بگويد تا با مردم نماز بخواند .\r\nزيرا به طورى كه مىگويند ، رسول خدا فرمود يكى با مردم نماز بخواند ، و شخص معينى را نان نبرد و آن نماز صبح بود . اما پس از آن دستور ، رسول خدا ( ص ) شخصاً در آخرين رمق ، در حالى كه بر بازوى على و فضل‌بن‌عباس تكيه داده بود ، بيرون آمد و در محراب بايستاد و پس از اينكه خود با مردم نماز گزارد و به خانه برگشت و آفتاب بالا آمده بود كه از دنيا رحلت فرمود .\r\nعمر همان آمادگى و ايستادن ابوبكر را براى اداى نماز با مردم ، دليلى بر شايستگى او به خلافت به حساب آورد كه گفت :\r\nكداميك از شما بر خود روا مىبيند ، تا خود را مقدم بر آنكس شمارد كه رسول خدا او را در نماز مقدم فرموده است .\r\nو اين كه رسول خدا ( ص ) از منزل بيرون آمد و شخصاً با مردم نماز گزارد ، حمل بر آن نكردند كه براى جلوگيرى از امامت ابوبكر بر مردم بوده است بلكه گفتند كه ان حضرت مايل بوده تا آنجا كه مىتواند خصاً اين امر را عهده‌دار باشد .\r\nبنا بر همين داستان ، و تكيه به همين موضوع ، با ابوبكر بيعت كردند . در حالى كه على ( ع ) عايشه را متهم مىكرد كه كارگردان اصلى اين صحنه سازى شخص او بوده و اساس و پايهء آن را وى نهاده است . بارها اين موضوع را با ياران خود هنگامى كه گرد يكديگر جمع مىشدند بيان كرده مىگفت :\r\nبىخود نبود كه رسول خدا به حفصه و عايشه در همين مورد بخصوص گفت : شما چون رفيقه‌هاى كوچك يوسفيد ! « 1 » : او مىخواست تا بدينوسيله نفرت و انزجار خود را از كارى كه كرده بودند برساند ، و مخصوصاً خشم خود را به عايشه نموده باشد . چه اين حفصه و عايشه بودند كه با استفاده از دستور رسول خدا ، براى اعزام\r\n\r\n\r\n","description":"","footnote":"\r\n( 1 ) انكن لصويحبات يوسف\r\n","page_name":" 102 ","page_number":102},
  {"content":"\r\n\r\nپدران خود براى امامت بر امْت به هنگام نماز بر يكديگر پيش‌دستى كردند . و پيغمبر خدا چون به نيات آن‌ها آگاهى داشت با تنى رنجور شخصاً بيرون شد و با بازگردانيدن ابوبكر از دامن محراب امامت بر امّت را تا آخرين لحظات حيات خود به عهده گرفت ، و با اين عمل خود كوشيد تا نقش عايشه را در زمينه چينى خلافت پدرش ابوبكر خنثى كرده باشد .\r\nبا اين حال ، اين عمل رسول خدا در مواجه با تبليغات پر دامنه و كوششى كه عمر و يارانش براى به ثمر رسانيدن خلافت ابوبكر انجام داده بودند نتوانست كارى از پيش ببرد ، به ويژه آن كه عمر و همدستانش مقدمات استيلاى ابوبكر را براى احراز مقام خلافت از پيش فراهم كرده دلها را به سويش متمايل ساخته بودند و در اين راه عده‌اى از اعيان مهاجر و انصار در بسامان رسانيدن اين مهم به نفع ابوبكر با آنان همداستان شده بودند و گردش زمان و مقدرات آسمانى نيز به آن‌ها كمك كرده بود .\r\nاين پيش‌آمدها يزاى على ( ع ) از هر دردى دردناكتر و خردكننده‌تر بود . بلائى عظيم و مصيبتى بزرگ بود كه روانش را آزار مىداد ، و جز عايشه كسى ديگر را مسئول آن نمىشناخت و ديگرى را بدان متهم نمىكرد اين مطلب را بارها به ياران و نزديكان خود اعلام داشته داورى آن را از خدا مىخواست .\r\nبالاتر از همه اين كه على ( ع ) در اثر خوددارى از بيعت با ابوبكر ، تا آن زمان كه او را به تسليم و بيعت مجبور كردند « 1 » چه مصيبت‌ها ديد و چه ناراحتىها تحمل كرد كه تمام آن مشهور است .\r\nاز آن زمان كه رسول خدا ديده از جهان فروپوشيد ، تا آنگاه كه اندام بيمار دخترش فاطمه پس از مدتى كوتاه بدنبال پدر در بستر خاك آرام گرفت ، مرتب از جانب عايشه به فاطمه سخن‌هاى نيش‌دار و وران‌كاه آورده مىشد ، و على و زهرا چاره‌اى جز صبر و شكيبائى نداشتند و اندوه دل ، و شكايت رنج‌روان خود را جز با خداى خويش با كسى در ميان نمىگذاشتند .\r\n\r\n\r\n","description":"","footnote":"\r\n( 1 ) به كتاب عبدالله‌بن‌سبا فصل سقيفه مراجعه فرمائيد .\r\n","page_name":" 103 ","page_number":103},
  {"content":"\r\n\r\nعايشه از پشتيبانى خودش و گردانندگام خلافت برخوردار بود ، بر مقام و منزلش روز به روز افزوده مىشد در حالى كه على و فاطمه هر دو شكست خورده و از مركز قدرت و نفوذ رانده شده بودند .\r\nفدك را از فاطمه گرفتند و او بارها براى باز پس گرفتن آن تلاش كرد اما نتيجه‌اى از ان همه كوشش‌هاى خود نگرفت « 1 »\r\nدر اين ميان زنانى كه به نزدش رفت و آمد مىكردند سخنان درشت و زخم زبان‌هاى عايشه را در مجلس او بازگو مىكردند و روانش را به سختى آزار مىدادند ، و هم آن‌ها سخنانى از او و شوهرش به گوش عايشه مىرسانيدند و آتش كينه و عداوت را بين ايندو دسته تندتر مىكردند .\r\nاما بين اين دو دسته اختلافى فاحش وجود داشت ، دسته‌اى پيروز بود و دسته ديگر شكست خورده يكى فرمانده بود و آن ديگر فرمانبر و در چنين حالتى است كه زخم زبان و سركوفت دستهء غالب تن‌دردمند و ستمديده شكست خورده را سخت آزار مىدهد . و مسلم است كه رنج و عذاب روحى كه از شماتت دشمن به آدمى دست مىدهد بسى دردناكتر از هر بلا و مصيبتى خواهد بود .\r\nدر اينجا ميان سخن شيخ دويده گفتم : « شما هم مىگوئيد ؛ پيغمبر خدا كسى را براى اداى نماز با مردم تعيين نكرد ، و اين عايشه بود كه خودسرانه پدرش را به اين كار مأمور ساخت ؟ » .\r\nشيخ در پاسخم گفت : من اين را نمىگويم ، اين على است كه آن را مىگفت ؛ و معلوم است كه تكليف او غير تكليف من است . او خود در جريان واقعه بوده و امورى را به چشم خود ديده است .\r\nاما اخبارى كه به من رسيده گوياى آن است كه رسول خدا ( ص ) ابوبكر را براى نماز معين كرده است . در حالى كه مدرك على ( ع ) علم و اطلاعى است كه از\r\n\r\n\r\n","description":"","footnote":"\r\n( 1 ) طبقات ابن‌سعد چ 2 ق 2 / 86 ط اروپا صحيح بخارى كتاب المغازى باب غزوه خيبر 3 / 38 صحيح مسلم 1 / 72 و 3 / 153 باب قول رسول الله « نحن لا نورث ، ما تركناه صدقه » و طبرى پس از جريان سقيفه ابن‌كثير 6 / 285 تا 286 و ابن عبدربه 3 / 64 مسند احمد 1 / 4 و 6 و 9 و 10 و 14 و 2 / 353 .\r\n","page_name":" 104 ","page_number":104},
  {"content":"\r\n\r\nامور داشته ، و هسته مركزى و كانون اين فعاليت را مىديده و يا اقلا بر آن ظن قوى داشته است .\r\nپس از آن شيخ به سخنان خود چنين ادامه داد : « بالاخره فاطمه درگذشت ، و در اينحال تمام بانوان پيغمبر ( ص ) در مجلس سوگوارى او شركت كردند ، جز عايشه كه نه تنها خود را به كسالت زد و از حضور در مجلس عزاى دختر پيغمبر خدا ( ص ) خوددارى نمود بلكه بر عكس ، از جانب او سخنانى كه شادمانى و سرور او را مىرسانيد به على ( ع ) رسانيدند .\r\nعلى پس از مرگ فاطمه ، با ابوبكر بيعت كرد و به طورى كه مىگويند عايشه از اين كه با بيعت على ( ع ) ، مخالف و منازعى در امر خلافت پدرش باقى نماند و ادعاى خلافت على به جائى نرسيد ، بىپروا اظهار سرور و شادمانى كرد .\r\nاوضاع به همين منوال تا پايان خلافت عثمان ادامه داشت ، در حالى كه كينه‌هاى ديرينه در سينه‌ها موج مىزد و خون‌ها مىجوشيد .\r\nهرچه روزگار بر على ( ع ) مىگذشت بر بار مصائبش مىافزود ، و بر غم و فشار روحيش اضافه مىگشت و رنج درون او رو به فزونى مىنهاد ، تا آن كه عثمان كشته شد .\r\nعايشه خود در برانگيختن احساسات مردم عليه عثمان نقش مؤثرى داشت و از مخالفين سر سخت او بشمار مىرفت ، او در تشويق مردم به كشتن عثمان مىگفت :\r\nخدا عثمان را بكشد !\r\nعايشه از آن جهت عليه عثمان قيام كرد و مردم را به ريختن خون او واداشت كه اميدوار بود با كشته شدن عثمان كه از خاندان بنىاميه بود . خلافت بار ديگر به خاندان خويش ، قبيله تيم بازخواهد گشت و براى رسيدن به اين هدف ، پيشاپيش طلحه پسر عموى خود را كانديداى مقام خلافت كرده بود !\r\nاما چون عثمان كشته شد ، مردم بر خلاف انتظار عايشه ، علىبن‌ابىطالب را به خلافت برگزيدند . و با او بيعت كردند . اين خبر چون به عايشه رسيد بىاختيار فرياد برآورد :\r\nاى دريغ بر عثمان ! . . . عثمان مظلوم كشته شد ! !\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبه اين ترتيب بود كه عايشه بار ديگر كينهء ديرينهء خود را نسبت به فرزند ابوطالب آشكار كرد و در اين راه آنقدر كوشيد ، و در برانگيختن مردم فرصت طلب عليه امام آنقدر تلاش كرد تا سرانجام جنگ جمل و ما بعد آن را به راه انداخت . همانطور كه در آغاز سخن گفتم .\r\nاين خلاصه گفته‌هاى شيخ ابويعقوب رحمة الله است كه خودش نه بر مذهب اهل البيت بود ، و نه از شيعه جانبدارى مىكرد . . .\r\nما قسمت اعظم ولى فشردهء نوشته‌هاى ابن‌ابىالحديد را در شرح بر خطبهء امام كه در آن بر كينهء ديرينهء ام المؤمنين تصريح شده بود آورديم . استاد ابن‌ابىالحديد در سخنانش امور پيچيده و مبهم زندگانى عايشه را در دوران زناشوئى ، و روابطش با خانوادهء نزديك پيغمبر خدا ، و اقدامات او را پس از وفات پيغمبر به خوبى و با بىنظرى كامل تشريح كرده است . ما نيز به همان مقدار كه در ديگر شئون زندگانى ام‌المؤمنين در پيش اشاره كرده‌ايم بسنده مىكنيم . زيرا اگر به پژوهش و بحث بيشترى در ادوار حيات ام‌المؤمنين و اثرى را كه او روى جامعهء اسلامى داشته است - كه خود در خور تأليف كتابى مستقل و جداگانه است - به پردازيم - بيم آن مىرود كه ما را از مقصد اصلى خود كه بحث و تحقيق در احاديث او است منصرف سازد .\r\n\r\nخلاصه\r\nبه طور خلاصه ، آنچه در اين فصل به نظر خوانندگان خود رسانديم ، اين است كه : ام‌المؤمنين ؛ بانوئى سخت غيرتمند و حسود طبع بوده است كه نمودار بارز آن را در زندگانى زناشوئيش با پيغمبر خدا ( ص ) و طرز برخورد و روابطش با ساير همسران آن حضرت و ساير افراد خانواده و نزديكان او مىتوان سراغ گرفت .\r\nبعلاوه ، همچنانكه قسمت كوچكى از آن را نقل نموديم و بتفصيل در صفحات آينده به بحث در پيرامون آن خواهيم پرداخت ، ام‌المؤمنين با همان شدت و حدت نسبت به حفظ منافع و مصالح بستگان و نزديكانش و حزب « 1 » و خانواده خود سخت\r\n\r\n\r\n","description":"","footnote":"\r\n( 1 ) ام‌المؤمنين عايشه در خانهء رسول خدا ، براى خود حزبى تشكيل داده بود ، همچنانكه خود در اين مورد مىگويد : زنان پيغمبر خدا ( ص ) به دو حزب تقسيم ميشدند ، حزبى مربوط به عايشه و حفصه و سوده بود و حزب ديگر را ام‌سلمه و ساير زنان رسول خدا تشكيل مىدادند . و از بقيه اين حديث چنين برمىآيد كه فاطمه دختر رسول خدا در حزب مخالف عايشه قرار داشته است ، به صحيح بخارى كتاب هبه مراجعه فرمائيد 2 / 60 .\r\nاما در خارج از خانهء رسول خدا بطورى كه در صفحات آينده همين كتاب خواهيم ديد ام‌المؤمنين سراسر زندگى خود را صرف حفظ منافع و مصالح خويشان و پيشرفت حزب خويش نموده است .\r\n","page_name":" 106 ","page_number":106},
  {"content":"\r\n\r\nغيرتمند و با علاقه بود و نسبت به آن‌ها تعصبى شديد داشت ، و همين صفت كه همواره با خشونت طبع همراه بود ، او را به ارتكاب كارهاى سخت و مهم و اعمال خشن و شخنانى تند و منقلب كننده وا مىداشت .\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\nبخش 2 عايشه در دوران خلافت ابوبكر و عمر\r\nشيخين\r\nدورهء آرامش .\r\nاحاديث عايشه در پشتيبانى از دستگاه خلافت .\r\nاجنه به سوك عمر مىنشيند\r\nاحترامات متقابل\r\nفشردهء مطالب\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nشيخين\r\n1 ) ابوبكر ، ملقب به صديق و عتيق ، نامش عبدالله فرزند ابوقحافه عثمان ، از طائفه تيم قرشى و مادرش ام‌الخير موسوم به سلمى يا ليلى ، دختر عامر از قبيلهء تيم قرشى بوده است .\r\nابوبكر ، دو يا سه سال پس از عام‌الفيل در مكه به دنيا آمده از آن دسته مردمى بوده كه پس از خديجه و على و زيد و جعفر و ديگران در قبول اسلام سبقت داشته‌اند .\r\nابوبكر بهمراه پيغمبر خدا از مكه به مدينه هجرت كرد و در جنگ بدر و ديگر جنگ‌هاى بعد از آن شركت جست و پس از وفات رسول خدا و پيش از اينكه جنازه آن حضرت به خاك سپرده شود ، با حضور در سقيفه بنىساعده و بدستيارى يار ديرينش عمر ، با يك كودتاى ساده زمام امور را بدست گرفت .\r\nابوبكر در بيست و دوم جمادىالاخره سال سيزدهم از هجرت بدرود زندگى گفت و جنازه‌اش در جوار پيغمبر خدا به خاك سپرده شد . مدت زندگانيش 63 سال و دوران خلافتش دو سال و سه ماه و 10 تا 26 روز بوده است .\r\n2 ) ابوحفص ، فاروق ، عمر فرزند خطاب نوادهء نفيل از قبيلهء عدى قرشى ، مادرش حنتمه دختر خوانده هشام يا هاشم فرزند مغيره از بنىمخزوم بوده است .\r\nعمر پس از اينكه پنجاه نفر به رسالت پيغمبر اسلام ايمان آورده مسلمان شده بودند ، اسلام آورد و پس از چندى از مكه به مدينه هجرت كرد و در جنگ بدر و ديگر جنگ‌هاى بعد از آن شركت جست .\r\nابوبكر او را در بستر مرگ بجانشينى خود برگزيد . در ايام خلافت عمر بود\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nكه فتوحات مسلمانان در بيرون از شبه جزيره العرب گشترش يافت .\r\nعمر در سن 55 يا بقولى در 63 سالگى « 1 » بر اثر زخمى كه در بيست و ششم ذى حجه سال 23 از ابولؤلؤ غلام مغيره‌بن‌شعبه خورد از پاى درآمد ، و در اول محرم سال 24 از هجرت در جوار ابوبكر به خاك سپرده شد . دوران خلافتش ده سال و شش ماه و پنج روز است .\r\nابوبكر و عمر كه از صدر اسلام رفيق و دوست صميمى يكديگر بوده‌اند و هميشه و همه‌جا نامشان در رديف يكديگر آمده است شيخين ناميده مىشوند .\r\n\r\n\r\n","description":"","footnote":"\r\n( 1 ) ما در تعيين سن شيخين بديدهء شك و ترديد مىنگريم زيرا بعيد نمىدانيم كه مؤرخين علاقه داشته‌اند كه بخصوص سن هر يك از آنها را مطابق سن رسول خدا بنويسند .\r\n","page_name":" 112 ","page_number":112},
  {"content":"\r\n\r\n\r\nدورهء آرامش\r\nكانت عائشه استقلت بالفتوي في عهد ابيبكر و عمرو عثمان و هلم جرا الى ان ماتت ! :\r\n« عايشه در زمان حكومت ابوبكر و عمر و عثمان و تا پايان زندگى خود تنها بانويى بود كه مدام فتوا مىداد ! »\r\nطبقات ابن‌سعد\r\n\r\n1 ) يگانه بانوى مفتى صدر اسلام !\r\nسراسر ايام زندگى عايشه ام‌المؤمنين ، بجز دوران خلافت پدرش ابوبكر و دوست صميمى او عمر ، در كشمكش‌هاى شديد سياسى و فعاليت‌ها ى خستگى ناپذير حزبى سپرى گرديده است ، تا مگر از اين رهگذر بار ديگر خلافت به خاندان تيم بازگردد و بستگان و عزيز كرده‌هايش بر مسند حكومت تكيه زنند .\r\nاما همچنانكه گفتيم ، در زمان خلافت شيخين ( ابوبكر و عمر ) از آن نظر كه حزبش بر ديگر احزاب بنام مدينه پيشى گرفته زمام امور كشور را بدست آورده بود سخت شادمان و خوشدل بود و در فراغ بال و آسايش خيال سر مىكرد به ويژه آنكه در اين دوره به علت توجه مخصوص و احترام بيش از حدى كه شخص خليفه و گردانندگان دستگاه خلافت به وى مىگذاشتند منزلت و موقعيت او در جهان اسلام دو چندان گرديد ، و موجب آن شد كه انظار جهانيان و مسلمانان به سوى او معطوف گردد و از ميان همه بانوان پيغمبر گردن‌ها به سوى وى كشيده شود ، و مقام و موقعيتش از اقران و ديگر بانوان رسول خدا تا به امروز نيز برتر و والاتر جلوه كند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nرسول خدا رحلت كرد . در حالى كه نه تن از بانوان آن حضرت در قيد حيات بودند ، اما تاريخ نشان نداده است كه هيچ يك از آنها را ابوبكر و عمر ، چون عايشه مورد توجه و احترام خود قرار داده باشند و براى كسب دستور و صدور فتوى به او مراجعه نمايند ! دليل ما سخنى است كه ابن‌سعد از قول قاسم فرزند محمدبن‌ابىبكر ، در طبقات خود آورده است . او مينويسد : عايشه در زمان حكومت ابوبكر و عمر و عثمان و تا پايان زندگى خود تنها بانوئى بود كه فتوا مىداد « 1 »\r\nدر جايى ديگر ، در همان كتاب از قول محمود بن‌لبيد مىنويسد : عايشه در زمان حكومت عمر و عثمان و تا پايان زندگى خود فتوا مىداد و دستور صادر مىكرد . عمر و پس از وى عثمانو ديگر سرانت صحابه رسول خدا به او مراجعه مىكردند ، و سنت و روش پيغمبر را در مسائل مختلف از او مىپرسيدند و از وى دستور مىگرفتند ! .\r\nگذشته از اينها ، عمر هنگاميكه براى هر يك از بانوان رسول خدا مبلغى را بعنوان مستمرى ماهانه تعيين كرد ، عايشه را بر آنان مقدم داشت و حقوق او را بيش از ديگران مقرر فرمود .\r\nاين موضوع را ابن‌سعد در طبقاتش از قول مصعب‌بن‌سعد چنين آورده است : عمر حقوق ماهيانهء همسران رسول خدا را ده هزار تعيين كرد ، ولى عايشه را بر آنها مقدم داشت و دوازده هزار مقرر فرمود ! دليل اين كار عمر اين بود كه عايشه مورد توجه و علاقهء پيغمبر خدا بود است « 2 » !\r\n\r\n2 ) عايشه به حج مىرود\r\nبا اين حال ، زمام دار وقت عمربن‌خطاب ، با وجود اينكه او را بر سايرين مقدم مىداشت ، در صدور فتوى و كسب اطلاع از سنت پيغمبر خدا تنها به شخص او\r\n\r\n\r\n","description":"","footnote":"\r\n( 1 ) طبقات ابن‌سعد 8 / 375\r\n( 2 ) طبقات ابن‌سعد 8 / 67 ، اجابه 71 و 75 ، كنز 7 / 116 منتخب كنز 5 / 118 ، اصابه 4 / 349 ، طبرى 4 / 161 ، ابن كثير 2 / 247 مستدرك 4 / 8 ، شرح نهج‌البلاغه 3 / 154 ، بلاذرى 454 - 455 و 449 ، احكام السلطانيه ماوردى 222 .\r\nفراموش نشود كه : سياست خلافت مقتضى بوده نمايش دهند عايشه مورد توجه و علاقه رسول اكرم بوده و حقيقت امر چنين نبوده و خود اين مطلب از آن روز شهرت پيدا كرد .\r\n","page_name":" 114 ","page_number":114},
  {"content":"\r\n\r\nمراجعه مىكرد ، و در انظار همه مردم مقامش را بالا مىبرد و بر احترامش روز به روز مىافزود و حقوقش را بيشتر و بيشتر از سهميه ديگر بانوان رسول خدا ( ص ) ميداد ، با همه اين احوال ام‌المؤمنين را چون بقيه همسران پيغمبران خدا از بيرون شدن از مدينه حتى براى اداى حج و انجام عمره مانع گرديد .\r\nسياست عمر اين بود كه اجازه نمىداد بعضى از سران و مشاهير صحابه رسول خدا تحت هيچ عنوانى از مدينه پاى بيرون بگذارند . روى همين اصل زمانى كه زبير از او اجازه خواست تا در جنگ شركت نمايد در پاسخش گفت : « 1 » : نه ، موافق نيستم ، زيرا از آن مىترسم كه ياران رسول خدا در ميان مردم پراكنده شده موجبات گمراهى آنان را فراهم سازند « 2 »\r\nاما عمر در پايان زندگى ، نظر خود را درباره جلوگيرى از بيرون شدن بانوان رسول خدا از مدينه تغيير داد . اين موضوع در طبقات ابن‌سعد چنين آمده است : عمربن‌خطاب مانع مىگرديد تا بانوان رسول خدا حتى بعنوان اداى حج و عمره از مدينه بيرون شوند . ولى در سال 23 ه - ، سالى كه عمر آخرين حج را بجاى آورد ( زيرا در همان سال و پس از بازگشت از همان حج بود كه درگذشت ) همهء بانوان پيغمبر بجز زينب و سوده از او اجازه خواستند تا بعنوان اداى حج مدينه را ترك گويند .\r\n\r\n\r\n","description":"","footnote":"\r\n( 1 ) ابن‌ابىالحديد 4 / 457 ، تاريخ خطيب بغدادى 7 / 453 .\r\n( 2 ) راستى عمر از چه ميترسيد ، و منظورش از فراهم شدن موجبات گمراهى مردم چه بوده است ؟ آيا از آن بيم داشت كه مبادا اصحاب رسول خدا در ميان مردم پراكنده شوند و احيانأ مردم را مورد شناسائى حلال از حرام و قوانين اسلام دچار تحير و سرگردانى سازند و آنان را گمراه نمايند ؟ يا از آن ميترسيد كه مبادا سخنان رسول خدا و سفارش‌هاى او را دربارهء بعضى از سران صحابه به گوش مردم برسانند و موجبات بد بينى ايشان را بدستگاه خلافت فراهم سازند ؟ و يا از آن جهت مانع مسافرت بعضى از آنها ميشد كه از ايشان بيم مخالف‌گوئى داشت ؟ بهر حال اين موضوع مطلبى است كه بايد جدا روى آن مطالعه شود و دليلى علمى و مستدل همراه داشته باشد . و الا براى آن محلى ساختن ، و با آنهمه درايت و هوش و فراستى كه خليفهء دوم عمر داشت ، عمل او را عوامانه جلوه دادن دور از انصاف است و در حق چنان مرد زيرك و دورانديش و سياستمدارى چيره دست ستم شده است . ( سردارنيا )\r\n","page_name":" 115 ","page_number":115},
  {"content":"\r\n\r\nزينب و سوده پس از رحلت رسول خدا از مدينه و خانه خويش حتى به قصد اداى حج پاى بيرون نگذاشتند و مىگفتند : پس از رسول خدا ما را هرگز شترى بر پشت نخواهد گرفت :\r\nكنايه از اينكه ديگر به سفر بيرون نخواهيم شد « 1 »\r\nسوده خود مىگفت : من در زمان رسول خدا حج و عمره بجاى آورده‌ام ، اكنون همچنانكه خدا فرمان داده است در خانه مىنشينم .\r\nدر هر حال عمر با درخواست همسران رسول خدا موافقت نمود و دستور داد تا هودج‌هائى را براى ايشان آماده كردند و روى آنها را با روپوش‌هاى سبز رنگ پوشانيدند تا همسران پيغمبر از انظار مردان مخفى باشند . آنگاه مراقب و نگهدارى آنها را درعهدهء عبدالرحمن عوف « 2 » و عثمان‌بن‌عفان نهاد و دستورات لازمه را صادر كرد ، و به اين ترتيب ايشان را از مدينه بجانب مكه حركت داد .\r\nعثمان كه پيشاپيش قافله مركب مىراند گه‌گاه بانگ برمىداشت : مواظب باشيد ! كسى حق ندارد به اينت كجاوه‌ها نزديك شود و بر بانوان پيغمبر بنگرد . و خود شخصاً از نزديك شدن مردان به آنها جلوگيرى مىكرد و چنانچه در بين راه\r\n\r\n\r\n","description":"","footnote":"\r\n( 1 ) علت خوددارى زينب و سوده از بيرون شدن از مدينه اين بود كه رسول خدا در آخرين حج خود به بانوان خويش فرمود :\r\nپس از اين حج ، وظيفه شما نشستن در خانه است : و نيز فرمود : ( پس از من ) هر كدام از شما كه پرهيزكارى را پيشه نمايد و خلافى مرتكب نشود ، و در خانه خود قرار و آرام بگيرد و پاى از آن بيرون نگذارد در آخرت نيز همسر من خواهد بود : به طبقات ابن‌سعد 8 / 208 مراجعه فرمائيد .\r\n( 2 ) ابومحمد ، عبدالرحمن‌بن‌عوف ، از قبيله زهره قرشى و مادرش شفا ، دختر عوف‌بن‌عبد ، نيز از قبيله زهره قرشى بوده است . ده سال پس از عام الفيل به دنيا آمده ، در جاهليت ، عبد عمر يا عبد كعبه ناميده ميشد و رسول خدا ( ص ) پس از اسلامش او را عبدالرحمن ناميد ، به حبشه و سپس به مدينه هجرت كرد در جنگ بدر و ساير جنگ‌ها شركت جست ، عمر او را جزء شوراى شش نفرى خلافت تعيين كرد . عبدالرحمن در سال 31 يا 32 در مدينه درگذشت . و در بقيع به خاك رفت . به اصابه 2 / 408 - 410 و استيعاب در حاشيه اصابه 2 / 385 - 390 و اسدالغابه 3 / 313 - 317 مراجعه فرمائيد .\r\n","page_name":" 116 ","page_number":116},
  {"content":"\r\n\r\nكسى به كجاوه ايشان نزديك ميشد از دور به او بانگ ميزد : دور شو ! دور شو !\r\nعبدالرحمن‌بن‌عوف هم كه در پى قافله حركت مىكرد او نيز مرتباً چون عثمان بانگ مىزد .\r\nمسوربن‌مخرمه « 1 » مىگويد : اتفاق مىافتاد كه مردى براى اصلاح ساز و برگ مركب خود ، در راه توقف مىكرد و يا شتر خود را مىخوابانيد ، در چنين حالتى ، عثمان كه پيشاپيش قافله در حركت بود ، به او نزديك ميشد و در كنارش قرار مىگرفت ، و اگر گذرگاه وسيع بود ، فرمان ميداد ، تا قافله مسير خود را تغيير داده از آن مرد كناره گيرد ، و از جانب چپ يا راست جاده به حركت خود ادامه دهد ، در غير اين صورت فرمان توقف قافله را صادر مىكرد ، تا آن مرد كارش تمام ميشد و بر مركب خود سوار مىگرديد و حركت مىكرد ، آن وقت عثمان اجازه مىداد تا قافله دوباره حركت كند . خود شاهد بودم او به مردمى كه از مكه خارج شده در جهت مخالف مسير قافله به پيش مىآمدند دستور ميداد ، تا در دست چپ يا دست راست جاده توقف كرده شتران خود را بخوابانند و تا فاصلهء ديد چشم ، آنها را از قافله دور نگاه مىداشت .\r\nهمسران رسول خدا ( ص ) در هر جا كه عمر منزل مىساخت فرود مىآمدند . آنها را غالباً در دره جاى مىدادند و خود در دهانهء دره منزل مىكردند . و يا بنا به روايتى آنها را در انتهاى درهء بسته‌اى فرود مىآوردند و خود در مدخل ان منزل مىساختند . و نيز گويند : منزل گاه آنان را در پناه درختان ترتيب مىدادند ، و در هر حال اجازه نمىدادند كه حتى كسى از كنار آنها عبور كند :\r\n\r\n\r\n","description":"","footnote":"\r\n( 1 ) ابوعبدالرحمن ، مسوره‌بن مخرمه بن‌نوفل ، از قبيله زهره قريش و مادرش عاتكه دختر عوف ، خواهر عبدالرحمن‌بن‌عوف بوده است . مسوره دو سال بعد از هجرت در مكه به دنيا آمد ، و در آن سال كه شاميان ابن‌زبير را در خانهء كعبه به منجنيق بستند ، مسوره در حالى كه در حجر اسمعيل به نماز ايستاده بود به ضرب يكى از سنگ‌هاى منجنيق از پاى درآمد ، مرگش در ربيع‌الاول سال 64 هجرى اتفاق افتاد . به اسدالغابه 4 / 365 و طبقات ابن‌سعد ، و استيعاب و اصابه مراجعه فرمائيد .\r\n","page_name":" 117 ","page_number":117},
  {"content":"\r\n\r\nام‌المؤمنين جز براى اداى همين يك حج در سراسر دوران خلافت عمر پاى از مدينه بيرون نگذارد . او در حالى كه از نعمت آرامش خاطر و احترام فوق‌العاده برخوردار بود اين مدت را در خانه خود روزگار مىگذرانيد .\r\nزمام داران وقت در پاره‌اى از امور براى اخذ فتوى به او مراجعه مىكردند و از وى كسب دستور مىنمودند . او نيز در پاسخ آنها از قول پيغمبر خدا سخنى مىگفت و مناسب حال حديثى مىآورد و گذشته از اضافه مستمرى كه دريافت مىكرد ، همين مراجعهء زمامداران وقت براى كسب دستور و فتوى به تنها شخص او ، خود نهايت تعظيم و احترامى بوده است كه از جانب مقام خلافت در حق وى رعايت مىشد . جائى كه خليفهء مسلمين در حق آن بانو چنين احترام و شخصيتى قائل شود ، وظيفهء ساير افراد كاملًا معلوم و مشخص است .\r\nاينك . . . . . . اين فصل را با نقل يك داستان كه بزرگداشت خليفه عمر را از عايشه نشان مىدهد به پايان مىرسانيم .\r\nذكوان ، آزاد كردهء عايشه ، روايت مىكند : سبدى از غنايم فتح عراق به خليفه عمر رسيد كه در آن گوهرى بود ، عمر از اصحاب خود پرسيد : مىدانيد بهاى اين گوهر چند است ؟ گفتند : نه . و ندانستند چه گونه آن گوهر را ميان مسلمانان تقسيم كنند .\r\nعمر گفت : آيا اجازه مىدهيد اين گوهر را براى عايشه بفرستم بسبب محبتى كه رسول اكرم به او داشته است ؟\r\nگفتند : آرى .\r\nعمر آن گوهر را براى عايشه فرستاد .\r\nعايشه گفت : خداوند عمر را چه پيروزى بزرگ روزى كرده است ؟ . . . « 1 »\r\n\r\n\r\n","description":"","footnote":"\r\n( 1 ) سير االنبلاء 2 / 133 ، مستدرك حاكم و تلخيص ذهببى ج 4 / 8 .\r\n","page_name":" 118 ","page_number":118},
  {"content":"\r\n\r\n\r\nاحاديث عايشه در پشتيبانى از دستگاه خلافت\r\nانها كانت من اشد المؤيدين للخلافه :\r\n« او از سر سخت‌ترين طرفداران حكومت ابوبكر وعمر بود . »\r\nمتن كتاب\r\n\r\nموقعيت براى ساختن حديث :\r\nآنچه قريب به يقين مىتوان گفت اين است كه احاديث ام‌المؤمنين عايشه در دوره خلافت پدرش ابوبكر و همچنين زمان حكومت عمر بسيار كم و ناچيز بوده است . زيرا از طرفى در اين دوره توجه عموم مسلمانان به فتوحات و لشكر كشىهاى مكرر و بدست آوردن غنائم جنگى شده بود .\r\nو از طرف ديگر وجود هماهنگى فكرى و عدم برزوز اختلاف در ميان ايشان ، و بخصوص تسليم قاطبه مردم به مقام خلافت ، و اينكه تقريباً همه اهالى مدينه كم و بيش درك صحبت رسول خدا را كرده و يا همعصر با صحابهء آن حضرت بودند بطور كلى مقدار حديث از نظر كميت بسيار ناچيز بوده موردى براى بشتر خواستن آن باقى نمىماند .\r\nولى با همه اين احوال در اين دوره احاديث اندكى نيز از عايشه نقل شده است كه بشتر آن‌ها در تأييد و تثبيت حكومت وقت ( ابوبكر و عمر ) مىباشد . زيرا شخص عايشه از سرسخت‌ترين طرفداران حكومت پدر خود ابوبكر و يار با وفاى او عمر بوده است . و براى تثبيت مقام خلافت ايشان در قلوب مردم بهتر و قاطع‌تر\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاز اين چيزى نبود كه حديثى در شأن و مقام آنان از جانب رسول خدا نقل شود و مقام و موقعيت ايشان را در خلال سخنان آن حضرت بسى و الا و مهم جلوه‌گر سازد .\r\nاينك ما نمونه‌هايى چند از آن قبيل احاديث كه رواست تاريخ روايتشان را دوران حكومت ابوبكر و عمر بدانيم ، براى مزيد اطلاع خوانندگان در اينجا نقل كنيم .\r\nحديث زير را كه مسلم در صحيح خود از قول عايشه نقل مىكند از آن دسته است .\r\nتوجه كنيد\r\nعايشه گفت : رسول خدا هنگامى كه در بستر بيمارى افتاده بود به من فرمود : پدر و برادرت را بگو كه بيايند وصيتى بنويسم ، زيرا از آن مىترسم كه خام طمعى آرزو كند و يا كسى بگويد كه من به خلافت سزاوارترم ، در حالى كه خدا و مؤمنين جز ابوبكر ، كسى ديگر را شايسته آن نمىشناسند « 1 » !\r\nبخارى نيز از قول ابوملكيه چنين روايت مىكند « 2 » :\r\nعايشه گفت : چون بيمارى رسول خدا شدت يافت ، بع عبدالرحمن فرزندابوبكر فرمود :\r\nاستخوان كتف « 3 » يا لوحى برايم بياوريد تا مطالبى درباره ابوبكر ، و سفارش او به اسم بنويسم تا كسى به مخالفت با او بر نخيزد !\r\nاما همين كه عبدالرحمن رفت كه برخيزد و در اجراى دستور پيغمبر اقدام نمايند ، رسول خدا در دنبالهء سخنان خود فرمود : اى ابوبكر ! خداوند و مؤمنان هرگز اجازه نخواهند داد تا در حق تو اختلافى رخ دهد ! : ( و چون بنا بگفته\r\n\r\n\r\n","description":"","footnote":"\r\n( 1 ) صحيح مسلم باب فضائل ابوبكر 7 / 110 مسند احمد 6 / 47 و 144 طبقات ابن‌سعد 2 ق 1 / 127 و 128 ط ليدن و كنز 6 / 139 و 317 حديث 5283 و منتخب كنز 3 / 342 و ما اين حديث را از مسلم نقل نموديم .\r\n( 2 ) 2 بخارى 4 / 5 و 146 .\r\n( 3 ) در آن وقت گاهى استخوان شانه را بجاى كاغذ به كار مىبردند .\r\n","page_name":" 120 ","page_number":120},
  {"content":"\r\n\r\nپيغمبر ، خدا و مؤمنان اجازه بروز هيچگونه اختلافى را در حكومت و خلافت ابوبكر نمىدهند ، بنابراين نوشتن سفارش و وصيت لازم نيست . )\r\nو نيز مسلم در صحيح خود از قول ابوملكيه روايت مىكند « 1 » : « از عايشه پرسيدند : اگر بنا بود رسول خدا ( ص ) جانشينى تعيين كند چه كسى را انتخاب مىفرمود ؟ .\r\nعايشه جواب داد :\r\n- ابوبكر را\r\n- بعد از ابوبكر چه كسى را نامزد خلافت مىكرد .\r\n- عمر را\r\n- و پس از وى ؟\r\n- ابوعبيده جراح را « 2 »\r\nاين قبيل احاديث را كه از ام‌المؤمنين در فضائل شيخين و برترى آنها روايت نموده‌اند بسيار است ما در بخش بررسى به روايات او به آنها نيز بررسى مىكنيم و اكنون در اينجا براى نمونه بذكر چند مورد آن بسنده مىكنيم .\r\n\r\nعصر پيدايش اين احاديث\r\nبه احتمال خيلى زياد زمان روايت و نشر اين قبيل احاديث به دوران خلافت ابوبكر و عمر مىرسد زيرا نام دو تن از خلفاى راشدين در آنها پشت سر يكديگر آمده ، و اينكه اگر بنا بود رسول خدا جانشينى براى خود تعيين كند ، همانها را و با همان ترتيب تعيين مىفرمود !\r\nما اين گونه احاديث را به چهار دسته تقسيم مىكنيم .\r\n\r\n\r\n","description":"","footnote":"\r\n( 1 ) صحيح مسلم 7 / 110 طبقات ابن‌سعد ج 2 ق 2 / 128 ط ليدن مسند احمد 6 / 63 مستدرك 3 / 87 كنز 6 / 428 حديث 6385 و در مستدرك اسم ابوعبيده نيامده است .\r\n( 2 ) ابوعبيده جراح نامش عامربن‌عبدالله قرشى الفهرى است از سابقين در اسلام است و در دو هجرت شركت كرده . از طرف عمر حكومت شام را داشت و در سال 18 هجرى به مرض طاعون در همانجا در گذشت و در فحل اردن به خاك سپرده شد به استيعاب 3 / 2 / 4 و حاشيه اصابه و اسدالغابه 3 / 84 و 86 و اصبه 2 / 245 مراجعه فرمائيد .\r\n","page_name":" 121 ","page_number":121},
  {"content":"\r\n\r\nنخست آن دسته از احاديثى كه در آن‌ها نام چهار خليفه بتوالى يكديگر تا علىبن‌ابىطالب ، و به ترتيبى كه به خلافت رسيده‌اند آمده است ؟ به نظر ما پيدايش اين دسته از احاديث بعد از علىبن‌ابىطالب ، و پس از سپرى شدن دورانحكومت خلفاى چهارگانه بوده است .\r\nحديثى كه محب طبرى در رياض‌النضره « 1 » از قول پيغمبر خدا ( ص ) روايت مىكند از اين قبيل است .\r\nرسول خدا فرمود : « من و ابوبكر و عمر و عثمان و على هزار سال پيش از خلقت آدم ، انوارى در جانب راست عرش الهى بوديم ! !\r\n« چون آدم خلق شد ، خداوند ما را در پشت او قرار داد ، و همينطور به پشتهاى پاك و پاكيزه منتقل مىشديم تا اين كه خداوند مرا به پشت عبدالله و ابوبكر را به پشت ابوقحافه ، و عمر را به پشت خطاب ، و عثمان را به پشت عفان ، و على را به پشت ابوطالب انتقال داد !\r\nسپس خداوند آن‌ها را براى من برگزيد و در نتيجه ، ابوبكر را صديق و عمر را فاروق ، عثمان را ذوالنورين و . على را وصى من قرار داد . ! « پس هر كه اصحاب مرا بد گويد ، چنان ماند كه مرا بد گفته است » و هر كه مرا ناسزا گويد خداى را دشنام داده ، و هر كه خدا را دشنام دهد ، او را به رو در آتش بياندازد ! . دلائل زير زمان\r\n\r\n\r\n","description":"","footnote":"\r\n( 1 ) رياض النضره 1 / 30 از محب‌الدين طبرى .\r\n","page_name":" 122 ","page_number":122},
  {"content":"\r\n\r\nوضع انتشار اين حديث و همانند آن را روشن مىكند .\r\nيكم وضع و انتشار اين قبيله احاديث بايد پس از سپرى شدن دوران خلافت امام على ، و حتى خيلى پس از آن باشد ، زيرا گذشته از آنچه در پيش ياد آور شديم ، در اين حديث بويژه از دشنام دادن و ناسزا گفتن ، سخن به ميان آمده است . و ما مىدانيم كه دشنام دادن از زمان حكومت معاويه به بعد و بنا بدستور او متداول و مرسوم گرديد و در زمان رسول خدا رسم بر اين نبوده تا كسى صحابى را دشنام دهد تا موردى براى صدور چنين فرمانى از جانب پيغمبر خدا باشد .\r\nدوم اگر چه نام هر چهار تن خلفاى صدر اسلام پشت سر يكديگر و به ترتيبى كه به خلافت رسيده‌اند آمده است ، اين حديث و امثال ان در زمان حكومت امام نمىتواند وضع و انتشار يافته باشد . زيرا بطورى كه در اين كتاب و ساير مجلدات آن خواهيم ديد ، پس از آنكه امام قبول خلافت كرد مردم به دو دستهء كاملًا متمايز تقسيم شده بودند . گروهى بشدت و صراحت از عثمان بد مىگفتند ، و دستهء ديگر نيز از على ولى خوش نداشتند و از او به نيكى ياد نمىكردند ، با چنين حال و اوضاعى چه كسى و چرا چنين حديثى را وضع و انتشار داده است ! ؟\r\nسوم زمان معاويه نيز گرچه بازار سب و دشنام رواجى تمام داشت و معركهء رقابت و هم چشمى در ساختن احاديث و جعل آنها سخت گرم شده بود ، اما اساس كار آن روى پيكارى بود كه عليه على و اولاد او و خانوادهء بنىهاشم و پيروان آن‌ها بنيان گذارده بودند ، و سياست اموى چنان اقتضا داشت كه بن على ( ع ) و ساير خلفاى راشدين ، جدائى اندازد و نام او را از ستون نام خلفاى راشدين حذف كند ، و آن سه را از هر حيث و هر جهت بر على رجحان و برترى دهد . و مىدانيم كه همين سياست دستگاه خلافت تا اواخر دوران حكومت بنىاميه دوام داشته است .\r\nچهارم با اينهمه ؛ موردى نمىماند مگر اين كه به گوئيم زمان وضع و انتشار حديث مزبور به دورهء ضعف و ناتوانى سلسلهء بنىاميه و قبل از روى كار آمدن خلفاى بنى عباس منتهى مىشود به اين دليل كه خلفاى بنىعباس نيز پس از اين كه روى كار آمدند و زمام امور را بدست گرفتند ، تا آنجا كه در قدرت داشتند پسر عموهاى خود - علويين - را در تنگى و فشار گذاشتند ، و مانند سلف خود بنىاميه به كمترين بهانه و دست‌آويزى ، به سركوبى و كشتار بيرحمانهء آن‌ها پرداختند .\r\nبنا بر آنچه گذشت ، موقعى مناسب‌تر از اواخر دورهء بنىاميه و ابتداى دعوت مردم بنام اهل‌البيت براى وضع و انتشار اين حديث باقى نمىماند . چه در اين موقع بود كه بنىهاشم كه دو تيرهء علويان و عباسيان را تشكيل مىدادند ، دربر انداختن دولت اموى با يكديگر همداستان شده بود ، و ساست بنىعباس در آن موقع چنان بود كه در معارضه با سياست بنىاميه ، نام على را در رديف نام و فضائل خلفاى سه گانه نشر دهد . در حالى كه مىدانيم خلفاى بنىاميه ، در گذشته فضائل خلفاى سه گانه را بموازات دشنام و ناسزا به على ( ع ) انتشار مىدادند ، و نام او را از رديف آنان حذف\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nكره بودند .\r\nچنين گمان مىرود كه بنىعباس به اين حد قانع نشده پا را فراتر گذارده باشند و به منظور در هم كوبيدن اساس ادعاى بنىاميه و سياست آنان در آن موقع بخصوص ، نام عثمان را از رديف نام و فضائل خلفاى راشدين خارج كرده باشند شايد حديث زير گوياترين دليل ادعاى ما در ساختن ايت قبيل احاديث در همين دوره باشد .\r\nاز جابربن‌عبدالله انصارى « 1 » روايت كرده‌اند كه گفت : ما با رسول خدا در يكى از نخلستانهاى مدينه بوديم كه ناگهان ان حضرت روى به ما كرده فرمود : هم اكنون مردى از اهل بهشت بر شما وارد خواهد شد : ما گردن كشيديم تا اين مرد بهشتى را ببينيم كه ابوبكر از راه رسيد ما اين مقام و منزلت را به او تبريك گفتيم .\r\nديرى نگذشت كه رسول خدا براى دومين بار فرمود : بهشتى مردى هم اكنون بر شما وارد خواهد شد !\r\nما سر كشيديم كه عمر از راه رسيد ، اين سعادت و توفيق را به او نيز تبريك گفتيم .\r\nچيزى نگذشت كه براى سومين بار رسول خدا فرمود : مردى بهشتى است كه بر شما وارد مىشود ! : و سپس رسول خدا سر را از زير شاخه‌هاى درخت خرما به سوى آسمان بلند كرد و گفت : خداوندا ! چه مىشود كه اراده فرمائى تا اين مرد على باشد : ! كه على از راه رسيد ! ما اين موهبت بزرگ را به او نيز شادباش گفتيم .\r\nاين كه ما بر عدم صحت اين قبيل احاديث انگشت مىگذاريم ، نه از آن جهت است كه منكر فضائل پيغمبر خدا و خاندان پاك و نيكان از صحابه او هستيم . خير ابداً\r\n\r\n\r\n","description":"","footnote":"\r\n( 1 ) دو تن به نام جابربن‌عبدالله انصارى در صحابه مشهورند . يكى فرزند رياب‌بن‌نعمان ، و ديگرى فرزند عمروبنحرام است كه مادرش نسيبه دختر عقيبه سلمى مىباشد ، هر دو از قبيله بنيسلمه و هر دو از انصارند ، اولى پيش از بيعت عقبه اولى در مكه اسلام آورد ، و در تمام جنگ‌هاى پيغمبر شركت جست . دومى در بيعت عقبه در حالى كه كودكى بوده است بهمراهى پدرش حضور داشته و در اين كه در جنگ بدر شركت كرده است يا خير اختلاف است ولى در جنگ صفين در ركاب على حضور داشته است . از وى حديث بسيار روايت شده و در اين حديث ، گويا مراد همان جابربن عمروبن‌حرام است ، وى در سن 90 سالگى در سال 72 يا 77 در گذشت و در مدينه مدفون گرديد .\r\n","page_name":" 124 ","page_number":124},
  {"content":"\r\n\r\nچنين نيست ما هرگز منكر فضائل و برترى آن‌ها نيستيم ، ولى باور نداريم كه خداوند تنها بين آن دستهء از صحابه را كه بر مسند خلافت تكيه زده‌اند ، كسانى كه چنين مقامى را احراز نكرده‌اند ، تفاوت تا آن حد قائل شود كه سرشت آنان را از نور ، و اينان را از گل آفريده باشد !\r\nبا توجه به اين مطالب ، و دلايل ديگرى كه در جاى خود به انها اشاره خواهيم كرد به خود حق مىدهيم در صحت و درستى آن دسته از احاديثى كه در آن نام خلفاى راشدين پياپى و بنا به ترتيبى كه به مقام خلافت رسيده‌اند آمده است بديدهء شك و ترديد بنگريم .\r\n* * * دستهء دوم ، آن دسته از احاديثى است كه در آن‌ها تنها نام سه خليفه نخستين تا عثمان يكى بعد از ديگرى برده شده است .\r\nبه عقيدهء ما ، و با توجه به آنچه در قسمت دسته اول بيان داشتيم ، اين قبيل احاديث نيز پس از آن كه عثمان بر مسند خلافت تكيه زده است روايت شده‌اند نه پيش از او و چنانچه در پاره‌اى از آنها ذكرى از كشته شدن عثمان هم به ميان آمده باشد ، ناچار بايد گفت آن‌ها بعد از كشته شدن عثمان روايت شده‌اند نه پيش از آن تارخ .\r\nدسته سوم ، احاديثى است كه در آن‌ها فقط نام شيخين ، يكى بعد از ديگرى به ميان آمده است عقيدهء ما اين است كه اين قبيل احاديث پس از روى كار آمدن عمر روايت شده است نه پيش از خلافت او .\r\nچهارمين دسته ، احاديثى است كه اختصاص بذكر خلافت ابوبكر دارد و چون در آن‌ها فقط نام ابوبكر برده شده و اسمى از عمر در ميان نيست ، گمان قوى اين كه آن‌ها پيش از تعيين عمر به جانشينى وى روايت شده باشند بنابراين ، احتمال مىرود كه حديث نوشتن وصيت به نام ابوبكر ، در زمان شخص او روايت گرديده است ، چون در آن نامى از عمر در ميان نيست .\r\nاما اين حديث « اگر بنا مىشد رسول خدا جانشينى تعيين فرمايد ، نخست ابوبكر را تعييم مىفرمود ، و پس از او عمر ، و بعد از وى ابوعبيده جراح را ؛ ظن قوى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاين كه اين حديث در زمان خلافت عمر و پيش از روى كار آمدن عثمان روايت شده است زيرا عمر دربارهء ابوعبيده خود چنين مىگفت : « اگر ابوعبيده زنده بود او را جانشين خود مىكردم » « 1 » ما برخى از احاديث عايشه را كه شايسته است نشر آن‌ها را به زمان خلافت شيخين نسبت داد در اينجا آورديم ، در حالى كه احاديث بسيارى از او در دست است ، كه ناچاريم روايت آن‌ها را پس از سپرى شدن دوران خلافت شيخين بدانيم از آن جمله حديث زير است كه نوحه‌سرائى اجّنه را در سوك عمر مىرساند ، اين حديث بايد پس از مرگ عمر ، و يا شايد دير زمانى پس از وى انتشار يافته باشد .\r\n\r\n\r\n","description":"","footnote":"\r\n( 1 ) به داستان شورا جلد دوم از كتاب ابن‌سبا مراجعه فرمائيد .\r\n","page_name":" 126 ","page_number":126},
  {"content":"\r\n\r\n\r\nجنيان به سوك عمر مىنشينند . !\r\nقالت عايشه : فو الله اني لا حسبه من الجن ! :\r\n« عايشه گفت : كه من آن « نوحه‌گر » را از جنيان مىدانم ! »\r\nدر فصل پيش آورديم كه عايشه براى تأييد و تثبيت حكومت پدرش ابوبكر ، و رفيق ديرين او عمر احاديثى از رسول خدا نقل كرده است كه پس از بررسى برخى از آن‌ها دريافتيم كه زمان پيدايش و انتشار آن‌ها به هيچ روى با زمان خلافت ابوبكر وعمر مطابقت ندارد ، بلكه سال‌ها پس از سپرى شدن زمان حكومت آن‌ها بر سر زبانها افتاده است . از آن جمله حديث نوحه‌سرايى اجنه ست در سوك عمر كه به احتمال قوى پس از مرگ عمر ، و احياناً دير زمانى پس از چنان واقعه‌اى انتشار يافته باشد .\r\nحديث مزبور از اين قرار است : از عايشه ام‌المؤمنين روايت كرده‌اند كه گفت : سه روز پيش از اينكه عمر كشته شود ، جنيان به سوكش نشستند و در ماتمش نوحه‌سرائى كردند و چنين ابياتى را به مرگش مىخواندند : « 1 »\r\n\r\n\r\n","description":"","footnote":"\r\n( 1 ) استيعاب 2 / 241 ، اغانى چاپ بيروت 8 / 192 .\r\n ابعد قتيل بالمدينه اظلمت * له الارض ، تهتز العضاه يا سوق ؟\r\nجزى الله خيراً من امام و باركت * يد الله ، فى ذاك الاديم الممزق\r\nفمن يسع او يركب ، جناحى نعامه * ليدرك ما قدمت بالامس ، يسبق !\r\nقضيت اموراً ، ثم غادرت بعدها * بوائق فى اكمامها لم تفتق\r\nفما كنت اخشى ان يكون وفاته * بكفى سبتى ازرق العين مطرق \r\n","page_name":" 127 ","page_number":127},
  {"content":"\r\n\r\nآيا پس از كشته‌اى كه در مدينه به خون خود تپيد و جهان به سوكش تيره و تار شد .\r\nبر روى زمين بار ديگر سبزه‌اى مىرويد ؟ !\r\nخداى بزرگ ، از جانب همهء ما به چون تو پيشوائى پاداش نيكو دهاد ،\r\nو شكم دريده‌ات را مورد لطف و رحمت خود گرداناد .\r\n* * * هر كسى كه بر بال انديشه نشيند ، تا مانند تو كارهاى نيكى كه از پيش انجام داده‌اى انجام دهد ، هرگز از عهده بر نخواهد آمد !\r\n* * * بدون فرمانروائيت كارها را به نيكوترين وجهى بسامان وسانيدى ، اما از پس تو ، چه فتنه‌هاى خفته كه چهره نمودند !\r\n* * * چيزى كه هرگز فكرش را نكرده از آن انديشه‌اى نداشتم اين بود كه مرگ چنان پيشوائى بدست اين دژخيم چشم كبود پلنگ خوئى انجام گرفته باشد . !\r\nما زمان ساخت و انتشار اين داستان را پس از مرگ عمر ، و حتى خيلى بعد از آن احتمال مىدهيم : زيرا ،\r\n1 ) در ابيات مزبور اشاره شده به بروز فتنه‌ها و ناراحتىها كه همه آنها با نيمهء دوم از خلافت عثمان و پس از آن مناسبت دارد نه اواخر حكومت عمر ، و اوايل خلافت عثمان . توجه كنيد شعر مىگويد :\r\n. . . اما پس از تو ، چه فتنه‌هاى خفته كه چهره نمودند !\r\n2 ) اگر بپذيريم كه اشاره به بروز فتنه‌ها كنايه‌اى است غير صريح ، باز معرفى قاتل عمر با آن صراحت و واضحى ، آن هم سه روز يا بيشتر از وقوع جنايت امرى است كه بايد پس از انجام چنان رويدادى صورت گرفته باشد نه پيش از آن .\r\n1 ) اينكه اجنه بنا بقول ام‌المؤمنين عايشه سه روز پيش از وقوع از چنان جنايت چندش آورى ، آن هم بدست قاتل چشم كبود پلنگ خوئى پرده بر داشته\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nباشد ، امرى است كه مخالف نص صريح قرآن است . زيرا آنان بموجب كلام خدا ، در داستان سليمان پيغمبر ، حتى از دو قدمى پيش پاى خود بىخبر بودند ، تا چه رسد به اينكه از حادثه‌اى كه سه روز ديگر اتفاق خواهد افتاد با آن صراحت پرده بردارند !\r\nجنيان يك سال تمام با رنج و عذاب دست بگريبان بودند و از مرگ سليمان كه در چند قدمى ايشان صورت گرفته بود خبر نداشتند . سليمان كه بر عصاى خويش تكيه داشت ، يك سال بود كه از دنيا رفته بود و جسد بىجانش همچنان بر عصا تكيه داشت اينان سليمان را در چند قدمى خود مىديدند و شبانه روز در ساختن كاخ سليمان از جان مايه مىگذاشتند . سر انجام پس از گذشت يك سال ، هنگامى كه موريانه عصاى سليمان را تهى كرد و عصا بشكست و جسد بىجان سليمان بر زمين افتاد . آنوقت بود كه اجنه دريافت كه يك سال را بيهوده جان كنده است ! به اين حساب شما بگوئيد اجنه چگونه به آن راز وحشتناك مرگ عمر بدست چنان دژخيم پلنگ صفت چشم كبودى ، آن هم سه روز پيش از وقوع آن اطلاع يافته و در زمين حصبا رو يا روى ام‌المؤمنين به سوك و ماتم خليفه نشسته است ؟\r\nبهر حال اين حديث پس از وفات عمر بايد روايت شده با شد نه قبل از آن . تازه اين در صورتى است كه اين ابيات را از قول ام‌المؤمنين بدانيم ، در صورتى كه مىبينيم ابولافرج در اغانى « 1 » در ترجمه شماخ شاعر مىگويد : شماخ دو برادر داشت كه هر دو شاعر بودند ، يكى به نام مزرد ، و ديگرى به اسم جزء كه در مرثيهء عمر چنين سروده است :\r\n عليك سلام من امير و باركت * يد الله فى ذاك الاديم الممزق \r\nتا آخر ابيات . و در اشتقاق « 2 » گويد : ضرار را سه فرزند بود كه درك اسلام نمودند ، يكى از ايشان جزء نام داشت كه در مرثيهء عمر چنين سروده است :\r\n\r\n\r\n","description":"","footnote":"\r\n( 1 ) اغانى 8 / 194 . شماخ و برادرانش جاهليت و اسلام را درك كرده‌اند معروف‌ترين آنها شماخ است كه ديوان شعرش را جمع كرده‌اند و در بعضى از جنگ‌هاى زمان عثمان شركت جسته است اصابه 2 / 152 و اسدالغابه 4 / 351 .\r\n( 2 ) به اشتقاق 286 و اسدالغابه ترجمهء عمر و ديوان حماسه 109 مراجعه فرمائيد .\r\n","page_name":" 129 ","page_number":129},
  {"content":"\r\n\r\nعليك سلام . . . تا آخر .\r\nبهر حال چنين معلوم مىشود كه انتساب اين ابيات به شماخ يا برادرش جزء ، در همان زمان معروف و مشهور بوده است .\r\nبنا بروايت ديگر ، ام‌المؤمنين جريان واقعه را براى ام‌كلثوم خواهرش ، دختر ابوبكر چنين تعريف مىكند : « در آخرين حجى كه عمر بجاى آورد ، اجازه داد تا بانوان پيغمبر نيز با او حج گزارند . در آن سفر چون عمر از حصباء كوچ كرد ، مردى شتر سوار كه روى خود را سخت پوشيده و تنها چشم‌هايش ديده مىشد ديدم كه پيش آمد و سؤال كرد : او - عمر - در اينجا منزل كرده بود ؟ يكى جواب داد : آرى ! اينجا منزل كرده بود .\r\nدر اين حال آن شتر سوار ، شترش را بخوابانيد و نواى خود را بلند ساخت و در سوك عمر چنين سرود (\r\nابعد قتيل\r\n. . . تا اخر ) .\r\nمن به يكى از همراهانم دستور دادم تا سرايندهء اين ابيات را شناسائى كرده به من معرفى كند . او رفت ولى بىنتيجه بازگشت زيرا ، مرد شتر سوار روى بسته نوحه‌گر در آنجا نديده بود در حالى كه آن مرد پيش روى من به سوك عمر نشسته بود ! به خدا سوگند كه من او را از اجنه ميدانم . پس از اين حديث چنين آمده است :\r\nچون عمر كشته شد ، مردم اين ابيات را به فرزندان ضرار نسبت دادند .\r\nاين روايت را ابوالفرج در اغانى در شرح حال شماخ « 1 » و ابن‌عبدالبر در استيعاب در شرح زندگانى عمر ، هر دو نقل كرده‌اند . ولى روايت ابن‌سعد در طبقات ، جزئى تغيير لفظى با روايت آن دو دارد در حالى كه مفهوم هر سه روايت يكى است .\r\nابن‌حجر در اصابه با قيد اينكه سند روايت صحيح است همان روايت را بواسطه ام‌كلثوم خواهر عايشه ام‌المؤمنين نقل مىكند .\r\nحديثى كه ابن‌حجر اسناد آن را صحيح ميداند ، به اين منظور روايت شده است كه شهرت انتساب ابيات مزبور را به شماخ و يا برادرش محكوم نمايد .\r\n\r\n\r\n","description":"","footnote":"\r\n( 1 ) اغانى 8 / 192 ، استيعاب 2 / 465 و طبقات ابن‌سعد در ترجمه عمر 3 / 333 - 334 ، اصابه 2 / 152 .\r\n","page_name":" 130 ","page_number":130},
  {"content":"\r\n\r\nبه ويژه آنكه در آن حديث تصريح شده كه ام‌المؤمنين شخصاً در مشعر الحرام در آخرين حجى كه با عمر بجاى آورده خود شاهد نوحه‌سرائى اجنه در سوك عمر بوده است و در اين مطلب هيچ شك و ترديدى وجود ندارد ! !\r\nو چون ام‌المؤمنين عايشه چنين فرموده است ، پس حتماً اجنه سه روز پيش از مرگ عمر به ماتمش نشسته و در سوكش آن اشعار سوزناك را سروده است ! ! و خليفه پس از بازگشت از همان سفر در مدينه به قتل رسيده است . و بعد از آن واقعه بوده كه ابيات مذكور بر سر زبان‌ها افتاده و مردم آن‌ها را نادانسته به فرزندان ضرار نسبت داده‌اند ! !\r\nام‌المؤمنين خود ديده كه شترسوارى صورت بسته از منزلگاه عمر ، همان وقت كه او از آنجا كوچ كرده بود جويا مىشود ، و شخص مجهول الهويهء ديگرى او را بدان مكان راهنمايى مىنمايد . سپس مرد نقابدار شترش را ميخواباند و نواى خود را در مرگ عمر به آن ابيات سر ميدهد . و همان وقت است كه ام‌المؤمنين يكى از همراهانش را مىفرستد تا هويت نقابدار را معلوم دارد ، ولى آن مرد از نظر پنهان شده بود ! در صورتى كه نقابدار شترش را مقابل ام‌المؤمنين خوابانيده بود ! !\r\nبنابراين جاى هيچ شكى نمىماند كه آن نقابدار از اجنه بوده و الا ؛ پس چطور شد كه از ديده پنهان گرديد و ديگر كسى او را نديد ؟ ! روى همين اصل عايشه سوگند خورد كه\r\n« فو الله اني لاحسبه من الجن » .\r\nاكنون ، بعد از آنكه اين جريان را ام‌المؤمنين خود به چشم ديده و سوگندى پشتوانهء آن كرده است آيا شك و ترديدى براى كسى باقى مىماند ، كه ابيات مزبور را كسى بجز اجنه ؛ در اعلام قتل عمر و مدتى پيش از وقوع آن سروده باشد ؟\r\nپس از اين سوگند ، بگذار هر كه ميخواهد بگويد و ادعا كند كه اين اشعار را فرزند ضرار و پس از مرگ عمر سروده است . زيرا ، ادعايش باطل و مردود خواهد شد زيرا يقين حاصل شده است كه آن را اجنه پيش از مرگ عمر در منى و پيش ار رسيدن او به مدينه و كشته شدنش سروده است ! !\r\nغير از آنچه در پيش گفتيم ، چيزى كه ما را در صحت اين حديث بيشتر به شك و ترديد وا ميدارد اينست كه به فرض اگر قبول كينم ديدن جن و شنيدن آواز\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاو در انحصار بانوان پيغمبر خدا بوده است و روى همين اصل هزاران نفر از حاجيانى كه در آن سال با عمر در منى حضور داشته‌اند از فيض ديدار اجنه و شنيدن نواى او در مرگ عمر محروم مانده‌اند ، اما عايشه تنها بانوى رسول خدا ( ص ) نبوده كه در آنجا حضور داشته است بلكه جمعى از بانوان ، و حتى عموم آنها جز زينب و سوده ، در حركت و توقف در هر منزل با او شريك و دمساز بوده‌اند ، پس چرا ساير بانوان پيغمبر خدا اين واقعه را مشاهده نكرده‌اند و نوحه سرائى اجنه را در سوك عمر نشنيدند و حديث رثاى جن در سوك عمر تنها از ام‌المؤمنين عايشه روايت شده است ؟ !\r\nحديث ديگرى براى رد انتساب ابيات مزبور به شاعرى آدمىزاد و تأكيد در نسبت آن به اجنّه از ام‌المؤمنين عايشه ، در طبقات ابن‌سعد از طريق موسىبن عقبه آمده است كه چنين مىگويد : « عايشه پرسيده گوينده اين ابيات\r\n« جزي الله خيراً من امام و باركت\r\n. . . تا آخر ابيات » كيست ؟ گفتند : فرزند ضرار !\r\nعايشه مىگويد بعد از شنيدن اين سخن من خود فرزند ضرار را ملاقات كردم و موضوع را با او در ميان گذاشتم او سوگند خورد كه من در آن موقع در منى نبوده‌ام ! !\r\nبراى ما فرق نمىكند ، كه سند اين روايت مانند دو حديث گذشتهء ام‌المؤمنين صحيح باشد يا همانطور كه ابن‌حجر مىگويد « 1 » ضعيف ، چيزى كه هست اينست كه اين حديث به ما مىفهماند كه پيرامون نسبت ابيات مزبور به شاعر جنى يا آدمى حرف بوده و مردم در همان ايام نيز با شك و ترديد به آن روبرو مىشده‌اند ؛ و روى همين اصل بوده است كه حديث اخير را براى رفع شبهه و علاج اين بگو مگوها پيرامون آن دو حديث ، با سندهاى درست و صحيح از ام‌المؤمنين روايت كرده‌اند .\r\n\r\n\r\n","description":"","footnote":"\r\n( 1 ) اصابه ( 3 / 385 - 386 ) .\r\n","page_name":" 132 ","page_number":132},
  {"content":"\r\n\r\n\r\nاحترامات متقابل\r\nوجعل من بيتها دارا للشوري ، فيه ينقض و يبرم امر تعيين الخليفه من بعده !\r\n« عمر ، خانه عايشه را مجلس شورا قرار مىدهد ، تا در آنجا ، در خانهء عايشه سرنوشت خلافت و حكومت تعيين شود ! ! »\r\nمتن كتاب\r\nعايشه ام‌المؤمنين در سراسر دورهء خلافت شيخين مورد توجه و احترام خاص مقام خلافت بوده است . او نيز متقابلًا از احترام به مقام خلافت فرو گذار نمىكرد . خليفه را بزرگ جلوه ميداد ، مقامش را در انظار بالا مىبرد و فروتنى و تواضعش به مقام خلافت نقش مهمى در تسليم و رضاى مسلمين به پيشگاه خليفه بازى مىكرد .\r\nمقام خلافت نيز از احترام به شخص عايشه ام‌المؤمنين و ترضيهء خاطر او و بزرگ داشت مقام و ترجيح او بر ساير بانوان رسول خدا اندكى غفلت نمىورزيد .\r\nاين احترامات متقابل در سراسر مدت خلافت شيخين رعايت مىشد . بخصوص تا آستانه مرگ عمر دوام داشت پايهء احترام و دوستى و تواضع طرفين به يكديگر ، در آخرين پيغام و پاسخ بين عمر و ام‌المؤمنين كاملًا آشكار است .\r\nبخارى در كتاب ،\r\nفضائل اصحاب النبي « 1 »\r\nو ابن‌سعد در طبقات خود در شرح زندگانى عمر ، از قول عمروبن‌ميمون ، در ضمن حديث طولانى چنين آورده‌اند :\r\n\r\n\r\n","description":"","footnote":"\r\n( 1 ) بخارى 4 / 69 تا 70 چاپ بمبئى سال 1270 و طبقات ابن‌سعد 3 / 337 .\r\n","page_name":" 133 ","page_number":133},
  {"content":"\r\n\r\n« عمر » به فرزندش عبدالله دستور داد تا خدمت ام‌المؤمنين عايشه برود و از جانب او چنين پيغام بگذارد : « عمر سلام مىرساند و استدعا دارد كه اجازه بفرمائيد پس از مرگ جنازه‌اش در كنار پيغمبر خدا و ابوبكر دفن شود . »\r\nعبدالله فرزند عمر پس از كسب اجازه بر ام‌المؤمنين وارد مىشود و مىبيند كه او نشسته و بگريه و زارى مشغول است عبدالله پيغام پدر مىگذارد و عايشه در پاسخ مىگويد : من آنجا را براى خود در نظر گرفته بودم . اما خليفه را بر خود مقدم ميدارم ! :\r\nعبدالله پس از دريافت پاسخ مساعدت به خدمت خليفه مىرسد و عمر مىپرسد :\r\n- چه خبر ؟\r\n- نتيجه بر وفق مراد تو است ، ام‌المؤمنين اجازه داد .\r\n- خدا را شكر من خيلى به اين موضوع علاقه داشتم .\r\n\r\nخانه عايشه را دارالشورى قرار داد\r\nابن‌عبدربه در عقد فريد « 1 » چنين آورده است :\r\nعمر در ضمن سخنان خود به شش نفرى كه كانديد خلافت كرده بود گفت : با اجازه و موافقت عايشه ؛ در خانهء او گرد آييد ، و با مشورت يكديگر يك تن را از ميان خود بخلافت برداريد .\r\nچون عمر وفات يافت و او را به خاك سپردند مقدادبن‌اسود ، اعضاى شورى را با كسب اجازه از ام‌المؤمنين در خانهء او جمع كرد . در اين حال عمروبن‌العاص و مغيره‌بن‌شعبه آمدند ، و بر در خانهء ام‌المؤمنين نشستند . سعدبن‌ابىالوقاص آن دو را بضرب سنگ ريزه از آنجا دور كرد و گفت : ميخواهيد بگوئيد كه ما جزء اعضاى شورى براى تعيين خليفه در خانهء عايشه حضور يافتيم و بدينوسيله خود را همسنگ ما قلمداد كنيد ؟ ! » .\r\nاكنون كه سخن از اين چهار نفر بميان آمده است . معرفى آنان در اينجا خالى از فايده نيست .\r\n\r\nمقداد\r\nمقدادبن‌اسودكندى ، فرزند عمروبن‌ثعلبه بوده است كه در جاهليت به علت\r\n\r\n\r\n","description":"","footnote":"\r\n( 1 ) عقد الفريد 4 / 275 تا 277\r\n","page_name":" 134 ","page_number":134},
  {"content":"\r\n\r\nقتلى كه در خانواده‌اش اتفاق افتاد بحضرموت گريخت و با قبيله كنده هم پيمان شد . پس از آن بر اثر نزاعى كه با ابىشمر نمود و پاى او را بضرب شمشير خود مجروح ساخت به مكه فرار كردو با اسودبن‌عبديغوث پيمان بست و پسر خوانده او شد و از آن تاريخ او را ، مقدادبن‌اسودكندى ، ميخواندند و چون دستور از جانب خدا رسيد كه « ادعوهم لابائهم » : ايشان را به پدرانشان نسبت دهيد ! به او مقدادبن‌عمرو ، خطاب مىكردند . مقداد در سال 33 هجرى درگذشت « 1 »\r\n\r\nعمروعاص\r\nابوعبدالله يا ابومحمد ، عمرو بن‌العاص از بنى سهم قريش و مادرش نابغه دختر حرمله بوده است كه جزء غنائم جنگى به اسيرى رفت و در بازار عكاظ به معرض فروش درآمد و فاكه فرزند مغيره او را خريد و از وى به عبدالله بن جدعان و عاقبت به عاص بن وائل منتقل گرديد و سرانجام عمرو از او به دنيا آمد ( نابغه ، مادر عمروعاص از معروفه‌ها و روسپيان سرشناس و به نام دورهء جاهليت بوده است ! ! )\r\nقريش عمروعاص را به حبشه گسيل داشتند تا رأى نجاشى را دربارهء جعفربن ابيطالب و ديگر مسلمانانى كه به همراه او به حبشه مهاجرت كرده بودند بگرداند و آنان را به مكه باز آورد كه در نتيجه نجاشى او را از خود براند .\r\nعمروعاص در سال هشتم هجرت و شش ماه پيش از فتح مكه اسلام آورد . در خلافت عمر ، مصر به دست او فتح شد و بنا به امر آن خليفه حكومت آن سامان را به دست گرفت و تا سال چهارم خلافت عثمان به همان سمت باقى بود . سپس عثمان او را معزول كرد و اين عمل خود باعث آن گرديد كه عمر و عاص در دستهء مخالفين عثمان درآمد و عليه او به تبليغ و تحريك پرداخت تا سرانجام عثمان كشته شد . پس از آن عمروبه معاويه پيوست و به نام خونخواهى عثمان و بهمراهى معاويه با على به جنگ پرداخت و هم به نيرنگ او بود كه سپاه از هم گسيختهء معاويه در جنگ صفين قرآن‌ها را بر سر نيزه كردند و جنگى كه مىرفت تا غائله معاويه را از بيخ و بن بر كند عقيم و بىنتيجه ماند .\r\n\r\n\r\n","description":"","footnote":"\r\n( 1 ) براى شرح حال او به استيعاب 3 / 453 و اصابه 3 / 433 - 434 مراجعه فرمائيد .\r\n","page_name":" 135 ","page_number":135},
  {"content":"\r\n\r\nچون سپاهيان على\r\nچون سپاهيان على ( ع ) ابوموسى اشعرى را براى حكميت نامزد كردند ، معاويه نيز عمرو را به اين سمت برگزيد و سر انجام عمرو ، ابوموسى را فريب داد و وى را بر آن داشت تا على ( ع ) را از خلافت عزل كرد و خود بلا درنك معاويه را خليفه خواند ! معاويه نيز به پاداش اين خوش خدمتى ، و بنا به شرط عمروعاص حكومت مصر را براى هميشه به وى بخشيد !\r\nعمرو عاص پس از كشتن محمد بن ابىبكر تا سال 43 هجرى يا بعد از آن حكومت آنجا را به عهده داشت و در همانجا بدرود حيات گفت و مدفون گرديد . به ترجمه او به استيعاب ، اصابه ؛ اسدالغابه ، طبقات مراجعه فرمائيد .\r\n\r\nمغيرة بن شعبه\r\nمغيره فرزند شعبه بن ابوعامر بن مسعود ثقفى ، در زمان جنگ خندق اسلام آورده و پس از آن به مدينه هجرت كرد و در جنگ حديبيه شركت جست . رسول خدا او را به همراهى ابوسفيان براى شكستن بت‌هاى ثقيف به طائف اعزام داشت . مغيره در جنگ يرموك چشمش آسيب ديد ؛ وى از جانب عمر به حكومت بصره منصوب گشت و چون به زنا متهمش كردند و بر او گواهى دادند ، عمر او را معزول و پس از چندى حكومت كوفه را در عهدهء او گذاشت ! سر انجام مغيره در حالى كه از جانب معاويه حاكم كوفه بود در گذشت . گويند وى 300 و بنا به قولى 1000 زن پس از اسلامش گرفته است « 1 »\r\n\r\nسعدبن‌ابىوقاص\r\nابواسحق ، سعد فرزند ابىوقاص كه نام ابىوقاص ، مالك بن اهيب قرشى و از قبيلهء زهرى بوده است ، از هفت تن از پيش قدمان در قبول اسلام بوده است وى نخستين تير انداز سپاه اسلام ، و در جنگ بدر و ساير غزوات شركت كرده و فرماندهى سپاه اسلام را در فتح عراق به عهده داشته و اولين كسى است كه آنجا را گشوده و شهر كوفه را بنا نهاده و هم از جانب عمر حكومت آنجا را داشته است .\r\n\r\n\r\n","description":"","footnote":"\r\n( 1 ) اصابه به 3 / 432 و استيعاب در حاشيه اصابه 3 / 368 و اسدالغابه 4 / 406 .\r\n","page_name":" 136 ","page_number":136},
  {"content":"\r\n\r\nعمر وى را جزئ 6 نفر كانديداى خلافت تعيين كرده بود سعد وقاص پس از كشته شدن عثمان گوشه‌گيرى اختيار كرد و سرانجام در سال 50 هجرى بر اثر سمى كه به نيرنگ به او خورانيد درگذشت و او را در بقيع به خاك سپردند . « 1 »\r\nاكنون به سخن خود باز مىگرديم و احترامات متقابل خليفه عمر ، و ام‌المؤمنين عايشه را پى مىگيريم .\r\nكسى كه قيصر و كسرى را به زانو درآورده ؛ كشورشان را از چنگالشان خارج ساخته و آن‌ها را در هم شكسته ، كسى كه بر پشت اصحاب رسول خدا تازيانه زده و قدرت مطلقهء خويش را به اين ترتيب ظاهر ساخته ، مردى كه پشت سلاطين و فرمانروايان نيرومند تنها از شنيدن نامش به لرزه در مىآيد ؛ مىبينم كه خود را چگونه در برابر بانوئى چون ام‌المؤمنين كوچك مىشمارد و با عجز و فروتنى خاص ! اجازهء انتخاب آرامگاه ابديش را منوط به موافقت او مىداند ! ! ! .\r\nخانه‌اش را محل شورى قرار مىدهد تا در آنجا ، در خانه عايشه سر نوشت خلافت و حكومت مقتدر اسلامى تعيين شده و زمامدار مسلمانان تعيين گردد ، و بدين وسيله براى او بيش از پيش در نظر مسلمانان كسب شرف و اعتبار مىنمايد .\r\nاو با اين عمل خود توجه جهان اسلام را تا به امروز بسوى خانه او و شخص او معطوف داشت و با موقع‌شناسى خاصى ، مقام و منزلت او را حتى در آخرين لحظات حيات در قلوب مسلمانان و جامعه اسلامى استوارتر ساخت .\r\nبه اين ترتيب و امورى مشابه آن ، عمر در مدت خلافت خويش ام‌المؤمنين را از ديگر اقرانش و ساير مسلمانان چنان متمايز و برتر ساخت كه جامعهء اسلام را در مقابل جلال و عظمت آن بان وخاضع گردانيد ، و با همين اقدامات ، چنان نيروئى در او بوجود آورد كه در سايهء آن توانست با دو خليفهء بعد از او به معارضه برخيزد ، و به مخالفت آنان قيام كند .\r\nآرى او در مقام اختلاف با دو داماد پيغمبر خدا عثمان و على ، تا آنجا پيش رفت كه مسلمانان را به ريختن خونشان واداشت ؛ در حالى كه هر دوى آنها\r\n\r\n\r\n","description":"","footnote":"\r\n( 1 ) استيعاب در حاشيه اصابه 2 / 18 - 25 ، اصابه 2 / 30 - 32 .\r\n","page_name":" 137 ","page_number":137},
  {"content":"\r\n\r\nاز اصحاب پيغمبر و خليفه مسلمين بودند و جانشين رسول خدا به حساب مىامدند . او با نفوذ و قدرتى كه بدست آورده بود توانست با جرأت و جسارتى شگرف به اين كار بسيار بزرگ و اعمالى مشابه آن دست بزند و همچنانكه پس از وفات رسول خدا كرده بود ، اين بار نيز در تعيين مسير تاريخ اسلام از نبوغ و درايت خويش كمك بگيرد و نقشى حساس به عهده داشته باشد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nفشرده‌اى از آنچه گذشت\r\nبدا اسمها يبرز على اخواتها من امهات المؤمنين ، وذلك بارجاع السلطة اليها فى الفتيا ، و تفضيلها فى العطاء :\r\n« از آن روى كه حكومت وقت از عايشه ام‌المؤمنين فتوا و دستور مىگرفت ، و مستمريش را فزونتر ميداد ، نامش مقدم بر نام ديگر بانوان پيغمبر خدا برده ميشد »\r\nمتن كتاب\r\nاز آنچه تا به اينجا گفته‌ايم بطور خلاصه چنين بر مىآيد كه : چون حكومت وقت ( بويژه دوران خلافت شيخين ) از عايشه ام‌المؤمنين فتوا و دستور مىگرفت و مستمريش را نسبت به ساير بانوان رسول خدا فزونتر قرار داد ، نامش مقدم بر نام ايشان برده مىشد و يا احياناً نامى از ديگر بانوان آن حضرت در ميان نبود . اين امر بدان علت بود كه مقام خلافت توجهى عميق نسبت به او معمول مىداشت ، و همين عمل حكومت وقت راه را براى نيل به مقاصد و بلند پروازىهاى ذاتى او هموار ساخت . ومقام رفيع و منزلت والايش را در جامعه اسلامى تا به امروز پايه‌گذارى كرد .\r\nتنها از خروج وى از مدينه چون ساير بانوان پيغمبر خدا ( ص ) و ديگر اصحاب آن حضرت جلوگيرى به عمل آورد و در نتيجه او ؛ جز با ياران رسول خدا معاشرتى نداست . و روى همين اصل موردى براى بيان احاديث بسيار از پيغمبر ( ص ) پيش نمىآمد . چه غالباً همعصران او ، مخصوصاً اهالى مدينه صحبت رسول خدا را درك كرده بودند . از اين روى احاديث او ، چون احاديث ديگران در دوران حكومت\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nشيخين از نظر كميت بسيار اندك و باحتمال قوى از ده‌ها حديث تجاوز نمىكند .\r\nو نيز احتمال مىرود آن مقدار حديثى هم كه در اين دوره روايت كرده است ؛ همان احاديثى باشد كه در آن تأييد و تثبيت مقام خلافت پدرش و عمر بوده و در آن‌ها نامى از عثمان نرفته باشد كه او ؛ در سراسر عمر ، يكى از مؤيدين سر سخت خلافت شيخين بوده است . همچنين احاديث او در فضائل ابوبكر و عمر ، منحصر به زمان زمامدارى آنها نمىباشد بلكه پس از درگذشت آنها ؛ بيشتر از زمان حياتشان در فضائل و مناقب ايشان حديث روايت كرده است .\r\nو بالاخره دانستيم كه در پايان اين دوره ، عمر كه اصحاب خاص پيغمبر خدا ( ص ) از او حساب مىبرند و سلاطين زمان در مقابل قدرتش سر تعظيم فرود مىآورند ، و ملل مختلف به اطاعت او گردن نهاده بودند ، در تكريم و تجليل از ام‌المؤنين كار را به جائى رسانيد كه با اجازه و موافقت او خانه رسول خدا ( ص ) را آرامگاه ابدى خود ، و منزلش را محل شورى قرار داد !\r\nبه همين سبب و اينكه حقوق ماهيانه‌اش را از بيت‌المال بيشتر از ساير بانوان پيغمبر تعيين كرده بود ، و در موارد مختلف تنها از او سنت و روش پيغمبر را مىپرسيد و كسب تكليف مىكرد ، وى را تنها شخصيت بزرگ و فرمانده در عالم اسلام ، پس از خود نشان داد ، بطوريكه در پناه همين قدرت و نفوذ ، توانست با دو خليفهء بعد از او به مخالفت برخيزد و مردم را به كشتن آنها برانگيزد و در تعيين مسير تاريخ اسلام نقشى حساس به عهده داشته باشد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nبخش 3 عايشه در دوران حكومت عثمان\r\nعثمان كه بود ؟\r\nدوره تأييد و پشتبانى\r\nدوره خشم و طغيان\r\nوليد بن عقبه و فرماندارى كوفه\r\nبر ابن مسعود چه گذشت\r\nبازى با آتش\r\nنخستين شراره‌هاى انقلاب\r\nحاكم مسلمانان و شرابخوارى\r\nعايشه عليه عثمان\r\nعمار ياسر\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nعثمان كه بود ؟\r\nابوعبدالله و ابوعمر ، عثمان فرزند عفان و نواده ابىالعاص‌بن‌اميه قرشى ، مادرش اروى دختر كريز بن ربيعه بن عبد شمس ، و مادر اروى ، بيضاء دختر عبدالمطلب عمه پيغمبر اسلام بوده است . « 1 »\r\nعثمان از آن دسته مردانى است كه در قبول اسلام سبقت جسته‌اند .\r\nرقيه دختر رسول خدا ( ص ) را به زنى گرفت و با او به حبشه مهاجرت كرد و پس از بازگشت از آنجا به مدينه هجرت نمود .\r\nعثمان در جنگ بدر به بهانه پرستارى از همسر بيمارش - رقيه - شركت نكرد ، و چون رقيه بدرود حيات گفت ، ام‌كلثوم دختر ديگر پيغمبر را به عقد خود درآورد . ام‌كلثوم نيز در حيات پدر در گذشت . عثمان از دختران رسول خدا صاحب فرزندى نشد .\r\nچون عمر بدست ابولؤلؤه فيروز غلام مغيره مجروح گرديد ، در بستر مرگ نام عثمان را جزء شوراى شش نفرى اعلام كرد ولى انتخاب نهائى خليفه را بسته بموافقت عبدالرحمن‌بن‌عوف كه خود يكى از آن شش نفر بود مقرر داشت .\r\nعبدالرحمن در چنين شورائى اظهار داشت كه من خود از خلافت چشم مىپوشم به اين شرط كه هر كس را من بخلافت قبول كردم شما هم موافقت كنيد و چون پيشنهاد او را پذيرفتند او هم شرط احراز به مقام خلافت را عمل به كتاب خدا وسنت پيغمبر و روش ابوبكر و عمر اعلام كرد ، و نخست آن را به على پيشنهاد نمود .\r\n\r\n\r\n","description":"","footnote":"\r\n( 1 ) رجوع شود به شرح حال او در استيعاب ، اسدالغابه ، اصابه ، طبقات ابن‌سعد .\r\n","page_name":" 143 ","page_number":143},
  {"content":"\r\n\r\nعلى زير بار شرط اخير نرفت و روش شيخين را نپذيرفت « 1 » . در نتيجه عبدالرحمن و بعد از او ديگر سران شوراى 6 نفرى روز شنبه اول محرم سال 24 هجرى و پس از سه روز از دفن عمر ، با عثمان بخلافت بيعت كردند زيرا عثمان هر سه شرط عبدالرحمن را پذيرفته بود .\r\nعثمان بخلافت نشست و مدت 12 سال حكومت راند .\r\n\r\n\r\n","description":"","footnote":"\r\n( 1 ) عمر در بستر مرگ شش نفر از سران صحابه را بخلافت بعد از خود نامزد مىكند و قرار مىگذارد كه اينان ظرف مدت سه روز يك تن را از بين خود بخلافت انتخاب كنند . به اين ترتيب كه اگر اكثريت به شخصى رأى داد و بقيه مخالفت كردند ، بقيه را بايد گردن بزنند ! ! و اگر سه نفر با يكى ، و سه نفر ديگر با شخص ديگرى موافقت داشتند ، كانديداى آن دسته برنده است كه عبدالرحمن‌بن عوف در آن است ! !\r\nديدم كه عبدالرحمن پس از مرگ عمر خود را كنار كشيد مشروط بر اينكه هر كس را كه او بخلافت بر دارد ديگران هم قبول كنند .\r\nعبدالرحمن به خوبى على را مىشناخت و به طرز تفكر و احاطه‌اش به مقررات و قوانين اسلام آگاهى داشت و مىدانست كه على هرگز دستورات خدا و پيامبرش را فداى انجام خواسته‌هاى مشتى مردم خودخواه و جاه‌طلب نخواهد كرد و براى چند روز حكومت و در دست گرفتن قدرت ، زحمات بيست و سه ساله رسول خدا را بر باد نخواهد داد ، و روى همين اصل زير بار روش ابوبكر و عمر نخواهد رفت . بلكه عمر نيز اين را مىدانست و از كجا معلوم كه او اين دستور را به عبدالرحمن نداده باشد .\r\nبا توجه به اين مطب ، و بطوريكه از مسير تاريخ بر مىآيد و رد پاهائى كه در آن به چشم مىخورد ، و زد و بندهاى سياسى سران قوم در پشت درهاى بسته آن ايام ، مىبينيم كه عبدالرحمن به يك باره دست على را در دست مىگيرد و مىگويد : با تو به كتاب خدا و سنت پيغمبر و روش شيخين بيعت مىكنم ! ! :\r\nو اين على است كه دين خود را به دنياى آنان نمىفروشد ، و با علم باينكه با عدم قبول روش شيخين ، شانس خلافت را از دست مىدهد ، بلافاصله در جواب مىگويد :\r\nكتاب خدا و سنت پيغمبر را مىپذيرم ، اما روش شيخين را نه ، من به روش خود عمل مىكنم . عبدالرحمن اگر پيشنهاد خود را به ديگر سران شورا ميداد بدون شك همهء آنها قبول مىكردند . ولى مىبينيم كه پس از على ، شرط خود را با عثمان ، يعنى داماد خودش در ميان مىگذارد ، و عثمان نيز بدون كمترين درنگى آن را قبول مىكند .\r\nراستى مگر روش شيخين چه بود كه عبدالرحمن بر آن تأكيد داشت و على آن را رد كرد ؟ ؟\r\n( سردارنيا )\r\n","page_name":" 144 ","page_number":144},
  {"content":"\r\n\r\nدوران حكومت عثمان را ما به دو دوره : تأييد و پشتيبانى ، خشم و طغيان تقسيم مىكنيم ، و بالاخره همان خشم و طوفان و يا قيام مردم عليه نابسامانىهاى كشور ، و خودكامگىهاى اطرافيان عثمان كه غالب آن‌ها را بنىاميه تشكيل ميدادند بود كه عثمان را از تخت قدرت به تختهء تابوت كشيد و كشتن خليفه امرى ساده و شدنى به حساب آمد .\r\nهمانطور كه در شرح حال ام‌المؤمنين آورديم ، در قيام مردم عليه عثمان و كشته شدن او بدست شورشيان ، عايشه نقشى حساس و بسيار مؤثرى به عهده داشته است .\r\nدر تاريخ كشته شدن عثمان اختلاف است و آن را دوازدهم تا بيست و هشتم ماه ذىالحجه سال سى و پنج هجرى نوشته‌اند . همچنين سن خليفه سوم را بهنگام مرگ از 82 - 82 سال به حساب آورده‌اند .\r\nجنازه عثمان پس از سه روز در خارج از گورستان بقيع ، و در محلى به نام حش كوكب ، كه گورستان يهوديان بود و ديوارى گرداگرد آن كشيده شده بود دفن كردند . چون معاويه بخلافت نشست دستور داد تا ديوار حش كوكب را خراب كردند و بدينوسيله گور عثمان به گورستان مسلمانان در بقيع متصل گرديد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nعايشه و عثمان دورهء تأييد و پشتيبانى\r\nفاستقبلته كغيرها من سادة قريش بالتأييد :\r\n« عايشه چون ديگر سران قريش به تأييد از مقام خلافت و پشتيبانى از عثمان برخاست . »\r\nمتن كتاب\r\nسال‌هاى اول خلافت عثمان ، چون زمان حكومت ابوبكر و عمر مىگذشت و عايشه ام‌المؤمنين چنان مىپنداشت كه چون گذشته از احترام خليفه عثمان بر خوردار خواهد بود و امتيازاتش همچنان بر ديگر بانوان رسول خدا محفوظ ، و دستش كماكان در حل و فصل امور گشاده خواهد ماند روى همين حساب‌ها بود كه عايشه چون ديگر سران قريش به تأييد از مقام خلافت و پشتيبانى از عثمان برخاست و با آوردن احاديثى درباره عثمان ، شخص او و خلافت او را از پشتيبانى بيدريغ خود به مدت شش سال بر خوردار نمود .\r\nاحاديثى كه از عايشه روايت شده و شامل مدح و ستايش عثمان مىباشد و سخنى از كشته شدن او به ميان نيامده است به احتمال زياد ميتوان گفت در همين مدت كوتاه ، يعنى دورهء تأييد و پشتيبانى عايشه از عثمان روايت شده باشد . نمونهء اين قبيل احاديث را از مسند احمد نقل مىكنيم .\r\nعايشه گفت : من و رسول خدا زير يك عبا خوابيده بوديم كه ابوبكر اجازهء ورود خواست پيغمبر در همان حال كه در كنار من و زير عبا بود به او اجازه داد\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nتا وارد شود ! ! ابوبكر وارد شد و رسول خدا خواسته‌اش را برآورده ساخت و او بيرون رفت .\r\nپس از ابوبكر ، عمر اجازه ملاقات خواست ، در اين نوبت نيز رسول خدا او را با همان حال به حضور پذيرفت و تقاضايش را انجام داد و او را روانه ساخت چون عمر برون رفت ، عثمان اجازه خواست تا با پيغمبر ملاقات كند . رسول خدا ( ص ) در اين نوبت برخاست و بنشست و لباس خود را مرتب كرد آنگاه او را پذيرفت . عثمان پس از انجام كارش خارج شد .\r\n« در اين موقع من به رسول خدا گفتم : ابوبكر و عمر با تو كار داشتند ، و تو كار آنها را با همان وضعى كه داشتى و بدون آنكه تغييرى در آن بدهى انجام دادى ، اما هنگام ورود عثمان خود را جمع و مرتب نمودى ، مثل اينكه از او ملاحظه و شرم دارى ؟ ! »\r\n« رسول خدا ( ص ) فرمود :\r\nآخر عثمان مردى خجول و با شرم و حياست ! ترسيدم اگر در همان حال بر من وارد شود از شدت شرم و حيا تقاضايش را با من در ميان نگذارد !\r\nو بنا به روايت ديگر « 1 » عايشه گويد : « پيغمبر در رختخواب دراز كشيده و عباى مرا بر روى خود كشيده بود . . . تا آنجا كه چون عثمان اجازه ملاقات خواست پيغمبر به من دستور داد : خودت را بپوشان ! عايشه گفت :\r\n- اى رسول خدا ! ( ص ) از آمدن ابوبكر و عمر اينطور دست و پاى خود را گم نكردى كه اكنون براى پذيرائى و مقابلهء با عثمان چنين خود را آماده مىكنى جامه‌هايت را مىپوشى ؟ و در روايتى ديگر چنين آمده است كه پيامبر فرمود : « 2 »\r\nعايشه ! چگونه از او ملاحظه نكنم و او را احترام نگذارم در حالى كه به خدا سوگند فرشتگان در محضر عثمان جانب شرم و حيا را نگه مىدارند ؟\r\n\r\n\r\n","description":"","footnote":"\r\n( 1 ) مسلم 7 / 117 باب فضايل عثمان مسند احمد 6 / 155\r\n( 2 ) صحيح مسلم 7 / 116 ، مسند احمد 6 / 62 ، كنز 6 / 376 حديث شماره 5845 و 6 / 148 حديث‌هاى 2413 و ص 382 حديث شماره 5904 ، منتخب كنز 5 / 2 و 17 و تاريخ ابن‌عساكر ، انساب الاشراف بلاذرى .\r\n","page_name":" 147 ","page_number":147},
  {"content":"\r\n\r\nبه نظر ما زمان روايت و انتشار اين حديث به زمان خلافت عثمان بر مىگردد ، زيرا به طورى كه نمونه‌هاى آن را در گذشته از نظر گذرانديم ، در اين حديث نيز نام خلفاى سه گانه به همان ترتيب كه بر مسند خلافت نشسته‌اند آمده ، و اين خود ما را واميدارد كه تاريخ روايت حديث فوق را پس از سپرى شدن خلافت شيخين و روى كار آمدن عثمان بدانيم .\r\nو نيز چنين بر مىآيد كه حديث فوق پيش از بروز اختلاف بين عايشه و عثمان و رنجش و روى بر تافتن ام‌المؤمنين از وى ، و پيش از كشته شدن عثمان ، و خيلى پيشتر از قيام عايشه به عنوان خونخواهى از او روايت شده باشد .\r\nچه اگر جز اين بود ، در اين حديث چون ساير احاديث مشابهى كه در حق عثمان از وى روايت شده است ذكرى از كشته شدن وى نيز به ميان مىآمد .\r\nگذشته از آنچه در پيش گفتيم چيزى كه بيش از همه آدمى را به شك و ترديد در اين احاديث واميدارد ، اينست كه :\r\n1 ) رسول خدا ( ص ) با توجه به اينكه خود دريائى از ادب و اخلاق بوده و بزرگترين مربى آن بشمار مىرود ، بنا بر اين حديث در حالى كه با همسرش در زير يك عبا بوده است ، بدون هيچ ملاحظه و شرم حضورى ، ابوبكر و عمر را يكى بعد از ديگرى در همان اطاق و در همان حال به حضور خود مىپذيرد ! !\r\nاما چون عثمان از وى اجازه ملاقات مىخواهد ، آن وقت است كه شتابان لباسش را مىپوشد و خود را مرتب مىكند ، و به همسرش عايشه نيز دستور مىدهد خود را بپوشاند ! !\r\n2 ) گذشته از اين چرا رسول خدا بين سه تن از سران صحابه خود ، ابوبكر و عمر و عثمان فرق مىگذارد ؟ و چه شده است كه فرشتگان تنها از عثمان شرم دارند ؟ !\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nدوره خشم و طغيان\r\nوكانت اول من امال حرفه و . . . تزعمت الفئة المعارضه له حتى قتل :\r\n« عايشه نخستين كسى بود كه به مخالفت با عثمان برخاست و رهبرى مخالفين او را به عهده گرفت تا عثمان كشته شد »\r\nمؤرخين\r\nدر اين دوره كه نيمه اول خلافت عثمان بود عايشه بود عايشه از او پشتيبانى مىكرد ، و خود فرمانبردارش بود ، و هرگز گرد خلاف و نافرمانى او نمىگشت .\r\nحتى در آن موقع كه او و ساير بانوان رسول خدا ( ص ) قصد اداى حج نمودند ، نخست از او استيذان كردند ، عايشه در اين باره چنين مىگويد : « چون عمر درگذشت و عثمان زمام امور را به دست گرفت ، من و ام سلمه و ميمونه و ام حبيبه ، كس فرستاديم و از او اجازه رفتن به حج خواستيم .\r\nعثمان در پاسخ گفت : روش عمر را به خاطر داريد منهم مانند او شما را به حج مىبرم ، بنابراين هر كدام از شما بانوان رسول خدا كه مايل به اداى حج باشد ، من حاضرم .\r\nعثمان به وعده خود وفا كرد و با ما جز زينب كه در زمان عمر وفات يافته و با او هم به حج بيرون نشده بود و سوده دختر زمعه كه پس از رسول خدا ( ص ) از خانه بيرون نيامد عثمان همه ما را در حالى كه از انظار پوشيده بوديم به حج برد . « 1 »\r\n\r\n\r\n","description":"","footnote":"\r\n( 1 ) طبقات ابن‌سعد 8 / 209 .\r\n","page_name":" 149 ","page_number":149},
  {"content":"\r\n\r\nعثمان در آن سال با بانوان پيغمبر حج بجاى آورد و مسئوليت حفظ و نگهدارى آنان را در عهده عبدالرحمن‌بن‌عوف و سعدبن‌زيد گذاشت .\r\nاين كحيط صفا و صميميت ديرى نپائيد ، و با گذشت زمان بين عايشه و عثمان اختلافاتى بروز كرد و سرانجام سبب شد كه عثمان دو هزار دينارى را كه عمر بر مستمرى او افزوده بود بكاهد .\r\nيعقوبى در تاريخ خود « 1 » مىنويسد : « بين عايشه و عثمان رنجشى پديد آمد ، و عثمان دو هزار دينارى كه عمر بر حقوق عايشه نسبت به ساير بانوان پيغمبر خدا افزوده بود كسر كرد و حقوق وى را مانند ديگر بانوان آن حضرت تعيين نمود » .\r\nتاريخ صحيح بروز اختلاف بين ام‌المؤمنين و عثمان را نمىدانيم ، ولى همين قدر اطلاع داريم كه اختلاف بين آن دو ، در نيمهء دوم خلافت عثمان بروز كرده است و نيز اين را مىدانيم كه اين اختلاف بر اثر يك رويداد و به يك‌باره صورت نگرفته ، بلكه رفته رفته ، خودى نموده و شدت يافته و كار بجاى باريك و باريكتر كشيده و شكاف بين ام‌المؤمنين و عثمان هر چه بيشتر عميق شده است .\r\nو همچنين مىدانيم كه عايشه نخستين كسى بوده است كه پرچم مخالفت با عثمان را علناً بر افراشته و مردم ناراضى از دستگاه خلافت را به گرد خود جمع كرده و رهبرى آنها را نيز به عهده گرفته است تا سرانجام خليفه به قتل رسيد « 2 »\r\nو اين مسلم است كه در آن موقع كه آتش كشمكش و مخالفت با عثمان و قيام و شورش مردم عليه او زبانه مىكشيد ، هيچ يك از قبايل و خانواده‌هاى مسلمان آن زمان در مخالفت و دشمنى با عثمان به پاى قبيلهء تيم كه خانواهء ابوبكر باشد نمىرسيد « 3 »\r\nاز جمله امورى كه آتش اختلاف بين عايشه وعثمان را بيش از پيش دامن زد و به نوبهء خود باعث گرديد كه كار دشمنى و نفاق بين آن دو آشكارتر شود ، موضوع وليدبن‌عقبه برادر ناتنى عثمان ، و ابن‌مسعود صحابى سرشناس و پرهيزكار و مورد توجه عموم بود كه اينك هر يك را جداگانه مورد بررسى قرار مىدهيم .\r\n\r\n\r\n","description":"","footnote":"\r\n( 1 ) تاريخ يعقوبى 2 / 132 ، تاريخ ابن‌عثم 155 .\r\n( 2 ) طبرى 5 / 172 در ذكر حوادث سال 36 ، گفتگوى ابن‌كلاب با عايشه .\r\n( 3 ) انساب الاشراف بلاذرى 5 / 68 .\r\n","page_name":" 150 ","page_number":150},
  {"content":"\r\n\r\n\r\nوليدبن‌عقبه و فرماندارى كوفه\r\nنجدا لوليد بن عقبه امراءا موصوفا\r\n، في القرآن بالفسق و مشهورا لدي الناس بالسكر و الزنا و . . .\r\n« مىبينيم كه وليدبن‌عقبه در قران مردى تبهكار معرفى شده و در ميان مردم به مى گسارى و كثافتكارى مشهور بوده است . . . »\r\nمتن كتاب\r\nگفتيم كه عثمان در ابتداى روى كار آمدنش سخت مورد پشتيبانى عايشه ام‌المؤمنين قرار گرفت و مدت شش سال از پشتيبانى بانوى صدر اسلام برخوردار بود و عثمان نيز از احترام و بزرگ‌داشت عايشه فرو گذار نمىكرد . اما گذشت روزگار رفته‌رفته بين اين دو اختلاف و جدائى افكند و دسته‌بندى و جبهه‌گيرى بينشان آغاز شد .\r\nام‌المؤمنين براى اينكه قدرت و نفوذ خود را در ميان مردم به رخ عثمان بكشد از هر پيش آمدى حد اكثر استفاده را مىكرد ، و از هر موضوعى براى برانگيختن احساسات مردم عليه عثمان بهره‌بردارى مىنمود . كار اين اختلاف و دشمنى بالاو بالاتر گرفت تا جائى كه هر يك از اين دو قطب وخالف به پاى جان يكديگر نشستند .\r\nاينك عثمان وليد برادر ناتنى فاسق و شراب‌خوار و كثافتكار خود را به حكومت كوفه مىفرستد و ناچار چنين حاكمى را با مردم كوفه درگيرىهائى خواهد\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبود كه بهانهء خوبى به دست ام‌المؤمنين براى در هم كوبيدن عثمان خواهد داد . اكنون ما نيز از دريچهء تاريخ و از خلال قرون و اعصار دورنماى آن روزگار و كارهاى وليد و بازتاب‌هاى مردم و برداشت‌ها و دستورهاى عايشه ام‌المؤمنين را از نظر مىگذرانيم .\r\nوليد ؛ فرزند عقبه و نوادهء ابىمعيط بن ابىعمرو به نام ذكوان بود . ذكون زر خريد اميه‌بن‌عبدالشمس بوده است كه او را به فرزندى خود برگزيد . مادر وليد ، « أروى » دختر كريزبن‌ربيعه مادر عثمان مىباشد . بنا بر اين وليد از طرف مادر ، برادر عثمان است . عقبه پدر وليد در مكه همسايهء رسول خدا ( ص ) بود و در آغاز بعثت در مجلس آن حضرت بسيار آمد و شد مىكرد .\r\nروز عقبه عده‌اى را به منزل خود مهمان كرده بود و از آن حضرت نيز خواهش نمود كه در آن مجلس حضور يابد . رسول خدا ( ص ) خواهش او را پذيرفت و در مهمانى او حاضر شد . ولى از خوردن غذاى او خوددارى كرد ، مگر به اين شرط كه عقبه ، به يكتائى خدا و رسالت او ايمان آورده گواهى دهد .\r\nعقبه پذيرفت و چنين كرد و به اين ترتيب مسلمان خوانده شد . قرشيان چون بر اين امر واقف شدند گفتند : « عقبه هم از دين آباء و اجدادى خود دست كشيد » .\r\nعقبه دوستى داشت كه در خلال اين احوال در مكه حضور نداشت و به شام سفر كرده بود . شبى كه از سفر خويش بازگشت در ضمن سخنى از همسر خود پرسيد :\r\n- محمد ( ص ) با ادعايش در چه حال است ؟\r\n- سخت پا فشارى مىكند ؛ و كارش هم بالا گرفته است .\r\n- دوست من عقبه چه مىكند ؟\r\n- او هم از دين آباء و اجدادى خود دست برداشت و به دين محمد ( ص ) درآمد .\r\nدوست عقبه « 1 » كه از شنيدن اين ماجرا سخت درهم و ناراحت شده بود ، شب را با ناراحتى گذرانيد و چون صبحگاهان عقبه بر او وارد شد و تحيت به جاى آورد ،\r\n\r\n\r\n","description":"","footnote":"\r\n( 1 ) در بعضى از روايات ، دوست عقبه را ابىبن‌خلف ، و در برخى اميه‌بن‌خلف نوشته‌اند .\r\n","page_name":" 152 ","page_number":152},
  {"content":"\r\n\r\nاو سر بلند نكرد و به رويش نگاه ننمود و به او جوابى نداد . عقبه پرسيد :\r\n- چه شده است كه جواب درود مرا نمىدهى ؟\r\n- چطور جوابت را بدهم در صورتى كه به دينت پشت پا زده‌اى ؟\r\n- قريش همچنين گمانى در حق من برده‌اند ؟\r\n- آرى !\r\n- چه كارى دل آنان را از من پاك مىكند ؟\r\n- امرى ساده است ! بايد به انجمن محمد ( ص ) در آئى و آب دهان به صورتش بيندازى با زشت‌ترين دشنامى كه مىدانى او را ناسزا دهى ! !\r\nعقبه ، بدستور رفيقش عمل كرد ، و آنچه را نبايد انجام داد !\r\nرسول خدا ( ص ) در مقابل رفتار عقبه ، عكس‌العملى از خود نشان نداد ، تنها صورت خود را پاك نمود ، و سپس روى به عقبه كرد و فرمود :\r\n« اگر در خارج از حدود مكه بر تو دست يابم ، گردنت را خواهم زد » .\r\nو بنا به روايت ديگر ، دوست عقبه وى را چنين مورد سرزنش خود قرار داد :\r\n- عقبه ! از دين پدران خود دست برداشتى ؟ !\r\nنه ! چنين نيست ؛ محمد ( ص ) روزى در خانهء من مهمان بود ، و سوگند خورد كه اگر من مسلمان نشوم دست به غذايم نيالايد ، من نيز از او خجالت كشيدم و براى خوش‌آمد او ، به زبان شهادتين جارى ساختم ، به راستى و از صميم قلب كه چنين كارى نكردم ! !\r\n- ديگر به صورتت نگاه نمىكنم ، مگر آنكه آب دهان به صورت محمد ( ص ) بيندازى و او را با سيلى و لگد بزنى ، و با اين ترتيب بيزارى خود را از او ابراز دارى ! ! .\r\nعقبه در دارالندوه رسول خدا را در حالى كه به سجده افتاده بود ديد ، دستور رفيقش را تماماً انجام داد !\r\nرسول خدا ( ص ) به او فرمود :\r\nاگر در خارج از مكه تو را ببينم سر از بدنت جدا خواهم كرد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nعقبه از ان تاريخ به بعد يكى از سر سخت‌ترين دشمنان رسول خدا ( ص ) شد ، تا جايى كه شكمبهء گوسفند را مىآورد ، و كثافات آن را بر در خانهء آن حضرت مىافكند . « 1 »\r\nزمانى كه جنگ بدر پيش آمد ، و رفقاى عقبه بهمراهى مشركين به جنگ رسول خدا ( ص ) شتافتند ، به او هم پيشنهاد كردند تا در اين پيكار شركت نمايد ، ولى او از شركت در اين نبرد عذر آورد و گفت :\r\nاز اين نبرد مىترسم زيرا او روزى به من گفته است كه اگرخارج از مكه بر تو دست يابم ، گردنت را مىزنم .\r\nدوستانش در پاسخ گفتند :\r\nشتر سرخ‌موئى به زير ران دارى ، اگر هزيمت و شكستى به ما دست دهد تو به آسانى جان از معركه بدر خواهى برد و آنقدر گفتند تا سرانجام عقبه را در اين نبرد با خود همداستان كردند و او را به ميدان جنگ كشاندند .\r\nجنگ شروع شد و تنور آن گرم گرديد و سرانجام خداوند بدست مسلمانان ، كافران را شكست سخت داد در ان هنگامه شتر عقبه رم كرد و او را به بيابان هموارى كشانيد . مسلمانان سر رسيدند و او را ضمن هفتاد تن ديگر از كفار قرشى به اسارت گرفتند .\r\nچون عقبه را به خدمت رسول خدا ( ص ) آوردند ، آن حضرت او را نگريستن گرفت و سپس به كشتن فرمان داد .\r\nعقبه چون فرمان مرگ خود را شنيد ديوانه‌وار فرياد زد : چرا از ميان اين همه اسير تنها مرا ميكشى ؟ . رسول خدا فرمود : گناه تو بسيار سنگين است . تو از آن روى كشته مىشوى كه بر خدا و پيامبرش كفر ورزيدى و ستم روا داشتى . آنگاه فرمان داد تا على سر از بدنش جدا كرد .\r\nآيهء زير دربارهء عقبه و اشاره به ماجراى او است :\r\n« روزى كه ستمگر دست‌هاى خويش را بدندان بگزد و گويد : اى كاش ! با رسول خدا همراهى كرده بودم . اى واى بر من ! اى كاش من با فلانى دوست\r\n\r\n\r\n","description":"","footnote":"\r\n( 1 ) طبقات ابن‌سعد 1 / 186 ط مصر .\r\n","page_name":" 154 ","page_number":154},
  {"content":"\r\n\r\nنبودم او بود كه بىشك مرا از ياد خدا و قرآن بازداشت ، پس از اينكه من با آن آيات آشنا شده بودم و . . . » « 1 »\r\n\r\nقرآن وليد را معرفى مىكند :\r\nوليد فرزند همين عقبه است . او در آن روز كه مكه بدست مسلمانان سقوط كرد و به تصرف رسول خدا در آمد و ديگر راه و مفى براى مشركين و گمراهان مكى باقى نمانده بود اسلام آورد ، و پس از چندى پيامبر خدا او را براى جمع‌آورى زكات قبيله بنىمصطلق مأموريت داد .\r\nوليد پس از مدت كوتاهى برگشت و گزارش داد كه افراد قبيلهء مزبور مرتد شده ، از دادن زكات خوددارى مىنمايند !\r\nعلت دادن چنين گزارش از جانب وليد اين بود كه گروهى از طائفهء بنىمصطلق با شنيدن خبر آمدن وليد به پيش بازش بيرون شده بودند تا فرستادهء رسول خدا را از نزديك ببينند و وى را خوش‌آمد گويند اما گوئى كه وليد تجمع آنان را نقشهء سوئى براى خود مىدانست به خود ترسيده بود ، بدون اينكه با ايشان روبه‌رو شده ، و سخنى گويد شتابان به مدينه بازگشت و آن گزارش دروغ را داد .\r\nرسول خدا ، خالدبن‌وليد را مأموريت داد تا با رفتن به قبيلهء مزبور حقيقت امر را تحقيق و مراتب را گزارش دهد و بخصوص تأكيد فرمود تا خالد شتابزدگى نكرده با آرامى و دقت موضوع را بررسى نمايد .\r\nخالد در گزارش خود تأكيد كرد كه قبيلهء مزبور به اسلام متمسك‌اند و به هيچ روى مرتد نشده‌اند . در اين حال آيهء زير دربارهء وليد و ماجراى او نازل شد و خداوند او را فاسق معرفى كرد : « اى كسانى كه ايمان آورده‌ايد اگر فاسقى خبرى بشما داد آن را بررسى كنيد ، تا مبادا به نادانى گروهى را آسيب رسانيد و سپس بر آنچه كرده‌ايد پشيمان شويد « 2 »\r\n\r\n\r\n","description":"","footnote":"\r\n( 1 ) كتاب خدا سوره بيست و پنجم آيات 27 و 28 سيره ابن هشام 1 / 385 و 2 / 25 ، امتاع الاسماع صفحات 61 و 90 و تفسير طبرى ، تفسير قرطبى ، تفسير زمخشرى ، و ابن‌كثير ، الدر المنثور ، نيشابورى و رازى و غيره .\r\n( 2 ) سوره حجرات آيه 6 . . .  إِنْ جاءَكُمْ فاسِقٌ . . . \r\n","page_name":" 155 ","page_number":155},
  {"content":"\r\n\r\nاينك عثمان خليفه مسلمين كه خود را جانشين رسول خدا مىداند چنين فاسق مشهور و بنامى را تنها به حكم قرابت و خويشى به فرماندارى كوفه برمىگزيند ، و سعد وقاص فرمانده كل قواى خليفه پيشين عمر و فرماندار فعلى را از آنجا بر كنار ميسازد .\r\nدر صورتى كه سعد در زمان حكومت عمر ، و بنا به فرمان او كوفه را بنيان نهاده پادگان مرزى قرار داده بود ، و سربازانى را كه در جنگ ايران بهمراه او بودند درآنجا مسكن بود . كوفيان سعد را شديدا احترام مىگذاشتند .\r\n\r\nفاسقى در پست فرماندارى ! !\r\nچون وليد وارد كوفه شد و سعد از مأموريت وى آگاهى يافت روى به وليد كرده با تعجب گفت :\r\n- ما كه از يكديگر دور بوديم ، نمىدانم تو با آن همه خرفتى و سفاهتى كه در گذشته داشتى پس از ما زيرك و دانا شده در نتيجه لياقتى بهم رسانيده‌اى ، و يا در حقيقت اين ما هستيم كه كودن و نادان شده‌ايم ! وليد جواب داد :\r\n- سعد ! ناراحت نشو ، اين حكومت و سلطنت است كه چون گوئى دست بدست مىگردد : سعد با اطمينان پاسخ داد :\r\n- آرى ، مىبينم كه به همين زودى آن را به سلطنت تبديل مىكنيد « 1 » ! !\r\nمردم كوفه نيز از اين تبديل و تغيير حكومت سخت ناراحت شده آن را نكوهش كرده گفتند : عثمان جانشين بدى را براى سعد وقاص تعيين و اعزام داشته است .\r\nموضوع حكومت وليد را ابوالفرج در اغانى از طريق خالدبن‌سعيد اموى چنين آورده است : عباس‌بن‌عبدالمطلب ، ابوسفيان ، حكم‌بن‌ابىالعاص ، وليدبن‌عقبه ؛ تنها كسانى بودند كه در كنار عثمان و بر مسند او مىنشستند .\r\nروزى بنا به عادت معهود ، وليد نزد خليفه نشسته بود حكم ، عموى عثمان وارد شد ، عثمان به احترام حكم از جاى خود برخاست بكنار رفت و حكم را جاى خود بنشانيد ! !\r\n\r\n\r\n","description":"","footnote":"\r\n( 1 ) به ترجمه وليد به طبقات ، استيعاب ، اسدالغابه اصابه و كنز و در مورد تفسير آيهء فوق به عموم تفاسير مراجعه فرمائيد .\r\n","page_name":" 156 ","page_number":156},
  {"content":"\r\n\r\nعمل عثمان در حق حكم ، وليد را سخت ناراحت كرد ولى چيزى به روى خود نياورد ؛ اما پس از رفتن حكم روى به عثمان كرد و گفت :\r\n- اى امير المؤمنين ! هنگامى كه عمويت حكم را بر من ترجيح دادى اين دو بيت شعر بخاطرم رسيد ! عثمان جواب داد :\r\n- آخر حكم بزرگ قريش است ، و احترامش بر ما واجب مىباشد ! ! اما آن دو بيت شعر كدام است ؟\r\nوليد اين شعر را خواندن گرفت :\r\n« ديدم عمويش را بيش از برادرش عزيز و گرامى داشته ، در صورتى كه اين تازگى دارد و از قديم چنين نبوده است « 1 » » . « چون چنين ديدم ، آرزو كردم تا عمروخالد ( فرزندان عثمان ) بزرگ شوند و روز رستاخيز مرا عمو بخوانند « 2 » »\r\nعثمان دلش بر او سوخت و با همين دو بيت شعر ، براى اينكه برادر مادرش بيشتر از اين از او نرنجد ، زمان گوشه‌اى كشور اسلام را در اختيار او گذاشت و فرمود : « حكومت عراق را به تو بخشيديم ! ! »\r\nو به اين ترتيب شخصى معلوم‌الحال ، كسى كه خداوند در كتاب آسمانى او را فاسق معرفى كرده است بر جان و مال و ناموس و دين مسلمانان حاكم ، و آمر على الاطلاق گرديد !\r\n\r\nحكم عموى خليفه\r\nاكنون بد نيست بدانيم حكم كيست و چكاره است كه تا به اين حد مورد احترام و علاقهء شخص عثمان خليفهء مسلمين مىباشد !\r\nحكم فرزند ابىالعاص عموى خليفه عثمان ، و از نوادگان اميه‌بن‌عبدالشمس قرشى است . بلاذرى در 5 / 27 مىگويد :\r\nحكم در عصر جاهليت همسايهء رسول خدا بود و پس از بعثت بيش از ساير همسايگان در آزار و اذيت آن حضرت مىكوشيد .\r\n\r\n\r\n","description":"","footnote":"\r\n( 1 )\r\n رايت لعم المرء زلفى قرابه * دوين اخيه حادثا لم يكن قدما \r\n( 2 )\r\n فأملت عمراً ان يشب و خالدا * لكى يدعوا انى يوم مزحمه عما ! ! \r\n","page_name":" 157 ","page_number":157},
  {"content":"\r\n\r\nحكم پس از فتح مكه اسلام آورد و در مدينه ساكن شد . ولى با وجود اين نزد مسلمانان به سست دينى و عدم اعتقاد صحيح متهم بود زيرا اگر چه حكم به ظاهر اسلام آورده بود ، پشت سر رسول خدا به راه افتاد و راه رفتن آن حضرت را تقليد مىكرد و با دست و دهان و بينى مسخره در مىآورد . به هنگام نماز ، دست‌ها و انگشت‌هاى خود را به حالتى مسخره كج و راست مىنمود و به اصطلاح شكلك درمىآورد .\r\nروزى رسول خدا غفلتاً حكم را در حالتى كه به مسخره كردن آن حضرت پرداخته قيافهء مضحك و عجيبى به خود گرفته بود ، ديد . حضرت رسول از آن حالت حكم ، بهم برآمد و آمرانه به او فرمود « به همين حال بمان !\r\nبر اثر نفرين آن حضرت ، حكم از همان لحظه تا پايان عمر به همان قيافه مسخره كه به خود گرفته بود ماند ، و سر و دست‌ها و دهانش با حالتى چندش‌آور و بىاختيار مىجنبيد .\r\nمسلمانان حق داشتند تا در اسلام حكم شك و ترديد داشته باشند ، زيرا او با وجود قيافهء مضحك و شگفت‌انگيزى كه بر اثر نفرين پيغمبر خدا گرفته بود باز هم از آزار رسول خدا دست‌بردار نبود و روزى كه آن حضرت در خانهء يكى از همسرانش بود ، دزديده از شكاف در ، به درون مىنگريست . رسول خدا او را شناخت و با چوب دستى بسوى او بيرون آمد و فرمود :\r\nچه كسى مرا از دست اين چلپاسه كثيف نجات مىدهد « 1 » ؟ !\r\nسپس فرمود : او و فرزندانش حق ندارند با من در يك شهر زندگى كنند ، و آنها را به طائف تبعيد كرد .\r\nپس از وفات رسول خدا ، عثمان در مقام شفاعت از حكم عموى خود برآمد و از ابوبكر خواست تا با بازگشت حكم و فرزندانش به مدينه موافقت كند . ابوبكر زير بار نرفت و گفت : من جرأت آن را ندارم كه تبعيدى و رانده شدهء رسول خدا را به مدينه بازگردانم .\r\nو چون عمر بخلافت رسيد ، عثمان تقاضاى خود را تجديد كرد ، اما از عمر\r\n\r\n\r\n","description":"","footnote":"\r\n( 1 ) من عذيرى من هذا الوزغ اللعين !\r\n","page_name":" 158 ","page_number":158},
  {"content":"\r\n\r\nنيز همان پاسخ را شنيد ، ولى چون خود بخلافت نشست ، حكم و فرزندانش را به مدينه بازگردانيد و گفت :\r\nمن نزد رسول خدا ( ص ) در حق حكم وساطت كرده بودم و از آن حضرت خواسته بودم كه با بازگشت آنان به مدينه موافقت فرمايد و رسول خدا نيز قول مساعد داده بود ولى با وفات رسول خدا خواسته‌ام عملى نشد .\r\nمسلمانان به بازگشت رانده شدگان رسول خدا به مدينه روى خوش نشان ندادند . بلاذرى در ص 225 مىنويسد :\r\nحكم اسرار رسول خدا را فاش مىكرد . آن حضرت او را نفرين نمود و بهمراهى فرزندانش به طائف نفى بلد كرد ، و فرمود : او با من در يك شهر نماند .\r\nحكم تا زمان خلافت عثمان با فرزندانش در تبعيدگاه خود - طائف - بسر مىبرد ، تا اينكه عثمان او را به مدينه بازگردانيد و در ص 28 مىگويد : مسلمانان مخصوصاً از عمل عثمان دربارهء حكم كه او را مأمور جمع‌آورى زكات قبيلهء خزاعه يمن كرده و جوه حاصله را كه بالغ بر سيصد هزار ميشد يك جا به او بخشيده بود ! ! سخت عصبانى و خشمگين شدند و در ص 27 چنين آورده است :\r\nحكم در دورهء خلافت عثمان بدرود حيات گفت ، و عثمان شخصاً بر او نماز خواند و از نظر تجليل و احترام او دستور داد تا بر سر قبرش خيمه زدند ! !\r\nآرى حكم‌بن‌ابىالعاص ، كه عثمان جاى خود را به او مىداد و خود زير دستش مىنشست ، همين شخصيت بارز و معلوم‌الحال است ؛ تا خواننده چه قضاوت كند ! !\r\nبراى مطالعه شرح حال حكم به استيعاب ، اسدالغابه ، و اصابه مراجعه فرمائيد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nبر ابن مسعود چه گذشت\r\nانّى قد بعثت عمار بن ياسر اميرا و عبدالله بن مسعود\r\nمعلماً و وزيرا . . . . . و قد آثرتكم بعبد الله علي نفسي :\r\n« من عمار ياسر را بعنوان فرماندار ، و عبدالله مسعود را به سمت وزير مشاور و راهنمائى امور دينى شما . . . و بخصوص بدانيد كه با اعزام عبدالله بن مسعود ، شما مردم كوفه را بر خود مقدم داشته‌ام . »\r\nعمر ، در نامه‌اى به مردم كوفه\r\nابوعبدالرحمن ، عبدالله‌بن‌مسعود هذلى ، پدرش مسعود با قبيله زهره هم پيمان بود . ابن‌مسعود از مسلمانان صدر اسلام است ، و در آن موقع كه در مكه كسى جرأت آن نداشت كه به صداى بلند قرآن بخواند ، او به اين كار مبادرت ورزيد ، و با صدائى رسا كلمات الهى را به گوش‌هاى ناتشنوا و غفلت زده مشركين فرو خواند . قريش گستاخى فرزند مسعود را بدون تلافى نگذاشت او را آنقدر زدند كه مجروح و خونين به گوشه‌اى افتاد . رسول خدا ( ص ) او را نزد خود نگاه داشت ، او نيز خدمتگزارى وى را بجان پذيرفت ، تا جائى كه رسول خدا ( ص ) به او فرمود : اجازه دارى تا آنجا كه صداى مرا بشنوى .\r\nابن‌مسعود هميشه در خدمت پيغمبر خدا ( ص ) بود و از وى جدا نمىشد ، كفش‌هاى آن حضرت را\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nپيش پايش جفت مىكرد و به پاى او مىنمود . با او به راه مىافتاد و گه‌گاه پيشاپيش او حركت مىكرد ، تا او را محافظ و جان پناه باشد و چون رسول خدا ( ص ) خود را مىشست ، او پرده مىگرفت و بدن آن حضرت را از انظار پوشيده مىداشت ، و چون مىخفت به پاسداريش بر مىخاست و هم او بود كه از خواب بيدارش مىكرد .\r\nابن‌مسعود به حبشه و مدينه هر دو هجرت كرد ، و در جنگ بدر و غزوات بعدى شركت جست زندگانى ابن‌مسعود پس از رحلت رسول خدا بشرح زير است « 1 »\r\nعمر او را به همراهى عمار ياسر به كوفه اعزام داشت ، و در نامه‌اى به اهالى آنجا چنين نوشت :\r\nمن ، عماربن‌ياسر را بعنوان فرماندار ، و عبدالله‌بن‌مسعود را به سمت مشاور و معلم دين شما تعيين و اعزام داشتم . آن دو از برگزيدگان اصحاب رسول خدا ( ص ) و شركت‌كنندگان در جنگ بدرند . از آنان پيروى نموده فرمانشان را بجان و دل بشنويد و فرمانبردارشان باشيد و مخصوصاً اين را بدانيد كه با اعزام ابن‌مسعود ، شما مردم كوفه را بر خود مقدم داشته‌ام . « 2 »\r\nابن‌مسعود در كوفه قرآن را به مردم تعليم مىداد و ايشان را به مسائل دينى آشنا مىكرد و در همان حال خزانه دار بيت المال بود .\r\nدر خلافت عثمان ، وليدبن‌عقبه ، برادر رضاعى او به فرماندارى كوفه منصوب شد ، وليد به كوفه آمد و بر مسند امارت تكيه زد و از جهت مالى سر و كارش مستقيماً با ابن‌مسعود افتاد .\r\nاز گذشته رسم چنان بود كه هر يك از فرمانداران مىتوانستند در هنگام مأموريت خود مبلغى با تعيين مدت از بيت‌المال وام بگيرند و در رأس مدت آن را مسترد دارند . وليد نيز چنين كرد و با تعيين مدت مبلغى وام از بيت‌المال تقاضا كرد ابن مسعود نيز مبلغ مورد درخواست او را تقديم داشت و چون مدت سپرى شد ، وجه را از او مطالبه كرد و در اين مورد اصرار ورزيد . وليد كه اين گستاخى فرزند\r\n\r\n\r\n","description":"","footnote":"\r\n( 1 ) مسند احمد 5 / 389 مستدرك 3 / 315 و 320 و حليه ابىنعيم 1 / 126 و 127 و كنز 7 / 55 و مناقب ابن‌مسعود . در بخارى بعضى از روايت‌ها از خود ابن‌مسعود روايت شده است ، و از ديگرى روايت نشده است .\r\n( 2 ) اسدالغابه 3 / 285 .\r\n","page_name":" 161 ","page_number":161},
  {"content":"\r\n\r\nمسعود را نمىتوانست تحمل كند نامه‌اى به عثمان نوشت و در رفع مزاحمت ابن‌مسعود از وى استمداد كرد . عثمان نيز طى نامه‌اى به ابن مسعود چنين نوشت : « سمت تو در آنجا تنها خزانه‌دارى ماست و حق دخالت و بازخواست در هر مبلغ كه وليد از بيت‌المال برداشته است ندارى ! »\r\nچون چنين نامه‌اى به ابن‌مسعود رسيد ، دريافت كه ديگر نمىتواندچون گذشته چنين مسئوليت خطير و مهمى را بر عهده بگيرد و با روش خود ، با سياست عثمان كنار آيد ، پس كليدهاى بيت‌المال را پيش پاى وليد انداخت و گفت :\r\nمن تاكنون گمان مىبردم كه نگهبان و حافظ اموال مسلمانان هستم ، اما اينكه خزانه‌دار شما باشم مرا بدان نيازى نيست ، من از اين سمت كنار مىروم « 1 »\r\nابن مسعود پس از استعفا از سمت خزانه دارى بيت‌المال باز مدتى در كوفه ساكن بود .\r\nدر مورد همين داستان ، در كتاب عقدالفريد آمده است كه ابن مسعود در مسجد كوفه روى به مسلمانان كرد و گفت : اى مردم كوفه ! اين را بدانيد كه امشب يكصد هزار ، از بيت‌المال شما كم شده و از بين رفته است بدون اينكه امير المؤمنين در اين مورد دستورى داده باشد و مرا از مسئوليت آن خارج سازد .\r\nوليد اين موضوع و سخنان ابن‌مسعود را به عثمان گزارش داد و عثمان نيز فرزندمسعود را از آن سمت بر كنار كرد « 2 »\r\nبلاذرى در انساب الاشراف مينويسد : هنگاميكه ابن‌مسعود كليدهاى بيت‌المال را پيش پاى وليد انداخت با خشم و نفرت گفت : هر كس كه دستورهاى خدا را بنا به خواستهء خود بگرداند ، خداوند سراى ديگر را بر او تباه گرداند ، و آنكس كه به هواى دل خويش آن را دگرگون سازد ، ايزد بر او خشم گيرد . و من عثمان را مىبينم كه چنين كرده است . آيا رواست كه شخصى چون سعد وقاص را از فرماندارى كوفه بردارند و وليد را بجاى او بنشانند ؟ ! « 3 »\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 36 .\r\n( 2 ) عقدالفريد 2 / 272 .\r\n( 3 ) انساب الاشراف بلاذرى 5 / 36 .\r\n","page_name":" 162 ","page_number":162},
  {"content":"\r\n\r\nابن مسعود غالباً مىگفت : بهترين گفتار ، سخنان خدا در قرآن است ، و نيكوترين راهها ، راهى است كه پيامبر خدا نموده ، و بدترين كارها بدعت است و هر بدعتى گمراهى است و نتيجه گمراهى آتش دوزخ است « 1 »\r\nوليد اين موضوع و سخنان نيش‌دار فرزند مسعود را نيز به عثمان نوشت و در پايان آن افزود كه ابن مسعود به بدگوئى از تو پرداخته و ترا به باد دشنام و ناسزا گرفته است . عثمان هم ابن‌مسعود را به مدينه فرا خواند .\r\nوقتى كه مردم كوفه از احضار ابن مسعود به مركز خلافت آگاهى يافتند پيرامونش جمع شده ، به او پيشنهاد كردند كه مرو ، و اينجا نزد ما بمان كه نميگذاريم به تو ستمى برود و يا چشم زخمى برسد .\r\nابن‌مسعود در پاسخ آنها گفت : او بر من حق فرمانبردارى داد . و از طرفى من نمىخواهم نخستين كسى باشم كه در فتنه و آشوب را بر روى او گشوده باشم ، و از فرمان او سرپيچى كنم « 2 » .\r\nدر استيعاب پاسخ ابن مسعود به كوفيان چنين آمده است : اين اوضاع و احوال را به زودى فتنه‌ها و آشوب‌هائى در پى خواهد بود و من دوست ندارم كه فتنه بدست من آغاز شود .\r\nمردم كوفه ، ابن‌مسعود را بدرقه كردند و او ايشان را به پرهيزكارى و عمل بدستورات خدا سفارش فرمود و سپس از آنان خواست تا بخانه‌هاى خود بازگردند و خود روى به راه نهاد .\r\nمردم كوفه نيز در حق ابن‌مسعود به نيكى ياد كرده هنگاميكه از آنها جدا ميشد تا به مدينه رود ، از زحماتش و حقوقى را كه بر گردن آنها داشت تشكر و سپاس گذارى كرده گفتند :\r\nخدا ترا جزاى خير دهد ، تو نادانان ما را به دين آشنا كردى و دانايان ما را دردين ثابت قدمتر نمودى ، بما قرآن آموختى و به دين و آئين اسلام آشنا و بينايمان كردى . تو ، براستى مسلمانى خوب ، و دوستى نيكو ، و برادر مهربان ما بودى آنگاه\r\n\r\n\r\n","description":"","footnote":"\r\n( 1 ) انساب الاشراف 5 / 36 .\r\n( 2 ) انساب‌الاشراف بلاذرى 5 / 36\r\n","page_name":" 163 ","page_number":163},
  {"content":"\r\n\r\nاو را بدرود گفته بازگشتند « 1 »\r\nابن مسعود چون به مدينه وارد شد يك راست به مسجد پيغمبر رفت . در آن موقع عثمان بر منبر رسول خدا سخن مىگفت ، وقتى كه چشمش به ابن‌مسعود افتاد سخن خود را تغيير داد و گفت :\r\nاينك چارپا خصلت پست و بىارزشى بر شما مردم وارد شد . كسى كه چون به نانش دست دراز كنند ، هرچه را كه خورده است بالا آورد و از شكم بيرون اندازد !\r\nابن‌مسعود در پاسخ زخم زبان عثمان جواب داد : خير ، عثمان من چنان كسى نيستم ، بلكه من يكى از اصحاب رسول خدا هستم كه افتخار حضور در جنگ بدر ، و بيعت رضوان را داشته است « 2 »\r\nعايشه نيز بانگ برداشت : آهاى عثمان ! تو به ابن‌مسعود همدم و صحابى رسول خدا چنين نسبت مىدهى ؟ !\r\nعثمان در پاسخ ام‌المؤمنين فرياد زد ؛ خاموش شو ! و سپس دستور داد تا ابن‌مسعود را از مسجد بيرون كنند !\r\nدر اجراى دستور خليفه ، ابن‌مسعود را با وضعى زننده و توهين آميز از مسجد پيغمبر بيرون كردند . عبدالله زمعه او را بر زمين كوبيد و نيز گويند كه يحموم غلام عثمان خود را به ميان دو پاى او انداخت و او را بلند كرد و چنان بشدت به زمين كوبيد كه استخوان دنده‌اش بشكست ! در اين موقع على كه شاهد بر ماجرا بود روى به عثمان كرده و گفت :\r\n- اى عثمان ! تنها به اتكاء گفته و گزارش وليدبن‌عقبه با صحابى رسول خدا چنين رفتار ميكنى ؟ ! عثمان جواب داد :\r\n- خير ، تنها گفته وليد در كار نيست . من زبيدبن‌صلت كندى را هم براى تحقيقات به كوفه فرستاده بودم : ابن‌مسعود كه از درد به خود مىپيچيد فرياد زد :\r\n\r\n\r\n","description":"","footnote":"\r\n( 1 ) استيعاب ، به ترجمه ابن‌مسعودمراجعه فرمائيد .\r\n( 2 ) ابن‌مسعود در اين جواب عثمان را مستقيما مورد سرزنش خود قرار داده است زيرا عثمان در جنگ بدر و بيعت رضوان كه خود افتخار بزرگى براى اصحاب پيغمبر بشمار مىآيد ، حضور نداشته است .\r\n","page_name":" 164 ","page_number":164},
  {"content":"\r\n\r\n- خون عثمان حلال است : و على در پاسخ عثمان گفت :\r\n- و تو بگفتهء زبيد كه مورد اعتماد نيست تكيه كرده‌اى : اين بگفت و به يارى ابن‌مسعود شتافت و او را براى مداوا به منزلش برسانيد .\r\nابن‌مسعود پس از اين اتفاق در مدينه ساكن گشت و عثمان به او اجازه نداد تا از مدينه خارج شود . حتى وقتى كه از آن صدمه شفا يافت اجازه خواست تا در جهاد با روميان شركت كند ولى عثمان موافقت نكرد و بخصوص روايت كرده‌اند پيش از آنكه عثمانجواب رد يا قبول به تقاضاى ابن‌مسعود بدهد ، مروان پيش دستى كرد و به عثمان گفت : او ، عراق را بر تو بشورانيد ، و آنها را نسبت به تو بد گمان ساخته است ، حالا نوبت به شام رسيده ، در صدد آن است كه مردم آنجا را به قيام عليه تو وا دارد ؟ !\r\nبه اين ترتيب ابن‌مسعود تا حيات داشت نتوانست پاى از مدينه بيرون گذارد و در حقيقت تحت نظر بود تا اينكه دو سال پيش از كشته شدن عثمان بدرود حيات گفت : توقف ابن‌مسعود در اين نوبت در مدينه سه سال بوده است .\r\nآخرين گفت و شنودى كه بين عثمان و ابن‌مسعود رخ داده است شايان توجه مىباشد .\r\nهنگاميكه او در بستر بيمارى افتاده آخرين لحظات حيات را ميگذرانيد ، عثمان برسم عيادت بر بالين او حاضر شد و به او گفت :\r\n- از چه رنج مىبرى ؟ - از گناهانم . - چه ميل دارى ؟\r\n- رحمت و بخشايش حق را . - آيا پزشكى به بالينت بخوانم ؟\r\n- پزشك خود مرا بيمار كرده است .\r\n- دستور بدهم تا حقوق و مستمريت را بپردازند ؟ ! ( دو سال بود كه حقوقش را قطع كرده بود « 1 » . )\r\n\r\n\r\n","description":"","footnote":"\r\n( 1 ) تاريخ ابن‌كثير 7 / 163 - يعقوبى 2 / 197 - مستدرك 3 / 13\r\n","page_name":" 165 ","page_number":165},
  {"content":"\r\n\r\n- وقتى كه به آن نياز داشتم نپرداختى ، امروز كه از آن بىنياز هستم ميخواهى بدهى ؟ !\r\n- براى فرزندانت باقى مىماند !\r\n- روزى آنها را خدا مىرساند .\r\n- از خدا بخواه كه از من ( نسبت به آنچه در حق تو كرده‌ام ، ) درگذرد .\r\n- از خدا مىخواهم كه حق مرا از تو بگيرد .\r\nابن‌مسعود وصيت كرد كه عمار ياسر بر او نماز گزارد ، و عثمان بر جنازه‌اش حاضر نشود ! طبق وصيت او عمل كردند و بىاطلاع عثمان در بقيع به خاك سپرده شد « 1 »\r\nچون عثمان از مرگ ابن‌مسعود و به خاك سپردنش خبر يافت خشمگين شد و گفت : بدون اينكه مرا آگاه سازيد چنين كرديد ؟ عمار ياسر در پاسخ گفت : او خود وصيت كرده بود كه تو بر او نماز نخوانى . عبدالله‌بن‌زبير مناسب همين حال بيت شعرى سروده است كه مىدانم كه پس از مرگ بر من ندبه خواهى كرد ، در حالى كه نان خورش مرا قطع كرده بودى « 2 »\r\nاين قسمتى از جريان كار ابن‌مسعود بود « 3 » اما محصول حكومت وليدبن‌عقبه تنها داستان ابن‌مسعود نيست ، بلكه از او در مدت فرمانداريش در كوفه كارهاى بلا خيز و فتنه انگيز بسيار سر زده است كه از آن جمله رفتار او با ابوزبيد شاعر مسيحى ، و شعبده باز يهودى است .\r\n\r\n\r\n","description":"","footnote":"\r\n( 1 ) وفات ابن‌مسعود در سال 32 هجرى اتفاق افتاد . زبير او را شبانه و بدون اطلاع عثمان به خاك سپرد . سنش هنگام وفات 60 سال و اندى بوده است .\r\n( 2 ) لا عرفنك بعد الموت تندبنى و فى حياتى ما زودتنى زادى\r\n( 3 ) ما داستان ابن‌مسعود را از طبقات و بلاذرى 5 / 36 و استيعاب و اسدالغابه و باب فضائلش در مستدرك 3 / 13 و كنز 7 / 54 و تاريخ عقوبى 2 / 147 و تاريخ خميس 2 / 268 و اين ابىالحديد 236 گرفته‌ايم .\r\n","page_name":" 166 ","page_number":166},
  {"content":"\r\n\r\n\r\nبازى با آتش !\r\nواجري عليه وظيفة من خمر و خنازير تقام له كل شهر ! :\r\n« وليد ، براى نديم مسيحيش ، بطور ماهانه سهمى از بيت‌المال مسلمين ، از شراب و گوشت خوك مقرر فرمود . »\r\n( انساب الاشراف بلاذرى )\r\n\r\nحمايت از نديم شرابخوار :\r\nابوالفرج در كتاب اغانى ، از قول ابن اعرابى چنين روايت مىكند :\r\nهنگاميكه وليد از جانب برادرش عثمان به فرماندارى كوفه تعيين شد ، ابوزبيد شاعر مسيحى به او پيوست . وليد او را در خانه‌اى كه ملك عقيل‌بن‌ابيطالب بود ، منزل داد و همان را به وى بخشيد . بخشيدن اين خانه به ابوزبيد مسيحى شراب‌خوار ، باعث آن گرديد تا مردم مسلمان كوفه براى نخستين بار زبان به بدگوئى و انتقاد از او بگشايند زيرا ابوزبيد مردى مسيحى بود ، براى اينكه نزد وليد برود وارد مسجد كوفه ميشد و از آنجا به خانهء وليد ميرفت و با او به شب زنده دارى و ميگسارى ميپرداخت ، و باز در حالى كه از شدت مستى از خود بى خود شده بود و تلوتلو ميخورداز مسجد عبور ميكرد و به خانهء خود باز ميگشت !\r\nرفتار وليد بيقيدى او را به امور دين ، و بى اعتنائيش را نسبت به احساسات و معتقدات مردم به خوبى نشان ميداد ، و در وقتى كه مردم از او انتظار داشتند كه خود دست از ميخوارگى بردارد و از رفتار ناشايست و خلاف شرع و عرف همدم و نديمش ابوزبيد جلوگيرى كند ، بر عكس سرزمين پهناورى را كه ما بين دو بخش\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nكاخهاى سرخ شام و حيره قرار داشت به او بخشيد و آن را چراگاه ويژه اغنام و احشام او قرار داد و استفاده ديگران را از آنجا ممنوع ساخت ! ابوزبيد نيز به پاداش چنين لطفى كه وليد در حق او كرده بود شعرى ساختت و او را مدح و ثنا گفت و از وى تشكر نمود « 1 »\r\nبلاذرى مىنويسد : وليد براى شاعر و نديم مسيحيش ابوزبيد ، از محل درآمد بيت‌المال مسلمين از شراب و گوشت خوك مستمرى ماهانه معين كرده بود ! نزديكانش به او خاطر نشان ساختند كه اين عمل مايهء ناراحتى و تحريك احساسات عمومى عليه تو مىشود ، در نتيجه وليد عين شراب و خوراك را قطع و دستور داد تا بهاى آنها را بطور ماهانه بر حقوق او بيفزايند . ! ! اين حاكم كوفه ، ابوزبيد نصرانى را به مسجد مسلمانان وارد مىكرد « 2 »\r\nيكى دگر از كارهاى ناشايست وليد بن‌عقبه كه موجب شد تا هر چه بيشتر مردم به دستگاه حكومت عثمان و دست پرورده او بد بين شوند اين بود كه وليد دستور داده بود تا مسخره يهودى او ، بساط جادوگرى و شعبده بازى خود را در مسجد كوفه پهن كند و سرگرمى جناب فرماندار را فراهم سازد .\r\n\r\nمسجد كوفه و بساط شعبده بازى ! !\r\nبه وليد خبر دادند كه مردى يهودى بنام زراره كه به نطروى معروف است و در انواع شعبده و سحر و جادو ماهر مىباشد در يكى از دهات نزديك جسر بابل سكونت دارد . وليد دستور داد تا او را به كوفه بياورند از نزديك تردستىها و شيرين‌كارىهاى او را تماشا كند . گماشتگان وليد در اجراى دستور او شعبده‌باز را به خدمت حاكم آوردند و او هم دستور داد تا مرد يهودى بساط شيرينكاريهاى خود را در مسجد كوفه پهن كندد و هنر خويش را در معرض تماشاى حاكم مسلمان و اطرافيان او قرار دهد .\r\nيك چشمه از نمايشهاى او اين بود كه در تاريكى شب ، فيل بزرگى را\r\n\r\n\r\n","description":"","footnote":"\r\n( 1 ) اغانى 4 / 182 و 183\r\n( 2 ) اانساب الاشراف بلاذرى 5 / 29 و 30\r\n","page_name":" 168 ","page_number":168},
  {"content":"\r\n\r\nبه تماشائيان خود نشان داد كه بر اسب نشسته بود !\r\nديگر اينكه ، مرد شعبده باز خود به شكل شترى در آمد كه روى ريسمانى راه مىرفت ! بار ديگر ، دراز گوشى را نشان داد كه خودش از دهان او داخل ، و از نخرجش بيرون مىآمد .\r\nدر پايان ، يكى از تماشاكنندگان را پيش كشيد و بىپروا با شمشير گردن زد و سر و تنش را از يكديگر جدا ساخت ! وسپس در برابر چشم‌هاى حيرت‌زده تماشائيان ديگر بار شمشير بر او كشيد ، و كشته سالم به پا خاست !\r\nجندب فرزند كعب ازدى كه ضمن جماعتى از مردم كوفه در صحن مسجد حضور داشت ، همهء اين كارهاى يهودى شعبده باز را به چشم خود مىديد و پياپى از شيطان و گمراهى ، و كارهائى كه آدمى را از خدا و ياد او باز مىدارد به خدا پناه مىبرد . او يقين داشت كه همهء اين تردستى و شعبده بازى است كه در اسلام از آن شديداً نهى شده است پس بيش از اين دنگ را جايز ندانست و شمشير بر كشيد و با يك ضربت سر از تن يهودى برداشت و فرياد كشيد :\r\nحق آمد و باطل نابود گشت كه بىشك باطل نابود شدنى است « 1 »\r\nو نيز گفته‌اند كه اين وقايع به روز اتفاق افتاده است نه به شب ، و جندب را شمشيرى همراه نبوده . او به بازار مىرفت ، و از شمشيرسازى شمشيرى گرفته بازگشت و با آن يهودى شعبده‌باز را گرد زد و بانگ برداشت : حالا اگر راست ميگوئى خودت را زنده كن !\r\nدر هر صورت اين وليد بوده است كه صحن پاك و مقدس مسجد كوفه ، محل عبادت و نيايش را سن نمايش شعبده باز يهودى خود ساخته ، اين جندب بوده است كه با كشتن همان شعبده‌باز ، بساط شادى و سرگرمى حاكم فاسق و عزيز كرده عثمان را بر هم مىزند و عيش او را تيره و تار مىسازد .\r\nبارى ، ولى كه از گستاخى جندب سخت خشمگين شده بود ، فرمان داد تا به انتقام خون زراره يهودى او را بقتل برسانند . اما فاميل او از قبيله ( ازد ) به حمايت جندب برخاستند و از كشتنش جلوگيرى كردند . ناچار وليد به حيله متوسل شد ، و\r\n\r\n\r\n","description":"","footnote":"\r\n( 1 )  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  .\r\n","page_name":" 169 ","page_number":169},
  {"content":"\r\n\r\nبسوداى كشتن بى خبر او ، به ظاهر از كشتنش درگذشت و به حبس او فرمان داد .\r\nجندب را به زندان بردند ، و دينار زندانبان را به پاسداريش گماشتند . دينار چون از علت حبس او آگاه گرديد ، و زهد و پارسائيش را مشاهده كرد ، و ديد كه از سر شب تا به صبح به نماز و عبادت مشغول است ، روا نديد كه دستش به خون چنين مرديزاهد و با ايمان آلوده شود . پس به او چنين پيشنهاد كرد :\r\n- من راه را براى تو باز مىكنم ، فرار كن و جان بسلامت ببر .\r\n- اگر چنين كنم ، وليد از تو دست بر نمىدارد ، و ترا مىكشد !\r\n- خون من در راه رضاى خدا ، و نجان يكى از اولياى او چندان ارزشى ندارد . سرانجام بر اثر اصرار و پافشارى زندانبان ، جندب از زندان پاى بيرون نهاد و متوارى شد .\r\nصبح‌گاهان كه وليد خود را دور از چشم مزاحمين از قبيله ازد و ديگران آماده كشتن جندب كرده بود فرمان داد تا او را بخدمتش حاضر كنند . گماشتگان وليد دست‌خالى از زندان بازگشتند و فرار جندب را به او گزارش دادند ، دينار زندانبان نيز همان را گفت و گريختن جندب را تأييد كرد . وليد حاكم خود سر و فاسق كوفه كه فرار جندب و سهل انگارى زندان‌بان او ، او را سخت از كوره به در كرده بود . فرمان داد در ازاء اين سهل‌انگارى دينار را گردن زدند « 1 » ، و تنش را به مزبله گاه كوفه بدار آويختند . « 2 »\r\nاز طرفى چون جندب از زندان گريخت پنهانى خود را از كوفه بيرون انداخت و به مدينه رسانيد و در آنجا سكونت گزيد تا اينكه علىبن‌ابيطالب در حق او با عثمان سخن گفت و از او شفاعت كرد . عثمان نيز شفاعت امام را پذيرفت و نامه‌اى به وليد نوشت ، و از او خواست تا مزاحمتى براى جندب فراهم نسازد . به اين ترتيب\r\n\r\n\r\n","description":"","footnote":"\r\n( 1 ) مروج الذهب مسعودى 1 / 4337 ، اغانى 4 / 186 .\r\n( 2 ) مؤلف محترم ، صور مختلف داستان جندب و يهودى جادوگر را از منابع متعدد آورده است كه چون مقصود و مفهوم همه آنها تقريبا يكى است ، تنها به ترجمه يكى از آنها كه كاملتر بود بسنده كرده از ترجمه بقيه صرفنظر نمودم . ( سردارنيا )\r\n","page_name":" 170 ","page_number":170},
  {"content":"\r\n\r\nبار ديگر جندب به كوفه بازگشت « 1 » .\r\n\r\n\r\n","description":"","footnote":"\r\n( 1 ) جندب از اصحاب رسول خدا است و از « ازد » چهار تن جندب نام داشتند : يكى جندب الخير بن‌عبدالله ، ديگرى جندب بن‌زهير ، و سومى جندب‌بن‌كعب ، و بالاخره چهارمى جندب‌بن‌عفيف است ، ولى اكثر روات كشتن يهودى جادوگر را به جندب‌بن‌كعب نسبت داده‌اند .\r\nابن اثير مىنويسد : . . . به يك ضربت كار يهودى را بساخت و گفت : حالا خودت را زنده كن ! و سپس اين آيه را خواند « أتأتونالسحر و انتم تبصرون » سپس سر برداشت و راست در چشم وليد نگريست و گفت خود از رسول خدا شنيدم كه ميفرمود : حد ساحر ، يك ضربت شمشير است ، وليد او را زندانى كرد ، برادرزاده‌اش در اين مورد چنين سرود .\r\nافى مضرب السحار يحبس جندباً و يقتل اصحاب النبى الاوائل\r\nيعنى در ازاء قتل يهودى جادوگر جندب را زندانى مىكنند و صحابهء نخستين رسول خدا را ميكشند ! جندب در اواخر عمر به شامات رفت و به پيكار با مشركان پرداخت و سرانجام در دهمين سال خلافت معاويه بدرود حيات گفت به اسدالغابه 1 / 303 تا 360 مراجعه فرمائيد . و داستان‌هاى مختلف او را با جادوگر در اغانى 4 / 185 و 186 و انساب الاشراف 5 / 29 و 31 مطالعه فرمائيد .\r\n","page_name":" 171 ","page_number":171},
  {"content":"\r\n\r\n\r\nنخستين شراره‌هاى انقلاب\r\nچون كارهاى زشت و خلاف شرع وليدبن‌عقبه حاكم كوفه بالا گرفت ، و عكس‌العمل‌ها و رفتار نارواى عثمان كه موجب ناراحتى مردم شده بود ، دهان به دهان گرديد . عمروبن‌زراره فرزند قيس‌نخعى و كميل‌بن‌زيادنخعى كه هر دو از سرشناسان كوفه بودند از نخستين كسانى بودند كه خلع عثمان و خلافت علىبن‌ابيطالب را مطرح كردند مردم را بگرد خود جمع كرد و به آنان در ضمن سخن چنين گفت :\r\nاى مردم ! عثمان در حالى كه حق و باطل را به خوبى از هم تشخيص مىدهد ، عمداً آن را پشت سر انداخته و ناديده گرفته است . اشخاص پست و ناشايست را بر جان و مال پاكان و صلحاى شما مسلط كرده ، به آنها قدرت و حكومت داده است . . .\r\nخالدبن‌عرطفه كه خود را در ميان مردم جا زده بود شتابان خود را به وليد رسانيد و اجتماع مردم ، و ماجراى عمرو بن زراره ، و سخنان تحريك‌آميز او را گزارش داد ، وليد كه خشمگين شده بود ، سوار شد تا خود روى به جمعيت نهاده آنانرا متفرق سازد ، ولى نزديكانش در مقام ممانعت از او برآمده به او تذكر دادند كه موضوع بسيار خطرناكتر از باور او است . چه مردم همه در خشمند و باى قيام و بلوا آماده و مستعد ميباشند . بر خويشتن بترس و آتش فتنه را بيش از اين دامن مزن .\r\nدر اين ميان مالك فرزند حارث پيشنهاد كرد ، كه چنانچه وليد موافقت نمايد ، من آنانرا آرام خواهم ساخت . وليد باوى موافقت كرد ؛ او خود را به جمعيت رسانيد . و با آنان به گفت و شنود پرداخت و از فتنه و آشوب بترسانيد و ايشان را\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآرام و متفرق ساخت .\r\nوليد نيز بيكار ننشست ؛ و نامه‌اى داير به اقدامات و سخنان عمرو بن زراره به عثمان نوشت و از او دربارهء دفع شر او استمداد و كسب تكليف كرد .\r\nعثمان در پاسخ وليد نوشت : « ابن زراره ، عربى باده‌نشين و شرور است ، او را به شام تبعيد كن ! »\r\nوليد در اجراى امر خليفه ، فرزند زراره را به شام تبعيد نمود « 1 »\r\nدر ان هنگام كه فرزند زراره ، از راه ناچارى مىرفت تا كوفه را به جرم حق‌گوئى و حق‌طلبى ترك گويد ؛ مالك اشتر ، و اسود بن يزيد ؛ و علقمه بن قيس ، و قيس بن فهدان ، او را بدرقه كردند و قيس به منظور اعلام همدردى و همكارى با فرزند زراره چنين سرود :\r\n« بخداى سوگند ، بخداى كعبه ، كه من رضاى ايزد را در همه كارهاى خود ، در پنهان و آشكار خواستارم . »\r\n« هر آينه ما ، وليد و آقايش عثمان را كه پناه‌گاه گمراهى است از حكومت و خلافت بر مىاندازيم « 2 » . »\r\n* * * \r\nبازرس عثمان در كوفه :\r\nچون از طرف طبقات مختلف مردم كوفه شكايت‌هاى فراوانى از طرز رفتار وليدبن‌عثمان رسيد ، خليفه ناگزير گرديد تا به ظاهر هم كه شده باشد در برابر اينهمه اعتارضات از خود عكس‌العملى نشان داده كارى كرده باشد ، پس غلام آزاد كرده خود حمران را به عنوان بازرس به كوفه اعزام داشت تا به اصطلاح اوضاع را از نزديك بررسى كرده حقيقت حال وليد و نحوهء رفتار او را با مردم به مقام خلافت گزارش دهد . اما وليد اين بازرس عاليرتبهء دولت را با پول خريدارى كرد و با تقديم رشوه\r\n\r\n\r\n","description":"","footnote":"\r\n( 1 ) به شرح حال عمروبن‌زراره در اسدالغابه ( 2 / 201 - 202 ) ( 4 / 104 ) مراجعه فرمائيد .\r\n( 2 ) اقسم بالله رب البيت مجتهدا ارجو الثواب له سرا و اعلانا\r\nلاخلعن ابا وهب و صاحبه كهف الضلاله عثمان‌بن‌عفانا\r\n","page_name":" 173 ","page_number":173},
  {"content":"\r\n\r\nاو را دست‌خالى به مدينه بازگردانيد . حمران بازگشت و همانطور كه خليفه عثمان آرزو مىكرد مشتى تعريف و تمجيد از رفتار وليد به خدمتش گزارش كرد . عثمان نيز نفسى به راحت كشيد و خود را از اين غم توانفرسا فارغ يافت !\r\nپس از چندى مروان « 1 » به حمران بر خورد و حقيقت امر وليد را ازاو پرسيد ، حمران جواب داد اوضاع سخت بحرانى است . مروان نيز ما وقع را براى خليفه بازگو كرد .\r\nعثمان به جرم اين خيانت ! و گزارش خلاف حمران را به بصره تبعيد كرد و خانه‌اى هم در آنجا بوى ارزانى داشت « 2 » ! !\r\n\r\n\r\n","description":"","footnote":"\r\n( 1 ) خوانندگان عزيز ، مروان حكم را در صفحات آتيهء همين كتاب به خوبى خواهند شناخت و به اخلاق و روحيه و پايهء معتقداتش پى خواهند برد .\r\nولى چيزى كه در اينجا لازم است متذكر شويم اينست كه ، مروان چون براى خود و فرزندانش از اين خوان يغما سهمى بزرگ قائل بود ، و مىدانست كه ثبات حكومت و سلطنت خاندان بنىاميه كه اساسش قبل از عثمان در اسلام پايه‌گذارى شده بود ، به ثبات اوضاع و آرامش محيط و غفلت عمومى بستگى كامل دارد ، و از طرفى كم و بيش از وضعى كه در اثر اعمال بىرويه و خلاف‌كارىهاى وليدبن‌عقبه نور چشمى عثمان ، و جانب‌دارىهاى او از وى و ساير عمال عثمان ، بوى فتنه و آشوب به مشامش مىرسيد براى اينكه ريشه انقلاب را از بن بركند و تحريكات و هيجانات عمومى را در نطفه خفه سازد ؛ در مقام آن برآمد كه حقايق را به سمع خليفه برساند و وخامت اوضاع را به او تذكر دهد ! .\r\nو الا نه از اين جهت بود كه او را در واقع به دين و زحمات پيغمبر اسلام دل مىسوخت ؛ و يا اينكه احساسات و عواطف نوع‌دوستى و برادرى اسلامى محرك اصلى وى در اعلان حقايق وضع متشنج كوفه و اوضاع پريشان مردم آن سامان به عثمان بوده است . ( سردارنيا )\r\n( 2 ) انساب الاشراف بلاذرى 5 / 31 .\r\n","page_name":" 174 ","page_number":174},
  {"content":"\r\n\r\n\r\nحاكم مسلمين و شرابخوارى !\r\nان وليد بن عقبه كان يشرب من ندمائه و مغنيه من اول\r\nالليل الى الصباح :\r\n« وليد ، با نديمان و خوانندگان و نوازندگان خود\r\nاز سر شب تا صبح به باده‌گسارى مىپرداخت ! ! »\r\nتاريخ مسعودى\r\nحكومت وليد بر كوفه مدت پنج سال به طول انجاميد و در خلال آن مدت در نواحى آذربايجان با مشركين آن سامان به جنگ پرداخت ولى از آنجا كه سيرت او بود ، و ايمانى محكم نداشت ، در آن موقعيت حساس و در برابر دشمن ، مرتكب لغزشى گرديد كه موستجب حد بود ! . سران قوم جمع شدند ، تا حد شرعى در حقش جارى سازند ؛ ولى در اين ميان حذيفه ، از اجراى قانون الهى در حق وليد ، به اين دليل كه اين شخص فرماندهى سپاه اسلام را در برابر دشمن به عهده دارد ، مخالفت به عمل آورد ، و در نتيجه از او دست برداشتند « 1 »\r\nنميدانم ، چرا وليد مستوجب خوردن حد شده بود ؟ ! از نوشيدن مى يا ارتكاب عمل خلاف ديگر ، ولى آنچه مسلم است ، او نديم جام و باده بوده ، و به اين عمل زشت تا آنجا ادامه داد كه به موجب گفتار عموم تاريخ‌نويسان سرانجام حد شرعى درباره‌اش جارى شد .\r\nابوالفرج در اغانى مىنويسد : « وليدبن‌عقبه ، مردى زناكار و شرابخوار\r\n\r\n\r\n","description":"","footnote":"\r\n( 1 ) بلاذرى 5 / 31 .\r\n","page_name":" 175 ","page_number":175},
  {"content":"\r\n\r\nبود ! روزى صبح‌گاهان در حالت مستى به مسجد آمد تا با مردم نماز گزارد ، او بجاى دو ركعت ، چهار ركعت بجاى آورد .\r\nو در بين نماز چنين خواند : « دل در گرو زلف رباب افتاده ، در حالى كه از جوانى هر دو اثرى نمانده است ! » « 1 »\r\nو چون نماز خود را باصطلاح تمام كرد ! روى به جمعيت نمود و گفت : « ميل داريد تا چند ركعت ديگر بر نمازصبح بيفزايم ؟ ! » او در همين حال آنچه خورده بود در محراب بالا آورد « 2 »\r\nمسعودى در همين زمينه مىنويسد . وليد با نديمان و خوانندگان و نوازندگان خود از سر شب تا به صبح به باده‌گسارى مىپرداخت .\r\nروزى در آن هنگام كه مؤذن بانگ نماز سر داد ، وليد در حالى كه لباس‌هاى زيرين خود را به تن داشت در حالت مستى به مسجد درآمد و در محراب بايستاد تا با مردم نماز گزارد ! او دو ركعت نماز صبح را چهار ركعت بجاى آورد و سجدهء خود را طول داد ، و در آن به جاى تسبيح پىدرپى مىگفت : « بنوش و بنوشانم ! ! و چون به خيال خود ، از نماز فراغت يافت ، روى به مردم كرد و گفت : آيا ميل داريد بيش از چهار ركعت بخوانم ؟ !\r\nعتاب ثقفى كه در صف نخستين نمازگذاران و پشت سر وليد نشسته بود بر او بانك زد :\r\nخدا خيرت ندهد ! ترا چه مىشود ؟ ! به خداى سوگند كه از كسى جز خليفهء مسلمانان در شگفت و حيرت نيستم ، كه چون توئى را بر ما والى و حاكم ساخته است ! !\r\nمردم نيز وليد را با سنگ‌ريزه‌هاى مسجد سنگ‌باران كردند برادر خليفه عثمان و فرماندار كوفه كه قافيه را سخت بر خود تنگ ديد ، تلوتلو خوران خود را به دارالاماره رسانيد ، در حالى كه اين ابيات را زير لب زمزمه مىكرد : « من هرگز از شراب و كنيزك خوشروى ، روى بر نمىگردانم . و خود را از خير لذت آنها\r\n\r\n\r\n","description":"","footnote":"\r\n( 1 ) علق القلب الربابا بعد ما شابت و شابا .\r\n( 2 ) اغانى 4 / 178 - 179 .\r\n","page_name":" 176 ","page_number":176},
  {"content":"\r\n\r\nمحروم نمىسازم .\r\n« بلكه آنقدر شراب مىنوشم كه تا مغز خود را از آن سيراب سازم و آنگاه در بين مردم دامن كشان بگذرم « 1 »\r\n\r\nماجراى گواهان\r\nاهالى كوفه سرانجام از اعمال زشت و خلاف رويهء وليد بجان آمدند ، و چون شكايت عديدهء خود را دربارهء او به عثمان بلااثر يافتند ، به اين فكر افتادند كه با دردست داشتن دليل و مدركى قاطع از مستى و شراب‌خوارى وليد ، در محضر خليفه حضور يابند و گرفتاريها و نابسامانىهاى امور دين و دنياى خود را بدين وسيله به سمع وى برسانند ، باشد كه خليفه در مقابل دليل و مدرك متقاعد شود و به درد دلو گرفتارىهاى آنان عطف توجهى نمايد و به تقاضا و شكاياتشان ترتيب اثرى دهد ! !\r\nدر اجراى اين نظر ، سران قوم بهتر آن ديدند كه انگشترى وليد را ، كه بر آن نامش نقش شده و نامه‌هاى رسمى را با آن مهر مىكرد و عثمان آن را خوب مىشناخت ، در حالت مستى و بىخبرى از انگشت او خارج سازند و همان را به عنوان دليل و مدرك قاطع خود به خليفه ارائه دهند !\r\nبلاذرى در اين زمينه مىنويسد : « 2 » : « در آن روز كه وليد به حالت مستى با مردم نماز خواند ، ابوزينب ؛ زهيربن‌عوف‌ازدى ، از دوست خود بنام مورع از قبيلهء بنىاسد استمداد كرد و تقاضا نمود كه وى را در اين مهم - بدست آوردن مدرك - يارى كند . مورد موافقت نمود و آمادگى خود را اعلام داشت .\r\nآن دو مخصوصاً روزى مترصد شدند تا مگر وليد را در حالت مستى دريابند تصادفاً آن روز وليد حتى براى اداى نماز عصر هم از منزل خود خارج نشد ، ناچار به در خانهء او رفتند ولى دربان از ورود آنها ممانعت به عمل آورد .\r\nابوزينب خود دينارى در دست دربان گذاشت ، دربان كه پول را ديد ، كنارى رفت و راهرا بر آن دو بگشود . ابوزينب و مورع داخل شدند .\r\n\r\n\r\n","description":"","footnote":"\r\n( 1 )\r\n و لست بعيدا عن مدام وقينة * و لا بصفا صلد عن الخير بمعزل\r\nو لكن اروى من الخمر هامتى * و امشى الملا بالساحب المتسلسل \r\n( 2 ) انساب الاشراف بلاذرى 5 / 33 و اغانى 4 / 180 و مروج الذهب 1 / 435 .\r\n","page_name":" 177 ","page_number":177},
  {"content":"\r\n\r\nمنظره‌اى عجيب و نفرت‌انگيز بود ! وليد را يافتند كه به كنارى افتاده و از فرط مستى سر از پاى نمىشناسد ! !\r\nپس او را برداشتند و بر تخت‌خوابش دراز كردند ؛ وليد در همين حال بالا آورد !\r\nابوزينب ، بيش از اين درنگ را جايز ندانست ، انگشترى او را از انگشتش بيرون آورد و هر دو از خانه خارج شدند .\r\n\r\nدر پيشگاه عثمان\r\nابوزينب ، بهمراهى سه تن ديگر از مردم سرشناس كوفه ؛ از بصره به مدينه روى نهادند ، و سرانجام به قصد ملاقات خليفه و طرح شكايت خود از وليدبن‌عقبه حاكم كوفه ، در مدينه بر عثمان وارد شدند .\r\nآنها نخست به عرض خليفه رسانيدند : گرچه اميد آن نداريم كه به درد ما توجهى نمائى ، ولى ما وظيفهء خود مىدانيم كه مطالبى را به سمع تو برسانيم و تكليف خويش را انجام داده باشيم !\r\nعثمان پرسيد : « مطلب چيست ؟ . »\r\nآنها موضوع شكايت خود را از وليد مطرح كردند ، و اتفاقات و جرياناتى را كه باعث تقديم شكايتشان شده بود در محضر خليفه تشريح و نابسامانى اوضاع كوفه را عرضه داشتند .\r\nعبدالرحمن‌بن‌عوف ؛ كه در آن مجلس حضور داشت ، از شاكيان پرسيد : يعنى چه ! مىگوئيد وليد را چه شده ؟ آيا ديوانه شده است ؟ ! شاكيان گفتند :\r\n- خير بلكه او در اثر نوشيدن مى ، مست و بى خود شده بود ! ! در اين هنگام عثمان روى به جندب كرد و پرسيد :\r\n- تو خود ؛ شراب خوردن برادرم را ديدى ؟ ! جندب جواب داد :\r\n- خير . ابداً ، ولى گواهى مىدهم ؛ او را مست ديده‌ام كه شراب بالا آورده و خود را آلوده كرده بود و من در عالم مستى و بىخبرى او ، انگشترش را از دستش خارج كرده‌ام ! ! عثمان پرسيد :\r\n- شما از كجا دانستيد كه وليد شراب خورده است ؟ ! در جواب گفتند :\r\n- چطور نمىدانيم ؟ در صورتى كه ، وليد از شرابى نوشيده است كه ما خود\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nدر جاهليت مىنوشيديم ! و انگشترى وليد را به وى نشان دادند و آن را به عنوان مدرك تقديم داشتند .\r\nعثمان كه سخت از كوره در رفته بود ، شهود و شاكيان را تهديد كرد ، و وعده مجازات و سياست داد . سپس با دست به سينهء آنان زد و آنها را از خود براند ! !\r\nپاداش خليفه به گواهان\r\nابوزينب و همراهانش كه با هزاران اميد و آرزو ، بالاخره خود را به مدينه رسانيدند و در محضر عثمان حضور يافتند ، و ما وقع به عرض او رسانيدند ، و مدرك خويش را ارائه دادند .\r\nعثمان نه تنها به گزارشات و گواهى آنان داير به ميخوارگى وليد و نحوهء نماز خواندنشان وقعى نگذارد و اعتنائى نكرد ، بلكه جمعى از آنان را به بادكتك گرفت و آنها را دشنام داد و ناسزا گفت !\r\nآن عده از شاكيان كه از دست عثمان كتك و تازيانه خورده بودند به على ( ع ) توسل جستند و از او چارهء درد خويش خواستند .\r\nعلى به عثمان مراجعه كرد و در حق آنان باوى سخن گفت و اعتراض كرد كه : حدود الهى را مهمل مىگذارى و شهود عليه برادرت را كتك ميزنى و قانون خدا را تغيير مىدهى « 1 »\r\nام‌المؤمنين عايشه نيز كه شهود به او متوسل شده بودند ، بر عثمان بانگ زد : « حدود شرعى را بلااجرا گذارده ، گواهان را مورد اهانت خود قرار داده‌اى « 2 » ؟ ! »\r\nشاكيان در محضر عثمان گواهى داده بودند كه وليدبن‌عقبه حاكم كوفه شراب مىخورد ؛ از همان شرابى كه آنها در جاهليت مىنوشيدند « 3 »\r\nآنها شهادت دادند :\r\nوليد از فرط مستى دو ركعت نماز صبح را چهار ركعت خواند و سپس\r\n\r\n\r\n","description":"","footnote":"\r\n( 1 ) مروج الذهب مسعودى . چاپ دارالاندلس 2 / 336\r\n( 2 ) بلاذرى 5 / 33\r\n( 3 ) مسعودى در مروج الذهب . ج 2 / 336\r\n","page_name":" 179 ","page_number":179},
  {"content":"\r\n\r\nروى به مردم كرد و گفت : امروز سرخوشم ! اگر مىخواهيد بيش از اين نيز برايتان بخوانم ! ! و آن وقت در محراب بالا آورد ! « 1 »\r\nآنها گواهى دادند كه وليد در نماز بجاى الفاظ آن ، آوازخوانى مىكرد ! و دو از رباب و مى زد !\r\nهم آنها انگشترى او را در حالت مستى از انگشتش خارج كرده بودند ، بعنوان قاطع‌ترين دليل خود به خليفه تقديم داشتند .\r\nبا تمام اين احوال ، آنها خيرى كه از طرح شكايت و گواهى خود نديدند هيچ ، شرى هم دامنگيرشان شد ، توهين و ناسزا شنيدند ، كتك و تازيانه خوردند و دست آخر به سياست و مرگ تهديد شدند ! !\r\n\r\n\r\n","description":"","footnote":"\r\n( 1 ) اغانى 4 / 181 و 4 / 180 .\r\n","page_name":" 180 ","page_number":180},
  {"content":"\r\n\r\n\r\nعايشه عليه عثمان\r\nابوالفرج در اغانى مىنويسد : عثمان در جواب اعتراض آنها گفت : مگر بناست كه هركس از اميرو فرماندار خود برنجد بر او تهمت بزند ، حال كه چنين است بامدادان دستور مىدهم تا شما را سياست و تنبيه كنند !\r\nاين گروه از ترس مجازات عثمان به خانه عايشه پناه بردند . و چون عثمان صبح‌گاهان از اطاق عايشه سخنانى شنيد كه بوى تندى و پرخاش بر او مىداد بىاختيار فرياد كشيد : آيا سركشان و فاسقان عراقى پناهگاهى جز خانهء عايشه سراغ نداشتند ؟ !\r\nعايشه چون اين سخنان توهين‌آميز و دشنام عير قابل بخشش عثمان را نسبت به خود بشنيد ، پاى افزار رسول خدا را بدست گرفت و آن را بر سر دست بلند كرد و به صداى بلند فرياد زد : چه زود سنت و روش رسول خدا صاحب اين كفش را پشت سر انداختى ! !\r\nاين سخن عايشه به سرعت برق دهان به دهان گرديد و به گوش همه مردم مدينه رسيد و آنها نيز به مسجد روى آوردند . انبوه مردم به حدى بود كه جا براى كسى پيدا نمىشد . سخن عثمان و پاسخ عايشه تنها مطلبى بود كه مورد گفت و شنود آنها قرار گرفته بود ، بحث پيرامون اين سخنان چنان هيجان انگيز بود كه سرانجام بين مردم اختلاف انداخت و دو دستگى شديد ايجاد كرد .\r\nعده‌اى به اين عمل عايشه زبان تحسين و تمجيد گشودند ، و پاره‌اى از\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nآنان روى ترش كرده در مقام توبيخ و سرزنش او گفتند : « زنان را چه و اين كار ! ! »\r\nتظاهرات اين دو دستهء موافق و مخالف رفته‌رفته بالا گرفت ، تا جائى كه به جان هم افتادند و يكديگر را در مسجد با سنگ‌ريزه و كفش به باد كتك گرفتند ! !\r\n* * * بلاذرى در اين مورد اضافه كرده مىنويسد : « در مقابل اعتراض ام‌المؤمنين ، عثمان ساكت ننشست و با تندى و تشدد فرياد زد « تو ! چه حق دخالت در امور دارى ! به تو دستور داده شده است كه در خانهء خود آرام بگيرى ! . »\r\nمردم در مقابل آن اعتراض و اين سرزنش دو دسته شدند ، جمعى حق بجانب عثمان دادند و او را تأييد و تصديق كردند ، و گروهى نيز به پشتيبانى از عايشه برخاسته بانگ برداشتند .\r\nاز او سزاوارتر به دخالت در امور كسيت ؟ !\r\nگفتگوى اين دو دستهء مخالف بالا گرفت ، تا جائى كه با كفش بر سر و مغز يكديگر كوبيدند ! اين نخستين ستيزه و زد و خوردى بود كه بين مسلمانان پس از پيغمبر خدا ( ص ) روى داده است .\r\nاين داستان را يعقوبى در تاريخ خود ، و ابن‌عبدالبر در استيعاب ، قريب به همين مضمون ، آورده و تأثير اقدام و دخالت عايشه ام‌المؤمنين را در آن به خوبى نشان داده‌اند .\r\nطلحه و زبير ، پس از اين واقعه نزد عثمان رفتند و با لحن سرزنش به او گفتند :\r\n« ما در آغاز به تو پيشنهاد كرديم كه وليد را بر هيچ امرى از امور مسلمين مأمور مگردان ، ولى تو سخن ما را به چيزى نگرفتى و آن را نپذيرفتى ، حالا هم دير نشده است اكنون كه گروهى به ميخوارگى و . مستى او گواهى داده‌اند به صلاح تو است كه او را از كار بر كنار سازى . »\r\nعلى ( ع ) نيز گفت :\r\nوليد را از كار بر كنار كن ، و چنانچه شهود رو در رويش گواهى دادند ، حد شرعى را نيز در حق او جارى ساز !\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nعزل وليد از حكومت و تطهير منبر مسجد كوفه\r\nعثمان ناچار شد وليدبن‌عقبه را از فرماندارى كوفه معزول و به مدينه فراخواند و فرماندارى جديد براى كوفه تعيين كند .\r\nپس سعيدبن‌العاص « 1 » را به فرماندارى كوفه مأمور ، و به وى دستور داد تا وليد را به مدينه اعزام دارد « 2 » .\r\nسعيد چون به كوفه وارد شد ، به وليد پيام فرستاد كه تو را اميرالمؤمنين به مدينه احضار كرده است .\r\nاما وليد ، چند روزى دستور را به تأخير انداخت و آن را نشنيده گرفت . ناچار سعيد به او گفت :\r\nنزد برادرت بشتاب ، چه او به من دستور داده است ، تا ترا به خدمتش اعزام دارم ! سپس به او فرمان داد تا دارالاماره - محل فرماندارى - را تخليه و تحويل دهد .\r\n\r\n\r\n","description":"","footnote":"\r\n( 1 ) سعيد بن العاص فرزند سعيد بن العاص بن اميه ، و مادرش ام‌كلثوم ، دختر عمر عامرى است . در نخستين سال هجرت و يا يكسال پس از آن به دنيا آمده است . پدرش عاص در جنگ بدر بدست على كشته شده است . عمر تعريف مىكند كه خود در جنگ بدر شاهد بودم كه عاص چون شيرى در معركه نبرد ميغريد على او را به يك ضربت از پاى درآورد سعيد از جوانمردان ، بزرگ‌زادگان ، و سخنوران نامى قريش و از اشخاصى بود كه به دستور عثمان قرآن را نوشته است ، عثمان ، پس از وليد بن عقبه او را به فرماندهى كوفه تعيين كرد و او را در ايام امارت و حكومت خويش طبرستان و ديگر بلاد ايران را فتح كرد . چون عثمان كشته شد ، سعيد گوشه‌گيرى و خانه‌نشينى برگزيد و در جنگ جمل و صفين شركت ننمود . چون معاويه بخلافت نشست سعيد را بخواند ، و از علت عدم شركتش در جنگ بپرسيد و از اينكه او را عليه على يارى نكرده است سرزنش كرد سعيد عذرها آورد . انگاه معاويه سعيد را به فرماندارى مدينه اعزام داشت . معاويه هر وقت كه سعيد را از فرماندارى مدينه عزل مىكرد مروان را بجايش تعيين مىنمود و چون مروان را معزول مىساخت سعيد را بجايش نامزد مىكرد . سعيد در سال 59 هجرى درگذشت به شرح حال او در اسدالغابه 2 / 310 و استيعاب و اصابه مراجعه فرمائيد .\r\n( 2 ) بلاذرى 5 / 35 .\r\n","page_name":" 183 ","page_number":183},
  {"content":"\r\n\r\nوليد ناگزير به اطاعت شد و فرماندارى را تحويل داد و خود به خانهء عماره بن عقبه فرود آمد .\r\nآنگاه سعيد فرمان داد تا منبر مسجد كوفه را تطهير نمايند و حاضر نشد تا اين دستور اجراء نشده بر آن بالا رود .\r\nجمعى از سران بنىاميه كه جزء اطرافيان سعيد به كوفه وارد شده بودند ، از او خواهش كردند كه از تطهير منبر خوددارى كند ، و مخصوصاً يادآور شدند كه اگر جز توئى به اين عمل دست ميزد ؛ بر تو بود كه از عمل او جلوگيرى كنى . زيرا اين كار ننگ ابدى براى وليد به بار مىآورد ( چون هر دو از بنىاميه و از يك قبيله بودند ) .\r\nولى سعيد زير بار نرفت ؛ و عاقبت مقرر داشت تا منبر دارالاماره را شسته و تطهير كردند « 1 »\r\nدر اغانى آمده است : عثمان به وليد فرمان داد تا به مدينه آيد ، او هنگامى كه كوفه را به قصد مدينه ترك مىگفت ، جماعتى از آن جمله « عدى بن حاتم » ، به همراهى او از كوفه خارج شدند ؛ تا نزد خليفه براى اعمال وليد عذرى بتراشند . در ضمن در اين سفر روزى وليد به رسم عرب براى شتران چنين حدى مىخواند « 2 »\r\n لا تحسبنا قد نسينا الايجاف * و النشورات من عتيق اوصاف \r\nوعزف قينات علينا عزاف « 3 » .\r\nعدى بر او بانگ زد :\r\n\r\n\r\n","description":"","footnote":"\r\n( 1 ) اغانى 4 / 181 .\r\n( 2 ) از قديم در عرب چنين رسم بوده است كه هنگام مسافرت ، مخصوصاً مسافرت‌هاى طولانى براى شتران با آهنگى موزون شعر مىخواندند و به اين ترتيب شتران را به وجد مىآوردند تا در مسير خود احساس خستگى ننمايند و در ضمن مسافران را مشغول سازند . اين طرز شعر را حدى مىگفتند . بديهى است حدى را كه براى شتران مىخواندند متناسب با شخصيت و هدف مسافران بوده است . ( سردارنيا )\r\n( 3 ) مفهوم اين حدى اين است گمان نبريد ، ما سوارى شتران رهوار را فراموش كرده‌ايم ، و سر مستى از شراب كهنه را از ياد مىبرديم و آواز گرم كنيزكان را فراموش نموده‌ايم ! !\r\n","page_name":" 184 ","page_number":184},
  {"content":"\r\n\r\nصبر كن ببينم با اين كيفيت ديگر ما را كجا مىبرى ؟ !\r\nچون وليد در مدينه به خدمت عثمان رسيد ، و شهود رو در رويش به ميخوارگى او گواهى دادند ؛ عثمان ناگزير گشت او را حد بزند . پس جبه‌اى از برد يمانى بر او پوشانيد ، تا ضربات تازيانه بر او مؤثر نواقع نشود . آنگاه او را بدرون اطاقى براى اجراى حد فرستاد .\r\n\r\nاجراء عدالت به دست على ( ع )\r\nوليد بهر كس از قريش كه براى اجراى حد بر او وارد ميشد مىگفت :\r\n« به خويشتن و خود بنگر ، و با من قطع رحم مكن ، و حد را بر من جارى مساز و اميرالمؤمنين را از اين كار به خشم مياور » او نيز كه چنين مىشنيد از اجراى حد بر وليد خوددارى مىكرد . به اين ترتيب كسى جرأت نكرد تا بر پشت وليد تازيانه‌اى فرود آورد .\r\nعلىبن‌ابىطالب ( ع ) چون چنين ديد و موضوع را دريافت ؛ خود تازيانه را برگرفت و با فرزندش حسن بر وليد وارد شد .\r\nوليد گفتار خود را از سر گرفت و در مقام اغواى على ( ع ) نيز برآمد ، حسن ( ع ) گفتهء او را تصديق كرد و آن را به پدر تذكر داد ، على ( ع ) در پاسخ فرزندش گفت : اگر من چنان كنم ؛ در آن صورت به خدا ايمان نياورده‌ام !\r\nو نيز گويند : « وليدبن‌عقبه ، على ( ع ) را به خدا سوگند دادو خويشاوندى خود را با او بيادش آورد ( بنىاميه و بنىهاشم عموزاده بودند ) على ( ع ) گفت :\r\nاى وليد ! ساكت باش ، چه سبب هلاكت بنىاسرائيل آن بود كه حدود خدا را تعطيل كردند : . . . و اضافه كرد : « بگذار قريش مرا بجلاد خود بخوانند ! »\r\nوليد ، عبائى بر دوش داشت و آن را به خود پيچيده بود ؛ كه على با كشمكش آن را از دوشش برگرفت و در حالى كه جبه‌اش را از تن خارج نساخته بود ، با تازيانهء دو شاخ ، چهل ضربه بر پشت وليد وارد ساخت .\r\nمسعودى مىنويسد : « چون على براى اجراى حد بر وليد وارد شد ، وليد او را دشنام داد ، و صاحب مكس - باج‌گير - ناميد عقيل بن ابيطالب كه حضور\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nداشت بر او بانگ زد .\r\nاى فرزند ابىمعيط ! شگفت‌آور است كه خود را سخت گم كرده‌اى . گوئى تو غافلى از اينكه ، همان غلام‌زادهء اهل صفوريه هستى ! « 1 »\r\nچون وليد چنين ديد ، روباه صفت از زير دست رفت و پاى على بخزيد و به اين سو و آن سو گريخت ، ولى على ( ع ) او را بگرفت ، و بر زمين كوبيد ، و براى اجراى حد شرعى تازيانه بر پشتش فرود آورد .\r\nعثمان چون خفت برادر را تا به اين حد مشاهده كرد ، به على اعتراض نمود و گفت :\r\n- تو حق چنين رفتارى را با او نداشتى ! على در پاسخ فرمود :\r\n- حق دارم . و بدتر از اين هم سزاوار كسى است كه فسق ورزد ، و از چنگال عدالت و اجراى قانون الهى فرار كند :\r\nوليد چون حد خورد چنين خواند :\r\n باعد ما بينى و بينكم * بنى اميه من قربى و من نسب\r\nان يكثر المال يذمم فعالكم * و ان يعش عائلا مولاكم يخب « 2 » \r\nگويند ، پس از اينكه حد بر وليد جارى شد ، از عثمان خواستند ، تا به رسم حد خوردگان سر او را بتراشند ولى او زير بار نرفت و گفت : عمر چنين كرد ، ولى در پايان حكومتش آن را ترك كرده بود !\r\nپس از اينكه وليدبن‌عقبه بر اثر ميخوارگى از حكومت كوفه معزول گرديد و حد شرعى بر او جارى شد ، عثمان به يك باره دستش را از امور دولتى كوتاه نكرد ، اين نوبت او را مأموريت داد ، تا زكوه دو قبيله كلب و بلفين را جمع‌آورى نمايد ؛\r\n\r\n\r\n","description":"","footnote":"\r\n( 1 ) صفوريه دهى بوده است در اردن ، و در مورد كنايهء عقيل به ابتداى فصل وليد مراجعه فرمائيد و نسب او را از نو بخوانيد .\r\n( 2 ) مفهوم شعر چنين است :\r\nبنىاميه ؟ خدا بين من و شما را از خويش و بستگى جدائى اندازد .\r\nچه هر كه از شما توانگر شد شما با او خوش رفتاريد ، و اگر فقير گرديد او از شما نااميد است .\r\n","page_name":" 186 ","page_number":186},
  {"content":"\r\n\r\nبه اين ترتيب حاكم مشروبخوار ديروز ، امين صندوق دولت و مأمور جمع‌آورى وجوهات آن گرديد ! !\r\n* * * چند برگى از تاريخ زندگانى وليدبن‌عقبه را ورق زديم ، او را آدمى عجيب و ياران و دوست‌دارانش را مردمى عجيب‌تر از او يافتيم .\r\nوليد را مردى شناختيم كه در ميان مردم به زنا و ميخوارگى شهره يافته ، در قرآن به فاسق معرفى شده است و همين نام به تنهائى شخصيت و موقعيت و مقام وى را در اجتماع تا حد قابل ملاحظه‌اى نشان مىدهد .\r\nاو تا انجا در ضعف نفس و بىقيدى برادرش عثمان كه در رأس كشور اسلامى قرار گرفته مسلط است كه مىتواند او را بهر پهلو كه بخواهد ، بخواباند . كما اينكه ديديم چگونه در او نفوذ كرد ، تا دستش در جان و مال مسلمانان گشاده كشت و بر مردم حكومت يافت .\r\nعنوان برادرى با خليفه را دست‌آويز پيشرفت آمال و هوسرانيهاى خود قرار داد ، و در سايه اين مصونيت كه از بركت مقام خلافت شامل او شده بود تا حد غير قابل تصورى آزادانه و بىباك اسب مراد و شهوات خود را به جولان درآورد .\r\nشاعر مسيحى همپايه خود را سرزمين وسيعى بخشيد ، و برايش از گوشت خوك و شراب ، از بيت‌المال مسلمين جيره و مستمرى تعيين كرد ! و او را سر خوش و مستانه به مسجد و عبادتگاه مسلمانان داخل مىنمود .\r\nجادوگر يهودى را به مسجد آورد ، تا در آنجا ، در مسجد و محل عبادت خدا براى سرگرمى حاكم فاسق بساط شعبده و جادو ، و نيرنگ‌سازى خود را پهن كند و جناب وليد را مشغول و خوشحال سازد .\r\nخودش سر خوش و مست ، تلوتلو خوران ، با جامه مجلس عيش و نوش به مسجد آمد و در محراب عبادت بايستاد و به عنوان امام جماعت با مردم نماز گزارد و دو ركعت نماز صبح را از فرط مستى چهار ركعت خواند و در سجده به جاى تسبيح از شدّت مستى و بيخودى دم از شراب و رباب زد و در محراب عبادت استفراغ كرد و آن را آلوده ساخت .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاين فاسق لاابالى ، حتى وقتى كه او را براى رسيدگى به اعمالش به مدينه احضار كرده بودند ، و اشراف كوفه براى عذر تراشى از اعمال خلاف رويه‌اش نزد خليفه ، به همراهى وى عازم مدينه شده بودند در همان وقت نيز دم از شراب و بوالهوسى و مطرب و ساز زد در حالى كه مىدانست مخصوصاً براى همين موضوع او را به محاكمه فرا خوانده‌اند ، و احياناً حد و تنبيه شرعى در انتظار او است !\r\nعموماً مسمانان از نحو رفتار حكومت وقت ناراضى و اعتراضات خود را مرتباً اعلام مىداشتند .\r\nاينها و مانند اينها باعث هيجان افكار عمومى شده بودند تا جائى كه بحث شبانه‌روزى مردم اعمال خلاف رويه حكومت وقت و عمال فاسق و از خدا بىخبر آن شده بودند .\r\nهمين گفتگوها و اعتراضات جسته گريخته نشانگر انقلاب قريب‌الوقوع و قيام مردم عليه حكومت و مركز قدرت مطلقه بود كه گه‌گاه به صورت پرخاش ابن‌مسعود و اعتراضات عمار و ابوذر و جندب و ديگر سران صحابه رسول خدا خودنمائى مىكرد .\r\nاما در اين ميان وجود دو شخصيت بارز بيش از هر كس ديگر توجه مسلمانان آن روز را به خود معطوف مىداشت .\r\nنخستين علىابن‌ابيطالب عليه السلام شخصيت معروف و زبانزد مردم بود كه ميان تمام صحابه بزرگ پيغمبر خدا و عموم مسلمانان ، تنها او بود كه حد شرعى را در برادر خليفه و عليرغم تمايل شخصى او جارى ساخت بدون اينكه توجهى به خشم و ناراحتى عثمان نمايد ، و يا اينكه از انتقام‌كشى خاندان بنىاميه ، به دل هراسى راه دهد ، و از نتيجه آن انديشه‌اى نمايد .\r\nاز تصادف شگفت‌انگيز و نادر اينكه امام ، اين شخصيت معروف و يگانه روزگار ، بنا به فرمان رسول خدا ( ص ) پدر همين فاسق تبهكار را كه امروز به جرم عدم رعايت موازين شرعى و تجاهر به ميخوارگى ، زير ضربات تازيانه‌اش قرار گرفته ، گردن زده است ، پس على حق داشت كه بگويد : بگذار كه قريش مرا جلاد خويش بخواند .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nعلى با دست زدن به اين قبيل اعمال ، كينه‌اى از خود در قلوب قريش به جاى گذاشت ، اين آتش دشمنى ، بعدها در زمان خلافتش زبانه كشيد به اطراف و اكناف سرايت كرد ، و شراره‌هاى مرگ‌بارش بالا و بالاتر گرفت تا سرانجام ، او و خانواده‌اش را بكام خويش فرو برد .\r\n\r\nتحريكات عايشه عليه عثمان\r\nدومين شخصيت بارز ، عايشه ام‌المؤمنين بود ، كه در آن وقت از عثمان روى بر تافته و به وصف مخالفان پيوسته ، و رياست آنان را به عهده گرفته بود .\r\nاو در برانگيختن احساسات توده‌هاى مردم عليه عثمان ؛ دست به يك سلسله اقداماتى زد كه در حد خود بىنظير بوده ، پيش از او و حتى پس از وى نيز هيچ كس به چنين عملى مبادرت نورزيده است .\r\nاو ، در حالى كه مردم به تمام قلب شيفتهء يادگارىهاى پيغمبر خدا ( ص ) بودند ، و هنوز به ياد بود مجالست با او ، سيما و حركات ، و حتى لباس و پوشاكش با يكديگر سخن مىگفتند ، پاى افزار رسول خدا را به عنوان سندى قاطع به نام زير پا گذاشتن سنت و روش پيغمبر خدا ، عليه عثمان بر مىدارد ، و به اين وسيله احساسات مردم را بر ضد او سخت برمىانگيزد و تا آنجا كه شخص خودش مىخواهد مردم را منقلب و برآشفته مىسازد .\r\nاو با همين يك عمل ، كه با حسابى دقيق ، مناسب با زمان و مكان انجام داده بود ، گروهى عظيم از مردم را به دستگاه خلافت بدبين كرد و همانطور كه خود خواسته بود آنان را از گرد خليفه پراكنده ساخت اين عمل تا انجا دقيق و حساب شده بود كه هواداران و مخالفان او به روى يكديگر ايستادند و كارشان از گفت و شنود به منازعه و زد و خورد كشيد و نخستين ستيزه بين مسلمانان بعد از رسول خدا ( ص ) و در مسجد پيغمبر به وقوع پيوست سرانجام خليفه مقتدر و مستبد را در مقابل قدرت خود به زانو درآورد ، و او را مجبور نمود كه بخواسته‌هاى مردم گردن نهد ، و فرمان عزل برادر ميخوار و فاسق خود را را از حكومت كوفه صادر نموده براى محاكمه به مقر خلافت فراخواند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدر صورتى كه اگر نبوغ و استعداد ام‌المؤمنين در بر انگيختن احساسات مردم دخالتى نداشت ورهبرى مخالفان عثمان را خود بر عهده نمىگرفت ، چنان اتفاقى هرگز به وقوع نمىپيوست .\r\nاز طرفى مىدانيم كه از بانوان پيغمبر خدا ( ص ) تنها او نبود كه حيات داشت . حفصه و ام‌سلمه و ام‌حبيبه نيز زنده بودند ، و هر كدام به سهم خود در پاره‌اى از امور سياسى كشور دخالتى داشته‌اند ولى هيچ‌كدام آنها در اين زمينه بخصوص ( برانگيختن احساسات له و عليه تا همان اندازه كه خود بخواهد ) به پاى ام‌المؤمنين نرسيده چنين هنرى از خود نشان نداده است .\r\nضمناً چنين برميايد كه عثمان بر خلاف سنت دو خليفه پيشين ، براى خود مسندى تهيه ديده بود كه بر روى آن مىنشست و ابوسفيان سردمدار مخالفان پيغمبر خدا ( ص ) و فرمانده و رئيس قواى مشركين و همچنين برادر تبهكار و مشروب‌خوارش ، و نيز « حكم » راند شدهء رسول خدا را در نشستن بر آن مسند با خود شريك مىساخت .\r\nحكم فرزند ابىالعاص - عموى خود را - كه رسول خدا او را نفى بلد كرده و از خويشتن رانده و لعنت كرده بود ، بر خلاف انتظار مسلمانان ، او را از هر كس ديگر بدستگاه خلافت مقرب‌تر داشته ، در حقش چنان مقام م منزلتى قائل بود كه به احترامش از جاى بر مىخاست و او را بجاى خود مىنشانيد و خود زير دستش مىنشست ! ! .\r\nو نيز ديديم كه نيمه‌اى از شرق كشور را تنها بعنوان استمالت و دل‌جوئى ، به تيول برادر ديوانهء تبهكار خود داده بود ، و دست چنان شخص وقيح و بىشرمى را در تصرف بيت‌المال مسلمين باز گذارد ، و در مقابل ، صحابى جليل‌القدرى چون ابن‌مسعود را با آنهمه سابقهء درخشان ، بجرم اعتراض به اعمال خلاف همين برادر فاسق و عزيز بلاجهتش سياست كرد و او را با چنان كلامى ركيك و زشت دشنام و ناسزا داد ، و مقرر داشت تا او را بخفت و خوارى از مسجد برانند كه در نتيجهء اجراى امر او استخوان دنده آن پيرمرد شكسته شد . و سپس مقررداشت كه حقوق او را از بيت المال نپردازد و از شركتش در جهاد با كفار نيز ممانعت به عمل آورد و تا پايان\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nزندگى مانع خروج او از مدينه گرديد ، و همهء اين اعمال را تنها به نام پشتيبانى از برادر فاسقش - وليدبن‌عقبه - مرتكب شد ! !\r\nو نيز ديديم كه گواهى شهود را عليه برادرش نپذيرفت ، و آنانرا به پاداش چنين كارى تازيانه زد و تهديد نمود و آنها را از خود براند !\r\nو چون به اجراى حد شرعى مجبور گرديد ، ديديم كه بر وليد جبه‌اى از برد پوشانيد ، تا ضربات تازيانه او را رنج ندهد ، و پس از حد نيز از تراشيدن سر او خوددارى كرد ، و بعد از همه اين‌ها او را مأمور جمع‌آورى زكوه منطقه‌اى از كشور اسلام كرد .\r\nموضوع وليدبن‌عقبه - برادر مادرى عثمان - و حكومت پنج ساله او بر كوفه ، يكى از مواردى بود كه ام‌المؤمنين عايشه در آن مستقيماً مداخله كرد و رسماً با عثمان بمخالفت برخاست ، و آن را دست‌آويز پيكار خود با دستگاه خلافت قرار داد ، و ديديم كه ام‌المؤمنين چگونه از اين معركه پيروز بيرون آمد و مركز قدرت را وادار به تسليم و تمكين از خود نمود .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nعمار ياسر\r\nان عمارا جلدة ما بين عينى و انفى :\r\n« عمار بمنزله پوست بين دو ديدهء منست »\r\nرسول خدا\r\nموضوع ديگرى كه ام‌المؤمنين شخصاً در آن مداخله كرد ، و توده هاى مردم را عليه خليفه برانگيخت ، داستان عثمان با عمار بن ياسر است .\r\nنخست عمار را بايد شناخت آنوقت به اصل داستا پرداخت .\r\nابويقظان ، عمار فرزند ياسر است . پدرش ياسر از اعراب قحطانى مذحج بود كه از يمن به مكه آمد و با ابوحذيفه مخزومى پيمان دوستى بست و سميه ، كنيزك او را بزنى گرفت ، و عمار از او به دنيا آمد . ابوحذيفه عمار را آزاد كرد ، و از همين جا عمار جزء هم‌پيمانان بنىمخزوم درآمد .\r\nعمار و برادرش عبدالله ، و پدر و ماردش از سابقين در اسلام بودند كه بىهيچ ترس و بيمى اسلام خود را آشكار ساختند ، بر اثر آن از طرفى مشركين پاداشى جز شكنجه و عذاب نصيب آنها نشد .\r\nزره آهنين به تن عريان آنها پوشانيد ، و آنها را روى سنگهاى داغ و تفتيده بيابان مكه در مقابل آفتاب سوزان خوابانيدند ، و سنگهاى گرانبار روى سينه و شكم ايشان نهادند تا مگر از دينى كه پذيرفته بودند سر باز زنند !\r\nاما اين شكنجه‌ها كمترين خللى در ايمان راسخ و استوار آنان ايجاد نكرد ، و از پيشنهاد مشركين با كمال شهامت سر باز زدند و از اسلام سر باز نجستند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدر همان حال كه از از دست كفار عذاب مىديدند ، رسول خدا بر آنها گذر كرد ، و وضع رقت بار آنها را از نزديك مشاهده فرمود ، كه چشان زير شرارهء آفتاب داغ مكه ، چون مار گزيدگان بر خود مىپيچند و مشركين دور از عواطف بشريت ، بدنهاى ضعيف و سوختهء آنانرا به شكنجه و عذاب كشيده‌اند .\r\nپس با آهنگى اطمينان بخش ، روى به آنان كرد و فرمود : اين خاندان ياسر ! شكيبا باشيد ، بهشت در انتظار شماست .\r\nسميه ، - مادر عمار - در اثر ضربتى كه ابوجهل با حربهء خود بر او زد در گذشت ، و او اولين شهيد در راه اسلام است .\r\nپس از سميه شوهرش - ياسر پدر ياسر - بدست مشركين و در زير شكنجهء آنان جان داد !\r\nامام عمار ! ناگزير بر خلاف منويات قلبى خود ، و براى رهائى از چنگال قساوت و بيرحمى مشركين ، كلامى بنا بخواستهء آنان بر زبان راند و به پيامبر ناسزا گفت ، و در نتيجه كفار از او دست برداشتند .\r\nرسول خدا ( ص ) را خبر آوردند كه عمار كافر شد ! و از طريقت حق ونحرف گرديدد !\r\nآنحضرت فرمود : « هرگز ! ايمان وجود عمار را در خود گرفته و از سر تا قدم در ان مستغرق گشته و در تار و پود وجودش ريشه دوانيده است » .\r\nدر اين حال ، عمار كه از شدت غم بر خود مىپيچيد و اشك از ديگان فرو ميباريد بر پيغمبر خدا ( ص ) وارد شد . رسول خدا ( ص ) با يكدنيا عطوفت و مهر ، در حالى كه اشك از ديدگان عمار پاك ميكرد فرمود :\r\nاگر باز هم مزاحم تو شدند ؛ آنچه را گفتى ، تكرار كن و شر آنان را بدان وسيله از خود دور گردان !\r\nاين آيه در همين مورد در حق عمار نازل گرديده است : «\r\nمن كفر بالله بعد ايمانه الامن اكره و قلبه مطمئن بالايمان\r\n» .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nعمار در ساختن اولين مسجد اسلام\r\nعمار به مدينه هجرت كرد ، و در جنگ بدر و ساير غزوات شركت جست . چون پيغمبر خدا ( ص ) به مدينه هجرت كرد ، عمار در ساختن و بناى مسجد قبا شركت نمود و نخستين سازندهء مسجد در اسلام بشمار رفت « 1 » ، عمار همچنين در بناى مسجد پيغمبر شركت جست ، و در ضمن آن فعاليتى بيش از بعضى از اصحاب از خود نشان ميداد ، و در آوردن خشت و سنگ شتاب مىكرد .\r\nدر اين ميان يكى از اصحاب عثمان بن عفان به علت آنكه از اشراف قريش بود و لباسهاى گرانبها به تن داشت ، خود را كمتر به زحمت مىانداخت ، و مرتباً خاك و غبارى كه از فعاليت ياران رسول خدا بر او مىنشست از سر و لباس خود مىسترد ؛ علىبن‌ابيطالب ( ع ) كه متوجه اين قضيه بود در ضمن كار كردن و فعاليت چنين به رجز خوانى پرداخت :\r\n لا يستوي من يعمر المساجدا * يدأب فيها قائما و قاعدا \r\nو من يري عن الغبار حائدا « 2 »\r\nعمار كه مردى ساده‌دل بود ، و منظور از كنايهء رجز را نميدانست ، از روى ساده‌دلى همان رجز را خواندن گرفت . عثمان كه كنايهء على را درك كرده بود ، گمان برد كه عمار دانسته به او گوشه مىزند ، پس گفت : اى فرزند سميه ! دانستم كه چه گفتى ، به خدا سوگند ، با اين عصا بينى تو را در هم ميكوبم ! رسول خدا كه شاهد بر ماجرى بود ، از تهديد عثمان بهم برآمد و فرمود : « از عمار چه مىخواهند ؟ او آنها را به بهشت دعوت مىكند ، در حال كه آنها وى را به آتش مىخوانند ! عمار به منزله پوست دو ديدهء منست ؛ مردى كه تا به اين درجه از منزلت رسيده است ، از آزارش دست بداريد ! « 3 » »\r\n\r\n\r\n","description":"","footnote":"\r\n( 1 ) رجوع شود بشرح حال عمار در اسدالغابه .\r\n( 2 ) مفهوم اين رجز چنين است : آنان كه در ساختن مسجد مىكوشند ، و در اين كار مرتباً در رفت و آمدند ، با آنكه از غبار آن پرهيز مىكند و خود را دور مىسازد ، برابر نيستند :\r\n( 3 ) سيرهء ابن هشام 2 / 114 و شرح سيره ابن هشام بقلم ابوذر خشنى متوفى 604 هجرى .\r\nفرمايش آن حضرت : ما لهم و لعمار ، يدعوهم الى الجنه و يدعونه الى النار ، ان عمارا جلده ما بين عينى و انفى فاذا بلغ ذلك من الرجل فلم يستبق فاجتنبوه .\r\n","page_name":" 194 ","page_number":194},
  {"content":"\r\n\r\nو بنا بروايتى دنبالهء اين داستان چنين است :\r\nصحابه چون خشم و ناراحتى رسول خدا را ديدند ، از عمار خواستند كه خود وسيله‌اى برانگيزد و رسول خدا را از اين ناراحتى بيرون آورد .\r\nپس عمار در حالى كه بارى سنگين از خشت برداشته بود روى به رسول خدا كرد و با خنده گفت : « اى رسول خدا اصحاب ( ص ) تو مرا كشتند ؛ زيرا آنچه را كه خود قادر به حمل آن نيستند بر من بار مىكنند :\r\nرسول خدا در حالى كه به دست خويش خاك از موى مجعد عمار مىسترد فرمود : « آه ! اى فرزند سميه ! اينان ترا نمىكشند ، كشندگان تو گروه سركشانند ! » . « 1 »\r\nرسول خدا ( ص ) در بسيارى از موارد ، از عمار تعريف و تمجيد نموده است . از جمله ، در آن موقع كه خالد بن وليد بر عمار خشم گرفت و به تندى با او سخن گفت . آن حضرت فرمود : « هر كه به دشمنى با عمار برخيزد خداى با او دشمن گردد ، و هر كه كينهء عمار بدل گيرد ، ايزد بر او خشم نمايد » .\r\nعمار ، در ركاب على در جنگ جمل شركت جست ، در نبرد اخير به هيچ سوى رزمگاه روى نمىآورد مگر آنكه ياران پيغمبر خدا ( ص ) او را دنبال مىكردند . گوئى فرمايش آن حضرت هنوز در گوششان صدا مىكرد كه فرموده بود : تو ! بىشك به دست گروهى سركش و گمراه كشته خواهى شد :\r\n« تقتلك الفئة الباغية »\r\nعمار پيش مىرفت ، و اصحاب رسول خدا او را دنبال ميكردند . او در جنگ صفين چنين رجز مىخواند : « امروز ، روزى است كه با ياران خود ، محمد ( ص ) و حزب او ديدار مىكنم « 2 »\r\nسرانجام ، عمار در همان جنگ و بدست سپاهيان معاويه‌بن ابىسفيان كشته شد ! و بر سر كسب افتخار كشتن او دو تن از آنان بجان يكديگر افتادند . عمروعاص گفت : به خدا كه اينان بر سر رفتن بجهنم با يكديگر مىجنگند ، بخداى سوگند ؛ آرزو دارم\r\n\r\n\r\n","description":"","footnote":"\r\n( 1 ) و فرمايش آن حضرت : ويح ابن سميه ليسوا بالذى يقتلونك انما تقتلك الفئه الباغيه .\r\n( 2 )\r\n اليوم القى الاحبه * محمداً و حزبه . \r\n","page_name":" 195 ","page_number":195},
  {"content":"\r\n\r\nكه بيست سال پيش از امروز مرده بودم ! ! « 1 »\r\n\r\nعثمان و عمار\r\nاكنون كه عمار ياسر را شناختيم ، بد نيست بدانيم عثمان سفارش پيغمبر خدا را در حق عمار تا چه پايه رعايت كرده است . و ام‌المؤمنين چه عكس‌العملى از خود نشان داده ، و از وجود عمار براى كوبيدن عثمان چگونه استفاده كرده است .\r\nبلاذرى مىنويسد :\r\nدر آن روز كه خبر فوت ابوذر را در ربذه به عثمان گزارش دادند « 2 » عثمان گفت : خداى ابوذر را رحمت كناد ! عمار كه حضور داشت با تأثر گفت : آرى از اعماق قلب خود مىگوئيم كه خداى او را رحمت كناد .\r\nعثمان كه هيچ منتظر چنين توبيخى نبود بر عمار بانگ زد :\r\n« يا عاض ايرابيه » « 3 » ندامت از تبعيدش را برخم مىكشى ؟ ! خود برو و جاى او را بگير ! آنگاه دستور داد تا با پس گردنى او را برانند .\r\nعمار آماده حركت به ربذه شد ؛ زيرا خليفه چنين مقرر داشته است .\r\nجمعى از افراد قبيله بنى مخزوم ، كه با عمار هم‌پيمان بودند ، به نزد على آمدند . و از او خواستند تا در حق عمار با عثمان سخن گويد ، و او را از اجراى چنين امرى باز دارد .\r\n\r\n\r\n","description":"","footnote":"\r\n( 1 ) عمار ، در عصر روز پنجشنبه نهم صفر سال 35 ه - و به سن 93 سالگى شهيد شد . رجوع شود به ترجمه‌اش در استيعاب و اسدالغابه و اصابه و بخارى كتاب جهاد باب 17 و طبقات 3 ق 1 / 166 - 189 .\r\n( 2 ) ابوذر غفارى ، از اصحاب خاص رسول خدا ، و علو مقام روحى و منزلت زبانزد اصحاب پيغمبر بوده است ، او بنا بفرمان عثمان و به علت اعتراضات مكرر او به عثمان و معاويه به ربذه تبعيد شد و هم در آنجا بدرود حيات گفت ، در اين مورد به كتاب عبدالله‌بن‌سباء ج 1 مراجعه فرمائيد .\r\n( 3 ) يا عاض ايرابيه ، سخنى است بسيار زشت و دور از عفت كلام كه ما از ترجمهء آن شرم داشتيم و عين آن را آورديم تا متمم نخستين حديث اين بخش از حيات عثمان باشد ، آنجا كه فرشتگان از حياى عثمان شرم دارند ! ( سردارنيا )\r\n","page_name":" 196 ","page_number":196},
  {"content":"\r\n\r\nعلى ( ع ) نزد عثمان رفت و به او گفت :\r\nعثمان ! از خدا بترس ؛ تو مرد مسلمان پاكى را تبعيد كردى كه در اثر آن ، در تبعيدگاه تو هلاك شد ، اكنون در آن سرى كه همانند او را به روزش بنشانى ؟ ! »\r\nدر نتيجه بين على و عثمان سخنانى رد و بدل شد تا اينكه عثمان با لحنى خشن گفت : « تو به تبعيد از او سزاوارترى ! ! » و على پاسخ داد .\r\nاگر مىخواهى دستور بده !\r\nمهاجرين اجتماع كرده به خليفه گفتند : اينكه نمىشود هر كس كه با تو سخنى گويد ، او را تبعيد و نفى بلد نمائى !\r\nپس عثمان ناچار گرديد كه دست از عمار بردارد . « 1 »\r\n* * * روزى جمعى از صحابهء رسول خدا ( ص ) از جمله مقدادبن‌عمرو ، عماربن‌ياسر ، طلحه ، زبير ، پس از تبادل نظر و مشورت با يك ديگر نامه‌اى به عثمان نوشته كارهاى بر خلاف او را يكان يكان برشمردند و او را از خداى بترسانيدند و در پايان نامه اضافه كردند ، چنانچه دست از اين روش باز ندارد ، به شورش برميخيزند و عليه او قيام خواهند كرد . « 2 »\r\nعمار نامه را گرفت و خود به محضر خليفه آورد و رو در روى اوف و در برابر حاضرين قسمتى از آن را بخواند .\r\nعثمان كه از طرفى گستاخى عمار ، و از سوى ديگر مطالب نامه او را سخت از كوره به در كرده بود بر عمار بانگ زد :\r\n- از بين آن جماعت تنها تو دست به چنين كارى زدى و نامه را آوردى ؟ عمار جواب داد :\r\n- چون من ، خود خيرخواه‌تر از ديگران به تو هستم . عثمان گفت :\r\n\r\n\r\n","description":"","footnote":"\r\n( 1 ) بلاذرى 5 / 45 - تاريخ يعقوبى 2 / 150 .\r\n( 2 ) بلاذرى 5 / 49 ، عقدالفريد 2 / 272 و تفصيل اين نامه را ابن قتيبه در االامامه و السياسه آورده است .\r\n","page_name":" 197 ","page_number":197},
  {"content":"\r\n\r\n- دروغ مىگوئى ، اى فرزند سميه ! عمار پاسخ داد :\r\n- ( مرا را فرزند سميه مىخوانى ؟ ) آرى به خدا سوگند كه من فرزند سميه و ياسر هستم .\r\nعثمان كه سخت خشمگين شده بود ، به غلامانش فرمان داد تا دست و پاى عمار را گرفته هر يك به سوئى كشيدند و او را به صورت چهار ميخه درآوردند ؛ و خود در حالى كه كفش به پاى داشت ، چنان محكم به ميان دو پاى آن پيرمرد ضعيف لگد زد كه مبتلى به فتق شد و بيهوش بيفتاد ! . . .\r\n\r\nبيت‌المال اختصاصى\r\nديگر از مواردى كه عثمان بر عمار پرخاش كرده است ، داستان جواهرى بوده است كه عثمان از بيت المال برداشته بود . بلاذرى آن را چنين آورده است :\r\nدر بيت‌المال مدينه ، سبدى بود پر از جواهر و زينت الات قيمتى ، عثمان پاره‌اى از آنها را به قصد زينت يكى از بانوانش برداشته بود .\r\nاين خبر به گوش مردم رسيد و زبان به عيب‌جوئى و شماتت عثمان گشودند و به رويش پرخاش كردند ، شدت اعتراض مردم به حدى بود كه عثمان خشمگين شد و در همان حالت بر منبر برآمد و در ضمن سخن گفت :\r\nما بكور چشمى آنان كه نمىتوانند به بينند ، هرچه بخواهيم از اين مال برميداريم و . . . : على به او اعتراض كرد و گفت :\r\nترا مانع خواهند شد و نمى گذارند كه در آن چنين خودسرانه دخل و تصرف كنى !\r\nعمار نيز بانگ زد :\r\nخدا را گواه و شاهد مىگيرم كه من نخستين كسى هستم كه چنين كارى بر من گران مىآيد !\r\nعثمان با خشم و غضب بر او فرياد زد :\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n( يا ابن المتكاء ) « 1 » جرأت آن را پيدا كرده‌اى كه به روى من دشتى كنى ! ! پس دستور داد او را بگيريد .\r\nعمار را در ميان گرفتند و بخانهء خليفه درآوردند . چون خليفه وارد شد ، فرمان داد تا عمار را حاضر كردند و در مقابل وى بداشتند آنگاه چندان وى را زد كه عمار بيهوش نقش زمين شد سپس او را در همان حالت بيهوشى ، از خانهء عثمان بيرون انداختند ، و ديگران وى را به منزل ام‌سلمه همسر پيغمبر خدا بردند ! !\r\nظهر و عصر و سپس مغرب شد و موقع نماز گذشت و عمار هنوز بيهوش افتاده بود . چون به هوش آمد وضو بساخت و نماز گزارد . آنگاه گفت : « سپاس خدايراست . اين نخستين روزى نيست كه در راه رضاى پروردگار ما را شكنجه و عذاب مىدهند ! »\r\nبطوريكه مىدانيم عمار با قبيلهء بنىمخزوم هم پيمان بود . چون هشام‌بن‌وليد مخزومى از آنچه بر عمار رفته بود آگاهى يافت به عثمان اعتراض كرد و گفت :\r\nتو از على و بنىهاشم حساب ميبرى و معترض آنان نميشوى ، ولى بر ما تعدى روا ميدارى و برادر ما را تا سر حد نرگ كتك ميزنى بخداى سوگند اگر عمار بميرد مردى شكم‌گنده - كنايه از عثمان - را خواهم كشت ! . »\r\nعثمان كه سخت خشمگين شده بود او را دشنام داد و گفت : « اى فرزند قسريه « 2 » جسارت را تا به اين حد رسانيده‌اى ؟ ! »\r\nهشام در پاسخ عثمان گفت : پس اين را بدان كه من از دو مادر به قسريه مىرسم .\r\nعثمان دستور داد تا هشام را از خانه بيرون كردند . هشام از خانهء خليفه\r\n\r\n\r\n","description":"","footnote":"\r\n( 1 ) دشنامى است زشت نسبت به اولين شهيد اسلام سميه مادر عمار كه ما آن را دومين گواه بر شرم و حياى عثمان ميشماريم . ( سردارنيا )\r\n( 2 ) قسريه ، قبيله‌اى از عرب بود كه از قريش نبوده نامى نداشتند ، از اين جهت عثمان او را به مادرش سرزنش كرده است ولى هشام كه پدرش از قريش و سادات بنىمخزوم بوده است ، در جواب مىخواهد بگويد انتساب به قسريه ننگى نيست و مادر و مادربزرگم هر دو قسريه‌اى هستند روى اين اصل مىگويد پس اين را بدان كه من از دو مادر به قسريه مىرسم . ( سردارنيا )\r\n","page_name":" 199 ","page_number":199},
  {"content":"\r\n\r\nيكسر به نزد ام‌سلمه رفت و او را نيز دريافت كه از جريان كار عمار و ظلمى كه بر او رفته است سخت ناراحت است .\r\n\r\nعايشه به يارى از عمار\r\nجريان كار عمار چون به گوش عايشه رسيد برآشفت و به عنوان اعتراض به رفتار عثمان ، موئى از موى رسول خدا ( ص ) و پيراهن و كفشى از آن حضرت را بيرون آورد و بدست گرفت و بانگ برداشت :\r\n« چه زود سنت و روش پيغمبر ( ص ) خدا ؛ صاحب اين موى و پيراهن و كفش را پشت سر انداخته‌اى ! در حالى كه اينها كه آثار آن حضرتند ، هنوز كهنه نشده و از بين نرفته‌اند ! . »\r\nجمعيت در مسجد چون دريائى به تلاطم درآمد و بانگ سبحان الله ، از آنان برخاست .\r\nعمرو عاص كه عثمان او را از حكومت مصر معزول ، و عبدالله‌بن ابىسرح را بجايش تعيين و اعزام داشته و از عثمان سخت رنجيده بود ، بيش از ديگران اظهار تعجب و حيرت كرده ؛ پىدرپى و بلند بلند سبحان الله مىگفت ! !\r\nدر اين ميان ، عثمان چنان خشمناك و عصبانى شده بود كه نمىدانست چه بگويد « 1 » .\r\n\r\nدر دفن ابن‌مسعود و مقداد\r\nجريان دفن ابن‌مسعود نيز باعث آن گرديد كه عمار ، مورد خشم عثمان قرار گيرد .\r\nابن‌مسعود ، هنگام مرگ وصيت كرده بود ، كه عمار بر او نماز گزارد ، و عثمان را آگاه نسازد تا براى نماز بر او حاضر شود عمار فرمان برد و مطابق سفارش وى عمل كرد ، چون عثمان از ما وقع خبر يافت ، بر عمار خشم گرفت .\r\nاما ديرى نگذشت كه مقداد نيز بدرود گفت ، او نيز چون ابن‌مسعود به عمار سفارش كرده بود كه عثمان بر جنازه‌اش نماز نخواند .\r\nعماد بر مقداد نماز گزارد و او را به خاك سپرد ، و عثمان را خبر نكرد .\r\n\r\n\r\n","description":"","footnote":"\r\n( 1 ) بلاذرى 5 / 48 .\r\n","page_name":" 200 ","page_number":200},
  {"content":"\r\n\r\nخشم عثمان بر عمار فزونى گرفت به حديكه فرياد كشيد « واى بر من از دست اين كنيزك‌زاده ، ! من او را خوب مىشناختم ! ! « 1 »\r\nآنچه از اين وقايع بيشتر توجه ما را به خود جلب مىكند ، مقابلهء عثمان است با عمار ، با كلماتى از قبيل يا\r\n« يا ابن‌المتكاء ! يا عاض ايرابيه ! »\r\n« و امثال اينها ؛ با توجه به آنچه در كتب صحاح و مسندهاى معروف از قول عايشه ام‌المؤمنين نقل كرده‌اند كه عثمان مردى محجوب و بسيار با حيا و مؤدب است ! و اينكه به خداى سوگند ، فرشتگان از حياى عثمان در محضرش جانب شرم و حيا را نگهميدارند ، و رسول خدا ( ص ) به علت ادب و حياى عثمان ، از او شرم مىكرد و مانند اينها كه همه نمودار ادب و شرم و حجب و حياى اوست ! !\r\nضمناً عايشه ام‌المؤمنين را مىبينيم ، كه چون فرماندهى دانا ، مردم و آزردگان از عثمان را بر ضد او متشكل مىسازد ، و چنان به دقائق امور بيناست كه مىداند چه چيزهايى محرك احساسات و هسجانات عمومى مىگردد .\r\nاو نخستين بار خليفه را با برانگيختن احساسات شديد مردم ، تنها با نشان دادن پاى افزار رسول خدا ( ص ) به آنان غافلگير كرد ، و آنچه را كه خود مىخواست از تحريك عواطف مردم به دست آورد ، و خوب مىدانست كه همان نقش ساده ، براى بار دوم در بر انگيختن عواطف اثر نخستين خود را نخواهد بخشيد .\r\nولى در اين نوبت شيوهء نخستين را دست كم نگرفت و بهرهء آن را ناديده نگذاشت ؛ بلكه در اين بار پيراهن و موى رسول خدا ( ص ) را بر آن افزود . همين سه يادگار ساده پيغمبر خدا كافى بود كه بزرگترين مؤثر و محرك احساسات مردم عليه عثمان ، و عامل اصلى تزلزل اركان خلافت او گردد .\r\nدر اين دو نقش ساده و در عين حال بسيار مهم ، عايشه ام‌المؤمنين توانست با مهارت و زيركى ، مصونيتى را كه عثمان به عنوان شخصيت برجستهء اسلامى ، و مكانت و منزلتى را كه بين مسلمانان به نام جانشينى رسول خدا ( ص ) بدست آورده بود در هم بكوبد .\r\nعايشه با وسايلى كه چشمگير بود ، و احتياجى به برهان و دليل نداشت ،\r\n\r\n\r\n","description":"","footnote":"\r\n( 1 ) بلاذرى 5 / 49 و تاريخ يعقوبى 2 / 147 .\r\n","page_name":" 201 ","page_number":201},
  {"content":"\r\n\r\nتوانست كه شخصيت خليفه را در يك طرف ، و سنت و روش رسول خدا ( ص ) و سادگارهاى او و بانوان آن حضرت را در طرف ديگر قرار دهد ، و بدين وسيله يكباره پردهء حرمت و احترام او را به درد و موقعيت و مقام او را در اجتماع تا حد ثابل ملاحظه‌اى پائين آورد تا جائى كه قيام عليه شخص خليفه مهم نبوده بلكه امرى شدنى و آسان و بىاهميت جلوه كند .\r\nپائين امدن شخصيت و احترام خليفه ، در شخص خليفه ثابت نماند ، بلكه از او به مقام خلافت تجاوز كرد و بعد از اين وقايع ، اين مقام ديگر آن احترام و منزلت سابق را در جامعه مسلمانان نداشت و بسى كوچك و بىاعتبار شمرده شد و روى همين اصل ، جسارت و تعدى مردم نسبت به خلفاى بعد از عثمان نيز آشكارا به چشم مىخورد .\r\nهمچنين از اين حوادث پشت سر همچنين برمىآيد كه روز به روز روابط بين ام‌المؤمنين و عثمان تيره‌تر مىگرديد . او كه روزى از پشتيبانان سرسخت عثمان به شمار مىرفت ، اكنون در زمرهء قوىترين دشمنان او درآمده و گذشت زمان و پيش‌آمدهاى ناگوار نيز آتش عداوت و ستيزه را بين آن دو بيش از پيش دامن زده است .\r\nشايد بتوان گفت كه بروز مشاجرات لفظى بين آن دو از زمان كاهش مستمرى و حقوق او آغاز گرديده و گذشت زمان و حوادثى كه در اين ميان پشت سر يكديگر پيش آمد ، و اعتراضات شديد او كه مواجه با جواب‌گوئىهاى تند عثمان مىشد سرانجام ام‌المؤمنين را قيافه شخصيتى كه از منافع ديگران دفاع مىكرد به صورت شخصيتى كينه‌خواه و مصمم در حفظ موقعيت خويش درآورد ، و او را به عنوان دشمنى سرسخت و قوى در برابر مقام خلافت و شخص خليفه معرفى نمود .\r\nاين بار موضوع پيكار و مخالفت ام‌المؤمنين عايشه با عثمان نه تنها حفظ مصالح و خواسته ديگران بود ، بلكه حفظ موقعيت و شخصيت او در اين ميان بيش از پيش به چشم مىخورد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nبخش 4 انقلاب\r\nعايشه انقلاب را رهبرى مىكند\r\nسه چهره\r\nقيام مصريان\r\nكوششهاى امام براى فرو نشاندن آتش فتنه\r\nدادخواهان به مدينه روى مىآورن\r\nعلى از حمايت عثمان كناره مىگيرد\r\nمحاصرهء عثمان\r\nنامه‌اى عجيب\r\nفتواى تاريخى عايشه\r\nعثمان در حلقه محاصره\r\nپايان كار عثمان\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\n\r\nعايشه انقلاب را رهبرى مىكند\r\nواشْتَرَكَتْ في المَعْرِكَةِ أَفْرادَ أُسْرَتِها :\r\n« در قيام و شورش عليه عثمان ، افراد خانوادهء ام‌المؤمنين عايشه از قبيله تيم نيز بپاى خاستند . »\r\nمتن كتاب\r\nآنچه را كه تا به اينجا آورديم مهمترين عواملى بودند كه آنها را عايشه ام‌ّالمؤمنين براى ابراز مخالفت و قيام مردم عليه عثمان دست‌آويز خود قرار ميداد . و الا خلافكاريها و اعمال بىرويه عثمان و اطرافيان از خدا بىخبرش به مراتب بيش از اينها بوده بطوريكه هر كدام به سهم خود نهال شورش و انقلاب را عليه دستگاه خلافت و شخص عثمان در دلهاى مردم نشانيده بود .\r\nناگفته پيداست كه همهء اين عوامل در قيام و شورش مردم عليه عثمان و پراكنده شدن غالب اصحاب از پيرامون او بىاثر نبوده است .\r\nاما همان مردم ( شايد بر اثر همان احاديث ساخته و پرداخته شده بود كه ) در خود چنان جرأت و جسارتى را سراغ نداشتند تا به روى كسى كه خود را جانشين و خليفه رسول خدا مىنامد به اعتراض بايستند تا چه رسد به اينكه به رويش شمشير بكشند !\r\nاما اين جسارت و جرأت را پرخاشهاى شديد و شجاعانه ابن‌مسعود ، و عمار ياسر ، و ابوذر غفارى ، و جندب و ديگر سران صحابه به آنها داده بود . بنابراين ، باروت آماده انفجار و انقلاب مردم تنها نيازمند به يك جرقه بود كه اين آتش را\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nفتواى تاريخى ام‌المؤمنين برافروخت و سرانجام عثمان را با همه قدرت و موقعيتى كه داشت به زير آورد و به خاك و خون كشيد .\r\nعايشه با تيزبينى و فراستى كه داشت ، از آمادگى مردم براى شورش عليه عثمان به نفع خويش حد اكثر استفاده را نمود ، زيرا ميديد كه مردم از نابسامانىهاى حكومت عثمان بجان آمده ، ظلم و بيداد اطرافيان بىبند و بار او كارد را به استخوان آنها رسانيده است با توجه به همين موضوع بود كه در مقام حفظ سيادت و موقعيت خويش برآمد و در تهييج افكار عمومى و قيام مردم عليه عثمان نقش رهبرى را خود به عهده گرفت و آن را آنطور كه خود مىخواست به ثمر رسانيد .\r\nمردمى كه تشنه انقلاب عليه دستگاه بيدادگر عثمان بودند ، سخنان و اقدامات عايشه ام‌المؤمنين عليه عثمان آنها را نشاطى تازه مىبخشيد و به پيروزىشان اميدوارتر مىساخت . نام عايشه ام‌المؤمنين و سخنانش عليه عثمان و اقدامات او ، ورد زبان نه تنها شهروندان مدينه ، بلكه ساكنان سرزمين حجاز ، و در نتيجه سراسر كشور پهناور اسلامى شده بود . ويژه آنكه افراد خاندان تيم نيز به پشتيبانى از ام‌ّالمؤمنين عايشه برخاستند و در اين قيام و شورش نقشى حساس به عهده گرفتند .\r\nبلاذرى كه خود در ميان پيروان مكتب خلفاء مقامى شامخ دارد در كتاب انساب‌الاشراف خود چنين مىنويسد :\r\nافراد خاندان تيم ، در قيام عليه عثمان به يارى محمد فرزند ابوبكر و طلحه پسر عموى او به پا خاستند .\r\nقيام محمد فرزند ابوبكر و برادر عايشه به پايمردى تيميان از مصر آغاز گرديد و اين بدان سبب بود كه محمدبن‌ابىبكر ، و محمدبن‌ابىحذيف با تمهيداتى چند در مصر عليه عبدالله‌بن‌ابىسرح كه از جانب عثمان حكومت آنجا را داشت سر به شورش برداشتند و سرانجام مصر را به تصرف خود درآوردند .\r\nاينك جا دارد پيش از آغاز به شرح اين مطلب اين سه چهره تاريخى را كه در سير حوادث و روىدادهاى آن ايام نقشى حساس به عهده داشته‌اند معرفى نمائيم .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nسه چهره\r\nاسْتَعْمَلَ عَبْدَاللهِ بن‌سَعْدِ رَجُلًا كانَ رَسولُ اللهِ اباحَ دَمَهُ و . . .\r\n« عثمان ، عبدالله‌بن‌سعد ، مردى را كه رسول خدا خونش را حلال دانسته است به حكومت گمارده و . . . »\r\nمحمد فرزند ابوبكر\r\n\r\n1 - عبدالله بن سعد بن ابى سرح\r\nعبدالله فرزند سعد نواده ابىسرح از قبيله عامر قرشى است . مادرش عثمان را شير داده بنابراين عثمان و عبدالله برادر رضاعى يكديگرند .\r\nعبدالله پيش از فتح مكه اسلام آورده به مدينه هجرت كرده جزء نويسندگان پيغمبر خدا درآمده بود . اما پس از مدتى مرتد شد و به مكه بازگشت و به سران و رؤساى قريش گفت :\r\nمحمد مطيع اراده و خواسته من بود و هر چه مىگفتم او انجام مىداد ، مثلًا وقتى كه مىگفت بنويس « عزيز حكيم » مىپرسيدم يا «\r\nعليم حكيم\r\n» را ، و او جواب مىداد مانعى ندارد و هر دو خوب است .\r\nخداوند اين آيه را درباره عبدالله‌بن‌سعد فرستاده است :\r\n« آيا ستمگرتر از آنكس كه دروغى بر خدا بسته است كيست يا آنكس كه گفته است : به من وحى شده ، در صورتى كه بر او وحى نشده ، و يا اينكه گفته است كه من نيز مانند آنچه خدا نازل كرده ، نازل مىكنم : اگر به بينى كه ستمكاران\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبه سختىهاى مرگ گرفتار آمده‌اند ، و فرشتگان دست‌هاى خود را گشوده‌اند كه جان‌هاى خود را برآريد ، امروز به گناه آنچه دربارهء خدا بناحق مىگفتيد و از آيات وى گردنكشى مىكرديد سزايتان عذاب خواركننده است « 1 » . »\r\nچون مكه بدست مسلمانان فتح شد ، رسول خدا ( ص ) فرمان قتل عبدالله را صادر كرد ، و مقرر داشت او را اگر چه به پيراهن كعبه آويخته باشد بكشند .\r\nعبدالله بر جان خود بترسيد و به عثمان پناه برد ، عثمان او را پنهان كرد ! تا اينكه او را به خدمت پيغمبر خدا ( ص ) آورد و برايش از آن حضرت امان خواست ! !\r\nرسول خدا دير زمانى خاموش ماند و سر بلند نكرد . در آخر موافقت فرمود . چون عثمان بازگشت حضرت روى به حاضرين كرد و فرمود :\r\nاز آن جهت خاموش ماندم تا مگر يك تن از شما برخيزد و سر از تنش جدا سازد .\r\nدر پاسخ گفتند : ايما و اشاره‌اى در اين زمينه ، به ما ميفرمودى ! رسول خدا فرمود : شايسته نيست كه پيغمبر ، به گوشه چشم ايما و اشاره كند .\r\nعثمان چون بخلافت نشست ، چنين شخص معلوم‌الحالى را به حكم برادرى با خود در سال 25 هجرى به حكومت مصر برگزيده ، و عمرو عاص عامل آنجا را معزول كرد !\r\nعبدالله ، قسمت‌هائى از افريقا را فتح كرد و عثمان به پاداش آن ، خمس غنائم جنگ را به وى بخشيد ! !\r\nوى تا سال 34 هجرى به حكومت مصر باقى بود ، و پس از قيام محمدبن‌ابىحذيفه به عسقلان گريخت و در آنجا بود تا عثمان كشته شد .\r\nوفات عبدالله به سال 57 يا 59 هجرى اتفاق افتاده است « 2 »\r\n\r\n\r\n","description":"","footnote":"\r\n( 1 ) سوره انعام آيه 93 (  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً  . . .  عَنْ آياتِهِ تَسْتَكْبِرُونَ  . )\r\n( 2 ) استيعاب 2 / 367 تا 370 اصابه 2 / 309 تا 310 و 1 / 11 تا 12 و اسدالغابه 3 / 173 تا 174 و انساب‌الاشراف 5 / 49 مستدرك 3 / 100 و در تفسير آيه 93 سوره انعام به تفاسيرى امثال قرطبى و ديگران و جلد / 68 ابن‌ابىالحديد مراجعه فرمائيد .\r\n","page_name":" 208 ","page_number":208},
  {"content":"\r\n\r\n\r\n2 - محمد بن ابى بكر\r\nمحمد فرزند ابوبكر خليفه اول ، مادرش اسماء بنت عميس از قبيلهء خثعم است كه نخست همسر جعفربن‌ابيطالب بود و پس از شهادت وى به عقد ابوبكر درآمد و محمد را در راه مكه و در حجه‌الوداع بزاد .\r\nچون ابوبكر در گذشت ، على اسماء را به عقد خود درآورد . بدين وسيله محمد در خانهء على نشو و نما يافت و بدست او تربيت شد و در نتيجه از ياران و جانبازان ثابت قدم وى گرديد .\r\nمحمد در ركاب على در جنگ جمل - عليه خواهرش عايشه - و صفين شركت جست و سپس از جانب امام به حكومت مصر انتخاب گرديد .\r\nمحمد در پانزدهم رمضان سال 37 به مصر وارد شد و زمام امور آن سامان را بدست گرفت اما در سال 38 كه معاويه‌بن ابىسفيان ، عمرو عاص را با سپاهى براى تصرف مصر گسيل داشت ، عمرو بر محمد غالب گشت و بر او دست يافت ، و معاويه‌بنخديج او را بكشت و بنا بدستور عمرو كشته او را در شكم خر مرده‌اى نهادند و آن را آتش زدند « 1 »\r\n\r\n3 - محمد بن ابى حذيفه\r\nابوالقاسم محمد ، فرزند ابوحذيفه بن عتبه ، از قبيله عبدشمس قرشى و مادرش سهله دختر سهيل‌بن‌عمر و از قيله عامر است . پدر و مادر محمد ، جزء مهاجرين حبشه بودند و محمد در ديار حبشه به دنيا آمده است . ابوحذيفه ، در جنگ با مسيلمه‌كذاب در يمامه به شهادت رسيد و عثمان محمد را بفرزندى برگزيد و تربيت نمود ، او در دامان عثمان پرورش يافت تا بزرگ شد .\r\nچون عثمان بخلافت رسيد ، محمد از عثمان ، بعنوان جهاد با كفار اجازه خواست تا به مصر رود ، عثمان با تقاضايش موافقت نمود و در نتيجه محمد به مصر رفت و زمانى كه مردم عليه عثمان شورش كردند و او نيز در آنجا در برانگيختن مردم و قيام عليه عثمان نقش حساس بر عهده داشت و سرانجام با يك\r\n\r\n\r\n","description":"","footnote":"\r\n( 1 ) به استيعاب 3 / 328 تا 329 و اصابه 3 / 451 و ساير تواريخ در حوادث سال 37 و 38 هجرى مراجعه فرمائيد .\r\n","page_name":" 209 ","page_number":209},
  {"content":"\r\n\r\nقيام و حمله ، بر جانشين عبدالله بن سعد بن ابىسرح دست يافت و او را از مصر بيرون كرد و خود بر اوضاع مسلط گرديد .\r\nمصريان حكومت فرزند ابوحذيفه را بجان و دل پذيرفتند و با او بيعت كردند و او بدينوسيله زمام امور آنجا را بدست گرفت .\r\nچون على بخلافت رسيد ، وى را در مقامش ابقا كرد ، و او همچنان از جانب على حكومت آن سامان را بدست داشت ، تا اينكه معاويه در آن هنگام كه به جنگ على به صفين مىرف به او روى آورد . محمد به مقابله معاويه بيرون شد ، او را از ورود به فسطاط ( اولين شهرهاى مصر از طرف شام ) مانع گرديد ولى چون در خود تاب مقاومت را نمىديد از در صلح درآمد .\r\nدر ضمن مواد مصالحه ، معاويه تعهد نمود كه محمد و همراهانش از مصر خارج شوند و در امان باشند ، اما چون محمد با سى تن از ياران خود از مصر خارج گرديد ، معاويه ناجوانمردانه و بر خلاف پيمان خود او را در بند كشيد و در دمشق شام زندانى ساخت و سرانجام رشدين غلام معاويه او را بكشت .\r\nمحمد درك صحبت پيغمبر خدا را نيز كرده بود « 1 »\r\nاكنون پيش از آنكه بداستان قيام فرزند ابوبكر و محمد بن ابوحذيفه بپردازيم لازم است متذكر شويم كه عمرو عاص كه خود فاتح مصر بود ، از زمان عمر حكومت آنجا را به عهده داشت ، و امر ماليات و امامت بر جماعت جزء وظائف او بشمار مىرفت . اما اين نحوه حكومت او در دورهء عثمان ديرى نپائيد و چيزى نگذشت كه عثمان دست او را از جمع‌آورى ماليات كوتاه كرد ، و اين وظيفه را در عهدهء عبدالله بن‌سعدبن ابىسرح گذارد ، و عمرو را مأموريت داد كه فقط به امر دين مردم بپردازد و با مردم نماز گزارد ! ولى چيزى نگذشت كه اين سمت را نيز از عمرو بگرفت و در عهده عبدالله گذاشت و هر دو سمت را در برادر رضاعى خود جمع كرد و به اين ترتيب به يكباره دست عمرو عاص را از حكومت مصر كوتاه ساخت « 2 » .\r\n\r\n\r\n","description":"","footnote":"\r\n( 1 ) تاريخ طبرى 5 / 108 .\r\n( 2 ) استيعاب 3 / 321 و اسدالغابه 4 / 315 و اصابه 3 / 54 و تاريخ طبرى و ابن‌اثير در ذكر حوادث سال 30 تا 36 ه - .\r\n","page_name":" 210 ","page_number":210},
  {"content":"\r\n\r\n\r\nقيام مصريان\r\nجِئْنا نَسْتَنْكِرُ مِنْكَ ما يَصْدُرُ مِنْكَ و نُؤاخِذُكَ بما يَصْدِرُ\r\nمِنْ عامِلِكَ :\r\n« عثمان ! آمده‌ايم تا از تو و كارهايت ، و رفتار\r\nفرماندارت اعتراض كنيم » .\r\nمردم مصر\r\nبلاذرى مىنويسد : پس از اينكه از اطراف و اكناف كشور پهناور اسلام مردم عليه عثمان همداستان شدند و فرياد اعتراض از همه جانب كشور برخاست ، و هم در آن هنگام كه عبدالله‌سرح از جانب عثمان حكومت مصر را داشت ، محمدبن‌ابوحذيفه و محمدبن‌ابىبكر به مصر وارد شدند و با محمدبن‌طلحه « 1 » در نيتى كه در سر داشتند همداستان شدند .\r\nنخستين صبح ورودشان به مصر بود كه محمدبن‌ابوحذيفه به علت تأخيرى كه در اداى نماز جماعت كرده بود ناچار گرديد كه خود به تنهائى آن را به جاى آورد و به صداى بلند بخواند .\r\nعبدالله سرح كه حضور داشت ، چون بانك نماز فرزند ابوحذيفه را شنيد ،\r\n\r\n\r\n","description":"","footnote":"\r\n( 1 ) محمد ، فرزند طلحه ، مادرش حمنه دختر جحش است در زمان رسول خدا به دنيا آمد ، و در جنگ جمل و در ركاب عايشه عليه على شركت جست و هم در آن جنگ كشته شد . على بر كشتهء وى گذر كرد و گفت : پدرش وى را به اين قتلگاه كشانيد و بچنين روز نشانيد ، اگر پدرش نبود هرگز بچنين روزى نمىافتاد . به طبقات ابن‌سعد 5 / 37 تا 39 مراجعه فرمائيد .\r\n","page_name":" 211 ","page_number":211},
  {"content":"\r\n\r\nفرمان داد كه پس از فراغ از نماز به نزد وى آورند .\r\nچون محمد را برابر عبدالله بداشتند ، از فرزند ابوحذيفه پرسد :\r\n- براى چه اينجا آمده‌اى ؟\r\n- براى شركت در جنگ با كفار\r\n- چه كسى همراه تو است ؟\r\n- محمد فرزند ابوبكر .\r\n- قسم مىخورم كه چنين نيست ، بلكه براى ايجاد بلوى و آشوب آمده‌ايد ! آنگاه دستور داد تا هر دو را زندانى كردند .\r\nناگزير آن دو به فرزند طلحه توسل جستند و تقاضا نمودند تا نزد حاكم وساطت كند تا آنها را از شركت در پيكار عليه كفار مانع نگردد .\r\nبه اين ترتيب عبدالله آنها را آزاد ساخت ، و خود براى شركت در جنگ عازم گشت ولى از آنجا كه از آن دو انديشناك بود ، مقرر داشت تا كشتى جداگانه‌اى براى ايشان ترتيب دادند ، و از اينكه با مردم تماس گيرند نيز جلوگيرى به عمل آورد .\r\nولى فرزند ابوبكر بيمار شد و نتوانست كه در همان موقع و با حاكم مصر حركت نمايد ، ناچار محمد فرزند ابوحذيفه نيز تا بهبودى او درنگ كرد و چون فرزند ابوبكر شفا يافت ، آن دو به همراهى گروهى از مسلمانان به جنگ شتافتند .\r\nدر اين مدت بر اثر تماس مداوم آنان با سربازان اسلام ، و گفت و شنود با آنها ، اطلاعات لازم را از دستگاه خلافت به آنها دادند بطوريكه چون از پيكار با دشمنان خارجى فراغت يافته بازگشتند ، دل‌هاى مردم را از خشم و نفرت عليه عثمان و كارهايش آكنده و مالامال كرده بودند « 1 »\r\nبلاذرى در جاى ديگر مىنويسد : « در آن حال كه حاكم مصر محمدبن‌ابوحذيفه و فرزند ابوبكر را به باد سرزنش گرفته بود ، فرزند ابوحذيفه روى به مردم كرد و گفت : مصريان بايد بدانند كه ما جهاد در راه رضاى خدا يعنى پيكار با عثمان را پشت سر انداخته‌ايم » .\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 50 و طبرى در بيان غزوهء ذات الصوارى سال 31 ، 5 / 70 تا 71 .\r\n","page_name":" 212 ","page_number":212},
  {"content":"\r\n\r\nطبرى در تاريخ خود مىنويسد : « در همان سال كه عبدالله به جنگ كفار بيرون مىشد ، محمدبن‌ابىحذيفه و محمدبن‌ابىبكر نيز به همراهى او به جنگ شتافتند ، و در ضمن مرتباً اعمال زشت و خلاف كارىهاى عثمان را بر مردم مىشمردند ، كه چگونه حتى سنت و روش ابوبكر و عمر را نيز تغيير داده است . از جمله اينكه او ، شخصى چون عبدالله را كه رسول خدا ( ص ) خونش را حلال دانسته و قرآن به كفرش گواهى داده بر جان و مال و مشتى مسلمان حكومت و فرمانروائى داده است و از طرفى رانده‌شدگان پيغمبر خدا ( ص ) را در پناه خود جاى داده و از تبعيدگاهشان به نزد خويش فرا خوانده است ! ! پس بنا بر اينها خون عثمان حلال است . و از اين قبيل مطالب آنقدر گفتند تا جنگ‌جويان اسلامى را از حكومت وقت پاك بگردانيدند » .\r\nو نيز آورده است كه محمد با مردم چنين مىگفت :\r\n- به خدا سوگند ؛ ما جهاد حقيقى را پشت سر انداختيم ! پرسيدند :\r\n- كدام جهاد را مىگوئى ؟ جواب داد :\r\n- مبارزه ، و جهاد با عثمان را ! .\r\nآنگاه براى آنان تعريف مىكرد كه عثمان چها كرده است ، تا آنجا كه دل مردم را از دستگاه بگردانيد به حدى كه چون به شهر و ديار خويش بازگشتند ، مردم در حق عثمان و حكومت وى سخنانى مىگفتند كه تا آن روز سابقه نداشت « 1 » »\r\nآنچه در پيشرفت تبليغات محمدبن‌ابىحذيفه و محمدبن‌ابىبكر تأثير داشت ، عدم رضايت و ناراحتى مصريان از روش عبدالله حاكم خود بود ، كه از هيچ ظلم و ستمى در حق آنان فروگذار نمىكرد . حتى عبدالله سرح بعضى از سران قوم را كه شكايت او را به عثمان برده بودند چندان زد كه هلاك شدند\r\nدادستان طرح شكايت مصريان را از عبدالله سرح در خدمت عثمان ؛ طبرى و ديگران به تفصيل شرح داده‌اند . از جمله اينكه : مصريان در شكايت خود به عثمان ، ابن‌عديس را پيش انداخته تا سخنگوى آنان باشد .\r\nوى نيز اعمال خلاف عبدالله را به عثمان گزارش داد ، و يادآور شد كه او\r\n\r\n\r\n","description":"","footnote":"\r\n( 1 ) تاريخ طبرى 5 / 70 تا 71 .\r\n","page_name":" 213 ","page_number":213},
  {"content":"\r\n\r\nچگونه بر مسلمانان و پيروان ساير اديان كه در پناه اسلام به سر مىبرند سخت مىگيرد و ستم روا مىدارد ، و در تقسيم غنائم جنگى رعايت حق و انصاف را ننموده و آنها را به خود اختصاص داده است ، و چون به كارهايش ايراد مىگيرند ، نامهء اميرالمؤمنين را نشان مىدهد كه خليفه چنين امر و مقرر داشته است . « 1 »\r\n\r\n\r\n","description":"","footnote":"\r\n( 1 ) تاريخ طبرى 5 / 118 و ابن اثير 3 / 70 .\r\n","page_name":" 214 ","page_number":214},
  {"content":"\r\n\r\n\r\nكوشش‌هاى امام براى فرونشانيدن آتش فتنه\r\nفاجتمع المهاجرين و غيرهم الى على فسألوه ان يكلم عثمان و يعظه :\r\n« مهاجرين و انصار پيرامون امام على جمع شده از او\r\nخواستند تا با عثمان به گفتگو نشيند و او را پند و اندرز دهد\r\nتا مگر آتش فتنه خاموش شود . »\r\nبلاذرى\r\nابن اعثم در تاريخ خود مىنويسد « 1 » : عده‌اى از سرشناسان مصر ، به قصد شكايت عبدالله بن ابى سرح به مدينه آمده يكسر به مسجد رسول خدا وارد شدند . در آنجا گروهى از اصحاب پيغمبر از مهاجر و انصار را ملاقات كردند . اصحاب از ايشان علت مسافرتشان را به مدينه جويا شدند ، آنها در پاسخ گفتند :\r\n- از ستم فرماندار خود به شكايت آمده‌ايم : على به آنها فرمود :\r\n- در كار خود شتاب ، و در داورى عجله نكنيد ، شكايت خود را به خليفه عرضه داريد و او را در جريان امر يگذاريد ، چه امكان آن مىرود كه فرماندار مصر مطابق ميل خود و بىدستور از خليفه با شما رفتار كرده باشد . شما نزد خليفه رويد ، و گرفتارىهاى خود را بازگوئيد ، چنانچه عثمان بر او سخت گرفت و وى را از كار بر كنار كرد ، به هدف خود رسيده‌ايد . و چنانچه كارى نكرد و او را در عمل خود تثبيت و تأييد نمود ، آن وقت خود دانيد !\r\n\r\n\r\n","description":"","footnote":"\r\n( 1 ) تاريخ ابن اعثم 46 - 47 .\r\n","page_name":" 215 ","page_number":215},
  {"content":"\r\n\r\nمصريان از او تشكر كردند و او را دعاى خير گقتند و اضافه كردند :\r\n- حق همين است كه بيان داشتى ، ولى استدعا داريم كه همراه ما در مجلس خليفه حضور همرسانى ! على جواب داد :\r\n- احتياجى به وجود من نيست ، همين اندازه كه خود نزد او رويد و او را در جريان كار خود بگذاريد كافى است . مصريان گفتند :\r\n- گرچه موضوع همين است ولى با اين وصف مايليم كه تو هم حضور داشته شاهد بر ما وقع باشى ! على در پاسخ آنها گفت :\r\n- آنكه از من قويتر ، و به جميع خلايق مسلطتر ، و بر بندگان دلسوزتر است ، بر شما شاهد و ناظر خواهد بود .\r\nاشراف مصر به در خانهء عثمان رفتند و اجازهء ورود خواستند . چون بر عثمان وارد شدند ، خليفه مقدم آنان را گرامى داشت ، و آنان را در پهلوى خود جاى داد . آنگاه پرسيد :\r\n- براى چه آمده‌ايد ؟ و چه چيز شما را واداشته كه بدون اجازه شخص من و يا كارگزارم از مصر خارج شويد ؟ !\r\n- آمده‌ايم تا از تو ، و كارهايت گلايه و شكايت كنيم ، و از كارهائى كه از عاملت سر مىزند تظليم نمائيم ! .\r\nسپس ابن اعثم دلايلى را كه آن گروه عليه عبدالله به خليفه عرضه داشته‌اند ، و مطالبى كه بين آنها و عثمان رد و بدل شده است بيان مىكند .\r\n\r\nقيام مردم مدينه عليه عثمان\r\nكارهاى نارواى عثمان و اطرافيان و فرماندارش بالا گرفت و شكايت‌ها و اعتراض‌هاى مردم ستمديده به جائى نرسيد ، موج اعتراض و نارضائى از اطراف كشور پهناور اسلامى برخاست و سرانجام مدينه مركز حكومت را نيز تكان داد .\r\nبلاذرى اين حوادث را چنين تشريح مىكند : چون عثمان به خلافت نشست ، عده‌اى از اصحاب رسول خدا ( ص ) حكومت او را خوش نداشتند زيرا عثمان سخت فاميل دوست بود .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدر مدت دوازده‌سال خلافت خود ، عدهء بسيارى از خاندان بنىاميه را كه درك صحبت پيغمبر خدا را هم نكرده بودند ، ولايت و حكومت داد و آنان كارهائى را مرتكب شدند كه ابداً انتظار آن نمىرفت و بر اصحاب سخت گران آمد ، و منجر به اعتراض آنها گشت .\r\nولى عثمان همه را ناديده گرفت و هيچيك از عمال خود را توبيخ و سرزنش نكرد و از كار بر كنار ننمود . خليفه در دورهء شش سالهء آخر حكومت خود ، عموزادگان خويش را بر ساير مسلمانان مقدم داشتو با دادن حكومت و ولايت ، دستشان را در مال و جان مردم گشاده گردانيد !\r\nاز جمله عبدالله‌بن‌ابىسرح را حكومت مصر داده بود ، او سالها بر مصر حكو . مت كرد . و مردم آن سامان ، مكرر از ظلم و ستم وى به عثمان شكايت بردند و دادخواهى نمودند ، تا اينكه عثمان ناگزير نامه‌اى به عبدالله نوشت و او را بترسانيد ، ولى عبدالله گذشته از اينكه از رفتار زشت و سخت گيرىهاى بىحد خود دست برنداشت ، يكى از شاكيان را چندان زد كه هلاك شد « 1 » .\r\nچون محنت و سختى از حد گذشت ، و مسلمانان را از رفتار نارواى عثمان و اطرافيانش توانائى نماند ، آن عده از اصحاب رسول خدا كه در مدينه بودند ، نامه‌اى به برادران مسلمان خود در ساير شهرها نگاشتند ، و آنان را به جهاد عليه عثمان برانگيختند !\r\nطبرى متن آن نامه را چنين آورده است : « شما ! به عنوان جهاد در راه خداى بزرگ و تبليغ دين محمد از مدينه بيرون شده‌ايد و حال آنكه ، آنكس كه بر شما حكومت مىكند ، دين محمد را تباه كرد و از بين برده است بازگرديد و بشتابيد و در تحكيم اساس دين اسلام قيام كنيد » . . .\r\nو در روايت ابن‌اثير اين جمله در نامه آمده است « خليفهء شما ، دين محمد را تباه كرده است » .\r\nو در شرح ابن ابىالحديد اين جمله در پايان نامه اضافه شده « و او را از خلافت خلع كنيد » .\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 25 تا 26 .\r\n","page_name":" 217 ","page_number":217},
  {"content":"\r\n\r\nپس از هر طرف مردم ناراضى به او روى آوردند تا سرانجام وى را كشتند » « 1 »\r\nبلاذرى مىنويسد : « 2 » « در سال 34 هجرى عده‌اى از اصحاب رسول خدا به دوستان خود از ساير صحابه ، نامه‌اى نوشتند و در آن از روش عثمان ، و اينكه قوانين و سنت پيغمبر خدا را تغيير داده ، و ظلم و ستمى كه از طرف عمالش بر مردم مىرود شكايت كردند و تا آنجا كه توانستند از كارهاى خليفه انتقاد نمودند ، و خاطرنشان ساختند كه اگر مايل به جهاد در راه خدا هستيد به مدينه بشتابيد ! » .\r\nدر آن سال از اصحاب كسى پيدا نمىشد كه از عثمان دفاع كند ، و يا از او جانب‌دارى نمايد ، جز زيدبن‌ثابت « 3 » و ابواسيدانصارى و حسان‌بن‌ثابت « 4 »\r\n\r\n\r\n","description":"","footnote":"\r\n( 1 ) تاريخ طبرى 5 / 115 و ابن اثير 5 / 70 و شرح ابن بىالحديد 1 / 165 .\r\n( 2 ) به نساب الاشراف بلاذرى جلد 5 / 60 و تاريخ طبرى جلد 5 / 96 - 97 و ابن‌اثير جلد 3 / 63 و ابن ابىالحديد جلد 1 / 303 و ابن كثير جلد 7 / 168 و ابىالفداء جلد 1 / 168 مراجعه فرمائيد .\r\n( 3 ) زيدبن ثابت بن الضحاك انصارى مادرش نوار ، دختر مالك ، نخست نويسندهء رسول خدا بود ، و سپس با همين سمت به ابوبكر و عمر خدمت كرد ، چون عمر و عثمان در دوران حكومت خود به قصد مكه از مدينه خارج شدند ، او را بجانشينى خود تعيين نمودند ، زيد در زمان عثمان خازن بيت‌المال بود ، روزى عثمان بر او وارد شد و شنيد كه وهيب غلام زيد آواز ميخواند عثمان را صداى وهيب خوش آمد و ساليانه هزار درهم برايش مقرر فرمود ! ! زيد از هواداران سر سخت عثمان بود . در تاريخ مرگش اختلاف است و آن را از سال 42 تا 55 نوشته‌اند ، مروان بر جنازه‌اش نماز خواند ابواسيد ساعدى و كعب‌بن‌مالك نيز از اصحاب بوده‌اند كه اولى در جنگ بدر و ساير غزوات و دومى در تمام غزوات جز بدر و تبوك شركت جسته است . ابواسيد پيش از قتل عثمان نابينا شده بود و در تاريخ مرگش اختلاف است . به اسدالغابه و اصابه ، و استيعاب مراجعه فرمائيد .\r\n( 4 ) ابوعبدالرحمن ، حسان‌بن ثابت‌انصارى ، شاعر معروف از قبيله خزرج ، مادرش فريعه دختر خالد انصارى است . حسان كسى است كه رسول خدا در حقش فرمود : « خداوند حسان را مادام كه از رسول خدا پشتيبانى مىكند ، بروح‌القدس تأييد مينمايد . » حسان با بيانى شيوا و اشعارى نغز پيامبر خدا را ميستود ، و كفار قريش را به عناد و كفرشان ذم و هجو مىگفت . حسان مردى بسيار ترسو و بزدل بود ، در آن روز كه كفار روى به مدينه نهادند و مسلمانان بنا به پيشنهاد سلمان فارسى گرداگرد مدينه را خندق كندند ، رسول خدا ، حسان را در مصاحبت كودكان و زنان مسلمانان در يكى از قلاع مديه جاى داد تا از نظر دشمنان پوشيده و محفوظ بماند . در ميان بانوان ، صفيه دختر عبدالمطلب نيز وجود داشت و در گير و دار آن واقعه ، يكى از يهوديان به ديوار قلع . پناهگاه بانوان نزديك شد و بتجسس پرداخت .\r\nصفيه روى به حسان كرد و گفت : او را مهلت نده كه به پناهگاه ما مطلع شود . رسول خدا خاطر خود از ما مشغول داشته و به پيكار با دشمنان پرداخته است برو و اين مرد يهودى را بكش ! حسان در پاسخ گفت :\r\n- اى دختر عبدالمطلب ! تو خوب ميدانى كه من مرد چنين ميدانى نيستم و عرضهء آن را ندارم ! ! صفيه چون اين سخن را شنيد ، خود عمودى برگرفت و از قلعه خارج شد و بجان مرد يهودى افتاد و او را بضرب عمود از پاى درآورد . آنگاه فاتح و پيروز بقلعه بازگشت و بحسان گفت :\r\n- اكنون برو و لباس از تن او برگير ! حسان كه گوئى مىترسيد تا مبادا ناگهان مورد هجوم ياران يهودى مقتول قرار گيرد در پاسخ گفت :\r\n- اى دختر عبدالمطلب ! مرا به لباس او نيازى نيست ! ! .\r\nحسان به علت همين بزدلى و جبن ، در هيچيك از غزوات رسول خدا شركت نكرد و از اين سعادت محروم ماند . رسول خدا ، شيرين خواهر ماريه را به حسان بخشيد . و از او عبدالرحمن تولد يافت - اين عبدالرحمن پسرخاله ابراهيم فرزند رسول خداست ، حسان چون پدر وجد ، و پدر جدش عمرى طولانى يافت و در سال 40 يا 50 و يا 54 هجرى در حالى كه يكصد و بيست سال از عمرش مىگذشت ديده از جهان فرو بست ، به اسدالغابه جلد 2 / 4 - 7 و استيعاب و اصابه مراجعه فرمائيد .\r\n","page_name":" 218 ","page_number":218},
  {"content":"\r\n\r\nو كعب‌بن مالك « 1 »\r\nمهاجرين و ديگران پيرامون على جمع شدند و از او تقاضا كردند كه با\r\n\r\n\r\n","description":"","footnote":"\r\n( 1 ) كعب‌بن‌مالك انصارى ، از قبيلهء خزرج و كنيه‌اش ابوعبدالله و يا ابوعبدالرحمن ، و مادرش ليلى دختر زيدبن‌ثعلبهء خزرجى انصارى بوده است .\r\nكعب در شب عقبه در مكه به خدمت پيامبر خدا رسيد و دست آنحضرت را به بيعت فشار داد . كعب در عموم غزوات رسول خدا شركت جست ، جز بدر و تبوك ، و هم جزء آن سه نفرى بوده است كه پس از تخلف از شركت در جنگ پشيمان شده توبه نمودند و در قبول توبهء ايشان آيه نازل گرديد .\r\nكعب از شعراى درگاه پيغمبر بشمار ميرفت و او حسان‌بن‌ثابت كه پيش از اين معرفى كرده‌ايم در مذمت قريش و كفار همكارى نزديك داشت . حسان به بدگوئى از نسب قريش ميپرداخت ، و كعب آنان را از ضرب شمشير و دلاورى سربازان اسلام ميترسانيد .\r\nعثمان جانب اين دو شاعر را گرامى داشت و آن دو را به خود نزديك داشت . و از بيت‌المال مسلمانان به آن دو بخششها ميكرد و اموال مسلمين را بى سببى به ايشان ارزانى ميداشت ، حسان و كعب نيز جزء سرباختگان و فدائيان او درآمدند تا جائى كه يه ( عثمانى ) معروف و مشهور گرديدند .\r\nبه اسدالغابه جلد 4 / 247 و استيعاب و اصابه و طبقات ابن‌سعد مراجعه فرمائيد .\r\n","page_name":" 219 ","page_number":219},
  {"content":"\r\n\r\nعثمان گفتگو كند و او را پند داده ارشاد نمايد . على نزد عثمان رفت و به او چنين گفت :\r\n- مردم به من مراجعه كرده دربارهء تو و كارهايت سخن‌ها گفته‌اند . به خدا سوگند كه نمىدانم به تو چه بگويم . چيزى بر تو مجهول نيست تا آن را به تو بياموزم ، و به هيچ راهنمائى نيازى ندارى . آنچه ما مىدانيم ، تو نيز ميدانى و به چيزى از تو پيشى نجسته‌ايم تا ترا از آن بياگاهانيم .\r\nصحبت رسول خدا ( ص ) را درك كرده‌اى ، و از ديدنى و شنيدنىهايش ، چون ما بهره برده‌اى . فرزند ابوقحافه و خطاب ، از تو به انجام كار نيك شايسته‌تر نبودند . چه ، تو به علت بستگى و خويشى به رسول خدا ( ص ) نزديكترى .\r\nتو ! روزى افتخار دامادى او را داشته‌اى ! . پس به خود آى و بر جان خويشتن بترس . تو چنان كوركورانه پيش مىروى كه بينا كردنت بسى مشكل است ، و چنان به چاه جهالت و نادانى فرو رفته‌اى كه بيرون آوردنت ناشدنى است .\r\nعثمان جواب داد :\r\n- بخداى سوگند ! اگر تو بجاى من بودى ، ترا سرزنش و ملامت نمىكردم ، و چون به خويشانت مىپرداختى ، و صلهء رحم بجاى ميآوردى ؛ و درماندگانشان را پناه ميدادى ، و هم آنها كه ، عمر حكومت داده بود بكارشان مىگماشتى بر تو خرده\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nنمىگرفتم و به سرزنشت نمىپرداختم !\r\nآخر ، ترا بخداى سوگند ! مگر مغيره‌بن‌شعبه را به هيچ روى شايستگى نداشت ، عمر حكومت نداده بود ؟ !\r\n- چرا درست است .\r\n- پس چرا اكنون كه خويش و بستهء خود ، فرزند عامر را به فرماندارى تعيين كرده‌ام مرا ملامت مىكنى ؟ !\r\n- لازم است كه به تو بگويم كه چون عمر كسى را حكومت مىداد كاملا بر او مسلط بود و قبلا او را زير پاى خود لگدمال مىكرد . و چون از او گزارشى بر خلاف مىرسيد ، بر او سخت مىگرفت و احضارش مىكرد ، و در اين قسمت نهايت شدت عمل و سختى از خود نشان مىداد ؛ ولى تو اين كار را نكردى ، بلكه در مقابل خويشانت از خود ضعف نفس و مدارا و ملايمت نشان مىدهى .\r\n- آخر ، اينها تنها فاميل و خويش من كه نيستند ، با تو هم بستگى و خويشى دارند ( گفتيم كه بنى اميه و بنى هاشم پسرعمو بودند ) .\r\n- آرى ، به جان خودم آنها از نظر فاميلى بسيار به من نزديكند ، ولى آنها را از فضيلت و تقوى بهره‌اى نيست ، و ديگران را نزد من بر آنان مزيت و رجحان است .\r\n- آيا عمر ، معاويه را حكومت نداده بود ؟ !\r\n- معاويه به تمام وجود از عمر مىترسيد و مطيع و فرمانبردار او بود ؛ حتى از يرفا - غلام عمر - بيشتر از خود عمر مىترسيد . ولى او هم اكنون خودسرانه و بىاعتناء به تو ، كارها را به دست گرفته و اسب مراد خود را مىراند و بىاطلاع تو ، هر كارى را كه بخواهد انجام مىدهد و به مردم مىگويد : دستور عثمان چنين است : اين نابسامانىها را مردم به تو گزارش مىدهند ولى تو از خود جنبشى نشان نمىدهى و اقدامى نمىكنى « 1 » . آنگاه برخاست و از نزد عثمان بيرون شد .\r\n\r\n\r\n","description":"","footnote":"\r\n( 1 ) توجه خوانندهء عزيز را به گفتگوى على و عثمان ، دو تن از سران صحابه رسول خدا ( ص ) و سبقت گرفتگان در قبول اسلام جلب مىكنيم . و مخصوصاً دلايل عثمان خليفه مسلمين را در رد اعتراضات على خاطر نشان مىسازيم ، آنجا كه سخن از ناشايستگى مغيره ، فرزند شعبه به ميان مىآورد و مىگويند چون فرزند ناشايسته‌اى مانند مغيره را عمر حكومت داده بود بنابراين مانعى ندارد كه من نيز شخص ناشايسته و معلوم‌الحالى چون فرزند عامر كه هم خودم ، و هم ديگران او را به بدى مىشناسيم به حكومت بر جان و مال مردم بگمارم . و يا خود را تبرئه مىكند كه مىگويدمن صله رحم به جا آورده خويشان و بستگانم را به كار گمارده و معاويه و امثال او را حكومت داده‌ام در حالى كه كاملا مىدانم كه آنها بيت‌المال ملت را غارت و از ستم و تعدى بجان و مال مردم روى گردان نيستند . ( سردارنيا )\r\n","page_name":" 221 ","page_number":221},
  {"content":"\r\n\r\nعثمان پس از رفتن على به مسجد آمد و از منبر بالا رفت ، و در ضمن سخن گفت : « هر چيزى را آفتى است ، و به هر كارى نقصى ! آفت اين امت ، و نقص اين نعمت پيرايه بندان ، و خردگيرانى هستند كه به ظاهر آنچه را كه شما مىپسنديد ، از خود نمايش مىدهند ، و در پنهان كارهائى را كه شما دوست نداريد ، مرتكب مىگردند ! !\r\nچون شتر مرغ بدنبال هر صدائى مىروند ، و دور دست‌ترين آبشخور را دوست‌تر دارند .\r\nبخداى سوگند كه شما مردم ، به همان چيزها كه در عهد عمر بدان گردن نهاده بوديد اكنون به من خرده مىگيريد و روى بر مىتابيد ! در حالى كه عمر شما را لگدمال مىكرد ، و با دست بر سرتان مىكوبيد و با زبان تند خويش ريشهء شما را از بن برمىكند ! شما هم از ترس جان به زشت و زيباى او سر فرود مىآورديد و فرمانبردار و مطيع او بوديد .\r\nاما من كه با شما نرم و ملايمم ، و دست و زبان خود را از شما كوتاه داشته‌ام ، بر من درشتى مىكنيد و عصيان مىنمائيد .\r\nدر اين موقع مروان خواست تا سخنى گويد ، ولى عثمان گفت : خاموش باش « 1 »\r\n\r\nمروان حكم\r\nچون پس از اين سخن از مروان بيشتر به ميان خواهد آمد ، بد نيست اين شخصيت سرشناس را كه بعدها در سلسلهء بنىاميه به سلطنت نيز رسيده است\r\n\r\n\r\n","description":"","footnote":"\r\n( 1 ) بلاذرى 5 / 60 و تارخ طبرى 5 / 96 تا 97 ابن اثير 3 / 63 و ابن‌ابىالحديد 1 / 303 و ابن‌كثير 7 / 168 و ابوالفداء 1 / 168 .\r\n","page_name":" 222 ","page_number":222},
  {"content":"\r\n\r\nبشناسيم .\r\nمروان همان فرزند حكم‌بن‌ابىالعاص است كه او را در فصل « وليد و فرماندارى كوفه » معرفى كرده‌ايم . كنيهء مروان ابوعبدالملك مىباشد . مروان از طرفى پسر عموى عثمان ، و از طرف ديگر داماد او است !\r\nمروان پيش از فتح مكه به دنيا آمد و در آن هنگام كه به همراهى پدر بنا بفرمان رسول خدا ( ص ) به تبعيدگاه طائف اعزام گرديد ، كودكى بيش نبوده است . او با پدر و برادران خود تا زمان خلافت عثمان در تبعيد بسر مىبرد ولى چون عثمان بخلافت رسيد ، آنان را به مدينه بازگردانيد ! ! و مروان را به خود نزديك ساخت و كتابت ديوان خود را در عهدهء او گذارد !\r\nوجود مروان ، و نفوذى كه در خليفه داشت ، عامل اصلى بدبختى عثمان و رنجش مردم و بالاخره قيام مسلمين عليه او گرديد . در آن هنگام كه مهاجمين ، عثمان را به محاصره گرفته بودند ، مروان با شورشيان بجاى مدارا به پيكار برخاست و در زد و خوردى كه با آنها كرد به گردنش ضربتى وارد شد كه يكى از پىهاى گردنش را قطع كرد و تا آخر عمر در اثر آن با گردن كج باقى ماند و مردم به تمسخر به او «\r\nخيط باطل\r\n» لقب دادند .\r\nبرادرش عبدالرحمن در حق همسر مروان چنين سروده است :\r\n فوالله ما ادري و اني لسائل * حليلة مضروب القفا كيف تصنع\r\nلحا الله قوماً امرّوا خيط باطل * علي الناس يعطي ما يشاء و يمنع \r\nعلى روزى به مروان نظر كرد و گفت :\r\n« واى بر تو ! و واى بر امت محمد ( ص ) از دست تو و فرزندان تو ! » .\r\nمروان در جنگ جمل در سپاه عايشه ، و عله على شركت كرد . و چون معاويه به سلطنت رسيد او را فرماندار مدينه و مكه و طائف كرد اما در سال 48 هجرى او را از اين سمت معزول و سعيدبن‌ابىالعاص را بجايش تعيين نمود .\r\nهنگامى كه معاويه بن يزيد بن معاويه در شام درگذشت و كسى را بجانشينى خود تعيين ننمود ، جمعى از مردم شام با مروان بيعت كردند ، و ضحاك‌بن‌قيس‌فهرى و يارانش نيز در شام در بيعت عبدالله‌بن‌زبير درآمدند . در نتيجه بين مروان و ضحاك\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدر « مرج راهط دمشق » جنگ درگرفت و سرانجام ضحاك كشته شد ، و شام و مصر به تصرف مروان درآمد و براى تسلط كامل بر اوضاع همسر يزيدبن‌معاويه ، و مادر خالد را به عقد خود درآورد .\r\nروزى مروان بر خالد خشم گرفت و به او (\r\nيا ابن رطبة الاست « 1 »\r\n) خطاب كرد ، خالد به مروان گفت : تو مؤتمن خائن هستى ! و شكايت به مادر خود برد و موضوع را با او در ميان نهاد . مادر خالد كه از اين توهين مروان نسبت به خود سخت خشمگين شده بود به فرزند خود گفت :\r\nاين سخن نزد خود نگاهدار و مخصوصاً مروان نفهمد كه اين موضوع را به من گزارش داده‌اى :\r\nپس در اجراى تنبهى كه براى مروان در نظر گرفته بود ، با كنيزكان خود خلوت كرد و ايشان را از نقشهء خود بياگاهانيد و آنان را با خود همداستان كرد و به انتظار بنشست . پس در آن هنگام كه مروان از در درآمد و بر مادر خالد وارد شد ، مادر خالد و كنيزكانش در وى آويختند و كوشيدند تا او را بر زمين زنند ، مادر خالد خود بالشى برداشت و بر دهان مروان نهاد و بر روى آن بنشست و آنقدر درنگ كرد تا مروان جان داد .\r\nتاريخ نويسان نوشته‌اند كه مروان از جمله مردان معدودى است كه بدست زنان از پاى در آمده است « 2 » .\r\nاخلاق ، و طرز فكر ، و پايهء معتقدات مروان در صفحات آيندهء همين كتاب خواهد آمئ و قضاوت دربارهء چنين شخصيتى را بعهدهء خوانندگان خود ميگذاريم .\r\n\r\n\r\n","description":"","footnote":"\r\n( 1 ) دشنامى است زشت و دور از ادب .\r\n( 2 ) براى ترجمهء مروان به اسدالغابه ( 4 / 384 - 389 ) و استيعاب ، و اصابه مراجعه فرمائيد .\r\n","page_name":" 224 ","page_number":224},
  {"content":"\r\n\r\n\r\nدادخواهان به مدينه روى مىآورند\r\nالا ترون الى عثمان يخادعنى عن دينى و يرشونى عليه :\r\n« آيا نمىبينيد كه عثمان با دادن رشوه به من در مقام فريب و گمراه ساختن منست ؟ »\r\nمحمد فرزند ابوحذيفه\r\nبلاذرى مىنويسد : « يك سال پيش از كشته شدن عثمان ، جمعى از اهالى شهرهاى كوفه و بصره و مصر ، در مسجدالحرام اجتماعى تشكيل دادند و به مشورت پرداختند .\r\nرياست كوفيان را كعب‌بن‌عبده‌النهدى ، و بصريان را المثنى بن مخرمه العبدى ، و مصريان را كنانه‌بن بشربنعتاب در عهده داشتند . اينان خلافكاريهاى عثمان را تشريح كردند و تغيير و تبديل‌هائى را كه روا داشته است و پيمانى كه بشهادت خداى بسته و زير پا گذاشته در ميان نهادند ، و در آخر تصميم گرفتند كه بر خلافكاريهاى عثمان خاموش ننشينند پس قرار گذاشتند كه هر يك به شهر و زادگاه خود بازگردند ، و بعنوان سخنگو و پيامبر اين اجتماع نتيجهء مذاكراتشان را به گوش مردم برسانند ، و آنهايى را كه هم فكر و هم عقيدهء خود مىدانند در جريان ما وقع بگذارند ، و سال ديگر ، بر در خانهء عثمان گرد آيند ، و او را از كارهايش ملامت و سرزنش كنند .\r\nچنانچه عثمان متنبه گرديد ، و دست از كارهاى نارواى خود برداشت ، كه به هدف خود رسيده‌اند و الا تصميمى قاطع در حق وى اتخاذ نمايند . آن جمع\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمطابق اين تصميم عمل كردند « 1 » .\r\nچون اهالى مصر ، جوش و خروش بيشترى از ساير شهرها از خود نشان مىدادند ، عثمان براى فرو نشانيدن آتش التهاب و شرارهء انقلاب آنها ، مبلغى معادل سى هزار درهم ، و بار شترى از جامه و لباس براى محمدبن‌ابوحذيفه فرستاد تا بدين وسيله رهبر انقلاب مصريان را خاموش كند .\r\nفرزند ابوحذيفه مقرر داشت ، تا همهء آنها را در مسجد ، و در معرض تماشاى مردم گذاشتند ! آن‌گاه مسلمانان را مخاطب ساخته چنين گفت : اى مسلمانان ! آيا نمىبينيدكه عثمان چگونه قصد فريب دادن مرا دارد ، و مىخواهد در مقابل رشوهءاى كه به من مىدهد دينم را به باد دهم ؟ !\r\nعمل عثمان ، و عكس‌العمل فرزند ابوحذيفه ، كينهء خليفه را در قلوب مصريان دو چندان كرد و آنان را به عيب‌جوئى از وى برانگيخت و باعث آن شد ، كه مصريان بيشتر به محمدبن‌ابوحذيفه روى آورند و او را بر خود پيشوا و رهبر ساختند . « 2 »\r\nپول‌هائى كه عثمان در اين راه مصرف كرد ، بالاخره نتوانست مصريان را بنا به وعده كه در مسجدالحرام داده بودند ، از عزيمت به مدينه باز دارد ؛ بلكه آنها در رأس موعد معين بهمراهى فرزند ابوبكر از مصر خارج شدند و به مدينه روى نهادند .\r\nمحمدبن‌ابىبكر در معيت مصريان به مدينه عازم گرديد و فرزند ابوحذيفه در مصر باقى ماند ، از طرفى عبدالرحمن بن عديس بلوى « 3 » به همراه پانصد تن مصرى در ماه رجب به قصد مدينه مصر را ترك گفت ، و چنان انتشار دادند كه قصد اداى عمره دارند !\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 59 . - +\r\n( 2 ) تاريخ طبرى 5 / 114 و 115 و بلاذرى 5 / 51 .\r\n( 3 ) عبدالرحمن بن عديس‌بلوى جزء اشخاصى است كه در بيعت حديبيه با پيغمبر اسلام - بيعت رضوان - شركت جسته ، و در فتح مصر حضور داشته و از همانجا به همراهى مصريان عليه عثمان قيام كرده است . معاويه او را در فلسطين زندانى ساخت و چون از زندان گريخت در سال 36 به كشتنش فرمان داد به اصابه 4 / 171 مراجعه فرمائيد .\r\n","page_name":" 226 ","page_number":226},
  {"content":"\r\n\r\nعبدالله بن سعدا بىسرح فرماندار مصر ، چون از ما وقع خبر يافت قاصدى تندرو ، به مدينه فرستاد ، و به خليفه گزارش داد كه فرزند عديس‌بلوى ، و يارانش به قصد تو ، به مدينه روى نهاده‌اند و فرزند ابوحذيفه ، آن‌ها را « تا عجرود » بدرقه كرده ، و چنين شايع ساخته است كه آنان به قصد عمره و به مكه عزيمت كرده‌اند ! در حالى كه در خلوت به ياران و اطرافيان خود اعلام داشته است كه آنان به عنوان قيام و برخورد با عثمان به مدينه حركت كرده‌اند ، تا او را عزل و يا از ميان بردارند .\r\nپيك عبدالله ، مسافت بين مصر و مدينه را ظرف يازده شب طى كرد ، و پيام حاكم بجاى آورد ، از طرفى مصريان بدون توقف به مدينه روى نهادند . تا خود را به « ذوخشب » نزديكىهاى مدينه رسانيدند ، و آنجا را منزلگاه خود قرار دادند .\r\nبنا بروايت ديگر :\r\nعبدالله با كسب اجازهء قبلى از مقام خلافت و تبادل نظر با عثمان ، بر اثر مصريان از مقر حكومت خود خارج شد و چون به « ايله » رسيد به وى اطلاع داده شد كه مصريان در مدينه عثمان را به محاصره گرفته‌اند ، و محمدبن‌ابوحذيفه در غياب او در مصر قيام كرده است پس صلاح خود را در بازگشت ديد تا مگر حكومت خود را حفظ كند .\r\nاز طرفى چون محمد از پيشرفت كار مصريان در مدينه و به محاصره كشيدنعثمان خبر يافت ، از غيبت عبدالله نيز استفاده كرد و با جماعتى كه زير فرمان داشت ، قيام نمود و به سادگى بر مصر دست يافت ، و مردم هم فرمان او را گردن نهادند و از دل و جان حكومت او را پذيرفتند .\r\nدر همين احوال ، چون عبدالله به مصر رسيد ، فرزند ابوحذيفه از ورودش جلوگيرى كرد ، او نيز كه خود را در مقابل عمل انجام شده‌اى مىديد ، ناچار از حكومت مصر چشم پوشيد و يكسر به فلسطين رفت و تا كشته شدن عثمان در آن جا باقى ماند .\r\nطبرى از قول زبير چنين مىنويسد : « 1 » مصريان از سقيا و يا ذو خشب نامه‌اى\r\n\r\n\r\n","description":"","footnote":"\r\n( 1 ) تاريخ طبرى 5 / 111 تا 112 و بلاذرى 5 / 64 تا 65 ابن اثير 3 / 68 و شرح نهج‌البلاغه 1 / 162 تا 164 ابن كثير 7 / 172 ابن خلدون 2 / 396 تا 397 و ابن اعثم . 147 - 152\r\n","page_name":" 227 ","page_number":227},
  {"content":"\r\n\r\nبه عثمان نوشتند ، و يك تن از آنان را به خليفه رسانيد ولى عثمان پاسخى به آن نامه نداد ، و امر فرمود تا فرستاده مصريان را به خفت از خانهء وى براندند . مصريانى كه به عثمان روى نهاده بودند ، بالغ بر ششصد تن بودند ، و به چهار دسته تقسيم مىشدند كه بر هر دسته فرماندهى تعيين شده بود و متفقاً فرماندهى كل را در عهدهء عمروبن‌بديل ( كه از اصحاب رسول خددا بود ) و عبدالرحمن بن عديس نهاده بودند .\r\nمتن نامه مصريان را به عثمان چنين نوشته‌اند :\r\nبسم الله الرحمن الرحيم\r\nاما بعد ، اين را بدان كه :\r\nان الله لا يغير ما بقوم حتي يغيروا ما و ما بانفسهم :\r\nپس خداى را فرا چشم تو مىداريم ، و تو را از خشم و غضب او بيم مىدهيم .\r\nخداوند ترا دنيا ارزانى داشته است ، پس آخرتت را از\r\nدست مده ، زيرا نبايد بهرهء خويش را در آخرت ناديده بگيرى و آن را دستخوش فراموشى سازى .\r\nاين را بدان كه ما تنها در راه رضاى خدا خشمگين شويم و هم در راه او خشنود مىگرديم ، و اكنون كه در راه خدا قيام كرده‌ايم ، شمشيرهاى آختهء خود را از گردن بازنگيريم و آرام ننشينيم ، تا مگر تو ، آشكارا از اعمال گذشته‌ات توبه كنى ، و وضع خود را در برابر ما روشن نمائى .\r\nما بدينوسيله سخنان و پيشنهادهاى خود را به سمع تو\r\nرسانديم ، و در برابر تو ، خداى يار و پشتيبان ماست ! »\r\nوالسلام\r\n\r\nعثمان با شورشيان پيمان مىبندد\r\nبلاذرى مىنويسد : « 1 » مغيره بن شعبه ، از عثمان خواست تا اجازه دهد با\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 111 تا 112 .\r\n","page_name":" 228 ","page_number":228},
  {"content":"\r\n\r\nمصريان تماس بگيرد و از خواستهء آنان جويا شود . خليفه وى را اجازه داد . مغيره چون به اردوگاه مصريان نزديك شد ، آنان فرياد برآوردند :\r\nاى كور يك چشم برگرد ! اى بىحيا برگرد ! اى تبه‌كار برگرد ! . ناچار مغيره بازگشت .\r\nعثمان عمرو عاص را احضار كرد و گفت :\r\nبا اين گروه ملاقات كن و آنان را به كتاب خدا بخوان كه خواسته‌هاى آنان را بر آورده خواهيم خواست .\r\nچون عمرو به نزديك مصريان رسيد ، به آنان سلام كرد . در پاسخ او گفتند :\r\nخدا سلامتى را از تو برگيراد ، اى دشمن خدا برگرد ! اى فرزند نابغه برگرد ! تو نه خود نزد ما امينى و نه به امان تو مىتوان اعتماد كرد .\r\nعبدالله‌بن‌عمرو ، و جمعى از حاضران به عثمان گفتند :\r\nتنها شخصيتى كه بتواند اين مهم را انجام دهد علىبن‌ابيطالب ( ع ) است . على ( ص ) چون حاضر شد ، عثمان به او گفت :\r\n- اى ابوالحسن ! با اين جماعت تماس بگير ، و آنها را به كتاب خدا و سنت پيغمبرش دعوت كن ! على پاسخ داد :\r\n- اين مأموريت را به اين شرط مىپذيرم كه با من عهد و پيمان ببندى و خداى را بر آن گواه گيرى كه هر چه را من از جانب تو به آنان وعده بدهم وفا نمائى ! عثمان گفت :\r\n- قبول دارم .\r\nعلى پيمان و عهدى محكم و متكى به سوگند و شهادت پروردگار كه قويترين از آن ممكن نبود از عثمان گرفت آنگاه خارج شد و روى به جمعيت نهاد . چون با آنان روبرو شد ، مصريان بانگ برداشتند : برگرد ! على در پاسخ گفت :\r\n- خير ، پيش مىآيم و عمل به كتاب خدا و برآوردن خواسته‌هاى شما را به شما وعده مىدهم .\r\nپس آنچه را كه ميان او و عثمان رفته بود با آنها در ميان نهاد ، و ايشان را به وفاى عهد عثمان نويد داد . مصريان گفتند :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n- آيا تو بر او ضامن هستى ! ؟ :\r\n- آرى !\r\n- حال كه چنين است ما هم موافقيم !\r\nآنگاه عده‌اى از سرشناسان و بزرگان مصر ، به همراهى على به مدينه وارد شدندو به خانهء عثمان رفتند ، آنان سخنان خود گفتند و خليفه را به كردارش سرزنش نمودند ، عثمان هيچ يك از آن ايرادها ر رد نكرد و همه را تصديق نمود و رفع آنها را متعهد گرديد . نمايندگان مصريان گفتند اين را بنويس و به ما بده تا اطمينان ما بيشتر گردد ، عثمان پذيرفت و به خط خويش پيمانى چنين نوشت :\r\nبسم الله الرحمن الرحيم\r\nاين پيمانى است كه بنده خدا عثمان اميرالمؤمنين براى آن\r\nدسته از مؤمنين و مسلمانانى كه از وى رنجيده‌اند مىنويسد عثمان تعهد مىكند :\r\nاز اين پس مطابق كتاب خدا و سنت پيغمبر رفتاركنم\r\nحقوق كسانى را كه بريده‌ايم ، بار ديگر برقرار سازم\r\nآنان كه از خشم من بيمناكند ، امان داده آزاديشان را تأمين كنم\r\nتبعيد شدگان را به خانواده‌هايشان باز گردانم\r\nسپاهيان و جنگجويان را مدتى دراز در مزرها نگه‌ندارم\r\nغنائم جنگى را بىهيچ ملاحظه و استثنائى بين سپاهيان\r\nتقسيم كنم\r\nعلىابن‌ابيطالب نيز از جانب عثمان در مقابل مؤمنين و\r\nمسلمانان ضامن اجراى تمامى اين تعهدات است .\r\nاشخاص زير ، صحت تعهدات فوق را گواهى مىنمايند :\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n1 ) زبيرابن‌العوام .\r\n2 ) طلحه‌بن عبيدالله\r\n3 ) سعدبن مالك ابىوقاص\r\n4 ) عبدالله‌بن‌عمر .\r\n5 ) زيدبن‌ثابت . 6 ) سهيل‌بن‌عمر .\r\n7 ) ابوايوب خالدبن‌زيد .\r\n8 ) سهيل بن‌حنيف .\r\nتاريخ نگارش ذىقعدهء 35 هجرى\r\nپس هر دسته برگى از اين پيمان نامه را گرفته بازگشتند .\r\n\r\nفرزند ابوبكر و فرماندارى مصر\r\nاز گفته بلاذرى و ديگران چنين برمىآيد كه عثمان به غير از پيمان نامه بالا ، نامه ديگرى به مصريان داد و در آن عبدالله‌سرح را از حكومت مصر بر كنار ، و محمدبن‌ابوبكر را به فرماندهى آنجا تعيين كرده است .\r\nبلاذرى چنين مىنويسد : طلحه پسر عموى عايشه برخاست و با عثمان بدرشتى سخن گفت . عايشه نيز به عثمان پيام فرستاد كه حق مصريان را با عزل عبدالله از حكومت مصر بده در اين هنگام على وارد شد و از جانب مصريان چنين گفت : اى مردم از تو مىخواهند كه عبدالله را از حكومت بر كنار كنى و شخص ديگرى را بجاى وى بگمارى .\r\nهمچنين آنها عبدالله را متهم مىكنند كه خون مظلومى از آنان را به گردن دارد . او را از كار بر كنار كن ، و در ميانشان بداورى بنشين و چنانچه اين اتهام درست باشد و عبدالله مرتكب چنان قتلى شده باشد ، قانون خدا را درباره‌اش جارى كن و حق اينان را از وى بستان .\r\nعثمان خطاب به مصريان گفت : شما خود يك نفر را بحكومت مصر انتخاب كنيد تا فرمانش را بنويسم : جمعى از مصريان فرزند ابوبكر ، محمد را به ايماء و اشاره به يكديگر پيشنهاد كردند و سرانجام گفتند : محمد فرزند ابوبكر را بحكومت مصر بگمار و فرمانش را بنويس « 1 »\r\nعثمان پيشنهاد مصريان را پذيرفت و فرمان حكومت مصر را بنام محمدبن\r\n\r\n\r\n","description":"","footnote":"\r\n( 1 ) ظن قوى ميرود كه در انتخاب فرزند ابوبكر به فرماندارى مصر دستور و فعاليت ام‌المؤمنين خواهر محمد ، و طلحه پسر عموى او و ديگر سران بنىتيم بىاثر نبوده است .\r\n","page_name":" 231 ","page_number":231},
  {"content":"\r\n\r\nابىبكر صادر كرد و گروهى از مهاجر و انصار را مأموريت داد تا ناظر به اين فرمان در تغيير پست فرماندارى مصر بين محمد و عبدالله‌سرح باشند و از طرفى در دادخواهى مصريان از عبدالله سرح رسيدگى نمايند و نتيجه تحقيقات خود را در اين مورد به عثمان گزارش دهند .\r\nبه اين ترتيب طرفين در كمال صلح و آشتى از يكديگر جدا شدند ، و مصريان با دلى سرشار از سرور و شادى از مدينه بازگشتند و روى به مصر نهادند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nعلى از حمايت عثمان كناره مىگيرد\r\nوايم الله انى لاراه سيوردك ثم لايصدرك .\r\n« عثمان ! به خدا سوگند يقين دارم كه مروان ترا به هلاكت خواهد انداخت سپس نمىتواند تو را نجات دهد . »\r\nامام على\r\n\r\nتوبه سياسى عثمان !\r\nپس از اينكه به همت و پايمردى امام على بين مصريان و عثمان صلح و آشتى برقرار شد و عثمان پيمان‌نامه نوشت و خواستهء آنان را متعهد شد كه بر آورده سازد و ايشان با دستى پر و دلى خشنود محضر او را ترك گفتند ، امام به عثمان فرمود :\r\nبرخيز و با مردم سخن بگوى و آنان را از انديشه و عقيده خود آگاه گردان و خداى را نيز بازگشت و توبه قلبى خود گواه گير ، چه ، اوضاع و احوال اكثر شهرهاى اسلام متشنج است و همه‌جا سخن از تو و رفتارت بر سر زبانهاست و بيم آن مىرود كه اين بار كوفيان بر تو بشورند و آنگاه به من بگوئى : على برو و با آنها سخن بگو : كه در آن سروت مرا ياراى چنان كارى نخواهد بود ، و ايشان هيچ عذر و بهانه‌اى از من نخواهد شنود . و يا شود كه بصريان عليه تو قيام كنند و به مخالفت برخيزند و در آن حال به من فرمان دهى كه على برو و با آنها مذاكره كن ، و چون من از انجام چنان مأموريتى سرباز زنم ، تو مرا قاطع رحم خود بشمارى و حق ترا دست كم گرفته بينگارى .\r\nعثمان برخاست و به مسجد آمد و خطبه خواند ، و از گذشته اظهار ندامت و\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nتوبه كرد و در ضمن سخن چنين گفت : « اى مردم ! بخداى سوگند ، آنچه را كه بر من خرده‌گيرى كرديد ، همه را مىدانستم ، و آنچه را كه من در گذشته انجام داده‌ام ، همه از روى علم و دانائى من بوده ، و نادانسته به كارى دست نيالوده‌ام ! ليكن در اين ميان هواى نفس و خواهش‌هاى درو نيم مرا سخت فريب داد و حقايق را وارونه به من نشان داد و سرانجام مرا گمراه نمود و از جادهء حق و حقيقت پاك بگردانيد !\r\nخود از پيغمبر خدا ( ص ) شنيدم كه فرمود : هركس كه دچار لغزشى گردد بايد توبه كند ، و هر كه گناهى مرتكب شود ، بايد توبه نمايد و بيش از اين خود را در گمراهى سرگردان نسازد . و اگر به ظلم و ستم ادامه دهد ، از آن دسته اشخاصى محسوب گردد كه از جادهء حق و حقيقت به كلى منحرف گشته‌اند .\r\nمن نخستين كسى هستم كه از اين فرمان پند گرفته‌ام ، اكنون از آنچه مرتكب گرديده‌ام از خداى بزرگ آمرزش مىطلبم و به او روى مىآورم ، و چون منى شايسته است كه از گناه دست شسته و در مقام توبه و استغفار برآيد .\r\nاكنون چون از منبر فرود آمدم ، سران و اشراف شما بر من درآيند ، و پيشنهادهاى خود را با من در ميان بگذارند .\r\nبخداى سوگند ، اگر خواسته حق چنين باشد كه بنده‌اى زر خريد شوم ، به نيكوترين وجهى روش بندگان در پيش خواهم گرفت ، و چون آنان ذليل و خوار خواهم شد . روش چنان بنده‌اى را پيش مىگيرم كه چون فروخته شد بردبار و شكيبا است ، و چنانچه آزاد گشت سپاسگزار و شاكر است . و هيچ راهى نيست كه بخداى منتهى نگردد و بازگشت همهء امور به او است .\r\nبرگزيدگان شما از نزديك شدن به من روى گردان نباشند ، و بدانند اگر فىالمثل دست راستم به فرمان آنان نباشد ، دست چپم فرمانبردار ايشان خواهد بود .\r\nمردم را از حالت و سخنان عثمان دل بسوخت ، و حتى جمعى از آنان بگريه افتادند و بر بيچارگى و درماندگى و توبهء او متأثر شدند . و در اين حالت سعيدبن‌زيد به عثمان گفت : اى اميرالمؤمنين ! هيچكس چون خودت به تو دلسوزتر نيست . زنهار بر خويشتن بينديش و به آنچه وعده داده‌اى عمل كن .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nكارشكنى مروان\r\nعثمان چون از منبر به زير آمد و به خانهء خويش وارد شد ، مروان و سعيد ، و جمعى از بنىاميه را آنجا نشسته ديد . اين عده هنگام خطبه عثمان در مسجد حضور نداشتند .\r\nچون عثمان نشست ، مروان روى به او كرد و گفت :\r\nاميرالمؤمنين اجازه مىدهد تا با وى سخن بگويم ؟ !\r\n« نائله » همسر عثمان پيشدستى كرد و گفت : نه ! بهتر اينست كه چيزى نگوئى و خاموش باشى و سپس به سخن خود چنين ادامه داد :\r\nبه خدا تشنج اوضاع به حدى است كه بىشك بر او ميشورند ، و او را مىكشند ، و فرزندانش را يتيم مىكنند . او با توجه به اوضاع آشفتهء روز ، سخنى گفت كه به هيچ روى شايسته نيست تا از آن بازگردد و عدول نمايد !\r\nمروان كه از اين مزاحم بىجا سخت يكه خورده بود ؛ روى به « نائله » كرد و با لحنى خشن گفت :\r\n« ترا چه و اين كار ! پدرت از دنيا رفت در حالى كه نمىتوانست درست وضو بگيرد ! ! » .\r\nنائله با خشم و نفرت پاسخ داد :\r\nمروان ! آرام باش ، تو نام پدران را به ميان مىآورى و سخن از پدرم كه درگذشته است مىگوئى و بر او دروغ مىبندى ! در حالى كه پدر تو آن چنان كسى است كه هيچكس نمىتواند از او جانب دارى كند .\r\nبخداى سوگند اگر نه آن بود كه پدرت عموى عثمان است و طبيعى است ، بد عمو دامنگير برادرزاده مىشود از پدرت چيزى به تو مىگفتم كه هرگز نمىتوانستى آن را انكار كنى ! !\r\nمروان ناچار از نائله روى بگردانيد و متوجه عثمان شد و تقاضاى نخستين خود را در سخن گفتن تكرار كرد . عثمان به او اجازه داد تا سخن بگويد . مروان گفت :\r\nپدر و مادرم فدايت ! چه خوب بود تو اين مطالب را وقتى ايراد مىكردى ،\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nكه قدرت و توانائى داشتى ، و چنين خوار و زبون نبودى . در آن حال من نخستين كسى بودم كه به آن خشنود مىشدم و ترا تأييد مىكردم و حتى در اعلام آن ، كمك و ياريت مىنمودم . اما افسوس تو هنگامى اين سخنان را گفتى كه آب از آسياب‌ها افتاده و از سيلاب خروشان و بنيان كن قدرتت اثرى جز كف‌هاى آلوده به خاشاك بر سطح زمين باقى نمانده است !\r\nتو در نهايت ذلت و خورى دست نياز به سوى آنان دراز كردى و با كمال فروتنى و بيچارگى خود را به آنان تسليم كردى ! !\r\nبخداى سوگند اگر اصرار به گناهى بورزى كه تنها از خداى آمرزش بطلبى بسى شايسته‌تر است از اينكه در برابر مردم اظهار عجز و توبه نمائى ! !\r\nتو اگر مىخواستى كه با توبه دل مردم را بدست آورى حق نبود كه به خطاها و گناهان خود اقرار كنى . به علت همين اظهار عجز و اقرار به خطاهاى تو است كه اين طور مردم دو پشته بر در خانه‌ات جمع گرديده‌اند !\r\nعثمان به مروان گفت :\r\nتو خود بيرون رو و با آن‌ها سخن بگو ، زيرا من از گفتگوى با آنان شرم دارم ! !\r\nمروان از خانه خارج شد ، مردم بنا بوعده عثمان بر در خانه‌اش اجتماع كرده بودند و از سر و دوش يكديگر بالا مىرفتند .\r\nهمين كه مروان به ميان در رسيد روى به جمعيت كرده بانگ زد : چه خبر است ! براى غارت آمده‌ايد ؟ رويتان سياه باد ! هر كسى را مىبينم كه رفيقش را جلو انداخته و آورده است ، جز آنان كه در انتظار ديدنشان هستم ؟ !\r\nچه خبر است آيا دندان به حكومت ما تيز كرده‌ايد ، و اين طور كه به ما هجوم آورده‌ايد قصد ربودن آن را از چنگال ما داريد ؟ !\r\nبرويد ، گم شويد ! به خدا سوگند اگر قصد ما را بكنيد از ما چنان ضرب شستى خواهيد ديد كه هرگز انتظار آن را نداشته‌ايد و آن بر شما خيلى گران تمام خواهد شد .\r\nچه مردم احمقى هستيد ، به خانه‌هاى خود برگرديد ، اشتباه كرده‌ايد ، ما\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nهرگز در مقابل شما عقب‌نشينى نكرده‌ايم ، و قدرت و حكومت خود را از دست نخواهيم داد ! !\r\n\r\nهمسر دور انديش عثمان\r\nمردم از آنچه از خليفه در ساعتى قبل ديده و شنيده بودند ، با آنچه اكنون در پيش چشم داشتند سخت در شگفت و حيرت بودند . آن چه بود ، و اين چه ! ! جواب اين پرسش خيلى مشكل بود . جمعى به على ( ع ) مراجعه كردند و او را از ما وقع اطلاع دادند .\r\nعلى ، خشمناك بر عثمان وارد شد و با تشدد گفت :\r\nهنوز از مروان دست نكشيده‌اى ؟ او هم از تو دست برنمىدارد ! مگر اين كه ترا از دين و شعورت پاك بگرداند ؟ ! و تو هم چون شتر خوار و زبونى كه هر كجا كشانده شود ، سر به زير انداخته پيش مىروى !\r\nبه خدا سوگند مروان نه ايمان كاملى دارد و نه افكار سالمى . به حق سوگند مىبينم او تو را به هلاكت خواهد انداخت و سپس نمىتواند ترا نجات دهد ! شرف و حيثيت خود را پايمال كردى و گرفتار سرنوشت اعمال و رفتار خود گرديدى . من ، بعد از اين اين‌جا نخواهم آمد و با تو كارى نخواهم داشت ، و كردارت را نكوهش نخواهم نمود .\r\nچون على ( ع ) با آن حالت از خانهء عثمان بيرون رفت ، نائله همسر عثمان پيش آمد و اجازهء سخن خواست عثمان به او اجازه داد . نائله گفت :\r\n- سخن على را شنيدم ، او ديگر نزد تو نخواهد آمد . دستت را در دست مروان گذاشتى تا هر كجا كه مىخواهد تو را ببرد ! عثمان جواب داد :\r\n- مىگوئى چكنم ؟ ! نائله پاسخ داد :\r\n- از خداى يكتا بترس ، و روش ابوبكر و عمر را در پيش بگير . اگر فرمان مروان را ببرى عاقبت ترا بكشتن مىدهد . مروان در نظر مردم قدر و منزلتى ندارد ؛ و به علت وجود مروان آن‌ها از تو روى گردانيده‌اند كسى را نزد على ( ع ) بفرست ، و او را به آشتى بخوان ، چه ، او با تو خويشى دارد ، و مردم هم از او ستمى نديده‌اند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nعثمان كسى را به دنبال على ( ع ) فرستاد ، اما او از آمدن خوددارى كرد و فرمود . « من به او گفته‌ام نمىآيم » .\r\nاز طرفى چون سخنان نائله به گوش مروان رسيد ، خود را به عثمان رسانيد و روبرويش نشست و از وى اجازه خواست تا سخن گويد . عثمان اجازه داد . مروان گفت :\r\n- اين نائله ، دختر فرافصه . . . عثمان در ميان سخن او دويد و گفت :\r\n- از او سخنى مگو كه بد مىبينى ، به خدا او خيلى بيشتر از تو جانب مرا رعايت مىكند و خير مرا مىخواهد ! .\r\nمروان بناچار خاموش گرديد .\r\nطبرى در تاريخ خود مىنويسد « 1 » : « عدبدالرحمن‌اسود ، از مروان چنين ياد مىكند :\r\nخدا روى مروان را سياه كناد ! عثمان در ميان مردم آمد و رضايت خاطرشان را فراهم ساخت . اين نزديكى و صفا ، چنان او را گرفته بود كه بىاختيار بر منبر بگريه افتاد ، و مردم نيز با او گريستند . من خود ديدم كه ريش عثمان از اشك چشمش تر شده بود و در آن حال مىگفت : خدايا ! از تو بخشايش مىطلبم ، خدايا از تو بخشايش مىطلبم ! خدايا از تو بخشايش مىطلبم ! به خدا اگر بنا باشد كه بنده‌اى زر خريد باشم ، به آن گردن مىنهم ، و خشنود خواهم بود . چون به خانه رفتم بر من درآييد . بخداى سوگند ، كه ديگر خود را از شما پنهان نخواهم كرد ، و بر در ، دربانى نمىگمارم ؛ حق شما را مىدهم و زيادتر خواهم داد و رضايت خاطرتان را بيش از پيش فراهم مىسازم ، قول مىدهم كه مروان و بستگانش را از خود برانم ! »\r\nو چون عثمان به خانهء خود رفت ، دستور داد تا در خانه را بگشودند ، و بر آن حاجب و دربانى قرار ندادند .\r\nاما مروان با او بدرون خانه رفت ، و ديرى نپائيد كه رأى خليفه را بگردانيد و او را فريب داد ، و آنقدر حيله و نيرنگ به كار برد ، تا رايش را در آشتى با مردم بزد و از قصدش منصرف ساخت . در نتيجه عثمان از شرم مردم سه روز از خانه پاى\r\n\r\n\r\n","description":"","footnote":"\r\n( 1 ) طبرى 5 / 112 ابن اثير 3 / 96 - بلاذرى 5 / 65 كه او قسمتى از اين روايت را آورده است .\r\n","page_name":" 238 ","page_number":238},
  {"content":"\r\n\r\nبيرون ننهاد « 1 »\r\nمروان خود در همان روز از خانهء عثمان بيرون شد ، و بر مردم بانگ زد : « روى همه جز تنى چند كه من مىخواهم سياه باد ! . به خانه‌هاى خود برگرديد . اگر اميرالمؤمنين با يكى از شما كارى داشته باشد دنبالش مىفرستد ، و گرنه حق ندارد از خانهء خود خارج شود ! ! » .\r\nمن در اين موقع سراغ على را گرفتم ، چون وارد مسجد شدم او را ديدم كه بين قبر رسول خدا و منبر او نشسته و محمدبن‌ابىبكر ، و عمارياسر در كنارش قرار دارند و موضوع مروان و رفتارش را با مردم به على گزارش مىدادند . چون چشم على به من افتاد ، به من گفت :\r\n- هنگام سخنرانى عثمان ، در مسجد حضور داشتى ؟ جواب دادم\r\n- آرى . على پرسيد :\r\n- سخنان مروان را هم با مردم شنيدى ؟ گفتم :\r\n- بله . انگاه على گفت :\r\n- خدا بداد مسلمانان برسد ! اگر من در خانهء خود بنشينم و كارى به كار او نداشته باشم ، عثمان مىگويد :\r\nمرا و حق مرا ، و خويشاوندى مرا به چيزى نگرفتى و آن را رها كردى : و اگر بيكار ننشينم و با مردم سخن بگويم ، آنوقت مروان مىآيد و عثمان را با وجود اينكه عمرى از او رفته و صحبت پيغمبر خدا را هم درك كرده است به بازى مىگيرد و او را بهر كجا كه بخواهد ميكشاند .\r\nدر اين گفتگو بوديم كه فرستاده‌اى از جانب عثمان رسيد و به على گفت عثمان تو را مىخواند . على خشمناك با صدائى بلند جواب داد : به او بگو نه پيش تو مىآيم ، و نه ديگر بين تو و مسلمانان وساطت خواهم كرد : فرستاده عثمان بازگشت تا پاسخ على را به عثمان برساند . عبدالرحمن‌اسود به سخنان خود چنين ادامه مىدهد\r\nدو شب بعد از آن واقعه ، عثمان را ديدم كه از جائى مىآيد از نائل غلام\r\n\r\n\r\n","description":"","footnote":"\r\n( 1 ) يكى از وظايف خليفه امامت جماعت در نماز است كه بنابراين روايت عثمان سه روز آن را بجاى نياورده است . ( سردارنيا )\r\n","page_name":" 239 ","page_number":239},
  {"content":"\r\n\r\nعثمان پرسيدم : - اميرالمؤمنين از كجا مىايد ؟ - از خانهء على !\r\n- فرداى آن شب به خدمت على رسيدم ، او خود به من چنين گفت : ديشب عثمان اينجا آمده بود و مىگفت :\r\n- ديگر به كارهاى نارواى گذشته باز نمىگردم ، و آنچه را كه وعده داده‌ام انجام مىدهم : در جوابش گفتم :\r\nآيا بعد از آنكه بر منبر رسول خدا با مردم سخن گفتى ، و به آنها قول همه گونه مساعدت و همكارى دادى و ايشان رامطمئن ساختى و به خانه‌ات رفتى ؟ بعد از اينكه مروان از خانه‌ات بيرون آمد و مردم ( اميدوار ) را به باد دشنام و ناسزا گرفت و آزرده ساخت ؟ !\r\nعثمان رنجيده برخاست و در حال خارج شدن گفت :\r\n- خويشاوندى مرا با خود بريدى ، و مرا خوار كردى ، و مردم را بر من گشتاخ نمودى ! جواب دادم :\r\n- به خدا سوگند كه من بيشتر از هر كس ديگر پشتيبان و يار تو بودم ، و آزار مردم را از تو دور داشته‌ام . اما هر بار كه خود را براى رضايت خاطر تو كوچك مىكردم ، مروان مىآمد و تو سخنان او را مىپذيرفتى و كارها و راهنمائىهاى مرا به چيزى نمىگرفتى . على در دنبال سخنان خود گفت : عثمان بيرون شد و به خانه خود رفت .\r\nعبدالرحمن مىگويد : من از آن تاريخ به بعد ديگر نديدم على چون گذشته نسبت به دستگاه خلافت كارى داشته باشد و همچنانكه سابق از آن دفاع مىكرد ، دفاع نمايد . « 1 »\r\n\r\n\r\n","description":"","footnote":"\r\n( 1 ) علىبن‌ابيطالب به شهادت تاريخ و به موجب روايات مختلف حتى از بنىاميه كه خويشى بسيار نزديك با خليفه داشته‌اند ، از عثمان بيشتر دفاع كرده و دفاع او سودمند بوده است و مؤلف محترم چون در صدد تاريخ نويسى و وقايع نگارى نبوده در اين كتاب تنها نمونه‌هائى چند از آن را آورده است . ( سردارنيا )\r\n","page_name":" 240 ","page_number":240},
  {"content":"\r\n\r\n\r\nمحاصرهء عثمان\r\nفالله يعلم ، انى رأيت فيه الانكسار و الرقة لعثمان . . .\r\n« خدا ميداند ، كه در سيماى « على » آثار رحم و شفقت را نسبت به عثمان بوضوح ديدم . »\r\nابن‌عباس\r\nديدم كه امام على براى نجات جان عثمان بارها صادقانه قيام كرد و با ستم‌ديدگان از او و كارگزارانش به گفتگو نشيت و ميانجى شد تا مگر شعلهء انقلاب فرونشيند و جان خليفه در امان بماند . اما در مقابل اينهمه تلاش و كوشش ، عثمان هربار كه پيمان مىبست و تعهد مىنمود كه خواسته مردم را برآورده سازد و دست ستمگران بنىاميه را از جان و مال مسلمانان كوتاه سازد ، به اغواى اطرافيان بىخردش از بنىاميه كه در رأس همه آنها مروان حكم قرار داشت ، وعده‌هاى خود را زير پا مىگذاشت و در نتيجه از نو آشوبى ديگر برپا مىشد ، و بناچار بار ديگر على را به يارى خود مىخواند ، سستى و بىعرضگى خليفه كار را به آنجا كشانيد كه امام ناگزير شد شانه از زير بار چنان مسئوليتى خالى كند ، و عثمان را به خود واگذارد تا او و وزير مشاورش مروان و ديگر سران بنىاميه ، با مردمى كه براى بدست آوردن حق خود و اجراى عدالت ، عثمان را به محاصره كشيده بودند و جز بركنارى او به هيچ وعده ديگرى تن در نمىدادند چگونه كنار آيد .\r\nعكرمه ، از قول ابن‌عباس موضوع محاصرهء عثمان را چنين روايت مىكند :\r\n« عثمان را دوبار محاصره كردند . در نوبت اول عثمان دوازده روز در محاصرهء\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمصريان بود كه سرانجام على ( ع ) در ذى خشب با آنها ملاقات كرد ، و ايشان را بازگردانيد . به خداى سوگند على ( ع ) با كمال خلوص نيت در راه نجات عثمان فداكارى مىكرد ، و از هيچ اقدامى فرو گذار نمىنمود تا اينكه او را از عثمان دلتنگ ساختند . و علت اين بود كه مروان و سعيد و بستگانش ، عثمان را عليه على ( ع ) تحريك مىكردند ، و او هم سخنان ايشان را در حق على ( ع ) مىپذيرفت و تصديق مىكرد . آنها به عثمان مىگفتند اگر على ( ع ) بخواهد ، هيچ‌كس جرأت آن را ندارد كه به تو نزديك شود و چيزى بگويد .\r\nاز طرفى على ( ع ) به عثمان پند مىداد ، و او را راهنمائى ميكرد و در حق مروان و بستگانش با وى بدرشتى سخن مىگفت . آنها نيز از اين طرز رفتار على ( ع ) ناراحت مىشدند و به عثمان مىگفتند : « در حالى تو بر او امام و پيشوائى و مقدم بر او و خويش و پسر عموى او هستى . در پيش رويت كه چنين است ، پس پشت سرت چه مىگويد ؟ ؟ » .\r\nآنقدر از اين قبيل مطالب به عثمان گفتند تا اينكه على ( ع ) دامن خود را از عثمان فرو پيچيد و همكارى خود را از او دريغ داشت .\r\nابن‌عباس گفت :\r\nمن خود در آن روز كه مدينه را به قصد مكه ترك مىگفتم نزد على ( ع ) رفتم و به او گفتم عثمان مرا امر كرده است تا به مكه روم على ( ع ) گفت :\r\nعثمان به حقيقت مايل نيست كه كسى او را پند دهد و راهنمائى كند . او يك مشت مردم دون و بد سرشت را كه بر زمين‌هائى دست انداخته و ماليات و خراج آن را به خود اختصاص داده ، و حاصل دسترنج مردم را به غنيمت مىبرند دور خود جمع كرده است . در پاسخ گفتم :\r\nاو به علت خويشى كه با ما دارد ، حق دارد ، و بجاست كه به حمايتش برخيزى و عذرى هم در اين زمينه از تو پذيرفته نيست !\r\nابن‌عباس به سخنان خود چنين پايان داد : « خدا مىداند ، من در سيماى على آثار رحم و شفقت را نسبت به عثمان بوضوح مىديدم ، و از طرفى مىديدم كه اين امر خيلى بر او گران مىآيد ! » .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nهمچنين عكرمه مىگويد : « 1 » عثمان در روز جمعه‌اى بر منبر برآمد و سپاس و ستايش خداى را بجاى آورد . در همين موقع مردى برخاستو بر عثمان بانگ زد :\r\nاگر راست مىگوئى كتاب خدا را راهنماى خويش گردان ، و دستورات آن را به كار بند .\r\nعثمان به او گفت بنشين ! آن مرد نشست ولى بار ديگر برخاست و اعتراض كرد اعتراض او و دستور عثمان تا سه بار تكرار شد . سرانجام عثمان فرمان داد تا او را بنشاندند . در اين هنگام مردم اختلاف افتاد و يكديگر را به باد سنگ ريزه گرفتند ، شدت پرتاب سنگ ريزه به حدى بود كه آسمان ديده نمىشد ! در اثر ضربات سنگ ريزه عثمان از منبر سقوط كرد و بيهوش بيفتاد او را به همان حالت بخانه‌اش رسانيدند ، در اين موقع يكى از نوكران عثمان با قرآنى كه در دست داشت از خانه وى خارج شد و به بانگ بلند چنين خواند : كسانى كه دين خويش را پراكنده نمودند و گروه گروه شدند ، در هيچ موردى تو مسئول آنان نيستى . كارشان فقط با خداست . « 2 »\r\nعلى خود را به خانهء عثمان رسانيد و به او ك بيهوشد افتاده و بنىاميه پيرامونش را گرفته بودند گفت :\r\nاميرالمؤمنين را چه مىشود ؟ بنىاميه يكصدا گفتند :\r\nعلى ! تو ما را بكشتن دادى ، و اميرالمؤمنين را به اين روز نشاندى ! ! به خدا اگر به آرزويت برسى ، دنيا را به كامت تلخ مىكنيم .\r\nعلى چون اين پاسخ را از ايشان شنيد ، در حالى كه آثار خشم و غضب از سيمايش به خوبى خوانده مىشد برخاست و خانهء خليفه را ترك گفت !\r\nو نيز مىگويد : « 3 » اهالى مدينه نامه‌اى به عثمان نوشتند و موارد خرابكاريهاى او را برشمردند و مصراً خواستند تا توبه كند . و سوگند ياد كرده بودند كه هرگز از او دست برنمىدارند مگر آنكه ، آنچه را كه خدا مقرر داشته عمل كند و به آنان بدهد ،\r\n\r\n\r\n","description":"","footnote":"\r\n( 1 ) تاريخ طبرى 5 / 113 .\r\n( 2 ) سوره انعام آيه 159 ( . . .  لَسْتَ مِنْهُمْ فِي شَيْءٍ  . . . )\r\n( 3 ) تاريخ طبرى 5 / 116 - 117 ابن اثير 3 / 71 ابن ابىالحديد 1 / 166 .\r\n","page_name":" 243 ","page_number":243},
  {"content":"\r\n\r\nو گرنه او را خواهند كشت .\r\nعثمان كه از تهديد به مرگ سخت ترسيده بود ، با اطرافيان خود از بنىاميه ، و همسر و فرزندان خود راى زد و چاره‌انديشى كرد و به آنها گفت :\r\nمىبينيد كه از هر طرف تحت فشار قرار گرفته‌ام و شراره‌هاى عصيان مردم مرا سخت فرا گرفته است چاره چيست ! ؟\r\nهمگى نظر دادند كه به دنبال على ( ع ) فرستد و از او بخواهد تا با مردم سخن بگويد و به انجام تقاضايشان وعده دهد و با آنان مدارا كند ؛ تا قواى امدادى براى حمايتش فراهم گردد . عثمان گفت :\r\n- مردم ديگر فريب نمىخورند ، و عذر و بهانهء مرا قبول نمىكنند . من در دفعهء اول با آنها عهد و قرارى گذاشتم كه به آنها عمل نكردم ، در اين نوبت حتماً از من عهد و پيمانى خدائى خواهند گرفت و ضامن مىطلبند ، و چون چنين كنم وفاى به آن را از من مىخواهند ! مروان گفت :\r\n- اى اميرالمؤمنين ! نزديك شدن به آنها و جلب رضايتشان تا آن هنگام كه نيرومند شوى ، بهتر از آن است كه با آنان به مجادله برخيزى ! ! آنچه از تو مىخواهند به آنها وعده ده و در گفتگو تا آنجا كه ممكن است با آنان مدرا كن . و چون آنها بر تو سركشى كرده‌اند بنابراين عهد و پيمانى كه با آنها مىبندى چندان در خور اعتبار و ارزش نيست ! !\r\nعثمان پذيرفت و كسى را بدنبال على ( ع ) فرستاد . چون آمد و به او گفت :\r\n- تو از اين مردم آنچه را كه بايست ديده‌اى ، و ديدى كه چه كردند و من چه نمودم . موقعيت مرا هم نيك مىدانى . من از اين جماعت بر جان خود ايمن نيستيم ، به هر وسيله كه مىدانى شر آنها را از من دو ر گردان ! خداى بزرگ ضامن باشد ، آنچه را كه آن‌ها مىخواهند ، من از خود و بستگانم به آن‌ها خواهم داد ، اگر چه خونم در اين راه ريخته شود ! ! على در پاسخ گفت :\r\n- مردم به دادگرى تو بيش از ريختن خونت نيازمندند . و بايد بدانى كه من در پشت اين در ، و عليه تو مردمى را ديده‌ام كه تا به حق خود نرسد ، به هيچ روى دم از موافقت و مداراى با تو نخواهند زد . تو در دفعهء اول با آن‌ها پيمان بستى و خدا را\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nگواه گرفتى كه دست از اعمال گذشتهء خود كه عامل اصلى خشمگينى همين مردم گشته است بردارى . و من هم به پشت گرمى چنان پيمانى آنانرا از گرد تو پراكنده ساختم ولى تو ، به هيچ يك از موارد پيمان خود وفا نكردى و عمل ننمودى . اين بار ديگر مرا فريب مده و به چيزى واهى دل‌خوش مگردان ، كه اگر من اين نوبت با آن‌ها تماس بگيرم ، به مقتضاى حق و عدالت قضاوت كرده حق آنان را خواهم داد !\r\n- قبول دارم ، به آنها بده . به خداى سوگند كه در انجام آن اقدام خواهم كرد . على از خانهء عثمان بيرون آمد و به مردم گفت :\r\n- شما كه خواهان حق خود هستيد ! به آن رسيديد . عثمان قبول كرد و بر عهده گرفت كه جانب حق و عدالت را دربارهء شما از طرف خود و ديگران رعايت كند ، و از آنچه بر خلاف ميل شماست خوددارى نمايد . گفتار او را بپذيريد ، و انجام آن را مؤكداً از او بخواهيد ! مردم گفتند :\r\n- قبول داريم ، ولى ما را مطمئن گردان كه به گفتهء بىعمل او اعتمااد نمىكنيم ! على در پاسخ گفت :\r\n- حق با شماست . آنگاه بنزد عثمان بازگشت و او را در جريان امر گذاشت . عثمان گفت :\r\n- بين ما مهلتى قرار ده ، تا من در سايهء آن بتوانم به تقاضاهايشان لباس عمل بپوشانم . چه من آن قدرت را ندارم كه تمام خواستهء آن‌ها را يك روزه انجام دهم ! ! على گفت :\r\n- امورى كه مربوط به مدينه است ، احتياج به مهلت ندارد . اما ساير شهرها ، ضرب‌الاجل زمان رسيدن دستور تو به آنجاست . عثمان جواب داد :\r\n- درست است ، ولى مع الوصف آنچه را هم كه مربوط به مدينه است ، سه روزه مهلت بگير ! !\r\n- بسيار خوب .\r\nآنگاه على ( ع ) بيرون آمد و مردم را از ما وقع خبر داد . سپس پيمان‌نامه‌اى بين آن‌ها و عثمان نوشت ، كه ظرف سه روز عثمان بايد بداد مظلومان برسد ، و كارگزارانى كه ملت از آنان بيزار است از كار بر كنار كند . و در آن پيمان‌نامه خداى را\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبه محكم‌ترين عهد و پيمانى كه ممكن بود از بنده‌اى گرفته شود . بر انجام و وفاى به عهد عثمان گواه گرفت ، و جمعى از سران مهاجر و انصار را بر آن شاهد نمود . در نتيجه مسلمانان دست از عثمان برداشتند و به اميد انجام و وفاى به عهدش بازگشتند .\r\nاما عثمان پس از بازگشت مردم بيكار ننشست و به جاى برآوردن تقاضاهاى آنان به تهيهء نيرو و مهمات جنگى و نفرات جنگنده براى مقابله با مردم پرداخت و از اسيرانى كه در سهم دولت بودند نيروئى شگرف فراهم آورد .\r\nچون مهلت سه روزه سر آمد و وفائى به وعده‌هاى عثمان ديده نشد ، به درد مردم رسيدگى نكرد ، و كارگزارى را از كار بر كنار ننمود ! بار ديگر مردم بر او شوريدند . عمروبن‌حزم صحابى انصارى ، عدم وفاى به عهد عثمان و انقلاب مجدد مردم را به مصريان كه در ذى خشب بودند خبر داد . آنان نيز به همراهى وى روى به مدينه نهادند و سپس نمايندگانى از جانب خود نزد عثمان اعزام داشتند . نمايندگان چون بر وى وارد شدند به او گفتند :\r\n- مگر تو از كارهاى گذشته‌ات توبه نكردى و قول ندادى و خداى را گواه نگرفتى كه از آنچه مورد خشم و نفرت مردم است دست بدارى ؟ !\r\n- آرى من هنوز بر آن پيمان هستم !\r\n- اگر چنين است ، پس اين نامه چيست كه دربارهء ما به عبدالله ، عامل خود در مصر نوشته‌اى ، و ما آن را از پيك تو گرفته‌ايم ؟ ! !\r\n- من كارى نكرده‌ايم ! و از آنچه مىگوئيد اطلاعى ندارم .\r\n- پيك تو بر شتر مخصوصت سوار بود ، و نامه به خط منشى تو ، و به مهر تو ، مهر خلافت رسيده است !\r\n- اما شتر ! اين امكان دارد كه آن را دزديده باشند ! از طرفى دو خط هم ممكن است به هم شبيه باشند ، و مهر و امضاى من شايد جعلى باشد !\r\n- ما در كار تو شكايت نمىكنيم گرچه نزد ما متهمى ، با اين وصف دست عمال فاسقت را از سر ما كوتاه كن ، و آنانرا از كار بر كنار ساز ، و كسى را بر ما ولايت ده كه دستش به مال و جان ما آلوده نشده باشد ، بداد ما برس و حق ما را به ما بازگردان !\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n- اگر عاملى را كه از او دل‌خوش نداريد از كار بر كنار كنم ، و فرماندارى را مطابق ميل شما تعيين نمايم پس من چكاره‌ام ؟ آنوقت امر ، امر شما خواهد بود ، و منم هيچكاره ! !\r\n- قسم به خدا ، يا بايد اين كارها را انجام دهى ، و يا از خلاف كناره گيرى ، اگر هم مقاومت كنى ترا مىكشيم . خوب فكر كن و بر جان خود بينديش .\r\n- اين فكر را از سر خود بيرون كنيد كه من شانه از زير بار خلافت بيرون كنم ، من هرگز لباسى را كه خداوند بر اندامم راست كرده است بدست خود بيرون نخواهم آورد ! !\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nنامه‌اى عجيب ! ! .\r\nفاضرب اعناقهم ، و اقطع ايديهم . . . ثم دعهم يتشحطون فى دمائهم . . . ثم اوثقهم على جذوع النخل :\r\n« گردنشان را بزن ، دستهايشان را ببر ، آنگاه بگذار تا\r\nدر خون خود دست و پا بزنند ، سپس جنازه‌هايشان را\r\nبر شاخه‌هاى درخت خرما بياويز . »\r\nاز نامهء عثمان به فرماندار مصر\r\nاكنون به بينيم نامهء شگفت‌انگيزى را كه مصريان به آن اشاره مىكردند ، و آن را بعنوان مدركى قاطع بر خيانت به عهد و يك‌دندگى خليفه به رخش مىكشيدند چه بود ، و ايشان چگونه به آن دست يافته بودند ؟\r\nفراموش نكرده‌ايم نخستين بار كه عثمان وسيلهء مصريان به محاصره افتاد و به پايمردى على با آنها از در مسالمت و سازش برآمد و از گذشته خود توبه كرد مصريان نيز به اين شرط كه به داد آنها برسد و فرماندار مصر - عبدالله‌بن سعد بن‌ابىسرح - را از كار بر كنار كند دست از او بداشتند . عثمان فرمان حكومت مصر را به نام محمدبن‌ابىبكر صادر كرد و عده‌اى از مهاجر و انصار را براى رسيدگى به شكايت آنان از حاكم معزول به مصر اعزام داشت .\r\nمصريان بهمراهى آن دسته از اصحاب كه جهت نظارت بر اجراى برنامهء\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاصلاحى عثمان به مصر اعزام شده بودند روى به راه نهادند . چون به « ايله » « 1 » يا يك منزلى آن رسيدند ، سوارى را دنبال خود ديدند كه در جادهء مصر پيش مىرود . از نام و نشان و مقصدش جويا شدند ، سوار كه مردى سياه چهره بود خود را غلام اميرالمؤمنين عثمان معرفى كرده اظهار داشت كه حامل پيامى شفاهى از جانب اميرالمؤمنين براى عبدالله‌بن‌سعد فرماندار مصر مىباشد .\r\nجمعى از مصريان صلاح در آن ديدند كه او را بازرسى كنند تا مبادا عثمان در حق آنان دستورى بر خلاف انتظار به عبدالله داده باشد . اما چون پس از جستجوى كامل او و اساسيه‌اش چيزى دستگيرشان نشد ، تصميم گرفتند دست از او بردارند و او را به حال خود گذارند . در اين ميان كنانه‌بن‌بشر گفت :\r\nبخداى سوگند تا خودم درون مشك آب او را جستجو نكنم نمىگذارم كه شما مرتكب چنين بىاحتياطى شويد . گفتند :\r\nسبحان الله ! مگر ممكن است درون مشك آب نامه‌اى وجود داشته باشد ! ، كنانه پاسخ داد :\r\n« حيله و نيرنگ مردم رنگ‌هاى گوناگونى دارد ، و از مكر و خدعه ايمن نمىتوان بود ! ! »\r\nپس سر مشك او را باز كرد ، و آب آن را بر زمين ريخت كه ناگهان شيشه‌اى سر به مهر از آن بيرون افتاد ! ميان شيشه ، لوله‌اى سربى قرار داده بودند ، چون سر لوله را باز كردند ، از ميان آن نامه‌اى بيرون آمد به اين مضمون :\r\n« اما بعد ، چون عمروبن‌بديل به نزد تو آيد ، او را بگير و گردن بزن ! و دست‌هاى ابن‌عديس ، و كنانه ، و عروه را قطع كن ، و سپس آنها را به همان حال رها كن كه در خون خود دست و پا بزنند تا جان دهند ! و پس از مرگ ، بدن آنها را بر تنهء درخت‌هاى نخل بياويز ! . »\r\nچون مصريان به مضمون نامه اطلاع يافتند ، يك صدا گفتند : خون عثمان حلال\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 26 - 29 تاريخ طبرى 5 / 199 - 120 رياض النضره 2 / 123 - 125 المعارف ابن قتيبه 84 عقدالفريد 2 / 263 ابن اثير 3 / 70 - 71 ابن ابىالحديد 1 / 165 - 166 ابن كثير 7 / 173 - 189 تاريخ خميس 2 / 259 .\r\n","page_name":" 249 ","page_number":249},
  {"content":"\r\n\r\nاست ! ! پس راه را به پايان نرسانيده از همانجا به مدينه بازگشتند و على ( ع ) را ملاقات نمودند و آنچه را كه رفته بود برايش بازگو كردند و نامهء عثمان را به وى تسليم داشتند .\r\nعلى ( ع ) نامه را به عثمان نشان داد و چگونگى آن را از وى پرسيد . عثمان سوگند خورد كه نه نامه از او است و نه از آن اطلاعى دارد و گفت :\r\n- خط اين نامه ، خط دبير من است و مهر آن هم مهر من . على پرسيد :\r\n- پس به چه كسى مظنون هستى ؟ و كه را متهم مىكنى ؟ ! عثمان پاسخ داد :\r\n- تو ! و دبير خود را متهم مىكنم ! ! و بنا به روايتى گفت : ترا متهم مىكنم ، به اين علت ، كه مردم از تو فرمانبردارى دارند ، و تو آنان را از گرد من پراكنده نمىسازى !\r\nعلى كه سخت خشمگين شده بود در حالى كه از در خارج مىشد روى به عثمان كرد و گفت :\r\n- بلكه دستور خودت بوده است .\r\nو نيز گويند ، بنىاميه در آن هنگام به على گفتند :\r\nاى على ! تو كار ما را تباه ساختى ، و مردم را بر ما بشوراندى ! و على در پاسخ آنان گفت :\r\nاى نادانان احمق ! من چگونه در اين كار دست داشتم و حال آنكه ، مردم را من از گردن عثمان پراكنده ساختم ، و بارها كمر باصلاح كارهاى او بستم . ديگر چه كارى از دستم بر مىآيد ؟ ! آنگاه از آنان روى بگردانيد و بيرون رفت و در آن حال مىگفت : بار خدايا ! تو مىدانى كه دامن من ، از آنچه كه آنها به من نسبت مىدهند پاك است . و چنانچه در اين ميان ، خون عثمان بريزد ، مرا در آن مسئوليتى نيست . . .\r\nو بايد دانست كه مهر خلافت نخست نزد « حمران » بود « 1 » و چون عثمان وى را به بصره تبعيد كرد ، آن را از او بگرفت و به مروان داد ، و گفته مىشود در موضوع نامه‌اى كه مصريان بدان دست يافتند ، مروان حكم مهردار خلافت مستقيماً و بدون\r\n\r\n\r\n","description":"","footnote":"\r\n( 1 ) موضوع تبعيد حمران آزادكردهء عثمان به بصره ، در داستان وليد بن عقبه گذشت .\r\n","page_name":" 250 ","page_number":250},
  {"content":"\r\n\r\nاطلاع عثمان در آن دست داشته است ! !\r\nبارى چون مصريان خود نامه را به عثمان نشان دادند ، عثمان آن را منكر شد و گفت :\r\n- اين نامه جعلى و ساختگى است ! مصريان گفتند :\r\n- مگر نامه به خط دبير تو نيست ؟ ! .\r\n- درست است ! اما او بدون دستور من آن را نوشته است ! .\r\n- غلام تو پيك اين نامه بوده است ! !\r\n- صحيح است ، ولى او هم بدون اجازهء من از مدينه خارج گرديده است .\r\n- اما او ، بر شتر مخصوص تو سوار بود ! !\r\n- باشد ! آن شتر بدون موافقت و اجازه من برده شده است .\r\n- از دو حال خارج نيست ، يا راست مىگوئى و حقيقت چنين است ، و يا اينكه دروغ مىگوئى و كار كار خودت مىباشد .\r\nچنانچه اين نامه به دستور تو به عبدالله نوشته شده است ، و به ما دروغ مىگوئى ، مستحق خلع و بركنارى هستى . زيرا تو بىهيچ جهت و سببى دستور داده‌اى تا خون ما را بريزند .\r\nو در صورتى كه راست مىگوئى و از موضوع نامه و غلام و شترت پاك بىخبر و بىاطلاعى ، به جرم ضعف نفس و غفلت در كارها و دخالت خويشان پليدت در امور مسلمين ، مستحق خلع از خلافت هستى . زيرا هرگز صلاح و شايسته نيست ، تا چون توئى را ديگران از ضعف و نفس و بىخبريت از اوضاع استفاده مىكنند و چنين اوامر و احكامى را به نام تو صادر مىنمايند بر خود امير و پيشوا بدانيم . . . و نيز گفتند :\r\n- تو در دوران خلافت خود ، عده‌اى از ياران و اصحاب رسول خدا و همچنين جمعى از مسلمانان را تنها به جرم راهنمائى و ارشادت ، و اينكه ترا امر به بازگشت به حق و عدالت نموده‌اند ، ناروا به زير ضربات تازيانهء خود گرفته‌اى ، و اكنون وقت آن رسيده كه خود را آماده قصاص كنى !\r\nعثمان پاسخ داد : اولا امام و پيشوا ممكن است گاهى دچار اشتباه شود\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nو من هرگز خود را براى قصاص در اختيار شما نمىگذارم ، چه اگر بنا باشد كه من شخصاً قصاص هر مظلوم و بىگناهى را به پردازم ؛ خود در اين راه تباه خواهم شد . « 1 » مصريان گفتند :\r\n- تو ! مرتكب خطاهاى متعدد ، و اعمال سخت عظيم و ناپسند گرديده‌اى كه هر يك از آنها به تنهايى مستوجب خلع و بركنارى تو بوده است . و چون دربارهء آنها با تو سخن گفته‌اند ، به زبان توبه كردى و از رفتارت اظهار ندامت و پشيمانى نمودى ولى بر خلاف انتظار ، به همان‌هاو مانند آنها بازگشتى و توبهء خود شكستى . و چون ما به دادخواهى و گرفتن حق خود به تو روى آورديم ، با اظهار ندامت و پشيمانى و توبه و استغفار ما را دلگرم كردى . محمدبن‌مسلمه در آن موقع رفتار ما را در حق تو سخت نكوهش كرد و از طرفى به انجام وعده‌هايت ترا ضامن گرديد . و چون اين نوبت او را براى وساطت بين ما و خود احضار كردى ، از تقاضايت روى بگردانيد ، و از تو بيزارى جست و گفت : ديگر در كار او مداخله نمىكنم . بهر حال ما براى نخستين بار كوتاه آمديم و بازگشتيم تا بهانه‌اى براى تو باقى نماند و به پشت گرمى خداى بزرگ كه گواه بر تو بوده است و به اميد انجام وعده‌هاى تو نشستيم . اما پس از آنهمه توبه و دلجوئى با كمال تعجب به نامه‌اى كه به عاملت پس از ما و در حق ما نوشته بودى دست يافتيم كه در آن ، وى را به كشتن و دست و پا بريدن و بدار\r\n\r\n\r\n","description":"","footnote":"\r\n( 1 ) رسول خدا در آخرين روزهاى زندگى ، در مسجد خود بر منبر برآمد و خطبه خواند و در ضمن آن فرمود : هركس را كه از من ستمى رفته است برخيزد و هم اكنون قصاص كند و به روز جزا بازنگذارد . يكى از اصحاب برخاست و كفت : در هنگامى كه به يكى از جنگها بيرون مىشديم و تو بر شترى سوار بودى ، چوب دست تو بر شكم من خورد ، اكنون قصاص و تلافى آن را مىخواهم ! ! رسول خدا دستور داد تا همان چوب دستى را آوردند و به آن صحابى دادند ، آن مرد گفت در آن موقع بخصوص شكم من برهنه بوده است ! پيغمبر خدا دامن بالا زد و شكم خود برهنه ساخت و خويشتن را آمادهء قصاص كرد ! سكوتى آميخته به وحشت مسجد را فرا گرفت ، نفس‌ها در سينه تنگى مىكرد ، رسول خدا با تنى تب دار و مريض خود را براى قصاص آماده كرده است . در اين هنگام آن صحابى خود را به روى بدن مبارك پيغمبر خدا ( ص ) انداخت و آن را بوسيد و گفت به قصاص‌گاه بدن رسول خدا ، از عذاب الهى پناه مىبرم ! عثمان هم خليفهء همين پيغمبر بوده است ! ! ( سردارنيا )\r\n","page_name":" 252 ","page_number":252},
  {"content":"\r\n\r\nكشيدن ما فرمان داده بودى و اكنون خود چنين مىنمائى كه از آن اطلاعى ندارى ، در حالى كه آن فرمان همراه غلام تو و سوار بر شتر مخصوصت و به خط دبير تو و مهر تو ، مهر خلافت رسيده است !\r\nاكنون با توجه به آنچه در گذشته از تو ديده‌ايم ، از ستم و ناروائى در احكام و اختصاص دادن بيت‌المال به خود و بستگانت و اينكه در امورى ساده شدت عمل بخرج داده‌اى ، و آنگاه اظهار ندامت و توبه نموده‌اى و باز توبه شكسته به خطاهايت بازگشته‌اى ، جز تو هيچكس به اين كار زشت و خلاف حق و و جدان مبادرت نمىكند .\r\nما ، در نوبت اول از تو دست برداشتيم و لى عمل به جائى نبود . چه شايسته بود كه همان وقت ترا از كار بر كنار كنيم و از ياران رسول خدا كسى را كه چون تو مرتكب خلافى نشده و دامنش به تهمتى آلوده نگشته باشد بجايت بنشانيم .\r\nهم اكنون خلافت ما را به ما واگذار و خود كناره‌گيرى كن ، كه كنار رفتنت مسالمت‌آميزترين راه حلى است كه به سود هر دوى ما تمام مىشود : عثمان در پاسخ گفت :\r\n- ديگر حرفى نداريد ، و هر چه را كه خواستيد گفتيد ؟ . مصريان جواب دادند :\r\n- آرى !\r\n- پس از ستايش ايزد . اما بعد ، شما در گفتار خود جانب عدل و انصاف را رعايت نكرديد و شتاب زده حكمى صادر نموديد كه دور از حق و انصاف بود .\r\nاينكه مىگوئيد من خود را از كار بر كنار كنم بايد بدانيد كه من هرگز جامه‌اى را كه خدا بر اندامم راست كرده است ، از تن بدر نخواهم كرد و شانه از زير بار امرى كه ايزد مرا بدان شرف و برترى داده و از بين همهء مردم مرا برگزيده است خالى نخواهم ساخت . ولى توبه مىكنم و از بدىها دست بر مىدارم و هرگز پيرامون كارى كه مسلمانان از آن اكراه داشته باشند نخواهم گشت . چه ، به خدا سوگند كه من رحمت حق را طالبم و از خشم و غضب او ترسان و خائف .\r\nمصريان گفتند :\r\n- اگر اين نخستين بار بود كه دچار لغزش و اشتباه شده بودى و آنگاه توبه مىكردى و بر توبهء خود ثابت قدم مىماندى ، و به خراب‌كارىهاى گذشته‌ات\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nباز نمىگشتى ، بر ما لازم بود كه پيشنهادت را بپذيريم و از تو دست بداريم . همچنانكه مىدانى و با وجود اعمال خلاف بسيارى كه مرتكب شده بودى در نخستين دفعه ، بر اثر توبه‌ات از تو دست برداشتيم در حالى كه كمترين تشويق و ترسى نداشتيم و گمان نمىبرديم كه عليه ما چيزى به عامل خود بنويسى و او را به قتل ما برانگيزى همچنانكه چنين كارى را كرديو ما به آن نامه دست يافتيم . با اين حال ديگر به چه اطمينان بر تو و توبهء تو تكيه كنيم و آن را بپذيريم ؟ ! در صورتى كه ترا آزموده‌ايم كه شخص توبه شكن هستى ، و از گناهى توبه نمىكنى مگر اينكه بار ديگر آن را مرتكب مىشوى اكنون بايد بدانى كه ما بر نمىگرديم مگر اينكه ترا از كار بر كنار كنيم و كسى ديگر را بجايت انتخاب نمائيم . و اگر اطرافيان و خويشان و فرمانبردارانت در مقام مقابله و كشتار ما برآيند . ما نيز بجان ايستادگى خواهيم كرد و با آنها به جنگ مىپردازيم تا بر تو دست يابيم و ترا بكشيم و يا خود در اين راه كشته شويم . عثمان جواب داد :\r\n- اما اينكه دست از حكومت و فرمانروائى بردام ، امرى است محال . چه اگر مرا بدار آويزند ، بر من بسى آسان‌تر از آن است كه شانه از زير بار مقام و خلافتى كه خداوند به من ارزانى داشته است ! خالى كنم . و اينكه مىگوئيد : با آنها كه در مقام يارى من به كشتار شما برخيزند جنگ خواهيد كرد ، من به كسى فرمان نمىدهم تا با شما به پيكار و ستيزه برخيزد . و چنانچه در اين ميان ، كسى به حمايت از من با شما به مقابله پرداخت ، از من دستورى نگرفته است . چه بجان خودم سوگند اگر قصد جنگ با شما را داشتم ، به لشكرهاى سالم در اين زمينه كتباً دستور مىدادم ، و مدينه را از مردان جنگى و سرباز پر مىساختم و يا خود به مصر يا عراق پناه مىبردم ! با اين وصف بر خويشتن بينديشيد و اگر بر جان من رحمى نداريد ، بر جان خود بترسيد . زيرا اگر خون مرا بريزيد ، خون‌ها ريخته خواهد شد . !\r\nچون نمايندگان مصريان خارج شدند ، عثمان به احضار محمدبن‌مسلمه فرمان داد و از او خواست تا مصريان را بازگرداند محمدبن‌مسلمه در پاسخ عثمان گفت :\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبه خدا سوگند كه من ظرف يكسال دو بار به ايشان دروغ نخواهم گفت ! !\r\nبلاذرى مىنويسد « 1 » مصريان در سه منزلى مدينه بودند كه پيك خليفه را ديدند شتابزده به جانب مصر ميراند . و چون به نامه خليفه دست يافتند ، محمدبن‌ابوبكر ، مهاجرين و انصارى را كه به همراهى او بودند انجمن ساخت و نامهء خليفه را در محضر آنان باز كرد و قرائت نمود ، متن نامهء خليفه چنين بودك\r\n« چون فرزند ابوبكر و فلان و فلان بر تو درآيند بهر حيله كه شده آنها را بكش و فرمان حكومت محمدبن‌ابوبكر را از بين ببر و تا دستور پانوى من بر حكومت خود باقى بمان ، و هر كه را كه به شكايت قصد آمدن نزد مرا داشته باشد بگير و زندانى كن ! ! »\r\nچون مصريان به مضمون نامه آگاه شدند به خروش آمده خشمگين و شتابزده به مدينه بازگشتند . فرزند ابوبكر آن نامه را نخست به مهر چند تن از همرهان خود رسانيد و چون به مدينه وارد شدند على ( ع ) و طلحه و زبير و سعد ، و عموم اصحاب رسول خدا ( ص ) را جمع كردند و داستان غلام و نامهء عثمان را برايشان شرح دادند و در محضر آنان نامه را باز كرده قرائت نمودند در پايان آن مجلس كسى از اهل مدينه باقى نماند كه از اين عمل عثمان اظهار تنفر و انزجار ننمايند و اين موضوع خود بر خاطرات الم‌بارى كه از جريان ابن‌مسعود و عمار ياسر و ابوذر در سينه داشته بيفزود و خشم و نفرتشان را از عثمان دو چندان كرد .\r\nاصحاب رسول خدا ( ص ) هر يك به خانهءهاى خود روى نهادند در حالى كه رنجى جانكاه از پيش‌آمدهاى پشت سر هم و طرز تفكر عثمان و نامهء او در حق مسلمانان روانشان را آزار مىداد .\r\nمردم ، عثمان را به محاصره گرفتند و فرزند ابوبكر به دستيارى طلحه ، از افراد قبيلهء بنىتيم و غيره براى نبرد با عثمان يارى جست و عايشه نيز پىدرپى عثمان را به نيش زبان خود مىآزرد .\r\nدار البدء و التاريخ چنين آمده : « 2 » « محمدبن‌ابوبكر و طلحه و زبير و عايشه از\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 67 - 68 .\r\n( 2 ) البدء و التاريخ 5 / 205 .\r\n","page_name":" 255 ","page_number":255},
  {"content":"\r\n\r\nمخالفين سرسخت عثمان بودند . مهاجرين و انصار هم او را به حال خود گذاشته كارى به كارش نداشتند و به موقعيتى كه برايش پيش آمده بود بىاعتنا بودند .\r\nعايشه در مسجد به عثمان اعتراض كرد ، و خرابكاريهايش را برشمرد و با بيرون آوردن موئى از مويهاى رسول خدا ( ص ) و پيراهن و كفش او ، در ميان جمعيت فرياد كشيد : « چه زود سنت و روش پيغمبر خود را پشت سر انداختيد و آن را دستخوش فراموشى نموديد » .\r\nعثمان چون اين سخنان را شنيد « زبان به بدگوئى از خاندان ابوبكر گشود و ناسزا گفت و از شدن خشم چنان بى خود شده بود كه نمىدانست چه مىگويد ! ! »\r\nسركردگان مخالفين و سردمداران قيام عليه عثمان سه تن از قبيلهء بنى تيم بودند ، عايشه ام‌المؤمنين ، و برادرش محمد و پسرعمويش طلحه ، و به طوريكه مورخين مىنويسند كه بارها برخوردهاى بسيار تند و شديدى بين عايشه ام‌المؤمنين و عثمان رخ داده است . از آن جمله يعقوبى در تاريخ خود مىنويسد : « 1 »\r\nعثمان بر منبر رسول خدا مشغول سخن گفتن بود كه ناگهان عايشه پيراهن رسول خدا را بر سر دست گرفت و تكان داد و با بانگ بلند گفت : اى مسلمانان ! اين لباس رسول خدا است كه هنوز كهنه نشده و نپوسيده است ، اما عثمان به همين زودى سنت و روش پيغمبر را دستخوش فراموشى ساخته و آن را از بين برده است !\r\nعثمان كه با حمله غافل‌گير كننده ام‌لمؤمنين عايشه روبرو شده بود چاره‌اى جز تمسك به قرآن نديد ، پس در مقام مقابله و پاسخ به او از كتاب خدا چنين خواند :\r\nبار خدايا ! مكر و نيرنگ زنان را از من بگردان كه حيله و نيرنگ آنان بسيار بزرگ است « 2 »\r\n\r\n\r\n","description":"","footnote":"\r\n( 1 ) تاريخ يعقوبى 2 / 175 .\r\n( 2 ) سوره يوسف آيه 23 و 24 (  وَ إِلَّا تَصْرِفْ عَنِّي كَيْدَهُنَّ  . . . )\r\n","page_name":" 256 ","page_number":256},
  {"content":"\r\n\r\n\r\nفتواى تاريخى عايشه\r\nاقتلوا نعثلًا فقد كفر ! ! :\r\n« عثمان ، اين پيرمرد يهودى احمق را بكشيد كه كافر شده است » .\r\nعايشه ام‌المؤمنين\r\nعايشه ام‌المؤمنين كه از عثمان دلى پر خون داشت ، و در سر هواى حكومت پسرعمويش طلحه را مىپرورانيد از شورش مردم و محاصره عثمان حد اكثر استفاده را نمود ، و فتواى تاريخى خود را داير به مرگ او صادر كرد .\r\nابن اعثم در تاريخ خود در همين زمينه مىنويسد : « 1 » « عايشه ام‌المؤمنين ، چون دريافت كه اينك مردم يك‌دل مصمم به كشتن عثمان كمر بسته‌اند بر او بانك زد :\r\nاى عثمان ! بيت‌المال مسلمانان را به خود اختصاص دادى ، و دست بنىاميه را بر مال و جان آنان گشاده گردانيدى و به آنها ولايت و حكومت ارزانى داشتى ، و به اين وسيله امت محمد ( ص ) را در سختى و تنگدستى انداختى ؟ ! خدا خير و بركت آسمان و زمين را از تو برگيرد ، اگر نه آن بود كه چون ساير مسلمانان پنج نوبت نماز مىگزاردى ، ترا چون شترى سر مىبريدند « 2 » .\r\n\r\n\r\n","description":"","footnote":"\r\n( 1 ) تاريخ ابن اعثم 1 / 155 .\r\n( 2 ) گمان ميرود اين تهديد ام‌المؤمنين قبل از آن بوده است كه برادرش به نامه عثمان دست يابد ، چه پس از آنكه برادرش بفرمان قتل خود دست يافت ، ام‌المؤمنين ديگر به نماز خواندن عثمان توجهى نكرد و فرمان قتلش را صادر نمود .\r\n","page_name":" 257 ","page_number":257},
  {"content":"\r\n\r\nعثمان چون سخنان عايشه را شنيد ، ازكتاب خدا بر او چنين خواند : « خدا براى آنان كه كافر شده‌اند ، زن نوح و همسر لوط را نمونه قرار داده . اين دو زن ، در اختيار دو بنده از بندگان شايسته ما بودند و به شوهرانشان خيانت كردند ، اما ذره‌اى از شوهران خود نفع نبردند و گفته شد كه همدوش جهنميان وارد آتش گرديد « 1 » و « 2 » . »\r\nآرى با اين آيهء خردكننده ، عثمان به عايشه پاسخ داد ، عايشه‌اى كه مزاجى سخت عصبى و تند و سركش داشت . بانوئى كه هنگام خشم و غضب نمىتوانست به هيچ عنوان جلو خود را بگيرد و خويشتن‌دار باشد .\r\nاين پاسخ ، و نامه‌اى كه برادرش محمد در راه مصر بدان دست يافت كه عثمان فرمان قتل او و همراهانش را صادر كرده بود ، ام‌المؤمنين را كه جان در راه بستگان و خانوادهء خود مىداد چنان منقلب و خشمگين ساخت كه بىپروا و بصراحتى هر چه تمامتر فرمان قتل خليفه را صادر كرد ، و فتوى بكفرش داد ! !\r\nعايشه بانك برداشت : بكشيد نعثل را كه كافر شد ! ! « 3 »\r\nاين سخن چون از دهان ام‌المؤنين خارج شد ؛ مانند شرارهء آتش كه بجان خرمنى خشك افتاده باشد ، بسرعت برق دهان به دهان گرديد . اين فتوى ورد زبانهائى شد كه با وجود سران قريش در مدينه ، هرگز جرأت بيان آن را نداشتند و تصرف آن را هم نمىنمودند .\r\nاكنون ببينيم نعثل چه معنايى دارد .\r\nمعانى نعثل در كتب لغت چنين آمده است « 4 » :\r\n\r\n\r\n","description":"","footnote":"\r\n( 1 ) بنا بر آنچه مفسرين نوشته‌اند ، اساس سورهء تحريم نتيجهء اقدامات عايشه و يكى ديگر از بانوان رسول خدا ( ص ) بوده است و در حق آن دو نازل گرديده و عثمان نيز در مقام معارضه با عايشه آيهء دهم از سورهء مزبور را برخ وى مىكشد به ص 88 - 91 همين كتاب مراجعه فرمائيد .\r\n( 2 ) اقتباس از سوره تحريم آيه 10 ( . . .  امْرَأَتَ نُوحٍ وَ امْرَأَتَ لُوطٍ  . . . )\r\n( 3 ) تاريخ طبرى 4 / 477 تاريخ ابن اعثم 1 / 155 ابن اثير 3 / 87 ابن ابىالحديد 2 / 77 و نهايهء ابن اثير 4 / 156 .\r\n( 4 ) در مورد نعثل به نهايهء ابن اثير - قاموس - تاج العروس - لسان العرب و المنجد ط 15 / 1856 ص 819 مراجعه فرمائيد .\r\n","page_name":" 258 ","page_number":258},
  {"content":"\r\n\r\n1 ) كفتار نر .\r\n2 ) پيرمرد خرفت كودن و نادان .\r\n3 ) در مصر ، مردى ريش دراز به اين نام خوانده مىشد !\r\n4 ) در مدينه مردى يهودى چنين نامى داشته و عثمان را به او تشبيه كرده‌اند .\r\nولى به حق بايد گفت كه نه تنها هيچ يك از معانى مختلف نعثل از نظر ام‌المؤمنين عايشه ، با فراست و هوش سرشارى كه داشت پوشيده نبوده است . بلكه با استفاده از قدرت بيان و شيوائى گفتار و فصاحت و بلاغت فطريش تمام معانى نعثل را در آن جملهء كوتاه و قاطع جمع كرد و آن را چون تيرى جانكاه چنان راست و درست بسوى خصم خود عثمان پرتاب كرد كه تا پر بسينهء وى نشست و براى هميشه لكهء آن بر دامان او باقى ماند .\r\nهمان جملهء كوتاه چون ضرب المثلى دهان به دهان دشمنان عثمان گرديد و حتى پس از آنكه خليفه وسيلهء مخالفان خود و پشت گرمى همان فتوى از پاى درآمد و كشته شد ، اين نام با تمام معانيش از دهان دشمنان او برنيفتاد و مدتها ورد زبان بود و براى ابد در تاريخ ثبت گرديد . اعورشنى در ابيات خود چنين آورده است :\r\n برئت الي الرحمن من دين « نعثل » * و دين ابن صخرايها الرجلان « 1 » \r\n« من از آئين نعثل - عثمان - و فرزند صخر - معاويه هر دو بيزارم ! »\r\nمحمد بن ابى سيره بن ابى زهير قرشى چنين سروده :\r\n نحن قتلنا « نعثلا » بالسيرة * اذ صدعن صدعن أعلامنا المنيرة « 2 » \r\n« ما بنام سنت ، نعثل - عثمان - را كشتيم هنگامى كه او از پيشرفت پرچمهاى تابناك ما جلوگيرى كرد . » .\r\nو چون عمروعاص در جنگ صفين در ضمن ابيانى به بانگ بلند چنين خواند :\r\n ردوا علينا شيخنا كما كان ! ! « 3 » \r\nسرور ما - كنايه از عثمان - را همچنانكه بود به ما بازگردانيد ! »\r\nعراقيان جوابش دادند :\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 105 .\r\n( 2 ) كتاب صفين ص : 456 و 256 و 257 و 454 و ترم النهج 1 / 482 .\r\n( 3 ) كتاب صفين ص : 456 و 256 و 257 و 454 و ترم النهج 1 / 482 .\r\n","page_name":" 259 ","page_number":259},
  {"content":"\r\n\r\n أبت سيوف مذحج و همدان * بأن ترد « نعثلا » كما كان ! « 1 » \r\n« شمشيرهاى مذحج و همدان مانع گشت كه نعثل - عثمان - صحيح و سالم بازگردد » .\r\nعمروعاص بار ديگر فرياد زد :\r\n ردوا علينا شيخنا ثم بجل « 2 » \r\nسرور ما را باز دهيد كه ما را كافى است\r\nو عراقيان در جوابش گفتند :\r\n كيف نرد نعثلا و قد قحل « 3 » \r\n« نعثل را چگونه بازدهيم در حالى كه خشك و پوسيده شده است . »\r\n\r\nبررسى فتواى تاريخى عايشه\r\nگرچه پيش از صدور فتواى به كشتن خليفه از جانب عايشه ، روزنهء كوچكى از اميد به اصلاح و سازش بين مردم و عثمان به پايمردى على ( ع ) و ديگران وجود داشت . ولى با صدور آن فتوى از طرف ام‌المؤمنين و فرمان صريحى كه از دهان او خارج شد ، آن روزنه از اميد هم به كلى مسدود گرديد و مرگ و نابودى عثمان حتمى گشت و شد آنچه شد .\r\nو ميدانيم كه چنين موقعيت و مقامى را ام‌المؤمنين از زمان شيخين بدست آورد . چه آن دو بودند كه منزلت او را در نظر مسلمانان با احترام و كرنشى كه به او ابراز مىداشتند و فتواها و دستوراتى كه از او مىگرفتند بالا بردند .\r\nاز طرفى آنچه تأثير فتوى و دستورهاى عايشه را دو چندان مىساخت موقع شناسى خاص او ، و آمادگى كامل مجريان آن بود . كما اينكه فرمان قتل خليفه را وقتى صادر كرد كه بين سران بنىاميه كه زمامداران وقت بودند از يك طرف ، و ساير طبقات مسلمانان از طرف ديگر دو دستگى و اختلاف شديد و كشمكش سخت در گرفته بود ، و شراره‌هاى فتنه و آشوب از اطراف مملكت ، مركز و هستهء خلافت را كاملا تهديد ميكرد و ما به پاره‌اى از آنها در صفحات قبل اشاره كرديم\r\nو از ذكر بيشتر آنها\r\n\r\n\r\n","description":"","footnote":"\r\n( 1 ) كتاب صفين ص : 456 و 456 و 257 و 454 و ابن ابى الحديد 1 / 482 .\r\n( 2 ) كتاب صفين ص : 456 و 456 و 257 و 454 و ابن‌ابىالحديد 1 / 482 .\r\n( 3 ) كتاب صفين ص : 456 و 456 و 257 و 454 و ابن‌ابىالحديد 1 / 482 .\r\n","page_name":" 260 ","page_number":260},
  {"content":"\r\n\r\nبه منظور رعايت اختصار خوددارى نموديم .\r\nبراى هركس با صدور فتواى ام‌المؤمنين ، كه عموم مسلمانان از صحابهء رسول خدا و غير ايشان ، با عزمى راسخ و اراده‌اى محكم به اجراى آن كمر بسته بودند ، فقط دو راه وجود داشت . جنگ يا بىطرفى . جنگ نيز خود دو صورت داشت ، يا بايد در جبههء خليفه كه در محاصرهء مردم قرار گرفته بود با مهاجمين بجنگد و شمشير به روى انقلابيون بكشد و با بايد به صف مردم به پيوندد و در انقلاب و شورش عليه دستگاه خلافت و حكومت وقت قيام نمايد .\r\nعلىبن‌ابيطالب ( ع ) و سعد وقاص از سران شوراى 6 نفرى ، بىطرفى اختيار نمودند ، ولى طلحه و زبير در صف مردم قرار گرفتند و فرماندهى مهاجمين را نيز عهده‌دار شدند .\r\n\r\nكسانى كه عثمان را نعثل ناميده‌اند\r\nنام نعثل بر سر زبان‌ها افتاد ، و فرمان ام‌المؤمنين ( بكشيد نعثل را ) دهان به دهان گرديد .\r\nگرچه ام‌المؤمنين نخستين كسى است كه عثمان را نعثل ناميده است و از طرف او اين نام براى عثمان علم گريد ، ولى در زمان حيات عثمان نيز بعضى از آنان كه از وى دلى پر خون داشتند ، اين نام را رو در روى او گفته‌اند ، از آن جمله جبله بن عمرو ساعدى است « 1 » طبرى مىنويسد :\r\n« جبله در حالى كه جلو منزلش ايستاده بود و زنجيرى بدست داشت عثمان بر او گذر كرد ، جبله به او گفت :\r\nاى نعثل ! به خدا ترا مىكشم و بعد بر شترى گر ، سوارت كرده يكسر به جهنمت مىفرستم ! .\r\nبلاذرى مىنويسد : « جبله در حالى كه زنجيرى آهنين در دست داشت بر عثمان\r\n\r\n\r\n","description":"","footnote":"\r\n( 1 ) در نسبش اختلاف است ولى گفته‌اند از افاضل و دانايان صحابه رسول خدا بوده است و بهمراهى علىبن‌ابيطالب در جنگ صفين شركت كرده است ، و در اواخر عمر در مصر ساكن گرديده است ، و به ترجمهء او به اسدالغابه 1 / 269 مراجعه فرمائيد .\r\n","page_name":" 261 ","page_number":261},
  {"content":"\r\n\r\nوارد شد و گفت : اين زنجير را مىبينى ؟ اين را به گردنت مىاندازم ! ! . . . مگر اينكه دست از اطرافيان خود بردارى ! . . . تو ! بازار مدينه را به تيول حارث فرزند حكم داده‌اى و چنين و چنان كرده‌اى ! !\r\nاعتراض جبله به عثمان از آنجا ناشى شده بود كه خليفه از جمله زمام امور بازار مدينه را به دست پسر عموش حارث داده بود ، او هم اجناس و كالاهاى مهمى كه به مدينه وارد مىشد به ظاهر به نام خليفه مىخريد و سپس با هر قيمت و سودى كه خودش مىخواست به مردم مىفروخت و در حقيقت تنها و بىرقيب سود كلانى از اين راه به جيب مىزد و كسى هم جرأت اعتراض نداشت .\r\nگذشته از آن حارث به حكم بستگى به مقام خلافت عثمان چون از نفوذ فوق‌العاده‌اى برخوردار بود از ديگر بازاريان باج مىگرفت و كارهاى خلاف شرع و دور از انسانيت ديگر نيز مرتكب مىگرديد .\r\nبازاريان بارها به عثمان شكايت كرده و درباره حارث و زورگوئىهايش با او به گفتگو نشسته بودند تا مگر دست پسر عموى عزيز كرده‌اش را از بازار مدينه كوتاه كند و مزاحمتش را از سر بازاريان دفع نمايد ، اما عثمان به خواسته آنان توجهى نمىكرد و عليه حارث اقدامى نمىنمود .\r\nهواداران عثمان ، و آنان كه آقائى و ثروت بيكران خود را بسته به سكوت و اطاعت بى چون و چراى مردم ، در سايه قدرت مطلقه خليفه عثمان مىديدند براى حفظ و بقاى اين مترسك با اصرار از جبله خواستند تا دست از مخالفت با عثمان بردارد و آنقدر كارهاى نارواى او را به رخش نكشد . اما او با تمام نيرو با پيشنهاد آنان مخالت كرد و در برابر اصرار و پا فشارى آنها گفت :\r\nنه به خدا ، هرگز من هرگز حاضر نيستم كه به خواسته شما تن در دهم ، و آن وقت بروز رستاخيز در پيشگاه عدل الهى به ايستم و با حالتى نژند و پريشان بگويم :\r\n( بار خدايا ما را چاره‌اى نبود و از خود اختيارى نداشتيم ) دستور بزرگان و رؤساى خود را ( شنيديم ) و فرمان برديم ( در نتيجه ) آنها ما را به ( بدبختى ) و گمراهى انداختند .\r\nطبرى در جاى ديگر مىنويسد : روزى عثمان بر جمعى گذر كرد و به آنها سلام\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكرد و مردم نيز او را پاسخ گفتند جبله كه در ميان آنها بود به ايشان گفت :\r\nچرا جواب مردى را كه چنين و چنان كرده است مىدهيد ؟ ! سپس روى به عثمان كرده چنين ادامه داد :\r\n- به خدا سوگند كه اين زنجير آهنين را به گردنت مىاندازم . مگر اينكه دست از اطرافيان خود بردارى و آنها را از خود برانى .\r\nعثمان پرسيد : كدام اطرافيانم را مىگوئى ؟ من به خدا سوگند كه كسى را به خود نزديك نساخته و تبعيض نكرده‌ام .\r\n- چطور چنين ادعا مىكنى ، و حال آنكه مروان ، معاويه ، عبدالله‌بن عامر بن‌كريز ، عبدالله‌بن‌سعد . . . را بدستگاه خلافت نزديك ساخته و مقرب نموده‌اى ! ! . . . كه بين آنها اشخاصى يافت مىشوند كه قرآن به نكوهش و ذم آنها گوياست ، و رسول خدا ريختن خونشان را جايز دانسته ! ! .\r\n* * * عبدالله‌بن‌عامر پسر دائى عثمان بود ! چه اروى مادر عثمان دختر كريز است و اما اينكه چگونه حكومت بصره را عثمان به عبدالله بخشيد ، خود داستانى جالب دارد و آن اينكه ، روزى شبل‌بن‌خالد برادر مادرى زيادبن‌ابيه و فرزند سميه معروفه ، در حالى كه سران بنىاميه پيرامون عثمان نشسته بودند از در درآمد و گفت :\r\nآيا در ميان شما مستمندى كه آرزوى توانگرى او را داشته باشيد وجود ندارد ؟ ! آيا در بين شما گمنامى كه خواستار شهرت و معروفيت او باشيد نيست ؟ ! آيا در ميان شما . . . و آيا در ميان شما . . . و آيا در ميان شما . . . كه عراق را چنين به تيول ابوموسى اشعرى ( كه از قريش و قبيلهء مضر نيست و از قبايل يمن مىباشد ) داده‌ايد « 1 » ! !\r\nعثمان كه تحت تأثير بيانانت شبل قرار گرفته بود ، بلافاصله پسر دائى 16 ساله خود عبدالله بن‌عامركريز را به حكومت بصره بخشيد ، و ابوموسى اشعرى را از آنجا برداشت ! ! « 2 »\r\n\r\n\r\n","description":"","footnote":"\r\n( 1 ) ميدانيم كه شبل مضرى از اينكه حاكم بصره مردى يمانى بودهاست سخت عصبانى و ناراحت بوده .\r\n( 2 ) به استيعاب ترجمه شبل بنخالد مراجعه فرمائيد و ترجمه او به اسدالغابه 2 / 385 و اصابه 2 / 159 مراجعه شود .\r\n","page_name":" 263 ","page_number":263},
  {"content":"\r\n\r\nطبرى از قول حاطب مىنويسد : « 1 » « من خو . د روزى در مسجد حاضر بودم و عثمان بر عصاى رسول خدا كه ابوبكر و عمر نيز هنگام سخنرانى آن را بدست مىگرفتند ، تكيه داده بود و سخن ميگفت كه در اين حال جهجاه « 2 » بانگ برداشت : نعثل ! برخيز و از اين منبر فرود آى ! !\r\nابوحبيبه ميگويد : جهجاه غفارى برخاست و بانگ زد :\r\nاى عثمان ! شترى از پاى افتاده ، و عبا و زنجيرى برايت آماده كرده‌ايم ! ! از منبر فرود آى عبا را بر تو مىپيچيم ، و زنجير بگردنت مىافكنيم و ترا بر آن شتر مىنشانيم به ( جبل الدخان ) كوه آتش فشان بفرستيم ! !\r\nعثمان در پاسخ جهجاه گفت :\r\nخدا ترا زشت كند ، و آنچه را كه برايم آماده ساخته‌اى !\r\nراوى مىگويد اين سخن را جهجاه در خلوت و پنهانى به خليفه نگفت ، بلكه در انظار عموم مردم بوى گفت و در همين موقع خويشان و هواداران عثمان از بنىاميه پيرامون خليفه را گرفته و او را به خانه‌اش رسانيدند . ابوحبيبه مىگويد : اين آخرين بارى بود كه من عثمان را ديدم !\r\nگويند : عثمان پس از اين واقعه ، بيش از يكى دو بار از خانه خارج نگرديد ، چه پس از آن در محاصرهء مردم افتاد و سرانجام كشته شد .\r\n\r\nعثمان به عايشه روى مىآورد\r\nچون عثمان به خواسته‌هاى مردم وقعى ننهاد و ام‌المؤمنين به كشتنش فتوى داد ، مردم او را به محاصره گرفتند ، در اين ميان مردم شهرهاى ديگر كه از ستم عمال\r\n\r\n\r\n","description":"","footnote":"\r\n( 1 ) تاريخ طبرى 5 / 114 بلاذرى 5 / 47 ابن اثير 3 / 70 ابن‌ابىالحديد 1 / 165 ابن كثير 7 / 157 اصابه 1 / 253 تاريخ خميس 2 / 260 مراجعه فرمائيد .\r\n( 2 ) در نسبش اختلاف است وى در بيعت رضوان حضور داشته است . عصائى را كه عثمان هنگام سخنرانى بر آن تكيه مىكرد از او گرفت و بزانوى خود بشكست و خورده‌اى از شكسته چوب بزانويش فرو رفت و جراحت كرد و به همان حالت باقى بود تا سرانجام پس از يكسال از كشته شدن عثمان بدرود حيات گفت اسدالغابه 1 / 309 .\r\n","page_name":" 264 ","page_number":264},
  {"content":"\r\n\r\nعثمان بجان آمده بودند ، پس از اينكه نامه‌هائى از عايشه ام‌المؤمنين داير به قيام و شورش عليه عثمان به ايشان رسيد ، آنها نيز خود را براى اجراى دستور او به مدينه رسانيدند « 1 » طلحه پسر عموى عايشه رهبرى انقلابيون را به عهده داشت و دستورات لازم را صادر ميكرد « 2 » براى خليفه ديگر پناهگاهى باقى نمانده بود . خاصه پس از صدور فتوى عايشه اميد به نجات وى پاك از ميان رفته بود .\r\nچون عثمان كار را بر خود سخت ديد ، مروان حكم و عبدالرحمن‌بن‌عتاب اموى « 3 » را دستور داد تا با عايشه كه خود را آمادهء سفر حج كرده بودند ملاقات كنند تا شايد موجبات آشتى و صلح بين او و ام‌المؤمنين فراهم شود آن دو به خدمت عايشه رسيدند و چنين معروض داشتند :\r\n- اگر از مسافرت صرفنظر نمائى و در مدينه باقى بمانى ، اين اميد ميرود كه خداوند به بركت وجود تو اين مرد - عثمان - را در كنف حمايت خويش قرار دهد . و مروان اضافه كرد : و خليفه قول ميدهد در مقابل هر درهمى كه براى مسافرت خود در نظر گرفته‌اى دو درهم تقديم نمايد ! ! عايشه جواب داد :\r\n- من بارهايم را بسته و حج را بر خود واجب ساخته‌ام ، و بخداى سوگند كه بخواستهء شما عمل نخواهم كرد .\r\nعبدالرحمن و مروان ، نوميدانه از جاى برخاستند و مروان در انحال چنين خواند :\r\n و حرق قيس على البلاد * فلما اضطرمت احجما \r\n« قيس شهرى را بر من آتش زد و چون شعله‌هايش بالا گرفت و مرا در ميان كام خود فرو برد آنوقت از من دست برداشت . »\r\nچون عايشه اين كنايه را از مروان شنيد ، با لحنى جدى و مصمم گفت :\r\nمروان ! گمان برده‌اى كه من درباره آقايت - عثمان - شك و ترديد دارم ؟ ! به خدا قسم آرزو دارم كه او را در يكى از بسته‌هاى خود جا دهم ، و توانائى حمل آن\r\n\r\n\r\n","description":"","footnote":"\r\n( 1 ) بلاذرى 5 / 81 و 5 / 103 .\r\n( 2 ) بلاذرى 5 / 81 و 5 / 103 .\r\n( 3 ) عبدالرحمن بن عتاب اموى در جنگ جمل جزء سپاهيان عايشه شركت كرد . گويند در آن جنگ دستش قطع شد و كركسى آن را ربود و در يمامه افكند اهالى آن محل بوسيلهء انگشترى او ، دستش را شناختند . نسب قريش 187 تا 193 .\r\n","page_name":" 265 ","page_number":265},
  {"content":"\r\n\r\nرا هم داشته باشم تا او را به دريا افكنم ! ! « 1 »\r\nام‌المؤمنين از مدينه به قصد مكه خارج شد ، و در آن سال عبدالله‌بن‌عباس به دستور عثمان امير حجاج بود .\r\nابن‌عباس چون در صلصل به عايشه برخورد كرد ، ام‌المؤمنين به او گفت :\r\n- ابن‌عباس ! ترا به خدا سوگند مىدهم كه با اين زبان گيرا و برنده كه دارى ، مردمى را كه بر اين مرد - عثمان - شوريده و قيام كرده‌اند پراكنده مكن ، و آنانرا درباره اين مرد خودخواه و سركش به شك و ترديد مينداز مردم به كار خود بينا شده و راه راست خود را تشخيص داده‌اند . و از شهرستانها ، براى امرى كه بالا گرفته است گروه گروه گرد هم جمع شده‌اند ، من خود طلحه را ديدم كه به كليدهاى خزانهء دولت دست يافته بود ! اگر او زمام امور را به دست بگيرد بىشك همان روش پسر عمويت ابوبكر را پيش خواهد گرفت ! ! ابن‌عباس در پاسخ عايشه گفت :\r\n- ولى مادر ! اگر بر سر اين مرد بلائى بيايد و كشته شود ، مردم جز به پيشواى ما على ، به كسى ديگر سر فرود نخواهند آورد . عايشه با شتاب گفت :\r\n- كافى است ! منكه قصد بگو مگو و مجادلهء با تو را ندارم ! « 2 »\r\n\r\n\r\n","description":"","footnote":"\r\n( 1 ) بلاذرى 5 / 75 ، تاريخ اعثم 155 ، طبقات ابن‌سعد 5 / 25 چاپ ليدن قسمتى از اين داستان در تاريخ يعقوبى 2 / 124 آمده است .\r\n( 2 ) تاريخ طبرى 5 / 140 ، تاريخ ابن‌اعثم 156 ، ما اين داستان را از طبرى و بلاذرى نقل كرده‌ايم .\r\n","page_name":" 266 ","page_number":266},
  {"content":"\r\n\r\n\r\nعثمان در حلقهء محاصرهء طلحه پسر عموى عايشه\r\nفحصروه اربعين ليله ، و طلحه يصلي بالناس ! ! :\r\n« عثمان چهل روز در محاصره بود ، و در اين مدت طلحه زمام امور را بدست داشت و با مردم نماز ميگزارد »\r\nتاريخ طبرى\r\nطلحه پسر عموى ام‌المؤمنين عايشه كه سخت مورد توجه و حمايت او بود رفته رفته بر اوضاع مسلط ميشد ، و دايره نفوذ و قدرتش وسيع و سيعتر ميگرديد تا سرانجام بر خزانهء ملت ( بيت‌المال ) دست يافت و همين امر باعث گرديد تا اعتبار و قدرتش دو چندان گردد .\r\nاز طرفى دايرهء محاصرهء عثمان هرچه بيشتر تنگ‌تر مىشد ، نفوذ و اقتدار خليفه و در نتيجه مقام خلافت سير نزولى مىپيمود و هر چه بيشتر محدود و محدودتر ميگرديد .\r\nچون عثمان اوضاع را سخت و وخيم ، و اركان خلافت را متزلزل و جان خود را در خطر ديد عبدالله بن حارث بن نوفل ، از نوادگان عبدالمطلب را با اين بيت شعر نزد على ( ع ) فرستاد . « 1 »\r\n فان كنت مأكولا فكن انت آكلي * و الا فأدركني و لما امزق « 2 » \r\n\r\n\r\n","description":"","footnote":"\r\n( 1 ) تاريخ طبرى 5 / 140 ابن اعثم 156 و ما اين داستان را از طبرى و بلاذرى نقل كرده‌ايم .\r\n( 2 ) انساب الاشراف بلاذرى 5 / 78 طبرى 5 / 154 ابن اثير 3 / 64 كنز 6 / 389 حديث 5966 و ما سخن ابن‌اثير را كه كوتاهتر و مختصر از همه بود آورديم و نيز به كامل مبرد 11 ط ليدن و زهر الادب 75 1 ط رحمانيه و ابن اعثم 156 - 157 مراجعه فرمائيد .\r\n","page_name":" 267 ","page_number":267},
  {"content":"\r\n\r\n« اگر بناست خورده شوم ، تو خورندهء من باش . و گرنه پيش از آنكه از همم بدرند ، مرا درياب » .\r\nعلى در آنهنگام در خيبر بود و در مدينه حضور نداشت مردم پيرامون طلحه جمع شده از او دستور ميگرفتند . چون فرستادهء عثمان رسيد و پيغام او را بگذارد ، على به مدينه بازگشت و يكسر بنزد عثمان رفت . عثمان به او گفت :\r\n- مرا از چند جهت بر تو حق است ، اسلام ، برادرى ، فاميلى ، دامادى رسول خدا ( ص ) تازه اگر همه را ناديده بگيرى و ما خود را در دوران جاهليت فرض كنيم . اين براى خاندان عبد مناف ننگ است كه قدرت و سلطنتشان را يكى از فرزندان قبيله تيم - طلحه - از چنگشان بدر كنند ! !\r\nعلى در پاسخ گفت :\r\n- حالا مىبينى ! اين بگفت و از خانهء عثمان بيرون آمد تا به مسجد پيغمبر رسيد و از آنجا دست بر شانهء اسامه نهاد و با هم به سوى خانهء طلحه روانه شدند ، چون وارد سراى شدند ، بانگ و هياهوى مردم خانه را تكان مىداد . على خود را به طلحه رسانيد و به او گفت :\r\n- طلحه ! اين چه معركه‌اى است كه راه انداخته‌اى ؟ ! . طلحه پاسخ داد :\r\n- اى ابوالحسن خيلى دير آمده‌اى ، وقتى رسيده‌اى كه كار از كار گذشته است ! ! بنا به روايت ديگر على به طلحه گفت :\r\n- ترا به خدا سوگند مىدهم كه مردم را از گرد عثمان پراكنده ساز ! و طلحه جواب داد :\r\n- بخداى سوگند كه هرگز چنين كارى را نخواهم كرد مگر اينكه بنىاميه به حق مردم گردن نهند ! .\r\nعلى در پاسخ طلحه چيزى نگفت و از نزد او بيرون شد تا به بيت‌المال رسيد و فرمان داد در بيت‌المال را بگشايند و چون كليد نبود دستور داد در را شكستند و آنچه موجود بود بيرون ريختند و خود به تقسيم آنها بين مردم پرداخت . خبر تقسيم خزانه به خان . طلحه رسيد ، مردمى كه پيرامون طلحه را گرفته بودند نخواستند تا از اين بهره بىنصيب بمانند پس يكان يكان خود را از مجلس طلحه دزديدند و به سوى على ( ع ) شتافتند تا جائى كه طلحه يكه و تنها باقى ماند .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nچون اقدام على ( ع ) به عثمان رسيد بسيار خوشحال شد و در همين احوال هم طلحه كه تنها مانده بود بر او وارد شد و گفت :\r\n- اى اميرالمؤمنين من از كارى كه كرده‌ام از خداى بخشايش مىطلبم خيالى در سر داشتم ولى خدا نخواست و بين من و آرزويم مانع و رداعى بوجود آورد ! عثمان جواب داد :\r\n- به خدا سوگند كه تو نيامده‌اى تا توبه كنى ، بلكه از آن جهت آمده‌اى كه خود را در اين ميان شكست خورده و مغلوب يافتى ! من انتقام اين عملت را به خدا وا مىگذارم ! .\r\n\r\nطلحه آب به روى عثمان مىبندد ، على آب به عثمان مىرساند .\r\nطبرى مىنويسد « 1 » : عثمان چهل روز در محاصره بود ، و در اين مدت طلحه با مردم نماز مىگزارد . و در انساب الاشراف بلاذرى آمده « 2 » :\r\nهيچ‌يك از اصحاب رسول خدا ( ص ) ، از نظر مخالفت و ستيزه با عثمان ، به پاى طلحه نمىرسيد ! طلحه و زبير زمام امور بدست گرفته بودند ، و طلحه از رسيدن آب به خانهء عثمان جلوگيرى مىكرد و نمىگذاشت آب آشاميدنى به آنجا برسد .\r\nعلى كه در ملك خود و در يك ميلى مدينه بود ، به طلحه پيام فرستاد كه بگذار اين مرد از چاه متعلق به خودش - رومه - آب برگيرد ، و او را بر اثر تشنگى از پاى درنياور . اما طلحه زير بار نرفت و موافقت ننمود .\r\nطبرى مىنويسد « 3 » چون محاصره كنندگان به شدت عمل افزودند و مانع رسيدن آب به منزل عثمان شدند ، عثمان كسى را نزد عثمان فرستاد و از او استمداد كرد تا وسايلى برانگيزد و مقدارى آب به خانهء او برساند . على با طلحه مذاكره كرد و چون ديد كه او طفره مىرود ، به شدت خشمگين شد ، تا جائى كه طلحه چاره‌اى جز موافقت با على ( ع ) نديد و سرانجام حيوانات آبكش به عثمان راه يافتند !\r\nبلاذرى مىنويسد : « 4 » مردم عثمان را به محاصره گرفتند و آب را از وى دريغ\r\n\r\n\r\n","description":"","footnote":"\r\n( 1 ) طبرى 5 / 117 .\r\n( 2 ) انساب الاشراف بلاذرى 5 / 81 و 90 .\r\n( 3 ) طبرى 5 / 113 .\r\n( 4 ) بلاذرى 5 / 68 - 69 .\r\n","page_name":" 269 ","page_number":269},
  {"content":"\r\n\r\nداشتند تا ناچار خود بر مردم بيرون آمد و گفت :\r\n- على در ميان شماست ؟ . گفتند :\r\n- نه ، پرسيد :\r\n- سعد چطور ،\r\n- خير : عثمان عثمان مدتى خاموموش ماند سپس سر برآورد و گفت :\r\n- كسى هست كه على را بگويد تا به ما آب برساند ؟ !\r\nاين خبر چون به على رسيد ، سه مشك پر آب به خانهء عثمان فرستاد . غلامان بنىهاشم و بنىاميه مشگ‌هاى پر آب را در ميان گرفتند تا از آسيب شورشيان در امان بماند ، با اين حال تا آن آب به خانهء عثمان رسيد عده‌اى از ايشان زخمى شدند !\r\nطلحه براى كشتن عثمان پا مىفشارد « 1 »\r\nدر اين گير و دار مجمع بن جاريهء انصارى بر طلحه گذر كرد ، طلحه از او پرسيد :\r\n- مجمع ، اربابت چه مىكند ؟ كجمع پاسخ داد :\r\n- به خدا سوگند ، گمان ميبرم كه عاقبت او را ميكشيد ! و طلحه به طعنه جواب داد :\r\n- و اگر كشته شد ، فىالمثل جهان زير و رو مىشود ؟\r\nعبدالله‌بن‌عباس بن ابىربيعه ميگويد « 2 »\r\n( در آنحال كه عثمان در محاصره بود ) روزى نزد وى رفتم و ساعتى با او به گفت و شنود پرداختم ، در آن حال كه مشغول گفت و شنود بوديم ، عثمان دستم را گرفت و مرا وداشت تا به سخنان كسانى كه در پشت در خانهء او بودند گوش دهم ، در آنحال شنيدم كه يكى مىگفت :\r\n- منتظر چه هستيد ؟ ! و ديگرى جواب داد :\r\nصبر كنيد ! شايد برگردد ! در همان حال كه من و عثمان به گوش ايستاده بوديم صداى طلحه را شنيديم كه از كسى پرسيد :\r\n- ابن‌عديس كجاست ؟ يكى جواب داد :\r\n- اينجاست ! . . . آمد . ابن‌عديس پيش آمد و طلحه در گوش او چيزى گفت ،\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 74 .\r\n( 2 ) تاريخ طبرى 5 / 112 ، تاريخ ابن‌اثير 3 / 73 .\r\n","page_name":" 270 ","page_number":270},
  {"content":"\r\n\r\nآنگاه فرزند عديس بازگشت و به ياران خود چنين دستور داد :\r\nاز اين به بعد نگذاريد كسى نزد عثمان رفت و آمد كند ! در اين وقت عثمان گفت :\r\n- خداوندا ! تو خود شر طلحه را از سرم كوتاه كن كه او مردم را عليه من برانگيخت و آنها را بر من بشورانيد . . . به خدا اميد آن دارم كه او از اين معركه خيرى نبيند و خونش هم ريخته شود . . . او ! پردهء احترام مرا دريد و حال آنكه چنين حقى نداشت !\r\nعبدالله مىگويد :\r\nچون من خواستم از خانهء خليفه خارج شوم ؛ حسب دستور فرزند عديس ، از بيرون آمدنم جلوگيرى كردند تا اينكه محمد فرزند ابوبكر از آنجا عبور كرد و گفت : دست از او بداريد : پس مرا آزاد كردند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nپايان كار عثمان\r\nاتفقت الروايات علي ، ان عثمان ترك ثلاثا لم يدفن حتي توسط علي في ذلك :\r\n« همگان بر اين فرد متفقند كه جنازهء عثمان سه روز بر زمين ماند ، تا آنكه على شخصا در دفن او مداخله كرد . . »\r\nبلاذرى\r\nچون به على گزارش دادند كه مردم به كشتن عثمان كمر بسته و در اين كار مصمم گشته‌اند به فرزندان خود ، حسن و حسين ( ع ) چنين دستور داد :\r\n« شمشيرهاى خود را برداريد و بر در خانهء عثمان بايستيد و اجازه ندهيد كسى يه خليفه دست يابد » .\r\nفرزندان على فرمان بردند و در اجراى امر پدر ، خود را به خانهء عثمان رسانيدند . پيرامون سراى خليفه هنگامهء عجيبى بر پا بود و مردم براى پايان دادن به كار عثمان اصرار داشتند ! در اين موقع زد و خوردهاى منطقه‌اى شروع شد و مهاجمين و مدافعين ، شمشيرهاى خود را به خون يكديگر رنگين ساختند و در اين هنگامه رخسارهء حسن از خون گلگون گشت ، و سر قنبر غلام على به شكست و به سختى مجروح گرديد .\r\nفرزند ابوبكر چون چنان ديد ، ترسيد از اينكه بنىهاشم از مشاهدهء حال فرزندان على خشمگين شده فتنه‌اى برپا كنند ، پس دو تن از مهاجمين را پيش كشيد و به آنها چنين گفت :\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n« اگر بنىهاشم چنين وضعى را مشاهده كنند ، مخصوصاً آن خونرا بر رخسار حسن به بينند بيم آن ميرود كه مردم را از پيرامون عثمان به ضرب شمشيرهاى خود برانند و همهء اقدامات و نقشه‌هاى ما بر آب گردد صلاح اينست كه ما خود از ديوار به خانه عثمان درآئيم و بىسر و صدا او را بكشيم » .\r\nآنگاه محمد و آن دو نفر ديگر از بام خانه مردى از انصار كه در همسايگى عثمان خانه داشت بالا رفتند و به اين ترتيب خود را به درون سراى عثمان انداختند . اقدام محمد و يارانش از ديد اطرافيان عثمان پوشيده ماند زيرا آنها كه با خليفه در محاصرهء مردم قرار گرفته بودند ، همگى جز همسر عثمان بر بام خانه‌ها بالا رفته بودند .\r\nبارى چون فرزند ابوبكر و همراهانش پاى به درون خانهء عثمان نهادند محمد به آن دو گفت :\r\nمن پيش از شما داخل مىشوم ، چون ديديد كه عثمانرا در ميان بازوان خود گرفتم به درون آئيد و ويرا به ضرب كارد و خنجر خود از پاى درآوريد ! » .\r\nاين بگفت و خود به درون اطاق جست و محاسن عثمان را به چنگ گرفت . عثمان چون سر بر آورد و محمد فرزند ابوبكر را در برابر خود ديد به تندى گفت :\r\n« اگر پدرت حاضر بود و اين بىاحترامى تو را نسبت به من مىديد كردارت را سخت نكوهش مىكرد ! »\r\nبا اين سخن دست‌هاى محمد سخت لرزيد و سست شد ، ولى در همين لحظه آن دو مرد بدرون اطاق جستند و عثمان را زير ضربات كارد و خنجر خود گرفتند و او را كشتند ! ! . . . « 1 »\r\nابن‌ابىالحديد مىنويسد : « 2 »\r\n« در آن روز كه عثمان كشته شد ، طلحه كه خود را با پارچه‌اى پوشيده و بدانوسيله خود را از انظار مردم مخفى نگاه داشته بود ، خانه عثمان را تير باران ميكرد . و چون ، مشاهده كرد كه ورود به خانه و دست‌يابى به عثمان با وجود مدافعين سر سخت آن امكان‌پذير نيست ياران خود را به بام خانهء يكى از انصار برد و\r\n\r\n\r\n","description":"","footnote":"\r\n( 1 ) انساب الاشراف بلاذرى 5 / 69 طبرى 5 / 118 .\r\n( 2 ) ابن‌ابىالحديد 5 / 404 .\r\n","page_name":" 273 ","page_number":273},
  {"content":"\r\n\r\nاز ديور آنجا به خانهء عثمان راه يافتند و او را كشتند . »\r\nطبرى « 1 » ، مرد انصارى را عمروبن‌حزم معرفى مىكند و از زبان شاهد بر ماجرا چنين مىنويسد :\r\nآنها بدرون خانه عمروبن‌حزم كه در همسايگى عثمان بود رفتند و با مدافعين مختصر زد و خوردى نمودند . بخداى سوگند فراموش نكرده‌ام وقتى را كه سودان‌بن‌حمران از آنجا بيرون آمد و فرياد برآورد :\r\nطلحه كجاست ؟ ! ما عثمان را كشتيم ! !\r\nبلاذرى مىنويسد « 2 » :\r\nچون على از كشته شدن عثمان آگاه گرديد خود را به خانهء عثمان رسانيد و به فرزندان‌اش گفت :\r\nدر حالى كه شما بر در خانهء خليفه بوديد ، عثمان چگونه كشته شد ؟ ! آنگاه سيلى به صورت يكى و مشتى به سينهء ديگرى كوبيد و با رنگى برافروخته و حالتى خشمگين محل را ترك گفت . تصادفاً در مسير خود طلحه را مشاهده كرد كه چون گذشته به فعاليت مشغول است . چون چشم طلحه به على افتاد گفت :\r\n- اى ابوالحسن ! ترا چه رسيده است كه اينسان برافروخته و خشمگينى ؟ ! على در پاسخ گفت : - لعنت و نفرين حق بر تو باد ! آيا مردى از اصحاب رسول خدا را مىكشند ؟ ! طلحه جواب داد :\r\n- اگر او مروان را از خود دور مىكرد كشته نمىشد ! .\r\nعلى از او روى بگردانيد و به خانهء خود رفت .\r\n\r\nماجراى دفن خليفه\r\nهمگان برآنند كه جنازهء عثمان سه روز بر زمين بود تا اينكه على شخصاً\r\n\r\n\r\n","description":"","footnote":"\r\n( 1 ) تارييخ طبرى 5 / 122 .\r\n( 2 ) انساب الاشراف بلاذرى 5 / 69 - 70 .\r\n","page_name":" 274 ","page_number":274},
  {"content":"\r\n\r\nدر دفن او مداخله كرد « 1 » .\r\nطبرى مىنويسد :\r\nاطرافيان عثمان با على دربارهء دفن خليفه مذاكره كردند و از او تقاضا نمودند تا به خانوادهء خليفه اين اجازه داده شود كه جنازهء عثمان را دفن كنند . على به اين امر اقدام كرد و به آنها اجازه داد . چون مردم از اين موضوع با خبر شدند ، دامن‌هاى خود را پر از سنگ كرده بر سر راه جنازهء عثمان نشستند .\r\nجنازهء عثمان را عده‌اى انگشت‌شمار از خانوادهء او مشايعت مىكرد . آنها قصد داشتند تا بدن خليفهء مقتول را در حش كوكب ، جائى كه يهوديان مردگان خود را آنجا به خاك مىسپرند دفن كنند . چون جنازهء عثمان به ميان جمعيت رسيد ، مردم تابوت او را سنگ‌باران كردند و براى سرنگون ساختن آن هجوم آوردند . چون اين موضوع به على گزارش داده شد ، عده‌اى را مأمور كرد تا مزاحمت مردم را از جنازهء عثمان دفع كنند و از آن محافظت نمايند . آن عده نيز بر حسب دستور ، جنازه را در ميان گرفتند تا به مقصد رسانيدند و بدين ترتيب بدن عثمان در حش كوكب به خاك سپرده شد .\r\nعثمان را اندكى پس از مغرب و در تاريكى شب به خاك سپردند و جز مروان حكم ، و پنجمين دخترش و سه تن از غلامان او كه جمعاً پنج نفر مىشدند كسى ديگر بر جنازهء عثمان حضور نداشت .\r\nدختر عثمان هنگام دفن پدر ، صدا به نوحه و زارى بلند كرد ، در در همين لحظه مردم آنها را سنگ‌باران كرده فرياد مىزدند : نعثل ، نعثل ! ! « 2 »\r\nپس از آنكه معاويه به خلافت نشست ، دستور داد تا ديوار حش كوكب را خراب كردند و آن قسمت را به قبرستان بقيع متصل ساختند و نيز فرمان داد تا مسلمانان اموات خود را پيرامون قبر عثمان به خاك سپارند تا به اين ترتيب آرامگاه عثمان به قبور مسلمانان پيوسته شود .\r\nپايان جلد اول\r\n\r\n\r\n","description":"","footnote":"\r\n( 1 ) طبرى 5 / 143 ابن‌اثير 3 / 76 ابن‌اعثم 159 رياض النضره 2 / 131 - 132 .\r\n( 2 ) طبرى 5 / 143 ابن‌اثير 3 / 76 ابن‌اعثم 159 رياض النضره 2 / 131 - 132 .\r\n","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nپيوست سخنى با خرده‌گيران\r\nدر اين اواخر كه مشغول تجديد نظر در اين كتاب و آماده كردن آن براى چاپ بودم ، شنيدم كه نويسنده‌اى به نام آقاى ع . م در شماره هفتم مجلهء راهنماى كتاب بسال 1340 ، از اصل عربى كتاب ام‌المؤمنين انتقاد كرده است .\r\nمجلهء مزبور را بدست آوردم و در ص 696 ، طى شماره 273 آن ، متوجه شدم كه نويسنده در مقام انتقاد علمى و منطقى از كتاب نبوده ، بلكه با طرح مطالب مخصوصى از آن ، نظر و غرضى خاص داشته است ؛ زيرا ايشان نمونه‌هائى را از متن كتاب انتخاب كرده ، ابتدا و انتهاى آن را زده ، سپس با ترجمه‌اى كه بنا به فرمان نيت خود را از آن نموده است ، مخصوصاً عبارات و الفاظى به كار برده كه كتاب را از ارزش علمى و تحقيقى آن بيندازد ، و كتابى چنان وزين و معتبر را فاقد اعتبار و اهميت جلوه دهد .\r\nبرخى از ايرادهاى آقاى ع . م در همان مجله و توسط دانشمند روشن‌بينى كه مورد احترام شخص نگارنده است ، با بيانى عالمانه و مستدل پاسخ داده شده و الحق كه اين دانشمند محترم با قلمى شيوا از حريم دانش و تحقيقان علمى دفاعى در خور تقدير به عمل آورده است ؛ الا اينكهخ اين بار خود ايشان بر مطالب كتاب ايرادهاى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nديگرى داشته خرده‌گيريهائى فرموده‌اند كه نمىشد آن را ناديده گرفت و بىجواب گذاشت ؛ ويژه اينكه احتمال مىرود همين ايرادها در ذهن ديگر دوست‌داران علوم و فرهنگ اسلامى نيز خطور كرده باشد .\r\nاينك كه براى دومين بار كتاب نقش عايشه در تاريخ اسلام چاپ و در دسترس علاقمندان قرار مىگيرد و خوانندگان كم و بيش با محتوى كتاب آشنائى يافته‌اند ، جا دارد كه پس از ذكر مقدمه‌اى ، عين ايرادهاى آن دانشمند محترم ، و اقاى ع . م نقل و سپس به پاسخ آنها بپردازيم .\r\n\r\nدروغها و افسانه‌ها در مصادر مهم اسلامى ! !\r\nبا كمال تأسف بايد گفت كه در تاريخ صدر اسلام پر از دروغ و افترا است . چه بسيار جنگهاى خيالى و خونينى را كه بنام رده زمان ابوبكر ، يا بعنوان فتوح زمان حكومت ابوبكر و عمر و عثمان در آنها به ثبت رسانيده‌اند كه در اصل چنان جنگهائى وقوع نيافته و خونهائى ريخته نشده است !\r\nاز طرفى ، چه بسيار جنگهاى واقعى را كه به افسانه آميخته‌اند و حقائق مسلم تاريخى را بگونهء رمان و داستان‌هاى باورنكردنى در آورده‌اند ؛ استاد علامه مجاهد آقاى عسكرى با صرف بيش از چهل سال عمر خود در راه تحقيق و بررسى تاريخ صدر اسلام به اين حقايق تلخ پىبرده دريافته‌اند كه اين افسانه‌ها و دروغها از ابتداى قرن دوم هجرى بدست پر توان دروغ ساز نابغهء شرق ، سيف‌بن‌عمر تميمى و همفكران زنديقش در مصادر معتبر و مهم تاريخى اسلام راه يافته و تا به امروز نيز به چشم مىخورد .\r\nآقاى عسكرى در كتاب‌هاى وزين و تحقيقى خويش ، امثال : عبدالله سبا « 1 » ، احاديث ام‌المؤمنين عايشه « 2 » ، يكصد و پنجاه تن صحابى دروغين « 3 » ، و ديگر مؤلفات\r\n\r\n\r\n","description":"","footnote":"\r\n( 1 ) عبدالله سبا ، در سه جلد وسيله دانشمندان محترم آقاى سيد احمد زنجانى و آقاى شيخ محمد صادق نجمى و آقاى شيخ هاشمى هريسى ترجه و چاپ شده است .\r\n( 2 ) احاديث ام‌المؤمنين عايشه ، بنام نقش عايشه در تارى اسلام . جلد اول وسيله نگارنده و جلد دوم وسيله آقايان نجمى و هريسى ، و جلد سوم وسيله آقاى جاويدان ترجمه و انتشار يافته است .\r\n( 3 ) يكصد و پنجاه تن صحابى دروغين ، جلد اول آن وسيله نگارنده ترجمه و منتشر شده و بقيه مجلدات آن در دست ترجمه است .\r\n","page_name":" 278 ","page_number":278},
  {"content":"\r\n\r\nخود ، وجود اينهمه افسانه و دروغ را ثابت كرده ، پرده از روى حقايق مسلم تاريخى برداشته معلوم كرده‌اند كه آنهمه دروغها و افسانه‌ها را ابتدا طبرى بنام وقايع حقيقى و راست در كتاب خود آورده و پس از وى تاريخ نويسان ديگرى چون : ابن‌اثير در تاريخ خود بنام ( الكامل ) ، ابن‌كثير در ( البدايه و النهايه ) ، و ابن خلدون در ( العبر ) و ميرخواند در ( روضه الصفا ) ، و احمد امين در در ( فجر الاسلام ) ، و فريد وجدى در ( دائره المعارف ) ، و جمعى از مستشرقين در ( دائره المعارف اسلامى ) ، و ديگران در كتاب‌هاى خود همان افسانه‌ها را از طبرى گرفته و ثبت رسانيده‌اند !\r\nبخصوص كتاب يكصد و پنجاه تن صحابى دروغين استاد علامه دليل زنده‌اى است كه چه بسيار صحابى براى رسول خدا ساخته‌اند كه هنوز هم خدا آنانرا نيافريده اما با كمال شگفتى شرح حال ايشان ، كرامتهاى آنان ، اشعار و احاديث آنها در كتاب‌هاى وزين و معتبرى چون ( استيعاب ) و ( اسدالغابه ) ، و ( تجريد ) ، و ( اصابه ) ، و ( تاريخ ابن‌عساكر ) ، و ده‌ها كتاب ديگر راه يافته است .\r\nچه بسيار جاها و اماكنى كه در اصل روى كره زمين وجود نداشته و ندارد ولى به بركت وجود و اشاعهء همان افسانه‌ها نامشان در كتاب‌هاى معتبر جغرافيائى چون معجم‌البلدان ، مراصدالاطلاع ، و كتابهاى ديگر به ثبت رسيده به توصيف و اوضاع و احوال جغرافياى آنها پرداخته‌اند ! !\r\nجناب آقاى عسكرى پس از صرف سالها عمر ، و تحقيق و بررسى در صدها كتاب و متون معتبر علمى دريافته‌اند كه اينهمه افسانه‌ها و دروغ‌ها تنها وسيله « سيف‌بن‌عمر تميمى » كه به زندقه نيز متهم بوده در مصادر معتبر و مهم تاريخى اسلام راه يافته و خدا مىداند كه چه افسانه‌ها و دروغهاى ديگرى كه وسيلهء زنديقان ديگر و دشمنان اسلام كه در مصادر مهم و قابل اعتماد مكتب خلفاء به ثبت رسيده باشد كه هنوز شناسائى نشده است !\r\nبيش از دوازده قرن است كه اين افسانه‌ها در كتب معتبر و مورد استناد وجود دارد و همچنانكه آقاى عسكرى خود اظهار داشته‌اند ، با بيم و هراس فراوان تنها قسمتى از آنها را بسال 1375 هجرى قمرى در نخستين اثر خود بنام ( عيدالله‌بن‌سباء\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nالمدخل ) انتشار داده بازتاب چنين اثرى را به انتظار نشسته‌اند « 1 »\r\nكتاب عبدالله‌سبا براى نخستين بار در نجف چاپ و منتشر شد و براى بار دوم و سوم در مصر و بيروت تجديد چاپ گرديد و در هند و تركيه و ايران به زبانهاى هندى ، تركى ، پارسى و انگليسى ترجمه و مكرر به چاپ رسيد و با استقبال گرم دانش‌پژوهان و محققين رو به رو گشت ، و وسيلهء دانشمندان بر آنها نقدها و تقديرها ، و تقريظها نوشته شد ؛ و پيرامون آن در مجلدات وزين و معتبر بحث‌ها درگرفت و موجب شد كه آقاى عسكرى را اميدوار كند و ايشان را بر آن دارد تا قدم فراتر گذارد و قسمت دوم اين سلسله مباحث را كه دقيق‌ترين و حساس‌ترين قسمت از تاريخ اسلام را در بر دارد بچاپ رساند .\r\n\r\nاحاديث ام‌المؤمنين عايشه ( رض )\r\nبر علما و دانشمندان علم روايت و حديث پوشيده نماند كه هيچيك از نزديكان و خويشان ، و اصحاب رسول خدا به اندازه عايشه ام‌المؤمنين ( رض ) از زندگى و خصوصيان حيات آن حضرت حديث نكرده است .\r\nاحاديث عايشه ، از نخستين روز وحى بر رسول خدا ، تا واپسين دم حيات پيغمبر را شامل مىشود ؛ و سپس بلافاصله دوران خلافت پدرش ابوبكر ، و دوست با وفا و ديرين او عمر ، و خلفاى بعد از او ، عثمان و امام على را در بر گرفته تا زمان حكومت معاويه امتداد مىيابد .\r\nعايشه احاديثى از قول رسول خدا مىآورد كه پيشگوئى آن حضرت را از وقايع و اتفاقات پس از آن حضرت را مىرساند ، و شامل مدح و تعريف و تقدير از ابوبكر ، و پس از وى عمر ، و بعد از او عثمان است كه در تأييد و تثبيت مقام خلافت آنان و حزب و دوست داران ايشان روايت شده است !\r\nاز ام‌المؤمنين عايشه ، در تفسير آيات قرآن ، و بيان عقايد و احكام اسلام نيز احاديث بسيارى در دست است .\r\nمجموع احاديثى كه از ام‌المؤمنين عايشه ( رض ) روايت شده به / 2210\r\n\r\n\r\n","description":"","footnote":"\r\n( 1 ) به مقدمه كتاب عبدالله‌سبا ترجمه آقاى فهرى زنجانى ص 33 مراجعه فرمائيد .\r\n","page_name":" 280 ","page_number":280},
  {"content":"\r\n\r\nحديث بالغ مىشود ! و تنها در كتاب مسند احمد نزديك به همين تعداد حديث از ام‌المؤمنين عايشه نقل شده است . و اين مقدار حديث از نخستين روز وحى بر رسول خدا در مكه آغاز ميگردد . در صورتى كه مىدانيم آن بانو پس از گذشت يكسال و نيم از هجرت و تقريباً پانزده سال از بعثت ، در مدينه پاى به خانهء پيغمبر خدا گذاشته ، و تنها مدت هشت سال و چند ماه زندگى مشترك با رسول خدا داشته است .\r\nعموم نويسندگان و دانشمندانى كه به بحث پيرامون وقايع صدر اسلام بويژه زندگانى رسول خدا پرداخته‌اند ، اعم از مستشرقين ، و مسلمانان ( بجز دانشمندان شيعه ) راهنماى آنان همين احاديث ام‌المؤمنين عايشه بوده است .\r\nاحاديث اين بانوى صدر اسلام ، تمام زناشوئىهاى رسول خدا را ، كه يا جنبهء تبليغ حكمى را داشته ، و يا از لحاظ سياسى و رعايت مصالح عاليهء اسلام و مسلمين صورت گرفته ، و يا جنبهء عاطفى و اقتصادى داشته است طورى بيان كرده كه گوئى همهء آنها از سر شهوت پرستى و زن دوستيو غرائز جنسى صورت گرفته است !\r\nهمين احاديث عايشه كه در تمام مصادر معتبر و مهم و تاريخى و فقهى پيروان مكتب خلفاء راه يافته است ، راهنماى بسيار بدى براى مستشرقين گرديده و همان‌ها موجب شد كه ايشان ، و دشمنان اسلام ، و دشمنان دوست‌نما ، با تكيه به احاديث عايشه بنيان‌گذار اسلام را به زخم زبان بگيرند ؟ و پيامبر و دين اسلام را دينى مبتذل و شهوانى جلوه‌گر سازند ! اينجاست كه بحث . تحقيق براى روشن ساختن حقيقت بر هر دانشمند متعهدى لازم مىشود . زيرا بحث و تحقيق و رسيدگى در آن احاديث ، خلاف حقيقت بودن همهء آنها را آشكار مىسازد ، و از همين راه به دين ، و پيشرفت آن كمك خواهد شد .\r\nروى همين اصل استاد علامه ، دومين بخش از مباحث علمى و تحقيقى خود را روى بررسى احاديث ام‌المؤمنين عايشه ( رض ) متمركز ساختند ؛ ولى از آنجا كه پى جوئى اين بحث و تحقيق با شناخت كامل روحيه و طرز تفكر ، و حب و بغض‌ها و ديگر خصوصيات روحى ام‌المؤمنين امكان نداشت آقاى عسكرى ، همانطور كه در مقدمه كتاب آمده است ، با مراجعه به مصادر عتبر تاريخى در بخش اول\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاين مباحث قسمت برجسته‌اى از ادوار زندگى آن بانوى صدر اسلام را بشرح درآورده‌اند و در آن از فعاليت‌هاى سياسى و حزبى ايشان سخن گفته بنا به اقتضاى مقام ، حديثى چند از آن بانو را به نقد و بررسى گذاشته‌اند . اين قسمت از كتاب به پارسى نيز برگردانده شده و بعنوان نقش عايشه در تاريخ اسلام در سه جلد بچاپ رسيده است . بخش دوم كه شامل بررسى جامع احاديث ام‌المؤمنين مىباشد ، با خواست خدا و به همين زودى بچاپ خواهد رسيد .\r\nاكنون كه تا حد قابل ملاحظه‌اى غرض ازتأليف اين سلسله مباحث « ارزيابى حديث و تاريخ اسلام » وسيلهء استاد علامهء مجاهد آقاى عسكرى روشن گرديد باصل مطلب يعنى پاسخ به ايرادها بپردازيم ، و چون دانشمند گرامى ما برخى از ايرادهاى آقاى ع . م را بىجواب گذاشته‌اند ؛ حق تقدم در گرفتن پاسخ را به آقاى ع . م ميدهيم ، و همانطور كه وعده داديم نخست عين ايرادشان را نقل و سپس به پاسخ آن ميپردازيم .\r\n\r\nخرده‌گيرىهاى آقاى ع . م و پاسخ آنها\r\nآقاى ع . م در قسمت دوم از نخستين ايراد خود كه مربوط به اختلاف سن عايشه و رسول خدا بوده است چنين مىنويسد « 1 » :\r\nص . . . و اين اختلاف سن موجب دو امر گرديد . اولًا در زمان حيات او داستان‌هائى از قبيل داستان افك كه در قرآن نيز منعكس شده و قهرمانان آن صفوان و حسان ثابت بوجود آورد . ثانياً پس از مرگ پيغمبر هنوز عايشه دوران جوانى و فعاليت خود را طى مىكرد و موجب پيدايش قهرمان‌هاى جنگى از اين زن گرديد :\r\n* اولًا در مورد حديث افك و داستان مربوط به آن ، بايد بدانيم كه اين حديث را خود عايشه گفته و همهء روايات دربارهء آن به شخص عايشه منتهى مىشود نه منبع يا منابع ديگر .\r\nاز طرفى در داستان افك از اشخاص و چهره‌هائى نام برده مىشود كه در زمان وقوع احتمال چنان اتفاقى در قيد حيات نبوده‌اند و موارد ديگرى نيز وجود دارند\r\n\r\n\r\n","description":"","footnote":"\r\n( 1 ) قسمت اول ايراد ايشان را دانشمند مورد نظر ما با شرحى كافى پاسخ گفته است .\r\n","page_name":" 282 ","page_number":282},
  {"content":"\r\n\r\nكه مسألهء افك را دربارهء شخص ام‌المؤمنين عايشه دستخوش شك و ترديد مىسازد .\r\nاز طرف ديگر روايات و اخبارى وجود دارند كه مورد اشارهء آيهء افك را ماريه ، مادر تنها پسر رسول خدا معرفى مىكنند و موضوع تا آن پايه بغرنج و درد آور مىگردد كه خداوند به پاكى و پاكدامنى آن بانوى بىگناه گواهى مىدهد ، مؤمنين نفسى به راحت مىكشند و زبان ياوه گويان بسته مىشود « 1 » .\r\nهمچنانكه گفتيم ، حديث افك به آن صورت كه ام‌المؤمنين عايشه تعريف كرده‌اند ، از احاديثى است كه از آن بانو روايت شده و از جمله مواردى است كه وسيلهء مؤلف در قسمت دوم كتاب مورد بحث و بررسى قرار گرفته است .\r\nثانياً گفتهء ايشان در مورد فعاليت‌هاى جنگى ام‌المؤمنين در دورهء جوانى و قهرمانىهاى آن بانوى صدر اسلام بايد گفت كه قضيه كاملا بر عكس اين مدعاست زيرا :\r\nبه حكم تاريخ ، ام‌المؤمنين پس از رسول خدا ، ايام جوانى خود را در دوران حكومت پدر خود ابوبكر ، و دوست ديرينش عمر گذرانيد و آن را در كمال امن و راحتى و فراغ بال و آسايش خيال ، و دور از هر غوغائى پشت سر گذاشت و از احترام و تكريم زايدالوصفى برخوردار بود و تا سن چهل سالگى جز دو بار كه آن هم به سفر حج بيرون شده بود ، پاى از خانهء خويش بيرون نگذاشت ؛ و آنگاه كه قدم به سن كهولت و پيرى مىگذاشت و دههء پنجم از عمر خود را طى مىكرد ؛ درورهء پر جوش و خروش و قهرمانىها و نشاط جنگى و فعاليتش آغاز گرديده فرماندهى كل قوا را در جنگ جمل عليه امام على - كه برغم خواستهء او ، مردم به خلافتش گردن نهاده بودند - بر عهده گرفت ، و چون فرماندهان كار آزمودهء جنگى بر شترى زره پوش و در قلب ميدان كارزار شركت جست !\r\nآقاى ع . م مىنويسد :\r\nص مثلًا يكى از صحنه‌هائى كه عايشه جوان از زن گرفتن مكرر پيغمبر عصبانى شده اعتراض مىكند چنين است :\r\n\r\n\r\n","description":"","footnote":"\r\n( 1 ) به صفحهء 100 همين كتاب مجدداً مراجعه فرمائيد و سخن استاد ابن‌ابىالحديد را بار ديگر بخوانيد و نيز به صفحهء 66 - 73 مراجعه فرمائيد .\r\n","page_name":" 283 ","page_number":283},
  {"content":"\r\n\r\nپيغمبر اعلام كرد كه هر زن كه بخواهد مىتواند خود را در اختيار و مورد استفادهء پيغمبر قرار دهد ! و پيغمبر حق دارد هر كدام را كه بپسندد بپذيرد ، و هر كدام كه نخواهد دور سازد ، و در تأييد اين « حكم » آيتى در قرآن نازل گرديد كه :  تُرْجِي مَنْ تَشاءُ مِنْهُنَّ وَ تُؤْوِي إِلَيْكَ . . .  : عايشه در اينجا عصبانى شده مىگويد\r\nما ارى ربك الا يسارع فى هواك\r\nيعنى اى محمد خداوند تو نيز در پى برآوردن اميدهاى تو است ! ! :\r\n* لطفاً يك بار ديگر مطلب فوق را با دقت بيشتر بخوانيد طرز بيان آن را بخاطر بسپاريد ؛ اكنون عين عبارت عربى همين قسمت را در اينجا نقل مىكنم .\r\nاخرج البخاري و مسلم عن ام‌المؤمنين عائشة قالت :\r\nكنت اغار علي اللائي وهبن انفسهن لرسول الله ( ص ) و اقول : اتهب الحرة نفسها ؟ ! :\r\nفلما انزل الله تعالي : ترجي من تشاء منهن و تؤوي اليك من تشاء ، و من ابتغيت ممن عزلت فلا جناح عليك : قلت :\r\nما اري ربك الا يسارع في هواك ! ! :\r\nيعنى : بخارى و مسلم آورده‌اند كه ام‌المؤمنين عايشه گفت :\r\nبر بانوئى كه بدون چشم داشت به مهريه‌اى ، خود را به رسول خدا مىبخشيدند ، . مايل به همسرى با حضرتش مىشدند غيرتم به جوش آمده گفتم :\r\nآيا زن آزاده خود را مىبخشد ؟ ! .\r\nو در آن هنگام كه اين آيه نازل شد :\r\nاز زنان خويش هر كدام را كه خواهى از خود دور كن ، و هر يك را كه بخواهى نگه دار ؛ و اگر آن را كه دور ساخته‌اى ، ديگر بارش به خود بخوانى بر تو گناهى نيست :\r\nگفتم : مىبينم كه خدا هم با خواستهء دل تو موافق است ! :\r\nتوجه مىكنيد كه نه تنها در اينجا رسول خدا چنان اعلامى را كه آقاى ع . م مدعى آنست نكرده ، بلكه در سراسر كتاب ، و در هيچ كتاب حديث و سيره نيز چنين اعلامى به چشم نمىخورد ، و هيچ زنى را رسول خدا به اين ترتيب كه\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nآقاى ع . م شرح داده است به همسرى خود نگرفته .\r\nآقاى ع . م رسول خدا را فردى عياش و خوش‌گذران و زن‌دوست جلوه داده با آن عبارات دون شأن پيغمبر اسلام ، داستانى آنچنانى به آن حضرت نسبت مىدهد . آيا نوشته‌هاى ع . م واقعاً طرز تفكر و عقيدهء ايشان را نسبت به اسلام و پيامبرش نمىرساند ؟ ! « 1 »\r\nآقاى ع . م مىنويسد :\r\nص پيغمبر در حالى كه با عايشه در بستر بود از صحابه پذيرائى مىكرد . در ص 57 داستانى چنين ديده مىشود :\r\nعايشه گويد ، با پيغمبر در يك رختخواب بودم ابوبكر آمد . پيغمبر اجازهء ورود داد ، و سپس عمر آمد به او نيز با همان حالت جازه ورود و ملاقات داد و فقط وقتى عثمان آمدئ محمد ( ص ) خود را پوشانيد . .\r\n* از شما خواننده عزيز تقاضا مىكنيم يك بار ديگر بخش « دورهء تأييد و پشتيبانى » ص 146 - 149 را كه همين داستان است ، و براى نمونه يكى از احاديث ام‌المؤمننن عايشه را دربارهء عثمان نقد و بررسى قرار داده است مطالعه فرمائيد و خود قضاوت كنيد كه بين حديثى كه نقل شده با غرض آقاى ع . م تا چه حد فاصله است آقاى ع . م ، ابتدا و انتهاى بحث و حديث ، مخصوصاً انتقادهائى كه استاد علامه بر آن وارد دانسته‌اند ، و حديث مزبور را به همان دلائل مردود شناخته‌اند ، انداخته و چيزى كه خود خواسته‌اند ساخته و تحويل داده است ؛ از هيچ فرد باسواد و درس خوانده‌اى چنين خيانتى پسنديده نيست !\r\nآقاى ع . م نوشته‌اند :\r\n* وقتى على به سفر جنگ جمل به بصره شد ، حفصه و خنياگران مدينه تصنيفى بدين مضمون ساختند :\r\nمالخبر ، مالخبر ، علي في السفر ، كالفرس الاشقر . ان تقدم عقر ، و ان تأخر نحر .\r\n* ما ناگزير هستيم تا عين نوشته‌هاى كتاب احاديث ام‌المؤمنين عايشه را در اين مورد اينجا بياوريم . اين داستان در ص 137 آن كتاب عيناً چنين است :\r\n\r\n\r\n","description":"","footnote":"\r\n( 1 ) پاسخ به اين ايراد در صفحهء 66 - 73 همين كتاب مفصلًا آورده شده است .\r\n","page_name":" 285 ","page_number":285},
  {"content":"\r\n\r\nذكر ابومخنف و قال : لما نزل علي ذاقار ، كتبت عائشه الي حفصه بنت عمر :\r\nأما بعد . فاني اخبرك أن علياً قد نزل ذاقار ، و أقام بها مرعوباً خائفاً لما بلغه من عدتنا و جماعتنا ، فهو بمنزلهء الاشقر ، ان تقدم عقر ، و ان تأخر نحر ، :\r\nفدعت حفصه جواري لها يتغنين ، و يضربن بالدفوف ، فأمرتهن أن يقلن في غنائهن :\r\nما الخبر ما الخبر ؟ علي في السفر ! كالفرس الاشقر ، ان تقدم عقر ، و ان تأخر نحر ! !\r\nوجعلت بنات الطلقاء يدخلن علي حفصه ، و يجتمعن لسماع ذلك الغناء فبلغ أم‌كلثوم بنت علي فلبست جلابيبها ، و دخلت عليهن في النسوة متنكرات ، ثم اسفرت عن وجهها ؛ فلما عرفتها حفصه خجلت و استرجعت ، فقالت أم‌كلثوم :\r\n- لئن تظاهرتما عليه منذ اليوم ، لقد تظاهرتما علي أخيه من قبل ، فأنزل الله فيكما ما أنزل : قالت حفصه :\r\n- كفي ، رحمك الله !\r\nوأمرت بالكتاب فمزق ، و استغفرت الله ! !\r\nيعنى ، ابومخنف آورده است :\r\nچون على به ذاقار « 1 » رسيد ، عايشه به حفصه دختر عمر چنين نوشت :\r\nاما بعد ، اينرا بگويم كه على در ذاقار فرود آمده ، و از شنيدن ساز و برگ و نيروى عظيم جنگى ما ، در همانجاى هراسان و ترسان به خود درمانده است ؛ چه ، اگر قدمى وا پس گذارد چون اسبى رميده پى شود ، و اگر پاى بجلو نهد ، به گردن درافتد و از پاى درآيد ! :\r\nچون اين نامه به حفصه رسيد ، بفرمود تا كنيزكانش به بزم نشسته ، به دف بزنند و به آواز چنين تصنيفى بخوانند :\r\nمالخبر مالخبر . . . . . . : و دختران طلقاء « 2 » در خانهء حفصه ، براى شنيدن اين\r\n\r\n\r\n","description":"","footnote":"\r\n( 1 ) ذاقار ، نام محلى بر سر راه بصره بوده است .\r\n( 2 ) طلقاء به آن دسته از قريش مىگفتند كه به رسول خدا ايمان نياوردند مگر وقتى كه پيغمبر مكه را فتح كرد و همهء آنها به حكم قانون جنگ ، جزء اسيران آن حضرت درآمدند و سپس پيامبر خدا همهء آنها را آزاد كرد و فرمود : اذهبوا فانتم الطلقاء : بنابراين آنها بردهء آزاد شده رسول خدا بودند و غالباً كسانى بودند كه كينهء رسول خدا را در دل داشتند .\r\n","page_name":" 286 ","page_number":286},
  {"content":"\r\n\r\nتصنيف گرد آمدند .\r\nاين خبر به ام‌كلثوم دختر امام على رسيد ، چادر بسر كرد و روى خود پوشيد ، و با دسته‌اى از بانوان بطور ناشناس در محفل حفصه شركت جست و سپس در گرما گرم شور و نشاطى كه حفصه به راه انداخته بود پوشش از رخسار خو برگرفت . حفصه چون او را بديد ، خجل گشت و گفت :  إِنَّا لِلَّهِ وَ إِنَّا إِلَيْهِ راجِعُونَ  : ام‌كلثوم گفت :\r\n- تو و عايشه كه امروز پشت به پشت يكديگر داده عليه او به پا خاسته‌ايد ، - امرى بىسابقه نيست - همين ديروز بود كه به پشتيبانى هم عليه برادرش - رسول خدا - قيام كرده بوديد و خداوند آنچه را كه لازم بود در حق شما دو نفر نازل كرد : حفصه پاسخ داد :\r\n- بس است ، خدايت رحمت كند !\r\nآنگاه بفرمود تا نامهء عايشه را آوردند ، آن را پاره كرد و از كرده خود بدرگاه خداوند عذر خواست « 1 » :\r\nحالا سوء نيت آقاى ع . م را درك مىكنيد ؟ . ايشان چه در دل دارند خدا داناتر است ، ايشان آغاز مطلب را در نقد بر كتاب چنان آورده‌اند كه تماماً توهين به مقام شامخ امام است و همچنانكه ملاحظه كرديد ، سر و ته مطلب را زده‌اند و چنان مطالب توهين‌آميزى را به ساحت مقدس پيشواى متقيان جهان آورده‌اند ، در صورتى كه مؤلف محترم ، در آن مقام بوده كه احساسات درونى اين دو بانوى صدر اسلام ، دختران دو خليفهء نخستين ، ابوبكر و عمر را نسبت به امام على برساند و در ضمن اشارهء صريحى باشد به سورهء تحريم كه در مقام تنبيه عايشه و حفصه ، كه به پشتيبانى يكديگر به آزار رسول خدا پرداخته بودند .\r\nمطالبى را كه آقاى ع . م در معرفى كتاب . در مجله راهنماى كتاب آورده است بجز يك قسم آن كه وسيلهء دانشمند گرانمايهء ما به آن بطور مفصل پاسخ داده شده است در اينجا آورديم و ديديم كه :\r\n1 - آقاى ع . م در مقام يك نويسنده و صاحب نظر امين ، در آوردن مطالب\r\n\r\n\r\n","description":"","footnote":"\r\n( 1 ) اشاره صريح ام‌الكلثوم دختر امام على به سورهء تحريم است كه در حق عايشه و حفصه نازل شده است به ص 88 - 91 همين كتاب مجدداً مراجعه فرمائيد .\r\n","page_name":" 287 ","page_number":287},
  {"content":"\r\n\r\nكتاب صداقت و امانت را هرگز به كار نبرده است .\r\nايشان با زدن سر و ته مطالب ، كتابى را كه علمى نوشته شده و تحقيقات طاقت‌فرساى بيش از چهل سال عمر مؤلف را شامل است ، در حد يك كتاب ساده و غير علمى معرفى كرده بجهان دانش و بينش شناسانيده و و به اين ترتيب سوء نيت خود را نشان داده است . آرى از كسى كه كتاب « بيست و سه سال » را در رد بر اسلام و پيامبرش مينگارد ، بيش از اين انتظار نيميتوان داشت .\r\n2 - آقاى ع . م آنچه را كه خود به عنوان معرفى كتاب نگاشته است ، در حقيقت نهاد و طرز تفكر خود را به تاريخ صدر اسلام ، و پيامبر پاك و امينش نشان داده است . زيرا كتاب‌هاى استاد علامه محقق آقاى عسكرى كه در زمينه ارزيابى حديث و تاريخ نگارش يافته و طليعهء آنها بنام عبدالله‌بن‌سباء المدخل قريب به يك ربع قرن است كه چاپ و در اختيار صاحب نظران و محققين شرق و غرب جهان گذاشته شده است . در مجامع و مراكز علمى دينى و ادبى بزرگ جهان مانند « ازهر » مصر مورد بحث و بررسى قرار گرفته ، و يك سلسله تحقيقات ژرف علمى و اعجاب و تحسين را بدنبال داشته است . و اما آنجا كه اين واكنشها و حسن استقبال دانشمندان بزرگ دنيا از كتاب آقاى عسكرى جنبهء علمى و فنى داشته و از ژرفاى دل انديشمندان خالى از تعصب و غرض خاص برخاسته است به گوش آقاى ع . م نرسيده و چنين گمان كرده‌اند كه تحقيقات علمى و فنى را بسادگى ميتوان از ارزش و اهميت انداخت !\r\n* * * \r\nسخنى با استاد\r\nدر آغاز مطلب گفتيم كه دانشمندى محترم كه مورد احترام خاص نگارنده است و از كتاب‌ها ، و همچنين مجالس سخنرانىهاى ايشان استفاده‌ها برده‌ام ، به يك قسمت از ايرادهاى آقاى ع . م ، طى مقالهء مفصلى كه در شمارهء نهم مجلهء راهنماى كتاب بچاپ رسيده است پاسخ گفته ، اما خود ايشان ايرادهائى بر كتاب گرفته‌اند كه صرفنظر از مقام فضل و استادى ايشان نسبت به نگارنده و اداى وظيفه ، پىجوئى از حق و حقيقت اولىتر است كه « الحق احق ان يتبع » و لذا با اجازه از\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nساحت علمى استاد ، پس از نقل عين ايرادها و خرده‌گيرىهاى ايشان ، هر يك از آنها را جداگانه مورد بحث و بررسى قرار داده به پاسخ آنها مىپردازيم .\r\nاستاد در ص 895 آن مجله نوشته‌اند :\r\n* * * ص من الان نمىتوانم توفيق يا شكست آقاى عسكرى را در هدفى كه در نظر گرفته‌اند پيش‌بينى كنم كه آيا اثر اين كتاب اينست كه احاديث عايشه در نزد كسانى كه آنها را سند مىدانند از سنديت بيفتد و يا اثر اين كتاب اين خواهد بود كه متعصبين له و هم متعصبين عليه عايشه را در عقيدهء خودشان متعصب‌تر خواهد كرد . . . :\r\n* اين باران است كه مىبارد ، و حاصل آن ، در باغ لاله است ، و در شوره زار . خس . باران كه در لطافت طبعش خلاف نيست ؛ در باغ لاله رويد و در شوره زار خس ؛ اما اين مطلب اختصاص به كتاب استاد علامه ندارد ، هر كتاب كه جنبهء روانى و دينى داشته باشد اين چنين است . آيا به نظر شما ، كتاب ابوهريره علامه مجاهد فقيد ، سيد شرف‌الدين عاملى اعلي الله مقامه كه پنبهء ابوهريره و احاديثش را با چنان بىرحمى زده است و شما خود از آن كتاب به نيكى ياد كرده‌ايد ، و با توجه به مقامى كه ابوهريره در جامعهء اهل تسنن و پيروان مكتب خلفاء داشته و دارد ، از اين قاعده مستثنى بوده است ؟ . در حالى كه در رد بر ايشان و هم شيخ محمود ابوريه كتاب نوشته‌اند ، ولى تا كنون حتى يك كتاب بر رد هيچيك از مؤلفات آقاى عسكرى نوشته نشده است .\r\nوقتى كه يك حقيقت مسلم علمى كشف شد ، آيا به نظر شما كتمان حق صرفاً به ملاحظهء عوام و رعايت جانب تعصب آنها مجاز است ؟ !\r\nشما خود بهتر مىدانيد كه اين تعصب نه تنها در قشر مردم ساده و عامى ، بلكه در طبقهء علما و دانشمندان نيز قابل توجه و بررسى است و اگرقرار مىبود كه براى رعايت جانب تعصب هر يك از دو دسته له و عليه ، حقيقت گفته نشود و مطالب علمى عنوان نگردد سطح دانش و بينش ، تا به اين حد از اعجاب پيشرفت كرده بود ؟ .\r\nو اينها همه در حالتيست كه ميدانيم در جهان امروز ، و با فضاى بازى كه براى اعلام كلمهء حق بوجود آمده است ، راه عذر و بهانه روى نه تنها علما و محققان\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nبلكه به روى جامعهء بشريت بسته شده و تا حد قابل ملاحظه‌اى از تعداد كوته فكران و قشرى مذهبان كاسته شده است .\r\n* * * نوشته‌ايد :\r\nص چيزى را كه حتماً بايد بر آقاى عسكرى خرده گرفت غفلتى است كه از يك مطلب اساسى كرده‌اند ، و آن اينكه توجه نكرده‌اند كه بر اثر تبليغات مسيحى ، و دامنى كه از طرف گروه خاصى به آتش ايت تبليغات زده شده در مورد مسئله تعدد ازدواج پيغمبر يك نوع حساسيت مخصوصى در روحيهء جوانان امروز پيدا شده نظير اين حساسيت در مورد جنگ‌هاى صدر اسلام نيز وجود دارد . . . :\r\n* دانشمند محترم ما ميداند كه دشمنان اسلام ، بويژه مبليغين مسيحى بعنوان استشراق صدها سال است كه غالب كتاب‌هاى ارزندهء ما را با گرانترين بها بدست آورده و دير زمانى است كه در اطراف آن به بحث و انتقاد نشسته‌اند ؛ حتى خيلى پيش از ما ، آنها تمام كتاب‌هاى ما ، بويژه كتاب‌هاى اهل سنت و جماعت را با تحقيقات علمى ، و فهرست‌هاى فنى در اروپا و ديگر جاها بچاپ رسانيده ، كلمات قرآن را فهرست كرده‌اند . يكى از دانشمندان آنها ، چهارده دوره از معتبر ترين كتاب‌هاى حديث و سيره و رجال را دربارهء رجال و سرشناسان تاريخ اسلام فهرست نموده كه هر حديث و مطلبى را در بيش از پنجاه جلد كتاب نشان ميدهد ، حتى فهرستى بر الفاظ حديث تنظيم كرده‌اند كه به مراتب از فهرست قبلى عظيم‌تر است . تحقيقات بروكلمن در تارخ و ادب مرجع دانشمندان جهان است . براى هر گوشه‌اى از كشور اسلام ، و براى هر قرنى از قرون آن دانشمندانى متخصص و صاحب نظر دارند و به اين ترتيب بد انديشان آنها را نيازى به نوشتهء ما نيست ، آنها هرچه كه بخواهند در اختيار دارند و هر زمان كه اراده كنند و در هر موضوعى كه بخواهند مغرضانه و يا خالى از نظر مىتوانند قلمفرسائى كنند .\r\nاينك با توجه به همهء اين مطالب اگرتحقيق كنيم و يقين حاصل شود كه منشاء تمام اين كج انديشىها درباره ازدواج رسول خدا ، و حتى برخى از احكام فقهى ، و برداشت و تفسير بعضى از آيات و سور قرآن ناشى از همين احاديث منسوب به\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nام‌المؤمنين عايشه است و تحقيق كنيم و بدست آوريم كه اين قبيل احاديث خلاف واقع و حقيقت است ، بايد سكوت كنيم و همچنان حربه را بدست دشمنان اسلام رها سازيم و دم نزنيم ؟ !\r\nشما استاد عزيز ! در كتاب‌هاى خود ، و سخنرانىهاى گرم و دلنشين خود مگر مردم زمان ما را به چه چيز دعوت مىكنيد ؟ آيا هدف شما جز اسلام و پيروى از حقايق تابناك آن مىباشد ؟ آيا اگر شما حقى را شناختيد ، به احترام باطل آن را ناديده خواهيد گرفت و دم نخواهيد زد ؟ يا اينكه بر عكس هيچ ملاحظهء زمان و مكان ، و شرايط روز و خواست و سليقهء زودگذر يك دستهء بخصوص از مردم را نكرده به حكم وظيفه‌اى كه دين بر عهدهء شما گذاشته است حق را آشكار خواهيد كرد ، و دين خود را ادا خواهيد نمود ؟\r\nاما در مورد جنگ‌هاى صدر اسلام كه اشاره فرموده‌ايد ، خوشبختانه آقاى عسكرى طى تحقيقات علمى و بسيار ارزندهء خود در كتاب « يكصد و پنجاه تن صحابى دروغين » كه نخستين جلد آن وسيلهء نگارنده ترجمه و بچاپ رسيده است بطور مشروح پاسخ گفته پرده از چهرهء حقايق مسلم تاريخى برداشته است و بويژه در جلد دوم كتاب عبدالله سبا در بخش يك مشروح و مفصل اين موضوع بررسى و بطلان پيشرفت اسلام را وسيلهء شمشير ثابت كرده است .\r\nبنابراين ، تحقيق در اين قبيل مطالب ، و اعلام كلمهء حق ، نه تنها براى اسلام و مسلمين خطرى ايجاد نميكند بلكه خود مايهء پيشرفت و عظمت آن خواهد شد و اگر احياناً خطرى باشد در روحيه و طرز تفكر بعضى از ماست كه با عدم بضاعت علمى در مقابل ايرادهاى نابجاى مشتى افراد شيفتهء تبليغات همان مستشرقين واقع شده عقب‌نشينى مىكنيم و از خود ضعف نشان ميدهيم .\r\nما وظيفه نداريم و نبايد كه اسلام و حقايق آن را بنا به ميل و خواست . اينان تفسير و تعبير كنيم و يا كتمان و پوشيده داريم و به اصطلاح اسلام را بدنبال آنان و افكار و انديشهء آنها بكشانيم ، بلكه بر عكس اين وظيفهءماست كه با اعلام كلمه حق ، آنها را به سوى اسلام متمايل كنيم و حقيقت را در اختيار آنان قرار دهيم ، و بگذاريم تا آزادانه پيرامون آن به بحث و تحقيق پردازند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n* * * نوشته‌ايد :\r\nص مؤلف كتاب پيش‌بينى نكرده كه همين قضاياى بىاصل در نظر او ، روزى از طرف يك نفر منتقد تحت عنوان « نكته‌هاى تاريخى » و به نام كشفيات جديد از زندگى پيغمبر اسلام در يكى از مجلات وزين درج خواهد شد .\r\n* دانشمند محترم مىداند كه احتمال سوء استفاده فرد يا افرادى باعث اين نمىشود كه انسان كتاب ننويسد . بخصوص كتاب‌هاى علمى و تحقيقى را . شما حتماً در همان مجله و ص 697 طى شماره 277 در معرفى كتاب طهارت ( شرح من لا يحضره الفقيه ) مطالب جالب آقاى معرف كتاب را خوانده‌ايد . اگر نخوانده‌ايد لطفاً توجه كنيد . ايشان مينويسد :\r\nكتاب طهارت ( شرح من لا يحضره الفقيه ) : محمد تقى مجلسى - الجزء الاول - تهران - برادران علمى - 1340 - وزيرى - 1032 + ح ص . اين كتاب مفصل هزار صفحه‌اى شرح كتاب طهارت از كتاب معروف فقه موسوم به من لا يحضره الفقيه ، و تازه جلد اول است . ملاحظه كنيد كه عمل به طهارت چه كار دشوار و مسأله مانندى است كه بحث در آن با هزار صفحه هم پايان نمىگيرد ! ! :\r\nملاحظه مىكنيد كه سوء نيت چه كارها كه مىكند ؟ . بنابراين بايستى بر مرحوم مجلسى ايراد گرفت كه چرا چنين كتاب علمى مبسوطى را نوشته است كه چنين ايراد منتقدى را در كتاب و مجله وزينى به دنبال داشته باشد !\r\n* * * دانشمند ارجمند نوشته‌اند :\r\nص مؤلف كتاب بعضى از اين قضايا را نقل كرده و . گذشته و نقادى آنها را به عهدهء جلد دوم اين كتاب گذاشته است ، و باصطلاح زمينهء شبهه را نقد فراهم كرده و رفع آنها را نسيه حواله داده است :\r\n* * * اميد است با توضيحاتى كه داده‌ايم رفع ايراد ايشان شده باشد زيرا در مقدمهء همين فصل گفتيم كه بحث و بررسى احاديث ام‌المؤمنين را ، آقاى عسكرى به جلد دوم همين كتاب محول داشته ، جلد اول را به نشان دادن طرز تفكر ، روحيه و اخلاق ، و كارهاى مهم او در زمان رسول خدا ، شيخين ، و دو داماد آن حضرت\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nو معاويه اختصاص داده ، بر سبيل مثال و آنجا كه لازم بوده است حديثى از ايشان را آورده ، و به بحث و بررسى آن پرداخته است و نقاط ضعف و اشكالاتى كه بر آن وارد است ، و ساخته‌گى و بىاساس بودن آن را نشان داده و ثابت كرده است ؛ بنابراين در اين مورد بخصوص ايشان وفع شبهه را نسيه حواله نكرده است .\r\n* * * ايشان مىنويسند :\r\nص اظهار نظر قاطع دربارهء اين گونه مسائل بر عهدهء يك شوراى عالى از افراد بسيار خبير و بصير است كه تبليغات و انتشارات دينى ما را در جهت عاليه مصالح اسلامى هدايت كند و لااقل جلو اين هرج و مرج را بگيرد و متأسفانه فعلًا فاقد آن هستيم . اميدواريم به اين زودى اين فكر جامهء عمل بپوشد .\r\n* خيلى بجا بود كه استاد چنين عجولانه پيش داروى نمىفرمودند ، و خيلى بجا بود كه ايشان پيش از تصميم به اين اعتراض شديد ، قبلًا با تماس با اشخاص وارد ، و همچنين مراكز علمى تحقيق مىفرمودند كه جمعى از دانشمندان جهان به ويژه استادان دانشگاه‌هاى مصر چون دكتر حامد حنفى داود ، استاد كرسى زبان ، و شيخ محمود ابوريه در باره همين كتاب آقاى عسكرى چه نظر داده‌اند .\r\nاز استاد دانشمند مىخواهيم كه به سخنان آن دو تن دانشمند بزرگ مصرى كه قسمتى از آن در مقدمهء همين كتاب ، و سخن ابوريه در مقدمه جلد دوم آمده است مراجعه فرمايند و سپس تحقيق كنند كه بين فحول علماى اهل سنت و جماعت ، پيرامون اين كتاب و ديگر مؤلفات آقاى عسكرى چه بحث‌ها درگرفته و چه تحسين‌ها و تقديرها كه به عمل آمده است . آن وقت طرز قضاوت خود را در ايران در كانون تشيع ، با برداشتى كه سران مكتب خلفاء و پيروان اهل سنت و جماعت در مصر و كانون جهان تسنن ، دربارهء تحقيقات علمى و نوشته‌هاى آقاى عسكرى داشته‌اند مقايسه فرمايند و سپس به داورى بنشينند و انصافاً بگويند كه : ببين تفاوت ره از كجاست تا بكجا !\r\n* * * دانشمند محترم مينويسند :\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nص من مدعى نيستم كه در اين مقالهء كوتاه تمام اين قسمت از زندگانى رسول اكرم را روشن كنم . بر عهدهء آقاى عسكرى است كه به كفارهء غفلتى كه در اين كتاب كرده‌اند ، رسالهء جامعى در اين موضوع براى هموطنان فارسى زبان خود بنگارند :\r\n* در اينجا اين توهم دست مىدهد كه نكند دانشمند محترم ما ، كتاب آقاى عسكرى را ، جز همان قسمت كه مورد ايراد نابجا و دور از انصاف آقاى ع . م بوده است نخوانده باشند .\r\nمىپرسيم آقاى عسكرى كدام غفلت را مرتكب شده كه بايد كفارهء آن را بپردازد ؟ شما قبلًا مقدمهء كتاب ايشان را مطالعه مىفرموديد تا متوجه شويد كه ايشان در آن سر نبوده‌اند كه تاريخ بنويسند و زندگى رسول خدا و زنان آن حضرت به ويژه ام‌المؤمنين عايشه ( رض ) را به شرح درآورند . بنابراين غفلتى در كار نبوده تا مستوجب پراخت غرامت و كفاره باشد .\r\nگويا ناگزير هستيم كه بار ديگر بگوئيم كه مؤلف با صرف سال‌هاى عمر خود در مطالعه و بررسى متون مختلف ادبى ، فقهى ، حديث ، و تاريخ صدر اسلام به اين نتيجه رسيده است كه « نقل و جعل اخبار ، و رويدادهاى دروغ در متون تاريخى ، و همچنين روايت احاديث خلاف واقع و حقيقت به وسيلهء روايان آن » تاريخ اسلام را از مسير واقعى خود منحرف كرده ، چهرهء اسلام را نه آنگونه كه سيماى حقيقى اوست به جهانيان شناسانيده است ؛ و از همين جاست كه مستشرقين و دشمنان اسلام با دست‌آويز به همين مجعولات از احاديث و افسانه‌هاى سيف‌بن‌عمر تميمى در مقام معارضهء با اسلام برآمده ، رسول خدا و دين مقدس اسلام را به باد تمسخر گرفته‌اند !\r\n* * * اكنون نكته‌اى از خود شما ، دربارهء آقاى ع . م\r\nشما در ص 896 نوشته‌ايد :\r\nص به نظر من هر اندازه آدمى بخواهد حمل به صحت كند ، باز مىبيند آثار سوء نيت در اين مقاله پيداست . . . « آن وقت سوء نيت آقاى ع . م را دليل آورده\r\nص\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nچنين ادامه ميدهيد » .\r\nزيرا اولًا خود منتقد مىدانسته كه قسمت‌هاى دست‌چين شده همه مخدوش و مورد ايراد است ، و مؤلف كتاب هم بعنوان اعتراض بر صحت آنها ، آنها را ذكر كرده است ، مع ذلك مانند كسى كه مدرك جرمى عليه كسى آورده باشد ، قسمت‌هاى زننده‌اى نسبت به رسول اكرم انتخاب كرده و نام ( نكته‌هاى تاريخى ) به آنها داده است . . . :\r\n* با توجه به تشخيص استاد ، داير به وجود سوء نيت در مقالهء آقاى ع . م در معرفى كتاب ، اكنون اين سؤال مطرح است « آيا باز هم جائى براى اعتراض و خرده‌گيرى بر كتاب احاديث عايشه ام‌المؤمنين باقى مىماند ؟ . »\r\nالسلام عليكم و رحمة الله\r\nتهران - دى ماه 1355 - عطاء محمد ، سردارنامه‌ها و پيشگفتار\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n . \r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nفهرست ها\r\n\r\nفهرست منابع و مدارك كتاب\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n . \r\n","description":"","footnote":"","page_name":" 301 ","page_number":301},
  {"content":"\r\n\r\n\r\nفهرست اسامى چهره هائى كه نامشان در اين كتاب رفته است\r\n\r\n","description":"","footnote":"","page_name":" 302 ","page_number":302},
  {"content":"\r\n . \r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n . \r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\n\r\nفهرست اماكنى كه نامشان در اين كتاب امده است\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n\r\nفهرست قبايل و خانواده ها\r\n\r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n . \r\n","description":"","footnote":"","page_name":" 311 ","page_number":311},
  {"content":"\r\n . \r\n\r\n","description":"","footnote":"","page_name":" 312 ","page_number":312}
  ]