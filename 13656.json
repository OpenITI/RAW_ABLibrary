[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nعلامه شيخ عبدالحسين امينى\r\nالغدير\r\nجلد نهم\r\nترجمهء\r\nجلال الدين فارسى\r\nويرايش جديد\r\nزير نظر\r\nدكتر على رضا ميرزا محمد\r\nانتشارات بنياد بعثت\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n\r\nسرشناسه : امينى ، عبدالحسين ، 1281 ، 1349\r\nعنوان قرار دادى : ( الغدير كتاب والسنه والادب . فارسى )\r\nعنوان و پديدآور : الغدير / عبدالحسين امينى ؛ ترجمه جلال الدين فارسى زير نظر عليرضا ميرزامحمد .\r\nوضعيت ويراست : ( ويراست 2 )\r\nمشخصات نشر : تهران ، بنياد بعثت ، مركز چاپ و نشر 1386\r\nمشخصات ظاهرى : 11 ج\r\nشابك : ( دوره ) : 2 - 366 - 309 - 964\r\n( ج 9 ) : 0 - 384 - 309 - 964\r\nيادداشت : هر جلد مترجم جلد خود را دارد كه مترجم جلد نهم ، جلال الدين فارسى مى باشد .\r\nعنوان روى جلد : ترجمه الغدير .\r\nموضوع : على بن ابى طالب ( ع ) امام اول ، 23 قبل از هجرت - - 40 ق - - اثبات خلافت\r\nموضوع : غديرخم\r\nشناسه افزوده : فارسى ، جلال الدين ، مترجم\r\nشناسه افزوده : ميرزامحمد ، عليرضا ، 1325 - ويراستار\r\nشناسه افزوده : بنياد بعثت ، مركز چاپ و نشر\r\nرده بندى كنگره : 4041 غ 8 الف / 54 / 223 BP\r\nرده بندى ديويى : 452 / 297\r\nشماره كتابخانه ملى : 19672 - 84 م\r\nمركز چاپ و نشر بنياد بعثت\r\nنام كتاب : الغدير جلد نهم\r\nمؤلف : علامه فقيد آيت الله شيخ عبدالحسين امينى\r\nمترجم : جلال الدين فارسى\r\nويرايش جديد : دكتر عليرضا ميرزامحمد\r\nچاپ اول 1386 ، چاپ دوم : 1387\r\nشمارگان : 3000 نسخه\r\nچاپ : مركز چاپ و انتشارات دانشگاه علامه طباطبايى\r\nمركز پخش : تهران ، خيابان سميه ، پلاك 109 بنيادبعثت\r\nتلفن 88822374 ص . پ 1361 - 15815\r\nwww . bonyadbesat . ir\r\nحق چاپ براى ناشر محفوظ است\r\nشابك جلد نهم 0 - 384 - 309 - 964\r\nISBN : 964 - 309 - 384 - 0\r\nشابك دورهء يازده جلدى 2 - 366 - 309 - 964\r\nISBN : 964 - 309 - 366 - 2 ( 11 vol . set )\r\n\r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n\r\nجلد نهم\r\n\r\nفهرست مطالب\r\n42 - رفتار خشونت‌آميز عثمان با ابن مسعود 1\r\nشخصيت و مقام عبد اللّه بن مسعود 11\r\n43 - رفتار عثمان با عمار ياسر 17\r\nمشروح ماجرا 20\r\nعمار در قرآن 28\r\nآيهء اول 28\r\nآيهء دوم 29\r\nآيهء سوم 29\r\nآيهء چهارم 30\r\nآيهء پنجم 31\r\nدر ستايش عمار ياسر 31\r\nاين است عمار ياسر 36\r\n44 - عثمان مردان پاكدامن و اصلاح‌طلب كوفه را به شام تبعيد مىكند 39\r\nتفصيل ماجرا 41\r\nمالك اشتر 50\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n\r\nصورت ديگرى از همين نامه 51\r\nزيد بن صوحان 55\r\nصعصعة بن صوحان 58\r\nجندب بن زهير ازدى 59\r\nكعب بن عبده 59\r\nعدى بن حاتم طائى 59\r\nمالك بن حبيب 60\r\nيزيد بن قيس ارحبى 60\r\nعمرو بن حمق خزاعى 62\r\nعروة بن جعد 63\r\nاصعر بن قيس 63\r\nكميل بن زياد نخعى 63\r\nحارث بن عبد اللّه همدانى 64\r\n45 - عثمان كعب بن عبده را مىزند و تبعيد مىكند 65\r\n46 - تبعيد عامر بن عبد قيس زاهد و پارسا 73\r\n47 - تبعيد عبد الرحمن جمحى 84\r\n48 - تبعيد امير المؤمنين على بن ابى طالب عليه السّلام 86\r\n49 - آيه‌اى دربارهء عثمان 90\r\n50 - عثمان راه رستگارى را نمىداند ! 93\r\n51 - عثمان تكبير را در حركات نماز ترك مىكند 96\r\nنتيجهء اين بحث 97\r\n1 - سخن امير المؤمنين على بن ابى طالب عليه السّلام دربارهء عثمان 100\r\n2 - سخن عايشه ام المؤمنين ، دختر ابو بكر 113\r\n3 - سخن عبد الرحمن بن عوف 125\r\n\r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\n4 - نظريهء طلحه 132\r\n5 - نظريهء زبير بن عوام 146\r\n6 - رابطهء طلحه و زبير با عثمان 149\r\n7 - سخن عبد اللّه بن مسعود 159\r\n8 - سخن و نظريهء عمار ياسر 160\r\n9 - سخن مقداد 165\r\n10 - نظر حجر بن عدى كوفى 170\r\n11 - سخن عبد الرحمن بن حسان عنزى كوفى 174\r\n12 - سخن هاشم مرقال 175\r\n13 - سخن جهجاه بن سعيد غفارى 176\r\n14 - نظريهء سهل بن حنيف انصارى 178\r\n15 - نظريهء رفاعة بن رافع انصارى 178\r\n16 - نظريهء حجّاج بن غزيّهء انصارى 178\r\n17 - سخن ابو ايّوب انصارى 179\r\n18 - سخن قيس بن سعد انصارى 181\r\n19 - سخن فروة بن عمرو انصارى 184\r\n20 - سخن محمد بن عمرو بن حزم انصارى 185\r\n21 - سخن جابر بن عبد اللّه انصارى و جمعى از اصحاب پيامبر صلّى اللّه عليه و آله 185\r\n22 - سخن جبلة بن عمرو انصارى 186\r\n23 - سخن محمد بن مسلمهء انصارى 189\r\n24 - سخن عبد اللّه بن عباس 191\r\n25 - سخن عمرو بن عاصى 193\r\n26 - سخن ابو طفيل ، عامر بن واثله 199\r\n27 - سخن سعد بن ابى وقاص 200\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\n28 - سخن مالك اشتر 203\r\n29 - سخن عبد اللّه بن عكيم 204\r\n30 - سخن محمد بن ابى حذيفه 205\r\n31 - سخن عمرو بن زرارهء نخعى 209\r\n32 - نظريهء صعصعة بن صوحان 210\r\n33 - سخن حكيم بن جبلهء عبدى 211\r\n34 - سخن هشام بن وليد مخزومى 212\r\n35 - سخن معاويه پسر ابو سفيان اموى 213\r\n36 - سخن عثمان دربارهء خويش 217\r\nخويشتن شناسى 218\r\nاشعارى در تأييد آنچه گذشت 220\r\n37 - نظريهء مهاجران و انصار 223\r\n38 - نامهء مردم مدينه به اصحابى كه در مناطق مرزى بودند 230\r\n39 - نامهء مهاجران به اصحاب و تابعانى كه در مصر بودند 231\r\n40 - نامهء مردم مدينه به عثمان 232\r\nعثمان و اجماع 232\r\nكنگرهء عمومى مسلمانان عليه عثمان 239\r\nنخستين محاصره 239\r\nنامهء مصريان به عثمان 241\r\nتعهّد عثمان در سال 35 هجرى 242\r\nوصف ديگرى از توبهء عثمان 245\r\nروايت ديگرى دربارهء توبهء عثمان 248\r\nدومين تعهد و التزام 250\r\nدومين محاصره 253\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\nروايت تاريخى ديگرى در همين موضوع 256\r\nنوشتهء واقدى در اين‌باره 259\r\nعثمان توبه كارى توبه‌شكن است 262\r\nبررسى روايات تاريخى اين دو محاصره 265\r\nدربارهء مدّت محاصره 271\r\nنامه‌هاى عثمان در ايّام محاصره 272\r\nنامهء عثمان به اهالى شام 273\r\nنامهء عثمان به اهالى بصره 274\r\nنامهء عثمان به مردم استانها و شهرستانها 275\r\nنامهء عثمان به اهالى مكه و حج‌گزاران سال 35 هجرى 276\r\nنگاهى به نامه‌هاى عثمان 278\r\nجنگ بر در خانه عثمان 287\r\nنكتهء قابل توجه 293\r\nداستان كشته شدن عثمان 295\r\nكفن و دفن عثمان 302\r\nروايات تاريخى جعلى و دروغين 317\r\nروايتى مشروح 352\r\nتأملى تحقيقى در روايات مجعول و ساختگى 355\r\nنگاهى به پاره‌اى از تأليفات 363\r\nكتاب الفتنة الكبرى 369\r\nكتاب عثمان بن عفان 374\r\nكتاب انصاف عثمان 377\r\nتأمّلى در كتابهاى ديگر 385\r\nروايات پيامبر والاى اسلام دربارهء عثمان ! 387\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n\r\nتأملى در اين روايات 399\r\nبررسى مناقب ساختگى براى عثمان 402\r\nيك قاعدهء اساسى در جعل فضايل 430\r\nپايان مناقب عثمان 547\r\nگفتار پايانى 547\r\nمبالغه در فضايل خلفاى سه‌گانه 549\r\n\r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\n\r\n42 - رفتار خشونت‌آميز عثمان با ابن مسعود\r\nبلاذرى بنا بر روايات تاريخى مىگويد : عبد اللّه بن مسعود وقتى دسته كليد خزانه را پيش وليد بن عقبه انداخت ، گفت : هركه دين خويش يا رويهء اسلامى را تغيير دهد ، خدا حالش را تغيير خواهد داد . و هركه دين خويش يا رويهء اسلامى را تبديل كند ، خدا بر او خشم خواهد گرفت . هرچه فكر مىكنم ، مىبينم رفيقتان عثمان رويهء اسلامى و سنّت پيامبر را تغيير داده و تبديل كرده است . آيا شخصى مثل سعد بن ابى وقاص را بر كنار مىكنند تا به جايش وليد را به استاندارى بنشانند ؟ و همواره اين سخن بر زبان داشت :\r\nراست‌ترين سخن ، كتاب خداست و نيكوترين مايهء هدايت ، سخن هدايتگر محمد ، و بدترين كارها كارهايى است كه از پيش خود بسازند ، و هركار از پيش خود ساخته‌اى بدعت است ، و هربدعتى مايهء گمراهى است ، و هرگمراهىاى در آتش دوزخ است . « 1 »\r\nوليد اين‌ها را به عثمان گزارش داد و نوشت : او عيبهايت را مىشمارد و از تو بشدت انتقاد مىكند . عثمان در جوابش دستور داد كه او را به مدينه سوق دهد . مردم به دور عبد اللّه بن مسعود گرد آمدند و گفتند : همين‌جا بمان ، ما نمىگذاريم كسى براى تو ناراحتى به وجود آورد . گفت : من وظيفه دارم از دستورات عثمان اطاعت كنم ، و نمىخواهم اولين كسى باشم كه باعث شورش داخلى مىشود ، و به عبارتى كه ابو عمر آورده : كارها و فتنه‌هايى پيش خواهد آمد ، نمىخواهم اوّلين كسى باشم كه آن را پيش آورده باشد . آنگاه مردم را پراكنده ساخت و به سوى مدينه نزد عثمان روانه شد . « 2 »\r\nچون به طرف مدينه روانه شد ، مردم كوفه او را مشايعت كردند و او آنان را به پرهيزگارى و ترس از خدا و به همدمى با قرآن سفارش كرد . در جواب گفتند : خدا ترا پاداش نيكو دهد ، زيرا كه تو به افراد بىسوادمان علم آموختى و گام دانشمندانمان را استوار ساختى ، و براى ما درس قرآن گفتى و ما را دين‌شناس گردانيدى . تو بهترين برادر\r\n\r\n\r\n","description":"","footnote":"\r\n( 1 ) . انساب الاشراف : 5 / 36 . اين قسمتى از گفتار ابن مسعود است . همهء گفتارش را ابو نعيم در كتاب حلية الاولياء : 1 / 138 آورده كه گفتارى ارجمند و پرفايده است .\r\n( 2 ) . الاستيعاب : 1 / 373 .\r\n","page_name":" 1 ","page_number":11},
  {"content":"\r\n\r\nمسلمان بودى و بهترين دمساز . آنگاه با او خداحافظى كردند و بازگشتند . عبد اللّه بن مسعود هنگامى به مدينه رسيد كه عثمان بالاى منبر پيامبر خدا سخنرانى مىكرد . چون چشمش به عبد اللّه افتاد ، گفت : هان ! اكنون حيوانكى بد راه فرا رسيده كه اگر كسى بر خوراكش گذرد ، قى مىكند و مدفوع مىريزد .\r\nعبد اللّه بن مسعود گفت : من چنان‌كه گفتى نيستم ، بلكه در حقيقت يار پيامبر خدايم در نبرد بدر و در بيعت رضوان .\r\nعايشه فرياد برآورد كه واى بر تو اى عثمان ! اين حرف را به يار پيامبر خدا مىزنى ؟\r\nآنگاه عثمان دستور داد تا او را با خشونت از مسجد بيرون انداختند و عبد اللّه بن زمعه او را بر زمين زد . گفته‌اند در حقيقت اينطور بوده كه يحموم ، نوكر عثمان او را بر شانهء خويش برداشته به طورى كه پاهايش بر دو طرف گردن وى آويخته و در اين حال او را بر زمين كوفته تا دنده‌اش شكسته است . در اين وقت على مىگويد : اى عثمان ! به اتّكاى گزارش وليد بن عقبه چنين با يار پيامبر خدا رفتار مىكنى ؟\r\nعثمان مىگويد : اين رفتار را بنا بر گزارش وليد نكردم ، بلكه به استناد اين كردم كه زبيد بن صلت كندى را به كوفه فرستاده بودم و ابن مسعود به او گفته بود : خون عثمان حلال است . على مىگويد : زبيد مورد اعتماد نيست .\r\nاين قسمت از ماجرا را واقدى بدين عبارت آورده است : ابن مسعود وقتى قدم به مدينه نهاد ، شب جمعه بود . چون عثمان از رسيدنش خبر يافت ، گفت : اى مردم ! امشب حيوانكى به سراغ شما آمده كه هركس بر خوراكش گذرد ، قى مىكند و مدفوع مىريزد .\r\nابن مسعود گفت : من چنان‌كه گفتى نيستم ، بلكه در حقيقت يار پيامبر خدايم در نبرد بدر ، بيعت رضوان ، نبرد خندق و نبرد حنين . سپس مىافزايد كه عايشه فرياد برآورد : اى عثمان ! اين حرف را به يار پيامبر خدا مىزنى ؟ عثمان گفت : ساكت شو ! و سپس رو به عبد اللّه بن زمعه كرد و گفت كه او را با خشونت بيرون كن . ابن زمعه او را به دوش برداشت و برد تا به در مسجد رسيد ، ناگهان او را به زمين زد تا يكى از دنده‌هايش شكست و ابن مسعود گفت : مرا ابن زمعهء كافر به دستور عثمان كشت .\r\n\r\n","description":"","footnote":"","page_name":" 2 ","page_number":12},
  {"content":"\r\n\r\nبلاذرى ادامه مىدهد : على به پرستارى ابن مسعود برخاست تا او را به منزل رسانيد .\r\nابن مسعود در مدينه مقيم بود و عثمان اجازه نمىداد كه او به هيچ شهر و ايالتى برود .\r\nهنگامى كه شفا يافت ، تصميم گرفت به جهاد رود ، اما عثمان جلوگيرى كرد و مروان به او گفت : ابن مسعود عراق را بر تو شورانده ، مىخواهى شام را هم بر تو بشوراند ؟ او همچنان در مدينه به سر مىبرد تا دو سال پيش از كشته شدن عثمان درگذشت . به اين ترتيب او به اجبار سه سال در مدينه مقيم بود .\r\nبعضى نوشته‌اند : تحت نظر سعد بن ابى وقاص بود و هنگامى كه مريض شد - مرضى كه بر مرگش انجاميد - عثمان به ديدنش آمده پرسيد : از چه ناراحتى ؟ گفت : از گناهانم .\r\nپرسيد : چه مىخواهى ؟ گفت : رحمت پروردگارم را . پرسيد : نمىخواهى طبيبى به بالينت بياورم ؟ گفت : طبيب مرا بيمار ساخته است . پرسيد : نمىخواهى دستور بدهم حقوقت را از خزانه بپردازند ؟ « 1 » گفت وقتى به آن احتياج داشتم ، قطعش كردى ، اينك كه به آن احتياجى ندارم ، مىخواهى بپردازى ؟ گفت : براى اولادت مىماند . گفت : خدا روزيشان را مىرساند . گفت : در حقم دعا كن و از خدا برايم آمرزش بخواه . ابن مسعود گفت : از خدا مىخواهم كه حقم را از تو بگيرد و وصيت كرد كه عثمان پس از مرگش بر او نماز نگزارد . او را در گورستان بقيع دفن كردند و عثمان همچنان بىخبر بود و هنگامى كه خبر يافت ، خشمگين گشت و گفت : پيش از آنكه اطلاع پيدا كرده بر او نماز بگزارم ، بر او نماز گزارديد ؟ عمار ياسر در جوابش گفت : او وصيت كرده كه تو بر او نماز نگزارى .\r\nابن زبير در اين‌باره چنين سرود « 2 » :\r\n- مىدانم كه پس از مرگم بر من نوحه خواهى كرد ، در حالى كه در زندگى هيچ يارىام نكردى .\r\n\r\n\r\n","description":"","footnote":"\r\n( 1 ) . ابن كثير در البداية و النهاية : 7 / 163 مىنويسد : دو سال مىشد كه عثمان حقوق ابن مسعود را قطع كرده بود .\r\n( 2 ) . در اينجا چنين است ، اما درست چنان است كه در شرح ابن ابى الحديد : 1 / 236 آمده كه زبير به اين بيت تمثل جست .\r\n","page_name":" 3 ","page_number":13},
  {"content":"\r\n\r\nابن كثير مطلب را به اين عبارت آورده است : در موقع بيمارى ، عثمان به ديدنش آمد و پرسيد : از چه ناراحتى ؟ گفت : از گناهانم . پرسيد : چه مىخواهى ؟ گفت : رحمت پروردگارم را . پرسيد : نمىخواهى طبيبى به بالينت بياورم ؟ گفت : طبيب مرا بيمار ساخته است . پرسيد : نمىخواهى دستور بدهم حقوقت را از خزانه بپردازند ؟ - و دو سال مىشد كه آن را قطع كرده بود - جواب داد : احتياجى به آن ندارم . گفت : بعد از تو براى دخترانت مىماند . گفت : تو از اين نگرانى كه دخترانم فقير و نيازمند شوند ؟ من به دخترانم دستور داده‌ام كه هرشب سورهء واقعه را بخوانند و از پيامبر خدا شنيده‌ام كه هركس هرشب سورهء واقعه را بخواند ، هرگز تنگدست نخواهد شد . « 1 »\r\nبلاذرى مىگويد : وصّى عبد اللّه بن مسعود در مورد دارائى و فرزندانش زبير بود كه پس از وفات ابن مسعود با عثمان دربارهء مستمرىاش صحبت كرد تا دستور داد آن را به فرزندانش بپردازند . ابن مسعود وصيت كرده بود كه عمار ياسر بر او نماز بگزارد . عده‌اى معتقدند كه عمار وصى ابن مسعود بوده است ، لكن وصى بودن زبير ثابت‌تر است .\r\nبلاذرى روايت ديگرى به اين مضمون آورده : عثمان در بيمارى ابن مسعود به خانه‌اش آمد . هريك براى ديگرى دعا و طلب آمرزش كردند . وقتى عثمان از در بيرون مىرفت ، يكى از حضار با اشاره به او ، گفت : ريختن خونش حلال است . ابن مسعود گفت : تيرى كه به طرف عثمان پرتاب مىكنيم ، اگر به او اصابت نكند ، هرچند به اندازهء كوه احد طلا عايدم شود ، باز خوشحال نخواهم بود .\r\nحاكم و ابو عمر و ابن كثير مىنويسند : ابن مسعود ، زبير بن عوام را وصى خود ساخت .\r\nبه همين جهت ، گفته مىشود كه زبير بر وى نماز گزارده و شبانه در بقيع دفنش كرده است ، بدون اينكه عثمان خبردار شود . بعد عثمان در اين مورد زبير را ملامت كرده است . گفته‌اند كه عثمان بر او نماز گزارده ، و نيز گفته‌اند كه عمار نماز خوانده است . « 2 »\r\nابن ابى الحديد اين روايت را آورده كه در آخرين لحظات زندگى گفت : چه كسى\r\n\r\n\r\n","description":"","footnote":"\r\n( 1 ) . تاريخ ابن كثير : 7 / 163\r\n( 2 ) . المستدرك : 3 / 313 ؛ الاستيعاب : 1 / 373 ؛ تاريخ ابن كثير : 7 / 163 .\r\n","page_name":" 4 ","page_number":14},
  {"content":"\r\n\r\nعهده‌دار وصيتم مىشود ، بىآنكه قبلا مضمون وصيتم را بداند ؟ همه خاموش ماندند و دانستند كه مقصودش چيست و چه مىخواهد وصيت كند . سخنش را تكرار كرد . عمار گفت : من قبول مىكنم و عهده‌دار مىشوم . در اين وقت ابن مسعود گفت : وصيتم اين است كه عثمان بر من نماز نگزارد . گفت : باشد . اين حق تست به عهدهء من . به همين جهت ، گفته مىشود وقتى عبد اللّه بن مسعود را دفن كردند ، عثمان آن را نكوهش كرد . به او گفتند : عمار متصدى آن بوده است . پس به عمار پرخاش كرد كه چرا از من اجازه نگرفتى ؟ گفت : از من قول گرفته بود كه از تو اجازه نگيرم و همهء مطالبى را كه از قول بلاذرى نقل كرديم با اضافاتى آورده است . « 1 »\r\nيعقوبى مطلب را به اين عبارت آورده است : ابن مسعود مريض شد . عثمان به ديدنش آمده گفت : اين چه حرفى است كه از تو به گوشم رسيده است ؟ گفت : رفتارى را كه با من كرده‌اى ، ياد كرده‌ام . به دستور تو تنم را كوفته‌اند ، چندانكه بيهوش شدم و از نماز ظهر و عصر باز ماندم ، و حقوقم را نيز از خزانهء عمومى قطع كردى . گفت : من به تو اجازه مىدهم تا آنچه را نسبت به تو انجام شده ، قصاص كنى . گفت : من كسى نيستم كه كيفر گرفتن از خلفا را باب كند . عثمان گفت : اين حقوق مستمرى تو ، بگير . گفت : وقتى به آن احتياج داشتم ، قطعش كردى ، حالا كه به آن احتياجى ندارم ، مىدهى . آن را نمىخواهم .\r\nپس عثمان از نزد وى برفت . عبد اللّه بن مسعود همچنان از دست عثمان خشمگين بود ، تا درگذشت . « 2 »\r\nمحمد بن اسحاق مىگويد : عثمان ، عبد اللّه بن مسعود را به خاطر اينكه ابوذر را دفن كرده بود ، چهل تازيانه زد . « 3 »\r\nديار بكرى مالكى گويد : عثمان حقوقى را كه عبد اللّه بن مسعود و ابوذر از خزانهء عمومى دريافت مىكردند ، قطع كرد ، و ابوذر را به ربذه تبعيد كرد و در آنجا بود ، تا مرد .\r\nعبد اللّه بن مسعود زبير را وصىّ خود قرار داد و به او وصيت كرد كه بر وى نماز بگزارد و\r\n\r\n\r\n","description":"","footnote":"\r\n( 1 ) . شرح نهج البلاغة : 1 / 236 .\r\n( 2 ) . تاريخ يعقوبى ؛ 2 / 147 .\r\n( 3 ) . شرح ابن ابى الحديد : 1 / 237 .\r\n","page_name":" 5 ","page_number":15},
  {"content":"\r\n\r\nاز عثمان در اين مورد اجازه نگيرد ، مبادا عثمان بر او نماز بگزارد . وقتى درگذشت ، عثمان مستمرى او را مدت پنج سال به فرزندانش مىداد . وى مىگويد كه عثمان مجتهد بوده و قصد آن نداشته است كه عبد اللّه بن مسعود را از حقوقش محروم گرداند . اگر پرداخت مستمرى او را تا مدتى به تأخير انداخته ، به لحاظ اخلاقى بوده يا منظور خوبى داشته است و چون به اين منظور نرسيده ، آن را به ميراث برانش داده ، و شايد اين به حال ابن مسعود مفيدتر بوده است . « 1 »\r\nبرهان الدين حلبى هم گويد : از جمله انتقاداتى كه به عثمان مىشده ، اين بوده است كه عبد اللّه بن مسعود را زندانى و تبعيد كرد ، مستمرى ابىّ بن كعب را قطع كرد ، عبادة بن صامت را بر اثر گزارش معاويه از شام تبعيد نمود ، عمار ياسر را كتك زد ، كعب بن عبده را بيست تازيانه زد و به يكى از مناطق كوهستانى تبعيد كرد ، و عبد الرحمن بن عوف را منافق خواند . « 2 »\r\nبراى اينكه خوانندهء عزيز پى برد كه رفتار عثمان با عبد اللّه بن مسعود تا چه حد گستاخانه بوده ، بايد مقام عبد اللّه بن مسعود را نيك بشناسد و شخصيت وى را به نظر آرد و بداند كه كيست . در اين صورت ، خواهد دانست آنچه با وى شده ، چه گناه بزرگى بوده است ، به طورى كه هيچ چيز نمىتواند مرتكب آن را معذور دارد يا از سوء رفتارش بكاهد .\r\n1 - مسلم و ابن ماجه از قول سعد بن ابى وقاص آورده‌اند كه آيهء شريفهء « كسانى را كه هرروز و شام پروردگارشان را به دعا مىخوانند و رضايش را مىجويند ، مران . نه چيزى از حساب كارشان برعهدهء تست و نه چيزى از حساب كار تو برعهدهء ايشان . بنابراين ، اگر آنان را از خويش برانى ، از ستمگران خواهى بود » « 3 » ، دربارهء شش نفر نازل شده كه عبد اللّه بن مسعود در شمار ايشان است . « 4 »\r\n\r\n\r\n","description":"","footnote":"\r\n( 1 ) . تاريخ الخميس : 2 / 268 .\r\n( 2 ) . السيرة الحلبية : 2 / 87 .\r\n( 3 ) . انعام 6 / 52 .\r\n( 4 ) . تفسير طبرى : 7 / 128 ؛ المستدرك ، حاكم : 3 / 319 ؛ تاريخ ابن عساكر : 6 / 100 ؛ تفسير قرطبى : 16 / 432 ، -\r\n","page_name":" 6 ","page_number":16},
  {"content":"\r\n\r\n2 - ابن سعد ، مورخ معروف سخن عبد اللّه بن مسعود را آورده است كه آيهء شريفهء « از ميان كسانى كه پس از زخم خوردن باز هم به دعوت خدا و پيامبر جواب موافق دادند ، آنان كه نيكوكار و پرهيزكار باشند ، پاداش عظيمى خواهند داشت » « 1 » ، دربارهء هيجده نفر نازل شده كه خودش از جملهء آنهاست .\r\nابن كثير و خازن هريك در تفسير خود گفته‌اند كه ابن مسعود از جمله كسانى است كه اين آيه درباره‌شان نازل شده است .\r\n3 - شربينى و خازن گفته‌اند آيهء مباركهء « آيا كسى كه سراسر شب را در حال دعا و سجده و نمازگزارى است و از آخرت بيمناك است . . . » « 2 » ، دربارهء ابن مسعود و عمار ياسر و سلمان فارسى نازل شده است . شرح اين مطلب ، كمى بعد ، در شرح حال عمار ياسر خواهد آمد .\r\n4 - از على عليه السّلام نقل شده است كه عبد اللّه بن مسعود هنگام قيامت در ميزان سنجش اعمال گران‌تر از كوه احد خواهد بود . به عبارتى ديگر فرمود : سوگند به آن‌كه جانم به دست اوست ، دو ساق ابن مسعود در ميزان سنجش ارزشها گران‌تر از كوه احد است . به عبارتى ديگر هم فرمود : سوگند به آن‌كه جانم به دست اوست ، دو ساق عبد اللّه بن مسعود هنگام قيامت سهمگين‌تر و عظيم‌تر از احد و حرا است . « 3 »\r\n5 - از پيامبر اكرم صلّى اللّه عليه و آله حديثى نقل كرده‌اند به اين مضمون : هر كه از قرائت قرآن بدانگونه كه نازل گشته ، خشنود مىشود ، بايد آن را بنا بر قرائت ابن ام عبد ، يعنى عبد اللّه بن مسعود بخواند .\r\nاين حديث را ابو عبيد ، احمد حنبل ، ترمذى ، نسائى ، بخارى در تاريخش ، ابن ابى\r\n\r\n\r\n","description":"","footnote":"\r\n433 ؛ تفسير ابن كثير : 2 / 135 ؛ تفسير ابن جزى : 2 / 10 ؛ تفسير الدر المنثور : 3 / 13 ؛ تفسير خازن : 2 / 18 ؛ تفسير شربينى : 1 / 404 ؛ تفسير شوكانى : 2 / 115 .\r\n( 1 ) . آل عمران 3 / 172 .\r\n( 2 ) . زمر 39 / 9 .\r\n( 3 ) . ر ك : مستدرك حاكم : 3 / 317 ؛ حلية الاولياء : 1 / 127 ؛ الاستيعاب : 1 / 371 ؛ صفة الصفوة : 1 / 157 ؛ تاريخ ابن كثير : 7 / 163 ؛ الاصابة : 2 / 370 ؛ مجمع الزوائد ، هيثمى : 9 / 289 ؛ كنز العمال : 6 / 180 ، 181 و 7 / 55 .\r\n","page_name":" 7 ","page_number":17},
  {"content":"\r\n\r\nخزيمه ، ابن ابى داود ، ابن انبارى ، عبد الرزاق ، ابن حيّان ، دارقطنى ، ابن عساكر ، ابو نعيم ، ضياء مقدسى ، بزّار ، طبرانى ، ابويعلى ، و عده‌اى ديگر روايت كرده‌اند . « 1 »\r\n6 - حديث ديگرى هست به اين عبارت : براى امت خويش آنچه را خدا و ابن ام عبد ، يعنى عبد اللّه بن مسعود خوش بدارند ، خوش ميدارم ، و براى امتم از آنچه خدا و ابن ام عبد را به خشم مىآورد ، به خشم مىآيم . « 2 »\r\n7 - از عبد اللّه بن مسعود روايت شده كه پيامبر خدا به من گفت : به تو اجازه مىدهم كه پردهء خانه‌ام را به يك سو زده براى شنيدن سخن خصوصى و محرمانه‌ام همنشينم شوى تا آنگاه كه ترا از آن منع كنم . « 3 » ابن حجر مىگويد : اين را مؤلفان صحاح كه كتابهاى معتبر حديث اهل سنت است ، روايت كرده‌اند .\r\n8 - ترمذى روايت كرده كه پيامبر خدا فرمود : به روش عبد اللّه بن مسعود متمسك باشيد .\r\nيا به عبارتى كه احمد حنبل آورده : به روش عمار متمسك باشيد و سخن و احاديثى را كه عبد اللّه بن مسعود نقل مىكند ، راست و درست بشماريد و تصديق كنيد . « 4 »\r\n9 - از على دربارهء ابن مسعود پرسيدند ، فرمود : قرآن و سنت آموخت و دست از آموختن كشيد و همين علم برايش كافى بود . « 5 »\r\n\r\n\r\n","description":"","footnote":"\r\n( 1 ) . ر ك : سنن ابن ماجه : 1 / 63 ؛ حلية الاولياء : 1 / 124 ؛ مستدرك حاكم : 3 / 318 ؛ الاستيعاب : 1 / 371 ؛ صفة الصفوة : 1 / 156 ؛ طرح التثريب : 1 / 85 ؛ الاصابة : 2 / 369 ؛ مجمع الزوائد ، هيثمى : 9 / 287 ؛ كنز العمال : 6 / 181 .\r\n( 2 ) . اين حديث را بزار و طبرانى نقل كرده‌اند و رجال سند روايت بزار ، چنان كه هيثمى در مجمع الزوائد :\r\n9 / 290 گفته ، مورد اعتمادند . نيز رك : المستدرك : 3 / 317 ، 318 ؛ الاستيعاب : 1 / 371 ؛ در كنز العمال :\r\n6 / 181 و 7 / 56 .\r\n( 3 ) . مسند احمد : 1 / 388 ؛ سنن ابن ماجة : 1 / 63 ؛ حلية الاولياء : 1 / 126 ؛ الاستيعاب : 1 / 371 ؛ تاريخ ابن كثير : 7 / 162 ؛ الاصابة : 2 / 369 .\r\n( 4 ) . مسند احمد : 5 / 385 ؛ حلية الاولياء : 1 / 128 ؛ تاريخ ابن كثير : 2 / 162 ؛ الاصابة : 2 / 369 ؛ كنز العمال :\r\n7 / 55 .\r\n( 5 ) . حلية الاولياء : 1 / 129 ؛ المستدرك حاكم : 3 / 318 ؛ الاستيعاب : 1 / 373 ؛ صفة الصفوة : 1 / 157 .\r\n","page_name":" 8 ","page_number":18},
  {"content":"\r\n\r\n10 - آورده‌اند كه عده‌اى نزد على آمدند و عبد اللّه بن مسعود را ستودند . فرمود : من همين سخنان را در حق وى مىگويم و بالاتر از اين را ، اين ستايش را كه او قرآن آموخت و هرچه را قرآن حلال شمرده ، روا شمرد و هرچه را حرام نموده ، حرام دانست . دين شناس است و سنت شناس . « 1 »\r\n11 - ترمذى از قول حذيفة بن يمان نقل كرده كه از مردم آن‌كه از لحاظ عقيده و روش و طرز رفتار بيش از هركسى به محمد شباهت دارد ، عبد اللّه بن مسعود است . يا به عبارتى كه بخارى آورده : كسى را نمىشناسم كه از لحاظ عقيده و روش و طرز رفتار بيش از ابن ام عبد يعنى ، عبد اللّه بن مسعود به پيامبر خدا نزديك باشد .\r\nترمذى مىافزايد كه ياران پاىبند پيامبر خدا مىدانستند كه ابن مسعود از همهء آنان به درگاه خدا نزديك‌تر است . يا به عبارتى كه ابو نعيم آورده : او در رستاخيز به شفيع و واسطه ، يعنى رسول خدا و اهل بيتش از همه كس نزديك‌تر است .\r\nو به عبارتى كه ابو عمر آورده : شنيده‌اند كه حذيفه به خدا سوگند مىخورد و مىگفت : كسى را سراغ ندارم كه از هنگام بيرون رفتن از خانه و باز آمدن به خانه از لحاظ رفتار و راستروى بيش از عبد اللّه بن مسعود به پيامبر خدا شباهت داشته باشد . ياران پاىبند محمد مىدانند كه وى در رستاخيز از همه‌شان بيشتر به شفيع و واسطه نزديك است . « 2 »\r\n12 - مسلم و بخارى و ترمذى از قول ابو موسى آورده‌اند كه گفت : من و برادرم وقتى از يمن آمديم ، از بس مىديديم كه عبد اللّه بن مسعود و مادرش به خدمت پيامبر مىروند ، مىپنداشتيم او يكى از خانوادهء پيامبر است . « 3 »\r\n\r\n\r\n","description":"","footnote":"\r\n( 1 ) . مستدرك حاكم : 3 / 315 .\r\n( 2 ) . صحيح بخارى ، كتاب مناقب ؛ مسند احمد : 5 / 389 ؛ مستدرك : 3 / 315 ، 320 ؛ حلية الاولياء :\r\n1 / 126 ، 127 ؛ الاستيعاب : 1 / 372 ؛ مصابيح السنة : 2 / 283 ؛ صفة الصفوة : 1 / 156 ، 158 ؛ تاريخ ابن كثير : 2 / 162 ؛ تيسير الوصول : 3 / 297 ؛ الاصابة : 2 / 369 ؛ كنز العمال : 7 / 55 .\r\n( 3 ) . المستدرك ، حاكم : 3 / 314 ؛ مصابيح السنة : 2 / 284 ؛ تيسير الوصول : 3 / 279 - به نقل از مسلم و بخارى\r\n","page_name":" 9 ","page_number":19},
  {"content":"\r\n\r\n13 - احمد حنبل از طريق عمرو بن العاصى نقل مىكند كه پيامبر خدا در حالى از دنيا رفت كه عبد اللّه بن مسعود و عمار ياسر را دوست مىداشت . « 1 »\r\nهيثمى همين روايت را به اين عبارت آورده است : پيامبر خدا در حالى درگذشت كه از عبد اللّه بن مسعود راضى بود . « 2 » وى اين حديث را از طريق احمد حنبل و طبرانى نقل مىكند و مىگويد : رجال احمد حنبل رجال صحيحند و ابن عساكر نيز آن را از طريق عثمان بن ابى العاص ثقفى نقل كرده است . « 3 »\r\n14 - بخارى از قول عبد اللّه بن مسعود آورده است كه من هفتاد سورهء قرآن از زبان پيامبر خدا شنيده بودم كه هنوز زيد بن ثابت بچه بود . يا به عبارتى ديگر : آن سوره‌ها را درك كرده و دريافته بودم ، پيش از آنكه زيد بن ثابت مسلمان شود و زمانى كه او با بچه‌ها بازى مىكرد . و به عبارتى ديگر : هيچ كس در دريافت اين سوره‌ها با من همسرى نمىتوانست كرد . « 4 »\r\n15 - بغوى از قول تميم بن حرام « 5 » آورده است كه گفت : من با ياران پيامبر خدا معاشرت كرده‌ام و نديدم كسى را بيش از عبد اللّه بن مسعود زاهد و مشتاق آخرت باشد ، و من آرزو مىكنم صلاحى چون صلاح وى داشته باشم . « 6 »\r\nبخارى همين روايت را به اين عبارت آورده است : ابو بكر و عمر و ياران محمد را ديدم و نديدم كسى را كه . . . تا پايان حديث . « 7 »\r\n16 - عبيد اللّه بن عبد اللّه بن عتبه مىگويد : عبد اللّه بن مسعود رازدار پيامبر خدا بود .\r\nابو درداء مىگويد : مگر از ميان شما عبد اللّه بن مسعود افتخار رازدارى پيامبر خدا را\r\n\r\n\r\n","description":"","footnote":"\r\nو ترمذى ؛ تاريخ ابن كثير : 7 / 162 ؛ مرآة الجنان ، يافعى : 1 / 87 ؛ الاصابة : 8 / 369 . ابن حجر مىگويد : سند اين روايت چنان كه بخارى در تاريخش آورده ، صحيح است .\r\n( 1 ) . مسند احمد : 4 / 203 .\r\n( 2 ) . مجمع الزوائد : 9 / 290 .\r\n( 3 ) . كنز العمال : 7 / 56 .\r\n( 4 ) . حلية الاولياء : 1 / 125 ؛ الاستيعاب : 1 / 373 ؛ تهذيب التهذيب : 6 / 28 كه آن را صحيح مىشمارد ؛ كنز العمال : 7 / 56 - به نقل از ابن ابى داود .\r\n( 5 ) . در تاريخ البخارى « حذلم » آمده است .\r\n( 6 ) . الاصابة : 2 / 370 .\r\n( 7 ) . تاريخ البخارى : 1 / قسم 2 / 152 .\r\n","page_name":" 10 ","page_number":20},
  {"content":"\r\n\r\nنداشت ؟\r\nعبد اللّه بن شدّاد مىگويد : عبد اللّه بن مسعود حامل اشياء خصوصى و بالش و مسواك و كفشهاى پيامبر خدا بود . « 1 »\r\n17 - ابن مسعود مىگفت : من از همه‌شان بهتر نيستم ، ولى قرآن را از همه‌شان بهتر مىفهمم ، و هيچ سوره يا آيه‌اى در قرآن نيست كه ندانم دربارهء چه يا كه و چه وقت نازل شده است . ابو وائل كه اين را از قول ابن مسعود نقل كرده ، مىگويد : نشنيدم كه كسى اين سخنش را رد كند و تكذيب نمايد . « 2 »\r\n\r\nشخصيت و مقام عبد اللّه بن مسعود\r\nاين است علم و عقيده و طرز رفتار و صلاح و نزديكىاش به پيامبر اكرم صلّى اللّه عليه و آله . علاوه بر اينها ، وى از پيشاهنگان اسلام بوده است ، زيرا ششمين نفرى است كه به اسلام گرويده .\r\nهمچنين از مهاجران به حبشه و مهاجران مدينه است و در نبرد بدر و همهء نبردهاى پيامبر صلّى اللّه عليه و آله حضور و شركت داشته است ، و به‌طورى كه ابو عمر در الاستيعاب روايت مىكند ، يكى از ده نفرى است كه به بهشت بشارت داده شده‌اند .\r\nپس از بررسى كوتاه كه در كتابهاى شرح حال و تاريخ شد ، جاى هيچ شكى نمىماند كه وى كارى جز اين نداشته كه علوم قرآنى و سنت پيامبر صلّى اللّه عليه و آله را نشر دهد و به ديگران بياموزد و غافلان را آگاه گرداند و دلهاى مؤمنان را محكم سازد و اصول دين را در جامعه بسط و رونق بخشد و در تمامى اين امور قدم جاى قدم پيامبر صلّى اللّه عليه و آله مىنهاده و در هدايت و طرز رفتار و حركاتش شبيه پيامبر اكرم صلّى اللّه عليه و آله بوده است ، چنان كه هيچ كس نمىتواند بر او خرده‌اى بگيرد يا در او نقطهء ضعفى بيابد .\r\n\r\n\r\n","description":"","footnote":"\r\n( 1 ) . ابن حجر در تهذيب التهذيب : 6 / 28 مىنويسد : وى همراه پيامبر خدا صلّى اللّه عليه و آله مىرفت و كفشهايش را حمل مىكرد . ر ك : طبقات ابن سعد : 3 / 108 ؛ حلية الاولياء : 1 / 126 ؛ الاستيعاب : 1 / 371 ؛ صفة الصفوة :\r\n1 / 156 ؛ طرح التثريب : 1 / 75 .\r\n( 2 ) . به طورى كه در تيسير الوصول : 3 / 279 آمده ، اين خبر را مسلم و بخارى و نسائى روايت كرده‌اند . نيز ر ك : الاستيعاب : 1 / 372 ؛ مرآة الجنان : 1 / 87 .\r\n","page_name":" 11 ","page_number":21},
  {"content":"\r\n\r\nمىدانيم كه عمر او را به كوفه فرستاد تا مردم عراق را درس دين بياموزد و در همان وقت عمار ياسر را به استاندارى آنجا فرستاد و دربارهء اين دو انتصاب به مردم عراق نوشت : اين دو تن از اصيل‌ترين ياران محمدند ، از گروهى كه در نبرد بدر شركت داشته‌اند . بنابراين ، از ايشان پيروى كنيد و سخنشان را بشنويد و به گوش گيريد . من با فرستادن عبد اللّه بن مسعود شما را در استفاده و استفاضه از وى بر خود ترجيح داده و خود را از آن محروم كرده‌ام . « 1 »\r\nستايش مردم كوفه را دربارهء وى قبلا ديديم كه گفته‌اند : خدا ترا پاداش نيكو دهد ، زيرا تو به افراد بىسوادمان علم آموختى و گام دانشمندانمان را استوار ساختى و براى ما درس قرآن گفتى و ما را دين‌شناس گردانيدى . تو بهترين برادر مسلمان بودى و بهترين دمساز .\r\nابن مسعود اولين كسى بود كه در مكّه قرآن را به بانگ رسا و آشكارا خواند . روزى ياران پيامبر خدا صلّى اللّه عليه و آله گرد هم آمدند و گفتند : به خدا سوگند ، تاكنون آواى قرآن به گوش قريش نرسيده است . چه كسى داوطلب مىشود آن را در برابرشان بخواند ؟ عبد اللّه بن مسعود گفت : من حاضرم . گفتند : مىترسيم صدمه‌اى به تو بزنند . ما كسى را براى اين كار مىخواهيم كه عشيره‌اى داشته باشد كه بتوانند از او در برابر قريش دفاع كنند . گفت :\r\nبگذاريد من اين كار را بكنم ، خدا مرا حفظ خواهد كرد . پس برخاست و در نيمروز به كنار مقام ايستاد در حالى كه قريش در انجمنهاشان بودند ، آنگاه به بانگ رسا چنين خواند : بسم اللّه الرحمن الرحيم . الرّحمن ، علّم القرآن . . . و به تلاوت آن سوره ادامه داد .\r\nقريش در انديشه بودند و از يكديگر مىپرسيدند : ابن ام عبد چه مىگويد ؟ اندكى بعد يكى پاسخ داد : قسمتى از آنچه را كه محمد آورده ، مىخواند . پس برخاستند و به او حمله بردند . پيوسته بر چهره‌اش مىزدند ، و او همچنان به تلاوت ادامه مىداد . و سپس نزد برادرانش بازگشت . چون آثار كتك را بر صورتش ديدند ، گفتند : از اين بر تو بيمناك بوديم . گفت : دشمنان خدا را اكنون خوارتر و ناتوان‌تر از هروقت مىبينم . اگر بخواهيد ،\r\n\r\n\r\n","description":"","footnote":"\r\n( 1 ) . الاستيعاب : 1 / 373 و 2 / 436 ؛ الاصابة : 2 / 369 .\r\n","page_name":" 12 ","page_number":22},
  {"content":"\r\n\r\nحاضرم همين كار را فردا تكرار كنم . گفتند : نه ، همين كافى است . تو آنچه را بدشان مىآمد ، به گوششان رساندى . « 1 »\r\nاين گونه مجاهدات ، و تحمّل چنين مخاطرات و ناگواريها او را ورزيده كرده و به درجات بلند تعالى روانى نايل آورده بود . چنان كه هرگز به ناروا بر كسى خشم نمىگرفت و يا ناراحتى و سختى او را به دست كشيدن از هدفهاى مقدس و عالى يا تمايل به برآوردن اغراض شخصى نمىكشانيد . اگر لب به سخن مىگشود ، از سر ديندارى و به انگيزهء هدايت بود و چون حديث آغاز مىكرد براستى و به دقّت از زبان پيامبر گرامى روايت مىنمود . اگر تحركى داشت ، در ميدان حق بود و چون برمىآشفت ، بر باطل و گمراهى مىشوريد . اينها خوى و سجاياى او بود و هركه با وى آشنايى داشت ، او را بدين صفات مىشناخت . به نزد ياران پيامبر صلّى اللّه عليه و آله احترام و شكوهى بسزا داشت و همه از اينكه با وى اختلافى پيدا كنند يا سخنى بر خلافش به زبان آورند ، برحذر بودند و مخالفت با او را گناهى بزرگ مىشمردند . ابو وائل مىگويد : ابن مسعود مردى را ديد كه دامنش بر زمين كشيده مىشد . به او گفت : دامنت را بالا بگير . آن مرد گفت : و تو هم اى ابن مسعود ! دامنت را بالا بگير . گفت : من با تو فرق دارم . ساق پايم نحيف و نزار است و خودم گندمگونم . اين گفتگو به گوش عمر رسيد . آن مرد را زد و مىگفت : به ابن مسعود جواب سربالا مىدهى ؟ « 2 »\r\nابو عمر روايت مىكند كه مردى در عرفات نزد عمر آمد و گفت : از كوفه آمده‌ام . در آنجا مردى بود كه قرآن را از بر مىخواند . عمر از اين سخن بشدّت عصبانى شده گفت :\r\nواى بر او . او كيست ؟ گفت : عبد اللّه بن مسعود است . پس خشم او فرو نشست و آرامش يافت و گفت : به خدا قسم ، كسى را سراغ ندارم كه در اين مورد شايسته‌تر از وى باشد . « 3 »\r\nپس چرا چنين مجاهد بدرى عظيم الشأنى بايد دو سال از دريافت حقوق خويش از خزانهء عمومى محروم بماند ؟ و كسى پيدا شود كه او را به بدترين صورتى بيازارد و بعد\r\n\r\n\r\n","description":"","footnote":"\r\n( 1 ) . سيرهء ابن هشام : 1 / 337 .\r\n( 2 ) . الاصابة : 2 / 370 ؛ كنز العمال : 7 / 55 .\r\n( 3 ) . الاستيعاب : 1 / 372 .\r\n","page_name":" 13 ","page_number":23},
  {"content":"\r\n\r\nدستخوش سرزنش وجدان شود تا به ناچار وقتى ابن مسعود روزهاى آخر عمر را مىگذراند ، تظاهر به كمك و بخشش نمايد و وى نپذيرد و به درگاه خدا دعا كند كه حقش را از او بازگيرد ، و سپس در حالى كه از دنيا در مىگذرد و ديده بر نعمتهاى دنيوى فرو مىبندد و رو به بهشت دارد ، وصيت كند كه آن‌كه وى را به سختى آزرده ، بر او نماز نگزارد .\r\nچرا بايد با ابن مسعود چنين رفتار خشونت‌آميز و ظالمانه‌اى شود ؟ چرا در برابر همه به او اهانت كردند ؟ چرا او را با خشونت و اهانت از مسجد پيامبر خدا صلّى اللّه عليه و آله بيرون انداختند ؟ چرا او را كتك زدند و بر زمين افكندند تا دنده‌هايش شكست ؟ چرا مثل ديكتاتورها با او رفتار كردند ؟\r\nهمهء اينها به خاطر اين بود كه وقتى خزانه‌دار كوفه بود ، حاضر نشد وليد بن عقبه ، آن مرد پست و رذل و بىبندوبار اموال عمومى را به ناحق صرف كند . به همين سبب ، وقتى ديد استاندار مىخواهد اموال عمومى را صرف خود و خويشاوندان و دار و دسته‌اش كند و به مصارفى برساند كه قرآن و سنت آن را ناروا مىشمارد ، كليدهاى خزانه را پرت كرد .\r\nمىدانست كه اولين حيف و ميل استاندار اموى آخرين دستبردش به خزانهء عمومى نخواهد بود و آن را مقدمهء يك سلسله خرجها و بذل و بخششهائى است كه قرآن‌شناس و سنت‌شناسى چون وى بيش از ديگران از ناروايىاش آگاه و بيمناك است . دست از آن كار دولتى كشيد تا به گناه سياست ضد اسلامى حكومت وقت نيالايد . دست كشيد و مبارزه تبليغاتى بيدارگرش را شدّت داد و به همه رساند كه چرا و به چه دلايلى از آن مقام حكومتى كناره گرفته است . اين رويّه ، وليد بن عقبه استاندار شهوت‌پرست خودخواه را خوش نيامد تا گزارشى عليه او به حاكم داد و نتيجه آن گشت كه چنان رفتارى با ابن مسعود شد . سابقهء خدمتگزارى ابن مسعود و تقدّم وى در ايمان به اسلام ، فضايلش ، افتخاراتش ، علم و پارسايى و پاكدامنىاش ، و بالاخره دلايلى كه براى كناره‌گيرى از مقام حكومتى و نهى از منكرش داشت ، همه سبب مىشد كه از او سپاس و تجليل به عمل آيد ، امّا حاكم همهء اينها را نديده گرفت و به جاى تقدير ، به اهانت و آزارش برخاست . در\r\n\r\n","description":"","footnote":"","page_name":" 14 ","page_number":24},
  {"content":"\r\n\r\nنتيجه ، موج اعتراض ياران پيامبر صلّى اللّه عليه و آله دامنگير حاكم شد ، و مولا امير المؤمنين عليه السّلام به تقبيح او زبان گشود ، و ام المؤمنين عايشه به فرياد آمد ، و كار را به جايى كشاند كه براى حاكم وقت و دارودسته‌اش كه او را به اين لغزشگاهها سوق مىدادند ، سخت ناگوار بود .\r\nاگر حاكم وقت در انتقام گرفتن از انتقادكنندگان كمتر خشونت به خرج مىداد و نصيحت و راهنمايى دلسوزانهء ياران خيرخواه پيامبر صلّى اللّه عليه و آله را به گوش مىگرفت ، يا هرگاه مردان كارآزموده را از مقامات حكومتى بر كنار نمىكرد و عناصر سودجو و فاسد را به جاى آنان نمىنشانيد ، يا قرآن و سنت را پشت سر نمىافكند و آن را دستورالعمل ادارهء كشور قرار مىداد ، موج مخالفت اصلاح‌طلبان برنمىانگيخت و آن نكوهشها و سرزنشها كه از طرف اصحاب پيامبر صلّى اللّه عليه و آله نسبت به او شد ، صورت نمىگرفت ، ولى وقتى چنان رويهء زشتى را در پيش گرفت ، آنان به مبارزه و مخالفت برخاستند و فرداى رستاخيز نيز دادگاه عدل الهى با حكم قطعى خود به اختلافشان خاتمه خواهد داد .\r\nابن مسعود از دارودستهء حاكم ، ظلم ديگرى هم ديده است ، و آن اينكه چهل تازيانه به او زدند . چرا زدند ؟ چون در بازگشت از حج بر جنازهء ابوذر تبعيدى حضور يافته و او را دفن كرده است . چون در ربذه ، آن صحراى خشك و خالى ، چشمش به نعش انسان بزرگى كه به فراترين مراتب علم و ايمان رسيده بود ، و او را به خاك سپرد . صحابى عظيم‌الشأنى را يافته كه همدم و همراه پيامبر خدا بود . يك تن از علماى بلند پايهء اسلام را ديده كه درگذشته است . مجسمهء پاكى و پرهيزگارى را سرنگون يافته و چهرهء تابناكش را به هنگام حيات پيامبر صلّى اللّه عليه و آله به نظر آورده و سخت حيرت كرده و تكان خورده است . جسد انسانى را يافته است كه از لحاظ جهان‌بينى و طرز رفتار و پارسايى و زهد و اخلاق ستوده در ميان مسلمانان ، نظير عيسى بن مريم بوده و حاكم وقت او را از پايتخت اسلامى تبعيد كرده . يكى از اصحاب پيامبر صلّى اللّه عليه و آله را كه در نظر خدا و پيامبر صلّى اللّه عليه و آله و مؤمنان از همه عزيزتر و دوست‌داشتنىتر بوده است ، در تبعيدگاه بر خاك خوارى و تنگدستى و در حال مظلوميت و شكنجه مرده يافته است . بر كنارهء راه بيابانى نعش پاك و منزه غريبى تنها و بيكس و آواره را ديده كه آتش خورشيد بر او مىبارد و تازيانهء توفان بر او فرود مىآيد ، و\r\n\r\n","description":"","footnote":"","page_name":" 15 ","page_number":25},
  {"content":"\r\n\r\nدر آن حال ، به ياد سخن پيامبر اكرم افتاده كه خدا ابوذر را رحمت كند كه تنها مىرود و تنها مىميرد و تنها برانگيخته مىشود .\r\nعلم و ايمان نگذاشته كه ابن مسعود و همراهانش آن منظرهء دردناك را ببينند و دستور شريعت را در وجوب دفن مسلمان نديده بگيرند و در دفن جسد آن مسلمان عظيم الشأن كه پيامبر صلّى اللّه عليه و آله افتخار دفنش را به مؤمنان صالح مژده داده بود ، نشتابند . پس بىدرنگ به انجام وظيفه پرداختند و در حالى كه اشك مىريختند و دلشان از جنايتى كه بر وى رفته بود مىلرزيد ، او را به آرامگاه ابدىاش سپردند و راه مدينه را در پيش گرفتند . در آنجا كسانى كه نسبت به ابوذر كينه ورزيده بودند ، عليه عبد اللّه بن مسعود همداستان شدند .\r\nپس حاكم ، انجام وظيفهء ابن مسعود را گناهى نابخشودنى شمرد و حكم صادر كرد تا او را چهل تازيانه زدند ، حكمى كه حتى در حق كسى كه كافر و زنديقى را دفن كرده باشد ، نمىتوان صادر كرد تا چه رسد به كسى كه مسلمانى را آن هم با آن عظمت و علم و تقوا و رفاقتى كه با پيامبر اكرم داشت ، دفن كرده باشد . اين حكم نشانهء عداوت ديرينه‌اى بود كه حاكم با ابن مسعود و ابوذر و اقرانشان داشت و از اين‌رو ، اگر بدتر از اين هم رفتار مىكرد ، جاى شگفتى نبود .\r\nاين چه خليفه‌اى است كه قدر و منزلت اصلاح طلبان بزرگ و اصحاب عظيم‌الشأن پيامبر صلّى اللّه عليه و آله را نمىشناسد و احترام مجاهدان بدر را كه آياتى از قرآن در حقشان نازل گشته و رسولخدا صلّى اللّه عليه و آله بر آنان آفرين گفته است ، نگاه نمىدارد ، در حالى كه مىدانيم يكى از مجاهدان بدر وقتى جرمى مرتكب شده بود و عمر گفت : اى پيامبر خدا ! اجازه بده گردنش را بزنم ، فرمود : آهسته‌تر اى پسر خطاب ! او در نبرد بدر شركت داشته است ، و چه مىدانى شايد خدا اهل بدر را در سايهء رحمتش داشته باشد . آنگاه فرمود : هرطور مىخواهيد رفتار كنيد ، من از شما درمىگذرم . « 1 »\r\nجالب اينكه دارودستهء عثمان حديثى ساخته‌اند تا او را جزو مجاهدان بدر قلمداد كنند ، زيرا همهء مردم در فضيلت مجاهدان بدر اتفاق نظر دارند .\r\n\r\n\r\n","description":"","footnote":"\r\n( 1 ) . احكام القرآن : 3 / 535 .\r\n","page_name":" 16 ","page_number":26},
  {"content":"\r\n\r\nبا اين وصف ، عثمان تعمّد داشته مردان مجاهدى را كه به مبارزهء تبليغاتى خيرخواهانه كمر بسته بودند و امر به معروف و نهى از منكر مىكردند و با هرگونه انحراف از سنت و رويّهء اسلامى ستيزه مىنمودند ، سركوب كند و مورد اهانت و شكنجه قرار دهد و با اين كار ، عناصر خود پرست اموى را دلشاد سازد و خود به مراد خويش رسد ، امّا خدا در كمين او و امثال اوست و سرانجامشان دادگاه عدل الهى خواهد بود .\r\nكسانى كه از بدرفتارى عثمان نسبت به عبد اللّه بن مسعود و ابوذر دفاع مىكنند و به هرعذر و بهانه‌اى چنگ مىآويزند « 1 » ، ادعا مىكنند كه وى مجتهد بوده و اين كار را بنا بر اجتهاد فقهى خويش كرده است . اين همان بهانه‌اى است كه هميشه براى توجيه خلافكارىها و جنايات و گناهان مىآورند مگر تودهء ساده‌دل و كم اطلاع را بفريبند . اين حرفى است كه به زبان مىآورند ، امّا خدا مىداند كه چه چيز را در دل نهان كرده‌اند و چه چيز را آشكار مىسازند « 2 » ، و آدمى خويشتن خويش را نيك مىشناسد ، هرچند به زبان عذرها آورد . « 3 »\r\n\r\n43 - رفتار عثمان با عمار ياسر\r\n1 - 43 - بلاذرى به روايت از ابو مخنف مىنويسد : در خزانهء عمومى مدينه كيسه‌اى آكنده از جواهرات و زيورآلات بود . عثمان مقدارى از آن را برداشت تا يكى از افراد خانواده‌اش خود را با آن بيارايد . پس مردم او را در اين مورد به باد انتقاد گرفتند و سخنان تند به او گفتند به طورى كه او را به خشم آوردند تا در نطقى گفت : از اين غنايم و اموال عمومى هرقدر احتياج داشته باشيم ، برمىداريم گرچه عده‌اى را خوش نيايد . در اين هنگام ، على به او گفت : بنابراين ، از اين كارت جلوگيرى خواهد شد و نمىگذاريم به آنها دست دراز كنى ، و عمار ياسر گفت : خدا را گواه مىگيرم كه من نخستين كسى باشم كه آن را خوش ندارد . عثمان گفت : اى پسر زن شكم‌گنده ! در برابر من گستاخى مىكنى ؟ او را\r\n\r\n\r\n","description":"","footnote":"\r\n( 1 ) . ر ك : التمهيد ، باقلانى 221 ؛ الرياض النضرة : 2 / 145 ؛ الصواعق 68 ، تاريخ الخميس : 2 / 268 .\r\n( 2 ) . نمل 27 / 74 .\r\n( 3 ) . قيامة 75 / 14 ، 15 .\r\n","page_name":" 17 ","page_number":27},
  {"content":"\r\n\r\nبگيريد . عمار را دستگير كردند . عثمان به دارالخلافه وارد شد دستور داد او را آوردند و چنانش بزد كه بيهوش شد . آنگاه او را بيرون بردند و به منزل ام سلمه ، همسر پيامبر خدا رساندند . آن روز از نماز ظهر و عصر و مغرب بازماند . وقتى به هوش آمد ، وضو گرفته نماز گزارد و گفت : خدا را شكر كه اولين روزى نيست كه در راه خدا آزار و شكنجه مىبينم . هشام بن وليد بن مغيرهء مخزومى - از آن جهت كه عمار هم‌پيمان قبيلهء بنى مخزوم بود - برخاست و به عثمان گفت : اى عثمان ! در مورد على ، از او و قبيله و قوم و خويشانش ترسيدى و در برابر اعتراضش سكوت كردى ، اما در مورد ما جرأت به خرج دادى و هم پيمان و عضو قبيلهء ما را تا پاى كشتن كتك زدى . به خدا اگر بميرد ، يكى از مردان ستبر گردن بنىاميه را خواهم كشت . عثمان گفت : حالا كارت به اينجا رسيده اى پسر قسريه ؟ « 1 » گفت : نه‌تنها مادرم بلكه جده‌ام نيز از عشيرهء قسريه از قبيلهء بجيله است .\r\nعثمان به او دشنام داد و حكم كرد تا او را بيرون انداختند . وى نزد ام سلمه رفت و ديد كه همسر پيامبر از رفتارى كه با عمار شده ، خشمگين است . چون خبر بد رفتارى با عمار به عايشه رسيد ، او هم خشمگين گشت و مقدارى از موى پيامبر خدا و جامه و كفشى از او را بيرون آورده گفت : چه زود سنت پيامبرتان را ترك كرديد ، در حالى كه اين موى و جامه و كفش اوست كه هنوز فرسوده نشده است . در نتيجه ، عثمان چنان بشدت ناراحت و عصبانى شد كه حرف زدنش را نمىفهميد ، و از روى ناراحتى به مسجد درآمد . در اين وقت ، مردم مىگفتند : سبحان اللّه ، سبحان اللّه ! و با اين تسبيح ، از رويه و رفتار خليفه ابراز تنفّر و ناراحتى مىنمودند . عمرو عاص هم از آن جهت كه عثمان او را از استاندارى مصر بر كنار كرده و عبد اللّه بن سعد بن ابى سرح را به اين سمت گمارده بود ، خشمگنانه اظهار تعجب مىكرد و سبحان اللّه مىگفت .\r\nخبر رفتن هشام بن وليد و جماعتى از بنى مخزوم نزد ام سلمه و اينكه همسر پيامبر از حال عمّار خشمگين شده است ، به عثمان رسيد و او كسى را نزد ام سلمه فرستاد كه چرا در اينجا اجتماع شده است ؟ ام سلمه پيغام فرستاد : اين به تو مربوط نيست و دست از اين\r\n\r\n\r\n","description":"","footnote":"\r\n( 1 ) . قسريه ، زنى است از عشيره‌اى به همين نام كه او را حقير مىشمردند . ( م )\r\n","page_name":" 18 ","page_number":28},
  {"content":"\r\n\r\nپرسش بردار . ضمنا با طرز حكومتت مردم را وادار به كارهايى نكن كه مايل نيستند دست به آن بزنند .\r\nمردم رفتارى را كه عثمان با عمار كرده بود ، تقبيح نمودند و چون آن خبر در ميانشان منتشر شد ، مخالفتشان شدّت گرفت . « 1 »\r\nزهرى چنان كه بلاذرى روايت كرده ، مطلب را چنين آورده است : در خزانهء عمومى كيسه‌اى پر از جواهرات و زيور بود . عثمان با آن بعضى از افراد خانواده‌اش را آراست . در اين هنگام او را مورد انتقاد قرار دادند . چون خبر انتقادات مردم به گوشش رسيد ، در نطقى گفت : اين مال خداست ، آن را به هركه دلم بخواهد ، مىدهم و به هركه دلم بخواهد نمىدهم تا كور شود چشم هركس كه نمىتواند ببيند . عمار گفت : به خدا من اولين كسى هستم كه چنين رويه‌اى را نمىتواند ديد . پس عثمان گفت : اى پسر سميّه ! در برابر من گستاخى مىكنى ؟ و او را آنقدر زد تا بيهوش گشت . بعد عمار گفت : اين اولين بارى نيست كه در راه خدا و به خاطر خدا مورد آزار و شكنجه قرار مىگيرم . عايشه مقدارى از موهاى پيامبر و يكى از لباسها و كفشهايش را آورد و گفت : چه زود سنت پيامبرتان را ترك كرديد . عمرو عاص هم گفت : اين منبر پيامبرتان است و اين جامه‌اش و اين مويش كه هنوز نفرسوده و از بين نرفته است و شما سنّتش را تغيير داده و به جاى آن سنت ديگرى اختيار كرده‌ايد . در نتيجه ، عثمان چنان خشمگين شد كه حرف زدنش را نمىفهميد . « 2 »\r\n2 - 43 - بلاذرى مىنويسد : مقداد بن عمرو و عمار ياسر و طلحه و زبير با عده ديگرى از ياران پيامبر خدا نامه‌اى نوشتند و در آن بدعتهاى عثمان را به شرح آوردند و او را از پروردگارش ترساندند و خاطر نشان ساختند كه اگر دست از اين‌رويهء خود ساخته و بدعتهايش برندارد ، بر او خواهند تاخت . آنگاه عمار ياسر نامه را گرفته پيش عثمان برد و تا مقدمهء نامه را خواند ، عثمان به او گفت : از بين آنها تو يكى در حمله به من پيش قدم شده‌اى ؟ عمار گفت : چون من براى تو دلسوزتر از همهء آنان هستم . گفت : دروغ مىگويى اى پسر سميه ! گفت : به خدا من پسر سميه و پسر ياسرم . در اين وقت عثمان به نوكرانش\r\n\r\n\r\n","description":"","footnote":"\r\n( 1 ) . انساب الاشراف : 5 / 48 .\r\n( 2 ) . همان : 5 / 88 .\r\n","page_name":" 19 ","page_number":29},
  {"content":"\r\n\r\nدستور داد تا دستها و پاهايش را دراز كردند و خودش در حالى كه كفش به پا داشت ، با لگد بر شكم و زير شكمش مىزد و عمار كه سالخورده‌اى ناتوان بود ، دچار فتق شد و بيهوش گشت . « 1 »\r\nابن ابى الحديد همين مطالب را از قول شريف مرتضى نقل كرده بدون اينكه در صحت آن ايراد كند . « 2 »\r\nابو عمر مىنويسد : به علت پيمان و قرارداد ولايتى كه ميان قبيلهء بنى مخزوم و عمّار و پدرش ياسر بسته شده بود ، وقتى نوكران عثمان به عمار صدمه وارد كردند و او را زدند تا شكمش بشكافت و يكى از دنده‌هايش شكست ، بنى مخزوم اجتماع كرده پيش عثمان رفتند و گفتند : به خدا اگر بميرد يكى از بنىاميه را غير از عثمان خواهيم كشت . « 3 »\r\n\r\nمشروح ماجرا\r\nابن قتيبه مىنويسد : آورده‌اند كه جمعى از ياران پيامبر خدا گرد آمدند و نامه‌اى نوشتند و در آن كارهايى را كه عثمان بر خلاف سنت پيامبر خدا و رويّهء دو صحابىاش ابو بكر و عمر كرده بود بر شمردند ، از جمله اينها را :\r\n1 - خمس ( يا ماليات ) آفريقاى اسلامى را كه حق خدا و پيامبرش و سهم خويشاوندان پيامبر و يتيمان و بيچارگان بوده ، به مروان بخشيده است .\r\n2 - اسراف و گشاد بازى كه در كارهاى ساختمانى كرده و هفت ساختمانى كه در مدينه بنا نموده بود و خانه‌اى براى نائله و خانه‌اى براى عايشه و ساير دختران و خويشانش ساخته بود ، يكايك را ذكر كرده بودند .\r\n3 - كاخهايى كه مروان در « ذى خشب » ساخته و در آمد خمس را كه حق خدا و پيامبر اوست ، صرف آن كرده بود .\r\n4 - كارهاى دولتى و مقام استاندارى را هميشه به خويشاوندان و پسر عموهاى\r\n\r\n\r\n","description":"","footnote":"\r\n( 1 ) . انساب الاشراف : 5 / 49 .\r\n( 2 ) . شرح نهج البلاغة : 1 / 239 .\r\n( 3 ) . الاستيعاب : 2 / 422 .\r\n","page_name":" 20 ","page_number":30},
  {"content":"\r\n\r\nاموىاش مىسپرد كه همه جوان و كم سن و سال بودند و نه مصاحبت پيامبر را درك كرده بودند و نه تجربه و لياقتى داشتند .\r\n5 - عمل وليد بن عقبه ، استاندار كوفه كه در حال مستى نماز صبح را چهار ركعت خواند و بعد رو كرد به مردم و گفت : اگر بخواهيد يك ركعت زيادتر بخوانم ، مىخوانم .\r\n6 - اينكه عثمان قانون اسلام را در مورد وليد اجرا نكرده ، يعنى او را حد نزده و اجراى حكم را به تأخير انداخته بود .\r\n7 - مهاجران و انصار را به كارهاى دولتى و هيچ كارى نمىگماشت و با آنان مشورت نمىكرد و به جاى اينكه از آراى آنان استفاده كند ، به رأى خود عمل مىكرد .\r\n8 - مراتع اطراف مدينه را قرق كرده بود .\r\n9 - قطعاتى از املاك دولتى و خواربار و مستمرىهايى از خزانهء عمومى به عده‌اى از اهالى مدينه مىداد كه نه افتخار مصاحبت و شاگردى پيامبر را داشتند و نه در جهاد خارجى و يا در دفاع شركت مىنمودند .\r\n10 - اينكه به جاى خيزران ، تازيانه را كه دردآورتر بود ، به كار مىبست و او اولين كسى بود كه با تازيانه بر پشت مردم زد ، در حالى كه خليفهء سابق با « درّه » و « خيزران » مىزد .\r\nسپس همداستان شدند كه نامه را به دست عثمان برسانند . از كسانى كه در نوشتن نامه حضور داشتند ، عمار ياسر بود و مقداد بن اسود ، و جملگى ده نفر مىشدند . وقتى بيرون آمدند تا نامه را بدست عثمان برسانند ، يكايك عقب كشيدند تا عمار كه نامه را در دست داشت ، تنها ماند و رفت تا رسيد به خانهء عثمان . اجازهء ورود خواست و اجازه يافت ، و روزى بارانى بود . وقتى وارد شد ، مروان بن حكم و خويشان اموى عثمان نشسته بودند . نامه را به عثمان داد ، و او آن را خواند . پرسيد ، تو اين نامه را نوشته‌اى ؟ گفت : بلى .\r\nپرسيد : چه كسانى با تو بودند ؟ گفت : عده‌اى بودند كه از ترس تو يكايك پراكنده‌اند .\r\nپرسيد كه بودند ؟ گفت : اسمهايشان را به تو خواهم گفت . عثمان گفت : چرا از آن ميان تو جرأت اين كار را به خود دادى ؟ در اين وقت مروان گفت : اى امير المؤمنين ! اين بندهء\r\n\r\n","description":"","footnote":"","page_name":" 21 ","page_number":31},
  {"content":"\r\n\r\nسياه ، عمار ياسر مردم را در مخالفت با تو دلير ساخته است و اگر او را بكشى ، كسانى را كه پشت سر او هستند ، ضربه زده‌اى . عثمان گفت : او را بزنيد . او را كتك زدند ، و عثمان با آنها در كتك زدن شركت كرد تا شكمش را بشكافتند و بيهوش گشت . او را كشيدند و از خانه بيرون انداختند . آنگاه ام سلمه ، همسر پيامبر اكرم دستور داد او را به خانه‌اش آوردند . بنى مغيره كه هم پيمان عمار بودند ، در اين مورد خشمگين شدند . به همين سبب ، وقتى عثمان براى نماز ظهر بيرون آمد ، هشام بن وليد بن مغيره جلو او را گرفت و گفت : به خدا قسم ، اگر عمار بر اثر اين كتك بميرد ، يكى از مردان مهّم بنىاميه را خواهم كشت . عثمان گفت : اين حدّ تو نيست و سپس به مسجد درآمد و در آنجا على را ديد كه به حال بيمارى نشسته و سرش را بسته است . گفت : به خدا اى ابو الحسن ! نمىدانم مشتاق مرگت هستم يا مشتاق زندگىات . به خدا قسم ، اگر بميرى ، دوست ندارم كه پس از تو براى ديگرى زنده بمانم ، زيرا كسى را مىيابم كه بتواند جاى ترا بگيرد . و اگر زنده بمانى ، هيچ گردنكشى را نمىبينم كه ترا نردبان و وسيلهء نافرمانى و همدست خود نساخته و ترا پشت و پناه خويش نداشته باشد به‌طورى كه هيچ چيز مرا از كيفر دادن او باز نمىدارد جز مقامى كه در نظر تو دارد يا نسبتى كه تو با او دارى . رابطهء من با تو به رابطهء پسر عاق شده با پدرش مىماند كه اگر بميرد ، غمناك مىشود و اگر بماند ، او را عاق مىكند . پس يا آشتى باشد تا باهم در صلح و صفا زندگى كنيم ، يا جنگ باشد تا با هم بستيزيم . مرا وسط آسمان و زمين معلق و بلاتكليف نگذار . تو به خدا قسم ، اگر مرا بكشى ، بهتر از من نخواهى يافت و اگر ترا بكشم ، كسى كه جاى ترا بگيرد نخواهم يافت ، و كسى كه فتنه را آغاز كند ، هرگز به زمامدارى اين امت نخواهد رسيد . على گفت : آنچه بر زبان آوردى ، جوابى دارد ولى الآن سرگرم درد خويشم . بنابراين ، سخنى را با تو مىگويم كه آن بندهء صالح خدا گفت : در اين صورت ، شكيبايى پسنديده‌اى بايسته است و در برابر آنچه بر زبان مىآوريد ، از خدا بايد كمك خواست . مروان گفت : بنابراين ، به خدا قسم ، ما در راه حفظ حكومت اموى نيزه‌هايمان را به شكستن مىدهيم و شمشيرهايمان را به خرد شدن ، و هركه پس از ما مصدر كار شود ، خيرى از آن نخواهد\r\n\r\n","description":"","footnote":"","page_name":" 22 ","page_number":32},
  {"content":"\r\n\r\nديد . عثمان به او پرخاش كرد و گفت : ساكت شو ! اين كارها به تو نيامده است . « 1 »\r\nابن عبد ربّه همين مطلب را به طور اختصار چنين آورده است : دوستان عثمان در نامه‌اى معايب او و انتقاداتى را كه مردم به او داشتند ، نوشتند و با خود انديشيدند كه چه كسى نامه را به او مىرساند ؟ عمار گفت : من ، و آن را نزد عثمان برد . وقتى آن را خواند ، گفت : خدا پوزه‌ات را به خاك بمالد . عمار گفت : و ابو بكر و عمر را . پس عثمان برخاسته او را با لگد چندان كوبيد تا از هوش رفت . بعدها عثمان پشيمان شد و طلحه و زبير را پيش او فرستاد كه يكى از اين سه پيشنهاد را بپذيرد :\r\n1 - از عثمان درگذرد و او را ببخشد .\r\n2 - ديه بستاند .\r\n3 - عثمان را قصاص كند .\r\nعمار در برابر پيشنهادهاى مذكور به فرستادگان عثمان گفت : به خدا قسم ، هيچ‌يك از اين پيشنهادها را نمىپذيرم تا از دنيا بروم و به ديدار پروردگار نايل آيم . « 2 »\r\n3 - 43 - بلاذرى مينويسد : در روايتى ديگر آمده است : وقتى خبر مرگ ابوذر در ربذه به عثمان رسيد ، گفت : خدا او را بيامرزد . عمار ياسر كه حضور داشت ، گفت : بلى ، خدا او را از دست ما نجات داد . عثمان پرخاش كرد و گفت : خيال كرده‌اى از تبعيد او پشيمان شده‌ام ؟ و در حالى كه بر پشت گردن عمار مىزد ، گفت : برو به جاى او در ربذه . چون عمار بار سفر بربست و آمادهء رفتن به تبعيدگاه شد ، بنى مخزوم نزد على آمدند و خواهش كردند كه در اين زمينه با عثمان صحبت كند . پس على به دو گفت : اى عثمان ! از خدا بترس .\r\nيكى از مردان صالح ملت اسلام را تبعيد كردى تا در تبعيدگاه درگذشت ، حالا مىخواهى يكى ديگر همانند او را تبعيد كنى . گفتگويى ميانشان در گرفت تا آنكه عثمان گفت : تو بيش از او مستحق تبعيد شدنى ! على گفت : اگر مىخواهى همين كار را بكن . مهاجران اجتماع كردند و به عثمان گفتند : اين‌كه نمىشود هربار مردى با تو گفتگو كند ، راهى و\r\n\r\n\r\n","description":"","footnote":"\r\n( 1 ) . الامامة و السياسة : 1 / 29 .\r\n( 2 ) . العقد الفريد : 2 / 272 .\r\n","page_name":" 23 ","page_number":33},
  {"content":"\r\n\r\nتبعيدش كنى ! در نتيجه دست از عمّار ياسر برداشت . « 1 »\r\nعبارت يعقوبى چنين است : چون خبر وفات ابوذر به عثمان رسيد ، گفت : خدا او را بيامرزد ، عمار گفت : آرى ، خدا او را از دست ما نجات داد . اين سخن بر عثمان گران آمد .\r\nسخن ديگرى نيز از عمار به گوش عثمان رسيد و خواست تا او را هم تبعيد كند .\r\nبنى مخزوم نزد على بن ابى طالب اجتماع كردند و از او كمك طلبيدند ، على گفت :\r\nنمىگذاريم عثمان هرتصميمى خواست بگيرد . پس عمّار در خانه‌اش نشست ، و به عثمان خبر رسيد كه بنى مخزوم چه گفته‌اند . در نتيجه ، دست از عمار بداشت . « 2 »\r\n4 - 43 - بلاذرى مىنويسد : عثمان از كنار قبر نوى گذشت و پرسيد : اين قبر كيست ؟ گفتند :\r\nمزار عبد اللّه بن مسعود است . از دست عمّار عصبانى شد كه چرا مرگ او را پنهان نگهداشته ، چون عمّار عهده‌دار نماز بر جنازهء ابن مسعود و دفن او بود . در اين هنگام عمّار را چندان با لگد زد كه دچار فتق شد . « 3 »\r\nابن ابى الحديد همين را از قول شريف مرتضى نقل كرده بدون اين‌كه در صحّت آن خدشه‌اى نمايد . « 4 »\r\nعبارت يعقوبى هم اينطور است : ابن مسعود درگذشت و عمار ياسر بر او نماز گزارد و عثمان حضور نداشت ، چون عمار از او پنهان كرده بود ، وقتى كار تمام شد ، عثمان قبر را ديد و پرسيد : اين قبر كيست ؟ گفتند : مزار عبد اللّه بن مسعود است . گفت : چطور قبل از اين‌كه به من خبر بدهيد ، دفنش كرديد ؟ گفتند : وصّى او عمّار ياسر است و مىگويد وصيت كرده كه به تو خبر ندهند .\r\nديرى نگذشت كه مقداد « 5 » درگذشت و به موجب وصيتى كه كرده بود ، عمار بر او نماز گزارد و در اين كار از عثمان اجازه نگرفت . پس عثمان بشدت از عمار خشمگين گشت و\r\n\r\n\r\n","description":"","footnote":"\r\n( 1 ) . انساب الاشراف : 5 / 45 .\r\n( 2 ) . تاريخ يعقوبى : 2 / 150 .\r\n( 3 ) . انساب الاشراف : 5 / 49 .\r\n( 4 ) . شرح نهج البلاغة : 1 / 239 .\r\n( 5 ) . مورخان متفقند كه وى در سال 33 درگذشته و مرگ ابن مسعود يكسال يا اندكى بيش و كم پيش از وى بوده است .\r\n","page_name":" 24 ","page_number":34},
  {"content":"\r\n\r\nگفت : بدا به حال پسر كنيز سياه ، عمار ياسر . من او را خوب مىشناسم ؟ « 1 »\r\nابن سعد گويد : كسى كه عمار ياسر را كشت ، عقبة بن عامر بود و هم اوست كه به دستور عثمان بن عفان وى را كتك زد . « 2 »\r\nاين است رفتار خليفه با مردى كه آياتى از قرآن درباره‌اش نازل گشته و گواهى داده است كه دل به ايمان آسوده داشته و شب را تا به سحر با دعا و سجده و نماز به سر آورده و از صحنهء رستاخيز بيمناك بوده است . نخستين مسلمانى كه خانهء خويش را مسجد ساخت و در آن به عبادت پرداخت « 3 » ، مردى كه پيامبر خدا صلّى اللّه عليه و آله بسيار زبان به ستايشش گشوده و بارها تأكيد كرده مبادا كسى با او دشمنى ورزد يا در حقّ او اهانت و تحقير روا دارد و دشنامش دهد . اصحاب متقّدم پيامبر صلّى اللّه عليه و آله همواره او را بزرگ و گرامى مىداشتند و كسى را كه به او آزارى مىرساند يا او را به خشم مىآورد ، دشمن مىشمردند . با اينهمه ، چنان رفتار ناروايى با وى شده و او در برابر آن هيچ عكس العملى از خود نشان نداد ، و جز به رضاى خدا و پيامبرش كارى نكرد و هميشه مدافع حق بود و دشمن ستيزه‌گر باطل و ناروا ، و در اين راه مقدس هيچ نينديشيده كه ديگران خوششان مىآيد يا بدشان . از نخستين روزهاى زندگى ، خودش و پدر و مادرش چنين بوده‌اند و همواره خدا و پيامبر صلّى اللّه عليه و آله از آنان خشنود بوده است ، چنان كه پيامبر اكرم صلّى اللّه عليه و آله بارها بر او آفرين گفت ، و در حقش چنين دعا فرمود :\r\nشكيبا باشيد اى خانوادهء ياسر ! جايگاهتان بهشت است . « 4 »\r\nاى خانوادهء ياسر ! شما را مژده باد كه جايگاهتان بهشت خواهد بود . « 5 »\r\n\r\n\r\n","description":"","footnote":"\r\n( 1 ) . تاريخ يعقوبى : 2 / 147 .\r\n( 2 ) . طبقات ابن سعد : 3 / 185 .\r\n( 3 ) . طبقات ابن سعد : 3 / 178 ؛ تاريخ ابن كثير : 7 / 311 .\r\n( 4 ) . از طريق عثمان بن عفان روايت شده است : مجمع الزوائد : 9 / 293 - به نقل از طبرانى . طبرانى از طريق عمار هم آورده است . همچنين بغوى و ابن منده و خطيب و احمد حنبل و ابن عساكر از عثمان نقل كرده‌اند . كنز العمال : 6 / 185 .\r\n( 5 ) . از طريق جابر بن عبد اللّه انصارى روايت شده است : مجمع الزوائد : 9 / 293 - به نقل از طبرانى .\r\n","page_name":" 25 ","page_number":35},
  {"content":"\r\n\r\nخدايا از خانوادهء ياسر درگذر ، و قطعا درگذشته‌اى . « 1 »\r\nدر آن هنگام كه آغاز نهضت اسلام بود ، بنى مخزوم عمار و پدر و مادرش ، ياسر و سميّه ، را ظهر هرروزى كه هوا بشدت گرم بود و خورشيد مىتابيد ، بيرون مىآوردند و بر شنهاى داغ مكه مىخواباندند و به اين طريق آن خانوادهء مسلمان را شكنجه مىدادند .\r\nپيامبر خدا بر آنان مىگذشت و مىفرمود : شكيبا باشيد اى خانوادهء ياسر ! جايگاهتان بهشت است . مقاومت كنيد اى خانوادهء ياسر ! زيرا قطعا سرانجامتان بهشت است . « 2 »\r\nآرى ، عمار روزگار خويش را چنين گذرانده بود . از آغاز زندگى چنان بود تا به دست گروه تجاوزكار داخلى كشته شد ، و اين سرنوشت را پيامبر گرامى صلّى اللّه عليه و آله برايش پيشگويى كرده و فرموده بود :\r\nهان ! اى پسر سميّه ! ترا گروه تجاوزكار داخلى مىكشد .\r\nعمار را گروه تجاوزكار داخلى مىكشد ، و قاتلش در آتش دوزخ خواهد بود .\r\nواى بر عمار ! واى بر پسر سميه كه او را گروه تجاوزكار داخلى مىكشد .\r\nبه گفتهء معاويه : عمار را گروه تجاوزكار داخلى مىكشد .\r\nبه گفتهء عثمان : ترا گروه تجاوزكار داخلى مىكشد ؛ قاتل عمار در آتش خواهد بود .\r\nعمّار را گروه تجاوزكار منحرف از راه اسلام مىكشد ، و آخرين غذايى كه در دنيا مىخورد ، جرعه‌اى شير است .\r\nبه گفتهء خود عمار : دوست من رسول خدا به من خبر داده كه مرا گروه تجاوزكار داخلى مىكشد ، و آخرين غذايم جرعه‌اى شير است .\r\nبه گفتهء حذيفه : تو نخواهى مرد تا گروه تجاوزكار داخلى كه از حق رو گردان باشد ، ترا بكشد ؛ آخرين چيزى كه در دنيا مىخورى جرعه‌اى شير است .\r\n\r\n\r\n","description":"","footnote":"\r\n( 1 ) . اين را نيز عثمان روايت كرده است : مسند احمد حنبل : 1 / 62 ؛ مجمع الزوائد : 9 / 293 ، بيهقى و بغوى و عقيلى و حاكم نيشابورى و ابن جوزى و ابن عساكر هم روايت كرده‌اند . كنز العمال : 7 / 72 .\r\n( 2 ) . سيرة ابن هشام : 1 / 342 ؛ حلية الاولياء : 1 / 140 ؛ طرح التثريب : 1 / 87 ، و چنان كه در كنز العمال : 7 / 72 آمده ، اين حديث را حارث و ضياء و حاكم نيشابورى و طيالسى و بغوى و ابن منده و ابن عساكر نيز روايت كرده‌اند .\r\n","page_name":" 26 ","page_number":36},
  {"content":"\r\n\r\nواى بر عمار ! او را گروه تجاوزكار داخلى مىكشد ؛ او آنها را به بهشت مىخواند و آنها او را به دوزخ مىخوانند .\r\nبه گفتهء انس : پسر سميه را گروه تجاوزكار داخلى مىكشد ؛ قاتل و آن‌كه اسلحه و جامه‌اش را بر مىگيرد ، در آتش خواهند بود .\r\nبه گفتهء عايشه : خدايا بركت خويش بر عمار فرو ريز . افسوس بر تو اى پسر سميه كه ترا گروه تجاوزكار داخلى خواهد كشت ، و آخرين غذايى كه در دنيا مىخورى جرعه‌اى شير است .\r\nواى بر پسر سميه ! اينها نيستند كه ترا مىكشند . در حقيقت ترا گروه تجاوزكار داخلى مىكشد .\r\nاين حديث از طرق بسيار روايت شده و از حد تواتر درگذشته است ، از جمله از طريق عثمان بن عفّان ، عمرو بن عاص ، معاوية بن ابى سفيان ، حذيفة بن يمان ، عبد اللّه بن عمر ، خزيمة بن ثابت ، كعب بن مالك ، جابر بن عبد اللّه انصارى ، عبد اللّه بن عباس ، انس بن مالك ، ابو هريرهء دوسى ، عبد اللّه بن مسعود ، ابو سعد ، ابو امامه ، ابو رافع ، ابو قتاده ، زيد بن ابى اوفى ، عمار ياسر ، عبد اللّه بن ابى هذيل ، ابو اليسر ، زياد بن فرد ، جابر بن سمره ، عبد اللّه بن عمرو عاص ، ام سلمه ، و عايشه . « 1 »\r\n\r\n\r\n","description":"","footnote":"\r\n( 1 ) . رك : طبقات ابن سعد : 3 / 180 ؛ سيرهء ابن هشام : 2 / 114 ؛ مستدرك حاكم : 3 / 386 ، 387 ، 391 ؛ الاستيعاب : 2 / 436 ، ابو عمر مىگويد : احاديث متواتر از پيامبر اكرم رسيده است كه فرمود : عمار را گروه تجاوزكار داخلى مىكشد ، و اين از جمله پيشگوييهاى اوست و خبرهايى كه از آيندهء ناپيدا داده و نيز از دلايل پيامبرى اوست و از درست‌ترين احاديثى كه از او نقل شده است ؛ طرح التثريب : 1 / 88 كه آن را صحيح دانسته است ؛ تيسير الوصول : 3 / 278 ؛ شرح ابن ابى الحديد : 2 / 274 ؛ تاريخ ابن كثير : 7 / 267 ، 270 ؛ مجمع الزوائد : 9 / 296 كه اسناد چندين طريق آن را صحيح دانسته است ؛ تهذيب التهذيب : 7 / 409 كه تواتر آن را ذكر كرده است ؛ الاصابة : 2 / 512 ، ابن حجر مىگويد : اين روايات متواترند ؛ كنز العمال :\r\n6 / 184 و 7 / 73 ، 74 ، سيوطى هم در كتاب خصائص آن را متواتر دانسته است . رك : الغدير ( متن عربى / چ 2 ) : 3 / 250 . بخارى ، مسلم ، احمد حنبل ، بزار ، عبد الرزاق ، طبرانى ، دارقطنى ، ابو يعلى ، ابو عوانه ، اسماعيلى ، ضياء مقدسى ، ابو نعيم ، تمام ، ابن قانع ، ابن منده ، بارودى ، برقانى ، ابن عساكر ، و خطيب اين روايت را نيز در كتب خويش آورده‌اند .\r\n","page_name":" 27 ","page_number":37},
  {"content":"\r\n\r\n\r\nعمار در قرآن\r\nچنين بود پگاه و شامگاه فرخندهء حيات عمار كه پروردگار حكيم او را در آياتى چند از قرآن مجيد ستوده است .\r\nآيهء اول\r\n« آيا كسى كه سراسر شب دست به دعا برداشته و در سجده و در نماز است و از آخرت بيمناك . . . » . « 1 »\r\nابن سعد و ابن مردويه و ابن عساكر از ابن عباس روايت كرده‌اند كه اين آيه دربارهء عمار ياسر نازل شده است . « 2 »\r\nزمخشرى مىنويسد كه اين آيه در حق عمار و ابو حذيفة بن مغيرهء مخزومى نازل شده است . « 3 »\r\nقرطبى از مقاتل روايت مىكند كه كسى كه سراسر شب دست به دعا برداشته ، عمار ياسر است . « 4 »\r\nخازن مىنويسد : اين آيه دربارهء ابن مسعود و عمار و سلمان فارسى فرود آمده است « 5 » ، و همين را خطيب شربينى در تفسيرش آورده است . « 6 » شوكانى هم روايتى را كه ابن سعد و ابن مردويه و ابن عساكر آورده‌اند ، مىآورد « 7 » و آلوسى نيز همان را ذكر كرده مىافزايد كه جويبر از ابن عباس روايت مىكند كه اين آيه دربارهء عمّار و ابن مسعود و سالم ، بردهء آزاده شدهء ابو حذيفه نازل گشته است . از عكرمه روايت شده كه فقط در حق عمار نازل شده ، و از مقاتل روايت شده كه مقصود از كسى كه سراسر شب دست به دعا برداشته عمار است و صهيب و ابن مسعود و ابوذر « 8 » بيشتر آنچه آلوسى ذكر كرده از\r\n\r\n\r\n","description":"","footnote":"\r\n( 1 ) . زمر 39 / 9 .\r\n( 2 ) . الطبقات الكبرى ( چاپ ليدن ) : 3 / 178 .\r\n( 3 ) . تفسير زمخشرى : 3 / 22 .\r\n( 4 ) . تفسير قرطبى : 15 / 239 .\r\n( 5 ) . تفسير خازن : 3 / 53 .\r\n( 6 ) . تفسير شربينى : 3 / 410 .\r\n( 7 ) . تفسير شوكانى : 4 / 442 .\r\n( 8 ) . تفسير آلوسى : 23 / 247 .\r\n","page_name":" 28 ","page_number":38},
  {"content":"\r\n\r\nتفسير سيوطى گرفته است . « 1 »\r\nآيهء دوم\r\n« كسانى را كه روز و شام پروردگارشان را مىخوانند و رضايش را مىجويند ، مران .\r\nچيزى از حسابشان برعهدهء تو نيست » . « 2 »\r\nابن ماجه در تفسير اين آيهء شريفه روايتى آورده كه مىگويد : دربارهء عمار و صهيب و بلال و خباب نازل شده است . « 3 »\r\nآيهء سوم\r\n« نه آن‌كه او را مجبور كرده‌اند تا اظهار كفر كند ، و حال آنكه دلش به ايمان خويش مطمئن است » . « 4 »\r\nگروهى از حافظان قرآن گفته‌اند كه اين آيهء كريمه در حق عمار نازل شده است . ابو عمر در الاستيعاب مىنويسد : اين حقيقتى است كه همهء مفسران بر آن اتفاق‌نظر دارند . قرطبى مىنويسد : به گفتهء مفسّران اين آيه دربارهء عمار نازل شده است . بالاخره ابن حجر در الاصابة مىنويسد : همه متفقند كه اين آيه دربارهء عمار نازل شده است .\r\nابن عباس مىگويد : اين آيه دربارهء عمار نازل گشته و جريان از اين قرار بوده است كه مشركان او و پدرش ياسر و مادرش سميه را همراه صهيب و بلال و خباب و سالم گرفته بودند . سميه را ميان دو ستور بسته بودند و با نيزه بر قسمت جلو بدنش مىزدند و مىگفتند : تو به خاطر مردها مسلمان شده‌اى . در نتيجهء اين شكنجه به قتل رسيد و همسرش ياسر نيز كشته شد ، و آن دو نخستين شهداى اسلامند . اما عمار آنچه را\r\n\r\n\r\n","description":"","footnote":"\r\n( 1 ) . رك : الدر المنثور ، سيوطى : 5 / 323 .\r\n( 2 ) . انعام 6 / 52 .\r\n( 3 ) . رك : تفسير طبرى : 7 / 127 ، 128 ؛ تفسير قرطبى : 16 / 432 ؛ تفسير بيضاوى : 1 / 380 ؛ تفسير زمخشرى :\r\n1 / 453 ؛ تفسير رازى : 4 / 50 ؛ تفسير ابن كثير : 2 / 134 ؛ تفسير ابن جزى : 2 / 10 ؛ الدر المنثور : 3 / 14 ؛ تفسير خازن : 2 / 18 ؛ تفسير شربينى : 1 / 404 ؛ تفسير شوكانى : 2 / 115 .\r\n( 4 ) . نحل 16 / 106 .\r\n","page_name":" 29 ","page_number":39},
  {"content":"\r\n\r\nمشركان مىخواستند ، به اجبار و تحت فشار بر زبان آورد . به پيامبر خبر دادند كه عمار كفر گفته است . فرمود : نه ، هرگز ! عمار سر تا پا آكنده از ايمان است ، و ايمان با گوشت و خونش در آميخته است . عمار گريان نزد پيامبر خدا آمد . پيامبر خدا در حالى كه اشك چشمانش را مىسترد ، به او فرمود : اگر دوباره اين كار را تكرار كردند ، تو هم آنچه را گفتى ، بازگو . پس خداوند متعال اين آيت نازل گردانيد .\r\nحديث نزول اين آيه را در حق عمار ، اين محدثان آورده‌اند : ابن منذر و ابن ابى حاتم و ابن مردويه و طبرى از قول ابن عباس ، عبد الرزاق و ابن سعد و ابن جرير و ابن ابى حاتم و حاكم نيشابورى كه آن را صحيح شمرده است و ابن مردويه و بيهقى و ابن عساكر از طريق ابو عبيدة بن محمد بن عمار از پدرش عمار ياسر ، و ابن ابى شيبه و ابن جرير و ابن منذر و ابن عساكر از ابو مالك . « 1 »\r\nآيهء چهارم\r\n« آيا كسى كه وعدهء نيكو به او داده‌ايم و او آن وعده را در مىيابد ، مثل كسى است كه او را از لذايذ زندگى دنيا بهره‌مند ساخته‌ايم و سپس در روز قيامت به بازخواستش فرا مىخوانيم ؟ » . « 2 »\r\nواحدى از طرين سدّى روايت كرده كه اين آيهء شريفه دربارهء عمار و وليد بن مغيره نازل شده است . « 3 »\r\n\r\n\r\n","description":"","footnote":"\r\n( 1 ) . رك : طبقات ابن سعد : 3 / 178 ؛ تفسير طبرى : 14 / 122 ؛ اسباب النزول ، واحدى 212 ؛ مستدرك حاكم :\r\n2 / 357 ؛ الاستيعاب : 2 / 435 ؛ تفسير قرطبى : 10 / 180 ؛ تفسير زمخشرى : 2 / 176 ؛ تفسير بيضاوى :\r\n1 / 683 ؛ تفسير رازى : 5 / 365 ؛ تفسير ابن جزى : 2 / 162 ؛ تفسير نيشابورى در حاشيهء تفسير طبرى :\r\n14 / 122 ؛ بهجة المحافل : 1 / 94 ؛ تفسير ابن كثير : 2 / 587 ؛ الدر المنثور : 4 / 132 ؛ تفسير خازن 3 / 143 ؛ الاصابة : 2 / 512 ؛ تفسير شوكانى : 3 / 191 ؛ تفسير آلوسى : 14 / 237 .\r\n( 2 ) . قصص 28 / 61 .\r\n( 3 ) . رك : اسباب النزول ، واحدى 255 ؛ تفسير قرطبى : 13 / 303 ؛ تفسير زمخشرى : 2 / 386 ؛ تفسير خازن :\r\n3 / 43 ؛ تفسير شربينى : 3 / 105 .\r\n","page_name":" 30 ","page_number":40},
  {"content":"\r\n\r\nآيهء پنجم\r\n« آيا آن كس كه مرده بود و ما او را زنده گردانيديم و نورى فرا راهش قرار داديم تا بدان در ميان مردمان راه بپيمايد . . . » . « 1 »\r\nابو عمر از ابن عباس روايت كرده كه اين آيهء مباركه اشاره به عمار ياسر است . نزول اين آيه را در حق عمار ياسر ، ابن ابى شيبه ، ابن منذر ، ابن ابى حاتم و ابو الشيخ روايت كرده‌اند . « 2 »\r\n\r\nدر ستايش عمار ياسر\r\nسخنانى كه از رسول خدا در ستايش و تمجيد عمار رسيده فراوان است . اينك گوهرى چند از آن خرمن :\r\n1 - عبد اللّه بن عباس از پيامبر خدا صلّى اللّه عليه و آله نقل مىكند كه فرمود : عمار سر تا پا آكنده از ايمان است ، و ايمان با گوشت و خونش آميخته است . « 3 »\r\n2 - ابن عساكر از طريق على از پيامبر اكرم روايت مىكند كه فرمود : خدا از سر تا پاى عمّار را به ايمان پوشانده و ايمان را با گوشت و خونش در آميخته است ؛ حق به هرسو گرايد ، او به همان سوى خواهد گراييد ، و روا نباشد كه پيكرش را بسوزاند . « 4 »\r\n3 - بزّار از قول عايشه آورده است كه دربارهء هريك از اصحاب پيامبر خدا اگر بخواهم ، مىتوانم چيزى بگويم غير از عمار ، زيرا از پيامبر خدا شنيده‌ام كه مىفرمود :\r\nسراسر وجودش آكنده از ايمان است يا به عبارتى كه ابو عمر آورده : عمار سر تا پا آكنده از ايمان است ، و به عبارتى ديگر : عمار ياسر از لالهء گوشش تا پاشنهء پايش آكنده از ايمان\r\n\r\n\r\n","description":"","footnote":"\r\n( 1 ) . انعام 6 / 122 .\r\n( 2 ) . رك : الاستيعاب : 2 / 435 ؛ تفسير ابن جزى : 2 / 20 ؛ تفسير ابن كثير : 2 / 172 ؛ تفسير بيضاوى : 1 / 400 ؛ تفسير سيوطى : 3 / 43 ؛ تفسير شربينى : 1 / 429 ؛ تفسير خازن : 2 / 32 ؛ تفسير شوكانى : 2 / 152 .\r\n( 3 ) . رك : حلية الاولياء : 1 / 139 ؛ تفسير زمخشرى : 2 / 176 ؛ تفسير بيضاوى : 1 / 683 ؛ بهجة المحافل : 1 / 94 ؛ تفسير فخر رازى : 5 / 365 ؛ تفسير خازن : 3 / 143 ؛ كنز العمال : 6 / 184 و 7 / 75 ؛ تفسير آلوسى : 14 / 237 .\r\n( 4 ) . كنز العمال : 6 / 183 .\r\n","page_name":" 31 ","page_number":41},
  {"content":"\r\n\r\nاست .\r\nاين روايت را هيثمى آورده مىگويد : رجال سند اين روايت همگى موثّقند « 1 » ، و ابن ماجه آن را از طريق على روايت كرده است « 2 » ، و ابن ديزيل و نسائى از طريق عمرو بن شرحبيل به روايتش پرداخته‌اند . « 3 » عبد الرزاق و طبرانى و ابن جرير و ابن عساكر نيز اين خبر را نقل كرده‌اند . « 4 » و ابو عمر به سه شكل آن را روايت نموده است . « 5 »\r\n4 - ابن ماجه و ابو نعيم از طريق هانى بن هانى آورده‌اند كه گفت : ما نزد على بوديم كه عمار وارد شد . على به او گفت : خوش آمدى اى پاك منزه گشته ! از پيامبر خدا شنيده‌ام كه مىفرمود : عمار سراسر وجودش از ايمان آكنده است . « 6 »\r\n5 - ابن سعد آورده است كه عمار با حق است و حق با عمار ؛ حق به هرسو گرايد ، عمار به همان سوى خواهد گراييد ، و قاتل عمار در آتش دوزخ خواهد بود . « 7 »\r\nطبرانى و بيهقى و حاكم نيشابورى آن را از طريق ابن مسعود ، از پيامبر روايت كرده‌اند كه هرگاه مردم اختلاف پيدا كردند ، پسر سميه همراه حق خواهد بود . اين روايت را ابن كثير و سيوطى نيز ياد كرده‌اند . « 8 »\r\nابراهيم بن حسين بن ديزيل در شرح حال على آورده است كه مردى نزد ابن مسعود آمد و پرسيد : اگر آشوب داخلى ميان دو گروه رخ داد ، به نظر تو چه بايد بكنم ؟ گفت :\r\nبايد به قرآن تمسك جويى . پرسيد : اگر هردو گروه در حال كشمكش به قرآن دعوت مىكردند ، در آن صورت چه كنم ؟ جواب داد : من از پيامبر خدا شنيده‌ام كه مىفرمود :\r\nهرگاه مردم با هم اختلاف پيدا كردند ، پسر سميه با حق خواهد بود ، يعنى به جبهه‌اى بپيونديد كه عمار ياسر در آن است .\r\nابو عمر از طريق حذيفه ، از پيامبر روايت كرده است كه پسر سميه را داشته باشيد ،\r\n\r\n\r\n","description":"","footnote":"\r\n( 1 ) . مجمع الزوائد : 9 / 295 .\r\n( 2 ) . طرح التثريب : 1 / 87 .\r\n( 3 ) . تيسير الوصول : 3 / 279 ؛ البداية و النهاية : 7 / 311 .\r\n( 4 ) . كنز العمال : 6 / 184 .\r\n( 5 ) . الاستيعاب : 2 / 435 .\r\n( 6 ) . سنن ابن ماجة : 1 / 65 ؛ حلية الاولياء : 1 / 139 ؛ الاصابة : 2 / 512 .\r\n( 7 ) . طبقات ابن سعد ( چاپ ليدن ) : 3 / 187 .\r\n( 8 ) . تاريخ ابن كثير : 7 / 270 ؛ الجامع الكبير : 6 / 184 .\r\n","page_name":" 32 ","page_number":42},
  {"content":"\r\n\r\nزيرا تا بميرد ، حق را ترك نخواهد كرد ، يا فرمود : او به هرسو كه حق بگرايد ، مىگرايد . « 1 »\r\n6 - ابن ماجه از طريق عايشه ، از پيامبر روايت كرده كه عمار هرگاه دو كار به او عرضه و پيشنهاد شود ، محال است آن را كه به هدايت نزديك‌تر است ، انتخاب نكند ، يا به عبارتى كه احمد حنبل از طريق عبد اللّه بن مسعود نقل كرده : پسر سميّه هرگز نشد كه دو كار به او عرضه و پيشنهاد شود و آن را كه به هدايت و حق نزديك‌تر است ، انتخاب نكند ، و به عبارتى ديگر از طريق عايشه : اگر ميان دو كار مخيّر شود ، حتما آن را كه به هدايت و حق نزديك‌تر است ، انتخاب مىكند ، و به صورتى كه ترمذى روايت كرده : عمّار نشد كه ميان دو كار مخير شود و آن را كه به هدايت و حق نزديك‌تر است ، انتخاب نكند . « 2 »\r\n7 - ترمذى از قول على نقل مىكند كه فرمود : عمار از پيامبر اجازهء ورود خواست ، فرمود : او را به درون آوريد . چون وارد شد ، فرمود : خوش آمدى اى پاك منزه گشته ! « 3 » همين حديث را طبرانى و ابن شيبه و احمد حنبل « 4 » و بخارى « 5 » و ابن جرير طبرى و حاكم نيشابورى و شاشى و سعيد بن منصور و ابو نعيم « 6 » و بغوى « 7 » و ابو عمر « 8 » و ابن ماجه « 9 » و ابن كثير « 10 » و ابن ديبع « 11 » و عراقى « 12 » و سيوطى « 13 » روايت كرده‌اند .\r\n8 - از انس بن مالك از پيامبر روايت شده است كه بهشت مشتاق چهار تن است :\r\nعلى بن ابى طالب ، عمار ياسر ، سلمان فارسى و مقداد .\r\nبه عبارتى كه ترمذى و حاكم نيشابورى و ابن عساكر آورده‌اند : بهشت مشتاق سه نفر است ، على و عمار و سلمان .\r\n\r\n\r\n","description":"","footnote":"\r\n( 1 ) . الاستيعاب : 2 / 436 .\r\n( 2 ) . رك : مسند / احمد حنبل : 1 / 389 و 6 / 113 ؛ سنن ابن ماجة : 1 / 66 ؛ مصابيح بغوى : 2 / 288 ؛ تفسير قرطبى : 10 / 181 ؛ تيسير الوصول : 3 / 279 ؛ شرح ابن ابى الحديد : 2 / 274 ؛ كنز العمال : 6 / 184 ؛ الاصابة :\r\n2 / 512 .\r\n( 3 ) . ترمذى مىگويد : اين حديثى نيكو و درست است .\r\n( 4 ) . مسند احمد : 1 / 100 ، 126 ، 138 .\r\n( 5 ) . تاريخ البخارى : 4 / قسم 2 / 229 .\r\n( 6 ) . حلية الاولياء : 1 / 140 .\r\n( 7 ) . مصابيح السنة : 2 / 288 .\r\n( 8 ) . الاستيعاب : 2 / 435 .\r\n( 9 ) . السنن : 1 / 65 .\r\n( 10 ) . البداية و النهاية : 7 / 311 .\r\n( 11 ) . تيسير الوصول : 3 / 278 .\r\n( 12 ) . طرح التثريب : 1 / 87 .\r\n( 13 ) . الجامع الكبير : 7 / 71 .\r\n","page_name":" 33 ","page_number":43},
  {"content":"\r\n\r\nيا به صورتى كه ابن عساكر آورده : بهشت مشتاق سه نفر است : على و عمّار و بلال . « 1 »\r\n9 - بزّار از طريق على ، از پيامبر روايت كرده است كه فرمود : خون عمار و گوشتش بر آتش حرام است كه آن را بسوزاند ، يا به طورى كه ابن عساكر آورده : خون عمار و گوشتش بر آتش حرام است كه آن را بخورد يا بسايد . « 2 »\r\n10 - ابن هشام از پيامبر گرامى اسلام روايت مىكند كه فرمود : آنان را چه نسبتى است با عمار ؟ او آنان را به بهشت مىخواند و آنان او را به دوزخ . « 3 » ابن ابى الحديد و ابن كثير همين روايت را به اين عبارت آورده‌اند : قريش را چه نسبتى است با عمار ؟ او آنان را به بهشت مىخواند و آنان او را به دوزخ ؛ قاتل عمّار و كسى كه اسلحه و جامه‌اش را برگيرد در دوزخ خواهد بود . « 4 »\r\n11 - طبرانى و ابن عساكر از طريق عايشه روايت كرده‌اند كه پيامبر فرمود : بسا انسان كه لباسى جز دو جامهء كهنه ندارد و اگر به قسم از خدا چيزى بطلبد ، حتما به او خواهد بخشيد و از آن جمله عمار بن ياسر است . « 5 »\r\n12 - احمد حنبل از طريق خالد بن وليد از پيامبر اكرم روايت كرده كه فرمود : هر كس با عمار دشمنى كند ، خدا با او دشمنى خواهد كرد ، و هركه نسبت به عمار كينه بورزد ، خدا با او كينه خواهد ورزيد . حاكم نيشابورى و ذهبى و هيثمى اين حديث را صحيح شمرده‌اند .\r\nبه اين صورت هم آمده كه : هر كس به عمار دشنام دهد ، خدا او را دشنام خواهد داد ، و هركه با عمار كينه بورزد ، خدا با او كينه خواهد ورزيد ، و هركه عمار را نادان شمارد ، خدا او را نادان خواهد شمرد . اين حديث را حاكم و ذهبى صحيح شمرده‌اند .\r\n\r\n\r\n","description":"","footnote":"\r\n( 1 ) . حلية الاولياء ، ابو نعيم : 1 / 142 ؛ مستدرك حاكم : 3 / 137 كه آن را حديثى صحيح شمرده است ، چنان كه ترمذى و طبرانى نيز چنين دانسته‌اند ؛ تفسير قرطبى : 10 / 181 ؛ تاريخ ابن كثير : 7 / 311 ؛ مجمع الزوائد هيثمى : 9 / 307 ؛ تاريخ ابن عساكر : 3 / 306 و 6 / 198 ، 199 ؛ الاستيعاب ، ابو عمر : 2 / 435 .\r\n( 2 ) . مجمع الزوائد : 9 / 295 ؛ كنز العمال : 6 / 184 و 7 / 75 .\r\n( 3 ) . سيرهء ابن هشام : 2 / 115 ؛ العقد الفريد : 2 / 289 ؛ شرح ابن ابى الحديد : 3 / 274 .\r\n( 4 ) . تاريخ ابن كثير : 7 / 268 .\r\n( 5 ) . مجمع الزوائد : 9 / 294 ؛ كنز العمال : 6 / 184 .\r\n","page_name":" 34 ","page_number":44},
  {"content":"\r\n\r\nو اين صورت ديگرى از آن است : هر كس به عمار دشنام دهد ، خدا او را دشنام خواهد داد ، و هركه با عمار دشمنى ورزد ، خدا با او دشمنى خواهد ورزيد . اين روايت را حاكم و ذهبى صحيح شمرده‌اند .\r\nاحمد حنبل به اين عبارت نقل كرده است : هر كه با عمار دشمنى ورزد ، خداى عز و جل با او دشمنى خواهد ورزيد ، و هركه نسبت به وى كينه بورزد ، خداى عز و جل با او كينه خواهد ورزيد ، و هركه او را دشنام دهد ، خداى عز و جل او را دشنام خواهد داد .\r\nحاكم نيشابورى و ابن نجار و ابن عساكر و طبرانى اين حديث را با عباراتى مشابه روايت كرده‌اند ، و جمعى كثير از حديثدانان و اساتيد فن حديث نيز آن را آورده‌اند . « 1 »\r\n13 - از حذيفه ، صحابى معروف پيامبر روايت شده كه به دو گفتند : حالا كه عثمان كشته شده ، چكار كنيم ؟ جواب داد : با عمار باشيد . گفتند : عمار از على جدا نمىشود . گفت :\r\nحسد بيش از هرچيز انسان را نابود مىسازد ، و حقيقت اين است كه نزديكى عمار با على سبب مىشود كه شما از عمار دورى كنيد ، در حالى كه به خدا قسم ، على آنقدر بر عمار برترى دارد كه ابر از خاك فاصله دارد ، و همانا عمّار از نيكان است . « 2 »\r\n14 - عبد اللّه بن جعفر طيار مىگويد : كسى را نديده‌ام كه مثل عمار ياسر و محمد بن ابى بكر دوست نداشته باشد كه حتى يك لحظه در برابر خدا نافرمانى نمايد و به قدر يك مو از راه حق انحراف پيدا كند . « 3 »\r\n15 - ابشيهى در روايتى آورده است كه در جنگ احد جبرئيل به خدمت پيامبر فرود آمد و دربارهء يارانش مىپرسيد ، تا رسيد به اين سؤال : اين‌كه در برابرت از تو دفاع و پاسدارى مىكند ، كيست ؟ فرمود : عمار ياسر است . گفت : او را به بهشت مژده بده كه\r\n\r\n\r\n","description":"","footnote":"\r\n( 1 ) . رك : مسند احمد حنبل : 4 / 89 ؛ مستدرك حاكم : 3 / 390 ، 391 ؛ تاريخ بغداد : 1 / 152 ؛ الاستيعاب :\r\n2 / 435 ؛ اسد الغابة : 4 / 45 ؛ طرح التثريب : 1 / 88 ؛ تاريخ ابن كثير : 7 / 311 ؛ الاصابة : 2 / 512 ؛ كنز العمال :\r\n6 / 185 و 7 / 71 - 75 .\r\n( 2 ) . اين حديث را ابن عساكر روايت كرده ، چنان كه در كنز العمال : 7 / 73 آمده است .\r\n( 3 ) . اين حديث را طبرانى روايت كرده ، چنان كه در مجمع الزوائد : 9 / 292 آمده است .\r\n","page_name":" 35 ","page_number":45},
  {"content":"\r\n\r\nآتش بر عمار حرام گشته است . « 1 »\r\n\r\nاين است عمار ياسر\r\nبا مطالعهء آيات و احاديثى كه گذشت ، مسلّم مىشود كه رفتار خشن و زننده‌اى كه با عمار ياسر شده ، سخت ناروا بوده است و هيچ‌كس نمىتواند آن را توجيه و تأييد نمايد .\r\nاگر كسى مدعى شود كه خليفه به قصد تأديب چنين رفتار زشت و ناروايى را مرتكب گشته است ، بايد توجه كند كسى را تأديب مىكنند كه بىادبىاى از او سر زده ، يا سخنى به باطل و بهتانى بر زبان آورده و يا حرفى بر خلاف حق يا مخالفت احكام و شريعت اسلام گفته باشد و مىدانيم كه مقام عمار اجّل از اينهاست و او فقط دعوت به حق كرده و مردم را به رويه و تعاليم اسلام فرا خوانده و از ستمى كه بر ديگران رفته ناليده و شكايت نموده و به وصيتى كه به او شده و ملتزم به ادايش بوده ، عمل كرده است يا نامه‌اى را كه گروهى از مؤمنان و پارسايان و اصحاب پيامبر نوشته و در آن امر به معروف و نهى از منكر كرده‌اند ، به زمامدار رسانده است . آيا كداميك از اينها در شريعت اسلام ممنوع و جرم است كه خليفه خواسته عمار را به خاطر انجامش تأديب نمايد و به راه راست اسلام بازآورد ؟ مگر خليفه صاحب اختيار جان مردم است تا چنان كه خود را صاحب اختيار اموال عمومى مسلمانان مىپنداشت ، در جانشان به دلخواه دخل و تصرف كند و با اين كار دل بلهوس اطرافيانش را شاد سازد ؟ مگر حكومت اسلامى استبدادى و ديكتاتورى است يا سلطنتى كه به مقتضاى آن مردان پاك و اصلاح‌طلب را بزنند و شكنجه دهند ؟\r\nوانگهى اگر خليفه خود را وظيفه‌دار تأديب و كيفر خلافكاران مىدانست ، چرا كسانى مثل عبيد اللّه بن عمر ، حكم ابن ابى العاص ، مروان بن حكم ، وليد بن عقبه ، سعيد بن عاص ، و تبهكاران ديگرى را كه همگى مستحق كيفر بودند و بارها واجب شد كه احكام كيفرى اسلام در موردشان اجرا شود ، واگذاشت و حتى سعى مىكرد دلشان را به دست آورد و از خزانهء مسلمانان به آنان مىبخشيد و از آنان دفاع مىكرد و آنان را بر جان و مال\r\n\r\n\r\n","description":"","footnote":"\r\n( 1 ) . المستطرف : 1 / 166 .\r\n","page_name":" 36 ","page_number":46},
  {"content":"\r\n\r\nمردم مسلّط مىنمود . و به مقام فرماندهى سپاه و استاندارى مىگماشت ؟ آرى ، او همهء كيفرها و تأديب‌ها را گذاشته بود براى مردان صالح و نيكوكار و خيرخواه و اصلاح‌طلبى مثل عمار ياسر و ابوذر غفارى و ابن مسعود و يارانشان .\r\nهرگاه در اعمال و رفتار عثمان دقت كنيم ، در مىيابيم كه براى هيچ‌يك از مردان بزرگ و صالح و خيرخواه ملت اسلامى ارزش و احترامى قائل نبوده است ، حتى بارها نسبت به امير المؤمنين على عليه السّلام جسارت روا داشته است ، چنان كه ديديم « 1 » به مولاى متقيان مىگويد : تو بيش از او مستحق تبعيدى ، يا مىگويد : هيچ گردنكشى نيست كه ترا نردبان و وسيلهء مخالفت نساخته و تو را پشت و پناه خويش ننموده باشد ، و مقصودش از گردنكشان ابوذر و عمار و امثال ايشان است ، و امام عليه السّلام را وسيله و همدست و پشت و پناه گردنكشان مىشمارد . اين بهتانى عظيم و نابخشودنى است در حق امام و مولاى مؤمنان و اصحاب عظيم‌الشأنى چون ابوذر و عمار .\r\nگويى او هيچگاه مصاحب پيامبر اكرم صلّى اللّه عليه و آله نبوده و هرگز سخنان آن حضرت را كه بارها در حق على عليه السّلام فرموده ، نشنيده است ، سخنانى كه با تمجيدها و تقديرها همراه بود و در حضور اصحابش يا در انجمن و اجتماع آنان و در حوادث و جنگهاى گوناگون بر زبان مباركش جارى مىساخت . اصلا پندارى ، فداكارىهاى آن قهرمان دلير را در سخت‌ترين و تاريك‌ترين موقعيتهاى حسّاس اسلام به چشم نديده و نديده كه وقتى همهء ياران پيامبر از برابر دشمن گريخته‌اند ، وى يك تنه ايستاده و در دفاع از آيين مقدس اسلام و رهبرش جان فشانده است و آن دم كه همه اسلام و پيامبرش را واگذاشته‌اند ، او به هولناك‌ترين پاسدارى كمر بسته و در اين راه جز به خدا و حفظ آيينش نينديشيده است .\r\nگروهى مدّعىاند كه خليفه حافظ قرآن بوده و گاه در نماز شب همهء قرآن را در يك ركعت مىخوانده است . اگر اين ادعا راست هم باشد ، مىپرسم آيا در اين قراءت‌ها هيچ به آيهء تطهير بر نخورده و ندانسته كه مولاى متقّيان يكى از آن پنج تن است كه آيهء شريفه\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 18 ، 19 .\r\n","page_name":" 37 ","page_number":47},
  {"content":"\r\n\r\nبدان اشارت مىورزد ؟ يا به آيهء مباهله بر نخورده كه دلالت بر اين دارد كه على عليه السّلام به منزلهء جان پيامبر صلّى اللّه عليه و آله است ؟ چون به اين آيات توجه ننموده و نيز به آيات شريفهء ديگرى كه در حق مولاى ما على است و عبد اللّه بن عباس كه علامهء امت اسلام لقب يافته ، آنها را بالغ بر سيصد آيه دانسته است ؟ « 1 » يا از توجه به معانى آنها غفلت داشته است ؟ يا از پرخوانى ، عقلش از التفات به معانى گرانقدر آيات بازمانده است ؟ و يا مىفهميده كه چه مىخواند ، امّا . . . ؟\r\nمن نمىدانم ابن حجر و ابن كثير و امثال آنان كه حرفها و كارهاى نارواى عثمان را دربارهء ابوذر و ابن مسعود و مالك اشتر اين طور توجيه مىكنند كه آزادى بيان آنان سبب مىشد كه ابّهت و شكوه خلافت از بين برود و كسر شأنى براى خليفه پيش آيد ، حرفهاى زشت و نارواى عثمان را نسبت به مولاى متقيان چگونه توجيه توانند كرد ؟ اينها كه انجام وظيفهء امر به معروف و نهى از منكر ابوذر و عمار و ابن مسعود را مايهء كسر شأن خليفه مىشمارند و نديده مىگيرند كه صلاح امت و ماهيت اسلامى و رويّه حكومت بسته به انجام اين وظيفهء مقدس اسلامى است ، آيا در مورد جسارتهاى عثمان به امير المؤمنين على عليه السّلام نيز وابستگى كوركورانه و تعصب جاهلى وادارشان مىسازد كه همان توجيهات گستاخانه را تكرار نمايند ؟ از ماندن على عليه السّلام در مدينه چه مفسده‌اى به بار مىآيد و در تبعيد امام كدام مصلحت عمومى اسلامى نهفته بوده است ؟ مگر على خود عين صلاح و مصلحت محض نيست ؟ ! مگر مصالح عمومى و فردى را كسى جز او تشخيص مىداد و يا پاسدارى مىكرد ؟ ابهت و شكوهى كه با اقامت و وجود امير المؤمنين على عليه السّلام آن مظهر فضيلت و پاكى و دانش و صلاح و اصلاح و ايمان ، زايل شود ، زوال و عدمش به زوجود است . به خدا قسم ، اگر مدافعان متعصب عثمان مىتوانستند ، براى تبرئه او ساحت مقدس امام را به همان بهتان‌ها كه در حق ابوذر و عمار و ابن مسعود روا داشتند ، مىآلودند ، امّا نتوانستند .\r\nحقيقت اين است كه عثمان اگر گوش به نصايح خيرخواهانه و راهنماييهاى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 1 / 334 .\r\n","page_name":" 38 ","page_number":48},
  {"content":"\r\n\r\nمصلحت‌آميز امام عليه السّلام سپرده بود ، نه به پرتگاه گمراهى و ستم و جنايت مىافتاد و نه ابهت و شكوه خلافت مىكاست ، و هم خود معزز و شكوهمند مىبود و هم امّت اسلام ، ولى چه فايده !\r\nخداى حكيم و مقتدر از درون و برون هركس آگاه است ، و مسلّم است كه پاره‌اى افراد ، دنيا دوستند و براى كسب لذايذ و بهره‌هاى دنيوى به هرجنايت و گناه و توجيه غرض‌آلود و ناروا دست ميآلايند ، ولى بايد دانست كه صحنهء سهمگين رستاخيز و دادگاه عدل الهى در انتظار است .\r\n\r\n44 - عثمان مردان پاكدامن و اصلاح‌طلب كوفه را به شام تبعيد مىكند\r\nبلاذرى مىنويسد : چون عثمان ، رضى اللّه عنه ، وليد بن عقبه را از استاندارى كوفه بر كنار ساخت ، آن را به سعيد بن عاص سپرد ، و به او دستور داد كه با مردم مدارا كند . به همين سبب ، با قاريان قرآن كوفه و با معاريف آن نشست‌وبرخاست مىكرد و با آنان انجمن داشت ، و اين اشخاص با او انجمن مىكردند : مالك اشتر ، زيد بن صوحان ، صعصعة بن صوحان ، حرقوص بن زهير ، جندب بن زهير ازدى ، شريح بن اوفى ، كعب بن عبده كه مردى زاهد و عابد بود و به دست پسر بن ارطاة كشته شد ، عدى بن حاتم طائى ، كدام بن حضرى . مالك بن حبيب ، قيس بن عطارد ، زياد بن خصفة ، يزيد بن قيس ارحبى ، و عده‌اى ديگر . يك وقت همهء اينها با او جمع بودند و نماز عصر را خواندند و با هم به گفتگو پرداختند و سخن به زمين‌هاى حاصلخيز ميان كوفه و بصره ( بين النهرين ) كشيد و زمينهاى دامنهء كوهستان ، و گفتند كه زمين بين النهرين بر زمينهاى كوهستان برترى دارد ، زيرا همه آنچه در مزارع كوهستان مىرويد ، در آن مىرويد به علاوهء نخل . آن‌كه حرف اين زمينها را پيش كشيد ، حسّان بن محدوج ذهلى بود . در اين هنگام ، عبد الرحمن بن خنيس اسدى رئيس شهربانى گفت : خيلى دلم مىخواست كه آن زمينها مال استاندار ، يعنى سعيد بن عاص مىبود و شما زمينهايى بهتر از آن مىداشتيد . مالك اشتر به او گفت :\r\nبراى استاندارى زمينهايى بهتر از اين آرزو كن ، امّا حق ندارى آرزو كنى كه زمينهاى ما\r\n\r\n","description":"","footnote":"","page_name":" 39 ","page_number":49},
  {"content":"\r\n\r\nمال او باشد . عبد الرحمن گفت : آرزوى من چه ضررى براى تو دارد كه گره بر ابروان مىافكنى ، به خدا اگر استاندار تصميم بگيرد ، آن زمينها را تصاحب مىكند . مالك اشتر گفت : به خدا اگر تصميم هم بگيرد ، هرگز موفق نخواهد شد . سعيد بن عاص از اين گفتگو در خشم شد و گفت : زمينهاى حاصلخيز ميان كوفه و بصره حق قريش است . مالك اشتر اعتراض كرد كه آيا آنچه را خدا به قدرت نيزه‌هاى ما به تملّك ما درآورده ، مىخواهى ملك خودت و قبيله‌ات سازى ؟ به خدا اگر كسى به اين صدد برآيد ، چنان ضربه‌اى خواهد خورد كه سرنگون گردد . اين را گفت و به عبد الرحمن بن خنيس پريد ، امّا او را جدا كردند .\r\nسعيد بن عاص اين ماجرا را به عثمان گزارش كرد و نوشت : با وجود مالك اشتر و دوستانش كه به قاريان و اساتيد قرآن معروفند ، امّا مشتى ابلهند ، من در كوفه از عهدهء كوچك‌ترين كارى برنمىآيم . عثمان در جواب دستور داد كه آنها را به شام سوق بده ، و به مالك اشتر نوشت : من مىدانم كه تو نيتى در درون دارى كه اگر آشكارش كنى ، ريختن خونت جايز خواهد بود . فكر نمىكنم تا صدمهء كشنده‌اى به تو نرسيده ، دست از كارهايت بردارى . به محض اين‌كه نامه‌ام به تو رسيد به طرف شام حركت كن ، چون اهالى كوفه را فاسد كرده‌اى . سعيد بن عاص ، مالك اشتر و همهء كسانى را كه با او در حمله و انتقاد شركت داشتند و عبارت بودند از : زيد بن صوحان ، صعصعة بن صوحان ، عائد بن حمله ، كميل بن زياد ، جندب بن زهير ، حارث بن عبد اللّه ، يزيد بن مكفف ، ثابت بن قيس نخعى ، و اصعر بن قيس حارثى ، تبعيد كرد .\r\nاين اساتيد قرآن كه اهل كوفه بودند و به شام تبعيد شدند ، در دمشق نزد عمرو بن زراره اقامت كردند . معاويه با آنان به خوبى رفتار نمود و آنها را گرامى داشت تا گفتگويى ميان او و مالك اشتر در گرفت كه به خشونت كشيد ، و بر اثر آن معاويه او را زندانى كرد .\r\nپس عمرو بن زراره برخاسته گفت : اگر او را زندانى كنى ، كسى پيدا خواهد شد كه ترا از آن بازدارد . معاويه دستور داد تا عمرو را نيز زندانى كردند . ديگران نيز مداخله كردند و به معاويه گفتند : با ما كه در جوار تو هستيم ، به خوبى رفتار كن ، و ديگر هيچ نگفتند .\r\n\r\n","description":"","footnote":"","page_name":" 40 ","page_number":50},
  {"content":"\r\n\r\nمعاويه پرسيد : چرا ديگر صحبتى نمىكنيد ؟ زيد بن صوحان جواب داد كه از سخن چه فايده ؟ اگر ستمى از ما سر زده ، به درگاه خدا توبه مىكنيم ، و اگر ستمديده‌ايم ، از خدا ايمنى مسئلت مىكنيم . معاويه گفت : تو مرد راستگويى هستى ، آنگاه به دو اجازه داد كه به كوفه بازگردد ، و به سعيد بن عاص نوشت : من به زيد بن صوحان اجازه دادم كه به خانه‌اش در كوفه باز گردد ، چون ديدم مردى با فضيلت و معتدل و با ايمان است . بنابراين ، تو هم با او خوشرفتارى كن و دست از آزارش بازدار ، و به او روى خوش نشان بده و محبّت كن ، زيرا به من تعهد داده كه هيچ كار ناخوشايندى از او سر نزند . زيد بن صوحان از معاويه تشكر كرد و در موقع خداحافظى از معاويه تقاضا كرد آنها را كه زندانى نموده ، آزاد سازد ، و او هم آزادشان ساخت .\r\nبه معاويه خبر رسيد كه عده‌اى از اهالى دمشق با مالك اشتر و دوستانش مىنشينند و به بحث و استفاضه مىپردازند . پس به عثمان نوشت : تو كسانى را پيش من فرستادى كه شهر و ديار خود را فاسد كرده و شورانده‌اند ، و خاطرم هيچ آسوده از اين نيست كه مردم تحت فرمانم را به عدم اطاعت وادارند و چيزهايى را به آنها ياد بدهند كه نيكو نمىشمارند و در نتيجه ، راهرويشان به ناراهوارى بدل شود و امنيت موجود جاى خود را به شورش بدهد . عثمان در جواب دستور فرستاد كه آنان را به حمص سوق دهد و معاويه نيز چنين كرد و فرماندار آن شهر عبد الرحمن بن خالد بن وليد بن مغيره بود .\r\nگفته‌اند عثمان نوشته است كه آنها را به كوفه برگردانند ، ولى سعيد بن عاص دوباره اظهار ناراحتى كرده است ؛ در نتيجه ، عثمان دستور داد آنان را به حمص سوق دهند ، و سرانجام به آن شهر ساحلى در آمدند . « 1 »\r\n\r\nتفصيل ماجرا\r\nاز عثمان بدعتهايى سر زد كه مشهور است و همه مىدانند . ياران پيامبر او را به علت آن مورد انتقاد و نكوهش قرار دادند . از قبيل اينكه بنىاميه و بويژه آن عدّه از امويان را كه\r\n\r\n\r\n","description":"","footnote":"\r\n( 1 ) . انساب الاشراف : 5 / 39 - 43 .\r\n","page_name":" 41 ","page_number":51},
  {"content":"\r\n\r\nزشتكار و ابله و بىدين و ايمان بودند ، به فرماندهى سپاه و استاندارى مىگماشت ، و اموال عمومى را به آنها حواله مىداد و مىبخشيد ، و با عمار و ابوذر و عبد اللّه بن مسعود بدرفتارى مىكرد و ساير كارهايى كه در اواخر خلافتش مرتكب مىگشت . بعد اين طور اتفاق افتاد كه وقتى وليد بن عقبه استاندار كوفه بود و ديدند و شهادت دادند كه شراب خورده است ، عثمان او را بر كنار كرد و سعيد بن عاص را به جايش منصوب ساخت .\r\nسعيد به كوفه رفت و عده‌اى از اهالى آنجا را براى همنشينى و مصاحبت برگزيد كه با او انجمن مىنمودند . روزى سعيد بن عاص گفت : زمينهاى حاصلخيز عراق بوستان قريش و بنىاميه است . مالك اشتر نخعى در جوابش گفت : پنداشته‌اى زمينهاى حاصلخيزى كه خدا به قدرت شمشيرهايمان به غنيمت و مالكيت مسلمانان درآورده ، بوستان تو و قبيلهء تست ؟ رئيس شهربانى كوفه گفت : حرف استاندار را ردّ مىكنى ؟ و سپس زبان به حرفهاى خشن گشود . مالك اشتر به جماعتى از نخعيان و اشراف و بزرگان كوفه كه در اطرافش بودند ، گفت : نشنيديد چه گفت ؟ پس آنان در حضور سعيد بن عاص بر او حمله بردند و او را بشدّت كوفتند و پايش را كشيدند . اين عمل بر سعيد بن عاص گران آمد ، و آنان را ترك كرد و ديگر به آنان اجازهء همصحبتى نداد . در نتيجه ، آنان در انجمنهاى خود به او بد مىگفتند و از انتقاد و حمله به او به انتقاد عثمان مىپرداختند و مردمانى بسيار به دورشان فراهم مىآمدند ، تا كارشان بالا گرفت و خطرناك گشت ، چنان كه سعيد بن عاص وضعشان را به عثمان گزارش داد . عثمان نوشت كه آنان به شام سوق دهد تا اهالى كوفه را فاسد و شورشى نكنند ، و به معاويه كه استاندار شام بود نوشت : عده‌اى از اهالى كوفه را كه تصميم داشتند شورش برپا كنند ، به قلمرو تو گسيل داشته‌ام ، اگر ديدى به راه مىآيند ، با آنها خوشرفتارى كن و به شهر و ديارشان بازگردان . اين جماعت كه عبارت بودند از : مالك اشتر ، مالك بن كعب ارحبى ، اسود بن يزيد ، علقمة بن قيس ، صعصعة بن صوحان و ديگران به دمشق نزد معاويه رسيدند . يك روز آنها را جمع كرد و چنين گفت :\r\nشما عده‌اى از عرب هستيد كه هم شمشير زنيد و هم سخنور . به وسيلهء اسلام به افتخار و برترى نايل آمديد و بر ملتهاى ديگر چيره گشتيد و ميراث آنها را به دست آورديد .\r\n\r\n","description":"","footnote":"","page_name":" 42 ","page_number":52},
  {"content":"\r\n\r\nاطلاع پيدا كرده‌ام كه از قريش بدگويى كرده و با زمامدارانى كه از قبيلهء قريشند ، عداوت ورزيده‌ايد . اگر قريش نبودند ، شما ذليل و بيچاره بوديد . زمامداران شما براى شما سپر و پوششند ؛ بنابراين ، دست از آنها برنداريد . زمامداران شما اگر ستم ببينند ، صبر و تحمل نشان مىدهند و به خاطر شما حرفهاى عتاب‌آميز را بر خويش هموار مىنمايند . به خدا اگر دست از اين كارهاتان برنداريد ، خدا شما را گرفتار كسانى خواهد كرد كه انواع ذلت و خوارى را بر شما تحميل مىكنند و اگر تحمل هم نشان دهيد ، باز از شما سپاسگزار نخواهند بود . به علاوه ، شما در تمام جنايات و مظالمى كه در حق مردم در زمان حيات و بعد از مرگ شما مرتكب شوند ، شريك خواهيد بود .\r\nصعصعة بن صوحان در جواب گفت : امّا دربارهء قريش ، حقيقت اين است كه در دورهء جاهليت ، قريش بيش از ساير قبايل عرب نفرات و قدرت نداشته است ، و حتى بعضى از قبايل عرب پرشمارتر و قدرتمندتر از آن بوده‌اند .\r\nمعاويه گفت : تو سخنگوى اين عدّه هستى ، و مىبينم كه عقل ندارى ، حالا شما را شناختم و فهميدم آنچه سبب شده كه مغرور شويد ، كم عقلى است . من از عظمت اسلام سخن مىگويم و شما در جواب از جاهليت ياد مىكنيد . خدا آنهايى را كه بزرگتان كردند ، ذليل كند . در سخنم دقت كنيد و بفهميد ، و فكر نمىكنم بفهميد ! قريش در دورهء جاهليت و نيز در دورهء اسلام فقط به وسيلهء خداى يگانه به قدرت و عزت رسيد . پرشمارتر و مقتدرتر از ساير قبايل عرب نبود ، بلكه از لحاظ تبار نجيب‌تر و از لحاظ كردار و اخلاق گرانمايه‌تر و از لحاظ مردانگى بالاتر از همهء قبايل عرب بود . در دورهء جاهليت كه مردم يكديگر را مىبلعيدند ، قريش در سايهء خدا پرستى ايمن و در امان مىزيست و خدا او را به حرمى ايمن نشانيد ، در حالى كه ديگر مردمان از اطراف آن ربوده مىشدند و به اسارت مىرفتند . آيا از عرب و غير عرب يا مردم سياه و سرخ پوست كسى را مىشناسيد كه روزگار در شهر و حريمش بر او مصيبت و بلايى نازل نكرده باشد جز قبيلهء قريش ؟ جز قريش كه نشد كسى بدخواهش شود و خدا او را ذليل نسازد ، تا آنگاه كه خداى متعال اراده فرمود كسانى را كه با پيروى دينش به عزت رسيده‌اند ، از خوارى دنيا\r\n\r\n","description":"","footnote":"","page_name":" 43 ","page_number":53},
  {"content":"\r\n\r\nو بدعاقبتى آخرت برهاند ، و به همين جهت ، بهترين آفريده‌اش را برگزيد و سپس برايش اصحابى برگزيد كه نيكوترين آنان قريش بودند . آنگاه اين دولت را بر پيكر ايشان استوار ساخت و خلافت را به آنان اختصاص داد ، چنان كه حكومت فقط با ايشان است . خدا كه در دورهء جاهليت و هنگامى كه قريش كافر بودند ، آنها را حفظ و حراست نمود ، مگر ممكن است حال كه به دين او هستند ، حفظ و حمايتشان ننمايد ؟ مرگ بر تو و پيروانت .\r\nاما تو اى صعصعه ! شهر تو بدترين شهرهاست ، از لحاظ محصولات گندترين محصولات را دارد ، گود است ، همسايگان پستى دارد . دايما در آن شر به پا مىشود ، هيچ نجيب‌زاده‌اى در آن اقامت نكرده است ، و هرآدم فرو مايه‌اى كه در آن اقامت نمايد ، اقوام مختلف با هم به كشمكش بر مىخيزند و بردگان ايرانى شورش مىكنند ، و تو در ميان قومت از همه بدترى ! آيا پس از آنكه اسلام ترا به مقامى نمايان رسانيد و با اقوام و ملتها معاشر ساخت ، در صدد برآمده‌اى كه دين خدا را كج و دگرگونه سازى و به گمراهى روى ؟ اين كار ، نه به قريش ضرر مىزند و نه آنها را از مرتبهء بلندشان فرو مىآرد و نه باعث مىشود از انجام وظايفى كه به عهده دارند ، باز مانند . شيطان از شما غافل نيست ، چه مايهء شرارت را در شما يافت و شما را به وسيلهء مردم فريفت ، و هم او شما را بر زمين خواهد زد . از روى شرارت هركارى بكنيد ، نتيجه‌اش اين خواهد بود كه شرى بدتر و ننگ‌آورتر گريبانتان را بگيرد . به شما اجازه مىدهم هرجا مىخواهيد برويد . خدا به وسيلهء شما به هيچ كس نه نفعى مىرساند و نه ضررى . شما آدمهايى نيستيد كه بتوانيد نفع يا ضررى به كسى برسانيد . اگر طالب نجات و رستگارى هستيد ، با جماعت باشيد و نگذاريد عشرت و نعمت شما را به سركشى بكشاند ، زيرا غرورى كه نتيجهء كثرت نعمت است ، هرگز خير و صلاح به بار نخواهد آورد . هرجا مىخواهيد برويد . من دربارهء شما به امير المؤمنين عثمان خواهم نوشت . سپس به عثمان نوشت : عده‌اى پيش من آمده‌اند كه نه عقل دارند و نه دين ، از عدالت رنجيده خاطرند ، به هيچ وجه خدا را در نظر نمىگيرند ، و از روى دليل و برهان سخن نمىگويند ، بلكه تمام همشان متوجه برپا كردن آشوب است . خدا آنها را مىآزمايد و رسوا مىسازد ، چه نه آدمهايى هستند كه از\r\n\r\n","description":"","footnote":"","page_name":" 44 ","page_number":54},
  {"content":"\r\n\r\nخطرشان بترسيم ، و نه قدرت و امكاناتى بيش از كسانى كه قبيله و ملّتى دارند ، در اختيارشان است . بالاخره مىگويم كه آنها را از شام بيرون ببر .\r\nحسن مدائنى روايت كرده است كه معاويه در شام با آنان جلساتى داشته و نطقها و گفتگوها در آن انجام گشته است ، از جمله ، معاويه به آنها گفته است : قريش دانست كه ابو سفيان از همهء افرادش بزرگوارتر و نجيب‌زاده‌تر است جز از پيامبر خدا ، زيرا او را برگزيد و گرامى ساخت و اگر ابو سفيان پدر همهء آدمها مىبود ، همه‌شان حليم و بردبار از كار در مىآمدند . صعصعة بن صوحان در جوابش مىگويد : دروغ گفتى . انسانها پدرى بهتر از ابو سفيان داشتند ، پدرى كه خدا به قدرتش بيافريد و از معنوياتش در او دميد و به فرشتگان فرمان داد تا بر او سجده آرند . امّا از ميان فرزندانش برخى نيكوكار درآمدند و بعضى بدكار ، برخى هوشمند و عده‌اى احمق و نابخرد . همو روايت كرده كه در يكى از همين جلسات معاويه به آنان گفت : جواب نيكو دهيد و با آرامش بينديشيد و دقت نماييد و نظرى را كه براى خودتان و مسلمانان مفيد تشخيص مىدهيد ، ابراز داريد و آن را از من بخواهيد و اطاعتم كنيد . صعصعة بن صوحان گفت : نه تو اين شايستگى را دارى كه اطاعتت كنيم ، و نه اطاعت ما از تو در دستوراتى كه بر خلاف حكم خدا صادر مىكنى ، مىتواند افتخار و عظمتى برايت فراهم آورد .\r\nمعاويه گفت : اولين حرفى كه زدم ، اين بود كه سفارش كردم از خدا بترسيد و از او اطاعت كنيد و وحدت ملّى را حفظ نماييد و زمامدارانتان را احترام و از آنان اطاعت كنيد .\r\nصعصعه گفت : تو به تفرقه و جدايى سفارش كردى و بر خلاف قرآن عمل نمودى .\r\nمعاويه گفت : اگر چنين كردم ، اينك توبه مىكنم و شما را به تقوا و اطاعت از خدا و حفظ وحدت فرا مىخوانم و مىخواهم كه به فرمانروايانتان احترام گذاريد و فرمانشان را بريد .\r\nصعصعه گفت : اگر توبه كرده و به حق و قانون اسلام بازآمده‌اى به تو دستور مىدهم كه از حكومت كناره‌گيرى كنى ، زيرا در ميان مسلمانان كسانى هستند كه بيش از تو شايستهء تصدى حكومتند ، كسانى كه پدرشان خدماتى بيش از پدرت به اسلام كرده و خودشان نيز قدمهايى بهتر از تو در راه اسلام برداشته‌اند .\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nمعاويه گفت : من در راه اسلام قدمهايى برداشته‌ام . اگر كسانى باشند كه قدمهايى بهتر از من در راه اسلام برداشته باشند ، ولى امروز هيچ كس نيست كه در انجام و ادارهء كارى كه اكنون به عهده دارم ، بيش از من قدرت و كفايت داشته باشد . اصلا اين عقيدهء عمر بن خطاب بود ، زيرا اگر كسى با كفايت‌تر و با قدرت‌تر از من وجود مىداشت ، هرگز عمر براى خاطر من يا ديگرى از انتصاب او به اين مقام خوددارى نمىنمود . از آن هنگام هيچ كارى از من سر نزده كه مستلزم بركنارى من از اين مقام باشد . اگر امير المؤمنين عثمان چنين كارى از من ديده بود ، به من مىنوشت و من از استاندارى او استعفا مىكردم ، و اگر خدا چنين مقدّر سازد كه او چنين كارى كند ، اميدوارم كه تصميمش داير بر انتصاب ديگرى به خير و مصلحت باشد . بنابراين ، عاقلانه‌تر و آرام‌تر حرف بزنيد ، زيرا نيت و باطن من با نيت و باطن شما خيلى فرق دارد . كار و نظر من به فرمان شيطان نيست . به جان خودم ، اگر كارها به رأى و نظر و هوش شما مىبود ، كار مسلمانان حتى يك شبانه روز هم رو به راه نمىبود . به راه حق و خير برگرديد و خيرخواهانه حرف بزنيد .\r\nگفتند : تو شايستهء حكومت و استاندارى و فرمانروايى نيستى .\r\nمعاويه پاسخ داد : به خدا قسم ، خدا جهشها و كيفرهايى دارد و من از اين براى شما نگرانم كه در برابر خداى رحمان نافرمانى كنيد و از شيطان پيروى نماييد ، و در نتيجهء آن ، در دنيا و آخرت به ذلّت بيفتيد .\r\nچون سخن معاويه به اينجا رسيد ، به او پريدند و سر و ريشش را گرفتند و كشيدند .\r\nمعاويه گفت : به ! اينجا كوفه نيست كه چنين مىكنيد . به خدا اگر مردم شام ببينند با من كه امام و زمامدارشان هستم ، چنين رفتارى مىكنيد ، نمىتوانم جلوشان را بگيرم و حتما شما را خواهند كشت . به جان خودم ، همهء كارهاتان شبيه يكديگر است . آنگاه برخاسته گفت ، به خدا تا زنده‌ام ، هرگز با شما جلسه نخواهم كرد ، و به عثمان نوشت : به نام خداوند مهرورز مهربان . به بندهء خدا عثمان امير المؤمنين ، از طرف معاوية بن ابى سفيان .\r\nپس از درود ، اى امير المؤمنين ! تو عده‌اى را پيش من فرستاده‌اى كه با زبان شيطان سخن مىگويند و آنچه را شيطان تقرير كند ، بر زبان مىآورند و مدعىاند كه از طرف قرآن با\r\n\r\n","description":"","footnote":"","page_name":" 46 ","page_number":56},
  {"content":"\r\n\r\nمردم سخن مىگويند . به همين جهت ، امر را بر مردم دگرگونه مىنمايند . همهء مردم نمىدانند كه اينان چه منظورى دارند ، و منظورى جز برپا كردن آشوب و اختلاف انداختن ندارند . اسلام بر آنان گران آمده و رنجيده خاطرشان ساخته است . شيطان به دلهاشان نفوذ كرده است . بسيارى از مردم كوفه را كه با آنها تماس داشته‌اند ، فاسد كرده‌اند و اطمينان ندارم كه اگر در ميان مردم شام اقامت كنند ، با جادوى سخن و با زشتكاريشان ايشان را نفريبند . بنابراين ، آنها را به شهرشان بازگردان تا در همان خانه‌هايى به سر برند كه نفاقشان ظاهر گشته است ، و السّلام .\r\nعثمان در جواب دستور فرستاد كه آنها را به كوفه نزد سعيد بن عاص بازگرداند ، و او هم بازشان گردانيد . وقتى به كوفه باز آمدند ، زبانشان بيش از پيش روان و گويا بود . پس سعيد از وضع آنان به عثمان شكايت برد ، و عثمان به او نوشت كه آنها را نزد عبد الرحمن بن خالد بن وليد كه فرماندار حمص بود ، بفرستد . آنان عبارت بودند از : مالك اشتر ، ثابت بن قيس ، كميل بن زياد ، زيد بن صوحان و برادرش صعصعه ، جندب بن زهير ، حبيب بن كعب ، عروة ابن جعد « 1 » و عمرو بن حمق خزاعى .\r\nعثمان به مالك اشتر و دوستانش نوشت : امّا بعد ، من شما را به حمص تبعيد كرده‌ام .\r\nبنابراين ، به محض رسيدن نامه‌ام ، به طرف آن شهر روانه شويد ، زيرا شما نبايد آسيبى به اسلام و مسلمانان وارد آوريد ، و السّلام .\r\nمالك اشتر چون اين نامه را خواند ، گفت : خدايا هركدام از ما را كه نظرش نسبت به مردم بدتر است و در رفتار با مردم بيش از ديگرى بر خلاف حكم خدا عمل كرده ، به زودى گرفتار بلا گردان . سعيد اين سخن را نيز به عثمان گزارش داد . مالك اشتر و دوستانش به حمص رفتند . عبد الرحمن بن خالد آنان را در ساحل دريا جا داد و براى ايشان جيره و مواجبى مقرر نمود .\r\nواقدى مىگويد : عبد الرحمن بن خالد پس از آنكه چند روزى آنان را اقامت داد و خوراكى براى ايشان مقرر كرد ، فرا خواندشان و گفت : اى شيطان‌زاده‌ها ! نه سلام و نه\r\n\r\n\r\n","description":"","footnote":"\r\n( 1 ) . در اسد الغابة : 3 / 403 آمده كه وى از كوفيانى بود كه عثمان روانهء شامش گردانيد .\r\n","page_name":" 47 ","page_number":57},
  {"content":"\r\n\r\nعليك ، شيطان از كردارش پشيمان شده ، اما شما هنوز بساط فتنه و گمراهى خود را جمع نكرده‌ايد . خدا مرا عذاب كند اگر شما را اذيت نكنم ! اى گروهى كه نمىدانم عربيد يا عجم ! نمىدانم به من هم همان حرفهايى را مىخواهيد بزنيد كه به معاويه زديد ؟ من پسر خالد بن وليدم ، پسر كسى كه تجارت سهمگين و دشوار را از سر گذرانده است . من پسر كسى هستم كه مرتدان به خاك و خون كشيد . به خدا اى پسر صوحان ، اگر به من خبر برسد كه يكى از اطرافيانم با مشت بر بينىات كوبيده و تو سرت را عقب كشيده‌اى ، چنان بلايى بر سرت بياورم كه روزگارت سياه شود . واقدى گويد : يك ماه در آنجا اقامت داشتند ، و هرگاه عبد الرحمن سواره به جايى مىرفت آنان را همراه مىبرد ، و به صعصعه مىگفت : اى زنازاده ! كسى كه با خوشرفتارى اصلاح نشود ، بايد با بدرفتارى آدمش كرد .\r\nچرا حالا آن حرفهايى را كه به سعيد بن عاص و معاويه مىگفتى - و آنان مىگفتند : به خدا توبه مىبريم ، مگر ما چيزى به تو گفته‌ايم - ديگر نمىگويى ؟ روش او و آنان چنين بود تا روزى گفت : خدا از شما درگذشته است . پس به عثمان نامه‌اى نوشت و در آن رضايتش را از ايشان جلب نمود و در موردشان نظر خواست ، آنگاه عثمان آنان را به كوفه بازگردانيد . « 1 »\r\nاين جماعت بيشترشان مردانى باعظمت بودند كه در پاكى و صلاح و تقواى آنان مردم اتفاق نظر داشتند و به بلندى مقام و رفعت شأنشان معترف بودند . همين بايد مانع آزار و تبعيدشان مىبود و بايستى حاكم را وامىداشت كه آنان را از شهر و كاشانه‌شان آواره نكند و از شهرى به شهرى نراند و گوش به گزارش هر هرزهء بىايمان و جاسوسى نسپارد ، نه اينكه به استناد خبر مغرضانه‌اى كه جوانى بىسروپا بدهد ، آن مردان بزرگ و پاكدامن را كيفر دهد . خداى متعال مىفرمايد : اگر آدم زشتكارى براى شما خبرى آورد ، تحقيق كنيد ، مبادا از روى نادانى به عده‌اى آسيب برسانيد ، آنگاه از كردهء خويش پشيمان\r\n\r\n\r\n","description":"","footnote":"\r\n( 1 ) . تاريخ طبرى : 5 / 88 - 90 ؛ الكامل ، ابن اثير : 3 / 57 - 60 ؛ شرح ابن ابى الحديد : 1 / 158 - 160 كه به عقيدهء او درست‌ترين شكل اين ماجرا همين است ؛ تاريخ ابن خلدون : 2 / 387 - 389 ؛ تاريخ ابى الفداء : 1 / 168 ، حوادث سال 33 .\r\n","page_name":" 48 ","page_number":58},
  {"content":"\r\n\r\nشويد . « 1 »\r\nخليفه وظيفه داشت آن جوان زشتكار هرزه را به خاطر گزارش و خبر مغرضانه‌اش سخت ملامت و حتى مجازات كند كه چرا مردان خداپرست را كه استادان قرآنند ، ابله ناميده است ؛ مردانى كه پيشواى مردم ، زاهدان خطّهء خويش ، فقيهانى سترگ ، مجسمهء زهد و تقوا و نمونهء عالى فقه و اخلاق بوده و هيچ جرمى نداشته‌اند جز اينكه تن به خواهشهاى آن جوانك بىسروپا نسپرده‌اند و در شهوت‌پرستى و جناياتش شركت نجسته‌اند . آيا خليفه پيش از اينكه حكم تبعيدشان را رقم بزند ، تحقيق كرد كه ميان ايشان با آن جوان هرزه چه گفتگو و بحثى در گرفته و سخن بر سر چه بوده و در آن جلسات چه گذشته است ؟ نه ، بلكه به جاى تحقيق و اطلاع از آن ماجرا ، و فقط بنا به خواهش آن جوانك سبكسر كامجو ، آنهمه صدمه و اهانت و محروميت را بر آن نيك مردان وارد آورده است ، امّا دين و دينداران كارش را تقبيح كرده‌اند و تاريخ از آن در رديف سياهكاريهاى عثمان ياد نموده است .\r\nملايمتى كه معاويه - در مقايسه با پسر خالد بن وليد - نسبت به اين جماعت نشان داد ، از روى حلم و بنا بر موازين اخلاقى نبود ، بلكه ملايمتى سياسى و نفع‌طلبانه و حساب شده بود . اگر پرخاش مىكرد ، براى اين بود كه خليفه از او راضى باشد و بگويد با مخالفانش درشتى نموده است . اگر با آنان به ملايمت رفتار مىكرد ، از آن جهت بود كه مىدانست طرفداران و پيروانى بسيار دارند و طبعى درشت و پرصلابت كه خشونت را با انتقام مقابله مىنمايند . معاويه خواب جانشينى عثمان را مىديد و بر سر آن بود كه مخالفت عامه و اصحاب با عثمان رو به شدت نهد و به سقوط وى انجامد تا در گرداب گل‌آلود حوادث آينده ، ماهى حكومت خودسرانه را به دام آورد . از همان وقت زمينه‌چينى مىكرد و دل متنفذان را به دست مىآورد و هركس را به نوعى ساكت و خشنود مىساخت . به همين جهت ، اين جماعت متنفذ را كه در ميان خلق آبرو و احترامى بسزا داشتند ، آزاد كرد ، و پيرو همين نقشه ، بعدها عثمان را به هنگام محاصره\r\n\r\n\r\n","description":"","footnote":"\r\n( 1 ) . حجرات 49 / 6 .\r\n","page_name":" 49 ","page_number":59},
  {"content":"\r\n\r\nواگذاشت تا كشته شد .\r\nعبد الرحمن بن خالد بن وليد كه مثل پدرش خشن و تندخو بود ، به عكس معاويه با آنان به سختى و خشونت رفتار كرد . بنابراين ، اين خشونت و آن ملايمت هردو غيراخلاقى و ناپسند بودند . اين كردارى ناروا و بى جا بود و آن وسيله‌اى براى يك جنايت سياسى و جاه‌طلبى ضد مردمى .\r\nدر اينجا مختصرى از شرح حال اين رجال عالىقدر را مىآوريم تا معلوم شود آنچه دشمنان در حقشان گفته‌اند ، تا چه حد ظالمانه و دور از انصاف بوده است ، و روشن گردد كه ابن حجر وقتى مالك اشتر را متهم به انحراف از دين مىكند « 1 » ، تبهكار و بهتان‌گوى است و در دفاع ناروا از عثمان به هرجنايت دست مىآلايد ، از جمله آنجا كه مىگويد : به مجتهد در كارهايى كه از روى اجتهاد علمى مىكند ، نمىتوان اعتراض كرد و اين ملعون‌ها كه به او اعتراض مىكنند ، نه فهم دارند و نه عقل . « 2 »\r\n\r\nمالك اشتر\r\nمالك اشتر افتخار مصاحبت پيامبر اكرم را به دست آورده و هركه از او ياد كرده ، او را ستوده است ، و هيچ كس ايرادى بر او وارد نياورده است . عجلى او را ثقه و مورد اعتماد شمرده ، و ابن حيّان از او همين‌گونه ياد كرده است . اگر بعضى محدثان از وى روايت نكرده باشند ، دليل بر اين نيست كه وى را تضعيف نموده‌اند . ابن حجر مىگويد : مهنّا گفته است كه از احمد حنبل دربارهء مالك اشتر پرسيدم كه آيا از او روايت مىكند ؟ گفت :\r\nنه ، و مىافزايد كه قصد احمد حنبل از اين سخن تضعيف او نبود ، بلكه مقصودش اين بود كه حديثى از طريق او روايت نشده است . « 3 »\r\nسخنان مولاى متقيان امير مؤمنان عليه السّلام در تجليل وى براى عظمت مقامش كفايت مىكند كه به برخى از آنها در اينجا اشاره مىكنيم :\r\n\r\n\r\n","description":"","footnote":"\r\n( 1 ) . رك : الصواعق المحرقة 68 .\r\n( 2 ) . همان مأخذ .\r\n( 3 ) . تهذيب التهذيب : 10 / 12 .\r\n","page_name":" 50 ","page_number":60},
  {"content":"\r\n\r\n1 - در نامه‌اى پس از انتصاب مالك اشتر به استاندارى مصر براى مردم آن استان مىنويسد :\r\nاما بعد ، يك تن از خداپرستان را نزد شما فرستاده‌ام كه به هنگام مخاطرات نمىخوابد و نمىآسايد ، و در هنگامه‌هاى حملهء دشمن روى از ترس برنمىتابد ، و بر جنايتكاران از شعلهء آتش آسيب‌رسان‌تر است . وى مالك بن حارث از قبيلهء مذحج است .\r\nبنابراين ، سخنش را به گوش گيريد و فرمانش را در صورتى كه با حق مطابقت داشته باشد ، اطاعت كنيد ، زيرا او يكى از شمشيرهاى خداست كه نه كندى مىپذيرد و نه در فرودش بر هدف خطا مىنمايد . هرگاه دستور بسيج صادر كرد ، به زير پرچم او گرد آييد و چون فرمان توقف داد ، توقّف كنيد ، چه او هرقدمى كه پيش نهد ، يا واپس گذارد ، يا تأخير نمايد و يا پيش قدم باشد ، به فرمان من مىكند ، و من چون او را براى شما دلسوز و خيرخواه يافتم و ديدم كه نسبت به دشمنان سرسخت و پايدار است ، خود را از مصاحبت و مساعدتش محروم ساختم تا شما را از آن بهره‌مند گردانيده باشم . « 1 »\r\n\r\nصورت ديگرى از همين نامه\r\nشعبى همين نامه را از طريق صعصعة بن صوحان به اين صورت نقل كرده است :\r\nاما بعد ، من يكى از بندگان خدا را نزد شما فرستاده‌ام كه به هنگام مخاطرات نمىخوابد و نمىآسايد ، و در برابر دشمنان از بيم پيشامدهاى ناگوار روى برنمىتابد . گام از كاهلى واپس نمىگيرد ، و سستى را به اراده‌اش راه نمىدهد . از بندگان دلير و سهمگين خداست و از آنان كه رفتارى بزرگوارانه دارند . بر جنايتكاران از شعلهء آتش آسيب‌رسان‌تر است ، و بيش از هركس از ننگ و كار ننگ‌آور دور است و بيزار . وى مالك بن حارث اشتر است ، شمشيرى قاطع كه نه در فروداش بر هدف مىنمايد و نه هرگز كندى مىپذيرد . در صلح حكيم و خردمند است و در جنگ مدبّر و كارآزموده .\r\nنظرياتى عميق و متين دارد و صبرى پسنديده و نيكو . بنابراين ، سخنش را به گوش گيريد\r\n\r\n\r\n","description":"","footnote":"\r\n( 1 ) . تاريخ طبرى : 6 / 55 ؛ نهج البلاغة : 2 / 61 ؛ شرح ابن ابى الحديد : 2 / 30 .\r\n","page_name":" 51 ","page_number":61},
  {"content":"\r\n\r\nو فرمانش را اطاعت كنيد . هرگاه دستور بسيج صادر كرد ، به زير پرچم او گرد آييد و چون فرمان توقف داد بايستيد ، چه او هرقدمى كه پيش نهد يا واپس گذارد ، به فرمان من مىكند . من براى خيرخواهى و دلسوزى شما و از آن جهت كه نسبت به دشمنان سرسخت و پايدار است ، خود را از مصاحبت و مساعدتش محروم ساختم تا شما را از آن بهره‌مند گردانيده باشم . « 1 »\r\n2 - در نامهء ديگرى كه به دو تن از فرماندهان سپاهش مىنويسد ، از مالك اشتر تمجيد مىنمايد :\r\nمالك بن حارث اشتر را بر شما دو تن و بر همهء كسانى كه زير فرمان و در قلمرو شما هستند ، فرماندهى داده‌ام . بنابراين ، بايستى راهنماييهايش را به گوش گيريد و از او فرمان بريد و او را سپر و حافظ خويش گردانيد . زيرا او از آنگونه مردان است كه اين نگرانىها در موردشان نيست كه سستى و كاهلى نمايند ، يا بلغزند و به خطا روند ، يا در موقعى كه سرعت به خرج دادن به مصلحت و احتياط نزديك‌تر باشد ، كندى نمايند و يا در مواردى كه كندى و شمرده قدم برداشتن به صواب نزديك‌تر باشد ، شتاب ورزند .\r\nابن ابى الحديد در اينجا مىگويد : تمجيدى كه امير المؤمنين عليه السّلام به عمل آورده ، با همهء اختصار ، چنان گويا و رساست كه با هيچ سخن مشروحى نمىتوان بيان كرد . به جان خودم ، مالك اشتر شايستهء چنين تمجيد و ستايشى هم هست ، زيرا سخت دلير و سهمگين بوده است و بسيار سخاوتمند ، پيشوامنش ، بردبار ، و سخنور و شاعر . درشتى و نرمى را به هم درمىآميخت ، و از اين‌روى ، در موقع پرخاش ، پرخاشگر بود و در وقت نرمش ، نرمخو . از گفته‌هاى عمر است كه كار حكومت جز با مردى كه در عين قدرتمندى خشن نباشد و در عين نرمى ناتوانى ننمايد ، راست نگردد . « 2 »\r\n3 - در نامه‌اى كه مولا امير المؤمنين به محمد بن ابى بكر مىنويسد ، مالك اشتر را چنين مىستايد :\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 29 ؛ جمهرة الرسائل : 1 / 549 .\r\n( 2 ) . شرح ابن ابى الحديد : 3 / 417 .\r\n","page_name":" 52 ","page_number":62},
  {"content":"\r\n\r\nمردى را كه به استاندارى مصر منصوب كرده بودم ، خيرخواه و دلسوز ما بود و نسبت به دشمن ما درشت و ستيزه‌گر بود . دوره‌اش را به پايان آورد ، و در حالى كه از او خشنود بوديم ، درگذشت . خدا از او راضى و خشنود باشد و پاداشش را چند برابر گرداند و سرنوشتى نيكو برايش مقرر فرمايد . « 1 »\r\n4 - وقتى خبر درگذشت مالك اشتر به امير المؤمنين على عليه السّلام رسيد ، فرمود : ما از آن خدا هستيم و به سوى او بازمىگرديم . « 2 » پروردگار جهانيان را سپاس مىگويم . خدايا درگذشت او را كه از پيشامدهاى ناگوار روزگار است ، به اميد اين بر خود هموار مىسازم كه رضايت ترا بجويم . آنگاه فرمود : خدا ، مالك را بيامرزد كه به عهدش وفا مىكرد ، او درگذشت و به ديدار پروردگار نايل گشت . با اينكه ما خودمان را حاضر و آماده كرده‌ايم كه پس از مصيبت درگذشت پيامبر خدا صلّى اللّه عليه و آله كه از بزرگ‌ترين مصائب بود ، بر هرمصيبتى شكيبا و بردبار باشيم ، باز مصيبت درگذشت مالك سخت گران مىآيد . « 3 »\r\n5 - عده‌اى از سران قبيلهء نخع مىگويند : وقتى خبر مرگ مالك اشتر به امير المؤمنين على رسيد ، ما نزد او رفتيم و ديديم كه بىتاب است و پيوسته بر مرگ وى افسوس مىخورد . آنگاه گفت : خدايا مالك چه مرد خوبى بود ! اگر از كوهستان مىبود ، حتما صخره‌اى مىبود ، و هرگاه از سنگ مىبود ، قطعا سنگى سخت مىبود ، آه ، به خدا مرگت عالمى را مىلرزاند و عالمى ديگر را شاد مىگرداند . در مرگ چون تويى بايد گريست . آيا كسى ديگر چون مالك وجود دارد ؟\r\nعلقمة بن قيس نخعى مىگويد : على آنچنان بىتاب و غمناك بود كه پنداشتم او به جاى همهء ما داغدار و سوگوار است ، و آثار اندوه تا روزها بر چهره‌اش نمايان بود .\r\nشريف رضى و زبيدى ستايش مولا را در حق وى بدين عبارت آورده‌اند : اگر از كوهستان مىبود ، حتما صخره‌اى مىبود كه هيچ سنگتراش ذره‌اى از پيكرش را\r\n\r\n\r\n","description":"","footnote":"\r\n( 1 ) . تاريخ طبرى : 6 / 55 ؛ نهج البلاغة : 2 / 59 ؛ الكامل ، ابن اثير : 3 / 153 ؛ شرح ابن ابى الحديد : 2 / 30 .\r\n( 2 ) . بقرة 2 / 156 .\r\n( 3 ) . شرح ابن ابى الحديد : 2 / 29 .\r\n","page_name":" 53 ","page_number":63},
  {"content":"\r\n\r\nنمىآرست گسستن ، و هيچ پرنده‌اى بر فراز ستيغش نمىتوانست پريدن . « 1 »\r\n6 - ابن ابى الحديد مىنويسد : سواركارى شجاع و پيشوامنش بود از زمرهء بزرگان و شخصيت‌هاى عالى مقام شيعه كه به ولايت على بن ابى طالب سخت دلبسته و پاىبند بود و در يارىاش مىكوشيد ، و آن حضرت پس از درگذشتش فرمود : خدا مالك را بيامرزد كه براى من چنان بود كه من براى پيامبر خدا صلّى اللّه عليه و آله بودم . « 2 »\r\n7 - معاويه بردهء آزاد شدهء عمر را وادار كرد تا شربتى زهرآلود به مالك اشتر نوشانيد و او براثر آن درگذشت . چون خبر مرگش به معاويه رسيد ، در ميان مردم به نطق ايستاد ، و پس از شكر و ستايش خدا گفت : على بن ابى طالب دو دست راست داشت كه يكى در جنگ صفين قطع شد و آن عمار ياسر بود ، و ديگرى مالك اشتر بود كه امروز قطع شد . « 3 »\r\nاين ديكتاتور نافرمان كه خود و پدرش بردهء آزاد شدهء فتح مكه‌اند ، مردان پاك و عالى مقام را ناجوانمردانه و خائنانه مىكشد و پس از اينكه مردم را از فيض وجودشان محروم مىسازد ، اظهار خوشحالى و افتخار مىكند و به دارودسته‌اش كه تجاوزكاران داخلى هستند ، مژده مىدهد و از آنها مىخواهد كه به آن رادمردان ناسزا بگويند . اينان هستند كه بدترين عذابها در انتظارشان است و در آخرت از همه زيانكارترند ، و وقتى چشمشان به عذاب دوزخ افتاد ، خواهند فهميد كه گمراه و بدبخت‌ترين افراد چه كسانى هستند ؟\r\n8 - بالاتر از همهء اينها ، سخن پيامبر خدا صلّى اللّه عليه و آله دربارهء دفن ابوذر غفارى است كه حاكم نيشابورى و ابو نعيم و ابو عمر به اين صورت روايت كرده‌اند : يكى از شما در صحرايى از زمين مىميرد كه جماعتى از مؤمنان بر بالينش حضور مىيابند . يا به عبارتى كه بلاذرى آورده : جماعتى از مردان صالح عهده‌دار دفنش مىشوند ، و مسلم است كه مالك اشتر و\r\n\r\n\r\n","description":"","footnote":"\r\n( 1 ) . نهج البلاغة : 2 / 239 ؛ شرح ابن ابى الحديد : 2 / 30 ؛ لسان العرب : 4 / 336 ؛ الكامل ، ابن اثير : 3 / 153 ؛ تاج العروس : 2 / 454 .\r\n( 2 ) . شرح ابن ابى الحديد : 3 / 416 .\r\n( 3 ) . تاريخ طبرى : 6 / 255 ؛ الكامل ، ابن اثير 3 / 153 ؛ شرح ابن ابى الحديد : 2 / 29 .\r\n","page_name":" 54 ","page_number":64},
  {"content":"\r\n\r\nدوستان اهل كوفهء او ابوذر را دفن كرده‌اند . « 1 » ابن ابى الحديد پس از نقل اين روايت ، مىگويد : اين حديث فضايل بزرگى را براى مالك اشتر كه خدايش رحمت كناد ، ثابت مىنمايد و شهادت قاطعى است از پيامبر صلّى اللّه عليه و آله بر اين كه مالك اشتر مؤمن بوده است .\r\nاين شهادت كجا و حرف ابن حجر كجا كه مالك اشتر را متهم به نفهمى و بىعقلى و خروج از دين مىكند و بر او و ياران پاك و پرهيزكارش لعنت مىفرستد ، « 2 » و فراموش مىكند كه خدا هرحرفى را كه به زبان بياورد ، مىشنود و ثبت و ضبط مىفرمايد و به حسابش مىرسد .\r\nما نمىخواهيم در اينجا فضايل مالك اشتر و روحيهء بزرگوارانه و كردار ستوده‌اش را به شرح آوريم ، چه در اين صورت كتابى پرحجم فراهم خواهد آمد . خوشبختانه دو فاضل محترم آقاى سيد محمد رضا حكيم و پسر عمويش آقاى سيد محمد تقى حكيم دو كتاب دربارهء مالك اشتر نوشته و به چاپ رسانده‌اند و در آن فضايل اين صحابى عظيم‌الشأن را آورده‌اند . همچنين دانشمندانى در گذشته به اين مهم پرداخته‌اند و اكنون كتابى خطى در همين موضوع ، در كتابخانه آستان مقدس رضوى در خراسان موجود است .\r\n\r\nزيد بن صوحان\r\nزيد بن صوحان عبدى كه به زيد الخير ، يعنى زيد نيكوكار و خوب معروف است ، مصاحبت پيامبر اكرم صلّى اللّه عليه و آله را دريافته است . به همين جهت ، ابو عمر و ابن اثير و ابن حجر در فرهنگهاى زندگينامهء ياران پيامبر از وى ياد كرده‌اند . ابو عمر مىنويسد : وى فاضلى ديندار بود و رياست قبيله‌اش را برعهده داشت .\r\nابويعلى و ابن منده و خطيب و ابن عساكر از طريق على عليه السّلام روايت كرده‌اند كه پيامبر\r\n\r\n\r\n","description":"","footnote":"\r\n( 1 ) . انساب الاشراف ، بلاذرى : 5 / 55 ؛ حلية الاولياء ، ابو نعيم : 1 / 17 ؛ المستدرك ، حاكم 3 / 337 ؛ الاستيعاب : 1 / 83 ؛ شرح ابن ابى الحديد : 3 / 416 .\r\n( 2 ) . رك : الصواعق 68 .\r\n","page_name":" 55 ","page_number":65},
  {"content":"\r\n\r\nاكرم فرمود : هركس كه خوشحال مىشود كسى را ببيند كه بعضى اجزاى بدنش پيش از خودش به بهشت در مىآيد ، بايد به زيد بن صوحان بنگرد .\r\nدر حديث ديگر آمده كه خردمند دست بريدهء زيد است . زيد مردى از امت من است كه دستش پيش از تنش به بهشت درمىآيد . بعدها دستش در جنگ قادسيه - جنگ معروف مسلمانان با ارتش شاهنشاهى ساسانى - قطع شد .\r\nدر حديثى كه ابن منده و ابو عمر و ابن عساكر از پيامبر گرامى اسلام نقل كرده‌اند ، چنين آمده است : زيد ! چه خوبست زيد ! عضوى از بدنش پيش از خودش به بهشت درمىآيد ، و آنگاه ساير اعضا .\r\nابن عساكر از طريق حكم بن عيينه آورده است كه چون زيد بن صوحان خواست سوار اسبش شود ، عمر ركاب اسب را برايش گرفت تا به راحتى سوار شود ، آنگاه رو به حاضران كرد و گفت : با زيد و برادران و دوستانش بايد اينطور رفتار كنيد . « 1 »\r\nزمخشرى از قول پيامبر اكرم مىگويد : زيد نيك مرد كه دستش بريده خواهد شد ، از بهترين مردان نيكوكار است . « 2 »\r\nابن قتيبه مىنويسد : وى از بهترين مردمان است و در حديث آمده كه پيامبر اكرم فرمود : زيد نيك مردى است كه دستش بريده خواهد شد و جندب [ ابوذر غفارى 
  ] چه خوب مردى است ! گفتند : اى پيامبر خدا ! دو مرد را با هم ياد مىكنى ؟ فرمود : يكى از آن دو ، دستش سى سال پيش از خودش به بهشت درمىآيد ، و ديگرى كسى است كه با زدن ضربه‌اى حق را از باطل جدا و متمايز مىسازد . يكى از آن دو مرد زيد بن صوحان است كه در جنگ جلولاء شركت داشت و دستش در آن جنگ قطع شد و در جنگ جمل همراه على شركت كرد و گفت : اى امير المؤمنين ! مرا كشته خواهى يافت . فرمود : اى ابو سليمان ! از كجا اين را فهميدى ؟ گفت ديدم دستم را كه از آسمان فرود آمده مرا\r\n\r\n\r\n","description":"","footnote":"\r\n( 1 ) . تاريخ ابن عساكر : 6 / 11 - 13 ؛ تاريخ بغداد : 8 / 440 ؛ الاستيعاب : 1 / 197 ؛ اسد الغابة : 3 / 234 ؛ بهجة المحافل : 2 / 237 ؛ الاصابة : 1 / 582 .\r\n( 2 ) . الفائق ، زمخشرى : 1 / 35 .\r\n","page_name":" 56 ","page_number":66},
  {"content":"\r\n\r\nفرا مىكشد . ديرى نگذشت كه عمرو بن يثربى او را كشت . « 1 »\r\nخطيب بغدادى مىنويسد : زيد شبها به نماز برمىخاست و روزها را به روزه به سر مىآورد ، و هرشب جمعه را تا صبح به نماز و ستايش سپرى مىساخت . او در جنگ جمل كشته شد ، و وصيت كرد كه مرا با جامه‌ام دفن كنيد ، زيرا من به اقامهء دعوى برمىخيزم . يا به روايتى ديگر ، گفت : خون از تنم نشوييد و هيچ‌يك از جامه‌هايم را درنياوريد مگر نعلينم را ، و مرا بر روى خاك نهيد ، زيرا من مردى حجت‌آور بر خصم خويشم . ابو نعيم اين افزوده را هم روايت كرده كه در رستاخيز عليه دشمن دين به اقامهء دعوى برخواهم خاست و حجت خواهم آورد . « 2 »\r\nيافعى مىنويسد : زيد از تابعان بزرگ است كه پيوسته روزه‌دار و شب زنده‌دار بود . « 3 »\r\nهمچنين گفته‌اند كه او از دوستان نزديك على و از صالحان و پرهيزكاران بوده است . « 4 »\r\nعقيل بن ابى طالب او را براى معاويه چنين وصف كرده است : زيد و برادرش عبد اللّه دو نهر روانند كه خستگان خويشتن را در آن مىافكنند و تشنگان به آن پناه مىبرند ؛ دو مرد جدى كه شوخى نمىشناسند . « 5 »\r\nابن عباس از برادرش صعصعه دربارهء او و برادر ديگرش عبد اللّه پرسيد . صعصعه دو برادر خويش را چنين وصف كرد : اى ابن عباس ! به خدا قسم ، زيد در مردانگى بلند مرتبه و در برادرى شريف است ، پرشكوه و دمساز و خوش قلب است ، مردى است كه آثار جاودانه بر جا مىگذارد و پيمان خويش محكم نگه مىدارد ، وسوسه‌هاى روزگار كمتر در او اثر مىگذارد ، در تمام روز و ساعاتى از شب خدا را به ياد مىآورد و ذكر مىگويد ، گرسنگى و سيرى برايش يكسانند ، بر سر مال و جاه دنيا با هيچ كس به رقابت و همچشمى برنمىخيزد ، در ميان دوستانش نيز كمتر كسى پيدا مىشود كه بر سر مال و منال دنيا به رقابت برخيزد ، بيشتر در سكوت و خاموشى به سر مىبرد ، و سخن را خوب\r\n\r\n\r\n","description":"","footnote":"\r\n( 1 ) . معارف ابن قتيبه 176 .\r\n( 2 ) . تاريخ بغداد : 8 / 439 .\r\n( 3 ) . مرآة الجنان : 1 / 99 .\r\n( 4 ) . شذرات الذهب : 1 / 44 .\r\n( 5 ) . مروج الذهب ، مسعودى : 2 / 75 .\r\n","page_name":" 57 ","page_number":67},
  {"content":"\r\n\r\nحفظ مىكند و به ياد نگه مىدارد . اگر سخن بگويد ، بجا مىگويد آنچنان كه تبهكاران را بلرزاند و آزادمردان نيكوكار را خوش آيد . ابن عباس گفت : او مردى بهشتى است ، خدا او را بيامرزد و قرين رحمتش بدارد .\r\n\r\nصعصعة بن صوحان\r\nصعصعه برادر زيد بن صوحان نيز نامش در فرهنگهاى زندگينامهء اصحاب پيامبر آمده است . ابو عمر مىنويسد : در دورهء پيامبر خدا مسلمان بود ، اما نه او پيامبر را ديد و نه پيامبر او را . رئيس قبيله و مردى سخنران و خوش بيان و ديندار بود . شعبى مىگويد : من فن سخنورى را نزد او مىآموختم . عقيل بن ابى طالب در وصف او به معاويه مىگويد :\r\nصعصعه مردى عظيم‌الشأن و خوش بيان است ، در جنگ سواره‌نظام فرمانده است ، همهء اقرانش را در نبرد تن به تن به خاك مىاندازد ، كارهاى نابسامان را به سامان مىآورد ، و بساط منظم تبهكاران را برهم مىزند . وى مردى بىنظير است .\r\nابن اثير مىنويسد : يكى از سران قبيلهء خويش ، موسوم به عبد القيس بود . مردى بود سخنور و خوش بيان و گويا و ديندار و پرفضيلت كه در شمار ياران على ، رضى اللّه عنه ، قرار داشت .\r\nبا عثمان گفتگويى داشته كه قسمتى از آن را خواهيم آورد ، و با معاويه كشمكشها و بحثها داشته كه در تاريخ آمده است . « 1 »\r\nابن سعد ، نسائى ، ابن حيان ، ابن عساكر ، ابن اثير ، و ابن حجر وى را از راويان ثقه و مورد اطمينان شمرده‌اند .\r\nابن شبّه روايت كرده كه در خلافت عمر بن خطاب ، اموالى به مبلغ يك ميليون درهم از طرف ابو موسى اشعرى به مدينه فرستاده شد و عمر آن را ميان مسلمانان تقسيم كرد و مقدارى زياد آمد . بر سر اينكه آن زياده را چه كنند و به چه مصرفى برسانند ، اختلاف بود . پس عمر به نطق ايستاد و بعد از سپاس و ستايش خدا گفت : اى مردم ! پس از اينكه\r\n\r\n\r\n","description":"","footnote":"\r\n( 1 ) . رك : مروج الذهب : 2 / 76 - 83 ؛ تاريخ ابن عساكر : 6 / 424 - 427 .\r\n","page_name":" 58 ","page_number":68},
  {"content":"\r\n\r\nحق مردم را دادم ، مقدارى براى شما زياد آمده است ، در مورد آن‌چه مىگوييد ؟ در اين هنگام ، صعصعة بن صوحان كه نوجوانى بود ، گفت : اى امير المؤمنين ! تو فقط در مواردى مىتوانى با مردم مشورت كنى و از آنان نظر بخواهى كه آيات قرآن تكليفش را معلوم نكرده باشد ، لكن در مواردى كه آيات قرآن نازل گشته و موارد مصرفش را مشخص كرده ، بايد در همان موارد معين شده صرف كنى . عمر گفت : راست گفتى . تو از من هستى و من از تو ، يعنى همهء مسلمانان اجزاى يك امت و در مسئوليت و اداره همسانند ، و آنگاه باقى مانده را ميان مسلمانان تقسيم كرد . « 1 »\r\n\r\nجندب بن زهير ازدى\r\nوى يار پيامبر است و شرح حالش در الاستيعاب و اسد الغابة و الاصابة آمده است . در دو جنگ جمل و صفين زير پرچم امير المؤمنين على عليه السّلام نبردهاى دليرانه داشته است .\r\n\r\nكعب بن عبده\r\nدر مطالبى كه از بلاذرى نقل كرديم ، خوانديم كه از او به عنوان پارسا و زاهد ياد كرده است .\r\n\r\nعدى بن حاتم طائى\r\nاو صحابى عالىمقامى است كه در سال هفتم هجرى به خدمت رسول خدا صلّى اللّه عليه و آله آمده است . هيچ‌كس در اينكه وى ثقه و مورد اطمينان بوده ، ترديدى ننموده است ، و همهء ائمهء حديث اهل سنّت در صحاح ششگانه از او روايت كرده‌اند . وقتى از عمر بن خطاب پرسيد : اى امير مؤمنان ! آيا مرا مىشناسى ؟ از او تجليل فراوان كرد و گفت : آرى ، به خدا ترا خوب مىشناسم . خدا ترا به افتخار بهترين دين‌شناسى و معرفت نايل آورد . به خدا\r\n\r\n\r\n","description":"","footnote":"\r\n( 1 ) . رك : طبقات ابن سعد ؛ مروج الذهب ؛ تاريخ ابن عساكر ؛ الاستيعاب ؛ اسد الغابة ؛ الاصابة ؛ تهذيب التهذيب ؛ خلاصة الجزرى .\r\n","page_name":" 59 ","page_number":69},
  {"content":"\r\n\r\nترا خوب مىشناسم و مىدانم كه وقتى همه كافر بودند ، تو ايمان آوردى ، و هنگامى كه حق و نبوت پيامبر را انكار مىنمودند ، تو آن را شناختى و باور داشتى ، و زمانى كه همه خيانت و پيمان‌شكنى مىكردند ، تو وفادار بودى ، و آنگه كه همه رو برمىتافتند و مىگريختند ، تو روى آوردى . باز شك نيست كه اولين ماليات اسلامى را كه خنده بر چهرهء پيامبر خدا و يارانش نشاند ، مالياتى بود كه تو از قبيله‌ات ، طى به خدمت پيامبر خدا آوردى . آنگاه عدى بن حاتم طائى از اينكه چنين سؤالى كرده بناى پوزش را گذاشت . « 1 »\r\nعجيب‌ترين تحريفى كه در تاريخ بغداد ديده‌ام ، در روايتى است از قول مغيره كه عدى بن حاتم طائى ، و جرير بن عبد اللّه بجلى ، و حنظلهء كاتب ، از كوفه بيرون آمدند و در قرقيساء اقامت گزيدند و گفتند ما در شهرى كه به عثمان بد بگويند ، نمىمانيم « 2 » ، در حالى كه درست اين است كه در شهرى كه به على بد بگويند نمىمانيم ، آنگاه تحريفگران كلمهء على را برداشته عثمان را به جايش گذاشته‌اند . « 3 »\r\nشرح حال عدى بن حاتم طائى در كتاب الاستيعاب ، تاريخ بغداد ، اسد الغابة ، الاصابة ، و تهذيب التهذيب نيز آمده است .\r\n\r\nمالك بن حبيب\r\nوى به مصاحبت پيامبر اكرم نايل آمده و در رديف اصحاب ذكر شده است .\r\n\r\nيزيد بن قيس ارحبى\r\nوى نيز از مصاحبان پيامبر بوده و از رؤساى بزرگ و معتبر قبيلهء خويش به شمار مىآمده و نزد مردم عزّت و احترامى وافر داشته است . هنگامى كه مردم كوفه بر عثمان\r\n\r\n\r\n","description":"","footnote":"\r\n( 1 ) . مسند احمد حنبل : 1 / 45 ؛ طبقات ابن سعد ؛ صحيح مسلم ؛ الاستيعاب ؛ تاريخ بغداد ؛ اسد الغابة ، ابن اثير كه مىگويد : از عثمان روگردان بود ، تهذيب التهذيب ، ابن حجر : 7 / 166 .\r\n( 2 ) . تاريخ بغداد : 1 / 191 .\r\n( 3 ) . تهذيب التهذيب : 7 / 167 .\r\n","page_name":" 60 ","page_number":70},
  {"content":"\r\n\r\nشوريدند ، استادان قرآن كوفه انجمن نمودند و در آن به رياست وى رأى دادند تا استاندار و فرمانده آن خطه گشت . در جنگهاى على شركت داشت ، و آن حضرت او را به رياست شهربانى كوفه منصوب فرمود و سپس استاندارى اصفهان و رى و همدان را به او سپرد . ثمامه در بيت زير ، از وى ياد كرده است :\r\n- اى معاويه ! اگر به سوى ما نمىشتابى ، بايد با على يا يزيد يمنى بيعت كنى\r\nدر جنگ صفين اقدامات و نطق‌هاى درخشانى داشت كه از روحيهء عالى و ملكات فاضله‌اش حكايت مىكرد و خاطره‌اش را با نيكنامى مقرون مىساخت . ابن مزاحم قسمتى از آن را در كتاب صفين و طبرى در تاريخ خود و ابن اثير در الكامل آورده‌اند ، از جمله اين سخنان را : مسلمان سليم كسى است كه دين و عقيده‌اش سالم بماند . اين جماعت - دارودستهء معاويه - با ما بر سر اين به جنگ برنخاسته‌اند كه ديده‌اند ما دين را ضايع كرده‌ايم و آنها مىخواهند آن را برقرار و برپا گردانند ، و نه بر سر اينكه ديده‌اند عدالت را ما از بين برده‌ايم و آمده‌اند تا آن را احيا گردانند . تنها بر سر اين به جنگ با ما برخاسته‌اند كه دنياى خويش را برپا دارند و در اين دنيا جمعى ديكتاتور و پادشاه باشند .\r\nبنابراين ، اگر بر شما چيره شوند - و خدا نكند كه چيره و شادمان شوند - در آن صورت افرادى مثل سعيد بن عاص و وليد و عبيد اللّه بن عامر ابله را بر شما تحميل خواهند كرد كه يكى از آنها در جلسه‌اى سخن به ياوه مىراند ، و مال خدا ، يعنى اموال و مالياتهاى عمومى را مىستاند و آنگاه مىگويد : اين مال من است و هرگونه آن را صرف كنم ، گناهى بر من نخواهد بود ، پندارى ميراث پدرش را به دست آورده است ، در حالى كه آن مال خداست و خدا به قدرت شمشير و نيزه به غنيمت ما درآورده است . اى خداپرستان ! با اين جماعت ستمكارى كه با قوانينى جز آنچه خدا الهام كرده حكومت مىكنند ، بجنگيد ، و در جهاد بر ضد آنها دستخوش هيچگونه سرزنش و تبليغ تزلزل‌آور نشويد . بدانيد كه اگر آنها بر شما چيره و مسلط شوند ، دين و دنياتان را خراب خواهند كرد . آنها همان كسانى هستند كه شما شناخته و آزموده‌ايد و به خدا قسم ، نيّت و تصميمى تبهكارانه\r\n\r\n","description":"","footnote":"","page_name":" 61 ","page_number":71},
  {"content":"\r\n\r\nدارند ، از خداى بزرگ براى خود و براى شما آمرزش مىخواهم . « 1 »\r\n\r\nعمرو بن حمق خزاعى\r\nوى يار پيامبر گرامى اسلام بود و احاديثى از آن حضرت در حفظ داشت ، و به اين افتخار نايل گشته كه چون به حضرتش شير تقديم كرد ، در حقش چنين دعا فرمود : خدايا او را از جوانى برخوردار گردان . بر اثر اين دعا تا هشتاد سالگى يك تار موى سپيد نداشت . « 2 » اين حديث را بخارى در تعاليق و ابن ماجه و نسائى و ديگر محدثان مشهور اهل سنت آورده‌اند .\r\nوى از ياران حجر بن عدى ، سلام اللّه عليه ، بود . شرح حالش را ابو عمر در الاستيعاب و ابن اثير در اسد الغابة و ابن حجر در الاصابة نوشته‌اند ، و هيچ‌يك حتى كلمه‌اى بر وى ايراد ننموده است ، در حالى كه گفته‌اند : او از جملهء كسانى بود كه به طرف عثمان بن عفان ، رضى اللّه عنه ، براى اعتراض به رويه و انحرافاتش از سنت حركت كرده‌اند و چنان كه مىگويند يكى از چهار نفرى بوده كه به خانهء عثمان درآمده‌اند ، و بعدا از شيعيان على جدا شده است . همچنين گفته‌اند : او از كسانى است كه عليه عثمان قيام كردند . همو كه پيوسته به مخالفت و مبارزه با عثمان تحريك مىكرد .\r\nدر نبرد صفّين عمليات درخشانى نموده و نطقهاى تاريخى و جاودانى ايراد كرده كه گوياى ايمان خالص و روح پاك و منزه اوست . « 3 »\r\nابن اثير مىنويسد : آرامگاهش در بيرون شهر موصل معروف و زيارتگاه عمومى است ، و بر آن ضريح چرمى عظيم ساخته‌اند . نخستين كسى كه در شعبان سال 336 هجرى به ساختمان و آبادانى مزارش پرداخت ، ابو عبد اللّه سعيد بن حمدان - پسر عموى سيف الدوله و ناصر الدوله فرزندان حمدان - بود كه بر اثر آن ، ميان اهل سنت و شيعه\r\n\r\n\r\n","description":"","footnote":"\r\n( 1 ) . كتاب صفين 279 ؛ تاريخ طبرى : 6 / 10 ؛ شرح ابن ابى الحديد : 1 / 485 ؛ الاصابة : 3 / 675 .\r\n( 2 ) . اسد الغابة : 4 / 100 ؛ الاصابة : 2 / 533 .\r\n( 3 ) . كتاب صفين ، ابن مزاحم 115 ، 433 ، 454 ، 551 .\r\n","page_name":" 62 ","page_number":72},
  {"content":"\r\n\r\nكشمكش و آشوبى در گرفت . « 1 »\r\n\r\nعروة بن جعد\r\nاو را به نام ابو جعد بارقى ازدى نيز خوانده‌اند . وى يار باوفاى پيامبر و از اصحاب مورد رضايت حضرتش بوده است . شرح حالش در فرهنگهاى زندگينامهء اصحاب آمده است ، مانند الاستيعاب ، اسد الغابة ، و الاصابة .\r\nاين حديث را از پيامبر روايت كرده است : بر پيشانى مبارك اسبان تا قيامت پاداش نيكو و غنيمت آويخته است . شيب بن غرفده مىگويد : در خانهء عروة بن جعد هفتاد اسب ديدم كه از روى شوقى كه به ( دستور و تشويق خدا در قرآن داير بر ) نگهدارى اسب داشت ، تدارك كرده بود . « 2 »\r\nهريك از مؤلفان صحاح ششگانه ، اين حديث را در صحيح خويش آورده است .\r\n\r\nاصعر بن قيس\r\nاصعر بن قيس بن حارث حارثى از كسانى است كه دوره و مصاحبت پيامبر اكرم را درك كرده‌اند . ابن حجر از او ياد كرده است . « 3 »\r\n\r\nكميل بن زياد نخعى\r\nاز اشراف قبيلهء نخع بود و در سال 42 هجرى به دست حجاج بن يوسف كشته شد .\r\nابن سعد ، ابن معين ، عجلى ، و ابن عمار او را ثقه و از راويان مورد اطمينان شمرده‌اند ، و ابن حيّان نامش را در رديف راويان ثقه ذكر كرده است . « 4 »\r\n\r\n\r\n","description":"","footnote":"\r\n( 1 ) . اسد الغابة : 4 / 101 .\r\n( 2 ) . صحيح البخارى : 4 / 226 .\r\n( 3 ) . الاصابة : 1 / 109 .\r\n( 4 ) . تهذيب التهذيب : 8 / 447 .\r\n","page_name":" 63 ","page_number":73},
  {"content":"\r\n\r\n\r\nحارث بن عبد اللّه همدانى\r\nوى از راويانى است كه مؤلفان چهار صحيح از صحاح ششگانهء اهل سنّت رواياتش را به عنوان روايات صحيح و راست آورده‌اند . ابن معين مىگويد : او ثقه و مورد اطمينان است . ابن ابى داود مىگويد : برجسته‌ترين فقيه بود ، و نيكوكردارترين انسان ، و مقيدترين فرد به اداى واجبات و مستحبات . علم واجبات و وظايف دينى را از على آموخته بود .\r\nابن ابى خيثمه مىگويد ، از يحيى پرسيدند كه آيا با گفته و روايت حارث مىتوان استدلال فقهى كرد ؟ جواب داد : اساتيد علم حديث و محدّثان همچنان حديث او را قبول دارند . احمد بن صالح مصرى مىگويد : ثقه و مورد اطمينان است و چقدر خوش حافظه است و چه خوب از على روايت مىكند ، و سپس از او تمجيد مىنمايد . ابن سعد نيز حارث بن عبد اللّه همدانى را ثقه و مورد اطمينان مىشمارد .\r\nالبته كسانى هم او را در روايت دروغساز شمرده‌اند كه سردستهء آنان شعبى است . ابن عبد البر مىنويسد : به نظر من شعبى كه حارث را دروغساز مىخواند ، مورد مؤاخذه قرار خواهد گرفت ، زيرا هيچ دليلى نياورده بر اينكه حارث روايتى دروغين نقل كرده باشد ، بلكه از اين جهت كه در دوستى على افراط كرده ، بر او خرده گرفته است . احمد بن صالح مصرى مىگويد : حارث در روايت و حديث دروغ نمىگفت ، بلكه نظريات نادرستى داشت . ذهبى مىگويد : نسائى با وجود اينكه بر بيشتر راويان خرده و عيب گرفته ، به روايات حارث استدلال كرده و آنها را حجت دانسته است ، لكن عامهء محدّثان با اينكه خود احاديث حارث را در كتابهاشان روايت كرده‌اند ، او را از راويان سست روايت شمرده‌اند . « 1 »\r\nخلاصهء كلام اين است كه بر حارث بن عبد اللّه همدانى هيچ عيب و خرده‌اى نتوانسته‌اند بگيرند جز اينكه دوستدار و شيفتهء على بن ابى طالب بوده است ، آن پيشوايى كه خدا و پيامبرش او را ستوده‌اند .\r\n\r\n\r\n","description":"","footnote":"\r\n( 1 ) . تهذيب التهذيب : 2 / 145 ، 147 .\r\n","page_name":" 64 ","page_number":74},
  {"content":"\r\n\r\n\r\n45 - عثمان كعب بن عبده را مىزند و تبعيد مىكند\r\nعده‌اى از اساتيد قرآن « 1 » نامه‌اى به عثمان نوشتند به اين مضمون : سعيد بن عاص ، استاندار كوفه در سعايت دربارهء جماعتى از مردان پارسا و با فضيلت و پاكدامن زياده‌روى نموده و ترا واداشته است تا نسبت به ايشان دست به اعمالى بزنى كه در دين روا نيست و ضمنا حيثيت و شهرت را لكّه‌دار مىسازد . ما در مورد امّت محمّد خدا را به يادت مىآوريم ، زيرا چون تو قوم و خويشانت را بر مردم مسلّط كرده‌اى ، از اين بيمناكيم كه به دست تو وضع امت اسلامى به فساد گرايد . بدان كه پشتيبانان تو ستمگرانند ، و مخالفانت ستمديدگان ، و هنگامى كه ستمگران از تو حمايت نمايند و ستمديدگان با تو مخالفت كنند ، دو دستگى و اختلاف عقيده و سخن به وجود مىآيد . ما خدا را عليه تو به شهادت مىگيريم و همان يك شاهد كفايت مىكند . تو تا وقتى مطيع خدا و بر راه راست اسلام باشى ، فرمانده ما خواهى بود ، و جز خدا پشت و پناه و نجات‌بخشى نخواهى يافت .\r\nهيچ‌يك نامشان را در ذيل نامه ننوشتند و نامه را به ابو ربيعه نامى از قبيلهء عنزه دادند تا به عثمان برساند . كعب بن عبده نيز نامه‌اى نوشت با نام و نشان و به دست همان ابو ربيعه داد . ابو ربيعه وقتى نزد عثمان رسيد ، عثمان از او نام نويسندگان نامه را خواست ، و او از گفتن آن خوددارى كرد . خواست او را بزند و زندانى كند ، على وى را از اين كار بازداشت و گفت : او پيغام‌آور است و هرچه را به دستش بدهند ، مىبرد . عثمان به سعيد بن عاص نوشت كه كعب بن عبده را بيست تازيانه بزند و او را به رى بفرستد ، و سعيد دستورش را اجرا كرد . بعدها عثمان از كردهء خويش پشيمان شد و نوشت تا او را به مدينه فرستادند . چون به حضور وى رسيد ، به او گفت : كار ناپسندى از من سر زد ، و جامهء خويش به در كرد و تازيانه‌اى را پيش او انداخت و گفت : مرا قصاص كن . كعب بن\r\n\r\n\r\n","description":"","footnote":"\r\n( 1 ) . از جمله ، معقل بن قيس رياحى ، عبد اللّه بن طفيل عامرى ، مالك بن حبيب تميمى ، يزيد بن قيس ارحبى ، حجر بن عدى كندى ، عمرو بن حمق خزاعى ، سليمان بن صرد خزاعى ملقب به ابو مطرف ، مسيب بن نجبهء فزارى ، زيد بن حصن طائى ، كعب بن عبدهء نهدى ، زياد بن نضر حارثى ، و مسلمة بن عبد القارى .\r\n","page_name":" 65 ","page_number":75},
  {"content":"\r\n\r\nعبده گفت : اى امير المؤمنين ! از تو درگذشتم .\r\nهمچنين گفته‌اند : عثمان وقتى نامهء كعب بن عبده را خواند ، به سعيد نوشت كه او را به مدينه سوق دهد . سعيد هم او را با يك عرب بيابانى از قبيلهء بنىاسد ، روانه ساخت .\r\nچون آن عرب بيابانى نماز و زهد و پارسايى كعب را ديد ، از اينكه مأمور تبعيد وى شده بود ، سخت پشيمان گشت .\r\nوقتى او را كه جوانى كم سن و سال و لاغر بود ، نزد عثمان بردند ، به او گفت : تويى كه مىخواهى حق را به من بياموزى ، در حالى كه وقتى تو در كمر مردى مشرك بودى ، من قرآن مىخواندم ؟ كعب در جوابش گفت : فرماندهى بر مسلمانان فقط به اين طريق بر عهده‌ات گذاشته شد كه در برابر شورا با خدا عهد بستى و تعهّد نمودى كه به سنّت پيامبرش عمل كنى و هيچ از اجراى آن كوتاهى ننمايى . اگر مردم با ما دربارهء تو مشورت كنند و از ما نظر بخواهند ، ما آنچه را از تو مىبينيم ، براى آنها بازمىگوييم . اى عثمان ! كتاب خدا براى همهء كسانى است كه به آن دسترسى پيدا مىكنند و آن را مىخوانند ، و ما با تو در خواندن قرآن شريك و همسانيم ، امّا اگر كسى كه قرآن مىخواند ، به مضمون آن عمل نكند ، قرآن خود حجّتى عليه وى خواهد بود .\r\nعثمان گفت : به خدا فكر نمىكنم بدانى پروردگارت كجاست ؟\r\nكعب جواب داد : او در كمين ستمگران و گناهكاران است . « 1 »\r\nمروان در اين وقت خطاب به عثمان گفت : بردبارى تو سبب شده كه امثال اين به فكر مخالفت با تو و گستاخى در برابر تو بيفتند .\r\nپس عثمان دستور داد تا جامه از تن كعب بن عبده بركندند و بيست تازيانه بر او زدند ، و به دماوند « 2 » تبعيدش كردند . دهقانى كه او به خانه‌اش وارد شد ، از مأمورى كه او را آورده بود ، پرسيد : چرا با اين مرد چنين رفتارى شده است ؟ گفت : چون آدم بد و شريرى\r\n\r\n\r\n","description":"","footnote":"\r\n( 1 ) . اشاره است به آيهء شريفهء  إِنَّ رَبَّكَ لَبِالْمِرْصادِ :  قطعا پروردگارت در كمين است . فجر 89 / 14 . ( م )\r\n( 2 ) . در متن چنين بود : « دباوند ، و گفته‌اند : كوه دود » و معلوم است كه دماوند است با قلهء معروفش كه آتشفشانى خاموش است و گاه از آن دود برمىخيزد .\r\n","page_name":" 66 ","page_number":76},
  {"content":"\r\n\r\nاست . دهقان گفت : ملّتى كه اين در شمار بدان و اشرارش باشد ، قطعا ملّتى نيكو است .\r\nبعدها طلحه و زبير ، زبان به ملامت عثمان گشودند كه چنين رفتارى با كعب بن عبده و ديگران كرده است . در نتيجه ، دستور داد تا كعب بن عبده ، رضى اللّه عنه ، را بازگرداندند .\r\nچون كعب نزد عثمان رسيد ، وى جامهء خويش بركند و گفت : اى كعب ! مرا قصاص كن ، ولى كعب از وى درگذشت . خدا از همه‌شان راضى باشد . « 1 »\r\nحلبى در شرح انتقاداتى كه نسبت به عثمان مىشده ، اين را آورده است كه او كعب بن عبده را بيست تازيانه زده و به يكى از مناطق كوهستانى دماوند تبعيد كرده است . « 2 »\r\nوضع اين خليفه خيلى جالب و شگفت‌انگيز است ، زيرا همهء كسانى كه در پايتخت و شهرستانها با او مخالفت و مبارزهء اعتقادى و سياسى داشته‌اند ، بهترين شخصيت‌ها و صالح‌ترين مردان اسلامى بوده‌اند . از طرف ديگر ، همهء كسانى كه دوروبرش جمع مىشدند و او را عليه مردان نيكوكار و خيرخواه تحريك مىنمودند ، عناصرى بوده‌اند ناپاىبند به اصول دين ، بدنام ، آزمند ، دنياپرست ، جاه‌طلب و بدخواهانى از حزب اموى و هم‌مسلكان آنان . هروقت تازيانه‌اش را بلند كرده ، بر گردهء مردم صالح و شخصيت‌هاى اصلاح‌طلب و ديندار فرود آورده است ، و چون به احترام و بخششى دست برده ، نصيب فرومايگان رذل بوده است . پندارى اين‌كه خود را جانشين كسى مىدانسته كه خدايش « رحمت همهء جهانيان » لقب داده ، موجب زحمت همهء مؤمنان بوده است .\r\nمعلوم نيست چرا عثمان از نامه‌اى كه استادان قرآن و پارسايان زمان داير بر ارشاد و دعوتش به پيروى از سنت پيامبر اكرم نوشته‌اند ، ناراحت گشته و برآشفته است به‌طورى كه درصدد برآمده حامل آن نامه را بزند و ببندد ؟ و اگر امير المؤمنين على عليه السّلام جلوگيرى نكرده بود ، او را مىزد و مىبست . آن مرد مگر جز حامل نامه بوده و نامه‌اى را كه به او داده‌اند ، رسانده است ؟ شايد حتى از مضمون نامه خبر هم نداشته است . وانگهى در نامه\r\n\r\n\r\n","description":"","footnote":"\r\n( 1 ) . انساب الاشراف ، بلاذرى : 5 / 41 - 43 ؛ تاريخ طبرى : 5 / 137 ؛ الرياض النضرة : 2 / 140 - 149 ؛ شرح ابن ابى الحديد : 1 / 168 ؛ الصواعق 68 ، عبارت از بلاذرى است .\r\n( 2 ) . السيرة الحلبية : 2 / 87 .\r\n","page_name":" 67 ","page_number":77},
  {"content":"\r\n\r\nمگر چيزى جز ياد خدا و پرهيز از اختلاف و ايجاد دو دستگى و بر هم خوردن آرامش عمومى بوده است ؟ و جز اينكه گفته‌اند : اطاعت ما از تو مشروط به اين است كه مطيع خدا باشى و مجرى احكام و قوانينش ، و اين همان شرطى است كه در شورا و هنگام انتخاب حاكم مطرح مىسازند . آيا اين جرم است كه به او يادآورى كرده‌اند كه سعيد آن جوانك اموى با گزارشهاى مغرضانه او را به پرتگاه مىكشاند و به منجلاب جنايت و گناه مىغلتاند ، چنان كه سرانجام كشاند و غلتاند ؟ يا اينكه ساحت تبعيد شدگان را از اتهاماتى كه سعيد اموى به آنان زده ، پاك دانسته و بر بىگناهىشان شهادت داده و گفته‌اند كه پارسا و پاكدامن و بافضيلتند و تبعيدشان از لحاظ دينى ناروا و گناه است و مايهء بدنامى عثمان مىشود ؟\r\nنامهء كعب بن عبده چرا عثمان را به خشم آورد ؟ مگر او چيزى جز همانها كه استادان قرآن نوشته بودند ، نوشته بود كه حكم كرد او را به مدينه سوق دهند و كتك بزنند ؟\r\nعثمان بايد دربارهء صلاح انديشىهاى آنان به مذاكره و بحث با ايشان مىپرداخت ، يا آنان را قانع مىساخت و يا با استدلال و راهنمايىهاى ايشان و دلايلى كه از قرآن و سنّت داشتند ، قانع مىشد و اختلاف بزرگى كه ميان او با اصحاب و علماى دين‌شناس به‌وجود آمده بود ، به طرز مسالمت‌آميز و بدون عواقب وخيمى كه از روش خصمانه و خشونت‌آميزش به بار آمد ، حل و فصل مىگشت ، لكن او بر خلاف اين ، به توصيه و تحريك جاه‌طلبان و پول‌پرستانى كه او را نردبان مطامع و شهوات ساخته بودند ، به خشونت گراييد و به كعب بن عبده پرخاش كرد كه آيا تو مىخواهى حق را به من بياموزى ؟ آنجا چه جاى اين سخن بيهوده و هجو بود ، و اين را به آن اختلاف و ارشاد چه ! براى انسانى كه به خداى يگانه و پيامبرش ايمان آورده باشد ، هيچ كسر شأنى نيست كه پدرش مشرك بوده باشد . اگر مشرك بودن پدر و مادر انسان مايهء انحطاط قدر و منزلت باشد ، اين عيب و نقص بر همهء اصحابى كه زادهء مشركانند و از مادرانى مشرك به دنيا آمده‌اند وارد خواهد بود ، و بسا صحابى كه در دورهء اوّل عمرش كافر و مشرك بوده است ، امّا مىدانيم كه براثر مسلمان شدن از آلايش شرك و سابقهء كفر خويش مىپيرايد .\r\n\r\n","description":"","footnote":"","page_name":" 68 ","page_number":78},
  {"content":"\r\n\r\nعلاوه بر اين ، عثمان به تقدم خويش در قرائت قرآن استناد كرده آن را مايهء برترى خود بر كعب بن عبده و امثالش مىشمارد ، در حالى كه چنان كه كعب بن عبده متذكر شد ، قرائت قرآن براى كسى كه به آن عمل نكند ، هيچ فضيلت و افتخارى نمىبخشد .\r\nعثمان كه مىگويد : به خدا قسم ، فكر نمىكنم بدانى پروردگارت كجاست ، معلوم نيست چه منظورى دارد و مىخواهد چه بگويد . آيا از محل و جاى خدا مىپرسد ، كه خدا منزّه از آن است كه جايگاهى داشته باشد ، و كدام مسلمان است كه نداند خدا در هيچ‌جا و مكانى محدود نمىشود و نمىگنجد . و چه خوب جوابى داد كعب كه گفت : او در كمين ستمگران و گناهكاران است . اگر مقصودش اين بود كه بفهمد كعب از اين حقيقت آگاه است ، باز ساده لوحى و كم عقلى او را مىرساند ، زيرا از مردى متقى و دانشمند مثل كعب بن عبده چنين چيز ساده‌اى را نمىپرسند و احتمال نمىدهند كه نداند . آيا جز اين احتمالى هست كه مىخواسته با اين سؤال به او اهانت كند و او را نادان و بىخبر از بديهيات اعتقاد اسلامى معرفى نمايد ؟\r\nوانگهى در اين گفتگو چه بود كه مروان بن حكم را برانگيخت و برآشفت تا سكوت عثمان را نوعى بردبارى افراطى شمرد و كار كعب را گستاخى و پررويى به حساب آورد و خليفه را عليه وى تحريك كرد ؟ و چرا عثمان تسليم اغوا و تحريك مروان پسر حكم شد و حكم كرد تا جامه بر تن آن جوان ديندار غيرتمند اصلاح‌طلب دريدند و او را زدند و تبعيدش كردند ؟ آيا خيرخواه نصيحتگرى را كه صلاح و اصلاح امت اسلامى را مىخواهد ، چنين پاداش مىدهند ؟\r\nگروهى خواسته‌اند عثمان را از آنچه كرده ، تبرئه و پاك سازند . به همين جهت ، تلاشها نموده و چيزهايى ساخته و جعل كرده‌اند همه در يك سو و به يك منظور . مثلا در آخر همين روايت تاريخى كه خوانديم ، آمده است كه خليفه ، يعنى عثمان پس از اينكه طلحه و زبير او را ملامت نمودند ، از كار خود پشيمان شد و توبه كرد ، و از آن مرد ، يعنى كعب بن عبده معذرت خواست و او هم عذرش را پذيرفت و از او درگذشت . كسانى كه اين حرف را ساخته و پرداخته‌اند يا ترويجش مىكنند ، اعتراف ضمنى دارند به اينكه از\r\n\r\n","description":"","footnote":"","page_name":" 69 ","page_number":79},
  {"content":"\r\n\r\nعثمان كارهاى ناروايى سر زده كه بعدا پشيمان شده و توبه كرده است . آنان نمىدانند كه اين ، حكم محكوميت عثمان است ، زيرا حاكمى كه نتواند جلو خشم بى جا و بىدليل و نارواى خود را بگيرد و دست از صدور احكام و انجام عمليات نابخردانه باز دارد ، نمىتوان او را در امور دينى يا ادارهء جامعه و امور دنيوى كارگزارى امين دانست ، چون اگر كسانى نباشند كه او را پىدرپى ملامت كنند و از كارهاى خلافش جلوگيرى نمايند ، چندان به خلافكارى ادامه مىدهد كه خود را و جامعه را به منجلاب گمراهى و ستم فرو مىاندازد . باز نمىدانند كه آنچه به عثمان نسبت مىدهند و مىگويند پشيمان شده و توبه كرده و حاضر شده كه كعب بن عبده او را قصاص كند ، كاملا غير طبيعى است و از او ساخته نيست ، زيرا عثمان را خوب مىشناسيم و مىدانيم كه وى همان كسى است كه وقتى در محاصرهء انقلابيون و مخالفان قرار گرفت و خطر مرگ بشدّت تهديدش مىكرد ، تن به قصاص نسپرد و حاضر نشد آنچه را به ناروا و به ناحق نسبت به ديگران انجام داده ، در موردش انجام دهند و به اين طريق او را قصاص كنند و داد خويش از وى بستانند . او مىگفت : اينان - يعنى مخالفان كه خانه‌اش را محاصره كرده بودند و اجراى سنّت پيامبر و احكام اسلام را از او مىخواستند - به من پيشنهاد مىكنند كه همهء كسانى كه به خطا يا به درستى به ايشان صدمه رسانده‌ام ، مرا قصاص كنند و در اين تخفيف و ملاحظه‌اى روا ندارند . من در برابر اين پيشنهاد به آنها گفته‌ام و مىگويم كه در مورد قصاص از خود ، بايد تذكّر دهم كه پيش از من خلفايى بوده‌اند كه گاه مطابق حكم خدا عمل مىكرده‌اند و گاهى به خطا مىرفته‌اند ، امّا هرگز آن خلفا را به خاطر خطايى كه در صدور فرمان يا اجراى آن مرتكب شده بودند ، قصاص ننمودند . وى كه در سخت‌ترين شرايط و تاريك‌ترين روزهاى حكومتش چنين حرفى مىزند و حاضر نمىشود او را قصاص كنند و تا دم مرگ لجاجت مىنمايد ، چگونه در روزهاى قدرت و هنگامى كه بر اوضاع مسلط بود ، حاضر شده است تازيانه را پيش كعب بن عبده انداخته بگويد : بيا مرا به جرم بيست تازيانه‌اى كه به ناحق بر تو زدم ، قصاص كن ؟\r\nآن‌كه به آخر اين روايت تاريخى دستبرد زده و به ميل خويش و به غرضى رسوا\r\n\r\n","description":"","footnote":"","page_name":" 70 ","page_number":80},
  {"content":"\r\n\r\nتغييرش داده ، مگر نفهميده كه حرف مجعولش با روحيهء عثمان سازگار نيست و چنان كارى از او نمىآيد ؟\r\nروايت ديگرى هم هست كه طبرى آورده از طريق سرى دروغساز مطرود تاريخ‌نويسان ، از قول شعيب مجهول و ناشناخته ، از سيف جعل كننده كه متّهم به زندقه و الحاد است و همهء علماى رجال متّفقند بر ضعف او و رواياتش « 1 » از محمد و طلحه كه كعب به نيرنگ پرداخته بود ، و خبر آن به عثمان رسيد ، پس به وليد بن عقبه استاندار عراق نوشت كه از كعب در آن باره بپرسد تا اگر اعتراف كرد ، او را بزند و كيفر دهد . وليد او را خواست و از او در آن باره پرسيد . جواب داد : آن كارى سودمند و جالب است . پس دستور داد تا او را زدند و كيفر دادند ، و وضعش را به اطّلاع مردم رسانيد و نامهء عثمان را در اجتماع مردم خواند . مردم عليه كعب نظر داشتند و در حيرت بودند كه چگونه عثمان از اين گونه كارها و كار كعب خبردار مىشود . وليد ، كعب و عده‌اى ديگر را كتك زد و دربارهء آنان به عثمان گزارش داد . وقتى عده‌اى را به شام تبعيد كردند و سوق دادند ، كعب بن ذى الحبكه و مالك بن عبد اللّه را كه دين و مرامى مثل مرام كعب داشتند ، به دماوند تبعيد كردند ، زيرا دماوند سرزمين جادوگران بود . در همين مورد است كه كعب بن ذى الحبكه خطاب به وليد اين ابيات را سروده است :\r\n- به جان خودم سوگند ، اگر مرا تبعيد كردى تا ساقطم سازى و در زحمتم اندازى . هرگز به مراد خويش نخواهى رسيد اى پسر اروى ! از من مىخواهى از راه خويش بازگردم ، ولى بدان كه روزگارى است بر راه حق مىروم .\r\n- اگر مرا از شهر و ديارم آواره و غريب سازى و بيازارى و دشنامم دهى ، اينهمه در راه خدا اندك و ناچيز است .\r\n- و هرشب و هرروز در دماوند ترا نفرين مىكنم ، نفرينى پيوسته و هميشگى .\r\nهنگامى كه سعيد بن عاص استاندار عراق گشت كعب را بازگردانيد و با او خوشرفتارى نمود و از پى اصلاحش برآمد ، لكن او وى را تكفير كرد و هرگز روى به\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 8 / 84 ، 140 ، 141 ، 326 - 333 .\r\n","page_name":" 71 ","page_number":81},
  {"content":"\r\n\r\nصلاح نياورد و فاسدتر گشت . « 1 »\r\nطبرى با آوردن روايات سرى كه در جلد هشتم ثابت كرديم همه‌اش ساختگى و جعلى است ، صفحات تاريخش را آلوده و سياه كرده است . او براى رد انتقاداتى كه به عثمان شده است ، روايتى جعل كرد كه تمام نشانه‌ها و آثار دروغ از آن پيداست . اين همان كسى است كه با بىمبالاتى و بىاعتنايى به گناه دروغ و بهتان ، به ابوذر و امثالش بهتان زده است . از نشانه‌هاى بارز دروغگويى وى در اين روايت ، يكى اين است كه بر خلاف آنچه اين دروغساز در اين روايت مىگويد ، تبعيد استادان قرآن و زاهدان كوفه به شام و كتك خوردن كعب بن عبده در دورهء استاندارى وليد بن عقبه نبوده ، بلكه در دورهء سعيد بن عاص بوده است .\r\nاين هم كه مىگويد : نامه‌اى از عثمان به وليد رسيده ، دروغ است ، زيرا اگر چنين چيزى بود و كسانى كه مدعى وجود آن شده‌اند ، طرف اعتماد مورخان مىبودند ، در كتب تاريخ و شرح حال رجال مىآمد . روايت مذكور از قبيل رواياتى است كه شاعر درباره‌اش مىگويد :\r\n- احاديث صحيح آنها رواياتى است از سجاح ، از مسيلمهء كذّاب ، از ابن حيّان كه دوسى تقريرش كرده است .\r\n- و سلسلهء اسناد باطلش همگى به عزازيل مىرسد . « 2 »\r\nهمچنين مىگويد : نامهء عثمان را در اجتماع مردم خواند . پيداست كه مىخواهد براى رفتارى كه با كعب شده است ، عذر و دليلى بتراشد و بگويد كه با رضايت و موافقت مردم انجام شده است . اگر واقعا چنين نامه‌اى بود و بر مردم خوانده شده بود ، از طرق مختلف و توسط اشخاص بسيار نقل مىشد ، در حالى كه هيچ‌كس آن را نشنيده و نقل نكرده است . وانگهى كعب بن عبده را همه مىشناسند و مىدانند كه از اساتيد قرآن و زاهدان كوفه است نه از كسانى كه به نيرنگ و امثال آن بپردازد .\r\n\r\n\r\n","description":"","footnote":"\r\n( 1 ) . تاريخ طبرى : 5 / 137 .\r\n( 2 ) . اين دو بيت از قصيده‌اى است كه شريف ابن فلاح كاظمى آن را سروده است .\r\n","page_name":" 72 ","page_number":82},
  {"content":"\r\n\r\nاگر اين تهمت را راست هم بپنداريم ، باز از غرابت ماجرا نمىكاهد ، از اين ماجراى شگفت كه كسى به خاطر پرداختن به نيرنگ كيفر بيند و در همان حال شرابخوارى مثل وليد از كيفر شرابخوارى مصون بماند تا آنگاه كه اصحاب پيامبر به عثمان اعتراض دسته جمعى كنند كه چرا قانون كيفرى اسلام را اجرا نكرده است ، و تازه كيفر وليد نه به دست عثمان ، بلكه به دست مولاى متقيان عليه السّلام انجام مىگيرد و حد بر او جارى مىشود .\r\nدروغ ديگرى كه در اين روايت وجود دارد ، اين است كه در ميان تبعيدشدگان كسى به نام مالك بن عبد اللّه وجود نداشته ، بلكه دو مالك بوده‌اند به نام‌هاى مالك بن حارث اشتر ، و مالك بن حبيب كه دو صحابى معروفند .\r\nهمچنين از شعرى كه كعب سروده ، برمىآيد كه خطاب به عثمان باشد ، نه وليد بن عقبه ، زيرا پسر اروى وليد نيست ، بلكه عثمان است و او پسر اروى دختر كريز بوده است .\r\nو نيز در اين ابيات ، كعب به صراحت و به بانگ بلند مىگويد كه در راه خدا تبعيد شده و كتك خورده و فحش شنيده است ، و هيچ‌كس حرفش را تكذيب ننموده و نگفته كه در راه خدا نبوده ، بلكه براى نيرنگ بازى بوده است .\r\nبدينگونه است كه هوسبازان و دنياطلبان براى نزديك شدن به مراكز قدرت ، دست به جعل تاريخ و پرداختن روايات دروغين مىبرند . بگذار به دروغگويى و نارواپردازى خويش دلخوش باشند تا آنگاه كه چشم باز كنند و در رستاخيز عذاب موعود را بنگرند .\r\n\r\n46 - تبعيد عامر بن عبد قيس زاهد و پارسا\r\nطبرى از قول علاء بن عبد اللّه بن زيد عنبرى مىگويد : عدّهء كثيرى از مسلمانان جلسه كردند و كارهاى عثمان و رويه‌اش را مورد بحث قرار دادند ، و بالاخره تصميم گرفتند كه نماينده‌اى نزد او بفرستند تا با او گفتگو كرده بدعتهايش را برايش شرح دهد . پس عامر بن عبد اللّه تميمى يا عنبرى را كه موسوم به عامر بن قيس است ، به نمايندگى فرستادند . چون نزد عثمان رفت ، به او گفت : عدهء كثيرى از مسلمانان اجتماع كردند و كارهايت را بررسى نمودند و ديدند كارهاى بس ناروايى انجام داده‌اى ؛ بنابراين ، از خداى عزّ و جل بترس و\r\n\r\n","description":"","footnote":"","page_name":" 73 ","page_number":83},
  {"content":"\r\n\r\nاز اين كارها دست بردار و به درگاهش توبه كن . عثمان گفت : اين را ببين ! مردم خيال مىكنند استاد قرآن است ، حالا آمده با من دربارهء چيزهاى پيش پا افتاده حرف مىزند . به خدا قسم ، نمىداند خدا كجاست ؟ عامر بن عبد قيس گفت : من نمىدانم خدا كجاست ؟\r\nگفت : بلى ، به خدا نمىدانى خدا كجاست . عامر گفت : آرى ، به خدا قسم ، مىدانم و مىدانم كه خدا در كمين تست . در نتيجهء اين احوال ، عثمان به دنبال معاوية بن ابى سفيان ، عبد اللّه بن سعد ، سعيد بن عاص ، عمر بن عاص و عبد اللّه بن عامر ( استانداران و فرماندهان مناطق مختلف ) فرستاد تا جمع شوند براى مشورت دربارهء كارش و آنچه از او خواسته‌اند و آنچه دربارهء آنان مىگويند . وقتى همه به حضورش گرد آمدند ، با آنان چنين گفت : هركس وزيران و مشاورانى دارد ، و شما وزيران و مشاوران و اشخاص طرف اعتماد من هستيد . اطّلاع داريد كه مردم چه كرده‌اند و از من خواسته‌اند استانداران و فرماندهان خودم را از مقاماتشان بر كنار سازم و دست از تمام كارها و رويه‌اى كه نمىپسندند ، بردارم و به كارها و رويه‌اى بپردازم كه مىپسندند . حالا فكر كنيد و نظر خودتان را بگوييد .\r\nعبد اللّه بن عامر گفت ، نظريه‌اى كه اى امير المؤمنين ! به مصلحت تو مىدانم ، اين است كه فرمان دهى به جهاد بروند تا بدان سرگرم شوند و فرصت و امكان نيابند كه به تو بپردازند ، و آنان را چندان در نبردها به كار گير تا ملايم و تسليم تو شوند ، در آن صورت تمام همّ و فكرشان متوجه خودشان و ستورشان و شپش پوستينشان خواهد بود .\r\nآنگاه عثمان رو به سعيد بن عاص گرداند و به دو گفت : نظر تو چيست ؟ گفت : اى امير المؤمنين ! حال كه نظر ما را مىخواهى ، من دردت را درمان و نگرانىات را رفع مىكنم . اگر به نظريه من عمل كنى ، موفق خواهى شد . پرسيد : نظرت چيست ؟ گفت : هر جمعيتى يك عدّه رئيس و رهبر دارند كه وقتى از بين رفتند ، متفرق مىشوند و ديگر روى وحدت و قدرت را نخواهند ديد . عثمان گفت : اين هم نظريه‌اى است ، ولى اشكالاتى دارد .\r\nبعد رو به معاويه كرد و نظرش را پرسيد . معاويه گفت : اى امير المؤمنين ! من اينطور\r\n\r\n","description":"","footnote":"","page_name":" 74 ","page_number":84},
  {"content":"\r\n\r\nبرايت مصلحت مىبينم كه استاندارانت را به محل مأموريتشان برگردانى ، به اين شرط كه حريف مخالفان منطقهء خويش باشند ، و من به نوبهء خود قول مىدهم كه از عهدهء مخالفان منطقهء خويش برآيم .\r\nسپس نظر عبد اللّه بن سعد را خواست ، و او گفت : اى امير المؤمنين ! به نظر من مردم طمعكارند . بنابراين ، از اين اموال عمومى به آنان بده و دلشان را بدست آور .\r\nبالاخره رو به عمرو بن عاص كرد كه تو چه نظرى دارى ؟ گفت : به نظر من ، تو كارهايى نسبت به مردم كرده‌اى كه نمىپسندند و از آن ناراحتند . بنابراين ، بايد رويه‌ات را تغيير دهى ، و اگر نمىخواهى رويه‌ات را تغيير دهى ، بايد از خلافت كناره‌گيرى كنى ، و اگر اين كار را هم نمىكنى بايد تصميم بگيرى و با جديّت پيش به روى .\r\nعثمان به او گفت : مگر از ما بريده‌اى ؟ آيا اين حرف را جدّى مىزنى ؟ عمرو عاص مدتى ساكت ماند تا آنان رفتند . در اين هنگام گفت : نه به خدا اى امير المؤمنين ! جدى نگفتم ، زيرا تو برايم عزيزتر از اينان هستى و عزيزتر از اينكه چنين پيشنهاداتى بكنم .\r\nحقيقت اين است كه مىدانستم تمام حرفهايى كه مىزنيم ، به گوش مردم خواهد رسيد .\r\nبه همين جهت ، خواستم اين حرفم بگوششان برسد و مرا از خودشان بدانند و به من اعتماد كنند ، آنگاه با استفاده از اطمينانى كه به من دارند ، خدمتى به تو بكنم و شرى را از تو برگردانم .\r\nعثمان استاندارانش را به سر كارشان بازفرستاد و به آنان دستور داد تا بر مخالفان قلمرو خويش سخت بگيرند و مردم را دسته‌دسته به جنگ بفرستند ، و تصميم گرفت مخالفانش را از حقوق و مستمرّىاى كه از خزانهء عمومى دريافت مىداشتند ، محروم سازد تا به او محتاج گشته مطيع و فرمانبردارش شوند . « 1 »\r\nبلاذرى مىنويسد : ابو مخنف و ديگران مىگويند : عامر بن قيس طرز حكومت و رويهء عثمان را ناپسند مىدانست و انتقاد مىكرد ، و حمران بن ابان ، بردهء آزاد شدهء عثمان\r\n\r\n\r\n","description":"","footnote":"\r\n( 1 ) . انساب الاشراف ، بلاذرى : 5 / 43 ؛ تاريخ طبرى : 5 / 94 ؛ الكامل ، ابن اثير : 3 / 62 ؛ تاريخ ابن خلدون :\r\n2 / 390 .\r\n","page_name":" 75 ","page_number":85},
  {"content":"\r\n\r\nانتقادات او را به عثمان گزارش داد . در نتيجه ، عثمان به عبد اللّه بن عامر كريز نوشت تا او را به مدينه سوق دهد . وقتى عامر بن قيس به مدينه وارد شد ، عثمان ديد مردم تبعيد و آوارگى او را به ملاحظهء عبادت و زهد و پارسايىاش جنايتى بزرگ مىشمارند . به همين جهت ، با او به مهربانى رفتار كرد و او را معزز و محترم داشت و به بصره بازگردانيد . « 1 »\r\nعبد اللّه بن مبارك در بحث از زهد و پارسايى از قول بلال بن سعد نقل مىكند كه دربارهء عامر بن عبد قيس نزد عثمان سعايت و بدگويى كردند تا دستور داد او را بر روى شتر بىپالان بنشانند و به شام تبعيد كنند . معاويه او را در كاخ سبز منزل داد و كنيزى به خدمتش گماشت و به او دستور داد كه احوال و وضعش را مخفيانه به وى گزارش كند .\r\nعامر همه شب را به عبادت به سر مىآورد و سحرگاه بيرون مىرفت و اوايل شب باز مىگشت و هيچ از طعام معاويه نمىخورد ، و نان خشكى آورده در آب مىخيساند و آن را با همان آب مىخورد . معاويه وضعش را به عثمان گزارش كرد ، و عثمان دستور داد به او خوبى كند و به خود نزديك گرداند . معاويه در جوابش نوشت كه اين كار از من ساخته نيست و اميدى به موفقيت ندارم . « 2 »\r\nمورخان نوشته‌اند : از جملهء انتقاداتى كه نسبت به عثمان مىشد و در رديف كارهاى ناروايش شمرده‌اند ، يكى تبعيد عامر بن قيس از بصره به شام است « 3 » ابن قتيبه درباره‌اش مىگويد : نيكوكارى با فضيلت بوده است .\r\nمنظرهء عجيبى از آن روزگار در برابر ماست . مردم نيكوكار و پاك و اصلاح‌طلب همگى گرفتار اهانت و آزار و زير شكنجه و فشارند . يكى شكنجه مىبيند ، ديگرى در يك سلول زيرزمينى زندانى است ، سومى در آوارگى و تبعيد به سر مىبرد ، چهارمى از مستمرى خزانه محروم شده ، و پنجمى مورد خشم دستگاه حاكمه قرار گرفته است . آن يك را آنقدر كتك مىزنند تا دنده‌اش مىشكند ، و آن ديگرى را در برابر علماى دين و\r\n\r\n\r\n","description":"","footnote":"\r\n( 1 ) . انساب الاشراف : 5 / 57 .\r\n( 2 ) . الاصابة ، ابن حجر : 3 / 85 .\r\n( 3 ) . المعارف ، ابن قتيبه 84 ، 194 ؛ العقد الفريد ، ابن عبد ربه : 2 / 261 ؛ المحاضرات ، راغب اصفهانى :\r\n2 / 212 .\r\n","page_name":" 76 ","page_number":86},
  {"content":"\r\n\r\nاصحاب پيامبر دشنام مىدهند ، چرا با آنها چنين مىكنند ؟ چون از عدم اجراى قوانين اسلام دلتنگ و خشمگين شده و زبان به اعتراض و ارشاد گشوده‌اند ، و منكر و كارها و رويه و سياست غير اسلامى و ناپسند را مورد انتقاد و نهى قرار داده‌اند . آيا حاكمى كه در برابر امر به معروف و نهى از منكر اصلاح‌طلبان و خيرخواهان چنين خشونت و عكس‌العمل وحشيانه‌اى نشان مىدهد ، نمىتوانست آنان را قانع كند كه كار و رويه‌اش منكر و غيراسلامى نيست ؟ اگر مىتوانست ، چرا نكرد ؟ و تاريخ هرگز از مباحثات و جلسات و استدلال‌هاى عثمان با مخالفانش چيزى نمىگويد . پس حاكم مىدانسته كه آنان سخن بر حق مىگويند و كارهايى را منكر مىشمارند و از آن نهى مىنمايند كه خدا و پيامبرش منكر دانسته و نهى كرده‌اند . كار آنان ، امر به معروف و نهى از منكر ، و كوشش براى اصلاح امت و باز آوردن رويه و طرز حكومت وقت بر مدار اسلام و سنّت پيامبر بوده است ، و خدا و پيامبرش و امت اسلامى ، آن را پسنديده و دوست مىداشته‌اند ، و اين نتيجهء ضمنى را هم داشته كه از عواقب وخيمى كه براى عثمان و امّت اسلامى پيش آمد ، جلوگيرى مىكرده است . به همين جهت ، به مصلحت عثمان بود كه به ارشاد خيرخواهانه آن مردان بزرگ گوش بسپارد و به راه آيد ، نه اين‌كه بزند و دشنام دهد و تبعيد كند و بيازارد .\r\nعثمان اگر فكر مىكرد در تقبيح كارها و رويه‌اش خطا مىكنند و آنچه را نهى مىنمايند منكر و غير اسلامى نيست ، بايد جلسه‌اى براى مذاكره و بحث و تفاهم تشكيل مىداد ، يا آنان دست از بعضى خواسته‌هاى اجتماعىشان برمىداشتند و يا او به برخى از آنها تسليم مىشد و همگى بر رويه و طرز اداره‌اى كه اسلامى و منطبق بر سنت پيامبر تشخيص داده مىشد ، اتفاق مىكردند و اختلاف و كشمكش از ميان برمىخاست .\r\nتشكيل چنين انجمن و كنگره‌اى بر آنچه او كرد و بر تشكيل جلسه‌اى از معاويه و سعيد بن عاص و عمرو عاص و امثال آنان برترى داشت ، بر جلسه‌اى كه از پست‌ترين و رذل‌ترين عناصر و افراد ستمكار و منافق و فاسد تشكيل شده باشد ، همان شاخه‌هاى شجرهء ملعونه و خانوادهء پليدى كه خداى تبارك و تعالى و پيامبر گرامىاش بر آن لعنت\r\n\r\n","description":"","footnote":"","page_name":" 77 ","page_number":87},
  {"content":"\r\n\r\nفرستاده‌اند ، در چنين جلسه‌اى طبعا نظرياتى مطرح مىگردد و پيشنهادهايى مىشود كه نظريهء يك سياستمدار نابكار و ضدّ ملّى است يا پيشنهاد يك خائن يا دسيسهء عنصرى كه رسول خدا در برابر همه لعنتش كرده است . چنين عناصرى را عثمان وزيران و مشاوران و اشخاص طرف اعتمادش مىشمارد ! آيا خلافتى كه اينان وزير و مشاور و راهنما و طرف اعتمادش باشند ، عجيب و شگفت نيست ؟ مگر عثمان كه لعنت شدهء پيامبر خدا را به سمت وزير و مشاور و طرف اعتمادش برگزيده ، مىتواند ادّعا كند كه خليفه و جانشين همان پيامبرى است كه وزير و مشاورش را لعنت كرده است ؟\r\nاكنون به بحث و طرز تفاهم عثمان با نماينده و فرستادهء مسلمانان توجه كنيد و ببينيد چگونه است . نمايندهء مسلمانان او را به تقوا و خداپرستى مىخواند و خدا را به يادش مىآورد و به توبه و بازگشت به آنچه مايهء رضاى خداست ، دعوت مىكند و مىگويد كه از گناهان بزرگ و رويهء ناروايى كه مسلمانان و علماى خردمند و استادان قرآن و پارسايان و سياستمداران متعّهد نكوهش كرده‌اند ، دست بردارد ، اما عثمان در جواب ، آنچه را مسلمانان و بزرگان امت اسلامى گناهان بزرگ مىشمارند ، چيزهاى پيش پا افتاده مىانگارد ، و گوينده را مسخره مىكند و او را متّهم به بىاطلاعى مىنمايد و اتهامش را با سوگند مستند مىسازد ، همان‌گونه كه سابقا كعب بن عبده و صعصعة بن صوحان را به قيد سوگند متهم به نفهمى كرد و از همهء آنان جوابى دندان‌شكن شنيد و برهانى قاطع در ردّ اتّهامش و در اثبات دانايىشان ، و اين طبيعى و بديهى بود ، زيرا آنان استادان علم دين و پرچمداران درس قرآن بودند .\r\nشگفت‌تر از همه اينكه خليفه گوش به گزارش جاسوسى به نام حمران بن ابان مىسپارد كه شخصا شاهد گناهكارى و ارتكاب فحشايش بوده است ، چنان كه وى با زنى كه دورهء عده‌اش را به پايان نبرده بود ، ازدواج كرد و عثمان به همين سبب ، او را زد و به بصره تبعيد كرد . « 1 » بار ديگر رازى با او در ميان گذاشت كه آن را عبد الرحمن بن عوف\r\n\r\n\r\n","description":"","footnote":"\r\n( 1 ) . تاريخ طبرى : 5 / 91 ؛ الكامل ، ابن اثير : 3 / 60 .\r\n","page_name":" 78 ","page_number":88},
  {"content":"\r\n\r\nفاش ساخت و عثمان به خشم آمده تبعيدش كرد . « 1 » بلاذرى مىنويسد : عثمان هنگامى كه مردم از وليد بن عقبه شكايت كردند ، حمران را به كوفه فرستاد تا جريان را تحقيق كند و به او خبر دهد . وليد بن عقبه به او رشوه داد تا حقيقت را پنهان و دگرگونه نمايد . پس چون نزد عثمان بازگشت ، دربارهء وليد گزارش دروغ داد و از او تمجيد نمود ، لكن وقتى از نزد عثمان بيرون رفت و به مروان بن حكم برخورد و از او دربارهء وليد پرسيد ، گفت : كارى خطرناك كرده بود ! مروان حرف حمران را به عثمان خبر داد و عثمان كه دانست حمران گزارش دروغ داده است ، برآشفت و او را به خاطر گزارش دروغش به بصره تبعيد كرد ، و خانه‌اى از املاك عمومى به او بخشيد . « 2 »\r\nعثمان چگونه به گزارش كسى اعتماد مىكند كه تا بدين پايه گستاخ و زشتكار است ، در حالى كه خداى تبارك و تعالى در اين گونه موارد چنين تعيين تكليف فرموده است : اگر زشتكارى براى شما خبرى آورد ، در آن تحقيق و بررسى كنيد ، مبادا از روى نادانى به جماعتى آسيب برسانيد . « 3 »\r\nشگفت‌آورتر از اعتماد به گزارش فاسقى چون حمران ، اين است كه به خاطر زشتكارى تبعيدش مىكند و در همان حال براى به سامان آوردن زندگىاش خانه‌اى از املاك عمومى به وى مىبخشد ! و اين همان خليفه‌اى است كه انسان پاك و نيكوكارى مثل ابوذر ، آن راستگوى مورد اعتماد را به ربذه تبعيد مىكند كه صحرايى خشك و بىآب و گياه است ، و او را بىسرپناه وا مىگذارد . اين دليل آن است كه زندگى دنيا در برابر موازين الهى بس خوار و ناچيز است كه ابوذرها از آن محروم مىمانند و حمران‌ها ، به آن دست مىيابند .\r\nآيا خليفه ، عامر بن عبد قيس را مىشناخت و مىدانست كه در ميان امت اسلامى چه جايگاه بلندى دارد و چه زاهد و پارساى عالى مقامى است و چقدر پاكدامن و عابد ، و با علم به اينها ، گوش به سخن جاسوسان سپرد و بنا به گزارش آنان يك بار به مدينه\r\n\r\n\r\n","description":"","footnote":"\r\n( 1 ) . تهذيب التهذيب : 3 / 24 .\r\n( 2 ) . انساب الاشراف : 5 / 75 .\r\n( 3 ) . حجرات 49 / 6 .\r\n","page_name":" 79 ","page_number":89},
  {"content":"\r\n\r\nتبعيدش كرد و بار ديگر بر شتر بىپالان به شام ، و وقتى به حضورش آمد ، چنان اهانتها و تحقيرها به او روا داشت ؟ يا نه ، مقام و منزلتش را نمىشناخت و خبر از فضايلش نداشت و به گزارش سخن‌چينان اعتماد كرد ؟ در حالى كه عثمان وقتى ديد به نمايندگى از سوى بزرگان و دانشمندان سرشناس بصره و شخصيتهاى با تقوا و فضيلتى نزد او آمده ، و چنين مردان بزرگى معمولا كسى را به نمايندگى مىفرستند كه به مقام بلند و علم و خرد و تقوايش ايمان داشته باشند ، وظيفه‌اش اين بود كه دربارهء او تحقيق كند تا او را چنان كه هست ، بشناسد آنگاه بايد در سخنش دقت مىنمود و مىديد چه مىگويد ؟ آيا سخنى بر زبان مىآورد كه بايد برنجد و به خشم آيد يا سخن در صلاح و مصلحت ملّت مىراند و به مصلحت و خير زمامدار ملّت ؟\r\nبه دشوارى مىتوان گفت كه عثمان ، عامر را نمىشناخته و از فضل و پارسايىاش بىخبر بوده است ، زيرا ياد مرتبهء بلند و زهد و دانايىاش با كاروان مسافران از شهرى به شهرى مىرفته و عطر فضايلش را نسيم به هرديارى مىبرده است ، و امروز كه كتب شرح حال بزرگان نمونه‌ها از آن شهرت جهانگير در بر دارد ، دليل بر اين است كه از مقام بارز و شامخ وى آگاه بوده‌اند . از مقام مردى كه بر آن شد كه در شبانه‌روز يكهزار ركعت نماز به جاى آورد « 1 » و با اين عبادت پيگير توجه همگان را جلب نمود ، تا جايى كه وى را از اولياى مقرّب خدا شمردند و سرآمد زاهدان هشتگانه‌اش دانستند ، و كرامات و مقاماتى برايش قائل شدند . با اين وصف ، مگر ممكن است خليفه او را نشناسد ؟\r\nوانگهى سخن عامر ، چيزى نبوده كه باعث خشم حاكم شود . آنچه او بر زبان آورده ، تكرار سخنانى بوده است كه بارها افراد سرشناس و صاحب نظر و آنان كه به اهل حلّ و عقد موسومند ، در شهرهاى بزرگ و در ملأ عام به زبان آورده‌اند و همه دربارهء مصالح عاليهء ملّت بوده است . سخنانى كه مثل سخن عامر به گوش پند ناپذير حكّام نرفته و در دل سنگشان اثر ننهاده است . خليفه بر ادامهء رويهء ناروايش اصرار ورزيده و آنان به مخالفت و نهى از منكر ادامه داده‌اند تا وقايعى پيش‌آمد ، و عثمان به آن سرانجام گرفتار شد .\r\n\r\n\r\n","description":"","footnote":"\r\n( 1 ) . تاريخ ابن عساكر : 7 / 169 ؛ الاصابة : 3 / 85 .\r\n","page_name":" 80 ","page_number":90},
  {"content":"\r\n\r\nاينك بياييم روايات سست و نادرستى را بررسى كنيم كه در اين‌باره آورده‌اند ، رواياتى را كه يك دروغساز نامعتبر از فرد گمنام ناشناخته‌اى نقل كرده و او از يك جاعل و روايت‌ساز كه متّهم به كفر و الحاد است و همهء علماى رجال‌شناس بر سستى وى و رواياتش اتّفاق نظر دارند : سرى از شعيب ، از سيف بن عمر ، از محمد و طلحه نقل مىكند كه عثمان ، حمران بن ابان را به خاطر اين كه با زنى در هنگام عدّه‌اش ازدواج كرده بود ، تبعيد نمود و آن دو را از هم جدا كرد و حمران را تازيانه زد و به بصره تبعيد نمود .\r\nآنگاه پس از اينكه گزارشهاى بسيار عليه حمران به عثمان رسيد و نيز گزارشهاى خوشايند ، عثمان ، به او اجازه داد تا به مدينه نزد وى باز گردد . چون با جمعى به مدينه باز آمد ، دربارهء عامر چنين گزارش كردند كه او عقيده به ازدواج ندارد و گوشت نمىخورد و در نماز جمعه شركت نمىكند . در نتيجه ، عثمان او را تحت نظر معاويه قرار داد . وقتى عامر به شام نزد معاويه رفت ، آبگوشتى فراهم بود و از آن خورد . معاويه دانست كه عليه وى گزارش دروغ داده شده است ، و علّت تبعيدش را براى او شرح داد . عامر گفت دربارهء نماز جمعه ، من در انتهاى مسجد مىايستم و پس از پايان نماز ، جزو اولين كسانى هستم كه از مسجد بيرون مىروند . در خصوص ازدواج بايد بگويم كه در حالى از بصره خارج مىشدم كه نامزد كرده بودم . دربارهء خوردن گوشت هم خودت ملاحظه كردى . « 1 »\r\nشگفت‌آور است كه عده‌اى چنين روايتى را سند و مدرك قرار داده‌اند براى تبرئهء عثمان و ذيحق شمردن او در تبعيدكردن عامر ، در حالى كه همين‌ها هرروايتى را كه در سندش يكى از سه نفر نامبرده باشد ، مردود و باطل مىشمارند ، امّا اينجا با وجودى كه همين سه نفر رجال روايت را تشكيل مىدهند آن را معتبر شناخته سند مىگيرند براى رفع انتقاداتى كه نسبت به عثمان شده است .\r\nمطلب تعجب‌آور ديگر در روايت مذكور ، صرفنظر از وضع اخلاقى و صلاحيت گزارشگر كه همان حمران معلوم الحال باشد ، اتهاماتى است كه به عامر زده‌اند ، چه هيچ\r\n\r\n\r\n","description":"","footnote":"\r\n( 1 ) . تاريخ طبرى : 5 / 91 ؛ تاريخ ابن عساكر : 7 / 167 ؛ الكامل ، ابن اثير : 3 / 60 ؛ اسد الغابة ؛ تاريخ ابن خلدون :\r\n2 / 389 .\r\n","page_name":" 81 ","page_number":91},
  {"content":"\r\n\r\nيك از آنچه به وى نسبت داده‌اند ، مايهء نكوهش و سرزنش نيست تا چه رسد به اينكه موجب تأديب و تبعيد باشد . آيا اينها گناهانى شمرده مىشود كه قدر و مقام كسى را پايين آورد ؟ خوددارى از ازدواج اگر به عنوان تشريع و به اعتبار قانون و آيين نباشد ، حرمتش مسلّم نيست ، بلكه ازدواج از امور ستوده و مستحب است . به علاوه ، عامر بارها براى خود نامزد گرفته ، اما هيچ‌يك را كه بتواند در زهد و كم خرجى با او هماهنگ باشد ، شايستهء همسرى خويش نيافته است . ابو نعيم مىنويسد : فرماندار بصره كسى را نزد عامر بن عبد قيس فرستاد كه امير المؤمنين عثمان به من دستور داد از تو بپرسم چرا ازدواج نمىكنى ؟ جواب مىدهد : من از ازدواج خوددارى نكرده‌ام و پيوسته نامزد مىگيرم . پرسيد : چرا پنير نمىخورى ؟ گفت : در سرزمينى كه من زندگى مىكنم ، زردشتىها هستند ؛ به همين جهت ، اگر دو مسلمان شهادت بدهند كه پنيرى از ميته و حرام نيست خواهم خورد . پرسيد : چرا با حكّام رفت‌وآمد نمىكنى ؟ گفت : بر درگاه شما نيازمندان و متقاضيان بسيارند . آنان را نزد خود بخوانيد و حاجتشان را برآوريد ، و دست از كسانى كه به شما احتياج ندارند ، باز داريد . « 1 »\r\nابو نعيم همچنين از طريق احمد بن حنبل روايت كرده است كه معاويه به عبد اللّه بن عامر پيغام داد كه دربارهء عامر بن عبد قيس تحقيق كند و او را گرامى داشته احترام نمايد و دستور دهد كه هرزنى را مىخواهد به همسرى برگزيند تا مهريه‌اش را از خزانهء عمومى بپردازد . پس عبد اللّه بن عامر به عامر بن عبد قيس پيغام داد كه امير المؤمنين معاويه به من نوشته و دستور داده است كه به تو دستور دهم هرزنى را مىخواهى خواستگارى و عقد كنى و من مهريه‌اش را از خزانه بپردازم . در جواب گفت : من پيوسته خواستگارى و نامزد مىكنم . پرسد : از چه كسى ؟ گفت : كسى كه با خرمايى به سر برد .\r\nاين دو روايت كه ابو نعيم آورده است ، آنچه را سرى نقل كرده ، تكذيب و رد مىنمايد ، زيرا هرگاه آنچه او نقل كرده ، درست مىبود ، در زمان معاويه مسئلهء ازدواج عامر مطرح نمىشد .\r\n\r\n\r\n","description":"","footnote":"\r\n( 1 ) . حلية الاولياء : 2 / 90 .\r\n","page_name":" 82 ","page_number":92},
  {"content":"\r\n\r\nاما خوددارى از خوردن گوشت ، اين كار نيز حرام نيست . به موجب سنّت پيامبر خوردن گوشت حلال است ، اما واجب نيست . آرى ، ترك خوردن گوشت به‌طور كلى و براى هميشه مكروه است ، البته اگر ترك گوشت به عنوان يك روش و آيين و به مثابهء حكم نباشد . گاه پيشروى در زهد و پارسايى موجب مىشود كه انسان از شئون دنيوى چشم بپوشد و به هيچ لذتى نينديشد . با اينهمه ، عامر در خوددارى خويش از خوردن گوشت ، عذر و دليل داشته است . ابن قتيبه مىنويسد : علّت تبعيد شدن عامر اين بود كه حمران بن ابان دربارهء او گزارش كرده بود كه گوشت نمىخورد و با زنان آميزش نمىنمايد ، و مشاغل دولتى را قبول نمىكند . بنابراين ، او از خوارج است . در نتيجه ، عثمان به عبد اللّه بن عامر نوشت كه عامر بن عبد قيس را بخوان ، اگر ديدى كه اين خصوصيات را دارد ، او را بيرون كن و از خود بران . عبد اللّه وى را بخواست و از او در اين خصوص پرسيد . جواب داد : در مورد گوشت ، من قصابى را ديدم كه گوسفند را بدون ذكر بسم اللّه مىكشت ؛ به همين جهت ، هرگاه دلم خواست ، گوسفند مىخرم و خودم آن را سر مىبرم . در مورد زن ، من چندان سرگرمى و دلبستگى دارم كه به آن نمىرسم . در مورد مشاغل دولتى ، خيلى افراد را براى اين مشاغل مىتوانيد پيدا كنيد و احتياج به من نيست . حمران به او گفت : خدا امثال ترا در ميان ما زياد نكند . عامر گفت : نه ، خدا جاروكشها و خونگيرهايى مثل ترا زياد كند . « 1 »\r\nدرباره شركت نكردن در نماز جمعه ، عامر ، آن راستگوى درستكار ، حقيقت را بيان نموده و به معاويه گفته است : اگر امام جمعه و جماعت را شايسته و واجد شرايط نبيند ، در نمازش شركت نمىكند ، و اين دربارهء حكام اموى آن زمان كارى ناروا نيست .\r\nتازه به فرض اينكه روايت صحيح باشد و همهء اتّهاماتى كه به او زده‌اند ، گناه شمرده شود ، براى خليفه امكان داشت در آن مورد توسط فرماندار بصره تحقيق كند ، چنان كه در روايت ابو نعيم در مورد ازدواج و خوردن پنير و رفت و آمد با حكام انجام شده است .\r\nنمىدانم آيا در شريعت پر گذشت و اعتدالى اسلام خوردن پنير از واجبات شمرده شده\r\n\r\n\r\n","description":"","footnote":"\r\n( 1 ) . المعارف 194 .\r\n","page_name":" 83 ","page_number":93},
  {"content":"\r\n\r\nاست به‌طوريكه هركه نخورد ، بايد تحت مراقبت و جاسوسى قرار گيرد ؟ به هرحال ، به چه مجوّز و بنا بر چه دليلى خليفه آن مرد بزرگ را از خانه و ديارش رانده و بر شترى بىپالان به شام - تبعيدگاه همهء مخالفان عثمان - تبعيد كرده است ؟ كدام آدم عاقل راضى مىشود كه او را به خاطر چنان كارهاى ناچيزى تبعيد و شكنجه كنند ؟\r\n\r\n47 - تبعيد عبد الرحمن جمحى\r\nعبد الرحمن بن حنبل جمحى در شمار كسانى است كه توسط عثمان تبعيد شده‌اند .\r\nيعقوبى مىنويسد : عبد الرحمن يار پيامبر خدا صلّى اللّه عليه و آله به قموس « 1 » از توابع خيبر تبعيد شد .\r\nعثمان بدين علّت او را تبعيد كرد كه اطّلاع يافت كارهاى ناپسند پسر و دايىاش را تقبيح نموده و خودش را هجو كرده است .\r\nعلائى از قول مصعب ، و ابو عمر در كتاب استيعاب آورده‌اند كه وقتى عثمان پانصد هزار درهم را كه خمس آفريقاى اسلامى بود ، به مروان بخشيد ، عبد الرحمن بن حنبل جمحى چنين سرود :\r\n- سوگند به خداى يگانه ، سوگندى به جدّ و تأكيد كه خدا هيچ كارى را بيهوده و بىثمر نگذاشته است .\r\n- بلكه حتى ترا مايهء آزمايش ما ساخته است تا ما را به وسيلهء تو بيازمايد يا ترا از آزمايش درآورد .\r\n- تو آن تبعيدشده‌ى پيامبر را بخواندى و مقرّب خويش گردانيدى و اين بر خلاف رويه و قرار مصطفى است .\r\n- خويشاوندانت را به حكومت بر خداپرستان گماشتى و اين بر خلاف رويهء گذشتگان ( ابو بكر و عمر ) است .\r\n- و يك پنجم غنيمت را به مروان بخشيدى و بدينسان او را بر ديگران فضيلت نهادى و مراتع اطراف مدينه را قرق كردى .\r\n\r\n\r\n","description":"","footnote":"\r\n( 1 ) . يعقوبى به اين صورت نوشته است و در الاصابة به صورت غموص آمده ، اما درست قموص است .\r\n","page_name":" 84 ","page_number":94},
  {"content":"\r\n\r\n- و درآمدى را كه ابو موسى اشعرى از اموال عمومى آورده بود ، به نزديكانت دادى .\r\n- آن دو امين ( ابو بكر و عمر ) براستى راه روشن ( طرز حكومت اسلامى ) را كه مايهء هدايت به رضاى ايزد است ، باز نمودند .\r\n- و بر اثر آن نه حتى يك درهم به ناروا و به غضب از كسى ستاندند و نه يك درهم به هواى دل به كسى دادند . « 1 »\r\nپس دستور داد تا او را در خيبر زندانى كردند . مرزبانى در معجم الشعراء از قول او در زندان چنين سروده است :\r\n- از زنجيرهاى گران و تنگى كه در خيبر بر اندامم هست ، به خدا شكايت مىبرم و نه بر مردم .\r\n- البته به استثناى ابو الحسن ، على بن ابى طالب عليه السّلام در خيبر و در اعماق قموص كه پندارى ژرف‌ترين گودهاست .\r\n- آيا اگر سخن حقى به زبان آورده يا به رعايت حقى خوانده باشم ، بايد كشته شوم ؟\r\nدر آن صورت اگر هرحق خوانى بميرد ، چه كسى براى حق برجا مىماند ؟\r\nاز زندان براى على و عمار ياسر چنين نوشت :\r\n- به على و عمار كه در سرمنزل دين‌شناسىاند و همه بايد بدانجا بشتابند ، بگو :\r\n- هيچ نادانى را گرچه سخت بيمار اعتقادى و روحى باشد ، بىآموزش وامگذاريد و چندانش بياموزيد تا به افتخار دين‌شناسى نايل آيد .\r\n- جز شمشير برنده چيزى برايم نمانده است ، و آن راستروى نيكوكار - اگر در انجمن ، آن جماعت ( عثمان و مخالفان على ) در دلايل و بهانه‌هاى محكوميتم بيداد نمايند - مىداند كه من بيگناه و مظلومم .\r\nعلى همچنان با عثمان در مورد آزادى عبد الرحمن صحبت مىكرد تا بالاخره با اين شرط موافقت كرد كه در مدينه زندگى بكند . پس او را به خيبر تبعيد كرد و در قلعه‌اى بنام قموص مىزيست تا آنكه مسلمانان بر عثمان شوريدند و از هرسوى كشور به طرفش\r\n\r\n\r\n","description":"","footnote":"\r\n( 1 ) . اين ابيات به اسلم نيز نسبت داده شده است . رك : الغدير ( متن عربى / چ 1 ) : 8 / 254 .\r\n","page_name":" 85 ","page_number":95},
  {"content":"\r\n\r\nسرازير شدند . در اين وقت عبد الرحمن چنين سرود :\r\n- اگر على نمىبود ، آن‌كه خدا مرا به دستش از بند و زنجير رهانيد .\r\n- هرگز به هنگامى كه غل و زنجير بر اندامم فشار مىآورد ، از كسى خواستار كمك براى رهايىام نمىشدم .\r\n- جانم فداى على باد كه مرا از چنگ كافرى كه خدا را ناديده گرفته بود ، رهانيد .\r\nعبد الرحمن در جنگ صفين همراه على بود . طبرى از طريق عوانه مىگويد : در نبرد صفّين عبد الرحمن بن حنبل اين سرود رزمى را مىخواند :\r\n- اگر مرا بكشيد ، من ابن حنبل هستم كه در ميان شما نعثل [ عثمان 
  ] را هجو كردم . « 1 »\r\nاين يك تن از كسانى است كه در آن زمان آزار و فشار و شكنجهء بسيار ديده‌اند و در سياه چال زندان به بند و زنجير كشيده شده‌اند . هيچ گناهى نكرده بودند و تنها جرمشان - به زعم حاكم و همدستانش - اين بود كه منكرات و كارهاى خلاف اسلام را نكوهش مىنموده و شيفتهء رويه و قوانين اسلام بوده‌اند . دربارهء دوستان و هم‌زبانشان بارها سخن گفته‌ايم و آن سخنان را در اينجا تكرار نمىكنيم . نظرى به اشعار اين صحابى عالىقدر كافى است كه ايمان سرشارش و شيفتگى او را به رويهء اسلامى و ضديتش را با انحراف و كافرمنشى بنمايد .\r\n\r\n48 - تبعيد امير المؤمنين على بن ابى طالب عليه السّلام\r\nبحث از آنچه در ايام خلافت عثمان ميان او و امير المؤمنين على عليه السّلام اتفاق افتاده است ، شايد عواطف جماعتى را جريحه‌دار سازد و عاقبت خوشى نداشته باشد . گرچه تاريخ جز اندكى از آن ماجراها را به خاطر نسپرده ، امّا باز همان اندك براى رساندن و فهماندن واقعيات آن ايام و ماهيت عثمان كفايت مىكند ، و ما بزرگوارانه از آن چشم مىپوشيم و هرگز بر سر كلمات زشتى كه از دهان عثمان بيرون آمده ، نمىايستيم ،\r\n\r\n\r\n","description":"","footnote":"\r\n( 1 ) . تاريخ طبرى : 6 / 25 ؛ تاريخ اليعقوبى : 2 / 150 ؛ الاستيعاب : 2 / 410 ؛ شرح ابن ابى الحديد : 1 / 66 ؛ الاصابة : 2 / 395 .\r\n","page_name":" 86 ","page_number":96},
  {"content":"\r\n\r\nكلماتى كه غبارش هرگز بر دامن كبريايى على عليه السّلام نمىنشيند .\r\nآيا كسى كه صميمانه ايمان آورده و خويشتن را تسليم خدا گردانيده ، و نيكوكار باشد و به قرآن و آنچه دربارهء پيامبر صلّى اللّه عليه و آله و در فضايل على عليه السّلام آمده ، باور داشته باشد و سالها با او همنشين بوده و از نزديك با او آشنايى داشته و از روحيهء بزرگوارانه و فضايل عاليه‌اش آگاهى داشته باشد و بداند در موقعيت‌هاى حسّاس با چه فداكارى و عشقى از اسلام دفاع و حمايت كرده و در استوارى آن كوشيده است ، آيا چنين مسلمانى امكان دارد كه به برادر پيامبر اكرم كه خدا در قرآن او را پاك شمرده است ، بگويد : اگر به مروان دشنام دادى ، چرا نبايد او به تو دشنام دهد ؟ به خدا قسم ، تو در نظر من بر او برترى ندارى « 1 » ، در حالى كه مىدانيم مروان بن حكم كسى است كه پيامبر او و پدرش را طرد كرده و بر آن دو لعنت فرستاده است . يا به او بگويد : به خدا قسم ، اى ابو الحسن ! نمىدانم خواستار مرگ توام يا آرزومند ادامهء زندگى است . به خدا اگر بميرى ، خوش نمىدارم بعد از مرگت براى ديگران زنده بمانم ، زيرا كسى را بهتر از تو نمىيابم ، و اگر زنده بمانى ، هيچ گردنكش نافرمانبردارى را نمىيابم كه ترا پشتيبان و نردبان خود نساخته و ترا پشت و پناه خويش نشمرده باشد به‌طورى كه فقط مقامى كه در نظر تو دارد و مقامى كه تو در نظرش دارى ، مرا از كيفرش بازمىدارد . بنابراين ، رابطهء من با تو رابطهء فرزندى است كه توسط پدرش عاق و رانده شده باشد كه اگر بميرد ، غم مىخورد و اگر زنده بماند ، طردش مىنمايد . « 2 » يا بگويد : تو بالاتر از عمار نيستى ، و نه كمتر از او مستحق تبعيدى . « 3 » يا بگويد : تو بيش از عمار مستحق تبعيد شدنى . « 4 » يا حرف خشنى كه مورخان دوست نمىدارند از آن ياد كنند ، و ما از ذكرش مىگذريم . « 5 »\r\nعلاوه بر اينها ، او را از شهر پيامبر صلّى اللّه عليه و آله بيرون مىراند و از خانه و كاشانه‌اش آواره\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 1 ) : 8 / 304 ، 310 .\r\n( 2 ) . رك : الغدير ( متن عربى / چ 5 ) : 9 / 18 .\r\n( 3 ) . الفتنة الكبرى ، طه حسين 165 .\r\n( 4 ) . رك : الغدير ( متن عربى / چ 5 ) : 9 / 19 .\r\n( 5 ) . رك : الغدير ( متن عربى / چ 1 ) : 8 / 298 ، 299 ، 306 ، 323 .\r\n","page_name":" 87 ","page_number":97},
  {"content":"\r\n\r\nمىسازد ، و چندين بار به ينبع مىفرستد و توسط ابن عباس پيغام تبعيد مىدهد و مىگويد : به او بگو كه به مزرعه‌اش در ينبع برود تا نه او مايهء اندوه مرا فراهم سازد و نه من مايهء اندوه او را فراهم آورم .\r\nكسى نيست از او بپرسد چرا امام پاك و منزهى كه معصوم و پيراسته از لغزش است ، بيش از مردان صالح و عالى مقامى كه تبعيد شده‌اند ، مستحق تبعيد شدن است ؟ آيا به زعم او على عليه السّلام هم مثل ابوذر آن راستگوى راست شمرده شده ، كمونيست و سوسياليست و پيرى دروغساز بوده است ؟ يا به نظر او مثل عبد اللّه بن مسعود كه از لحاظ هدايت و رفتار و منش شبيه‌ترين فرد به پيامبر خدا صلّى اللّه عليه و آله بود ، حيوانكى بوده است ؟ يا او را مثل عمّار ياسر كه مورد عنايت پيامبر بود ، گردنكشى مىداند بسيار دروغگو كه در برابرش گستاخى مىورزد و مردم را بر او مىشوراند ؟ يا او را مثل كعب بن عبده ، آن نيكوكار پارسا و زاهد ، نيرنگباز و شعبده‌باز مىشمارد ؟ يا آدمى كه مثل عامر بن عبد قيس ، آن استاد قرآن و آن زاهد عابد ، از خوردن پنير و گوشت و از حضور در نماز جمعه و از ازدواج خوددارى مىنمايد ؟ يا او را مثل مردان پاك و عظيم‌الشأن كوفه كه تبعيدشان كرد ، نابخرد و غيرمتدين و شيطان‌منش مىخواند ؟\r\nقرين پيامبر مقدس و منزّه برتر از آن است كه گمان لغزش درباره‌اش رود ، آن هم پس از آنكه پروردگار دانا او را از هرگونه آلايشى برى دانسته و به مثابهء خود پيامبر شمرده و يكى را نبى خويش گردانيده است و ديگرى را وصىّ او ، چنان كه ساحت تبعيديان حكومت عثمان ، آن اصحاب نيكوروش و عالى مقام پيامبر اكرم كه پيروانى راسترو بودند ، از آن تهمت‌هاى ناروا و ناپسند پاك و سترده است .\r\nآرى ، آن مرد همهء اين شخصيت‌هاى ممتاز و پاكدامن را كه امر به معروف و نهى از منكر مىكردند و به تبعيت از سنن و آيين اسلام مىخواندند و از انحراف و تخلف از احكام الهى بازمىداشتند ، گردنكش مىخواند ، گردنكشانى كه على عليه السّلام را نردبان وصول به اغراض خويش ساخته و او را پشت و پناه و تكيه‌گاه خود قرار داده‌اند به‌طورى كه اگر عثمان مىخواست آنان را به جرم تقبيح انحرافاتش از سنّت و قرآن مجازات كند ، مانعش\r\n\r\n","description":"","footnote":"","page_name":" 88 ","page_number":98},
  {"content":"\r\n\r\nمىشد و به‌دليل همين ممانعت او را بيش از تبعيديان مستحق تبعيد مىدانست ، زيرا اگر على نمىبود ، مىتوانست هربلايى كه مىخواست بر سر آنان بياورد و انتقام خويش را از آن حقگويان غيرتمند بستاند و با اين كار ، آتش كينه‌اش را نسبت به مخالفانى كه جز خير و صلاح امت نمىخواستند ، فرونشاند ، ولى خداى توانا به آنان وعدهء دفاع و حمايت داده است و فرموده : خدا از كسانى كه ايمان آورده‌اند ، دفاع مىكند و او قطعا اين قدرت را دارد كه آنان را يارى دهد و به پيروزى رساند . « 1 »\r\nبه‌علاوه ، هيچ عاقلى اين پندار را به ذهن خويش راه نمىدهد كه گردنكشان به مولا امير المؤمنين پناه آورند و او را سپر حمايت خويش سازند ، زيرا مسلّم است كه فقط كسانى به آغوش حمايتش پناه مىبرند كه مثل خودش صالح و ديندار و راسترو باشند و ستمديدگانى كه از آسيب ستمگر بيمناكند و او نيز جز بدينگونه ستمديدگان راسترو پناه نمىدهد ، چون او چنان كه پيامبر گرامى و راستگوى مىفرمايد ، ولىّ مؤمنان است و فرمانرواى نيكان و رهبر خجستگان و امام پرهيزكاران و سرور مسلمانان .\r\nكاش مىدانستيم عثمان براى چه از وجود على عليه السّلام در مدينه دچار غم و اندوه مىشود ، و حال آنكه مىدانيم وجود على عليه السّلام مايهء رحمت و لطف پروردگار است كه بر همهء امت اسلام ارزانى داشته ، بويژه در شرايطى كه تباهگران زمام امور را در دست گرفته و هوسبازان و منحرفان زبان به تبليغ گشوده باشند ، و او قهرمان ستيزه با آنهاست و مىكوشد كه مردم را به راه راست دين باز آورد و در جادهء حق و حقيقت روان سازد . آرى ، وجودش مايهء اندوه كسانى است كه مىخواهند خودسرانه به حكومت ادامه دهند و اموال مردم را در راه عيش و كامجويى خود و همدستانشان به غارت برند و در ادارهء امور جامعه پاىبند دستورات اسلامى و سنّت پيامبر اكرم نباشند و از آن انحراف جويند ، چنان كه شعار عمومى مردم در آن روز اين بود كه انحرافات حكومت زدوده شود و روش ادارهء امور با رويهء اسلامى مطابقت نمايد و بر راه راست دين آيد . همين شعار اساسى بود كه خودكامگان را مىآزرد و دل هوسناكشان را رنجه\r\n\r\n\r\n","description":"","footnote":"\r\n( 1 ) . حج 22 / 38 ، 39 .\r\n","page_name":" 89 ","page_number":99},
  {"content":"\r\n\r\nمىداشت و به غم و اندوه گرفتار مىساخت . غمى كه جنايتى در حق جامعه‌اى بزرگ به شمار مىآمد و غمدارش جنايتكارى بود كه با مصالح عمومى امت اسلامى به ستيز بر مىخاست .\r\nكلمات زشتى كه عثمان به زبان آورد و پرخاشهايى كه به مولاى متقيان كرد ، راه اهانت به آن حضرت را به روى تبهكاران و بيدينانى كه با اسلام و امام دشمن بودند ، هموار ساخت . عثمان بود كه با زشتگويىهايش در حضور مردم ، به امويان و عناصر پست و بىفرهنگى از قماش آنها جرأت داد تا گستاخى او را تكرار نمايند و در اين كار خود را پيرو او بشمارند و آن قهرمان غيرتمند را با زخم‌زبان و حرفهاى پليدشان بيازارند و با آزار برادر پيامبر اكرم ، شخص پيامبر را بيازارند . بىشك كسانى كه خدا و پيامبرش را مىآزارند ، خدا آنان را در دنيا و آخرت لعنت مىكند و عذابى خواركننده برايشان فراهم مىسازد « 1 » ، و كسانى كه پيامبر خدا را مىآزارند ، عذابى دردناك در پى خواهند داشت « 2 » ، و كسانى كه مردان و زنان مؤمن را بدون اينكه كارى كرده باشند ، مىآزارند ، بار تهمت و گناه آشكارى را بر دوش مىكشند . « 3 »\r\n\r\n49 - آيه‌اى دربارهء عثمان\r\nواحدى و ثعلبى از قول عبد اللّه بن عباس و سدّى و كلبى و مسيّب بن شريك روايت كرده‌اند كه اين آيات دربارهء عثمان ، رضى اللّه عنه ، نازل شده است : أفرأيت الذى تولّى ، و اعطى قليلا و اكدى ، أعنده علم الغيب فهو يرى : آيا آن را كه از تو رويگردان شد ديدى ؟\r\nاندك مىبخشيد و در انفاق بخل مىورزيد . آيا علم غيب دارد و ( آينده و عواقب اخروى كارش را ) مىبيند ؟ « 4 » چون عثمان صدقه مىداد و مخارج كارهاى خير را تأمين مىكرد ، برادر رضاعىاش عبد اللّه بن ابى سرح به او گفت : اين چه كارى است كه مىكنى ؟ چيزى نمانده كه تهيدست و بينوا شوى . عثمان گفت : من گناهان و خطاهايى دارم و با انجام اين\r\n\r\n\r\n","description":"","footnote":"\r\n( 1 ) . احزاب 33 / 57 .\r\n( 2 ) . توبة 9 / 61 .\r\n( 3 ) . احزاب 33 / 58 .\r\n( 4 ) . نجم 53 / 33 - 35 .\r\n","page_name":" 90 ","page_number":100},
  {"content":"\r\n\r\nكارها مىخواهم رضاى خدا و آمرزش او را به دست آورم . عبد اللّه به او گفت : اين شترت را با پالان و كجاوه‌اش به من بده تا در عوض من همهء گناهانت را به عهده گيرم . عثمان پذيرفت و شترش را به او بخشيد و بر تعهدش شهادت گذارند و دست از صدقه و انفاق بازگرفت . در اين هنگام ، خداى متعال آن آيات را فرو فرستاد . در نتيجه ، عثمان به شيوهء نخستين باز آمد و بهتر و نيكوتر از پيش انفاق كرد .\r\nاين مطلب را عده‌اى از مفسّران آورده‌اند ، و در تفسير نيشابورى آمده كه معنى رو بر گردانيد ، اين است كه در نبرد احد موضعى را كه برايش تعيين شده بود ، رها كرد . « 1 »\r\nاز عبد اللّه بن ابى سرح - كسى كه طرز تفكّر و كردارش در دورهء كفر و بعد از مسلمانىاش و در دورهء رجعت به كفرش و آن هنگام كه جزو حواشى عثمان شد ، يكسان بود - اين حرف سخيف و مسخره كه با هيچ‌يك از قوانين و اصول عدل و انصاف نمىسازد ، بعيد نيست و چندان شگفتى نمىآورد ، تعجّب‌آور اين است كه عثمان حرف خرافى و پوچ او را مىپذيرد و شتر و پلانش را به او مىبخشد تا در عوض ، او بار گناهانش را به‌دوش كشد ، با اينكه خدا مىفرمايد : هيچ‌كس بار گناه ديگرى را بدوش نمىكشد « 2 » و بر تعهّد او شهادت مىگذراند و دست از انفاق و صدقه بازمىكشد و مىپندارد آنچه آن كافر منش از روى استهزاء مىگويد ، شدنى است و براستى تعهّدش در آخرت پذيرفته مىشود . پندارى دستگاه حساب و دادرسى رستاخيز به دست پسر ابى سرح سپرده شده است و او از آنچه در آخرت و در دادگاه عدل الهى مىگذرد ، از پيش خبر دارد و براساس همين اطلاع به عثمان خبر مىدهد كه گناهانش با اين مبادله و معامله از بين خواهد رفت و قلم بطلان بر آن كشيده خواهد شد ، يا پندارى عثمان خودش علم غيب دارد و عاقبت كار و تحقق آن مبادله و معامله را مىبيند و مىداند كه\r\n\r\n\r\n","description":"","footnote":"\r\n( 1 ) . رك : اسباب النزول ، واحدى 298 ؛ تفسير قرطبى : 17 / 111 ؛ كشاف زمخشرى : 3 / 146 ؛ تفسير نيشابورى در حاشيهء تفسير طبرى : 27 / 50 ؛ تفسير شربينى : 4 / 128 .\r\n( 2 ) . سوره‌هاى انعام 6 / 64 ، اسراء 17 / 15 ، فاطر 35 / 18 و زمر 39 / 7 .\r\n","page_name":" 91 ","page_number":101},
  {"content":"\r\n\r\nآنچه برادر رضاعىاش مىگويد ، حق و تحقق يافتنى است . شايد فراموش كرده است كه خداى حكيم فرمود :\r\n1 - كافران به مؤمنان گفتند : طريقهء ما را پيروى كنيد و ما در عوض گناهان و لغزشهايتان را به گردن مىگيريم ، حال آنكه اينان بار گناه كسى را به گردن نخواهند گرفت و قطعا دروغ مىگويند . آنها در حقيقت بار سنگين گناهان خود را همراه با بارهاى گناه ديگران بر دوش خواهند كشيد و در رستاخيز به سبب سخنان افتراآميز بازخواست خواهند شد . « 1 »\r\n2 - هركه كار بد كند ، كيفر آن را خواهد ديد و براى خويش جز خدا حامى و ياورى نخواهد يافت . « 2 »\r\n3 - هركه ذره‌اى نيكى كند ، آن را مىبيند و هركه ذره‌اى بدى كند ، آن را مىبيند . « 3 »\r\n4 - هركس در گروه كارى است كه كرده است . « 4 » و هركه گناهى كند ، آن گناه به زيان خود كرده است . « 5 »\r\n6 - آن روز هركس را همانند عملش جزا مىدهند و به كسى ستمى نمىرود . « 6 »\r\n7 - هركس را برابر كارى كه كرده است ، جزا دهند و به هيچ كس ستم نشود . « 7 »\r\nآيات بسيار ديگرى نظير اينها وجود دارد كه جملگى مبيّن اين حكم عقلى است كه كيفر دادن كسى به خاطر جرمى كه ديگرى مرتكب كشته ، نارواست .\r\nعدالت چنين حكم مىكند كه پسر ابو سرح و افراد فرومايه و رذلى امثال او اگر قرار باشد به موجب چنين تعهّدات مسخره‌اى متحمل گناهان جديد و مستحق كيفر اضافى شوند ، متحمّل مسئوليت اين گناه خواهند شد كه با حرف خود در برابر خدا گستاخى نموده و سهمگينى شعلهء كيفرش را ناچيز و حقير شمرده و مردم نيكوكار را از پرداخت صدقه و كمك به نيازمندان بازداشته‌اند ، نه اينكه متحمل گناهان گذشتهء\r\n\r\n\r\n","description":"","footnote":"\r\n( 1 ) . عنكبوت 29 / 12 ، 13 .\r\n( 2 ) . نساء 4 / 123 .\r\n( 3 ) . زلزال 99 / 7 ، 8 .\r\n( 4 ) . مدثر 74 / 38 .\r\n( 5 ) . نساء 4 / 111 .\r\n( 6 ) . غافر 40 / 17 .\r\n( 7 ) . جاثية 45 / 22 .\r\n","page_name":" 92 ","page_number":102},
  {"content":"\r\n\r\nعثمان شوند .\r\nاينك بياييم به كم‌خردى و نادانى كسى بنگريم كه چنان حرف مسخره‌اى را باور داشته و استهزاى دين ناباورى را راست شمرده و بر آن آثار عملى مترتّب پنداشته است ، تا اينكه آيات خداى حكيم در ردّش فرود آمده است . گرفتيم حرف روايت كننده داير بر اينكه عثمان پس از نزول آيات به روش پيشين بازگشته ، راست باشد ، حتى در آن صورت نيز بازگشت وى نمىتواند نابخردى او را بپوشاند و ناديده انگارد ، زيرا كه حرف آن كافرمنش را پذيرفته و تسليم آن خرافه و پندار ضد اسلامى گشته است . آرى ، هرگاه اعتنايى به آن پيشنهاد كفرآميز و احمقانه ننموده و به بيراهه نرفته بود ، يا اگر رفته بود ، خود به قدرت تفكر و نه با سرزنش و نكوهش الهى بازگشته بود ، از سست‌رأيى و نابخردى تبرئه مىشد و ديگر به راه صدقه دادن و انفاق بىحساب و كتاب باز نمىآمد ، امّا چون باز آمد ، نه از دارايى و درآمد شخصى ، بلكه از مال خدا و خلق حاتم‌بخشى كرد و به چنان رويه‌اى گراييد كه در تاريخ ثبت است و به گفتهء مولاى متقيان : مال خدا را ، چنان كه شتر گياه نورستهء بهارى را بچرد ، مىبلعيد .\r\n\r\n50 - عثمان راه رستگارى را نمىداند !\r\nابن عساكر چنين روايت مىكند : عمر به عثمان بن عفان برخورد و به او سلام كرد ، ولى جوابى نشنيد نزد ابو بكر صديق رفته گفت : اى جانشين پيامبر خدا ! مىخواهى مصيبتى را كه پس از پيامبر خدا گرفتارش شده‌ايم ، برايت بگويم ؟ پرسيد : چيست ؟ گفت : به عثمان برخوردم و به او سلام كردم ، ليكن جواب سلامم را نداد . ابو بكر با شگفتى پرسيد :\r\nراستى چنين اتفاق افتاد ؟ گفت : آرى . پس دست او را گرفت و با هم نزد عثمان آمدند و سلام كردند و جواب سلامشان را داد . آنگاه ابو بكر گفت : آيا راست است كه عمر نزد تو آمده سلامت كرد و جوابش را ندادى ؟ گفت : به خدا قسم ، اى خليفهء پيامبر خدا ! من او را نديدم . پرسيد : فكرت به چه مشغول بود ؟ گفت : داشتم به پيامبر خدا مىانديشيدم كه از دنيا رفت و از او نپرسيديم : چگونه مىتوان رستگار شد و از آتش دوزخ رهايى يافت ؟\r\n\r\n","description":"","footnote":"","page_name":" 93 ","page_number":103},
  {"content":"\r\n\r\nابو بكر گفت : به خدا قسم من از پيامبر خدا پرسيده و جواب شنيده‌ام . عثمان گفت : بگوى و ما را از غم نجات بده . ابو بكر گفت : پيامبر خدا گفت : به پيوند استوار كه عبارت از اعتقاد و گفتن لا إله الا اللّه است ، چنگ آويزيد . « 1 »\r\nآيا اين مردم در دورهء حيات پيامبر صلّى اللّه عليه و آله گوش از تبليغات پيگير و ارشاد دامنه‌دارش ، بويژه تأكيد فراوانش روى توحيد ، بربسته و نديده بود كه تا چه اندازه در تحكيم اصل اساسى توحيد در دلهاى خلق مىكوشد و مىفرمايد : يگانه راه رستگارى و نجات اين است كه انسان از صميم قلب به توحيد ايمان پيدا كند و دل خويش را به روى اين عقيده بگشايد و براى آن خالى و پيراسته سازد ، و تنها بدينگونه مىتواند از آتش دوزخ برهد .\r\nآيا او نشنيده بود كه خداى تعالى مىفرمايد :\r\nهركه دل و جان خويش تسليم خدا نمايد و نيكوكار باشد ، بىگمان به پيوند استوارى چنگ زده است . « 2 »\r\nهركه به بت‌ها و قدرتهاى سياسى ناروا كافر شود و به خداى يگانه ايمان آورد ، قطعا به پيوند استوارى چنگ آويخته است . « 3 »\r\nكسانى كه ايمان آورده و كارهاى پسنديده كرده‌اند ، آنان اهل بهشتند . « 4 »\r\nبىگمان هركس براى خدا شريك قائل شود ، خدا بهشت را بر او حرام خواهد ساخت و جايگاهش آتش دوزخ خواهد بود . « 5 »\r\nآيا اين نداى پيامبر اكرم صلّى اللّه عليه و آله را نشنيده است كه فرمود :\r\n( از روى عقيده و اخلاص ) بگوييد لا إله الا اللّه ، رستگار خواهيد شد . « 6 »\r\nهركه گواهى دهد كه خدايى جز خداى يگانه نيست و محمّد پيامبر اوست ، خدا آتش دوزخ را بر او حرام مىسازد .\r\nهركه با اخلاص و دل پاك بگويد خدايى جز خداى يگانه نيست ، به بهشت درآيد .\r\n\r\n\r\n","description":"","footnote":"\r\n( 1 ) . تاريخ ابن عساكر : 2 / 58 .\r\n( 2 ) . لقمان 31 / 22 .\r\n( 3 ) . بقرة 2 / 256 .\r\n( 4 ) . همان سوره 82 .\r\n( 5 ) . مائدة 5 / 72 .\r\n( 6 ) . تاريخ البخارى : 4 / قسم 2 / 14 .\r\n","page_name":" 94 ","page_number":104},
  {"content":"\r\n\r\nنمىشود كسى براستى و از صميم دل شهادت دهد كه خدايى جز خداى يگانه وجود ندارد و محمّد پيامبر اوست و خدا آتش دوزخ را بر او حرام نگرداند .\r\nمن سخنى را مىشناسم كه اگر بنده‌اى آن را براستى و از صميم دل بگويد و بر آن سخن و عقيده بميرد ، خدا حتما آتش دوزخ را بر او حرام خواهد گردانيد ، و آن سخن اين است : خدايى جز خداى يگانه وجود ندارد .\r\nاحاديث بسيارى ديگرى در اين‌باره وجود دارد كه برخى را حافظ منذرى در كتاب خود فراهم آورده است . « 1 »\r\nآيا اين مرد ، آن سخنان زرين و گرانبها را مىشنيد و چون گوش دل بدانها نسپرد ، از ياد ببرد ؟ در اين صورت ، اگر اينها را كه اساس و شالودهء مكتب اسلام است ، در نيافته و نفهميده باشد ، چه چيز را درك كرده و فهميده است ؟ و اين چه دركى است كه از پيامبر گرامى دارد كه مىپندارد آمده و درگذشته و راه رستگارى را نياموخته است ؟ حال آنكه فقط براى اين مبعوث گشته و رسالتش اين بوده كه ملتش و بشريت را رستگار گرداند ، و كتابى كه در دستش بوده و تعليمش مىداده روشنگر و آموزش دهندهء همه چيز است . اصلا معلوم نيست كه پيامبر اكرم را چگونه تصور مىكرده و بنيان اسلام را بر چه استوار مىپنداشته است ؟ اين بيچاره چه مسلمانى است كه دورهء رسالت پيامبرش را دريافته و سراسر عمر توأم با تبليغش را از ابتدا تا به هنگام درگذشتش شاهد بوده و با اينهمه ، هنوز نفهميده كه چه چيز او را از آتش دوزخ مىرهاند و رستگار مىگرداند ؟\r\nآرى ، بىترديد پيامبر گرامى دمى در راه روشنگرى و آموزش نياسوده و با مشعل قرآن طريق رستگارى را فروزان گردانيده است ، لكن چه سود كسانى را كه گوش پندنيوش نداشته و دل و دماغ خويش بدان فروزندگى نسپرده باشند .\r\n\r\n\r\n","description":"","footnote":"\r\n( 1 ) . الترغيب و التزهيب : 2 / 160 - 164 .\r\n","page_name":" 95 ","page_number":105},
  {"content":"\r\n\r\n\r\n51 - عثمان تكبير را در حركات نماز ترك مىكند\r\nاحمد بن حنبل از قول عمران بن حصين نقل مىكند كه پشت سر على نماز خواندم ، مرا به ياد نمازهايى انداخت كه با پيامبر خدا و دو جانشينش ( ابو بكر و عمر ) خوانده بودم . پس روانه شدم و با او نماز خواندم و ديدم هرگاه به سجده مىرود يا سر از ركوع بر مىآورد ، تكبير مىگويد . پرسيدم چه كسى اولين بار تكبير گفتن را ترك كرد ؟ گفت :\r\nعثمان ، رضى اللّه عنه ، آن هنگام كه پير شد و صدايش ضعيف گشت ، آن را ترك كرد . « 1 »\r\nدر جلد دهم همين كتاب ، به خواست خدا در اين‌باره بتفصيل بحث خواهد شد ، و خواهيم ديد كه گفتن تكبير در نماز به هنگام رفتن به ركوع و سجود و برخاستن از آن ، سنّت پيامبر خدا صلّى اللّه عليه و آله است ، سنّتى ثابت و قطعى كه همهء مسلمانان بر سر آن اتفاق نظر دارند و اصحاب به آن عمل مىكرده‌اند و ائمّهء مذاهب اسلامى بر آن اجماع نموده‌اند .\r\nاين بحث روشن مىسازد اوّلين كسى كه آن را ترك كرد ، عثمان بوده است ، و بعد معاويه و بنىاميه از او پيروى كرده‌اند ، و هنوز مردم بر اين شيوه مىروند و چنان به آن خو گرفته و عادت نموده‌اند كه سنّت و رويهء صحيح در اين‌باره از بين رفته و فراموش گشته است به طورى كه هركه بدين سنت متمسّك باشد ، در نظر عامه غريب مىنمايد ، پندارى كار خلاف شرعى مرتكب شده است . مسئوليت ادامهء اين گناه و تكرار اين انحراف طبعا به عهدهء كسى است كه آن را بدعت نهاده و سنّت تخلف ناپذير اسلامى را ترك كرده است .\r\nزرقانى مىنويسد : احمد بن حنبل از قول عمران روايتى دارد كه مىگويد : اوّلين كسى كه تكبير را ترك كرد ، عثمان بود به هنگامى كه سالخورده گشت ، و طبرى از قول ابو هريره روايتى دارد كه مىگويد : اولين كسى كه ترك كرد ، معاويه بود ، و ابو عبيد روايتى بدين مضمون دارد كه اولين كسى كه آن را ترك كرد ، زياد بود . اين روايت با روايات قبلى منافات دارد ، زيرا زياد براساس ترك‌كردن معاويه ترك كرد ، چنان كه او نيز براساس ترك كردن عثمان ترك كرده است . البته ، عده‌اى از علما آن را بر اخفاء تكبير ، يعنى آهسته\r\n\r\n\r\n","description":"","footnote":"\r\n( 1 ) . مسند احمد بن حنبل : 4 / 428 ، 429 ، 432 ، 440 ، 444 .\r\n","page_name":" 96 ","page_number":106},
  {"content":"\r\n\r\nگفتن آن ، حمل كرده‌اند . « 1 »\r\nاينكه عده‌اى خواسته‌اند كار عثمان را چنين توجيه نمايند كه او آهسته مىخوانده است ، با تصريحى كه لفظ ترك كرده دارد ، جور در نمىآيد . ابن حصين سخن از اين مىگويد كه امير المؤمنين عليه السّلام به هنگام خم و راست شدن در نماز ، تكبير مىگفت و نمىگويد به صداى بلند تكبير مىگفت ، آنگاه شخصى از او مىپرسد : چه كسى نخستين بار آن را ترك كرد ، نه اينكه آهسته گفت ؟ به علاوه رواياتى از قول ابن حجر و شوكانى و ديگران در اين‌باره آمده ، چنان كه زرقانى گويد : معاويه آن را براساس ترك‌كردن عثمان ترك كرد ، و هرچه دربارهء معاويه نقل شده به لفظ ترك‌كردن و ناقص و كم‌كردن است ، و در آنها هيچ لفظ اخفاء و آهسته گفتن نيامده است . بديهى است كه معاويه از عثمان تبعيت كرده و كارش تكرار كار او بوده است .\r\n\r\nنتيجهء اين بحث\r\nآنچه گذشت ، مختصرى بود كه در تاريخهاى غرض‌آلود موجود نوشته شده و از آن روزگار سياه برجاى مانده است ، تاريخهايى كه مسائل و حقايق اساسى را واگذاشته و از واقعيات پراهميت درگذشته‌اند . دستهاى تبهكارى كه به نگارش اين گونه تاريخ‌ها دراز گشته توانسته است حقايق مهم را در پرده نگهدارد و بپوشاند تا نوشته با تمايلات و تعصّبات توده‌هاى گمراه يا حكام قلدر و جاه‌طلب سازگار آيد ، در حالى كه تاريخ بايد آزادانه و با انصاف نوشته شود و هيچ عاملى آن را از راه به در نبرد و به جانبدارى واندارد ، ليكن چه بايد كرد كه اين قماش تاريخ‌نويسان تاريخ را نه چنان كه بايسته است ، نوشته‌اند و حقايق و معانى را تحريف و دگرگونه نموده‌اند و از اسناد و روايات تاريخى آنچه را مطابق ميل و غرض خود و اربابشان ديده‌اند ، نگاشته و ديگران را بىاعتنا واگذاشته‌اند ، بويژه آنچه را كه با اغراضشان ناسازگار بوده است .\r\nمثلا طبرى چنين نوشته است : واقدى در علت اينكه مردم مصر به طرف عثمان\r\n\r\n\r\n","description":"","footnote":"\r\n( 1 ) . شرح الموطأ : 2 / 145 .\r\n","page_name":" 97 ","page_number":107},
  {"content":"\r\n\r\nحركت كردند و در ذوخشب اردو زدند ، كارهاى بسيارى را ذكر كرده است ، از آن جمله آنچه قبلا ياد شد و نيز آنچه از ذكرش خوددارى به عمل آمد ، بدان جهت كه زننده بود . « 1 » بسيارى از دلايلى را هم كه قاتلان عثمان ذكر كرده و مستند قتلش ساخته‌اند ، ذكر كرديم و از يادكرد بسيارى ديگر به عللى صرفنظر كرديم . « 2 » همچنين محمد بن ابى بكر وقتى استاندار على عليه السّلام در مصر شد ، به معاويه نامه نوشت كه مكاتبات آن دو در تاريخ آمده است ، ليكن من خوش نداشتم آنها را بياورم ، زيرا در آنها مطالبى هست كه عامه طاقت شنيدنش را ندارند . « 3 »\r\nدر همين كتاب نيز در بحث از آنچه ميان على عليه السّلام و عثمان اتفاق افتاده ، سخن مسعودى را آورديم كه مىگويد : عثمان حرف خشن و زننده‌اى به على زد كه ما مايل به نقل آن نيستيم ، و على حرفى شبيه آن را به او برگرداند . « 4 »\r\nابن اثير يكى ديگر از اين گونه مورخان مىگويد : بسيارى از دلايلى را كه مردم وسيله و سند كشتن عثمان قرار داده بودند ، رها كردم به عللى كه خوددارى از ذكرش را ايجاب مىنمايد . « 5 »\r\nابن كثير مىنويسد : در سال 33 هجرى عثمان عده‌اى از اهالى بصره را به دلايلى از آنجا به شام و مصر تبعيد كرد . تبعيد شدگان از كسانى بودند كه مردم را عليه او بر مىانگيختند و با دشمنانش در تبليغ عليه او و بىاعتبار كردنش همساز بودند ، و آنها با اين عمل ستمكار شمرده مىشدند و او ، رضى اللّه عنه ، نيكوكارى بر طريق دين بود . « 6 » همو در جاى ديگر مىنويسد : كارها و حوادثى جريان يافت كه به قدر امكان از آن ياد مىكنيم « 7 » ، سپس از آن امور و حوادث آنچه باب طبعش بوده و با سليقه‌اش موافق و سازگار ، ذكر كرده است و در نتيجه ، آنچه نقل كرده چيزى نيست جز يك سلسله دروغ و روايات سست و جعلى و غرض‌آلود .\r\n\r\n\r\n","description":"","footnote":"\r\n( 1 ) . تاريخ طبرى : 5 / 108 .\r\n( 2 ) . همان : 5 / 113 .\r\n( 3 ) . همان : 5 / 232 .\r\n( 4 ) . رك : الغدير ( متن عربى / چ 1 ) : 8 / 305 .\r\n( 5 ) . الكامل : 3 / 70 .\r\n( 6 ) . البداية و النهاية : 7 / 166 .\r\n( 7 ) . همان : 7 / 177 .\r\n","page_name":" 98 ","page_number":108},
  {"content":"\r\n\r\nاحمد فريد رفاعى در كتاب خود چنين مىنويسد : لكن ما وضع ديگرى داريم ، و كسى از ما نمىخواهد نظرمان را دربارهء عثمان اظهار داريم ، زيرا مسلّم است كه او صحابى بزرگى بوده و در جمع قرآن و غير قرآن اثر جاودانى داشته است ، و دينش دين پرگذشت و آسانگيرى بوده است و دين هرگز مردم را موظف نمىكند كه همه‌شان به زندگى دنيا از دريچهء زهد و سخت‌گذرانى بنگرند و زندگى دنيا را با زهد و پارسايى بگذرانند . همچنين از ما خواسته نشده كه ضعف حكومت عثمان را اثبات كنيم ، بلكه تنها چيزى كه از ما مىخواهند ، اين است كه حوادث را به اختصار بيان كنيم . ما در ترتيب ذكر اين حوادث و بررسى و تعيين آثار آنها به مواردى برمىخوريم كه امكان مىدهد به اين موضوع هم اشاره‌اى بكنيم . « 1 » آنگاه از تاريخ يعقوبى انتقاداتى را كه به عثمان مىشده نقل كرده و پس از بحث دربارهء آن به روايتى رسيده كه ابن اثير از تاريخ طبرى آورده است ، روايتى كه طبرى از قول سرى كذّاب ، از شعيب مجهول و ناشناس ، از سيف مطرود و مردود و متهم به زندقه ، آورده است با روايتى از قول موجوداتى شبيه آنها .\r\nعلاوه بر اينها ، بسيارى تاريخهاى ديگر هست كه در قديم نوشته شده يا در عصر ما ، و همه را جنايتكارانى نوشته‌اند كه هيچ بر دين و دانش ترحّم ننموده و هرچه از ظلم و بيداد توانسته‌اند بر آن روا داشته‌اند .\r\nشايد آنچه در اين كتاب نوشته‌ايم ، گرچه جز اندكى از بسيار نيست ، براى شناساندن جنبه‌هاى گوناگون روحيهء عثمان و بهره‌اش از علم و تقوا و چگونگى آراء و اخلاقش كفايت كند . و اينها چيزهايى است كه معاصران و معاشرانش ديده و وصف كرده و درباره‌اش همداستانند ، حتى رفتار و موضع‌گيرى واحدى نسبت به او داشته‌اند . در اينجا نمونه‌هايى از اظهارنظر و رفتار و موضع كسانى را كه معاصر و معاشر و شاهد عثمان بوده‌اند ، مىآوريم :\r\n\r\n\r\n","description":"","footnote":"\r\n( 1 ) . عصر مأمون : 1 / 5 .\r\n","page_name":" 99 ","page_number":109},
  {"content":"\r\n\r\n\r\n[ نمونه‌هايى از اظهارنظرها درباره عثمان 
  ]\r\n\r\n1 - سخن امير المؤمنين على بن ابى طالب عليه السّلام دربارهء عثمان\r\n1 - 1 - يكى از سخنان آن حضرت دربارهء قتل عثمان كه مىفرمايد : اگر دستور قتل او را داده بودم ، قطعا قاتل او بودم ، يا اگر از كشتن او منع مىنمودم ، ياورش بودم . با توجه به اين معنا كه هركس يارىاش كرده نمىتواند بگويد من از كسى كه او را يارى نكرده برترم ، و نيز كسى كه او را يارى نكرد و واگذاشت ، نمىتواند بگويد آن‌كه يارىاش كرد ، بهتر و برتر از من است . من دربارهء كار و سرنوشت عثمان سخن جامع و كاملى مىگويم : او تبعيض قائل شد ( و بعضى را بر ديگران در سپردن مقامات حكومتى و اخذ درآمد و سهميهء عمومى ترجيح داد ) و به طرز بدى هم تبعيض قائل شد و مزيت نهاد ( يعنى كسانى را ترجيح مىداد و مقدم مىداشت كه نه‌تنها به لحاظ اعتقادى و اخلاقى برترى نداشتند ، بلكه به عكس منحطترين افراد به شمار مىآمدند ) و شما اظهار ناراحتى كرديد و اين اظهار ناراحتى و بىتابى را به طرز صحيح انجام نداديد ، و خدا در مورد كسى كه تبعيض قائل شود و كسى كه بىتابى نمايد ، قانون و فرمانى دارد كه به تحقق مىرساند . « 1 »\r\nابن ابى الحديد مىگويد : مقصود امام اين است كه كسانى كه عثمان را يارى ندادند و خوار گذاشتند بهتر از كسانى هستند كه او را يارى دادند ، زيرا بيشتر كسانى كه از او حمايت نمودند ، از قبيل مروان بن حكم و امثالش ، فاسق و زشتكار بودند و مهاجران و انصار كسانى بودند كه او را واگذاشتند و يارى ندادند . « 2 »\r\n2 - 1 - سخنى است به عبد اللّه بن عباس ، آنگاه كه پيام و دستور عثمان را داير بر تبعيدش به مزرعه‌اش در ينبع آورده است . مىفرمايد : اى ابن عباس ! عثمان مىخواهد مرا به صورت شتر آبكش درآورد تا پيوسته بروم و بيايم . يك بار پيغام مىدهد كه برو ، بعد به من پيغام مىفرستد كه بيا ، حالا دوباره پيغام داده كه برو بيرون . به خدا قسم ، آنقدر از او دفاع كردم و آسيب ديگران را از او دور داشتم كه ترسيدم گناهكار شوم . « 3 »\r\n\r\n\r\n","description":"","footnote":"\r\n( 1 ) . نهج البلاغة : 1 / 76 .\r\n( 2 ) . شرح ابن ابى الحديد : 1 / 158 .\r\n( 3 ) . نهج البلاغة : 1 / 468 .\r\n","page_name":" 100 ","page_number":110},
  {"content":"\r\n\r\n3 - 1 - بلاذرى از قول ابو حاده نقل مىكند كه على ، رضى اللّه عنه ، بر بالاى منبر سخن مىراند و من مىشنيدم . چون از عثمان ياد كرد ، چنين گفت : قسم به خدايى كه جز او خدايى نيست ، من نه او را كشتم و نه در كشتنش كمك كردم ، و نه از آن ناراحت شدم . « 1 »\r\n4 - 1 - ابن سعد از زبان عمّار ياسر مىگويد : على را به هنگام كشته شدن عثمان بر منبر پيامبر خدا ديدم كه مىگفت : از كشته شدنش نه خوشم آمد و نه بدم آمد ؛ نه دستور قتلش را دادم و نه از آن منع نمودم . « 2 »\r\nكعب بن جعيل شاعر طرفدار جبههء شام در ابيات زير اشاره به همين نظريه و فرمايش امام دارد :\r\n- كسى كه بخواهد على را مورد بازخواست قرار دهد ، حرفى جز اين نمىتواند زد كه او فتنه‌گران و حادثه آفرينان قتل عثمان را در برگرفته و به صفوف خويش پيوسته است .\r\n- و امروز آن گناهكاران را برترى بخشيده و كيفر كسانى را كه عثمان را كشته‌اند ، فرو گذاشته است .\r\nاگر از او دربارهء قتل عثمان بپرسند ، حرف شبهه‌ناكى به زبان خواهد آورد و جوابى مبهم و گنگ به سؤال‌كنندگان خواهد داد .\r\n- و خواهد گفت كه نه راضى است و نه خشمگين ، و نه از آن برحذر داشته و نه دستورش را داده است .\r\n- و نه بدش آمده و نه خوشش آمده است ، لكن در حقيقت نمىتواند او جزء يكى از آنان نباشد . « 3 »\r\nابن ابى الحديد پس از ذكر ابيات فوق مىگويد : اين اشعار را هنگامى سرود كه سخنان بسيارى از امير المؤمنين دربارهء عثمان به مردم شام رسيده بود همه به همين مضمون و معنا ، مانند اينها : قتل عثمان نه مرا خوشحال كرد و نه ناراحت . از او پرسيدند ، از كشتنش راضى بودى ؟ جواب داد : راضى نبودم . پرسيدند : از كشته شدنش خشمگين شدى ؟\r\n\r\n\r\n","description":"","footnote":"\r\n( 1 ) . انساب الاشراف : 5 / 98 .\r\n( 2 ) . همان : 5 / 101 .\r\n( 3 ) . كتاب صفين ، ابن مزاحم 63 ؛ العقد الفريد : 2 / 267 ؛ شرح ابن ابى الحديد : 1 / 158 .\r\n","page_name":" 101 ","page_number":111},
  {"content":"\r\n\r\nفرمود : نه ، خشمگين نشدم . همچنين فرمود : خدا او را كشت و من با او بودم . يك بار فرمود : من نه عثمان را كشتم و نه بر كشتنش كمك كردم . بار ديگر فرمود : من يك تن از مسلمانانم ، هنگامى كه همه به كارى پرداختند ، بدان مىپردازم و چون دست بازگرفتند ، بازمىگيرم . هريك از اين سخنان اگر واقعا فرمايش آن حضرت باشد ، تفسير و توجيهى دارد كه خردمندان از آن آگاهند .\r\n5 - 1 - ابو مخنف آورده است كه عبد الرحمن بن عبيد مىگويد : معاويه هيأتى را نزد على فرستاد كه تشكيل مىشد از حبيب بن مسلمهء فهرى ، شرحبيل بن سمط ، و معن بن يزيد بن اخنس . هنگامى كه به خدمت على رسيدند ، من آنجا بودم . سرانجام ، حبيب و شرحبيل از على پرسيدند : آيا شهادت مىدهى كه عثمان ، رضى اللّه عنه ، مظلوم كشته شد ؟ فرمود : من چنين چيزى نمىگويم . گفتند : ما از كسى كه تصديق نمىكند عثمان مظلومانه كشته شده ، بيزاريم ، آنگاه برخاستند و بيرون رفتند . در اين حال ، على گفت : تو نمىتوانى مردگان را شنوا سازى و آواز خود را به گوش كرانى كه از تو روى مىگردانند ، برسانى . تو نمىتوانى كوران را از گمراهى برهانى و راه نمايى . آواز خود را تنها به گوش كسانى توانى رساند كه به آيات ما ايمان آورده‌اند و مسلمانان هستند « 1 » . « 2 »\r\n6 - 1 - بلاذرى اين سخن على عليه السّلام دربارهء عثمان را آورده است : اى عثمان ! حق ، سنگين و شفابخش است ، و ناحق ، سبك و تحمل‌پذير ، ولى مايهء رنج و بلاست . تو چنانى كه اگر به تو راست بگويند ، به خشم مىآيى و هرگاه دروغ بگويند ، خشنود مىشوى . « 3 »\r\n7 - 1 - هروقت مردم از حكومت عثمان به على شكايت مىبردند ، فرزندش حسن را نزد عثمان مىفرستاد . چون اين كار زياد تكرار شد ، به او گفت : پدرت مىپندارد هيچ‌كس نيست كه آنچه را او مىداند ، بداند ، حال آنكه ما بهتر از او مىفهميم كه چه مىكنيم .\r\n\r\n\r\n","description":"","footnote":"\r\n( 1 ) . نمل 27 / 80 ، 81 و روم 30 / 52 ، 53 .\r\n( 2 ) . كتاب صفين 227 ؛ تاريخ طبرى : 6 / 4 ؛ الكامل ، ابن اثير : 3 / 125 .\r\n( 3 ) . انساب الاشراف : 5 / 44 .\r\n","page_name":" 102 ","page_number":112},
  {"content":"\r\n\r\nبنابراين ، بايد دست از ما بردارد . ديگر على پسرش را نزد او نفرستاد . همچنين گفته‌اند عثمان پس از نماز عصر به خانهء على كه بيمار بود ، به عيادت رفت و مروان همراهش بود .\r\nديد با او سرسنگين است . به على گفت : به خدا قسم ، اگر اين وضع را در تو نمىديدم ، آنچه را اكنون مىخواهيم به زبان آورم ، به زبان نمىآوردم . اين را كه به خدا نمىدانم كدام روز تو در نظرم خوشايندتر يا ناراحت كننده‌تر است . روز زندگىات يا روز مرگت ؟ به خدا قسم ، اگر زنده بمانى ، هيچ مخالف و سرزنشگرى را نمىبينم كه ترا پناهگاه خويش نساخته و ترا مددكار خويش ننموده باشد و اگر بميرى ، سوگوار خواهم شد . بهرهء من از تو مثل بهره‌اى است كه پدرى مشفق و دلسوز از پسر عاق شده‌اش دارد كه تا زنده است ، او را ناراحت مىكند و اگر بميرد ، غمناكش مىسازد . كاش تو وضعت را با ما روشن مىكردى تا تكليف خودمان را مىدانستيم ، يا دوست مسالمت‌جو و همزيست مىبودى يا دشمن بدخواه . مرا وسط آسمان و زمين معلق نگاه ندار كه نه بتوانم بالا بروم و نه پايين بيايم . به خدا اگر ترا بكشم ، كسى كه بهتر از تو باشد و بتواند جاى ترا بگيرد ، نخواهم يافت و هرگاه تو مرا بكشى ، كسى بهتر از من نخواهى يافت كه جاى مرا در رابطه با تو بگيرد ، و دوست نمىدارم كه پس از مرگ تو زندگى كنم . در اين وقت مروان گفت : آرى ، به خدا همين طور است ، و ديگر اينكه قدرت و حكومت را كه در چنگ ماست ، به دست نخواهد آورد مگر اينكه نيزه‌هاى ما را بشكند و شمشيرهاى ما را قطعه قطعه سازد كه ديگر پس از چنين كارى ، چه زندگى خوشى وجود خواهد داشت ؟ عثمان به سينهء مروان زده گفت : ترا چه كه وارد صحبت ما مىشوى ؟ على گفت : من به خدا قسم ، چنان مشغولم كه به جواب شما نمىتوانم پرداخت ، ولى در جوابتان سخنى را مىگويم كه پدر يوسف گفت : « 1 » اكنون بايد به نيكويى صبر كرد و براى رد آنچه مىگوييد ، فقط از خدا كمك طلبيد . « 2 »\r\n8 - 1 - در نامه‌اى به معاويه مىنويسد : در نامه‌ات سخن از اين گفته‌اى كه من از بيعت با خلفا خوددارى كرده و به آنان حسد برده و تجاوز مسلحانه كرده‌ام . دربارهء تجاوز\r\n\r\n\r\n","description":"","footnote":"\r\n( 1 ) . يوسف 12 / 18 .\r\n( 2 ) . العقد الفريد : 2 / 274 ؛ الامامة و السياسة : 1 / 30 .\r\n","page_name":" 103 ","page_number":113},
  {"content":"\r\n\r\nمسلحانه بايد بگويم كه به خدا پناه مىبرم اگر چنين چيزى مىبود . در مورد اينكه از آنها خوشم نمىآمده است ، به خدا سوگند ، هرگز از اين كارم در برابر مردم معذرت نخواهم خواست و باز نخواهم گشت . گفته‌اى كه به عثمان تجاوز كرده و پيوند خويشاوندىام را با او محترم نداشته‌ام . عثمان كارهايى كرد كه تو مىدانى ، و مردم هم با او كارى كردند كه خبرش به تو رسيده است . همچنين مىدانى كه من از كار او و كارى كه با او شد ، بر كنار بودم ، مگر اينكه بخواهى در حق من جنايت روا دارى ، در آن صورت هرجنايتى مىخواهى روا دار . در مورد كشندگان عثمان و اينكه آنان را تحويل تو بدهم ، من در اين موضوع خيلى فكر كردم و آن را زير و رو نمودم و بالاخره نتوانستم آنها را تسليم تو يا ديگرى كنم . اگر دست از گمراهىات برندارى ، خواهيم ديد كه آنها به سراغ تو نيز خواهند آمد و زحمت اين را به تو نخواهند داد كه آنان را در دشت و كوهستان يا در خشكى و دريا تعقيب كنى و تحت پيگرد قرار دهى . « 1 »\r\n9 - 1 - طبرى مىنويسد : عثمان روز جمعه بالاى منبر رفته به حمد و ستايش خدا پرداخت . در اين حال ، مردى برخاسته خطاب به او گفت : فرمان كتاب خدا را اجرا و برقرار كن . عثمان گفت : بنشين . آن مرد به نشست . تا سه بار آن مرد برخاست و به دستور عثمان نشست ، آنگاه پرتاب شن و ريگ به سوى يكديگر آغاز شد ، چندانكه آسمان ديده نميشد و عثمان از منبر فروافتاد و او را بر دوش به طرف خانه‌اش بردند ، و وقتى كه وارد خانه شد ، بيهوش بود . پس يكى از پرده‌داران و دربانان عثمان در حالى كه قرآنى به دست داشت ، بيرون آمده به بانگ بلند چنين گفت : ترا كسانى كه دنيشان را فرقه فرقه كردند و دسته دسته شدند ، كارى نيست ، كار آنها با خداست . « 2 » على بن ابى طالب در حالى كه عثمان بيهوش بود و بنىاميه دورش را گرفته بودند ، به خانهء او درآمد و گفت : اى امير المؤمنين ! بر سرت چه آمده است ؟ بنىاميه يكصدا به او گفتند : اى على ! ما را كشتى و اين بلا را به سر امير المؤمنين درآوردى . به خدا قسم ، اگر آنچه آرزو دارى به سر او\r\n\r\n\r\n","description":"","footnote":"\r\n( 1 ) . كتاب صفين ، ابن مزاحم 102 ؛ العقد الفريد : 2 / 286 ؛ نهج البلاغة : 2 / 10 ؛ شرح ابن ابى الحديد : 3 / 409 .\r\n( 2 ) . انعام 6 / 159 .\r\n","page_name":" 104 ","page_number":114},
  {"content":"\r\n\r\nبيايد ، دنيا در چشمت تيره و تار خواهد شد ! در اين وقت على خشمگين از جاى برخاست و رفت . « 1 »\r\n10 - 1 - ابن قتيبه مىنويسد : عمرو عاص از سواره‌اى پرسيد : چه خبر ؟ گفت : عثمان كشته شد . پرسيد : مردم چه كردند ؟ گفت : با على بيعت كردند . پرسيد : على با قاتلان عثمان چه كرد ؟ گفت : وليد بن مغيره نزد او رفته نظرش را دربارهء قتل عثمان جويا شد ، گفت : نه دستور دادم و نه منع كردم ، نه خوشحال شدم و نه بدم آمد . پرسيد : با قاتلان عثمان چه كرد ؟ گفت : آنها را پناه داد و حاضر نشد كيفر دهد يا تسليم كند . و مروان به او گفت : اگر دستور به قتلش نداده‌اى ، اما عهده‌دار كار قتل او شده‌اى ، و اگر او را نكشته‌اى ، اما قاتلانش را در پناه خويش گرفته‌اى . عمرو عاص گفت : به خدا قسم ، ابو الحسن ، على بن ابى طالب سخنانى نامربوط و آشفته گفته است . « 2 »\r\n11 - 1 - اعمش از قول حكم بن عتيبه و او از قول قيس بن ابى حازم مىگويد : على بر منبر كوفه بود و شنيدم كه چنين مىگفت : اى فرزندان مهاجران ! به طرف ائمهء كفر پيش تازيد ، به طرف باقيماندهء قبايل مشرك جنگجو و طرفداران شيطان ، به طرف كسانى براى جنگ پيش تازيد كه بر سر خون كسى كه بار گناهان به دوش داشت ، مىجنگند . قسم به خدايى كه دانه را بشكافت و آدمى را بيافريد ، او گناهانى را كه اينها تا به قيامت مرتكب مىشوند ، بر دوش و برعهده خواهد داشت و در عين حال ، مسئوليت او هيچ از سنگينى بار گناه اينها نخواهد كاست . « 3 »\r\nابن ابى الحديد اين حديث را به دليل وجود قيس بن ابى حازم « 4 » در سلسلهء روات آن نامعتبر شمرده است و مىگويد كه او همان كسى است كه اين حديث معروف را روايت كرده است : شما در قيامت پروردگارتان را چنان خواهيد ديد كه ماه را در شب چهاردهم مىبينيد و در ديدنش ترديدى نداريد . مشايخ ما كه از جملهء علماى كلامند ، بر او ايراد\r\n\r\n\r\n","description":"","footnote":"\r\n( 1 ) . تاريخ طبرى : 5 / 113 ؛ الكامل ، ابن اثير : 3 / 67 .\r\n( 2 ) . الامامة و السياسة : 1 / 42 .\r\n( 3 ) . شرح ابن ابى الحديد : 1 / 179\r\n( 4 ) . يكى از رجال رواياتى است كه در صحيح بخارى و صحيح مسلم گرد آمده است .\r\n","page_name":" 105 ","page_number":115},
  {"content":"\r\n\r\nگرفته و درباره‌اش گفته‌اند : او فاسق و زشتكار است و رواياتى كه نقل مىكند ، پذيرفتنى و قابل قبول نيست ، زيرا او گفته است از على كه بر فراز منبر كوفه نطق مىكرد ، شنيدم كه مىگفت : به طرف باقيمانده قبايل مشرك و جنگجو پيش تازيد ، و من بر اثر شنيدن اين سخنش از او نفرت پيدا كرده كينه‌اش را به دل گرفتم . بديهى است كه هركس كينهء على عليه السّلام را به دل بگيرد ، روايتش قابل قبول نخواهد بود . آنگاه مىگويد به فرض كه اين روايت صحيح باشد و واقعا على چنين سخنى به زبان آورده باشد ، مقصودش از كسى كه بار گناهان را بر دوش دارد ، معاويه است ، زيرا آنان از جان و خون معاويه دفاع مىكردند ، و هركه از خون كسى دفاع كند . بر سر آن جنگيده است .\r\nبايد از ابن ابى الحديد پرسيد : روايت‌كردن حديث رؤيت چه عيب و اشكالى دارد ، و مىدانيم كه اين روايت را بخارى و مسلم در صحيح خود و احمد حنبل در مسند خود ثبت كرده‌اند ؟ مگر كسى به اينها كه ائمه و پيشوايان علم حديث اهل سنت هستند ، به خاطر اينكه اين روايت را آورده و آن را حديثى صحيح و معتبر شمرده‌اند ، ايراد گرفته و در صلاحيت آنها اشكال كرده است ؟\r\nبه‌علاوه ، اگر هركس كينهء على عليه السّلام را به دل گيرد ، فاسق و زشتكار باشد و آنچه روايت مىكند ، غير قابل قبول و نامعتبر شمرده شود - و اين البته درست است - ديگر صحاح ، يعنى كتابهاى حديث معتبر اهل سنت ، چه ارزش و اعتبارى خواهد داشت ، كتابهاى حديثى كه پر از رواياتى است كه دشمنان امير المؤمنين على عليه السّلام و از جمله همين قيس بن ابى حازم نقل و روايت كرده و مؤلفان صحاح بسيار حديث از طريق همين شخص آورده‌اند كه از رجال حديث ايشان است ؟ با اين حال ، علماى حديث و رجال آن جماعت با اينكه گفته‌اند آن مرد از دشمنان على عليه السّلام است ، در عين حال او را ثقه و مورد اعتماد در نقل حديث شمرده و گفته‌اند : با دقت و استوارى روايت مىكند ، و حديثى كه از او نقل شود سندش در شمار بهترين اسناد روايى خواهد بود . ابن خراش درباره‌اش مىگويد :\r\nوى اهل كوفه و بسيار بزرگوار است . ابن معين مىگويد : ثقه و مورد اعتماد است .\r\nابن حبّان او را در رديف ثقات و راويان طرف اعتماد ذكر مىكند . ابن حجر مىگويد : در\r\n\r\n","description":"","footnote":"","page_name":" 106 ","page_number":116},
  {"content":"\r\n\r\nاينكه به رواياتش مىتوان استناد فقهى كرد ، اتفاق نظر حاصل شده و هركه درباره‌اش ايراد و اشكال كند ، خودش را به زحمت انداخته است . « 1 »\r\nتأويل ابن ابى الحديد هم داير بر اين كه مقصود امام از كسى كه بار گناهان را بر دوش دارد معاويه است ، تأويلى سست و نامربوط است و با سياق بيان عربى مغايرت دارد و نظير تأويل معاويه در مورد حديث پيامبر صلّى اللّه عليه و آله دربارهء عمّار ياسر است .\r\n12 - 1 - امير المؤمنين در نطقى مردم را سرزنش مىكرد كه در آمادگى براى جهاد با سپاه معاوه سستى به خرج مىدهند و سهل‌انگارى مىنمايند ، و آنان را براى جنگ بسيج مىكرد . اشعث بن قيس به او گفت : چرا كارى را كه عثمان كرد ، نمىكنى ؟ فرمود : كارى كه عثمان كرد ، مايهء ننگ است و براى كسى كه دين ندارد و دستور و آيين مورد اطمينان و محكمى در اختيارش نيست ، ننگ و خوارى مىآورد . شك نيست كسى كه به دشمنش اجازه دهد او را بكوبد و پوستش را بكند ، آدمى است سست‌رأى و گنديده عقل . تو اگر مىخواهى چنان باش ، اما من تسليم خواستهء دشمنم نخواهم شد و تضادّم را با او با ضرب شمشير حل و فصل خواهم كرد . « 2 »\r\n13 - 1 - در نامه‌اى كه به هنگام انتصاب مالك اشتر به استاندارى مصر به مردم آن سامان نوشته ، مىفرمايد : از بندهء خدا على امير المؤمنين ، به ملّتى كه براى خدا به خشم آمدند ، به هنگامى كه در روى زمين به فرمان و به قانونش عمل نمىشد و حق پايمال گشته و نظام و حاكميت غير اسلامى بر مردم نيك و بد و بر همهء خلق چه مقيم و چه مسافر استيلا يافته بود ، و در شرايطى كه به هيچ دستور و قانون و رويهء اسلامى پناه برده نمىشد و هيچ رويه و كار زشت و غير اسلامى نبود كه يكديگر را از آن برحذر دارند . « 3 »\r\nابن ابى الحديد وقتى به اين نامه مىرسد ، مىگويد : تأويل اين قسمت برايم دشوار است ، زيرا شك نيست كه مردم مصر همان كسانى هستند كه عثمان را كشتند . بنابراين ، وقتى امير المؤمنين عليه السّلام شهادت مىدهد و تصريح مىنمايد كه آنان براى خدا و به\r\n\r\n\r\n","description":"","footnote":"\r\n( 1 ) . تهذيب التهذيب : 8 / 386 .\r\n( 2 ) . شرح ابن ابى الحديد : 1 / 178 .\r\n( 3 ) . تاريخ طبرى : 6 / 55 ؛ نهج البلاغه : 2 / 63 ؛ شرح ابن ابى الحديد : 2 / 29 .\r\n","page_name":" 107 ","page_number":117},
  {"content":"\r\n\r\nهنگامى كه در روى زمين به فرمان و به قانونش عمل نمىشد ، به خشم آمده‌اند ، در حقيقت اين مطلب را تصديق و تصريح كرده است كه عثمان به قانون خدا عمل نمىكرده و در برابر خدا عصيان مىورزيده و به منكرات و رويهء غير اسلامى عمل مىنموده است . « 1 »\r\nآنگاه سخن امام را آنطور كه دلش خواسته با تكلّف تأويل كرده ، ولى بديهى است كه چنين تأويلاتى نه بيان كنندهء حقيقت است و نه قابل استدلال و استناد .\r\nبگذار ابن ابى الحديد با تكلّف و زحمت بسيار به تأويل اين فرمايش امام عليه السّلام بپردازد ، اما با فرمايشهاى ديگرش چه خواهد كرد و با اظهار نظريات اصحاب پيامبر اكرم كه شبيه فرمايشهاى امير المؤمنين است و تعدادش به صدها مىرسد ؟ آيا امكان دارد كه همهء آنها را مثل اين فرمايش مولاى متقيان تأويل و تفسير بىمعنا و نامربوط كند ؟\r\n14 - 1 - هنگامى كه مردم شكايت عثمان را به آن حضرت بردند و انتقادات خود را بيان داشتند ، نزد عثمان رفته چنين گفت : مردم در پى منند و اكنون از نزدشان مىآيم ، مردمى كه مرا سفير خويش نزد تو ساخته‌اند . به خدا نمىدانم به تو چه بگويم . چيزى نمىدانم كه تو آن را ندانى ، و نه ترا به كارى راهنمايى مىكنم كه تو آن را ندانى . بىگمان ، تو آنچه را ما مىدانيم ، مىدانى . ما در مورد چيزى كه مربوط به ادارهء اسلامى جامعه باشد و از خدا و پيامبرش رسيده باشد ، بر تو پيشى نجسته‌ايم تا آن را به تو اطلاع دهيم ، و نه چيزى در خلوت و انفراد دريافت كرده‌ايم تا آن را به تو ابلاغ كنيم ، و آنچه را از سنّت پيامبر در ادارهء مسلمانان ديده‌ايم تو نيز ديده‌اى و آنچه را شنيده‌ام تو نيز شنيده‌اى ، و با پيامبر خدا همان‌طور كه ما مصاحبت داشته‌ايم ، مصاحب بوده‌اى . ضمنا پسر ابى قحافه و عمر بن خطاب به اجراى قانون اسلام بيش از تو موظف نبوده‌اند . حتى تو از لحاظ خويشاوندى با پيامبر خدا يك درجه از آن دو نزديك‌ترى ، و از لحاظ خويشاوندى سببى نيز تو در مرتبهء دامادى پيامبر به جايى رسيده‌اى كه آن دو نرسيده‌اند . بنابراين ، خداى را ، خداى را ! دربارهء خودت به ياد آور و در عمل و رفتارت مراعات كن . به خدا قسم ، تو از\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 58 .\r\n","page_name":" 108 ","page_number":118},
  {"content":"\r\n\r\nنابينايى به بينايى در نمىآيى و نه از نادانى به دانايى ، زيرا آنچه را بايد ببينى و بدانى ديده‌اى و مىدانى . و راه‌ها آشكارند و پرچمهاى دين برافراشته است . پس بدان كه برترين بندگان در نظر خدا پيشواى عادلى است كه دين را شناخته باشد و به ديگران بشناساند و در پرتو دانايىاش سنت آشكار و مسلم پيامبر را اجرا و برقرار سازد و بدعت و رويهء ناشناس را از بين ببرد . سنن پيامبر بدون شك درخشان و فروزان است و نشانه‌ها و پرچمداران دارد و نيز بدعتها آشكارند و نشانه دارند . همچنين بدترين مردم در نظر خدا پيشواى منحرف از دين و فرمان خداست ، آن‌كه گمراه شده باشد و ديگران از گمراهىاش گمراه شوند و سنت معمول را از بين ببرد و بدعت متروك را احيا و تجديد نمايد . من از پيامبر خدا صلّى اللّه عليه و آله شنيدم كه مىگفت : در قيامت پيشواى منحرف از دين را در حالى براى دادرسى مىآورند كه هيچ ياورى همراهش نيست و نه عذر و دليل و پوزش خواهى دارد و به آتش دوزخ افكنده مىشود تا در آن چنان كه سنگ آسياب مىچرخد ، بچرخد و بگردد و آنگاه به قعرش درآيد . من ترا به خدا سوگند داده بر حذر مىدارم از اينكه پيشواى مقتول اين ملت باشى ، زيرا گفته مىشده است كه در ميان اين امت پيشوايى كشته مىشود كه با كشته شدنش كشت و كشتارى به راه مىافتد كه تا قيامت ادامه خواهد داشت و كارها و حقايق براى آن ملت مبهم و مشتبه مىگردد و شرايط لغزش و گرايش به كفر در آن ثابت مىماند به‌طورى كه حق را از باطل نمىتوانند تشخيص داد و در آن شرايط انحراف‌آور غوطه مىخورند . بنابراين ، زمام اراده‌ات را به دست مروان مده تا ترا كه سالخورده گشته و بدين پايه از عمر رسيده‌اى ، به هرجا دلش خواست بكشد . عثمان گفت : با مردم صحبت كن كه به من مهلت بدهند تا از عهدهء آنچه مايهء ظلم برايشان است و در عين حال انحراف از قانون اسلام ، برآيم و آنها را رفع نمايم .\r\nفرمود : كارهايى كه در مدينه است ، مهلت برنمىدارد ، ولى آنچه بيرون از مدينه مىباشد ، مهلتش به اندازه‌اى است كه دستور تو به آنجا برسد . « 1 »\r\n\r\n\r\n","description":"","footnote":"\r\n( 1 ) . تاريخ طبرى : 5 / 96 ؛ انساب الاشراف ، بلاذرى : 5 / 60 ؛ نهج البلاغة : 1 / 303 ؛ الكامل ، ابن اثير : 3 / 63 ؛ تاريخ ابن كثير : 7 / 168 .\r\n","page_name":" 109 ","page_number":119},
  {"content":"\r\n\r\n15 - 1 - ابن سمان از قول عطا مىگويد كه عثمان ، على را خواسته به او گفت : اى ابو الحسن ! اگر تو بخواهى اين ملت با من روبراه خواهد شد به طوريكه هيچ كس با من مخالفت نورزد . على گفت : اگر همهء ثروتها و جواهرات دنيا مال من مىبود ، نمىتوانستم دست مردم را از تو دور سازم ، ولى من ترا به انجام كارى راهنمايى مىكنم كه از آنچه تو از من خواستى ، برايت بهتر است و آن اين است كه به رويهء دو برادرت ابو بكر و عمر رفتار كنى ، در اين صورت ، من عهده‌دار مردم خواهم بود كه هيچ كس با تو مخالفت ننمايد . « 1 »\r\n16 - 1 - در نطق معروف به شقشقيه مىفرمايد : تا آنگاه كه سومين نفرشان به حكومت برخاست ، بدين حال كه ميان خوابگاه و مرتعش مىلوليد و همراهش بنىاميه به بلعيدن اموال خزانهء عمومى پرداختند ، بدانسان كه شتر علف نورس بهاره را بچرد و ببلعد ، تا آن هنگام كه كارش به سستى كشيد و كردارش او را از پا در انداخت و حواشى و دارودسته‌اش با او به زمين خوردند . « 2 »\r\n17 - 1 - ابن عبد ربه مىنويسد : حسان بن ثابت به على گفت : تو مىگويى كه من عثمان را نكشته‌ام ، ولى او را خوار گذاشته‌ام ؛ دستور قتلش را ندادم ، ولى از آن نهى هم نكردم .\r\nبنابراين ، كسى كه او را خوار گذاشته ، مثل قاتل اوست ، و كسى كه سكوت نموده ، شريك قاتل بوده است . « 3 »\r\n18 - 1 - بلاذرى از قول عبد اللّه بن عباس مىنويسد : عثمان به عباس بن عبد المطلب از على شكايت مىكرد و مىگفت : اى دايى ! على پيوند خويشاوندىاش را با من محترم نداشته است و پسرت عبد اللّه بن عباس مردم را عليه من برانگيخته است . به خدا شما اولاد و قبيلهء عبد المطلب كه گذاشتيد حكومت در دست قبيله بنى تيم [ قبيلهء ابو بكر 
  ] و قبيلهء عدى [ قبيلهء عمر 
  ] باشد ، خيلى لازم‌تر است كه با قبيلهء عبد مناف [ قبيلهء عثمان 
  ] كه\r\n\r\n\r\n","description":"","footnote":"\r\n( 1 ) . الرياض النضرة : 2 / 129 .\r\n( 2 ) . منابع اين نطق در همين كتاب آمده است . رك : الغدير ( متن عربى / چ 2 ) : 7 / 82 - 85 .\r\n( 3 ) . العقد الفريد : 2 / 267 .\r\n","page_name":" 110 ","page_number":120},
  {"content":"\r\n\r\nاينك حكومت را در دست دارند ، بر سر حكومت مبارزه و دشمنى نكنيد و آنان حسادت نورزيد . عبد اللّه بن عباس مىگويد : پدرم بعد از اينكه از هرطرف صحبت كرد ، گفت : اى خواهر زاده ! اگر تو به على خوبى نكنى ، چه انتظار خوبى از او دارى ؟ حق خويشاوندى و حق رياست تو حقى است كه قابل انكار نيست و ما آن را انكار نكرده‌ايم .\r\nبنابراين ، اگر تو خودت را با موضع‌گيرىهاى او مطابقت دهى و او نيز ملاحظهء ترا بيشتر كند ، به هم نزديك خواهيد شد ، و اين پسنديده‌تر و به ملاحظات و حقوق خويشاوندى نزديك‌تر خواهد بود . عثمان پذيرفت و گفت : اين كار را به تو واگذار مىكنم تا تو ما را به هم نزديك‌تر سازى . وقتى از نزد عثمان بيرون رفتيم ، مروان بن حكم پيش او رفته رأيش را تغيير داد . چيزى نگذشته كه فرستادهء عثمان پيش پدرم آمد كه نزد عثمان بازگردد .\r\nچون نزد او رفت ، گفت : اى دايى ! ميل دارم كه اتخّاذ تصميم دربارهء پيشنهادت را به تأخير اندازم تا مطالعه كنم و تصميم بگيرم . پدرم از خانهء عثمان باز آمد و رو به من كرد و گفت :\r\nپسرم ! اين مرد هيچ دخالت و قدرتى در حكومتش ندارد . آنگاه چنين دعا كرد : خدايا كارى كن كه به آشوب داخلى نرسم ، و مرا چندان عمر نده كه به شرايط و اوضاعى برسم كه زندگى در آن مايهء خير نباشد . هنوز جمعه فرا نرسيده بود ، كه پدرم از دنيا رفت . « 1 »\r\n19 - 1 - بلاذرى از قول صهيب ، آزاد شدهء عباس بن عبد المطلب مىگويد : عباس به عثمان گفت : من خدا را دربارهء پسر عمويت و پسر دايىات و دامادت و كسى كه همراهت با پيامبر خدا مصاحب بوده است ، به يادت مىآورم ، زيرا به من خبر رسيده كه تو مىخواهى عليه او و دوستانش اقدام كنى . عثمان گفت : ابتدا بايد بگويم كه ترا در اين مورد واسطه قرار مىدهم ، چون على اگر بخواهد ، طورى خواهد شد كه در نزد من از همه برتر باشد و همه در مرتبه‌اى پايين‌تر از او قرار داشته باشند ، ولى او نمىخواهد هميشه به نظر خودش عمل كند . عباس بعدا همان صحبت را با على كرد و او گفت : اگر عثمان به من دستور دهد كه از خانه‌ام بيرون روم ، بيرون خواهم رفت . « 2 »\r\n20 - 1 - امير المؤمنين به معاويه مىنويسد : به خدا قسم ، جز تو كسى پسر عمويت\r\n\r\n\r\n","description":"","footnote":"\r\n( 1 ) . انساب الاشراف : 5 / 13 .\r\n( 2 ) . همان : 5 / 14 .\r\n","page_name":" 111 ","page_number":121},
  {"content":"\r\n\r\nعثمان را نكشت ، يعنى سبب قتلش نشد ، و من اميدوارم كه ترا به خاطر گناهى همانند گناهش يا بزرگتر از آن ، به او ملحق سازم . « 1 »\r\nدر خاتمه ، اين چند بيت حسان بن ثابت را بايد به خاطر آوريم :\r\n- اى آزادمردان ! سست دل نشويد و به نيكويى صبر و شكيبايى ورزيد كه گاه در پيشامدهاى ناگوار صبر مفيد مىافتد .\r\n- كاش مىدانستم و كاش پرنده‌اى برايم خبر مىآورد كه موضع‌گيرى على در مورد عثمان چگونه بود ؟\r\n- به زودى در كشورتان اين شعار را خواهيد شنيد : اللّه اكبر ! براى انتقام خون عثمان به پا خيزيد . « 2 »\r\nاز دقت در احاديث ياد شده ، به اين نتيجه مىرسيم كه امام على بن ابى طالب عليه السّلام عثمان را پيشواى عادلى نمىدانسته كه از مرگش ناراحت شود يا آنچه بر سر او مىآيد ، برايش اهميت داشته باشد يا اجتماع و شورش مردم عليه او باعث خشمش گردد ، بلكه از حكومت او دورى مىجسته و كناره مىگرفته است و از اين بيمناك بوده كه اگر در دفاع و رفع خطر از او پيشتر رود ، گناهكار شود . كسانى را هم كه عليه او برخاسته‌اند ، گناهكار نمىدانسته ، و گرنه قيامشان را نكوهش مىنمود ، حال آنكه در برابر قيامشان سكوت نموده و بعدها چنان كه نامه‌اش به مردم مصر گواهى مىدهد ، تحسينشان كرده است .\r\nكسانى را كه او را خوار گذاشته‌اند ، بهتر از ياورانش مىدانسته و همين دليل است بر اينكه او را حاكم عادل نمىدانسته است ، زيرا اگر او را حاكم عادل مىشمرد ، حداقل مىگفت : يارى دهنده‌اش بهتر از كسى است كه او را واگذاشته و يارى ننموده است . اين سخن را حتى دربارهء افراد عادل عادى مىگفت تا چه رسد به حاكم و خليفهء عادل .\r\nروايتى كه شكايت عثمان را به عباس بن عبد المطلب ( م 32 ) در بر دارد ، سندى است كه معلوم مىدارد اختلاف و كشمكش امام با عثمان سابقهء ممتد داشته و سالها پيش از انقلاب عمومى و محاصرهء خانهء عثمان بوده است ، يعنى در اواسط دورهء حكومت و\r\n\r\n\r\n","description":"","footnote":"\r\n( 1 ) . العقد الفريد : 2 / 223 .\r\n( 2 ) . انساب الاشراف ، بلاذرى : 5 / 104 .\r\n","page_name":" 112 ","page_number":122},
  {"content":"\r\n\r\nسالها پيش از مرگش . فرمايش او كه : اگر عثمان به من دستور دهد از خانه‌ام بيرون روم ، بيرون خواهم رفت ، براى فهماندن اين مطلب است كه اختلاف به هيچ وجه بر سر حكومت و املاك و حقوق شخصى نيست و اگر با عثمان مخالفتى دارد ، با رويه و رفتار اوست و مخالفتش چيزى جز امر به معروف و نهى از منكر نيست ، و از اين وظيفه دينى نمىتوان چشم پوشيد و از انجامش سر باز زد .\r\nهرگاه در عبارات و كلمات درخشان و گوياى امام دقت كنيد ، نظرش را دربارهء عثمان به روشنى خواهيد ديد . در نطقى كه روز بعد از بيعت ، يعنى دومين روز حكومتش ايراد كرده مىگويد : هان ! هرقطعه ملكى كه عثمان به فرمانش از املاك عمومى به تصاحب كسى داده و هرپولى كه از مال خدا به كسى بخشيده است ، به خزانهء عمومى بازمىگردد .\r\nاز سخنش پيداست كه او را حاكم عادلى كه مجرى قانون الهى بوده ، نمىشناخته است ، و گرنه كارش را در مورد واگذارى املاك و اعطاى اموال ابطال نمىكرد .\r\n\r\n2 - سخن عايشه ام المؤمنين ، دختر ابو بكر\r\n1 - 2 - ابن سعد مىنويسد : هنگامى كه عثمان در محاصره بود و مروان بن حكم براى دفاع از او بشدت مىجنگيد ، عايشه تصميم گرفت به حج برود . مروان و زيد بن ثابت و عبد الرحمن بن عتاب نزد او آمدند و گفتند : اى ام المؤمنين ! چه مىشد اگر مىماندى ، زيرا امير المؤمنين عثمان چنان كه مىبينى ، در محاصره است و تو مقام و نفوذى در ميان مردم دارى كه مىتوانى از او دفاع كنى . عايشه گفت : من بار سفر بسته‌ام و نمىتوانم بمانم . حرف خود را تكرار كردند . او همان جواب را باز گفت . در اين وقت مروان به اين بيت تمثّل جست :\r\n- كشور را عليه من به آتش كشيد و چون شعله‌ور گشت ، راه خويش در پيش گرفت .\r\nعايشه به او پرخاش كرد و گفت : اى كسى كه برايم شعر و مثل مىآورى ، بدان كه به خدا دلم مىخواهد تو و رفيقت عثمان كه خيلى به سرنوشتش علاقه‌مندى ، بپاى هركدامتان سنگى بسته مىبود و به دريا مىافتاديد ، و سپس به طرف مكه به راه افتاد .\r\n\r\n","description":"","footnote":"","page_name":" 113 ","page_number":123},
  {"content":"\r\n\r\nبلاذرى جريان را به اين صورت آورده : هنگامى كه كار عثمان سخت شد ، به مروان بن حكم و عبد الرحمن بن عتاب بن اسيد دستور داد تا نزد عايشه كه عازم حج بود ، رفتند و گفتند : چه مىشد اگر مىماندى ، شايد خدا به وسيلهء تو اين مرد را حمايت مىكرد . گفت :\r\nچون به قصد حج بار سفر بسته‌ام ، به خدا قسم نمىمانم و دفاع نمىكنم . مروان و رفيقش برخاستند و در حالى كه مروان اين بيت را مىخواند به راه افتادند :\r\n- كشور را عليه من به آتش كشيد و چون شعله‌ور گشت ، راه خويش در پيش گرفت .\r\nعايشه گفت : اى مروان ! به خدا دلم مىخواست عثمان در يكى از جوال‌هايم مىبود و من مىتوانستم او را حمل كرده به دريا افكنم .\r\n2 - 2 - بلاذرى مىنويسد : عبد اللّه بن عباس كه از طرف عثمان متصدى سرپرستى كاروان حج بود ، در يكى از منزلهاى وسط راه به عايشه برخورد و عايشه به او گفت : اى ابن عباس ! خدا به تو عقل و فهم و قدرت بيان داده است ؛ بنابراين ، مبادا مردم را از تعرّض به اين ديكتاتور بازدارى .\r\nطبرى آن را بدين صورت نقل كرده است : ابن عباس در محل صلصل « 1 » به عايشه برخورد و عايشه به او گفت : اى ابن عباس ! ترا كه زبانى گويا و نافذ دارى ، به خدا سوگند مىدهم كه مبادا مخالفان عثمان را سركوب كنى و مردم را دربارهء او به ترديد دچار سازى ، زيرا ديدهء عقلشان نسبت به او بينا گشته است و دلايل روشن و فروزان درباره‌اش به دست آورده‌اند و براى امر مهم و مورد اتفاقى از شهرستانها و ايالات گرد آمده‌اند .\r\nخودت ديدى كه طلحه خزانه‌هاى عمومى را قفل كرده و كليدش را نزد خود نگهداشته است ؛ بنابراين ، اگر طلحه به حكومت نايل آيد ، رويهء پسر عمويش ابو بكر ، رضى اللّه عنه ، را پيش خواهد گرفت . عبد اللّه بن عباس مىگويد در جوابش گفتم : اى مادر ! اگر پيشامدى براى عثمان رخ دهد ، مردم فقط به رفيقمان على رو خواهند آورد نه به ديگرى . عايشه گفت : واى بر تو ! من نمىخواهم با تو مجادله و معارضه كنم . ابن ابى الحديد همين مطلب را از تاريخ طبرى نقل كرده ، ولى ميان نقل او و متن تاريخ طبرى اندكى اختلاف ديده\r\n\r\n\r\n","description":"","footnote":"\r\n( 1 ) . موضعى است در هفت ميلى مدينه .\r\n","page_name":" 114 ","page_number":124},
  {"content":"\r\n\r\nمىشود .\r\n3 - 2 - بلاذرى مىنويسد : در سال كشته شدن عثمان ، عايشه و ام سلمه به حج رفتند و عايشه مردم را عليه عثمان برمىانگيخت . چون خبر كشته شدن عثمان به عايشه كه در مكه بود ، رسيد دستور داد در مسجد الحرام برايش چادر زدند و در آنجا چنين گفت : به عقيدهء من همان‌طور كه ابوسفيان در جنگ بدر براى طايفه‌اش مصيبت به بار آورد ، عثمان براى قبيله‌اش مصيبت به بار خواهد آورد .\r\n4 - 2 - طبرى مىنويسد : عايشه در ايامى كه عثمان در محاصره بود ، از مدينه بيرون رفت . در مكه مردى به نام اخضر فرا رسيد و عايشه از او پرسيد : مردم چه كردند ؟ گفت :\r\nعثمان مصريها را كشت . عايشه گفت : ما از آن خدا هستيم و به سوى او بازمىگرديم . « 1 » آيا مردمى را كه آمده‌اند درخواست حق مىكنند و ظلم را تقبيح مىنمايند مىكشند ؟ به خدا قسم ، هرگز به اين كار رضايت نخواهيم داد . سپس مرد ديگرى در رسيد و عايشه از او پرسيد : مردم چه كردند ؟ گفت : مردم مصر عثمان را كشتند . عايشه گفت : اخضر عجب آدمى است كه مقتول را قاتل مىشمارد ! و اين سخن ضرب المثل گشت به‌طوريكه مىگويند : دروغگوتر از اخضر .\r\n5 - 2 - در همين كتاب گفتيم : كسانى كه بر شرابخوارى وليد بن عقبه شهادت داده بودند ، به عايشه پناهنده شدند . عثمان صبحگاهان از اطاق عايشه صداهايى شنيد و سخنانى كه اندكى خشونت‌آميز و درشت بود ، گفت : آيا عراقيان از دين به در شده و زشتكاران اهل عراق پناهگاهى جز خانهء عايشه نيافته‌اند ؟ عايشه چون حرف عثمان را شنيد ، كفش پيامبر خدا را برافراشته فرياد زد كه سنت و رويهء پيامبر خدا ، صاحب اين كفش را ترك كرده‌اى . « 2 »\r\n6 - 2 - در همين جلد نوشتيم : عايشه وقتى رفتار عثمان را با عمار ياسر ديد ، خشمگين گشت و مقدارى از موى پيامبر و جامه و كفشى از آن او را به درآورد و گفت : چه زود سنت پيامبرتان را ترك كرديد ، در حالى كه هنوز موى و جامه و كفشش فرسوده نشده\r\n\r\n\r\n","description":"","footnote":"\r\n( 1 ) . بقرة 2 / 156 .\r\n( 2 ) . رك : الغدير ( متن عربى / چ 2 ) : 8 / 13 .\r\n","page_name":" 115 ","page_number":125},
  {"content":"\r\n\r\nاست ! عثمان از سخنش به قدرى عصبانى شد كه حرف زدنش را نمىفهميد . « 1 »\r\nابو الفداء در تاريخ خود مىنويسد : عايشه همراه كسانى كه از عثمان انتقاد و كارهايش را نكوهش مىكردند ، از او انتقاد و نكوهش مىكرد ، و پيراهن و موى پيامبر خدا را آورده ، مىگفت : اين پيراهن و موى اوست كه هنوز نفرسوده ، ولى آيينش متروك گشته است .\r\n7 - 2 - نامهء امير المؤمنين سند ديگرى است حاكى از سخن عايشه دربارهء عثمان ، نامه‌اى كه پيش از جنگ جمل در نزديكى بصره به طلحه و زبير و عايشه نوشته است : اى عايشه ! تو با سرپيچى از دستور خدا و پيامبرش از خانه‌ات بيرون آمدى به دنبال كارى كه تو موظف به انجامش نيستى و به عهده‌ات واگذار نشده است ، آنگاه ادعا مىكنى كه مىخواهى جامعهء مسلمانان را اصلاح كنى ! به من جواب بده كه زنان را با فرماندهى سپاه و رزم‌آورى با مردان چكار ؟ با جنگ به راه انداختن ميان مسلمانان و ريختن خون به ناحق ؟ تو علاوه بر اين ، ادعاى خونخواهى عثمان را دارى ، اين به تو چه ربطى دارد ؟\r\nعثمان از قبيله بنىاميه است و تو از قبيلهء تيمى . وانگهى تو همانى كه ديروز در ميان انبوه اصحاب پيامبر مىگفتى : نعثل را بكشيد ، خدا او را بكشد ، او كافر شده است ، و اكنون به خونخواهى او برخاسته‌اى ؟ بنابراين ، از خدا بترس و به خانه‌ات برگرد ، و حجاب بر خويشتن فرو آويز ، و السّلام .\r\n8 - 2 - طبرى و ابن قتيبه روايت مىكنند كه نوجوانى از قبيلهء جهينه در جنگ جمل از محمد بن طلحه كه مردى عابد بود ، پرسيد : قاتلان عثمان چه كسانى هستند ؟ گفت : خون عثمان سه قسمت مىشود : يك قسمت برعهدهء آن زنى است كه بر كجاوه نشسته است ، يعنى عايشه ، يك سوم ديگرش به گردن صاحب آن شتر سرخ‌موست يعنى طلحه ، و يك سومش برعهدهء على بن ابى طالب است . نوجوان به خنده گفت : پس من در گمراهىام ، چون در جبههء تجاوزكاران جمل قرار دارم ، و سپس به سپاه على پيوست ، و در اين‌باره چنين سرود :\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 9 / 16 .\r\n","page_name":" 116 ","page_number":126},
  {"content":"\r\n\r\n- از پسر طلحه دربارهء مردى پرسيدم كه در داخل مدينه كشته شد و مدفون نگشت .\r\n- جواب داد : سه گروهند كه عثمان را كشتند و تو نيك بنگر كه چه كسانى هستند .\r\n- يك سوم خونش به گردن آن زن است و يك سوم ديگرش بر دوش آن‌كه سوار شتر سرخ موست .\r\n- و ثلث آخر برعهدهء على بن ابى طالب ، و ما از قتل عثمان پاكدامنيم .\r\n- گفتم : دربارهء دو نفر اولى راست گفتى ، اما دربارهء سومى ، يعنى آن مرد تابناك بر خطا رفتى .\r\n9 - 2 - طبرى از دو طريق روايت كرده است كه ، عايشه ، رضى اللّه عنها ، چون در بازگشت از مكه به مدينه ، به سرف « 1 » رسيد ، به عبد بن ام كلاب كه همان عبد بن ابى سلمه است ، برخورد و از او اخبار مدينه را پرسيد . گفت : عثمان ، رضى اللّه عنه ، را كشتند ، و تا هشت روز پس از آن همانطور گذشت . پرسيد بعد چكار كردند ؟ گفت : مردم مدينه به اتفاق آراء خلافت را به دست آوردند و كارشان به بهترين نتيجه منتهى گشت ، چون بر زمامدارى على بن ابى طالب همرأى شدند . عايشه گفت : به خدا اگر كار خلافت به نفع دوست تو تمام شده باشد ، بهتر است آسمان بر زمين فرود آيد . زود مرا به مكه برگردانيد ، زود برگردانيد ، و در حالى كه مىگفت : به خدا قسم ، عثمان به ناحق و مظلوم كشته شد ، به خدا قسم ، حتما به خونخواهى او برمىخيزم ، آنگاه به طرف مكه روانه گشت . عبد بن ام كلاب به او گفت : چرا اينطور ؟ به خدا قسم ، اولين كسى كه عليه عثمان به تلاش برخاست ، تو بودى كه مىگفتى : نعثل را بكشيد ، چون كافر گشته است . « 2 » عايشه گفت : آنها او را توبه دادند و پس از اين‌كه توبه كرد ، او را كشتند . البته ، من آن حرف را زده‌ام ، و آنها هم حرفهايى زده‌اند ، ولى حرف آخرم بهتر از حرفى است كه اول زده‌ام .\r\nعبد بن ام كلاب به عايشه چنين گفت :\r\n- كار از تو شروع شد و دگرگونى از تو سر زد ؛ باد از سوى تو برخاست و باران هم از تو\r\n\r\n\r\n","description":"","footnote":"\r\n( 1 ) . موضعى است در شش ميلى مكه .\r\n( 2 ) . ابن قتيبه قسمت آخر حرف عايشه را به اين صورت آورده است : چون زشتكار گشته است .\r\n","page_name":" 117 ","page_number":127},
  {"content":"\r\n\r\nباريد .\r\n- اين تو بودى كه دستور كشتن حاكم را دادى و به ما گفتى : او كافر گشته است .\r\n- ما هم برخاستيم و در اجراى فرمانت او را كشتيم . و به عقيدهء ما قاتلش كسى است كه فرمان داده است .\r\n- نه سقف آسمان فرود آمد و نه خورشيد و ماه تيره گشت و بگرفت .\r\n- مردم با آن ابر مرد پيمان حكومت بستند ، با آن‌كه تيرگى و كژى را مىزدايد .\r\n- و جامهء جنگ به تن مىآرايد و به نبرد برمىخيزد ، بىترديد ، امين وفادار و خيانتكار يكسان نيستند .\r\nعايشه راه مكه در پيش گرفت و بر در مسجد الحرام فرود آمد و آهنگ حجر الاسود كرد و در آنجا خيمه زد تا مردم از هرسو به دورش گرد آمدند . پس به آنان گفت : عثمان ، رضى اللّه عنه ، به ناحق و مظلوم كشته شده است و به خدا قسم به خونخواهى او برخواهم خاست .\r\n10 - 2 - ابو عمر نويسندهء الاستيعاب مىگويد : احنف بن قيس مردى خردمند و پرحوصله و ديندار و هوشمند و سخنور و سياستمدار بود . وقتى عايشه به بصره رسيد ، كسى را نزد او فرستاد تا به ملاقات وى آيد . او نپذيرفت . دوباره كسى را فرستاد ، و احنف بن قيس نزد او رفت . عايشه به وى گفت : واى بر تو اى احنف ! چه عذر و دليلى در برابر خدا دارى كه جهاد بر ضد كشندگان امير المؤمنين عثمان ، رضى اللّه عنه ، را ترك كرده‌اى ؟\r\nآيا افرادت كم هستند ، يا قبيله‌ات از تو اطاعت نمىكنند ؟ گفت : اى ام المؤمنين ! نه عمرم از حدّ گذشته و نه زمان درازى سپرى گشته است ، بلكه يكسال نمىگذرد كه ترا ديدم از عثمان انتقاد مىكردى و به او بد مىگفتى . من دستور ترا در حالى كه از كشتن عثمان راضى بودى ، قبول مىكنم و دستورت را در حالى كه از آن خشمگينى ، رد مىنمايم .\r\n11 - 2 - ابن عساكر از زبان ابو مسلم مىگويد : كه وى چون مردم شام را ديد كه به عايشه به خاطر رفتار و گفتارش نسبت به عثمان بد مىگويند ، به آنان گفت : اى مردم شام ! براى شما مثالى مىزنم كه در مورد شما با مادرتان ، ام المؤمنين عايشه صدق مىنمايد . او به\r\n\r\n","description":"","footnote":"","page_name":" 118 ","page_number":128},
  {"content":"\r\n\r\nچشم دردناكى مىماند كه در سر انسان است و صاحبش را مىآزارد ، ولى صاحبش چاره‌اى جز اين ندارد كه با آن چشم دردآور به ملاطفت عمل كند .\r\n12 - 2 - ابن ابى الحديد مىگويد : تمام كسانى كه در تاريخ و شرح‌حال‌نويسى تأليف كرده‌اند ، همداستانند بر اين‌كه عايشه از جملهء تندروترين مخالفان عثمان بوده است تا جايى كه جامهء پيامبر خدا صلّى اللّه عليه و آله را درآورده و در خانه‌اش آويخته بود و به هركه به خانه‌اش وارد مىشد ، مىگفت : اين جامهء پيامبر خدا صلّى اللّه عليه و آله است كه هنوز نفرسوده و عثمان سنّت او را فرسوده است . گفته‌اند : نخستين كسى كه عثمان را نعثل لقب داد ، عايشه بود كه مىگفت : نعثل را بكشيد ، خدا او را بكشد .\r\n13 - 2 - مدائنى در كتاب جمل مىنويسد : هنگامى كه عثمان كشته شد ، عايشه در مكه بود ، و خبر قتلش در شراف به او رسيد . او هيچ شك نداشت در اينكه طلحه به حكومت خواهد رسيد و مىگفت : مرگ بر نعثل ، نابود باد نعثل . خوشا به حال طلحه ! خوشا به حال پسر عمويم ! گويى اكنون دارم به انگشتش نگاه مىكنم كه دارند با او بيعت مىكنند .\r\nشتران را هى بزنيد و به حركت درآوريد . طلحه وقتى عثمان كشته شد ، كليدهاى خزانه عمومى را برداشت و نزد خود نگهداشت و اسبهاى اصيل و گرانبهايى را كه در خانهء عثمان بود ، نيز بگرفت ؛ بعد كه كارش به جايى نرسيد ، آنها را به على بن ابى طالب تحويل داد .\r\n14 - 2 - ابو مخنف ، لوط بن يحيى ازدى مىنويسد : عايشه چون در مكه خبر مرگ عثمان را دريافت ، از خوشحالى مىدويد و مىگفت : خوشا به حالت اى طلحه ! مردم جز تو كسى را شايستهء حكومت نمىيابند . وقتى به شراف « 1 » رسيد ، عبيد بن ابى سلمهء ليثى به استقبال او آمد . عايشه پرسيد : چه خبر ؟ گفت : عثمان كشته شد . پرسيد : بعد چه شد ؟\r\nگفت : كار به بهترين صورتى خاتمه يافت ، و با على بيعت كردند . عايشه گفت : دلم مىخواست اگر چنين كارى مىشود ، آسمان به زمين فرود آيد . واى بر تو ! درست فكر كن كه چه مىگويى . گفت : واقعيت همان بود كه برايت گفتم . در اين هنگام عايشه شروع\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 8 / 236 و 9 / 80 .\r\n","page_name":" 119 ","page_number":129},
  {"content":"\r\n\r\nبه ولوله كرد . وى به عايشه گفت : اى ام المؤمنين ! ترا چه مىشود و چرا اين حال به تو دست داد ؟ به خدا قسم ، من در دنيا كسى را نمىشناسم كه بيش از على شايستهء خلافت باشد و نه كسى را مىيابم كه از لحاظ حالات و صفات شباهتى به او داشته باشد .\r\nبنابراين ، تو چرا از خلافت او ناراحتى ؟ عايشه هيچ جوابى نداد .\r\nروايات متعدّد ديگرى هست كه مىگويد : عايشه وقتى خبر كشته شدن عثمان را در مكه دريافت ، گفت : خدا او را نابود سازد كه اين سرنوشت را خودش با كارهايش براى خويش فراهم آورد ، و خدا به بندگانش ظلم نمىكند .\r\n15 - 2 - قيس بن ابى حازم مىگويد : سالى كه عثمان كشته شد ، به حج رفتم و هنگامى كه خبر قتل عثمان به عايشه رسيد ، نزد او بودم . به محض شنيدن خبر بار سفر به مدينه بر بست . در راه مدينه شنيدم كه مىگفت : خوشا به حال طلحه ! و چون از عثمان ياد مىكرد ، مىگفت : خدا او را از رحمتش دور كناد . تا وقتى كه خبر بيعت با على به او رسيد .\r\nدر اين وقت گفت : دلم مىخواست آسمان به زمين فرود مىآمد . آن‌گاه دستور داد كاروانش را به سوى مكه برگردانند . من با او برگشتم و ديدم كه در بازگشت با خود حرف مىزد و مىگفت : عثمان بن عفان را به ناحق و مظلوم كشتند . به او گفتم : اى ام المؤمنين ! هم‌اكنون از تو شنيدم كه مىگفتى خدا او را از رحمتش دور كناد . قبلا هم مىديدم تو از همهء مردم بيشتر با او مخالفت مىكردى و زشت‌ترين حرفها را به او مىزدى . گفت : آرى ، همين‌طور بود ، ولى بعدا دربارهء او مطالعه كردم ، ديدم او را توبه داده‌اند و بعد از اينكه توبه كرد و مثل نقره سپيد و پاك گشت ، در ماه حرام كه روزه‌دار بود ، بر سرش ريختند و او را كشتند .\r\n16 - 2 - به طرق ديگر و از قول ديگران روايت شده كه عايشه وقتى خبر قتل عثمان را شنيد ، گفت : خدا او را از رحمتش دور كناد ، او را گناهانش به كشتن داد و خدا انتقام كارهايش را از او گرفت . اى قبيلهء قريش ! مبادا قتل عثمان ، چنان كه مرگ تبهكار قوم ثمود آن قوم را به غم آورد ، شما را به غم و اندوه آرد و ناراحت كند . شايسته‌ترين فرد براى تصدى حكومت ، طلحه است ، اما هنگامى كه پياپى خبر آمد كه با على عليه السّلام بيعت شده\r\n\r\n","description":"","footnote":"","page_name":" 120 ","page_number":130},
  {"content":"\r\n\r\nاست ، گفت : خاك بر سرشان ! به هيچ وجه نمىخواهند حكومت را به قبيلهء تيم - قبيلهء ابو بكر و عايشه - بازگردانند . طلحه و زبير به عايشه كه در مكه بود ، نامه‌ها نوشتند كه از بيعت مردم با على جلوگيرى كن و شعار خونخواهى عثمان را سر ده . اين نامه‌ها را همراه پسر خواهرش ، يعنى عبد اللّه بن زبير فرستادند . عايشه وقتى نامه‌ها را خواند ، شعار خونخواهى عثمان را سر داد . ام سلمه ، رضى اللّه عنها ، آن سال در مكه بود . وقتى كارهاى عايشه را ديد ، به مقابله با آن برخاست و دوستى و طرفدارى خود را از على عليه السّلام اعلام داشت و به يارى او كمر بست .\r\n17 - 2 - ابو مخنف مىنويسد : عايشه نزد ام سلمه رفت تا او را بفريبد و به قيام براى خونخواهى عثمان وادارد . به او گفت : تو پيش از ساير همسران پيامبر مهاجرت كردى و اين افتخار را دارى كه در ميان آنها نخستين مهاجر هستى . تو از همهء همسران پيامبر سالخورده‌تر و بزرگ‌ترى ، و پيامبر سهميهء ما را از خانهء تو تقسيم و توزيع مىكرد ، و فرشتهء وحى در خانهء تو بيش از هر جاى ديگر بوده است . ام سلمه گفت : اين حرفها را به چه منظور و براى چه كارى مىزنى ؟ عايشه گفت : عبد اللّه بن زبير به من گفته كه مردم عثمان را توبه دادند و بعد از اينكه توبه كرد ، او را در حالى كه روزه داشت ، در ماه حرام كشتند . من تصميم گرفته‌ام به بصره بروم و طلحه و زبير همراه منند . بنابراين ، تو هم با ما بيا ، شايد خدا كار حكومت را به دست ما و به وسيلهء ما اصلاح كند . وى گفت : من ام سلمه هستم . تو ديروز مردم را عليه عثمان مىشوراندى و بدترين حرفها را به او مىزدى ، و هميشه او را به اسم نعثل مىخواندى ، و تو خود خوب مىدانى كه على بن ابى طالب در نظر پيامبر خدا چه مقام بلند و منزلتى داشت .\r\n18 - 2 - ابن عبد ربه مىنويسد : مردى از قبيلهء بنى ليث مىگويد : زبير را ديدم كه از مدينه مىآمد . از او پرسيدم : در چه حالى ؟ گفت : تحت تعقيب و مغلوب . فرزندم بر من چيره است و گناهم مرا تعقيب مىكند . آنگاه به مدينه درآمده سعد بن ابى وقاص را ديدم .\r\nاز او پرسيدم : عثمان را كه كشت ؟ گفت شمشيرى كه عايشه برآورد و طلحه تيزش كرد و على به زهرش آلود . پرسيدم : زبير چه وضعى داشت ؟ گفت : با دستش اشاره كرد ، ولى\r\n\r\n","description":"","footnote":"","page_name":" 121 ","page_number":131},
  {"content":"\r\n\r\nهيچ دم نزد .\r\nابن قتيبه در كتاب الامامة و السياسة مىنويسد : عمرو عاص در نامه‌اى از سعد وقاص دربارهء كشته شدن عثمان و قاتلينش پرسيد . سعد به او نوشت : از من پرسيده‌اى چه كسى عثمان را كشت . به تو اطلاع مىدهم كه او با شمشيرى كشته شد كه عايشه از نيام برآورد و طلحه تيزش كرد و على بن ابى طالب به زهرش آلود ، و زبير سكوت نموده با دست اشاره به قتل عثمان كرد . و ما دست روى دست گذاشتيم در صورتى كه اگر مىخواستيم ، مىتوانستيم از او دفاع كنيم و مانع قتلش شويم ، ولى عثمان رويهء اسلامى را تغيير داد و رويه‌اى ديگر پيش گرفت ، و كار خوب كرد و كار ناروا هم كرد . بنابراين ، ما اگر كار خوبى كرده‌ايم كه هيچ ، و اگر كار بدى كرده‌ايم ، از خدا آمرزش مىخواهيم . همچنين به تو اطلاع مىدهم كه زبير مغلوب و در قبضهء خانوادهء خود و در فشار گناه خويش است ، و طلحه چنان شيفتهء مقام حكومت است كه از عشق حكومت ممكن است شكم خودش را هم پاره كند .\r\n19 - 2 - ابن عبد ربه مىنويسد : مغيرة بن شعبه نزد عايشه آمد . عايشه به او گفت : اگر مرا در جنگ جمل مىديدى ، تيرها از ديوارهء كجاوه‌ام عبور كرده و بعضى به پوست بدنم نشسته بود . گفت : به خدا دلم مىخواست يكى از آنها به تو اصابت مىكرد ترا مىكشت .\r\nعايشه گفت : خدا خيرت بدهد ، چرا اين حرف را مىزنى ؟ گفت : به سزاى كارهايى كه عليه عثمان كردى . عايشه گفت : به خدا سوگند ، منظورم از حرفهايى كه به او مىزدم اين نبود كه كشته شود . خدا مىدانست كه من مىخواستم با عثمان بجنگند و به همين سبب ، خدا چنان پيش آورد كه با من بجنگند . خواستم كه به عثمان تيراندازى شود ، به طرف خودم تيراندازى شد . مىخواستم از او اطاعت نكنند ، خود من مورد نافرمانى قرار گرفتم . اگر مقصودم اين بود كه عثمان به قتل رسد ، خودم به قتل مىرسيدم .\r\n20 - 2 - ابن عبد ربه از ابو سعيد خدرى چنين روايت مىكند : در مكه عده‌اى به دور خيمهء عايشه بودند ، از جمله من . عثمان از آنجا رد شد و همهء آنان به او ناسزا گفتند ، جز من . يكى از آنها مردم كوفه بود ، و عثمان با مردم كوفه تندتر و دليرتر از مردم ساير شهرها\r\n\r\n","description":"","footnote":"","page_name":" 122 ","page_number":132},
  {"content":"\r\n\r\nبود . به او گفت : اى كوفى ! تو به من بد مىگويى ؟ وقتى به مدينه رسيد ، عثمان شروع كرد به تهديد او . به آن مرد كوفى گفتند به طلحه متوسل شو . طلحه با آن مرد نزد عثمان رفتند .\r\nعثمان پرخاش كرد كه به خدا قسم ، ترا صد تازيانه خواهم زد . طلحه گفت : به خدا نمىتوانى او را صد تازيانه بزنى مگر اين كه زنا كرده باشد . گفت : به خدا او را از سهميه‌اش محروم مىسازم . طلحه گفت : خدا روزىاش را مىرساند .\r\n21 - 2 - ابن اثير و فيروزآبادى و ابن منظور و زبيدى مىگويند : نعثل يعنى پيرمرد احمق كه يهودىاى ساكن مدينه بوده است ، چنان كه در كتاب تبصير آمده است و گفته‌اند عثمان را به او تشبيه كرده‌اند . نعثل مرد ريش‌درازى از مردم مصر بوده است ، و ابو عبيد مىگويد كه شبيه عثمان بوده و عثمان را براى شماتت و نكوهش به نام او مىخوانده‌اند . در بحث مربوط به عثمان آمده كه روزى او نطق مىكرد ، مردى برخاسته به او بد گفت . عبد اللّه بن سلام به آن مرد پرخاش كرد ، و او خاموش گشت . به وى گفتند : آيا مقام عبد اللّه بن سلام ترا از بدگويى به نعثل باز نداشت ؟ چون عبد اللّه بن سلام پيرو عثمان است . دشمنان عثمان او را نعثل مىخواندند ، و در حديث عايشه آمده كه نعثل را بكشيد ، خدا او را بكشد ، و مقصودش از نعثل عثمان است . و اين سخن را عايشه وقتى گفت كه از عثمان به خشم آمده راه مكه در پيش گرفت . در حياة الحيوان جاحظ آمده كه نعثل به درندگان نر مىگويند ، و دشمنان عثمان او را نعثل مىخواندند .\r\n22 - 2 - بلاذرى در انساب الاشراف مىنويسد : عايشه ، رضى اللّه عنها ، گريان از خانه به در شد ، در حالى كه مىگفت : عثمان كشته شد ، خدا او را بيامرزد . عمار ياسر به او گفت :\r\nتو ديروز مردم را عليه او مىشوراندى و امروز در عزايش گريه مىكنى ؟ « 1 »\r\n\r\n\r\n","description":"","footnote":"\r\n( 1 ) . رك : طبقات ، ابن سعد ( چاپ ليدن ) : 5 / 25 ؛ انساب الاشراف ، بلاذرى : 5 / 70 ، 75 ، 91 ؛ الامامة و السياسة ، ابن قتيبه : 1 / 43 ، 46 ، 57 ؛ تاريخ طبرى : 5 / 140 ، 166 ، 172 ، 176 ؛ العقد الفريد : 2 / 267 ، 272 ؛ تاريخ ابن عساكر : 7 / 319 ؛ الاستيعاب ، شرح حال احنف صخر بن قيس ؛ تاريخ ابى الفداء :\r\n1 / 172 ؛ شرح ابن ابى الحديد : 2 / 77 ، 506 ؛ تذكرة السبط 38 ، 40 ؛ النهاية ، ابن اثير : 4 / 166 ؛ اسد الغابة :\r\n3 / 15 ؛ الكامل ، ابن اثير : 3 / 87 ؛ القاموس : 4 / 59 ؛ حياة الحيوان : 2 / 359 ؛ السيرة الحلبية : 3 / 314 ؛ لسان العرب : 1 / 193 ؛ تاج العروس : 8 / 141 .\r\n","page_name":" 123 ","page_number":133},
  {"content":"\r\n\r\nاينها رواياتى است حاوى سخنان عايشه دربارهء عثمان ، و حاكى از رويه و موضعى كه در پيش رو داشته است ، و همه از منابع تاريخى نقل شد . در پرتو اين روايات معلوم مىشود كه وى عثمان را شايسته مسند خلافت نمىدانسته و حتى او را جنايتكارى مىشمرده كه اگر دستش مىرسيد ، او را از بين مىبرده است . دلش مىخواسته سنگى به پاى عثمان مىبسته و او را به قعر دريا مىانداخته است يا در يكى از جوال‌هايش مىنهاده و سرش را محكم مىبسته و به دريا مىانداخته تا در اعماقش جان بسپارد ، يا به نيزهء كسانى كه بر او شوريده و محاصره‌اش كرده بودند ، از پاى درآيد . براساس همين نظر ، مردم را عليه او مىشورانده ، و در اين تحريك و تشويق به موى و جامه و كفش پيامبر صلّى اللّه عليه و آله متوسل مىشده است . در سفر و حضر يك دم از تبليغ عليه او آسوده ننشسته تا به قتل رسيده است و پس از كشته شدن بر همان نظريه باقى بوده ، اما وقتى ديده با قتل عثمان حكومت به تصرف طلحه در نيامده ، و به چنگ قبيلهء تيم نيفتاده ، آشفته و ناراحت شده است . شايد سفر حجش نيز به منظور همين تبليغات و براى هموار ساختن زمينهء حكومت طلحه بوده است ، زيرا در همين سفر بارها از او شنيده و نقل كرده‌اند كه خوشا به حال طلحه ! خوشا به تو اى پسر عمو ! پندارى هم‌اكنون به انگشتش مىنگرم كه دارند با او بيعت مىكنند . خوشا به حالت اى طلحه ! مردم غير از تو كسى را شايستهء خلافت نمىيابند .\r\nاما وقتى مىبيند خلافت به چنگ قبيله‌اش - تيم - نيفتاد ، بلكه به تصدى خاندان پيامبر صلّى اللّه عليه و آله و به عهدهء على بن ابى طالب عليه السّلام واگذار گشت ، از آنجا كه دوستدار على نيست بر مىآشوبد و آرزو مىكند كه آسمان بر زمين فرود آيد ، آنگاه از كشتن عثمان اظهار تأسف و سوگوارى مىنمايد و از نيمه راه مدينه به مكه برمىگردد و پرچم خونخواهى عثمان را برمىافرازد ، شايد از اين طريق بتواند طلحه را به حكومت برساند ، و گرنه او كه از قبيلهء ديگرى است ، حق خونخواهى عثمان را ندارد ، و علاوه بر آن ، حق فرماندهى سپاه و لشكركشى را هم ندارد ، و خدا او و همهء همسران پيامبر اكرم را از ظهور در ميدان كشمكش و از گردش و خراميدن منع فرموده است و پيامبر خدا هم او را مخصوصا از\r\n\r\n","description":"","footnote":"","page_name":" 124 ","page_number":134},
  {"content":"\r\n\r\nشركت در قيام تجاوزكارانهء جمل برحذر داشته است ، اما او با وجود تمام اينها ، به قيام مسلحانه عليه خلافت على عليه السّلام برمىخيزد و فرمودهء خدا و پيامبرش را نشنيده مىگيرد .\r\nهنگامى كه در حوأب به راه بصره صداى سگها را مىشنود ، به ياد پيشگويى نهىآميز پيامبر صلّى اللّه عليه و آله مىافتد و تصميم به برگشت مىگيرد ، ولى دوباره تسليم وسوسهء دل مىشود و تحت تأثير سياست‌بازى ديگران قرار مىگيرد و به راه جنگ تجاوزكارانهء داخلى مىرود تا طلحه نامزد حكومت به قتل مىرسد و اميدش مبدل به يأس مىگردد و ارادهء خدا بر خلاف تمناى او به تحقق مىپيوندد و خلافت على عليه السّلام استوار مىشود .\r\n\r\n3 - سخن عبد الرحمن بن عوف\r\nوى مجاهد بدرى ، رئيس شوراى انتخاب حاكم ، و يكى از ده نفرى است كه مىگويند مژدهء بهشت دريافته‌اند .\r\n1 - 3 - بلاذرى از سعد نقل مىكند كه چون ابوذر در ربذه درگذشت ، على و عبد الرحمن بن عوف كار عثمان را به ياد آوردند . على به او گفت : همهء اينها نتيجهء كار تست كه در شوراى شش نفره به او پيشنهاد حكومت دادى و با او بيعت كردى .\r\nعبد الرحمن گفت : اگر بخواهى من حاضرم تو شمشيرت را بردارى و من هم شمشيرم را بردارم ، زيرا او تعهداتى را كه سپرده داير بر تبعيت از قرآن و سنت ، همه را زير پا نهاده است .\r\n2 - 3 - ابو الفداء مىنويسد : چون از عثمان ، رضى اللّه عنه ، كارهايى سر زد ، مثل اين‌كه حكومت بر شهرها و شهرستانها را به نوجوانانى از قبيله و خويشانش سپرد ، به عبد الرحمن بن عوف گفتند : همهء اينها نتيجهء كار تست . او مىگويد : فكر نمىكردم چنين كارهايى بكند ، اما حالا با خدا عهد مىبندم كه هرگز با او سخن نگويم . عبد الرحمن بن عوف در حالى از دنيا رفت كه با عثمان ، رضى اللّه عنه ، قهر بود و ترك سخن گفته بود . در بيمارى منتهى به مرگش عثمان به ديدنش رفت ، اما او رويش را به طرف ديوار برگردانيد و يك كلمه با عثمان سخن نگفت .\r\n\r\n","description":"","footnote":"","page_name":" 125 ","page_number":135},
  {"content":"\r\n\r\n3 - 3 - بلاذرى مىنويسد : پيش عبد الرحمن بن عوف كه بيمار بود و بيمارىاش منتهى به مرگش شد ، اسم عثمان را آوردند ، گفت : پيش از اينكه به سلطنتش ادامه دهد ، كارش را بسازيد . اين سخن به گوش عثمان رسيد . دستور داد نگذارند گلهء عبد الرحمن بن عوف از آب چاهى كه تا آن وقت استفاده مىكرد و ملك عموم بود ، استفاده كند . عبد الرحمن متقابلا دعا كرد كه آب آن چاه بخشكد ، و خشكيد .\r\n4 - 3 - بلاذرى از قول ديگرى مىنويسد : عبد الرحمن بن عوف قسم خورده بود كه به هيچ وجه با عثمان سخن نگويد .\r\n5 - 3 - از سعد بن ابى وقاص روايت شده كه گفت : عبد الرحمن بن عوف وصيت كرد كه عثمان بر او نماز نگزارد . « 1 » بنابر همين وصيت ، زبير يا سعد بن ابى وقاص بر او نماز گزارد و او به سال سى و دو وفات يافت .\r\n6 - 3 - ابن عبد ربه مىنويسد : چون از عثمان كارهايى سر زد ، از قبيل انتصاب نوجوانانى از قبيله و خويشانش به استاندارى و فرماندهى بر اصحاب بزرگ و عالى مقام محمد ، به عبد الرحمن بن عوف گفتند : اين نتيجهء كار تست . گفت : اينها را فكر نمىكردم .\r\nسپس برخاسته ، نزد عثمان رفت و با لحن توبيخ‌آميز به او گفت ، ترا بر ديگران مقدم داشتم و پيش انداختم تا با ما به روش ابو بكر و عمر رفتار كنى ، ولى تو روشى مغاير آنها پيش گرفتى و با خويشاوندانت گرم گرفته و آنان را بر مسلمانان مسلّط كرده‌اى . گفت :\r\nعمر در راه خدا حرمت پيوند خويشاوندىاش را نگه نمىداشت و من به راه خدا حرمت خويشاوندانم را نگه مىدارم . عبد الرحمن گفت : به خدا قسم ياد مىكنم كه هرگز با تو سخن نگويم . براثر عهدى كه با خدا بست تا آخر عمر با عثمان سخن نگفت . در بيمارىاش عثمان به ديدنش رفت ، اما او روى به ديوار گردانيد و كلمه‌اى با عثمان حرف نزد . « 2 »\r\n7 - 3 - طبرى از قول مسور بن مخرمه مىنويسد : شترى را بابت صدقه به مدينه نزد\r\n\r\n\r\n","description":"","footnote":"\r\n( 1 ) . چون مثل عمّار ياسر و ديگران عثمان را عادل نمىدانست . ( م )\r\n( 2 ) . انساب الاشراف ، بلاذرى : 5 / 57 ؛ العقد الفريد : 2 / 258 ، 261 ، 272 ؛ تاريخ ابى الفدا : 1 / 166 .\r\n","page_name":" 126 ","page_number":136},
  {"content":"\r\n\r\nعثمان آوردند و آن را به يكى از افراد خانوادهء حكم بخشيد . خبر به عبد الرحمن بن عوف رسيد . عبد الرحمن ، مسور بن مخرمه و عبد الرحمن بن اسود را مأمور كرد تا رفتند و آن شتر را آوردند و عبد الرحمن ميان مردم تقسيم كرد ، در حالى كه عثمان در خانهء خويش بود . « 1 »\r\n8 - 3 - ابو هلال عسكرى در كتاب الاوائل مىنويسد : دعاى على عليه السّلام در حق عثمان و عبد الرحمن بن عوف مستجاب گشت و آن دو در حالى مردند كه با هم دشمن و قهر بودند . عبد الرحمن پيغامى نكوهش‌آميز به عثمان داد . هنگامى كه عثمان ساختمان يكى از كاخهايش را به اتمام رسانيد و ضيافت مفصلى به آن مناسبت ترتيب داد و مردم حضور يافتند ، عبد الرحمن بن عوف كه در آن ميان بود ، وقتى چشمش به ساختمان و آن همه غذا افتاد ، رو به عثمان كرد و گفت : اى پسر عفان ! آنچه دربارهء تو مىگفتند و قبول نمىكرديم ، امروز فهميديم كه راست و درست است ؛ من از اينكه با تو بيعت كرده‌ام و وسيلهء بيعت ديگران را فراهم ساخته‌ام ، به خدا پناه مىبرم . عثمان از سخنش خشمگين گشته به نوكرش دستور داد تا او را از مهمانى بيرون كردند ، و به مردم امر كرد با او معاشرت ننمايند . در نتيجه ، هيچ كس نزد او نمىرفت جز عبد اللّه بن عباس كه مىرفت تا از او علم قرآن و علم فرائض [ فقه عملى 
  ] بياموزد . عبد الرحمن بيمار گشت و عثمان به ديدنش رفته با او سخن گفت ، ولى جوابش را نداد ، تا مرد . « 2 »\r\nاشارهء ابو هلال عسكرى به دعايى است كه در سخن امير المؤمنين على عليه السّلام در حق عبد الرحمن بن عوف آمده است در جلسهء شورايى كه بنا به وصيت عمر براى انتخاب حاكم تشكيل شده بود . به او پس از اين كه عثمان را به خلافت انتخاب كرد ، گفت : به خدا قسم ، اين كار را فقط به اين خاطر كردى كه به او آن اميدى را دارى كه رفيق شما دو نفر از رفيقش داشت . خدا ميانهء شما دو نفر را به دشمنى بكشاند . « 3 »\r\nاين حرف عبد الرحمن بن عوف كه : آنچه دربارهء تو مىگفتند و قبول نمىكرديم ، امروز\r\n\r\n\r\n","description":"","footnote":"\r\n( 1 ) . تاريخ طبرى : 5 / 113 ؛ الكامل ، ابن اثير : 3 / 70 ؛ شرح ابن ابى الحديد : 1 / 165 .\r\n( 2 ) . شرح ابن ابى الحديد : 1 / 65 ، 66 .\r\n( 3 ) . همان : 1 / 63 .\r\n","page_name":" 127 ","page_number":137},
  {"content":"\r\n\r\nفهميديم كه راست و درست است ، اشاره به گفتهء امير المؤمنين على عليه السّلام در جلسهء شوراست كه فرمود : من مىدانم كه آنها ، يعنى اعضاى شورا و كسانى كه عمر منصوبشان كرده بود ، عثمان را به حكومت منصوب خواهند كرد و او بدعتها و كارهاى سر خود پديد خواهد آورد ، و اگر عمرى باقى باشد ، به يادت خواهم آورد ، و اگر عثمان كشته شود يا بميرد ، بنىاميه حكومت را ميان خود دست به دست خواهند گردانيد ، و اگر زنده باشى مرا به وضعى خواهى ديد كه خوش نمىدارى . « 1 »\r\nشيخ محمد عبده مىنويسد : چون در دورهء حكومت عثمان آن پيشامدها رخ داد ، از قبيل اينكه خويشاوندان نوجوان او به استاندارى رسيدند ، و اصحاب بزرگ پيامبر مخالف او شدند ، به عبد الرحمن بن عوف گفتند كه اين نتيجهء كار تست . گفت : فكر نمىكردم اين كارها از او سر بزند ، ولى حالا با خدا عهد مىكنم كه هرگز با او سخن نگويم ، و در حالى مرد كه با عثمان قهر بود و حرف نمىزد . خدا آگاه‌تر است و او قضاوت و مجازات خواهد كرد و كارها به دست اوست . « 2 »\r\nابن قتيبه مىنويسد : عثمان بن عفان و عبد الرحمن بن عوف قهر بودند تا مردند . « 3 »\r\nدر اينجا بايد سؤالاتى براى اينها مطرح ساخت ، و از آنان پرسيد : آيا روش ابو بكر و عمر كه از عثمان به هنگام بيعت تعهد تبعيت از آن را گرفتند ، مطابق سنت پيامبر صلّى اللّه عليه و آله بوده است يا مخالف آن ؟ اگر مطابق آن بوده ، ذكرش در تعهد بيعت و آوردنش در كنار قرآن و سنت ، زائد و بيهوده بوده است . تنها شرط خلافت اين است كه خليفه از قرآن و سنت در ادارهء جامعه پيروى كند ، و اگر خليفه‌اى را بخواهند بر كنار كنند ، به استناد تخلفش از قرآن و سنت بر كنار مىسازند ، نه به استناد اينكه از روش ابو بكر و عمر پيروى ننموده است .\r\nبنابراين ، آوردن روش ابو بكر و عمر در كنار قرآن و سنت ، كار لغو و بيهوده‌اى است ، اما در صورتى كه روش ابو بكر و عمر ، مخالف سنت پيامبر صلّى اللّه عليه و آله باشد ، بر هرمسلمان واجب خواهد بود كه از آن تخلف كند و تبعيت ننمايد . بنابراين ، بايستى مخالفت با عثمان\r\n\r\n\r\n","description":"","footnote":"\r\n( 1 ) . شرح ابن ابى الحديد : 1 / 64 .\r\n( 2 ) . شرح نهج البلاغة ، محمد عبده : 1 / 35 .\r\n( 3 ) . المعارف 239 .\r\n","page_name":" 128 ","page_number":138},
  {"content":"\r\n\r\nبراساس تخلفش از قرآن و سنت انجام مىگرفت ، نه تخلف از روش ابو بكر و عمر . به همين دليل ، امير المؤمنين على عليه السّلام در آن شورا زير بار تعهد به تبعيت از روش ابو بكر و عمر نرفت و فقط يك شرط را قابل قبول دانست كه آن مطابقت حكومت و اداره‌اش با قرآن و سنّت در پرتو اجتهاد خويش بود . « 1 »\r\nكاش مىدانستيم عبد الرحمن بن عوف وقتى با عثمان شرط مىكرد كه به روش ابو بكر و عمر عمل كند ، آيا آنچه را كه گفتيم مىدانست ، يا نمىدانست كه روش ابو بكر و عمر مطابق سنت يا مخالف آن است ؟ چنانچه مىدانست ، آنچه را كه در مورد دو فرض ممكن گفتيم ، بر كارش مترتّب خواهد بود ، به اين شرح كه اگر آن را مطابق سنت و جزئى از آن مىدانست ، شرطكردن آن و تعهد گرفتن براى پيروى از آن در كنار تعهد عمل به قرآن ، چيز زايد و بيهوده‌اى بود ، و اگر آن را مخالف سنت مىدانست ، پيداست كه هركس به خدا و پيامبر اكرم و قرآن ايمان داشته باشد ، نه چنين تعهدى را مىخواهد و نه آن را مىپذيرد . در صورت دوم ، و به فرض اينكه عبد الرحمن بن عوف نمىدانست كه روش ابو بكر و عمر با سنّت مطابقت دارد يا مخالفت ، و اين فرض بعيدى است ، مىپرسيم :\r\nچگونه چيزى را شرط انتصاب كسى به خلافت قرار مىدهد كه خود از آن بىخبر است و نمىداند چيست ؟ و چگونه امر عظيم ادارهء جامعه اسلامى منوط و موكول به مطلب مجهولى مىشود ؟ وانگهى اين شرط مجهول چه فايده‌اى دارد ؟ و چگونه مىتوان به تخلف يا پيروى از آن پى برد و التزام به آن را مراقبت نمود ؟\r\nباقلانى توجيهى براى اين شرط آورده است « 2 » كه شأن هردرس خوانده‌اى را از مطرح كردن و بحث دربارهء آن بالاتر مىدانيم تا چه رسد به اعتقاد به آن براى دانشمندى مثل او !\r\nآنگاه نوبت به عثمان مىرسد تا از او بپرسيم كه وقتى شرط ملزم بودن به پيروى از روش ابو بكر و عمر را پذيرفت ، آيا مىدانست كه روش ابو بكر و عمر چه ارتباطى با سنت پيامبر اكرم دارد ؟ و آيا آن را با علم به اين پذيرفت كه با سنت مطابقت دارد و\r\n\r\n\r\n","description":"","footnote":"\r\n( 1 ) . مسند احمد حنبل : 1 / 75 ؛ تاريخ طبرى : 5 / 40 ؛ تمهيد ياقلانى 209 ؛ تاريخ ابن كثير : 7 / 146 .\r\n( 2 ) . رك : التمهيد 210 .\r\n","page_name":" 129 ","page_number":139},
  {"content":"\r\n\r\nمخالف آن نيست يا نه ؟ در صورتى كه نمىدانست ، چگونه شرطى را كه نمىدانست چيست ، پذيرفت ؟ وانگهى اگر مىدانست چيست ، آيا مىدانست كه از عهدهء آن برمىآيد يا نه ؟ يا مىدانست كه از عهدهء آن برنمىآيد ؟ به فرض اخير ، چرا كارى را تعهد كرده كه مىدانست از عهده‌اش برنمىآيد ؟ و اين تعهدى ناروا و دروغ است ! به فرض ديگر ، و در صورتى كه نمىدانست از عهدهء آن برمىآيد يا نه ، چگونه بدون ارزيابى قدرت و امكانات شخصى و دقت در مسئوليتى كه مىخواهد بپذيرد ، چنين مسئوليت مهمّى را كه سرنوشت امت بزرگ اسلامى بدان وابسته است ، پذيرفت ؟ باز به اين فرض كه از حقيقت شرط و تعهدش با خبر بود ، چرا بر خلاف شرط و تعهدش عمل كرد ، بر خلاف آنچه شرط بيعت قرار داده شده بود و حاكميتش مشروط بود به عمل‌كردن به آن ؟ به علاوه چرا بعدها هنگامى كه عبد الرحمن بن عوف به او مىگويد شرط بيعت را زير پا نهاده و بر خلاف روش ابو بكر و عمر رفتار كرده است ، چنين عذر و بهانه مىتراشد كه من از عهدهء آن برنمىآيم و نمىتوانم روش ابو بكر و عمر را پيش گيرم ؟ و اين عذر و بهانهء مضحك را احمد بن حنبل در مسند خود ثبت كرده است كه عثمان گفت : جواب عبد الرحمن بن عوف كه مىگويد چرا روش عمر را ترك كرده‌ام ، اين است كه نه من توانايى به كار بستن آن روش را دارم و نه خود او . « 1 » از عثمان مىپرسيم : اگر توانايى حكومت طبق روش عمر را نداشتى و از عهدهء اين مسئوليت برنمىآمدى ، چرا آن را قبول كردى و چرا وقتى با تو شرط كردند ، پذيرفتى ؟ و اگر مىپندارى روش عمر همان سنّت و رويهء پيامبر اكرم است ، و با علم به مطابقت آن دو آن را پذيرفتى ، معنى كار و سخنت اين است كه توانايى حكومت طبق سنت پيامبر اكرم را هم ندارى و در حكومت و ادارهء جامعه از سنت و قرآن تخلف كرده‌اى و آنها را زير پا نهاده‌اى .\r\nدر جواب اين سؤالات ، آخرين نظريهء عبد الرحمن بن عوف دربارهء عثمان و رويهء حكومتش قرار دارد ، نظريه‌اى روشنگر و عبرت‌آور كه از سخنش به عثمان برمىآيد : من از بيعتى كه با تو كرده‌ام ، به خدا پناه مىبرم ، و از سخنش به امير المؤمنين عليه السّلام : اگر\r\n\r\n\r\n","description":"","footnote":"\r\n( 1 ) . مسند احمد حنبل : 1 / 68 ؛ تاريخ ابن كثير : 7 / 206 .\r\n","page_name":" 130 ","page_number":140},
  {"content":"\r\n\r\nبخواهى ، من حاضرم تو شمشيرت را بردارى و من هم شمشيرم را برمىدارم . . . كه پيداست جنگيدن با عثمان را روا مىداند ، و حتى قتلش را جايز دانسته ديگران را به آن تشويق مىكند و مىگويد : پيش از اينكه به سلطنتش ادامه دهد ، كارش را بسازيد . و چندان در ناروايى حكومت و ناشايستگى شخص عثمان پيش مىرود كه او را براى اقامهء نماز ميت صالح و شايسته نمىداند ، و وصيت مىكند عثمان بر او نماز نگزارد و به همين سبب ، زبير بر او نماز مىگزارد . همچنين سوگند مىخورد با عثمان سخن نگويد به طورى كه وقتى به ديدنش مىآيد ، روى خود را به ديوار مىگرداند . كارهاى عثمان را مطابق قرآن و قابل اجرا نمىداند ، و بر اين اساس ، دستور مىدهد شترى را كه عثمان از اموال عمومى به يكى از افراد خانوادهء حكم بخشيده ، بگيرند و بياورند و آن را ميان مردم توزيع مىكند . به‌خاطر همين نظريه و موضعى كه در برابر عثمان داشت ، عثمان چنان كه ابن حجر مىگويد ، او را منافق مىناميد و متهم به كفر پنهان مىكرد . « 1 » ابن حجر پس از نقل اتهام عثمان ، آن را اينطور توجيه مىكند كه چون عبد الرحمن بن عوف زياد پيش عثمان مىآمد ، از او هراسان بود و چنين سخنى دربارهء او گفته است ، و اين توجيه خنده‌آورى است . حلبى به توجيه ابن حجر اشاره كرده « 2 » ، اما چون مىدانسته خيلى مضحك است ، نقل نكرده است . گذشته از آنچه گفتيم و مطرح ساختيم ، از اين جماعت مىپرسيم :\r\nتعهّداتى كه از عثمان گرفتند و براساس آن خلافت را به او سپردند ، آيا انجام و ايفايش واجب بود يا نه ؟ آيا عثمان مجاز بود كه اين تعهدات را انجام ندهد و مثلا در حكومت به دستورات قرآن و سنّت و به روش ابو بكر و عمر پاىبند و متعهّد نماند ؟ اگر ايفاى تعهداتش واجب بود ، چرا به آن وفا ننمود و آنها را زير پا گذاشت ؟ چرا امير المؤمنين على عليه السّلام كه ميراث بر علوم پيامبر صلّى اللّه عليه و آله بود و به سنت او و به مصالح امت آگاه‌تر از هركس بود ، حاضر نشد آن شرايط را بپذيرد و متعهد شود ؟ آيا اين شرايط و تعهدات چيزى است كه اگر خليفه از انجامش سرپيچد ، بر كنار خواهد شد ؟ پس چرا وقتى اصحاب پيامبر صلّى اللّه عليه و آله خواستند او را به دليل عدم ايفاى تعهداتش بر كنار سازند ، مقاومت كرد ؟ اگر\r\n\r\n\r\n","description":"","footnote":"\r\n( 1 ) . الصواعق المحرقة 68 .\r\n( 2 ) . السيرة الحلبية : 2 / 87 .\r\n","page_name":" 131 ","page_number":141},
  {"content":"\r\n\r\nآن تعهدات چيزى نيست كه انجام ندادنش موجب بركنارى شود ، پس چرا به استناد آن عليه او همداستان شدند و او را چون از خلافت كنار نمىرفت ، كشتند ؟ در حالى كه مىدانيم در نظر آن جماعت ، همهء آنان كه در قتل عثمان شركت كردند و بر عزل و خلع او پاى فشردند ، عادل و درستكارند ! وانگهى اگر اين شرايط واجب نيست ، پس چرا وقتى على عليه السّلام در شوراى انتخاب حاكم آن شرايط را نپذيرفت و حاضر نشد تعهد كند كه به روش ابو بكر و عمر عمل نمايد ، خلافت را به او نسپردند ؟ بنابراين فرض ، او حاضر به قبول تعهداتى نشده بود كه ايفايش واجب نيست . پس واگذار نكردن خلافت به او به استناد عدم قبول اين شرايط از طرف او ، خطا و نادرست بوده است و عذر عبد الرحمن بن عوف كه گفته است چون على عليه السّلام حاضر به قبول اين شرايط نيست و عثمان حاضر به قبول آن است ، پس عثمان را بر على مقدم بايد داشت ، پذيرفته نخواهد بود ! باز اگر اين شرايط واجب نبود ، چرا آن را به عثمان عرضه كردند ؟ و چرا عثمان پذيرفت و متعهد شد ؟ و چرا آنهمه آدم براساس همين شرايط و تعهد با او بيعت كردند و او را به‌عنوان خلافت به رسميت شناختند ؟ و بالاخره چرا وقتى تخلّف او را از آن شرايط و تعهدات ديدند ، بر او شوريدند و بر عزل و خلعش همداستان شدند ؟\r\nدر رستاخيز از آنها دربارهء حرفهاى نارواشان حتما سؤال و بازخواست خواهد شد « 1 » ، در آن هنگام عذرخواهى ستمكاران سودى به حالشان ندارد و توبهء آنان پذيرفته نمىشود . « 2 »\r\n\r\n4 - نظريهء طلحه\r\nوى عضو شوراى شش نفره ، و يكى از ده نفرى است كه مىگويند مژدهء بهشت يافته‌اند .\r\n1 - 4 - مولاى متقيان وضع طلحه را در برابر عثمان با طرح سه فرض ممكن ، مشخص كرده است : به خدا فقط به اين سبب شتابان به خونخواهى عثمان برخاسته كه ترسيده او\r\n\r\n\r\n","description":"","footnote":"\r\n( 1 ) . عنكبوت 29 / 13 .\r\n( 2 ) . روم 30 / 57 .\r\n","page_name":" 132 ","page_number":142},
  {"content":"\r\n\r\nرا به جرم قتل عثمان مورد تعقيب قرار دهند ، زيرا او در مظان اتهام به آن است . به‌علاوه از جماعت مخالفان عثمان هيچ‌كس به شدت او در شوراندن مردم نكوشيده است .\r\nبنابراين ، با تظاهر به خونخواهى عثمان خواسته مغلطه كند و وضع خود را بپوشاند و ديگران را دربارهء خويش به شك و ترديد دچار سازد . به خدا در مورد عثمان يكى از اين سه وضع شرعى را داشته و وضعش نمىتوانسته از اين سه صورت خارج باشد :\r\nالف - در صورتى كه عثمان ظالم بوده است ، چنان كه او مدعى است ، بايستى قاتلانش را كمك مىكرد يا به طرفدارانش حمله مىنمود .\r\nب - در صورتى كه مظلوم بوده است ، بايستى از او در برابر مخالفانش دفاع مىكرد و به آنها مىفهماند كه از قتلش صرفنظر نمايند .\r\nج - در صورتى كه در وضع عثمان شك مىداشت و نمىدانست ظالم است يا مظلوم ، بايستى كناره مىجست و هيچ طرف را نمىگرفت و مردم را با عثمان وا مىگذاشت .\r\nاما طلحه هيچ‌يك از اين سه كار را نكرده و موضعى گرفته است كه با هيچ وجه فقهى تطبيق نمىنمايد و دلايلش در توجيه اتخاذ آن پذيرفتنى نيست . « 1 »\r\nابن ابى الحديد دربارهء اين فرمايش مىگويد : اگر گفته شود طلحه نخست معتقد بود كه خون عثمان را مىتوان ريخت ، ولى بعدها و پس از قتل عثمان از اين عقيده برگشت و معتقد شد كه قتلش حرام بوده و قاتلانش بايد مجازات شوند . در جواب مىگوييم : اگر طلحه گفته بود تغيير عقيده داده است ، على عليه السّلام اين سه فرض را مطرح نمىساخت ، و اين سه فرض را درباره‌اش به اتّكاى اين واقعيت مطرح ساخته كه او بر يك اعتقاد ثابت مانده است . طرح اين سه فرض دربارهء طلحه هرگاه تغيير عقيده نداده باشد ، طبعا صحيح خواهد بود . از طرفى تاريخ گواه همين حقيقت است و دربارهء طلحه هرگز روايت نشده كه گفته باشد از آنچه دربارهء عثمان كرده‌ام ، پشيمان شده‌ام .\r\nهمچنين اگر گفته شود چطور امير المؤمنين هيچ‌يك از سه كار نامبرده را نكرده است ، در حالى كه مىدانيم طلحه وقتى عثمان در محاصره بوده ، قاتلانش را كمك كرده\r\n\r\n\r\n","description":"","footnote":"\r\n( 1 ) . نهج البلاغة : 1 / 323 .\r\n","page_name":" 133 ","page_number":143},
  {"content":"\r\n\r\nاست ، مىگوييم : مقصود امام اين است كه اگر عثمان ظالم بوده ، طلحه وظيفه داشته پس از قتل او قاتلانش را كمك كرده تحت حمايت خويش بگيرد و نگذارد كسى خونشان را بريزد ، و بديهى است كه طلحه چنين نكرده است ، بلكه فقط در زمان حيات عثمان به آنها كمك مىكرده است ، و اين در سه فرض نامبرده مطرح نيست . « 1 »\r\n2 - 4 - طبرى روايت مىكند : على در روزهايى كه عثمان محاصره بود ، به طلحه گفت :\r\nترا به خدا قسم مىدهم كه مردم را از عثمان دور كنى . گفت : نه ، به خدا اين كار را نخواهم كرد تا بنىاميه كيفر خود را باز دهند . « 2 »\r\nابن ابى الحديد پس از نقل اين روايت مىگويد : على عليه السّلام به همين جهت مىگفت : خدا طلحه را سزا دهد كه عثمان آنهمه چيز به او بخشيد و او با وى چنين كرد .\r\n3 - 4 - طبرى در روايت ديگرى مىگويد : عبد اللّه بن عباس بن ابى ربيعه مىگويد : به خانه عثمان ، رضى اللّه عنه ، درآمدم . ساعتى با او درباره‌اش سخن گفتيم ، آنگاه دستم را گرفت و مرا برد تا سخن كسانى را كه بر در خانه‌اش بودند ، شنيديم . يكى مىگفت : منتظر چه هستيد ؟ ديگرى مىگفت : تأمل كنيد شايد از رويهء خلافش بازگردد . همين‌طور كه دو نفرى ايستاده بوديم و حرف آنان را گوش مىكرديم ، طلحة بن عبيد اللّه رسيد و از مردمى كه آنجا بودند ، پرسيد : پسر عديس كجاست ؟ او را نشانش دادند . وقتى پسر عديس آمد ، طلحه چيزى به گوش او گفت ، آنگاه پسر عديس برگشته ، به رفقايش گفت :\r\nهيچ كس را نگذاريد وارد خانهء اين مرد شود يا از خانه‌اش بيرون آيد . عثمان به من گفت :\r\nاين دستورى است كه اكنون طلحه به او داده ، و افزود : خدايا خودت طلحه را چاره كن ، چون اوست كه اينان را تحريك كرده و عليه من شورانده است . به خدا اميدوارم كه دستش به خلافت نرسد و به كشتن رود ، چون اوست كه مقدسات و حقوق مرا پايمال كرده و ريختن خون مرا روا شمرده است ، در حالى كه از پيامبر خدا شنيدم كه مىگفت :\r\nخون هيچ مسلمانى را جز در سه مورد نمىتوان روا شمرد و ريخت : مردى كه پس از\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 506 .\r\n( 2 ) . تاريخ طبرى : 5 / 139 ؛ شرح ابن ابى الحديد : 1 / 168 .\r\n","page_name":" 134 ","page_number":144},
  {"content":"\r\n\r\nمسلمان شدن كافر شود ، كشته خواهد شد ، مردى كه با داشتن همسر زنا كند ، سنگسار خواهد شد ، و بالاخره مردى كه انسانى را بىآنكه قاتل باشد ، بكشد . بنابراين ، مرا به استناد كداميك از اين موارد مىخواهند بكشند ؟ در اين هنگام عثمان به جايگاه خود برگشت ، و من خواستم از خانه‌اش بيرون بيايم ، نگذاشتند و آنجا ايستاده بودم تا محمد بن ابو بكر سر رسيد و به آنان دستور داد بگذارند بروم ، و به من اجازه عبور دادند . « 1 »\r\n4 - 4 - طبرى از حسن بصرى نقل مىكند : طلحه زمينى داشت كه به عثمان به مبلغ هفتصد هزار درهم فروخت . وقتى پولها را تحويل گرفت ، گفت : آدمى كه چنين پولى در خانه نگهدارد ، با اينكه نمىداند چه از كار خدا بر سرش خواهد آمد ، در برابر خداى عزّ و جلّ مغرور خواهد بود ، آنگاه با نمايندهء عثمان كه پول را برايش آورده بود ، شروع كردند به گردش در كوچه‌هاى مدينه و بخشيدن پول به اين و آن ، به‌طورى كه تا فردا صبح يك درهم نزدش نماند . حسن بصرى مىگويد : بعدها هم او از پى درهم و دينار ، يا سيم و زر عليه عثمان برمىخيزد براى تصاحب مقامش . « 2 »\r\n5 - 4 - ابن ابى الحديد از قول طبرى چنين نقل مىكند : عثمان از طلحه پنجاه هزار درهم طلبكار بود . روزى طلحه به وى در راه مسجد گفت : پولت حاضر است ، بيا بگير . عثمان گفت : مال خودت باشد تا بتوانى به بخشش و جوانمردىات ادامه دهى . عثمان وقتى در محاصره بود ، به اين گونه خوبيهايش با طلحه اشاره مىكرد و مىگفت : سزاى معكوس مىدهد . « 3 »\r\nابن ابى الحديد مىگويد : طلحه بيش از هركس در تحريك و شوراندن مردم عليه عثمان مىكوشيد ، و زبير در مرتبهء بعد از او قرار داشت . مىگويند عثمان گفته است : مرگ\r\n\r\n\r\n","description":"","footnote":"\r\n( 1 ) . تاريخ طبرى : 5 / 122 ؛ الكامل ، ابن اثير : 3 / 73 .\r\n( 2 ) . تاريخ طبرى : 5 / 139 ؛ تاريخ ابن عساكر : 7 / 81 .\r\n( 3 ) . اين روايت را طبرى در تاريخ خود : 5 / 139 آورده ، ولى در تاريخ طبرى موجود ، اين قسمت كه عثمان وقتى در محاصره بود ، مىگفت : سزاى معكوس مىدهد ، حذف شده است .\r\n","page_name":" 135 ","page_number":145},
  {"content":"\r\n\r\nبر طلحه كه اينهمه زر و سيم به او بخشيدم و حالا مىخواهد مرا بكشد و مردم را به كشتن من برمىانگيزد . خدايا نگذار از كارهايش بهره ببرد و به خلافت دست يابد ، و بگذار عواقب تجاوزكارىاش را بچشد . كسانى كه دربارهء محاصرهء عثمان كتاب نوشته‌اند ، گفته‌اند كه طلحه روز قتل عثمان صورت خود را پوشيده بود تا مردم او را نشناسند ، و به طرف خانهء عثمان تيراندازى مىكرد . همچنين گفته‌اند وقتى محاصره‌كنندگان نتوانستند به درون خانهء عثمان درآيند ، طلحه آنان را از بام خانهء يكى از انصار به آنجا راهنمايى كرد تا به درون خانه رفتند و عثمان را كشتند . « 1 »\r\n6 - 4 - مدائنى در كتاب مقتل عثمان مىنويسد : طلحه تا سه روز نگذاشت او را به خاك بسپارند . على تا پنج روز از كشته شدن عثمان نگذشت ، با مردم بيعت نكرد . حكيم بن حزام كه از قبيلهء بنى اسد بود و جبير بن مطعم براى دفن عثمان از على كمك خواستند .\r\nطلحه عده‌اى را مأمور كرد در كمين جنازهء عثمان بنشينند و آن را سنگباران كنند . جز تنى چند از خانواده‌اش كسى در تشييع جنازه شركت نداشت و مىخواستند او را در كنار ديوارى در مدينه كه به حشّ كوكب معروف بود و يهوديان مرده‌هاشان را آنجا دفن مىكردند ، دفن كنند . چون جنازه به آنجا رسيد ، تابوتش را سنگباران كردند و خواستند آن را سرنگون سازند . پس على به مردم پيام داد كه دست از آن بدارند ، و دست برداشتند و جنازه را بردند و در حشّ كوكب به خاك سپردند . همو مىنويسد : عثمان را در اوايل شب دفن كردند . در تشييع او جز مروان بن حكم و دختر عثمان و سه تن از نوكرانش هيچ كس حضور نداشت . دخترش به صداى بلند مىگريست . طلحه عده‌اى را به كمين جنازه نشانده بود تا آن را سنگباران كردند و فرياد مىزدند : نعثل ! نعثل ! بعد گفتند : به‌طرف ديوار ! به طرف ديوار ! در نتيجه ، او را همانجا در كنار ديوار معروف به حشّ كوكب كه قبرستان يهوديان مدينه بود ، دفن كردند .\r\n7 - 4 - واقدى مىنويسد : وقتى عثمان كشته شد ، راجع به دفنش بحث شد . طلحه گفت : بايد در دير سلع دفن شود ، يعنى در قبرستان يهود . طبرى همين را در تاريخ خود\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 404 .\r\n","page_name":" 136 ","page_number":146},
  {"content":"\r\n\r\nنقل كرده اما به جاى طلحه مىنويسد : يك نفر گفت . « 1 »\r\n8 - 4 - طبرى مىنويسد : هنگامى كه عثمان باز آمد ، عثمان او را خواست . كسى كه ماجرا را نقل كرده مىگويد : چون على روانهء خانهء عثمان شد ، با خود فكر كردم بروم ببينم چه مىگويند . ابتدا عثمان خدا را سپاس و ستايش كرد ، آنگاه گفت : من به گردن تو حقوقى دارم كه عبارت است از حق مسلمانى و حق برادرى ، زيرا مىدانى وقتى پيامبر خدا ميان اصحابش دو به دو پيمان برادرى بست ، ميان من و تو نيز پيمان برادرى بست ، و حق خويشاوندى و دامادى را بيان كرد ، و نيز حقوقى كه براثر عهد و پيمان بوجود مىآيد . به‌علاوه ، به خدا اگر هيچ‌يك از اينها نبود و ما در جاهليت مىزيستيم ، براى قبيلهء عبد مناف - كه على و عثمان از آن به شمار مىآيند - خيلى بد بود كه يكى از قبيلهء تيم ، يعنى قبيلهء ابو بكر و عايشه و طلحه حكومت را از دستشان بربايد . آنگاه على خدا را سپاس و ستايش كرد و گفت : حقوقى كه برشمردى برعهدهء من است ، اما اينكه گفتى اگر در جاهليت بوديم ، براى قبيله بنى عبد مناف خيلى بد بود كه يكى از قبيلهء تيم حكومت را از دستشان بگيرد ، درست گفتى و به زودى خبرش به تو خواهد رسيد . بعد ، از خانهء عثمان بيرون آمد و وارد مسجد شد . اسامه را آنجا ديد و او را صدا زد . وى در حالى كه به دستش تكيه داده بود ، از مسجد به طرف طلحه و اطرافيانش بيرون رفت . با هم وارد خانهء طلحة بن عبيد اللّه كه پر از جمعيت بود ، شديم . طلحه به احترام على برخاسته نزد او آمد .\r\nعلى به او گفت : اى طلحه ! اين چه كارى است كه براى خودت درست كرده‌اى ؟ گفت : اى ابو الحسن ! اين را وقتى كردم كه كارد به استخوان رسيده بود . على از آنجا بيرون آمده و شتابان خود را به خزانهء عمومى رساند و دستور داد كه در آن را باز كنند ، امّا كليدها را نيافتند . بعد دستور داد تا در خزانه را شكستند و اموال عمومى را بيرون آوردند ، آنگاه شروع كرد به تقسيم آنها ميان مردم . چون خبر به كسانى رسيد كه در خانهء طلحه جمع بودند ، دسته دسته آهسته از آنجا به در شدند و نزد على آمدند تا طلحه تنها ماند . خبر به عثمان رسيد ، شاد شد . در اين وقت طلحه به قصد ديدن عثمان به طرف خانهء او به راه\r\n\r\n\r\n","description":"","footnote":"\r\n( 1 ) . تاريخ طبرى : 5 / 143 .\r\n","page_name":" 137 ","page_number":147},
  {"content":"\r\n\r\nافتاد . با خود گفتم به خدا بايد همراه او بروم و ببينم چه مىگويد . دنبالش به راه افتادم . از عثمان اجازهء ملاقات خواست و وارد خانه‌اش شد و گفت : اى امير المؤمنين ! از خدا آمرزش مىخواهم و به درگاهش توبه مىكنم . به دنبال چيزى بودم ، ولى خدا مانع وصول من به آن شد . عثمان گفت : به خدا تو نيامدى توبه كنى ، بلكه چون شكست خوردى آمدى . خدا به حساب تو اى طلحه خواهد رسيد . « 1 »\r\nاين عبارتى است كه در تاريخ طبرى چاپ شده و موجود است ، اما با آنچه طبرى خود نوشته ، فرق دارد . تبهكاران در نوشتهء او دست برده و مطلب برادرى عثمان با على را كه همهء مسلمانان در نادرستى آن متفقند ، افزوده‌اند . گويى اين جماعت با خود عهد كرده‌اند كه هرحديث و روايت تاريخى را يافتند ، تحريف كنند و آن را از صورت اصلى بگردانند . ابن ابى الحديد همين روايت را از تاريخ طبرى نقل كرده است . « 2 » و در آن اثرى از مسئلهء برادرى عثمان با على نيست ، و معلوم مىشود كه تا زمان ابن ابى الحديد هنوز در اين روايت تاريخ طبرى دست نبرده بودند . اينك روايت طبرى در شرح ابن ابى الحديد :\r\nطبرى در تاريخ خود مىنويسد : هنگامى كه عثمان به محاصره درآمد ، على عليه السّلام در خيبر بود . چون به مدينه باز آمد ، عثمان او را خواست . وقتى وارد خانهء عثمان شد ، به او گفت : من به گردن تو حقوقى دارم كه عبارت است از حق مسلمانى و حق خويشاوندى و حقى كه بر اثر عهد و پيمان به وجود مىآيد . به‌علاوه ، به خدا اگر هيچ‌يك از اينها نبود و ما در جاهليت مىزيستيم ، براى قبيلهء عبد مناف ننگ بود كه يكى از قبيلهء تيم حكومت را از دستشان بربايد ، يعنى طلحه . على عليه السّلام به او گفت : خبرش به تو خواهد رسيد .\r\nما در اين كتاب حديث برادرى را مشروحا آورده و ثابت نموده‌ايم كه پيامبر گرامى صلّى اللّه عليه و آله پيمان برادرى را ميان خود و على عليه السّلام بست ، نه ميان على و ديگرى . « 3 »\r\n\r\n\r\n","description":"","footnote":"\r\n( 1 ) . تاريخ طبرى : 6 / 154 ؛ الكامل ، ابن اثير : 3 / 70 ؛ شرح ابن ابى الحديد : 1 / 165 ؛ تاريخ ابن خلدون :\r\n2 / 397 .\r\n( 2 ) . شرح نهج البلاغة : 2 / 506 .\r\n( 3 ) . رك : الغدير ( متن عربى / چ 5 ) : 3 / 113 - 124 .\r\n","page_name":" 138 ","page_number":148},
  {"content":"\r\n\r\n9 - 4 - بلاذرى مىنويسد : طلحه به عثمان گفت : تو كارهاى بدعت‌آميزى كرده‌اى كه براى مردم بيگانه و غريب مىنمايد . عثمان گفت : من كارهاى بدعت‌آميز نكرده‌ام ، اين شما هستيد كه رابطهء مردم با مرا خراب مىكنيد و آنها را بر من مىشورانيد . « 1 »\r\n10 - 4 - بلاذرى از قول ابو مخنف و ديگران مىگويد : مردم عثمان را تحت نظر گرفته بودند و نمىگذاشتند كسى به خانه‌اش درآيد . سعيد بن عاص به او توصيه كرد كه احرام بپوشد و به قصد حج بيرون آيد ، ديگر كسى جرأت تعرض به او را نخواهد داشت . خبر به محاصره‌كنندگان رسيد ، گفتند : به خدا اگر بيرون آيد ، او را رها نخواهيم كرد تا خدا كار ما و او را فيصله دهد . بنابراين ، طلحه محاصره را تنگ‌تر و شديدتر ساخت و رساندن آب به خانه‌اش را ممنوع كرد ، به‌طورى كه على بن ابى طالب از آن به خشم آمد و در نتيجه ، به او آب رساندند . « 2 »\r\n11 - 4 - بلاذرى در روايت ديگر مىگويد : چون زبير و طلحه بر اوضاع مسلط شدند ، طلحه نگذاشت به عثمان آب آشاميدنى برسانند . پس على به طلحه كه در مزرعه‌اش در يك ميلى مدينه بود ، پيغام داد كه بگذار اين مرد از آب چاه خويش ، يعنى چاه رومه بنوشد ، و او را از تشنگى نكشيد . طلحه نپذيرفت . على گفت : به خدا اگر آن روز عهد نكرده بودم كه تا به سفارشهايم عمل نكند ، هيچ‌كس را از او باز ندارم ، به او آب مىرساندم . « 3 »\r\nدر كتاب الامامة و السياسة چنين آمده : مردم كوفه و مصر شبانه‌روز در اطراف و بر در خانهء عثمان پاس مىدادند و طلحه هردو دسته را عليه عثمان تشويق مىكرد . بالاخره طلحه به آنان گفت : عثمان تا وقتى غذا و آب به او مىرسد ، از اجتماع و محاصرهء شما بيمى به خود راه نمىدهد ، بنابراين ، آب را بر او ببنديد و نگذاريد آب به او برسد . « 4 »\r\n12 - 4 - بلاذرى مىنويسد : گفته‌اند : مجمع بن جاريه كه از انصار بود ، به طلحه برخورد .\r\nطلحه از او پرسيد : رفيقت عثمان چه خواهد كرد ؟ گفت : به خدا فكر مىكنم شما او را\r\n\r\n\r\n","description":"","footnote":"\r\n( 1 ) . انساب الاشراف : 5 / 44 .\r\n( 2 ) . همان : 5 / 71 .\r\n( 3 ) . همان : 5 / 90 .\r\n( 4 ) . الامامة و السياسة : 1 / 34 .\r\n","page_name":" 139 ","page_number":149},
  {"content":"\r\n\r\nخواهيد كشت . طلحه گفت : اگر كشته بشود نه فرشتهء مقربى است كه اهميتى داشته باشد و نه پيامبر مرسلى . « 1 »\r\n13 - 4 - به موجب روايتى كه بلاذرى آورده ، عثمان به عده‌اى كه طلحه در ميانشان بود ، سلام مىكند ، اما جوابش را نمىدهند . به طلحه مىگويد : اى طلحه ! فكر نمىكردم روزى را در عمرم ببينم كه به تو سلام كنم و جوابم را ندهى . « 2 »\r\nاين غير از ماجراى مشابهى است كه در دومين محاصرهء عثمان رخ داده و ديار بكرى آن را آورده است : روزى عثمان از پنجرهء خانه‌اش رو به مردم نموده سلام كرد . هيچ‌كس جوابش را نداد و همه به جاى سلام به او ، به خود سلام گفتند . « 3 »\r\nجريان جبلة بن عمرو انصارى كه به مردم دستور داده بود اگر عثمان به آنان سلام كرد ، جوابش را ندهند ، بعدا خواهد آمد .\r\n14 - 4 - بلاذرى مىنويسد : در روزهاى محاصره ، طلحه ادارهء جنبش مردم را به دست گرفت . در اين وقت عثمان ، عبد اللّه بن حارث بن نوفل بن حارث بن عبد المطلب را با اين بيت شعر نزد على فرستاد :\r\n- اگر قرار است خورده شوم ، تو مرا بخور و اگر قرار نيست ، مرا پيش از آنكه قطعه قطعه شوم ، درياب .\r\nابو مخنف مىگويد : آن روز على امامت مردم را در نماز به عهده گرفت . عثمان آن بيت را به عنوان پيغام توسط عبد اللّه بن حارث براى او فرستاد . بر اثر آن ، على مردم را از دور و بر طلحه پراكنده ساخت . طلحه چون وضع را چنان ديد ، نزد عثمان رفته پوزش خواست . عثمان به او گفت : اى پسر زن حضرمى ! مردم را عليه من شوراندى و به قتل من خواندى ، اما حالا كه فرصت و امكان از دستت رفته ، آمده‌اى عذرخواهى مىكنى ؟ خدا عذر آن را نپذيرد كه عذر ترا بپذيرد . « 4 »\r\n15 - 4 - بلاذرى از ابن سيرين نقل مىكند كه از اصحاب پيامبر هيچ‌كس بيش از طلحه\r\n\r\n\r\n","description":"","footnote":"\r\n( 1 ) . انساب الاشراف : 5 / 74 .\r\n( 2 ) . همان : 5 / 76 .\r\n( 3 ) . تاريخ الخميس : 2 / 260 .\r\n( 4 ) . انساب الاشراف : 5 / 77 .\r\n","page_name":" 140 ","page_number":150},
  {"content":"\r\n\r\nعليه عثمان تندروى نمىكرد « 1 » ، و همين روايت را ابن عبد ربه نوشته است . « 2 »\r\n16 - 4 - ابن سعد و ابن عساكر مىنويسند : در جنگ جمل ، طلحه مىگفت : ما در كار عثمان آلوده شديم ؛ بنابراين ، هيچ وسيله‌اى بهتر از اين نيست كه در راه او خون خويش نثار كنيم . خدايا امروز قصاص عثمان را از من بگير تا از من خشنود شود . « 3 »\r\n17 - 4 - ابن عساكر مىنويسد : در جنگ جمل ، مروان بن حكم در لشكر طلحه و عايشه بود و گفت : از اين پس ديگر به دنبال خونخواهى عثمان نخواهم بود ، زيرا او بود كه طلحه را به تير زده كشت ، آنگاه به ابان پسر عثمان گفت : به جاى تو بعضى از قاتلان پدرت را به كيفر رساندم . تيرى كه مروان زد به زانوى طلحه اصابت كرده بود . بيرون كشيدن آن تير و به حال خود گذاشتنش هردو مايهء زحمت او بود . خودش گفت : آن را به حال خود واگذاريد ، زيرا آن تيرى است كه خدا فرستاده است . « 4 »\r\nابو عمر در استيعاب مىنويسد : دانشمندان مورد اعتماد در اين اختلافى ندارند كه طلحه را مروان در جنگ جمل و در حالى كه در حزب و سپاه او بود ، كشته است .\r\nآورده‌اند كه طلحه در جنگ جمل اظهار پشيمانى مىكرد و مىگفت : خدايا انتقام عثمان را از من بگير تا از من خشنود شود . همو از قول ابن ابى سبره مىنويسد : مروان در جنگ جمل به طلحه نگريسته گفت : از امروز به بعد به دنبال انتقامم نخواهم بود ، و سپس طلحه را به تير زد و كشت . وى بنا به روايتى ديگر مىنويسد : مروان ، طلحه را به تير زد و رو به ابان پسر عثمان گردانده گفت : ترا از انتقام بعضى از قاتلان پدرت آسوده كرديم .\r\nسپس چندين روايت تاريخى ديگر به همين مضمون نقل كرده است .\r\nابن حجر مىنويسد : ابن عساكر از چندين طريق روايت كرده « 5 » و گفته است : كسى كه\r\n\r\n\r\n","description":"","footnote":"\r\n( 1 ) . انساب الاشراف : 5 / 81 .\r\n( 2 ) . العقد الفريد : 2 / 269 .\r\n( 3 ) . طبقات ابن سعد ؛ تاريخ ابن عساكر : 7 / 84 ؛ تذكرهء سبط بن جوزى 44 .\r\n( 4 ) . تاريخ ابن عساكر : 7 / 84 .\r\n( 5 ) . شيخ عبد القادر بن بدران در چاپهاى اخير تاريخ ابن عساكر به عنوان مصحح به تحريف و كم و زياد كردن كتاب پرداخته و به جاى اينكه تحريفهاى سابق و خطاها و تصحيف آن را بزدايد ، در بسيارى از\r\n","page_name":" 141 ","page_number":151},
  {"content":"\r\n\r\nطلحه را به تير زد و كشت ، مروان بن حكم بود . اين روايت را ابو القاسم بغوى با سند صحيح از جارود بن ابى سبره نقل كرده مىگويد : در جنگ جمل مروان به طلحه نظر انداخته گفت : انتقامم را بعد از امروز نخواهم گرفت . آنگاه تيرى برگرفته او را هدف قرار داد و كشت . « 1 » روايات ديگرى همين را حكايت مىكند و مىگويد : مروان بن حكم ، طلحه را در ميان سواره نظام يافته گفت : اين همان است كه به قتل عثمان كمك كرده است ، آنگاه او را به تير زد كه بر زانويش نشست و خون همچنان از آن مىريخت تا مرد . اين را حاكم نيشابورى ثبت كرده است . « 2 » اين روايات حاكى است كه مروان بن حكم را ديده‌اند كه در آن روز طلحه را به تير زده و تير بر زانويش نشسته و چندان خون از او رفته تا مرده است .\r\nحاكم نيشابورى اين روايت را از طريق عكراش ثبت كرده است : همراه طلحه با على مىجنگيديم و مروان همراه ما بود . سپس شكست خورديم و فرارى شديم . در اين هنگام مروان گفت : امروز اگر بگذرد ، به طلحه دست نخواهم يافت تا انتقامم را از او بگيرم ، و تيرى به طرفش پرتاب كرد كه او را كشت . « 3 »\r\nمحب الدين طبرى مىنويسد : چنين معروف است كه طلحه را مروان بن حكم كشته است ، و چون او را به تير زد ، گفت : پس از امروز به دنبال انتقامم نخواهم بود ، زيرا چنان كه ادعا كرده و پنداشته‌اند ، طلحه از محاصره‌كنندگان عثمان بوده و كار را بر او سخت گرفته است . « 4 »\r\nبنا به نوشته بلاذرى ، روح بن زنباع گفته است كه طلحه را مروان به تير زد تا انتقام خون عثمان را از او بستاند . « 5 »\r\nاين مطلب كه مروان بن حكم ، طلحه را به انتقام خون عثمان كشته است ، در كتب\r\n\r\n\r\n","description":"","footnote":"\r\nاحاديث آن دست برده و هرمتن يا سندى را كه به مذاقش خوش نيامده ، حذف كرده است و چيزها از خود افزوده و توضيحات غرض‌آلود و خطا بر آن تحميل نموده است ، و او كه در نقش مصحح بايد امانتدار و پاسدار گنجينه‌هاى علمى و دينى مىبود ، راهزن و رباينده‌اش گشته است .\r\n( 1 ) . الاصابة : 2 / 230 .\r\n( 2 ) . المستدرك : 3 / 370 .\r\n( 3 ) . همان مأخذ .\r\n( 4 ) . الرياض النضرة : 2 / 259 .\r\n( 5 ) . انساب الاشراف : 5 / 135 .\r\n","page_name":" 142 ","page_number":152},
  {"content":"\r\n\r\nتاريخ و شرح حال و حديث آمده است . « 1 »\r\n18 - 4 - ابن سعد مىنويسد : كه پيرمردى از قبيلهء كلب مىگويد از عبد الملك بن مروان شنيدم كه مىگفت : اگر امير المؤمنين مروان به من اطلاع نداده بود كه طلحه را كشته است ، هركه از اولاد طلحه را مىيافتم ، به قصاص خون عثمان مىكشتم .\r\n19 - 4 - حميدى در كتاب نوادر از طريق سفيان بن عيينه عبد الملك بن مروان نقل مىكند كه گفت : موسى پسر طلحه نزد وليد آمد و وليد به او گفت : هر وقت نزد من مىآيى تصميم به قتلت مىگيرم و آنچه مرا از انجامش بازمىدارد ، اين است كه مروان به من گفته كه طلحه را كشته است . « 2 »\r\n20 - 4 - طبرى مىنويسد : طلحه و زبير در بصره به نطق ايستادند و گفتند : اى مردم بصره ! براى گناهى بزرگ بايد توبه كرد . ما فقط مىخواستيم امير المؤمنين عثمان را مؤاخذه كنيم ، نه اينكه او را بكشيم ، اما مردم نادان بر افراد پر حوصله و شكيبا چيره گشتند و او را كشتند . مردم به طلحه گفتند : ولى در نامه‌هايى كه براى ما مىفرستادى ، چيز ديگرى نوشته‌اى . « 3 »\r\n21 - 4 - مسعودى در جريان جنگ جمل مىنويسد : على ، رضى اللّه عنه ، پس از بازگشت زبير ، طلحه را صدا زد و پرسيد : علت اينكه قيام كرده‌اى چيست ؟ گفت :\r\nخونخواهى عثمان . على گفت : خدا هركدام از ما دو نفر را كه مسئول قتل اوست بكشد « 4 » . « 5 »\r\n22 - 4 - طلحه و زبير چون به سبخه « 6 » رسيدند ، عبد اللّه بن حكيم تميمى نامه‌هايى را كه\r\n\r\n\r\n","description":"","footnote":"\r\n( 1 ) . رك : مروج الذهب : 2 / 11 ؛ العقد الفريد : 2 / 279 ؛ المستدرك ، حاكم نيشابورى : 3 / 370 ؛ الكامل ، ابن اثير : 3 / 104 ؛ صفة الصفوة ، ابن جوزى : 1 / 132 ؛ اسد الغابة : 3 / 61 ؛ دول الاسلام ، ذهبى : 1 / 18 ؛ تاريخ ابن كثير : 7 / 247 ؛ تذكرهء سبط بن جوزى 44 ؛ مرآة الجنان ، يافعى : 1 / 97 ؛ تهذيب التهذيب : 5 / 21 ؛ تاريخ ابن شحنه در حاشيهء الكامل فى التاريخ : 7 / 189 .\r\n( 2 ) . تهذيب التهذيب : 5 / 22 .\r\n( 3 ) . تاريخ طبرى : 5 / 179 .\r\n( 4 ) . دعاى امام عليه السّلام فورا مستجاب گشت و طلحه همان روز كشته شد .\r\n( 5 ) . مروج الذهب : 2 / 11 .\r\n( 6 ) . موضعى است در بصره .\r\n","page_name":" 143 ","page_number":153},
  {"content":"\r\n\r\nقبلا آنان به او نوشته بودند ، نزدشان آورد . از طلحه پرسيد : آيا اينها نامه‌هاى تو نيست ؟\r\nگفت : آرى . گفت : ديروز اين نامه را نوشتى و ما را دعوت به خلع و قتل عثمان كردى ؛ حالا كه او را كشته‌اى ، براى گرفتن انتقام خونش نزد ما آمده‌اى . به خدا قسم ، مىدانم كه اين نظريهء تو نيست ، بلكه با اين اظهار نظرها مىخواهى به دنيا و ثروت و مقام و امثال آنها دست پيدا كنى . اندكى به هوش باش ! اگر براستى اين نظريهء تست ، پس چرا وقتى على به تو پيشنهاد بيعت كرد ، پذيرفتى و شادمانه با آزادى كامل با او بيعت كردى ، سپس پيمان بيعتش را گسستى ، و اكنون آمده‌اى و مىخواهى مرا در آشوبت شركت دهى ؟ « 1 »\r\n23 - 4 - ابن قتيبه مىنويسد : آورده‌اند كه وقتى طلحه و زبير و عايشه وارد بصره شدند ، مردم در دو طرف راه صف بستند و مىپرسيدند : اى ام المؤمنين ! چرا از خانه‌ات به در آمدى و قيام كردى ؟ چون اين سؤال و ايراد را زياد تكرار كردند ، او كه از افراد سخنور بود ، با بيانى رسا به سپاس و ستايش خدا پرداخته گفت : اى مردم ! به خدا گناه عثمان به آن اندازه نرسيده بود ، كه قتلش را واجب سازد « 2 » ، او مظلومانه و به ناحق كشته شده است .\r\nما به خاطر اينكه شما را با تازيانه و چوبدستى مىزدند ، برآشفتيم ، اينك چگونه به خاطر اينكه عثمان را كشته‌اند ، برنياشوبيم ؟\r\nنظريهء درست اين است كه قاتلان عثمان را پيدا كنيد و به قصاص خونش بكشيد و بعد ، كار انتخاب حاكم به شورايى بدانگونه كه عمر بن خطاب تعيين كرد ، واگذار شود . از مردم يكى مىگفت : راست مىگويد ، و ديگرى مىگفت : نادرست مىگويد . همين‌طور جار و جنجال بود تا كار به جايى رسيد كه به چهرهء هم مىزدند . در اين اثنا ، يكى از اشراف بصره نامه‌اى از نامه‌هاى طلحه را كه در آن مردم را به كشتن عثمان برانگيخته بود ، آورد و به طلحه گفت : آيا اين نامهء تو نيست ؟ گفت : آرى . گفت : حالا جواب و توجيه تو دربارهء نظر و حرفها و وضع قبلىات چيست ؟ دربارهء اينكه ديروز ما را تشويق مىكردى كه عثمان را بكشيم و امروز ما را دعوت مىكنى به انتقام خون او برخيزيم ؟\r\nوانگهى تو و زبير ادعا مىكنيد على از شما دعوت كرده كه چون كهنسال‌تر از او هستيد ،\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 500 .\r\n( 2 ) . رك : الغدير ( متن عربى / چ 5 ) : 9 / 77 - 85 .\r\n","page_name":" 144 ","page_number":154},
  {"content":"\r\n\r\nپيش از خود براى شما بيعت گرفته شود ، ولى شما نپذيرفته و او را به خاطر خويشاوندى نزديكش با پيامبر خدا و سابقه‌اش در اسلام مقدم دانسته‌ايد . بنابراين ، چگونه پس از اينكه پيشنهاد بيعت با شما كرده ، پيمان بيعتى را كه با او بسته‌ايد ، نقض مىكنيد ؟ طلحه جواب داد : او هنگامى پيشنهاد بيعت به ما كرد كه خلافت را غصب و تصاحب كرده و مردم نيز با او بيعت نموده بودند . وقتى به ما پيشنهاد كرد كه براى ما بيعت بگيرد ، فهميديم اگر قبول هم بكنيم ، او پيشنهادش را عملى نخواهد كرد و اگر هم عملى كند ، مهاجران و انصار زير بار نخواهند رفت ، و ترسيديم اگر از بيعت با او خوددارى نماييم ، ما را بكشند ، به اين جهت ، بدون اينكه مايل باشيم ، با او بيعت كرديم . از آنها پرسيد : نظرتان دربارهء عثمان چيست ؟ طلحه گفت : گفتيم كه ما به او انتقاداتى داشتيم و حمله مىكرديم و او را در برابر مخالفانش تنها گذاشتيم ؛ در نتيجه ، براى رهايى از آنچه نسبت به او كرده بوديم ، جز يك راه نديديم و آن اينكه به خونخواهى او برخيزيم . پرسيد : حالا دستور چه كارى را به ما مىدهيد ؟ طلحه گفت : با ما به اين مضمون بيعت كنيد كه با على بجنگيد و پيمان بيعتش را لغو نماييد . پرسيد : اگر بعد از شما كسى آمد و ما را به همين كار دستور داد ، چه بايد كرد ؟ طلحه و زبير گفتند : با او بيعت نكن . گفت : سخن منصفانه نگفتيد . به من دستور مىدهيد كه با على بجنگم و بيعتش را كه بر گردن و به عهدهء شماست ، نقض كنم و با كسى كه شما پيمان بيعت با او نبسته‌ايد ، بيعت نكنم . بدانيد كه ما با على بيعت كرده‌ايم و اگر شما مىخواهيد ، حاضريم با دست چپ با شما بيعت كنيم . مردم بر اثر اين گفتگو پراكنده شدند ، جماعتى با عثمان بن حنيف همراه شدند و دسته‌اى با طلحه و زبير .\r\nآنگاه جارية بن قدامه آمده به عايشه گفت : اى ام المؤمنين ! اينكه از خانه‌ات درآمده و سوار اين شتر لعنتى شدى ، براى ما ناگوارتر از كشته شدن عثمان است . خدا براى تو احترام و حفاظى مقرر داشته بود كه تو آن را دريدى و حرمتت را آلودى ، و هركه جنگيدن با ترا روا بشمارد ، چنان است كه قتل ترا روا شمرده باشد . اگر به ارادهء خودت آمده‌اى ، به خانه‌ات بازگرد ، و اگر ترا به آن واداشته‌اند ، كسانى را كه ترا به آن وادار\r\n\r\n","description":"","footnote":"","page_name":" 145 ","page_number":155},
  {"content":"\r\n\r\nكرده‌اند ، مؤاخذه كن . « 1 »\r\n24 - 4 بنا بر روايت ابو مخنف ، امير المؤمنين على بن ابى طالب در نطقى مىفرمايد :\r\nخدايا طلحه پيمان بيعتش با مرا گسست و آنقدر عليه عثمان تحريك كرد تا او را كشت و بعد مرا متهم ساخت . خدايا به او مهلت و مجال نده . خدايا زبير پيوند خويشاوندىاش با مرا گسست و پيمان بيعتش را نقض كرد و از دشمنم پشتيبانى نمود . بنابراين ، امروز هرطور كه مىخواهى شرّش را از من دفع فرما « 2 » . « 3 »\r\n25 - 4 - طبرى مىنويسد : علقمه بن وقاص ليثى گفته است : وقتى طلحه و زبير و عايشه ، رضى اللّه عنهم ، قيام كردند ، با طلحه - كه بهترين جلسه با او جلسه‌اى است محرمانه و تنها - ملاقات كردم ، در حالى كه ريشش به سينه‌اش رسيده بود . به او گفتم : به عقيدهء من بهترين جلسه‌اى كه با تو مىتوان تشكيل داد ، جلسه‌اى است كه تو تنها باشى و ريشت به سينه‌ات رسيده باشد . به من گفت : ما پس از اينكه در برابر اغيار قدرتى يگانه و متحد بوديم ، به دو كوه آهنين تقسيم شديم كه هردسته در پى جان دسته‌اى ديگر است .\r\nاز من در حق عثمان كارهايى سر زده است كه به هيچ وجه نمىتوانم آن را جبران و از آن توبه كنم ، مگر اينكه خونم در راه خونخواهى او ريخته شود . « 4 »\r\nطلحه اگر براستى مىخواست توبه كند ، راه صحيحش اين بود كه خود را تسليم اولياى مقتول يا امام وقت كند تا از او انتقام گرفته شود ، نه اينكه شورش بزرگى به پا نمايد و عليه امام وقت قيام مسلحانه كند و باعث ريختن خون بسيارى از مسلمانان شود كه دخالتى در قتل عثمان نداشته‌اند و كار به يك سلسله كشت و كشتار و اختلافات خونين بيانجامد .\r\n\r\n5 - نظريهء زبير بن عوام\r\nعضو شوراى شش نفره ، و يكى از ده نفرى است كه مىگويند مژده بهشت يافته‌اند .\r\n\r\n\r\n","description":"","footnote":"\r\n( 1 ) . الامامة و السياسة : 1 / 60 .\r\n( 2 ) . چه زود اين دعا مستجاب گشت و خدا به آن دو مهلت حيات و مجال دسترسى به حكومت را نداد .\r\n( 3 ) . رك : شرح ابن ابى الحديد : 1 / 101 .\r\n( 4 ) . تاريخ طبرى : 5 / 183 .\r\n","page_name":" 146 ","page_number":156},
  {"content":"\r\n\r\n1 - 5 - طبرى در شرح جنگ جمل مىنويسد : على سوار بر اسب از ميان سپاه پيش آمده زبير را فرا خواند ، و او آمد و در برابرش ايستاد . على از زبير پرسيد : چه باعث شد كه آمدى ؟ گفت : تو باعث شدى ، چه نه ترا شايستهء حكومت مىدانم و نه ذى حق‌تر از خودم . على گفت : براى حكومت ، بعد از عثمان ، رضى اللّه عنه ، شايسته نيستم ؟ ما ترا از اولاد عبد المطلب مىشمرديم ، تا آن وقت كه پسر زشتكارت بزرگ شد و ترا از ما جدا كرد . سپس برخى كارهاى ناروايى را كه كرده بود ، برشمرد و به يادش آورد كه پيامبر به او و زبير برخورده و به او [ على 
  ] گفته بود : پسر عمه‌ات زبير چه مىگويد كه ستمكارانه و به ناحق با تو خواهد جنگيد ؟ « 1 »\r\nدر اين هنگام ، زبير در حالى كه مىگفت بنابراين ، با تو نمىجنگم ، بازگشت نزد پسرش عبد اللّه و به او گفت : شركت خود در اين جنگ را خردمندانه و روا نمىبينم .\r\nپسرش به او گفت : تو در حالى قيام كردى كه آن را به روشنى روا مىدانستى ، ولى حالا كه چشمت به پرچمهاى پسر ابو طالب افتاد و فهميدى زير آنها مرگ كمين كرده ، ترسيدى .\r\nزبير از اين سخن به خشم آمده گفت : واى بر تو ! من در برابر او سوگند خوردم كه با او نجنگم . گفت : كفارهء قسم بده ، و غلامت سرجيس را آزاد كن . زبير آن برده را به عنوان كفارهء قسم آزاد كرد و رفت در صف نبرد ايستاد . على به زبير گفت : تو قصاص خون عثمان را از من مىخواهى ؟ در حالى كه خودت او را كشتى ؟ خدا امروز براى هركداممان كه با عثمان تندتر بود ، ناگوارى پيش آورد . « 2 »\r\nسخن على عليه السّلام را به زبير كه : تو قصاص خون عثمان را از من مىخواهى ، در حالى كه خودت او را كشتى ، حافظ عاصمى نيز در كتاب زين الفتى ثبت كرده است . مسعودى آن را به اين عبارت آورده : واى بر تو اى زبير ! چه باعث شد قيام كنى ؟ گفت : خون عثمان . على گفت : خدا هركداممان را كه در قتل عثمان دست داشته ، بكشد .\r\n\r\n\r\n","description":"","footnote":"\r\n( 1 ) . به‌طورى كه گذشت ، گروهى از حافظان حديث اين حديث را آورده‌اند . رك : الغدير ( متن عربى / چ 2 ) :\r\n3 / 191 .\r\n( 2 ) . تاريخ طبرى : 5 / 204 ؛ مروج الذهب : 2 / 10 ؛ الكامل ، ابن اثير : 3 / 102 .\r\n","page_name":" 147 ","page_number":157},
  {"content":"\r\n\r\nزبير از آن جهت سوگند خورد با على عليه السّلام نجنگد كه حديث پيامبر گرامى را به يادش آورد و با يادآورى اين حديث ، حجت بر او تمام گشت و برايش مسلّم و يقينى شد كه جنگيدنش با امير المؤمنين ظالمانه و ناحق است . كسى كه با دليل عقلى يقين كرده باشد جنگ با امير المؤمنين ناروا و ظالمانه است ، هرگز با آزادكردن برده يا هركار ديگر نمىتواند آن را روا بشمارد و به چنان گناه و جنايتى دست بيالايد ، ولى چه مىتوان كرد كه عبد اللّه پسر زبير با ساختن آن به اصطلاح كلاه شرعى ، سبب جدايى زبير را از آل عبد المطلب فراهم ساخت و باعث شد كه با امام خويش بجنگد و فرمايش پيامبر اكرم را به تحقق رساند .\r\n2 - 5 - مسعودى مىنويسد : مروان بن حكم در جنگ جمل گفت : زبير روى از جنگ گردانيد و طلحه نيز دارد رو برمىتابد . نمىدانم به اين طرف تيراندازى كنم يا به آن طرف ، آن‌گاه طلحه را به تير زد و كشت . « 1 »\r\n3 - 5 - ابن ابى الحديد مىنويسد : طلحه بيش از هركس عليه عثمان فعاليت مىكرد ، و زبير در مرتبهء پس از او قرار داشت . آورده‌اند كه زبير مىگفت : او را بكشيد ، چون دينتان را دگرگون كرده است . به او گفتند : پسرت بر در خانه‌اش ايستاده است و از او حمايت مىكند . گفت : بدم نمىآيد كه عثمان كشته شود ، گرچه كار كشتنش با كشتن پسرم آغاز گردد ، زيرا عثمان فرداى رستاخيز لاشه‌اى بر صراط خواهد بود . « 2 »\r\n4 - 5 - بلاذرى به استناد روايت ابو مخنف مىنويسد : زبير نزد عثمان آمده گفت : در مسجد پيامبر عده‌اى هستند كه از ستم تو جلوگيرى مىنمايند و مىخواهند قانون اسلام را به اجرا گذارى . بنابراين ، بيا و داورى خويش با آنها را نزد همسران پيامبر ببر . عثمان قبول كرد و با او از خانه درآمد و مردم با اسلحه بر او تاختند . به زبير گفت : اى زبير ! من كسى را نمىيابم كه خواستار حق و اجراى قانون اسلام باشد و نه كسى كه بخواهد از ظلم جلوگيرى كند . آنگاه به درون خانه‌اش رفت و زبير نيز روانهء خانهء خويش گشت . « 3 »\r\n\r\n\r\n","description":"","footnote":"\r\n( 1 ) . مروج الذهب : 2 / 11 .\r\n( 2 ) . شرح نهج البلاغة : 2 / 404 .\r\n( 3 ) . انساب الاشراف : 5 / 76 .\r\n","page_name":" 148 ","page_number":158},
  {"content":"\r\n\r\n5 - 5 - بلاذرى مىنويسد در نوشته‌اى متعلق به عبد اللّه بن صالح عجلى ديدم چنين آمده است : عثمان با زبير دعوا كرد و زبير به او گفت : اگر بخواهى ، حاضرم با تو نبرد كنم .\r\nپرسيد : چگونه ؟ گفت : با شمشير و تير و كمان . « 1 »\r\n\r\n6 - رابطهء طلحه و زبير با عثمان\r\n1 - 6 - مولاى متقيان دربارهء اين دو مىفرمايد : به خدا هيچ كار ناروايى در من نيافته و از آن نهى نكرده‌اند ، و نه در رابطهء خويش با من انصاف داده‌اند . حقى را مطالبه مىنمايند كه خود رها كرده‌اند و قصاص خونى را مىخواهند كه خود ريخته‌اند . اگر در ريختن آن خون شريكشان بوده‌ام ، آنها هم ذى سهم خواهند بود ، و در صورتى كه خودشان بدون شركت من ريخته‌اند ، قصاص را بايد از خويشتن بگيرند . بنابراين ، نخستين كار عادلانه و برحقى كه از آنان ممكن است سر بزند ، محكوم‌كردن خودشان است . من روشن رأيم ، و هرگز رأى مبهم و تاريك نداشته‌ام و نه كسى توانسته كار يا وضعى را بر من پوشيده بدارد و دگرگونه نمايد . قطعا آنها گروه تجاوزكار داخلى هستند كه مايهء فساد و شرارت در آن جمع است . « 2 »\r\nابو عمر اين سخن را با اندك اختلافى در لفظ آورده است ، به اين صورت : من با چهار نفر روبرو و گرفتار شده‌ام : زيرك‌ترين و دست‌ودل‌بازترين فرد كه طلحه باشد ، و شجاع‌ترين فرد كه زبير است ، و كسى كه مردم در برابرش بيش از هركسى مطيعند و او عايشه است ، و بالاخره كسى كه بيش از همهء افراد براى به پاكردن شورش كفرآميز شتابزده است و او يعلى بن منيه است . به خدا قسم ، هيچ‌يك از كارهاى مرا به عنوان منكر و ناروا نشناخته و از آن نهى نكرده‌اند ؛ نه پولى را به خود يا ديگرى به ناروا اختصاص داده‌ام ، و نه از روى هوس به كارى روى آورده‌ام . حقيقت اين است كه آنها حقى را مطالبه مىنمايند كه خود رها كرده‌اند و قصاص خونى را مىخواهند كه خود ريخته‌اند بدون شركت من ، و هرگاه من هم در تقبيح قتل عثمان شركت مىجستم ، آنان\r\n\r\n\r\n","description":"","footnote":"\r\n( 1 ) . انساب الاشراف : 5 / 14 .\r\n( 2 ) . نهج البلاغة : 1 / 254 .\r\n","page_name":" 149 ","page_number":159},
  {"content":"\r\n\r\nآن را تقبيح نمىنمودند . مسئوليت قتل عثمان برعهدهء هيچ‌كس غير از آنها نيست . قطعا آنها گروه تجاوزكار داخلى هستند . . . ، تا آنجا كه مىفرمايد : به خدا قسم ، طلحه و زبير و عايشه به‌طور يقين مىدانند كه من بر حق هستم و خودشان بر باطل و ناحقند . « 1 »\r\n2 - 6 - امير المؤمنين در نامه‌اى به مردم كوفه مىفرمايد : من دربارهء قضيّهء عثمان اطلاعاتى به شما مىدهم كه انگار شما شاهد ماجرايش بوده‌ايد . مردم به او انتقاداتى داشتند و من نيز يكى از مهاجران بودم كه او را دربارهء كارهايش زياد مؤاخذه مىكردم و كمتر او را مىكوبيدم . طلحه و زبير ، ساده‌ترين كارهايى كه نسبت به او مىكردند ، تندروى و درشتى بود و ملايم‌ترين حملاتشان خشونت‌بار . عايشه هم شرار خشم بر او مىباريد .\r\nسرانجام ، جماعتى فرا رسيدند و او را كشتند ، و مردم بدون اينكه ناراضى يا تحت فشار باشند ، در كمال آزادى و اختيار با من بيعت كردند . « 2 »\r\nابن ابى الحديد مىگويد : طلحه و زبير بر عثمان سخت مىگرفتند و او را مورد سرزنش قرار مىدادند و با او به خشونت رفتار مىكردند و اين كمترين برخوردى بود كه با او داشتند . « 3 »\r\n3 - 6 - بلاذرى مىنويسد : على از كنار خانهء يكى از افراد خانوادهء ابو سفيان مىگذشت ، صداى دايره‌اى را شنيد كه دختران آن خانه مىزدند و ترانه‌اى بدين مضمون به آواز بلند مىخواندند :\r\n- مسئوليت ظلمى كه به عثمان شده ، به گردن زبير است و ظالم‌تر از او در نظر ما طلحه است .\r\n- اين دو بودند كه آتش شورش را شعله‌ور ساختند و در رسوايى او كوشيدند .\r\nعلى گفت : خدا آن دخترها را بكشد ! چه خوب مىفهمند انتقامشان را بايد از كه بستانند . « 4 »\r\n4 - 6 - طبرى مىنويسد : عبد اللّه بن عباس مىگويد : پنج روز بعد از قتل عثمان ،\r\n\r\n\r\n","description":"","footnote":"\r\n( 1 ) . الاستيعاب ، شرح حال طلحة بن عبيد اللّه .\r\n( 2 ) . نهج البلاغة : 2 / 2 ؛ الامامة و السياسة : 1 / 58 .\r\n( 3 ) . شرح ابن ابى الحديد : 3 / 290 .\r\n( 4 ) . انساب الاشراف : 5 / 105 .\r\n","page_name":" 150 ","page_number":160},
  {"content":"\r\n\r\nرضى اللّه عنه ، از مكّه به مدينه آمدم و به خانهء على رفتم . به من گفتند مغيرة بن شعبه در حضور اوست . ساعتى بر در خانه نشستم تا مغيره بيرون آمده به من سلام كرد و پرسيد :\r\nكى آمدى ؟ گفتم : هم‌اكنون . سپس نزد على رفته سلام كردم . از من پرسيد : زبير و طلحه را ديده‌اى ؟ گفتم : آرى ، در نواصف بودند . پرسيد : چه كسانى با آنان بودند ؟ گفتم :\r\nابو سعيد بن حارث بن هشام با عده‌اى از قريش . گفت آنان از قيام منصرف نخواهند شد ، و با شعار خونخواهى عثمان هم قيام خواهند كرد ، در حالى كه به خدا قسم ، مىدانيم آنان خودشان قاتل عثمان هستند . « 1 »\r\n5 - 6 - طبرى مىنويسد : سعيد بن عاص ، مروان بن حكم و دارودسته‌اش را در « ذات عرق » ديده به آنان گفت : كجا مىرويد ؟ خونخواران شما سوار اين شترانند ، آنها را بكشيد و بعد به خانه‌هاتان برگرديد و خودتان را به كشتن ندهيد . گفتند : نه ، مىرويم شايد همهء قاتلان عثمان را بكشيم . سعيد بن عاص سپس با طلحه و زبير ملاقات كرد و از آنها پرسيد : در صورت پيروزى ، حكومت را به كه وا مىگذاريد ؟ راست بگوييد . گفتند : به هريك از ما دو نفر كه مردم انتخاب كنند . گفت : آن را به فرزندان عثمان بسپاريد ، مگر نه اين است كه براى خونخواهى او قيام كرده‌ايد ؟ گفتند : مهاجران سالخورده را دعوت مىكنيم و خلافت را به فرزندان آنان وا مىگذاريم . گفت : نه ، كوشش من اين است كه خلافت از قبيلهء عبد مناف بيرون آيد . سعيد بن عاص برگشت و عبد اللّه بن خالد بن اسيد نيز برگشت . مغيرة بن شعبه گفت : نظريهء صحيح همان است كه سعيد بن عاص گفت .\r\nبنابراين ، هركه از قبيلهء ثقيف در اينجاست ، بايد كناره گيرد ، و آنان به دستورش برگشتند « 2 »\r\n6 - 6 - ابن عباس به معاويه مىنويسد : دربارهء طلحه و زبير بايد بگويم كه آنان براى عثمان شر به پا كردند و او را سخت در فشار گذاشتند . بعد بيعت خود را با على شكستند و براى رسيدن به حكومت و سلطنت قيام كردند . با آنان به دليل نقض بيعتشان جنگيديم ،\r\n\r\n\r\n","description":"","footnote":"\r\n( 1 ) . تاريخ طبرى : 5 / 160 .\r\n( 2 ) . همان 5 / 161 .\r\n","page_name":" 151 ","page_number":161},
  {"content":"\r\n\r\nچنان كه با تو به استناد اين‌كه به تجاوز مسلحانهء داخلى دست زده‌اى ، مىجنگيم . « 1 »\r\n7 - 6 - پسر عموى حابس بن سعد ، رئيس قبيلهء طى براى او خبر مىآورد كه در مدينهء منوّره شاهد چگونگى قتل عثمان بوده و از آنجا همراه على به كوفه آمده است . چون مردى با شكوه و زبان‌آور بود ، حابس بن سعد او را نزد معاويه برد و گفت : اين پسر عموى من است كه از كوفه آمده و همراه على بوده و در مدينه كشته شدن عثمان را ديده است ، و مردى مورد اعتماد و راستگوست . معاويه از او خواست جريان عثمان را تعريف كند .\r\nگفت : محمد بن ابى بكر ، و عمار ياسر عهده‌دار آن بودند ، و سه نفر همّ خود را صرف كار سرنگونى عثمان كردند كه عبارتند از : عدى بن حاتم ، اشتر نخعى ، و عمرو بن حمق . و دو نفر در كار قتل عثمان سخت تلاش نمودند كه عبارتند از : طلحه و زبير . آن‌كه از همهء مردم در قتل عثمان پاكدامن‌تر و بيگناه‌تر بود ، على بن ابى طالب است . بعد از قتل عثمان ، مردم با اشتياق و پروانه‌وار براى بيعت با على هجوم آوردند به‌طورى كه در هجوم مشتاقانهء آنها كفش‌ها گم شد و عباها از دوش افتاد و پيرمردها لگدمال شدند و نام عثمان هرگز برده نشد و هيچ‌كس از او ياد نكرد . « 2 »\r\n8 - 6 - حاكم نيشابورى از قول حسن بصرى مىگويد : طلحه و زبير به بصره آمدند و مردم از آنان پرسيدند : چرا آمديد ؟ گفتند : براى خونخواهى عثمان . حسن بصرى مىگويد : سبحان اللّه ! مردم اينقدر عقل نداشتند كه به آنان بگويند : به خدا قسم ، عثمان را كسى غير از شما نكشته است . « 3 »\r\n9 - 6 - چون عايشه و طلحه و زبير نزديك بصره رسيدند ، عثمان بن حنيف كه فرماندار على در بصره بود ، ابو اسود دوئلى را نزد آنان فرستاد . او از عايشه پرسيد : چرا به بصره آمده است ؟ جواب داد : براى خونخواهى عثمان . گفت : هيچ‌يك از قاتلان عثمان در بصره نيستند . عايشه گفت : راست مىگويى ، ولى در مدينه همراه على بن ابى طالب\r\n\r\n\r\n","description":"","footnote":"\r\n( 1 ) . كتاب صفين 472 ؛ شرح ابن ابى الحديد : 2 / 289 .\r\n( 2 ) . الامامة و السياسة : 1 / 74 ؛ كتاب صفين ، ابن مزاحم 72 ؛ شرح ابن ابى الحديد : 1 / 259 .\r\n( 3 ) . المستدرك : 3 / 118 .\r\n","page_name":" 152 ","page_number":162},
  {"content":"\r\n\r\nهستند ، و من آمده‌ام اهالى بصره را براى جنگ با على بسيج كنم . آيا به خاطر شما از تازيانهء عثمان به خشم آييم ، ولى به خاطر عثمان از شمشيرهاى شما برنياشوبيم ؟ گفت :\r\nترا با تازيانه و شمشير چكار ؟ تو به دستور پيامبر اكرم صلّى اللّه عليه و آله بايد در خانه‌ات بنشينى و قرآن بخوانى ، زنان موظف به جنگ نيستند و حق خونخواهى ندارند . وانگهى على از لحاظ خويشاوندى نزديك‌تر از تو به عثمان است ، زيرا او و عثمان از اولاد عبد مناف هستند ؛ بنابراين ، اگر پاى خونخواهى به ميان بيايد ، او ذى حق‌تر از تست . عايشه گفت : تصميمى را كه گرفته‌ام ، اگر به انجام نرسانم ، برگشتنى نيستم . تو اى ابو اسود ! فكر مىكنى كسى جرأت مىكند به جنگم بيايد ؟ گفت : به خدا قسم ، با تو بشدت خواهند جنگيد . آنگاه نزد زبير رفته گفت : مردم روزى كه براى ابو بكر بيعت گرفته مىشد ، ترا ديده‌اند كه دست به قبضهء شمشير برده بودى و مىگفتى : هيچ‌كس براى خلافت لايق‌تر و ذىحق‌تر از على بن ابى طالب نيست . اين وضعى كه اكنون به خود گرفته‌اى كجا و آن وضع كجا ؟ زبير سخن از خون عثمان به ميان آورد . ابو اسود گفت : به‌طورى كه به اطّلاع ما رسيده ، تو و رفيقت طلحه آن را ريخته‌ايد و مسئول آن هستيد . سپس به طرف طلحه روانه شد و او را ديد كه در گمراهى خويش غوطه‌ور است و بر جنگ و آشوب پاى مىفشارد . « 1 »\r\n10 - 6 - عثمان بن حنيف با دوستانش نزد طلحه و زبير رفتند و آنان را به خدا سوگند دادند تا مصالح اسلام را حفظ كنند ، و بيعتشان را با على به يادشان آورد . گفتند :\r\nمىخواهيم انتقام خون عثمان را بگيريم . گفت : انتقام خون عثمان به شما چه ربطى دارد ؟\r\nفرزندانش كجايند ؟ پسر عموهايش كجايند ؟ آنان كه براى خونخواهى او ذى حق‌تر از شما و مقدم‌ترند ؟ نه ، به خدا چنان نيست كه مىگوييد . حقيقت اين است كه چون مردم را ديده‌ايد متفقا با على بيعت كرده‌اند ، بر او حسد برده‌ايد . براى رسيدن به حكومت تلاش مىكرديد و همهء آرزو و آمالتان رسيدن به حكومت بود كه آن هم از دستتان رفت . آيا كسى بود كه بيش از شما به عثمان پرخاش كند ؟ طلحه و زبير به او دشنامهاى زشت و ناروا\r\n\r\n\r\n","description":"","footnote":"\r\n( 1 ) . الامامة و السياسة : 1 / 57 ؛ العقد الفريد : 2 / 278 ؛ شرح ابن ابى الحديد : 2 / 81 .\r\n","page_name":" 153 ","page_number":163},
  {"content":"\r\n\r\nدادند . « 1 »\r\n11 - 6 - وقتى طلحه و زبير و عايشه پس از قيام مسلحانه و حركت به طرف بصره ، به خيبر رسيدند ، سعيد بن عاص همراه مغيرة بن شعبه سواره به طرف آنان رفت و در برابر جمعيت پياده شد و در حالى كه به كمان سياه خويش تكيه داشت ، نزد عايشه رفت و پرسيد : اى ام المؤمنين ! به كجا مىروى ؟ گفت : به بصره . پرسيد : در بصره چكار دارى ؟\r\nگفت : به خونخواهى عثمان آمده‌ام . گفت : قاتلان عثمان اينها هستند كه با تواند . بعد رو به مروان كرد كه تو كجا مىروى ؟ گفت : به بصره . پرسيد : به بصره مىروى چه كنى ؟ گفت :\r\nدر تعقيب قاتلان عثمانم . گفت : قاتلان عثمان اينها هستند كه همراه تواند ، همين طلحه و زبير كه عثمان را كشتند تا خودشان به حكومت برسند ، و چون نرسيدند اين شعار را سر داده‌اند كه خون را بايد با خون شست و گناه را با توبه زدود . آنگاه مغيرة بن شعبه با سپاه عايشه و طلحه و زبير چنين گفت : اى مردم ! حالا كه با مادرتان بيرون آمده و قيام كرده‌ايد ، اگر او را به خانه‌اش برگردانيد ، به خير و مصلحت شما خواهد بود . اكنون كه از كشته شدن عثمان به خشم آمده‌ايد ، بدانيد كه رؤسا و فرماندهانتان عثمان را كشته‌اند . اگر هم از كار على ناراضى هستيد و آن را منكر و خلاف رويهء اسلامى مىدانيد ، بايد آن را نام ببريد . خدا را به ياد آوريد ، آيا سزاست كه در يك سال دو آشوب به پا شود ؟ آنان نپذيرفتند ، و اصرار ورزيدند كه مردم را به راه شورش ببرند . « 2 »\r\n12 - 6 - چون طلحه و زبير در بصره اردو زدند ، عثمان بن حنيف به يارانش گفت : دو نفر را براى اتمام حجت مىفرستيم . به همين منظور ، عمران بن حصين را كه از اصحاب رسول اكرم بود و ابو اسود دوئلى را فرا خواند و نزد آنان فرستاد ، و آن دو ، طلحه را به بانگ بلند پيش خواندند . چون فرا آمد ، ابو اسود دوئلى گفت . شما بدون اينكه با ما مشورت نماييد و موافقت ما را جلب كند ، عثمان را كشتيد و به همين ترتيب ، با على بيعت كرديد ما نه از اينكه عثمان كشته شد ، به خشم آمديم و نه از اينكه با على بيعت شد . آنگاه شما تغيير رأى داديد و از پى خلع على برآمديد ، در حالى كه ما بر عقيدهء\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 500 .\r\n( 2 ) . الامامة و السياسة : 1 / 55 .\r\n","page_name":" 154 ","page_number":164},
  {"content":"\r\n\r\nديرين خويشيم . بنابراين ، شما بايد براى رهايى از وضعى كه برايتان پيش‌آمده ، راهى پيدا كنيد ، و اين به ما مربوط نيست . بعد ، عمران شروع به سخن كرد و گفت : اى طلحه ! شما عثمان را كشتيد و ما از اين كار خشمگين نشديم ، چنان كه شما نيز نشديد . بعد با على بيعت كرديد و ما نيز با آنكه شما بيعت كرده بوديد ، بيعت كرديم . اكنون اگر كشتن عثمان كار درستى بوده ، چرا به راه افتاده‌ايد ؟ و اگر نادرست بوده ، شما در اين كار خطا بيش از هركس سهيم هستيد و بيشتر كيفر آن نصيب شما خواهد شد . طلحه گفت : آهاى ! با شما دو تن هستم ! رهبر شما على بر اين عقيده است كه هيچ‌كس را در حكومتش شركت ندهد ، و پيمان بيعت ما چيز ديگريست . به خدا قسم ، حتما بايد او را به قتل برسانيم .\r\nابو اسود دوئلى رو به رفيقش كرده گفت : اى عمران ! اين مرد اعتراف كرد كه براى وصول به سلطنت برآشفته است . آنگاه نزد زبير رفتند و گفتند : ما قبلا نزد طلحه رفتيم . زبير گفت : من و طلحه به منزلهء يك روح هستيم در دو بدن . با شما دو تن هستم ! بدانيد كه از ما نسبت به عثمان كارهايى سر زده كه بايد از آن عذر بخواهيم و سزا ببينيم ، و اگر چرخ زمانه به آن هنگام بازمىگشت ، به يارى عثمان برمىخواستيم . « 1 »\r\n13 - 6 - عمار ياسر در نطقى كه در كوفه ايراد كرده ، مىگويد : اى مردم كوفه ! اگر حوادث و كارهاى ما را به چشم نديده‌ايد ، خبرش حتما به شما رسيده است . قاتلان عثمان نه منكر قتل او هستند و نه به هيچ وجه در برابر مردم از قتل او توبه و عذرخواهى مىكنند . آنان قرآن را داور خويش ساخته‌اند و حاضرند آن را با كسانى كه ادعايى در مورد قتل عثمان عليه آنان دارند ، در ميان گذارند . خدا زنده بدارد آن كس را كه قرآن و تعاليمش را احيا مىكند و بكشد آن كس را كه آن را مىميراند . طلحه و زبير اولين كسانى بودند كه به عثمان حملهء تبليغاتى كردند و آخرين كسانى كه دستور قتل عثمان را دادند . آن دو نيز اولين كسانى بودند كه با على بيعت كردند ، اما وقتى ديدند به آرزوى خود نرسيدند ، پيمان بيعتشان را بدون اينكه از على بدعتى سر زده باشد ، گسستند . « 2 »\r\n14 - 6 - بلاذرى به نقل از مدائنى مىگويد : عبد الملك ، علقمة بن صفوان را به\r\n\r\n\r\n","description":"","footnote":"\r\n( 1 ) . الامامة و السياسة : 1 / 56 .\r\n( 2 ) . همان : 1 / 59 .\r\n","page_name":" 155 ","page_number":165},
  {"content":"\r\n\r\nاستاندارى مكّه منصوب كرد ، و او در مكه از فراز منبر طلحه و زبير را دشنام گفت . چون فرود آمد ، از ابان پسر عثمان پرسيد : از اينكه كسانى را كه در قتل امير المؤمنين عثمان دست داشتند دشنام گفتم ، خوشحال شدى ؟ گفت : نه به خدا ، بلكه بدم آمد ، چون ترا در قتل او شريك مىدانم . « 1 »\r\n15 - 6 - به موجب روايتى ، امير المؤمنين على مىفرمايد : اين دو نفر جزو نخستين كسانى بودند كه با من بيعت كردند ، شما از آن اطلاع داريد ، سپس بيعت خود را گسستند و خيانت ورزيدند و عايشه را برداشتند و به طرف بصره به راه افتادند تا اتحاد شما را بر هم زنند و شما را به جان هم بيندازند . خدايا آن دو را به خاطر كارهايشان به چنگ انتقامت درآور و هيچ مهلت زندگى و عشرت به آنان مده ، زيرا حقّى را مطالبه مىنمايند كه خودشان آن را رها كرده‌اند و از پى انتقام خونى برخاسته‌اند كه خود آن را ريخته‌اند .\r\nخدايا از تو مىخواهم كه به وعده‌ات وفا كنى ، همان وعدهء راست كه فرمودى حق با كسى است كه عليه او قيام تجاوزكارانه شده باشد و خدا قطعا از او پشتيبانى خواهد كرد .\r\nبنابراين ، اى خدا ! وعده‌ات را به تحقّق رسان و مرا به خويشتن وامگذار ، زيرا تو بر هر كارى توانايى . « 2 »\r\n16 - 6 - در نطق ديگرى كه كلبى روايت كرده ، امير المؤمنين على مىفرمايد : طلحه و زبير چه مىگويند ؟ آنان هيچ ايرادى به حكومتم نمىتوانند گرفت و هيچ حقى به شركت در آن ندارند . هنوز يك سال يا چند ماه از حكومتم نگذشته بود كه سر از فرمانم پيچيدند و برآشفتند و بر سر حكومت با من به كشمكش برخاستند ، در حالى كه پس از بيعت آزادانه و اختيارى با من ، هيچ حق شرعى براى سرپيچى و نقض بيعت نداشتند . از پى محال برخاسته‌اند ، و مىخواهند بدعتى را كه از بين برده شده ، دوباره باز جاى آورند . آيا مدعى خونخواهى عثمان هستند ؟ به خدا قسم ، مسئوليت خون او فقط به گردن خود آنهاست نه ديگرى ، و مهم‌ترين دلايلى كه مىآورند ، عليه خودشان نتيجه\r\n\r\n\r\n","description":"","footnote":"\r\n( 1 ) . انساب الاشراف : 5 / 120 .\r\n( 2 ) . شرح ابن ابى الحديد : 1 / 102 .\r\n","page_name":" 156 ","page_number":166},
  {"content":"\r\n\r\nمىبخشد . من همين قدر خشنودم كه خدا آنان را محكوم كرده و مجرم شناخته است . « 1 »\r\n17 - 6 - مالك اشتر مىگويد : اى امير المؤمنين ! به خدا ، كار طلحه و زبير و عايشه براى ما مسلم و روشن است و هرگز ما را به توهّم و تصوّر ناصواب نخواهد انداخت . آن دو با بيعت تحت فرمان تو درآمدند و بدون اينكه كارى از تو سر زده باشد يا ستمى كرده باشى ، از فرمانت سرپيچيده‌اند و ادعا مىنمايند كه به خونخواهى عثمان برخاسته‌اند .\r\nاگر چنين است ، بايد خود را به كيفر برسانند و انتقام از خويشتن بگيرند ، زيرا آنان نخستين كسانى بودند كه عليه عثمان تبليغ كردند و مردم را به ريختن خونش واداشتند .\r\nخدا را شاهد مىگيرم كه اگر تحت فرمانت در نيايند و به تعهد بيعتى كه كرده‌اند ، ملتزم نگردند آنان را به دنبال عثمان خواهيم فرستاد ، چون شمشيرهامان بر دوشمان قرار دارد و دلهاى بىتابمان در سينه‌هامان ، و امروز به همان حال و سيرتيم كه ديروز بوديم . « 2 »\r\nمطالعه در اين روايات تاريخى كه تعدادش به پنجاه مىرسد ، روشن مىدارد كه طلحه و زبير در رأس كسانى قرار داشتند كه مردم را عليه عثمان تحريك مىكرده‌اند . به عقيدهء آنان ريختن خون او روا بوده است ، يعنى چيزى را در حق عثمان جايز مىدانسته‌اند كه دربارهء هيچ مسلمانى نمىتوان جايز دانست ، مگر در چند مورد خاص . بنا بر همين عقيده ، كار را به قتل او كشاندند . وضع طلحه در ماجراى قتل عثمان كاملا آشكار است ، چنان كه آب را كه هرمسلمانى حق استفاده از آن را دارد ، بر او بست و جواب سلامش را نداد ، در حالى كه مىدانيم جواب سلام مسلمان واجب است . مانع دفنش در گورستان مسلمانان شد ، در حالى كه اسلام اقدام به دفن مسلمان را واجب ساخته است . دستور داد جنازهء عثمان را سنگباران كنند ، در حالى كه اسلام همان احترام و حقوقى را كه براى مسلمان زنده قائل است ، براى مردهء او نيز فرض كرده است . سرانجام ، طلحه راضى به آن شد كه عثمان را در حش كوكب ، يعنى قبرستان يهوديان دفن كنند . آيا با توجه به اينكه طلحه و زبير از صحابهء پيامبر بوده‌اند و جماعتى معتقدند كه اصحاب همگى عادل و راستروند و عقيده دارند پيامبر اكرم صلّى اللّه عليه و آله آن دو را در رديف ده نفرى كه مژدهء بهشت\r\n\r\n\r\n","description":"","footnote":"\r\n( 1 ) . شرح ابن ابى الحديد : 1 / 102 .\r\n( 2 ) . همان : 1 / 103 .\r\n","page_name":" 157 ","page_number":167},
  {"content":"\r\n\r\nيافته‌اند ، ياد كرده است ، كارشان را چگونه مىتوان توجيه كرد ؟ آيا جز بدينگونه كه گفته شود طلحه و زبير خليفه را غير مسلمان مىدانسته‌اند ، و گرنه ، چنانچه او را مسلمان مىشمردند ، صحابى بودن و عادل بودن و مژدهء بهشت يافتنشان مانع از ارتكاب اين كارها در حق وى مىشد .\r\nدر اينجا ، ما بىطرفى اختيار مىكنيم و هيچ درصدد اين نيستيم كه يكى را به حساب ديگرى محكوم نماييم ؛ فقط مىخواهيم نظريات اصحاب طراز اول را دربارهء عثمان ثبت و بررسى كنيم . نظريات طلحه و زبير دربارهء او ، در همان زمان و همچنين در قرون متمادى پس از آن كاملا روشن و صريح بوده و اكنون نيز براى كسى كه در اين خصوص ، بيغرضانه و با استناد به منابع مطمئن و مآخذ اساسى پژوهش نمايد ، واضح است .\r\nاظهار توبه‌اى را كه اين دو پس از نقض بيعت خويش با امام كرده‌اند ، قبلا بررسى و ارزيابى نموديم . « 1 » دربارهء طلحه گفتيم كه گناه را بر خلاف ادعايش نه با توبه ، بلكه با گناه خواسته بشويد ، و آنچه دربارهء طلحه گفتيم ، دربارهء شريكش زبير نيز صادق است .\r\nگناهى كه آنان به عنوان توبه و زدودن گناه خويش مرتكب شده‌اند ، در نظر خداوند سهمگين‌تر از گناهان سابقشان و كارى است كه مدعى توبه از آن شده‌اند . توبه كارىشان عبارت بوده است از ريختن خون هزاران مسلمانى كه در دو سپاه متخاصم در جمل جنگيده‌اند و همگى از خون عثمان پاكدامن و برى بوده‌اند ، همان‌طور كه همسر پيامبر خدا را از حالت احترام و وضعيتى كه پيامبر صلّى اللّه عليه و آله برايش تعيين فرموده بود ، به درآوردند و به ميدان جنگ و ميان سپاهيان كشاندند ، و افزون بر اين ، عليه امام خويش و پيشواى بر حق و مطاع به جنگ برخاستند . بديهى است كه آنان به دروغ اظهار توبه مىنموده‌اند ، زيرا كارشان نه‌تنها شباهتى به توبه نداشته ، بلكه جنايتى مسلّم و محرز بوده است . به زبان چيزى مىگويند كه در دلشان نيست . « 2 » و خدا از هرسو بر آنها احاطه دارد . « 3 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 101 .\r\n( 2 ) . فتح 48 / 11 .\r\n( 3 ) . بروج 85 / 20 .\r\n","page_name":" 158 ","page_number":168},
  {"content":"\r\n\r\n\r\n7 - سخن عبد اللّه بن مسعود\r\nوى صحابى بزرگوار و بدرى عالى مقام است . در اين جلد « 1 » ، احاديث و روايات تاريخىاى را آورديم حاكى از نظريهء عبد اللّه بن مسعود دربارهء عثمان ، و ديديم كه وى از مخالفان عثمان بوده و به او انتقادات سخت داشته و بارها بر او تاخته است و با شرح كارهاى خودسرانه و بدعت‌آميز عثمان براى مردم عراق آنان را عليه حكومت او شورانده است . عثمان به همين سبب ، او را بشدت مؤاخذه و تبعيد و زندانى نموده و مواجبى را كه از خزانهء عمومى داشته ، براى سالها قطع كرده و دستور داده او را با خشونت از مسجد پيامبر بيرون اندازند به‌طورى كه مأمورانش او را بر زمين زده و دنده‌اش را شكسته‌اند ، و خود عثمان به او چهل تازيانه زده است .\r\nابن مسعود چون عثمان را آدم بد و زشتكار و منحرفى مىدانسته ، تا آخرين لحظهء زندگى از او خشمگين بوده و وصيت كرده كه وقتى درگذشت عثمان بر او نماز نگزارد ، زيرا او را عادل و در خور اقامهء نماز ميت نمىدانسته است . طه حسين مىنويسد : آورده‌اند كه عبد اللّه بن مسعود زمانى كه در كوفه بود ، خون عثمان را حلال و مهدور مىدانست ، و براى مردم نطق كرده مىگفت : بدترين كارها ، كارهاى نو درآورده و ساختگى است ، و هررويهء نو درآورده‌اى بدعت است ، و هربدعتى گمراهى است ، و هرگمراهى در آتش دوزخ . « 2 » او با اين سخن به عثمان و استاندارش وليد اشاره داشت . « 3 »\r\nاين نظريهء يك صحابى عظيم‌الشأن دربارهء عثمان است . بعد از اينكه شخصيتى مثل عبد اللّه بن مسعود كه از لحاظ اعتقاد و روش و حركات ، شبيه‌ترين فرد به پيامبر اكرم صلّى اللّه عليه و آله است ، چنين اظهارنظرى دربارهء عثمان كرده ، چگونه بعضى به خود اجازه مىدهند كه عثمان را تقديس نموده و حرمت دارند ؟\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 3 - 6 .\r\n( 2 ) . همان : 9 / 3 .\r\n( 3 ) . الفتنة الكبرى 171 .\r\n","page_name":" 159 ","page_number":169},
  {"content":"\r\n\r\n\r\n8 - سخن و نظريهء عمار ياسر\r\nوى بدرى عظيم‌الشأن ، و انسانى است كه قرآن و پيامبر او را ستوده‌اند .\r\n1 - 8 - عمار در اثناى جنگ صفين در نطقى مىگويد : اى خدا پرستان ! با من به جنگ با كسانى برخيزيد كه ادعا مىكنند به خونخواهى مردى كه ظالمانه و به‌ناحق كشته شده ، برخاسته‌اند . حقيقت اين است كه او را مردم صالح و نيكوكار و مخالفان تجاوز و ستم ، و كسانى كه به نيكوكارى مىخوانند و دستور مىدهند ، كشته‌اند . آن وقت اين آدم‌هايى كه اگر دنيا به كامشان باشد و اين دين ، يعنى اسلام متروك گردد ، ككشان هم نمىگزد ، آمده‌اند و مىگويند : چرا او را كشتيد ؟ در جواب مىگوييم : به خاطر كارهاى بدعت‌آميزش . مىگويند : از او كارهاى بدعت‌آميز سر نزده است . اين را از آن جهت مىگويند كه در دورهء حكومتش دستشان را در ثروت و لذت دنيا باز گذاشت تا لفت و ليس كردند و چريدند و در آن حال ، اگر كوهها بر سر مردم فرو مىريخت ، اهميتى نمىدادند . به خدا فكر نمىكنم اينان در پى قصاص خون عثمان باشند ، بلكه چون لذت ثروت و مقام زير دندانشان مزه كرده است ، از پى چنگ انداختن بر آن برخاسته‌اند ، و نيز بدان سبب كه دريافته‌اند اگر صاحب حق بر آنان حكومت پيدا كند ، مانع اين خواهد شد كه بخورند و بچرند و لفت و ليس كنند . اينان چون سابقه و تقدّمى در اسلام نداشتند كه به موجب آن شايستگى حكومت و فرومانروايى پيدا كنند ، درصدد فريب مردم و اتباعشان برآمدند و اين شعار را سر دادند كه امام ما عثمان مظلومانه و به ناحق كشته شده است ، تا بدين وسيله بتوانند ديكتاتور و پادشاه شوند . اين حيلهء سياسى است كه به وسيلهء آن به اين قدرت و امكان رسيده‌اند ، و اگر اين حيلهء سياسى نبود ، حتى يك تن از اين جماعت از آنان پيروى و اطاعت نمىنمود .\r\nنطق عمار را نصر بن مزاحم با اين عبارت آورده است : اى خداپرستان ! با من به جنگ با كسانى برخيزيد كه ادعا مىكنند به خونخواهى مردى كه بر خويشتن ستم روا داشته ، برخاسته‌اند ، آن‌كه مطابق چيزى غير قرآن بر مردم حكومت مىكرد . حقيقت اين است كه او را مردم صالح و نيكوكار و مخالفان تجاوز و ستم كشته‌اند . همو به عبارت ديگرى نيز\r\n\r\n","description":"","footnote":"","page_name":" 160 ","page_number":170},
  {"content":"\r\n\r\nروايت كرده است كه خواهد آمد .\r\nطبرى بدين عبارت آورده است : اى مردم ! به سوى اين جماعتى روانه شويم كه به دنبال قصاص خون عثمانند و ادعا مىكنند او مظلومانه و به ناحق كشته شده است . « 1 »\r\n2 - 8 - در گفتگويى كه ميان هيأت اعزامى امير المؤمنين على عليه السّلام با معاويه انجام گرفته ، نظريه و رفتار عمار ياسر نسبت به عثمان توضيح داده شده است . معاويه مىگويد : شما مرا به اطاعت و حفظ اتحاد دعوت مىكنيد . اتّحادى كه به آن دعوت مىكنيد ، ما خود داريم ، امّا اطاعت از رهبرتان را نيز نمىپذيريم چون رهبرتان خليفهء ما را كشته و اتحاد ما را بر هم زده است و قاتلان افراد ما را پناه داده است . رهبر شما ادعا مىكند كه عثمان را نكشته است ما حرفش را رد نمىكنيم . آيا شما قاتلان دوست ما عثمان را نديده‌ايد ؟ آيا نمىدانيد كه آنها دوست و همراه رهبر شمايند ؟ بنابراين ، بايد آنان را تحويل ما بدهد تا به قصاص قتل عثمان بكشيم ، و آن وقت دعوت شما را داير بر اطاعت از على و اتّحاد بپذيريم .\r\nشبث بن ربعى يكى از اعضاى هيأت اعزامى در جواب معاويه مىگويد : آيا تو اى معاويه از اينكه به عمار ياسر دست پيدا كرده او را بكشى ، خوشحال خواهى شد ؟\r\nمعاويه مىگويد : چه دليلى دارد كه او را به قصاص خون عثمان نكشم ؟ به خدا اگر پسر سميه به چنگم بيفتد ، نه‌تنها او را در ازاى قتل عثمان خواهم كشت ، بلكه حتى حاضرم در ازاى قتل ناتل بردهء آزاد شدهء عثمان بكشم . شبث بن ربعى مىگويد : سوگند به خداى زمين و سوگند به خداى آسمان كه عادلانه و بر حق سخن نگفتى . نه ، به خداى يگانه قسم كه تا خونها بر زمين نريزد و از كشته‌هايت پشته‌ها ساخته نشود و زمين و آسمان بر تو تنگ نگردد ، دستت به عمار ياسر نخواهد رسيد . « 2 »\r\n\r\n\r\n","description":"","footnote":"\r\n( 1 ) . رك : كتاب صفين ، نصر بن مزاحم 361 ، 369 ؛ تاريخ طبرى : 6 / 21 ؛ الكامل ، ابن اثير : 3 / 123 ؛ شرح ابن ابى الحديد : 1 / 504 ؛ تاريخ ابن كثير : 7 / 266 ؛ جمهرة الخطب : 1 / 181 .\r\n( 2 ) . كتاب صفين 223 ؛ تاريخ طبرى : 6 / 3 ؛ الكامل ، ابن اثير : 3 / 124 ؛ شرح ابن ابى الحديد : 1 / 344 ؛ تاريخ ابن كثير : 7 / 257 ؛ جمهرة الخطيب : 1 / 158 .\r\n","page_name":" 161 ","page_number":171},
  {"content":"\r\n\r\n3 - 8 - على فرزندش امام حسن را با عمار ياسر به سوى كوفه فرستاد . هنگامى كه وارد كوفه شدند ، اولين كس كه بر آنان وارد شد ، مسروق پسر اجدع بود . پس از ورود بر ايشان سلام گفت ، سپس رو به عمّار كرد و گفت : اى ابايقظان ! به چه سبب عثمان را كشتيد ؟\r\nعمار گفت : او را بدين سبب كشتيم كه به اعراض ما ناسزا مىگفت و بر سر ما مىكوفت .\r\nمسروق گفت : به خدا سوگند كه به آن كيفرى كه سزاوار بوديد ، نرسيديد و اگر صبر پيشه مىكرديد ، نيكو عملى بود براى صابران . پس ابو موسى وارد شد و به حسن برخورد كرد و او را به سينه چسبانيد ، سپس رو به عمّار كرد و گفت : اى ابايقظان ! چرا به همراه كسانى كه بر امير المؤمنين عثمان تجاوز كردند ، بودى و خود را در ميان بدكاران قرار دادى ؟\r\nعمار گفت : من اين كار نكردم ، ولى از آن هم بدم نيامد . در اين اثنا حسن سخن آن دو را بريد و رو به ابو موسى كرد و گفت : اى ابو موسى ! چرا مردم را از دور ما مىپراكندى ؟ به خدا سوگند كه ما جز اصلاح قصدى نداريم و شخصى چون امير المؤمنين ( عثمان ) از چيزى ترس نداشت . ابو موسى گفت : راست مىگويى . پدر و مادرم فدايت باد ، ولى يك موضوع هست ، كسى كه مورد مشورت قرار گيرد ، بايد امين باشد . از رسول خدا شنيدم كه مىفرمود : به زودى فتنه‌اى برپا خواهد شد كه در اين فتنه آن‌كه نشسته ، بهتر از آن است كه برخاسته و آن‌كه برپا ايستاده ، بهتر است از آن‌كه راه مىرود و آن‌كه راه مىرود ، بهتر است از آن‌كه سواره است و خداوند عزيز ما را برادر نمود و تعدى به اموال و خونهامان را حرام كرد و فرمود : اى كسانى كه ايمان آورده‌ايد ، اموال يكديگر را به ناحق نخوريد و خودتان را نكشيد كه هرآينه خداوند با شما مهربان است . « 1 » همچنين خداوند مىفرمايد :\r\nهركه مؤمنى را از روى عمد بكشد ، جزايش جهنم خواهد بود . « 2 » در اين هنگام ، عمّار غضبناك شد و از اين سخن بدش آمد ، آنگاه برخاست و گفت : اى مردم ! بدانيد كه اين سخن رسول خدا شامل حال اين شخص است ؛ تويى كه اگر در اين فتنه نشسته باشى ، بهتر است تا ايستاده باشى . مردى از طايفهء تميم برخاست و به عمّار گفت : ساكت باش اى بنده ! تو ديروز در جمع شورشگران بودى و امروز امير ما را بىخرد مىشمرى . در\r\n\r\n\r\n","description":"","footnote":"\r\n( 1 ) . نساء 4 / 29 .\r\n( 2 ) . همان سوره 93 .\r\n","page_name":" 162 ","page_number":172},
  {"content":"\r\n\r\nاين هنگام بود كه زيد بن صوحان از جاى پريد . « 1 »\r\n4 - 8 - باقلانى مىگويد : روايت شده است كه عمار ياسر مىگفت : عثمان كافر است ، و پس از كشته شدن عثمان مىگفت : عثمان را كشتيم و آن روز كه او را كشتيم ، كافر بود . اين زياده‌روى خطرناكى است كه هركس مرتكب كمتر از آن شود ، مستحق آن است كه حاكم وقت او را ادب كند . شايد عثمان او را به خاطر اين‌كه زياد مىگفت من عثمان را از خلافت و بيعتش خلع كرده و از او بيزارى جسته‌ام ، ادب كرده و مورد پرخاش قرار داده و اين تأديب به شكافتن شكمش انجاميده است . هرگاه او در تأديب ، تلف هم مىشد ، عثمان نه گناه كرده بود و نه مستوجب خلع و بركنارى مىبود ، زيرا دو صورت بيش نيست : كتك زدن عمّار يا خلاف شرع است ، يا مطابق آن . در صورت اخير ، كتك زدن او نوعى تأديب و برحذر داشتن از زياده‌روى و تندروى است . بنابراين ، كار عثمان صحيح و بجا بوده و به عكس ، كار عمّار بى جا به شمار مىآمده است . « 2 »\r\nتوجيهات و سخنان باقلانى مخالف احاديثى است كه از پيامبر اكرم در حق عمار ياسر رسيده است ، احاديثى كه خودشان صحيح و ثابت و مسلم شمرده‌اند . بديهى است ما حق نداريم براى تبرئهء كسى و توجيه خطاهايش احاديث پيامبر امين و راستگوى اسلام را تكذيب نماييم و نشنيده بگيريم ، تا چه رسد به اينكه آن كس كه مىخواهيم تبرئه‌اش كنيم ، از نسل خانواده‌اى باشد كه خدا در قرآن بر آنان لعنت فرستاده و ملعون و ناستوده‌شان شمرده است .\r\n5 - 8 - ابو مخنف از موسى بن عبد الرحمن بن ابى ليلى ، از پدرش نقل مىكند كه گفت : با حسن بن على و عمّار ياسر از ذى قار به راه افتاديم تا به قادسيه رسيديم . آنجا حسن و عمار پياده شدند و ما نيز پياده شديم . عمار شروع كرد به پرس و جو از مردم كوفه و احوالشان ، سپس اين سخن را از او شنيدم : دريغى جانكاه‌تر از اين در دل نمىيابم كه چرا جسد عثمان را از قبرش بيرون نكشيديم و به آتش نسوزانديم . « 3 »\r\n\r\n\r\n","description":"","footnote":"\r\n( 1 ) . تاريخ طبرى : 5 / 187 ؛ شرح ابن ابى الحديد : 3 / 285 ؛ الكامل ، ابن اثير : 3 / 97 .\r\n( 2 ) . التمهيد 220 .\r\n( 3 ) . شرح ابن ابى الحديد : 3 / 292 .\r\n","page_name":" 163 ","page_number":173},
  {"content":"\r\n\r\n6 - 8 - نصر بن مزاحم اين گفتگو را كه ميان عمار ياسر و عمرو بن عاص صورت گرفته در كتابش نقل كرده است . عمرو عاص از عمار پرسيد : نظرت دربارهء قتل عثمان چيست ؟\r\nعمار گفت : راه هرگونه كار برد را بر رويتان هموار ساخت . عمرو عاص گفت : بنابراين ، على او را كشته است . عمار گفت : نه ، خداى يگانه كه پروردگار على است ، او را كشت و على با او بود . عمرو عاص پرسيد : تو جزو قاتلانش بودى ؟ گفت : من همراه كسانى بودم كه او را كشتند و امروز همراهشان مىجنگم . پرسيد : چرا او را كشتيد ؟ گفت : خواست دينمان را تغيير دهد ، او را كشتيم . عمرو عاص رو به اطرافيان كرد كه نشنيديد ؟ به قتل عثمان اعتراف كرد . عمار گفت : اين حرفت را قبلا فرعون زده است آن هنگام كه رو به هموطنانش كرده گفت : نشنيديد ؟ « 1 »\r\n7 - 8 - عمار ياسر در جنگ صفين « 2 » به بانگ بلند دعوت كرد كه كجايند كسانى كه در پى خشنودى پروردگارند و دل از ثروت و فرزند بركنده‌اند ؟ جماعتى آمدند و به آنان گفت :\r\nاى مردم ! با من به جنگ با كسانى برخيزيد كه در پى خونخواهى عثمانند و ادعا مىكنند مظلومانه و به ناحق كشته شده است . به خدا قسم ، او بر خود ستم روا داشته و بر خلاف فرمان خدا حكومت كرده است . « 3 »\r\nطه حسين مىنويسد : آورده‌اند كه عمار ياسر ، عثمان را كافر شمرده ريختن خونش را جايز مىدانست و او را نعثل مىخواند . « 4 »\r\nاين است عقيدهء صحابى عالى مقامى كه قبلا شناختيم و به عظمتش پى برديم ، قهرمان و مؤمنى كه چندين آيهء قرآن در مدح و تمجيدش فرود آمده ، و پيامبر اكرم او را ستوده است ، و از جمله اشاره به وى فرموده گفته است : او سر تا پا ايمان است ؛ او با حق است و حق با اوست و حق به هرسو گردد ، وى به همان سو مىگردد ؛ هرگاه ميان دو كار مخيّر\r\n\r\n\r\n","description":"","footnote":"\r\n( 1 ) . كتاب صفين 384 ؛ شرح ابن ابى الحديد : 2 / 273 .\r\n( 2 ) . در شرح ابن ابى الحديد : 2 / 269 آمده كه وى يك يا دو روز پيش از كشته شدنش در جنگ صفين اين ندا را سر داده است .\r\n( 3 ) . كتاب صفين 369 .\r\n( 4 ) . الفتنة الكبرى 171 .\r\n","page_name":" 164 ","page_number":174},
  {"content":"\r\n\r\nشود ، آن را كه به هدايت نزديك‌تر باشد ، بر مىگزيند ؛ وى از جمله كسانى است كه بهشت مشتاق آنهاست ؛ او مورد عنايت پيامبر صلّى اللّه عليه و آله است ، و او را دارودستهء تجاوزكاران داخلى خواهند كشت . عمار ياسر ، با اين عظمت و فضايل و تمجيدها كه از خدا و پيامبرش در حق او هست ، عقيده دارد كه عثمان بر خود ستمكار بوده و بر خلاف موازين قرآن حكومت كرده است ، و چون مىخواسته دين خدا را تغيير دهد و به جاى آن رويه و قانون ديگرى برگزيند و اجرا نمايد ، كشتنش روا گشته است ، و او را مردم صالح و نيكوكار و كسانى كه مخالف تجاوز و ستمند و به نيكوكارى مىخوانند ، كشته‌اند . او چنين عقيده دارد و بر عقيده‌اش ثابت قدم است و از اينكه به مقتضاى عقيده‌اش عمل كرده ، خوشحال و سرافراز است و اعتراف مىنمايد كه با قاتلان عثمان بوده و متأسف است كه چرا نعش او را از گور بيرون نياورده و نسوزانده است ، و بر عقيده‌اش تا آنجا پيش مىرود كه همراه كشندگان و مخالفان عثمان بر ضد خونخواهانش مىجنگد و خونخواهانش را بر باطل و نقض كنندهء قوانين اسلام شمرده جنگيدن بر ضدشان را واجب مىداند و در جنگ با دارودستهء معاويه كه به فرمودهء پيامبر اكرم تجاوزكاران داخلىاند شهيد مىشود ، و بنا به فرمايش پيامبر گرامى اسلام مسلّم است كه قاتلان عمار ياسر و هركه اسلحه و جامه‌اش را به غنيمت برداشته و هركه دشمنش بوده و با او جنگيده ، همگى در آتش دوزخ خواهند بود .\r\n\r\n9 - سخن مقداد\r\nوى پسر اسود كندى و يگانه سوارهء جنگ بدر بوده است .\r\nيعقوبى در فصل بيعت و خلافت عثمان مىنويسد : جماعتى طرفدار على بن ابى طالب بودند و به عثمان حملات تبليغاتى مىكردند . يكى مىگويد : به مسجد پيامبر خدا درآمدم ، ديدم مردى دو زانو نشسته است و دريغ مىخورد و آه مىكشد ، پندارى همهء دنيا از او بوده و آن را يك جا از دست داده است . او مىگفت : از قريش در شگفتم كه حكومت را از خاندان پيامبرشان دور ساختند ، در حالى كه اولين كسى كه ايمان آورد و\r\n\r\n","description":"","footnote":"","page_name":" 165 ","page_number":175},
  {"content":"\r\n\r\nپسر عموى پيامبر و داناترين و دين‌شناس‌ترين فرد است كه بيش از همه در راه اسلام زحمت كشيده و راه دين را بهتر از هركس مىداند و خود از هركس بهتر بر راه راست دين روان است ، در ميان همين خانواده است . به خدا قسم ، حكومت را از كسى دور ساخته‌اند كه راهنما و راه يافته و پاكدامن و منزّه است . با اين كار ، نه خواسته‌اند امت به صلاح آيد و نه مذهب و روش حكومت و اداره درست شود ، بلكه دنيا را بر آخرت ترجيح داده‌اند . بنابراين ، مرگ و نابودى بر جماعت ستمكار ! « 1 »\r\nنزديك او رفتم و گفتم : خدا ترا رحمت كند ، تو كيستى و اين مرد كيست ؟ گفت : من مقداد بن عمرو هستم و آن مرد على بن ابى طالب است . گفتم : آيا براى برقرارى حكومتش به پا نمىخيزى تا من هم به تو كمك كنم ؟ گفت : برادر جان ! اين كار با يك نفر و دو نفر به انجام نمىرسد .\r\nآنگاه از آنجا رفتم و ابوذر را ديدم و برايش جريان را گفتم . گفت : برادرم مقداد درست گفته است . بعد نزد عبد اللّه بن مسعود آمده جريان را برايش شرح دادم ، گفت :\r\nتوسط پيامبر اكرم خبر يافته‌ايم كه به اين هدف نمىرسيم .\r\nابن عبد ربّه در فصل بيعت عثمان مىگويد : عمّار ياسر به عبد الرحمن بن عوف گفت :\r\nاگر مىخواهى بين مسلمانان اختلاف نيفتد ، با على بيعت كن . مقداد بن اسود به عبد الرحمن گفت : عمار راست مىگويد ، اگر با على بيعت كنى ، همه اطاعت مىكنيم و فرمانبردار خواهيم بود . عبد اللّه بن ابى سرح گفت : اگر مىخواهى بين قريش اختلاف پيدا نشود ، با عثمان بيعت كن . اگر با عثمان بيعت كنى ، مطيع و فرمانبردار خواهيم بود . عمّار ، پسر ابى سرح را دشنام داده بر او پرخاش كرد كه از چه وقت دلسوز و خيرخواه مسلمانان شده‌اى ؟ بنى هاشم و بنىاميه نطقها كردند و سخنها راندند . عمار ياسر چنين گفت : اى مردم ! خدا به وسيلهء پيامبرمان ما را به افتخار نايل آورد و با دينش به قدرت رسانيد .\r\nبنابراين ، حكومت را از خاندان پيامبرتان دور مىسازيد كه به چه كسى بسپاريد ؟ يكى از قبيلهء بنى مخزوم به او گفت : اى پسر سميه ! تو از حد خودت تجاوز كرده‌اى ، ترا چه به\r\n\r\n\r\n","description":"","footnote":"\r\n( 1 ) . تاريخ يعقوبى : 2 / 140 .\r\n","page_name":" 166 ","page_number":176},
  {"content":"\r\n\r\nانتخاب حاكم براى قريش ؟\r\nسعد بن ابى وقاص به عبد الرحمن بن عوف گفت : پيش از اينكه آشوبى ميان مردم برپا شود ، براى تعيين حاكم عجله كن ، و خطاب به طرفداران على گفت : اى جماعت ! كارى نكنيد كه اقدام عليه شما لازم شود ! آنگاه عبد الرحمن بن عوف ، على را خواند و گفت : با خدا پيمان ببند كه به قرآن و سنت پيامبر و روش دو خليفهء بعد از او عمل كنى . على گفت به مقدار علم و تواناييم عمل مىكنم . بعد عثمان را خواند و به او گفت : با خدا پيمان ببند كه به قرآن و سنت پيامبر و روش دو خليفهء بعد از او عمل كنى . گفت : قبول مىكنم .\r\nپس با او بيعت كرد . در اين هنگام على گفت : دوستى و رفيق‌بازى باعث شد كه با عثمان بيعت كند . اين اولين بارى نيست كه عليه ما همداستان و متحد شده‌ايد . به خدا فقط به اين سبب حكومت را به عثمان سپردى كه بعدا حكومت را به تو واگذارد ، ولى خداوند هرروز حالت و وضعى پيش خواهد آورد . عبد الرحمن بن عوف گفت : اى على ! كارى نكن كه اقدام عليه تو روا باشد ، زيرا من مطالعه كردم و با مردم مشورت نمودم و ديدم هيچ‌كس را همطراز و همانند عثمان نمىدانند . على در حالى كه مىگفت : حكم خدا و تقديرش به تحقق خواهد رسيد ، از آنجا بيرون رفت . مقداد خطاب به عبد الرحمن بن عوف گفت : به خدا حكومت را از كسى دور ساختى كه مطابق حق و قانون اسلام حكومت و داورى مىكند و به وسيلهء عدالت را مىگستراند . عبد الرحمن بن عوف گفت : اى مقداد ! به خدا قسم ، من براى مسلمانان تلاش خودم را كردم ، و تو هم اگر حسن نيت داشته و خدا را در نظر گرفته باشى ، خدا پاداش انسان نيكوكار را به تو خواهد داد .\r\nآنگاه مقداد گفت : من از پيامبرشان كه بگذريم ، هيچ‌كس را همتاى اين خاندان نديده‌ام كه چنين فضل و علمى داشته باشد ، يا كسى كه در داورى ، عادلانه‌تر از آنها عمل كند و يا قانون و عقايد اسلامى را بهتر از ايشان تشخيص بدهد . به خدا اگر مددكاران و همرزمانى پيدا كنم ، بىدرنگ براى برقرارى حكومت خاندان پيامبر اقدام خواهم كرد . عبد الرحمن بن عوف گفت : اى مقداد ! از خدا بترس ، من از عواقب آشوب بر تو\r\n\r\n","description":"","footnote":"","page_name":" 167 ","page_number":177},
  {"content":"\r\n\r\nبيمناكم . « 1 »\r\nمسعودى اين جريان را چنين آورده : عمار ياسر در مسجد به نطق برخاسته گفت : اى قبيلهء قريش ! حال كه حكومت اسلامى را از خاندان پيامبرتان دور داشته‌ايد و يك بار به اين فرد مىسپاريد و بار ديگر به آن يك ، من از اين بيمناكم كه خدا حكومت را از شما سلب كند و به ديگران منتقل سازد ، همان گونه كه شما آن را از صاحب لايقش سلب كرديد و به شخص نالايقى داديد . آنگاه مقداد به نطق ايستاد و گفت : نديده‌ام كسى يا خانواده‌اى ، چنان كه اين خاندان پس از پيامبرشان آزار ديدند ، آزار ديده باشد .\r\nعبد الرحمن بن عوف به او گفت : به تو مربوط نيست مقداد ! گفت : من به خدا قسم ، به خاطر عشقى كه به پيامبر خدا دارم ، دوستشان مىدارم ، و حق با ايشان و متعلق به ايشان است اى عبد الرحمن ! من از قريش كه تو بر اين خاندان مسلّطشان كرده‌اى ، در شگفتم كه براى ربودن حاكميت پيامبر خدا از دست خاندانش همدست و متحد شده‌اند . اى عبد الرحمن ! به خدا سوگند مىخورم كه اگر كسانى را پيدا كنم كه مرا برضد قريش يارى دهند ، حتما و بىدرنگ با آنان خواهيم جنگيد ، چنان جنگى كه همراه پيامبر خدا در بدر عليه آنان كردم . در اين‌باره نطقهاى مفصل شد و سخنها رفت كه آنها را در كتاب اخبار الزمان فى اخبار الشورى والدار نوشته‌ام . « 2 »\r\nقبلا نوشتيم كه مقداد از جمله كسانى است كه به عثمان نامه نوشتند و در آن خلافكاريها و بدعتهايش را برشمردند و او را از خدا ترساندند و خاطرنشان ساختند كه اگر دست از آنها نكشد ، بر او خواهند تاخت . « 3 »\r\nمقداد صحابى بزرگى است با فضيلت و عظيم الشأن و سخت ديندار . ابو عمر در شرح حالش مىنويسد : از فاضلان و شخصيت‌هاى عالى و بزرگان نيكوكردار است . در هر دو هجرت شركت جسته و در جنگ بدر و همهء نبردهاى اسلامى حضور يافته است .\r\n\r\n\r\n","description":"","footnote":"\r\n( 1 ) . العقد الفريد : 2 / 260 . نيز رك : تاريخ طبرى : 5 / 37 ؛ الكامل ، ابن اثير : 3 / 29 ، 30 ؛ شرح ابن ابى الحديد :\r\n1 / 65 .\r\n( 2 ) . مروج الذهب : 1 / 440 .\r\n( 3 ) . رك : الغدير ( متن عربى / چ 5 ) : 9 / 17 .\r\n","page_name":" 168 ","page_number":178},
  {"content":"\r\n\r\nنخستين مسلمانى است كه سواره جنگيده است ، زيرا در جنگ بدر سواره بود و ثابت نشده كه اسبش از ديگرى بوده است . اهل سنت ، او را يكى از هفت تنى مىدانند كه اظهار اسلام نموده و از آن حمايت كرده‌اند و يكى از چهارده معاون و همرزم و همراه پيامبر خدا بوده است . « 1 » بنابر روايتى كه ابو عمر در استيعاب آورده پيامبر اكرم صلّى اللّه عليه و آله لقب شب زنده‌دار به او داده است .\r\nكجا مىتوان پى به فضايل و كمالات مردى بود كه پيامبر اكرم وى را ستوده و فرموده است : خدا به من دستور داده كه چهار نفر را دوست بدارم ، و به من اطلاع داده كه خود ، آنان را دوست مىدارد : على ، مقداد ، ابوذر و سلمان . « 2 » همچنين فرموده است : بهشت مشتاق چهار نفر است : على ، عمار ، سلمان و مقداد . « 3 »\r\nاين مرد عالى مقامى كه خدا دوستش مىدارد و به پيامبرش دوستى او را توصيه مىنمايد ، مخالف عثمان بوده و در نخستين روز حكومتش چنان ناراحتى و بىتابى مىنموده كه گويى همهء دنيا را در اختيار داشته و از دست داده است . او مردم را از دور عثمان مىپراكند و از پشتيبانى او بازميداشت و در تضعيف او مىكوشيد و حكومتش را حكومتى بدفرجام و مايهء بدبختى و فلاكت مىدانسته و معتقد بوده كه واگذارى حكومت به عثمان ، عمل ناحق و ظلمى به خاندان پاك پيامبر است ، و در پى اين بود كه يار و ياورانى پيدا كند تا به مددشان با كسانى كه حكومت عثمان را برقرار كرده‌اند بجنگد ، چنان كه در بدر با آنان جنگ كرده است . اين عقيدهء او دربارهء عثمان در روز تشكيل شورا و انتصابش پيش از ارتكاب بدعتها و خلافكاريهاى اوست . با اين حال ، پيداست كه پس از آن ، چه عقيده و نظرى دربارهء عثمان داشته است .\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 348 ، 349 ؛ الاستيعاب : 1 / 289 ؛ اسد الغابة : 4 / 410 ؛ الاصابة : 3 / 455 .\r\n( 2 ) . جامع ترمذى ؛ الاستيعاب : 1 / 290 ؛ اسد الغابة : 4 / 410 ؛ الاصابة : 3 / 455 .\r\n( 3 ) . حلية الاولياء ، ابو نعيم : 1 / 142 .\r\n","page_name":" 169 ","page_number":179},
  {"content":"\r\n\r\n\r\n10 - نظر حجر بن عدى كوفى\r\nمورخان مىگويند : معاويه هنگامى كه مغيرة بن شعبه را در جمادى سال 41 هجرى به استاندارى كوفه گماشت ، او را به حضور طلبيد و گفت : مىخواستم دربارهء خيلى چيزها به تو سفارش كنم ، ولى صرفنظر كردم ، چون به خرد و هوشيارىات اطمينان دارم و مىدانم كه آنچه را مايهء خرسندى من مىشود و بر قدرتم مىافزايد و به حال رعاياى من مفيد است ، مىدانى . با اين حال ، يك چيز هست كه نمىتوانم از آن صرفنظر كنم و آن اين است كه تا مىتوانى از بدگويى على و حمله به او فروگذار ننمايى و نيز از رحمت و آمرزش خواستن براى عثمان ، و نكوهش طرفداران على و طردشان و خوددارى از مصاحبت با ايشان و نشنيدن سخنانشان ، و تعريف و تمجيد از طرفداران عثمان ، رضوان اللّه عليه ، و نزديك كردنشان به خود و شنيدن سخن آنان . مغيره گفت : تو طرز كار مرا به تجربه ديده‌اى و من مورد تجربه قرار گرفته‌ام و پيش از تو براى ديگران استاندارى و كار دولتى كرده‌ام و بر هيچ‌يك از كارهايم خرده نگرفته‌اند . حالا هم تو كارم را به تجربه خواهى ديد . يا آن را مىستايى يا مذمّت مىكنى . معاويه گفت : نه به خواست خدا ستايش خواهم كرد .\r\nمغيره هفت سال و چند ماه استاندار كوفه بود . در تمام اين مدت يك دم از دشنام على و حمله به او ، و نكوهش قاتلان عثمان و لعنت‌كردن آنان و دعا و ثناى عثمان و طرفدارانش فروگذار نكرد . هروقت حجر بن عدى حرفهاى مغيره را مىشنيد ، مىگفت :\r\nخدا شما را نكوهش و لعنت كرده است ، آنگاه برخاسته مىگفت : خداى عزّ و جل مىفرمايد : برقراركنندهء عدالت و نمونهء عملى راه خدا باشيد و براى خدا شهادت بر زبان آوريد . « 1 » من شهادت مىدهم كسانى كه شما آنان را نكوهش مىنماييد ، بايستى مورد تجليل قرار گيرند و كسانى كه شما آنان را پاك مىشمريد و تمجيد مىنماييد ، بايستى مورد نكوهش و مذمّت قرار گيرند . مغيره به او پرخاش مىكرد و مىگفت : اگر من استاندار باشم ، ترا به سزاى عملت مىرسانم . واى بر تو ! از پادشاه بترس ، و از خشم و\r\n\r\n\r\n","description":"","footnote":"\r\n( 1 ) . نساء 4 / 135 .\r\n","page_name":" 170 ","page_number":180},
  {"content":"\r\n\r\nحمله‌اش برحذر باش ، زيرا آتش خشم پادشاه گاهى بسيارى چون ترا از بين مىبرد ، سپس دست از او برداشته چشم‌پوشى مىنمود ، و اين وضع تا روزهاى آخر استاندارى مغيره ادامه داشت . در اين وقت ، مغيره برخاست و طبق معمول همان حرفهاى سابق را عليه على و در مدح عثمان بر زبان آورد و چنين گفت : خدايا عثمان بن عفان را بيامرز و از او درگذر و او را جزايى مطابق بهترين كارهايش عطا كن ، زيرا او به قرآن عمل نمود و از سنّت پيامبر پيروى كرد و ما را متّحد ساخت و از خونريزى جلوگيرى كرد و به ناحق كشته شد . خدايا پيروان عثمان و دوستداران و خونخواهانش را قرين رحمت خويش گردان بعد قاتلان عثمان را نفرين كرد . در اين وقت ، حجر بن عدى برخاسته چنان فريادى بر سر مغيره كشيد كه هركس در مسجد و بيرون آن بود ، شنيد ، آنگاه گفت : اى آدم ! تو از پيرى چنان خرف شده‌اى كه نمىفهمى چه مىگويى و به كه بد مىگويى . سهميهء ما را از خواربار و اموال عمومى به ما بده . تو آنها را نگه داشته و ما را از آن محروم كرده‌اى ، در حالى كه حق چنين كارى را ندارى ، و استانداران پيش از تو هيچ‌يك طمع در مال ما نبستند . اكنون كار را به جايى رسانده‌اى كه به امير المؤمنين دشنام مىدهى و تبهكاران را مىستايى . بيش از دو سوم مردمى كه در مسجد بودند به نداى او و در تأييد سخنش برخاستند و فرياد برآوردند : به خدا حجر راست مىگويد و خوب كارى مىكند . سهميهء خواروبار و مواجب ما را بده . حرفهاى تو درد ما را دوا نمىكند . آنان از اين گونه سخنها بسيار گفتند و به گفتهء خود ادامه دادند .\r\nمغيره در سال 51 مرد . كوفه ضميمهء قلمرو استاندارى زياد بن ابى سفيان ، استاندار بصره شد . زياد وارد كاخ استاندارى كوفه شد ، بعد به منبر رفته نطق كرد تا رسيد به عثمان و پيروانش ؛ آنان را ستود و بر قاتلان عثمان لعنت فرستاد . در اين هنگام ، حجر بن عدى برخاسته ، همان كارى را انجام داد كه با مغيره كرد .\r\nمحمد بن سيرين مىگويد : روز جمعه‌اى زياد خطبه را طول داد و نماز را به تأخير انداخت . حجر بن عدى فرياد زد : نماز ! زياد به نطق ادامه داد . حجر دوباره فرياد زد : نماز ! زياد به خطبهء نماز ادامه داد . چون حجر ترسيد نماز قضا شود ، دستش را محكم بر مشتى\r\n\r\n","description":"","footnote":"","page_name":" 171 ","page_number":181},
  {"content":"\r\n\r\nريگ زد و شتابان به نماز برخاست ، و مردم نيز با او به نماز برخاستند زياد وقتى وضع را چنين ديد ، از منبر فرود آمده به نماز ايستاد . چون نمازش را تمام كرد ، جريان را به معاويه نوشت و تا توانست عليه حجر بن عدى قلم فرسايى نمود . معاويه نيز به دو نوشت : او را به زنجير ببند و نزد من بفرست . وقتى دستور كتبى معاويه به كوفه رسيد ، قبيلهء حجر خواستند از او دفاع كنند و نگذارند او را بگيرند ، ولى خودش به آنان گفت : نه ، اطاعت مىكنيم . پس وى را به بند و زنجير كشيدند و سواره همراه با دوستانش به طرف معاويه فرستادند ، دوستانى كه عبارت بودند از :\r\n1 - ارقم بن عبد اللّه كندى ، از بنى ارقم .\r\n2 - شريك بن شداد حضرمى .\r\n3 - صيفى بن فسيل شيبانى .\r\n4 - قبيصة بن ضبيعة بن حرملهء عبسى .\r\n5 - كريم بن عفيف خثعمى ، از بنى عامر .\r\n6 - عاصم بن عوف بجلى .\r\n7 - ورقاء بن سمىّ بجلى .\r\n8 - كدام بن حيّان عنزى .\r\n9 - عبد الرحمن بن حسّان عنزى .\r\n10 - محرز بن شهاب تميمى ، از بنى منقر .\r\n11 - عبد اللّه بن حويهء سعدى ، از بنى تميم .\r\nزياد به دنبال آنان دو نفر ديگر يعنى عتبة بن اخنس سعدى ، و سعيد بن نمران همدانى را نيز فرستاد . آنان را بردند تا مرج عذراء ، دوازده ميلى دمشق ، و در آنجا زندانى كردند تا دستور معاويه داير بر اعدام هشت نفر از آنان و آزادى شش نفر ديگر رسيد . فرستاده‌اى كه اين دستور را آورده بود ، به آنان گفت : ما دستور داريم به شما پيشنهاد كنيم از على بيزارى بجوييد و او را لعنت كنيد . هرگاه اين كار را انجام دهيد ، شما را آزاد خواهيم كرد ، و در صورتى كه از آن امتناع نماييد ، شما را خواهيم كشت . امير المؤمنين معاويه ادعا\r\n\r\n","description":"","footnote":"","page_name":" 172 ","page_number":182},
  {"content":"\r\n\r\nمىكند كه به استناد شهادتى كه اهالى شهرتان عليه شما داده‌اند ، شما محكوم به اعداميد ، ولى او شما را مورد عفو قرار داده است . بنابراين ، از اين مرد ، يعنى على بن ابى طالب اظهار بيزارى كنيد تا شما را آزاد كنيم . گفتند : خدايا ما هرگز چنين كارى نمىكنيم . به دستور مأموران قبرشان كنده شد و كفنهاشان آماده گشت . آن شب را سراسر به نماز و دعا به سر آوردند . وقتى صبح برآمد ، مأموران معاويه گفتند : آهاى ! شما را ديشب ديديم كه نمازتان خيلى طول كشيد و خيلى خوب دعا خوانديد . به ما بگوييد نظرتان دربارهء عثمان چيست ؟ گفتند : او اولين كسى است كه در حكومت از رويهء اسلامى منحرف گشت و به چيزى جز حق عمل كرد . پيروان معاويه گفتند : امير المؤمنين معاويه شما را بهتر مىشناخته است ، سپس نزديك آنان آمدند و پرسيدند : از آن مرد ، يعنى على اظهار بيزارى مىكنيد ؟ گفتند : نه ، به عكس به دو عشق مىورزيم و از كسانى بيزارى مىجوييم كه از او بيزارند . آنگاه هرمأمورى يك تن از آن مردان را گرفت تا بكشد و سرانجام ، شش نفر از آنان را يك به يك سر بريدند كه عبارتند از : حجر ، شريك ، صيفى ، قبيضه ، محرز و كدام « 1 » .\r\nاين نظريهء حجر صحابى عالى مقام و ياران بزرگوار و پاك و صالح او دربارهء عثمان است . به عقيدهء آنان ، عثمان اولين كسى است كه در حكومت از رويهء اسلامى منحرف گشته و به چيزى جز قانون اسلام عمل كرده است ، و در شمار تبهكاران بوده است ؛ چنان كه از سخن حجر به مغيره معلوم مىشود . به هرحال ، آنان چندان بر اين عقيده استوار بوده و پايمردى نشان داده‌اند كه جان بر سر آن نهادند و حاضر نشدند دست از آن بردارند ، و با اين عقيده سرفرازانه به محل اعدام رفتند و شهيد گشتند .\r\n\r\n\r\n","description":"","footnote":"\r\n( 1 ) . رك : الاغانى ، ابو الفرج اصفهانى : 16 / 2 - 11 ؛ تاريخ طبرى : 6 / 141 - 160 ؛ تاريخ ابن عساكر :\r\n2 / 370 - 381 ؛ الكامل ، ابن اثير : 3 / 202 - 210 ؛ تاريخ ابن كثير : 8 / 49 - 55 .\r\n","page_name":" 173 ","page_number":183},
  {"content":"\r\n\r\n\r\n11 - سخن عبد الرحمن بن حسان عنزى كوفى\r\nوقتى حجر بن عدى و پنج تن از دوستانش ، درود خدا بر آنان ، كشته شدند ، عبد الرحمن بن حسّان عنزى كوفى و كريم بن عفيف خثعمى كه از دوستان حجر بودند ، به مأموران گفتند : ما را نزد معاويه ببريد تا دربارهء آن مرد ، يعنى على همان عقيده‌اى را اظهار كنيم كه خود او اظهار مىدارد . از معاويه كسب تكليف كردند ، و او دستور داد آن دو را به دمشق اعزام دارند . آن دو رو به جسد حجر نمودند ، و عبد الرحمن گفت : اى حجر ! دور از ما نباشى ، و آرامگاهت از ما بر كنار نماند ، چه برادر مسلمان خوبى بودى ! و كريم نيز سخنى مشابه آن گفت . بعد آنان را نزد معاويه بردند . كريم بن عفيف همين كه وارد شد ، گفت : خداى را ، خداى را ، اى معاويه ! تو از اين دنياى زودگذر به سراى جاودانى خواهى رفت و آنجا از تو خواهند پرسيد : چرا ما را كشتى و به چه مجوزى خون ما را ريختى ؟\r\nمعاويه پرسيد : دربارهء على چه مىگويى ؟ گفت : دربارهء او سخنى مىگويم كه تو مىگويى .\r\nمگر مىتوانى از دين على و روشى كه در خداپرستى داشت ، بيزارى بجويى ؟ شمر بن عبد اللّه كه هم قبيلهء كريم بن عفيف بود ، از معاويه خواست كه او را به وى ببخشد . معاويه گفت : او را به تو مىبخشم ، ولى قبلا يك ماه زندانىاش خواهم كرد . پس از يك ماه او را به اين شرط آزاد كرد كه تا پايان حكومت معاويه به كوفه نرود . وى در موصل اقامت كرد و انتظار مرگ معاويه را مىكشيد تا به كوفه درآيد ، ولى يك ماه پيش از مرگ معاويه ، درگذشت .\r\nمعاويه آنگاه از عبد الرحمن بن حسّان نظرش را دربارهء على پرسيد . گفت : شهادت مىدهم او از كسانى است كه خدا را فراوان به ياد مىآورند و امر به معروف و نهى از منكر مىكنند و از مردم درمىگذرند . پرسيد : دربارهء عثمان چه مىگويى ؟ گفت : او اولين كسى است كه در ستم را بگشود و در حق را ببست . معاويه گفت : خودت را به كشتن دادى . گفت : از آن جهت به كشتن مىروم كه كسى از قبيله‌ام در اينجا نيست . معاويه او را نزد زياد فرستاد با اين دستور كه او از همهء كسانى كه فرستاده‌اى ، بدتر است ؛ بنابراين ، او را به كيفرى كه سزاى آن است ، برسان و به بدترين شكلى بكش . وقتى او را نزد زياد\r\n\r\n","description":"","footnote":"","page_name":" 174 ","page_number":184},
  {"content":"\r\n\r\nبردند ، به قيس ناطف دستور داد تا او را زنده به گور كرد . « 1 »\r\nملاحظه كنيد تا چه حد در عقيده‌اش دربارهء امير المؤمنين على عليه السّلام و عثمان استوار است و اظهارش را واجب مىشمارد كه نه‌تنها حاضر نيست يك لحظه از آن دست بردارد ، بلكه جان خويش بر سر آن مىبازد .\r\n\r\n12 - سخن هاشم مرقال\r\nدر جنگ صفين ، جوانى جنگجو از سپاه معاويه در حالى بيرون تاخت كه اين شعر رزمى را مىخواند :\r\n- من پسر ارباب پادشاهان غسّانم و امروز بر دين و آيين عثمانم .\r\n- خويشان ما به ما از ماجرا خبر داده و گفته‌اند كه على ، عثمان را كشته است .\r\nآنگاه حمله آورده به هرسو شمشير مىزد ، و شروع كرد به ناسزاگويى به على . هاشم بن عتبهء مرقال به او گفت : حرفى كه تو مىزنى بازخواست و محاكمه دارد و اين جنگ تو حساب و كتاب به دنبال دارد . بنابراين ، از خدا بترس و بدان كه ترا به نزد او مىبرند و از تو دربارهء اين حال و كردارت بازخواست خواهد كرد . جوان جنگجو گفت : من به اين دليل با شما مىجنگم كه رهبر شما چنان كه به من گفته‌اند ، نماز نمىخواند و شما هم نماز نمىخوانيد ، و باز به اين دليل با شما مىجنگم كه رهبر شما خليفهء ما را كشته است و شما به او در قتلش كمك كرده‌ايد . هاشم مرقال گفت : ترا چه به عثمان ! او را اصحاب محمد و اساتيد قرآن كشتند وقتى ديدند بدعتها از او سر زده و بر خلاف حكم قرآن عمل كرده است ، و اصحاب محمد همان اصحاب دين و ديندارانند و از هركس براى نظر دادن در كار مسلمانان شايسته‌تر و ذىحق‌ترند ، و فكر نمىكنم كه تو حتى يك لحظه به سرنوشت امت اسلام يا اسلام اعتنا و اهتمام كرده باشى . جوان جنگجو گفت : چنين نيست ، به خدا قسم اعتنا و اهتمام داشته‌ام . من دروغ نمىگويم ، زيرا دروغ مايهء\r\n\r\n\r\n","description":"","footnote":"\r\n( 1 ) . الاغانى ، ابو الفرج اصفهانى : 16 / 10 ؛ تاريخ طبرى : 6 / 155 ؛ تاريخ ابن عساكر : 2 / 379 ؛ الكامل ، ابن اثير ؛ 3 / 209 .\r\n","page_name":" 175 ","page_number":185},
  {"content":"\r\n\r\nخوشبختى نيست ، مايه بدبختى است . هاشم مرقال گفت : چون علم و اطلاعى در اين باره ندارى ، بهتر است از آن درمىگذرى و آن را به دانشمندان واگذارى . گفت : به خدا فكر مىكنم تو خيرخواه من باشى . هاشم گفت : اين‌كه گفتى رهبر ما نماز نمىخواند ، بدان كه او اولين كسى بود كه همراه پيامبر خدا نماز خوانده ، و از همهء خلق دين‌شناس‌تر است و از همه به پيغمبر نزديك‌تر . اما دربارهء اينان كه همراه او هستند ، همه‌شان استاد قرآنند و قرآن خوان ، و شب از نماز و دعا نمىآرمند . مبادا افراد سبكسر و بدبخت و بددل ترا از دين به در برند . جوان جنگجو گفت : اى خداپرست ! من فكر مىكنم تو آدم خوب و صالحى هستى و من آدم گناهكار گمراهى هستم . بگو ببينم راهى براى توبه‌ام هست ؟ گفت : آرى . توبه كن و به خدا بازگرد تا توبه‌ات را بپذيرد و رو به تو گرداند ، زيرا او توبهء بندگانش را مىپذيرد و از كارهاى بدشان درمىگذرد و توبه كاران را دوست مىدارد و به پاكان مهر مىورزد . « 1 »\r\nاين ، هاشم مرقال صحابى مقدس پيامبر اكرم و قهرمان عالىقدر اسلام است ، و اين هم عقيده‌اش دربارهء عثمان كه آن را در جنگى كه بر اثر قتلش رخ داده ، اظهار كرده است و مىگويد قاتلانش حق داشته‌اند و آنان اصحاب محمد صلّى اللّه عليه و آله و مردمى ديندار و حافظ و نگهبان قرآن بوده‌اند كه وقتى بدعتهاى عثمان و انحرافش را از حكم قرآن ديده‌اند ، به قتلش كمر بسته و او را كشته‌اند .\r\n\r\n13 - سخن جهجاه بن سعيد غفارى\r\nوى از بيعت‌كنندگان بيعت رضوان بوده است . « 2 » ابو حبيبه مىگويد : عثمان براى مردم نطق مىكرد . جهجاه غفارى برخاست و در حالى كه به طرف او مىرفت ، فرياد زد : اى عثمان ! اين ستورى است با عبا و دستبندى كه آورده‌ايم . بيا پايين تا ترا در عبا بپيچيم و بند بر تو گذاريم و بر ستورت نشانيم و ترا در كوه دخان رها سازيم . عثمان گفت : خدا ترا\r\n\r\n\r\n","description":"","footnote":"\r\n( 1 ) . كتاب صفين 402 ؛ تاريخ طبرى : 6 / 23 ؛ شرح ابن ابى الحديد : 2 / 278 ؛ الكامل ، ابن اثير : 3 / 135 .\r\n( 2 ) . الاستيعاب ؛ اسد الغابة ؛ الاصابة .\r\n","page_name":" 176 ","page_number":186},
  {"content":"\r\n\r\nو آنچه را آورده‌اى ، به زوال آورد ! اين عمل در برابر چشم همهء مردم رخ داد و دور و بريها و طرفداران اموى عثمان برخاستند و اطرافش را گرفتند و او را بردند تا به خانه رساندند .\r\nعبد الرحمن بن حاطب مىگويد : من به عثمان نگاه مىكردم كه بر عصاى پيامبر تكيه كرده بود و سخن مىراند ، عصايى كه ابو بكر و عمر ، رضى اللّه عنهما ، نيز در موقع نطق بر آن تكيه مىدادند . جهجاه غفارى به عثمان گفت : اى نعثل ! برخيز و از اين منبر بيا پايين ، آنگاه عصا را گرفت و بر زانوى راستش نهاد و شكست . تريشه‌اى از آن عصا به زانوى او فرو رفت و آن را زخم كرد و چندان باقى ماند كه تبديل به خوره شد ، و ديدم كه كرم زده بود . عثمان از منبر پايين آمد و او را به خانه بردند ، و دستور داد تا آن عصاى شكسته را ترميم كردند . از آن روز بيش از يكى دو بار از خانه بيرون نيامده بود كه محاصره و كشته شد .\r\nبلاذرى ماجرا را با اين عبارت آورده است : روزى عثمان براى مردم نطق مىكرد كه جهجاه بن سعيد غفارى به او گفت : اى عثمان ! بيا پايين تا عبا بر تنت بپيچيم و ترا بر ستورى نشانيم و در كوه دخان رها سازيم همان‌طور كه مردان پاكدامن را به آنجا تبعيد كردى . عثمان به او گفت : خدا ترا و آنچه را آورده‌اى ، به زوال آورد . جهجاه اصولا از دست عثمان عصبانى بود . چون روز تسخير خانهء عثمان فرا رسيد ، به خانهء او درآمده عصاى پيامبر را كه به آن تكيه مىداد ، از او گرفت و بر زانوى خويش نهاد و شكست ، و بر اثر آن زانويش دچار خوره گشت . « 1 »\r\nدر پرتو روايات تاريخى فوق ، روشن مىشود كه جهجاه از كسانى است كه زير درخت با پيامبر اكرم پيمان بيعت بستند و به موجب آيهء كريمهء قرآن خدا از آنان خشنود گشته است . وى خلع عثمان و تبعيد و اهانت به او را روا مىشمارد و مىگويد كه بايد او را در عبايى پيچيد و بند بر او نهاد و به كوه دخان تبعيد كرد . عصاى پيامبر را كه در دست او\r\n\r\n\r\n","description":"","footnote":"\r\n( 1 ) . انساب الاشراف : 5 / 47 ؛ تاريخ طبرى : 5 / 114 ؛ الاستيعاب ، شرح حال جهجاه ؛ الكامل ، ابن اثير :\r\n3 / 70 ؛ شرح ابن ابى الحديد : 1 / 165 ؛ الرياض النضرة : 2 / 123 ؛ تاريخ ابن كثير : 7 / 175 ؛ الاصابة :\r\n1 / 253 ؛ تاريخ الخميس : 2 / 260 .\r\n","page_name":" 177 ","page_number":187},
  {"content":"\r\n\r\nبود ، از او مىگيرد و مىشكند و با اين عمل نشان مىدهد كه عثمان حق انتساب به آن حضرت را ندارد . اين كارها را در حضور مهاجران و انصار و همهء صاحب نظران جامعه انجام مىدهد و هيچ‌كس از كارش جلوگيرى نكرده به دو اعتراض نمىنمايد ، گويى كه به ميل ايشان سخن مىگويد و به مقتضاى اراده‌شان عمل مىكند .\r\nاين‌كه مىگويد تريشه‌اى از چوب عصا در موقع شكستن به زانوى جهجاه رفته و تبديل به خوره شده است ، توسط علم پزشكى تكذيب مىشود ، زيرا تريشهء چوب هرگز توليد خوره نمىكند ، و اگر براستى زخم حادّى ايجاد كرده باشد ، امرى تصادفى بوده است ، نه از كرامات عثمان . چنان كه از اسب افتادن عبد اللّه مخزومى ، استاندار عثمان در يمن و مرگش بر اثر اين حادثه نمىتواند ربطى به اين داشته باشد كه براى كمك به عثمان و نجاتش از دست محاصره‌كنندگان آمده است . ابو عمر و بعضى ديگر نوشته‌اند : عبد اللّه مخزومى به كمك عثمان آمد به هنگامى كه در محاصره بود ، ولى نزديكى مكه از اسبش به زير افتاد و بر اثر آن مرد . « 1 » بلاذرى نيز مىنويسد : عبد اللّه مخزومى كه استاندار عثمان بود ، براى كمك به عثمان آمد ، ولى چون به بطن نخله رسيد از اسبش به زير افتاد و پايش شكست ، و ناچار نزد خانواده‌اش برگشت . « 2 »\r\n\r\n14 - نظريهء سهل بن حنيف انصارى\r\n\r\n15 - نظريهء رفاعة بن رافع انصارى\r\n\r\n16 - نظريهء حجاج بن غزيّهء انصارى\r\nبلاذرى مىنويسد : ابو مخنف روايت كرده كه زيد بن ثابت انصارى گفت : اى جماعت انصار ! شما خدا و پيامبرش را يارى نموديد ؛ بنابراين ، خليفهء پيامبرش را يارى دهيد .\r\nعده‌اى از انصار به او پاسخ دادند . سهل بن حنيف گفت : اى زيد ! عثمان شكم ترا با نخلستانهاى تازهء به ثمر نشستهء مدينه پر كرده است . زيد گفت : اين پيرمرد ، يعنى عثمان را\r\n\r\n\r\n","description":"","footnote":"\r\n( 1 ) . الاستيعاب : 1 / 351 ؛ اسد الغابة : 3 / 155 ؛ الاصابة : 2 / 305 .\r\n( 2 ) . انساب الاشراف : 5 / 87 .\r\n","page_name":" 178 ","page_number":188},
  {"content":"\r\n\r\nنكشيد و او را كه چيزى به آخر عمرش نمانده ، بگذاريد خودش بميرد . حجاج بن غزيهء انصارى گفت : به خدا قسم ، اگر نصف روز هم از عمرش بيش نمانده باشد ، او را مىكشيم تا با قتلش به خدا تقرب جوييم . رفاعة بن مالك انصارى هيزمى شعله‌ور آورد و بدان يكى از دو در خانهء عثمان آتش زد تا فرو افتاد ، و مردم در ديگر را گشودند و به خانه در آمدند . « 1 »\r\nبنابه روايت ديگرى بلاذرى آورده است : زيد به انصار گفت : شما پيامبر خدا را يارى داده‌ايد و انصار ، يعنى يارى دهندگان خدا لقب گرفتيد ؛ بنابراين ، خليفه و جانشين او را يارى دهيد ، تا دوبار انصار خدا باشيد . حجاج بن غزيّه گفت : به خدا اين گاو پر صدا نمىداند چه مىگويد . به خدا قسم ، اگر نصف روز هم از عمرش بيش نمانده باشد ، او را مىكشيم تا با قتلش به خدا تقرّب جوييم . « 2 »\r\nابن حجر مىنويسد : حجاج بن غزيّه ، حديثى را كه از پيامبر اكرم دربارهء حج شنيده ، براى مؤلفان حديث و سنت نقل كرده است . ابن مدينى مىگويد : او همان شخصى است كه روز تسخير خانهء عثمان ، مروان بن حكم را آنقدر زد كه بر زمين افتاد . « 3 »\r\n\r\n17 - سخن ابو ايوب انصارى\r\nوى از اصحاب پيش كسوت ، و از مجاهدان بدر بوده است . در نطقى چنين مىگويد :\r\nاز امير المؤمنين على بن ابى طالب كه خدايش گرامى بدارد ، كسى سخن مىشنود كه گوشى پند نيوش و دلى حق نگهدار داشته باشد . خدا شما را با وجود او به افتخارى بزرگ نايل آورده كه چنان كه بايسته است ، پذيراى آن نشده‌ايد ، اين افتخار كه پسر عموى پيامبر و بهترين و سرآمد مسلمانان است و پس از پيامبر سرور امّت .\r\nوى در ميان شما حضور پيدا كرده تا شما را درس دين دهد و دين‌شناس گرداند و به جهاد بر ضد كسانى كه عهد دين فرو گذاشته‌اند ، دعوت كند ، اما به خدا مىپندارم شما\r\n\r\n\r\n","description":"","footnote":"\r\n( 1 ) . انساب الاشراف : 5 / 78 .\r\n( 2 ) . همان : 5 / 90 .\r\n( 3 ) . الاصابة : 1 / 313 .\r\n","page_name":" 179 ","page_number":189},
  {"content":"\r\n\r\nكريد و نمىشنويد و بر دلهاتان حجاب است و مهر جهالت كه پاسخ مثبت نمىدهيد . اى بندگان خدا ! مگر همين ديروز شاهد تجاوز و انحراف از اسلام نبوديد ، به‌طورى كه آن تجاوز و انحراف بر همهء بندگان خدا سايه گسترده و در جامعهء اسلامى شيوع پيدا كرده بود و حقدار از حقش محروم گشته و مقدّساتش مورد اهانت قرار گرفته و خودش تازيانه خورده بود ، يا سيلى به صورتش زده و شكمش را لگدكوب كرده و او را بر خاك افكنده بودند . وقتى امير المؤمنين آمد ، حق و قانون اسلام را برقرار ساخت و عدل و داد بگسترانيد و طبق قرآن كار كرد . بنابراين ، نعمتى را كه خدا به شما ارزانى داشته ، شكر كنيد و چون تبهكاران روى از خدا و سپاسش نگردانيد ، و مثل كسانى نباشيد كه گفتند فرمان را به گوش مىگيريم و به گوش نگرفته بودند . شمشيرهايتان را تيز كنيد و ابزار جنگ را نو سازيد و براى جهاد آماده شويد ، تا همين كه دعوت شديد ، نبرد را فراهم آييد و چون به شما فرمان داده شد ، اطاعت نماييد تا بدينگونه از راستگويان باشيد . « 1 »\r\nابو ايوب انصارى بزرگترين صحابى است و خدا از ميان انصار خانهء او را براى اقامت پيامبرش برگزيد و اين افتخار بزرگ را به او بخشيد و همين افتخار برايش كافى است . او از مجاهدان بدر است و در همهء جنگهاى اسلامى شركت داشته ، و پيامبر صلّى اللّه عليه و آله در حقش چنين دعا كرده است : اى ابو ايوب ! بد نبينى . اين دعا همهء مصائب جسمى و عقلى را شامل مىشود از مرگ مذلّت‌بار و اسارت و زندانى شدن ذليل‌وار گرفته تا امراض خفّت‌آورى چون جذام و پيسى و اختلال حواس ، و بيماريهاى معنوى مثل تزلزل ايمان و سستى عقيده و انحراف از دين . بنا بر دعاى مستجاب پيامبر گرامى اسلام ، ابو ايوب انصارى از همهء اين مصائب و معايب برى بوده است . او با اين سلامت نفس ، دورهء حكومت عثمان را روزگار تجاوز و انحراف از اسلام مىداند و مظالم و جناياتى را كه در آن بر نيك مردان عالى مقامى چون ابوذر و عمار و ابن مسعود رفته ، بر شمرده است . اگر جز شهادت ابو ايوب عليه عثمان وجود نمىداشت و در اختيار ما نمىبود ، براى محكوميت عثمان كافى مىنمود و حجّتى قاطع به شمار مىرفت ، تا چه رسد به اينكه\r\n\r\n\r\n","description":"","footnote":"\r\n( 1 ) . الامامة و السياسة : 1 / 112 ؛ جمهرة الخطب : 1 / 236 .\r\n","page_name":" 180 ","page_number":190},
  {"content":"\r\n\r\nشهادتش توسط تودهء انبوه مهاجران و انصار تأييد و تحكيم شده است .\r\n\r\n18 - سخن قيس بن سعد انصارى\r\n1 - 18 - وى رئيس قبيلهء خزرج ، و مجاهد بدرى بوده است كه در مصر براى دعوت مردم به بيعت با على بن ابى طالب نطقى ايراد كرده گفت : سپاس خداى را كه حق را آورد و باطل را بمىراند ، و ستمكاران را در هم كوبيد . اى مردم ! ما با كسى كه مىدانيم پس از پيامبرمان محمد بهترين شخص است ، بيعت كرديم . بنابراين ، شما اى مردم بياييد و با او بر اين اساس كه مطابق كتاب خدا و سنّت پيغمبرش حكومت كند ، پيمان بيعت ببنديد . « 1 »\r\n2 - 18 - قيس بن سعد پيش از جنگ صفين اين نامه را از معاويه دريافت مىدارد كه گفته بود : شما اگر اين اعتراض را به عثمان بن عفان ، رضى اللّه عنه ، داشتيد كه تبعيض اقتصادى قائل شده يا كسى را به ناحق تازيانه زده يا به كسى ناسزا گفته يا ديگرى را تبعيد كرده يا نوجوان را به مقامات مهم دولتى گماشته است ، چنانچه فكر و درك داشته باشيد ، مىدانيد كه به استناد اين كارها ريختن خونش براى شما روا نمىشود . بنابراين ، شما با قتل او مرتكب گناه بزرگى شده‌ايد . پس اى قيس بن سعد ! چون تو جزو كسانى بودى كه عثمان بن عفان را به اين سرنوشت دچار كردند ، بايد توبه كنى ، البته ، در صورتى كه توبه از قتل مؤمن فايده‌اى در بر داشته باشد . در مورد رهبرت ، براى ما يقين حاصل شده كه او مردم را عليه عثمان تحريك نموده و به كشتنش واداشته تا او را كشته‌اند ، و دامن قوم تو ، يعنى انصار و قبيلهء خزرج از خون عثمان پاك نمانده است . بنابراين ، اى قيس ! اگر مىتوانى به خونخواهى عثمان برخيزى ، اقدام كن . تو مطيع حكومت ما بشو و در ازاى آن حاكميت بر كوفه و بصره در صورتى كه پيروز گشتم ، تا آخر عمرم از آن تو باشد و حاكميت حجاز براى هركس از خانواده‌ات كه تو مىپسندى و نيز هرچيز ديگر را كه تو بخواهى ، بىچون‌وچرا به تو خواهم داد . نظرت را در مورد آنچه برايت نوشته‌ام بنويس ، و السّلام .\r\n\r\n\r\n","description":"","footnote":"\r\n( 1 ) . تاريخ طبرى : 5 / 228 ؛ الكامل ، ابن اثير : 3 / 115 ؛ شرح ابن ابى الحديد : 2 / 23 .\r\n","page_name":" 181 ","page_number":191},
  {"content":"\r\n\r\nدر جواب او مىنويسد : نامه‌ات رسيد و از مضمونش آگاه شدم . از قتل عثمان نوشته‌اى . اين كارى است كه در آن شركت نداشته‌ام . دربارهء رهبرم نوشته‌اى كه او مردم را عليه عثمان تحريك كرده و واداشته تا او را بكشند . اين چيزى است كه من اطلاع ندارم . نوشته‌اى دامن قبيلهء من از خون عثمان پاك نمانده است . آرى ، در اين‌باره بايد بگويم اولين كسانى كه به اين كار قيام كرده‌اند ، قبيلهء من بوده‌اند . اين روايت به عبارت ديگر چنين آمده است : به جان خودم براى اقدام به آنچه در مورد عثمان صورت گرفته است ، قبيلهء من ذى حق‌تر و موظف‌تر از همهء مردم بودند . به همين سبب ، اولين كسانى كه به اين كار قيام كردند ، قبيلهء من بودند و با اين عمل راهنما و نمونهء عملى براى مردم گشتند . « 1 »\r\n3 - 18 - قيس بن سعد در اثناى جنگ صفين با نعمان بن بشير گفتگويى مىكند به اين شرح :\r\nنعمان به او مىگويد : آيا كسى كه شما را به كارى دعوت كند كه خود انجام داده دعوتى به انصاف نكرده است ؟ شما اى جماعت انصار ! در اينكه روز تسخير خانه عثمان او را خوار گذاشتيد و يارى ننموديد ، خطا كرده‌ايد و نيز در اينكه طرفدارانش را در جنگ جمل كشتيد و مردم شام را در صفين مورد حمله قرار داديد . حالا اگر همان‌طور كه عثمان را خوار گذاشتيد ، على را رها كنيد و خوار سازيد ، اين يك تلافى آن يك را مىكند . اما شما حق را خوار ساختيد و باطل را مدد رسانديد ، و بعد حاضر نشديد مثل مردم باشيد ؛ آتش جنگ را بر افروختيد و دعوت به جنگ تن به تن مىكنيد . به خدا ديديد كه مردان جنگجوى شام بىدرنگ به نبردتان مىشتابند و روى از هماوردىتان بر نمىتابند . قيس بن سعد خنديد و گفت : به خدا هيچ فكر نمىكردم اى نعمان كه تا اين حد گستاخ شوى و جرأت اين كار و حرف را به خود بدهى . اما در جواب اين‌كه دم از دعوت منصفانه و آدم بر حق و با انصاف زدى ، بايد بگويم كسى كه با خودش دغلى كند ، هرگز برادرش را ارشاد خيرخواهانه نخواهد كرد ، و تو به خدا همان دغلباز خودفريبى\r\n\r\n\r\n","description":"","footnote":"\r\n( 1 ) . تاريخ طبرى : 5 / 227 ؛ الكامل ابن اثير : 3 / 116 ؛ شرح ابن ابى الحديد : 2 / 23 ؛ النجوم الزاهرة : 1 / 99 ؛ جمهرة الرسائل : 1 / 524 .\r\n","page_name":" 182 ","page_number":192},
  {"content":"\r\n\r\nهستى كه به عنوان راهنمايى ديگران حرف مفت مىزند . در مورد عثمان ، اگر به مختصر بسنده‌اى ، بشنو كه عثمان را كسانى كشتند كه تو از آنها برتر نيستى و كسانى به خوارىاش واگذاشتند كه از تو بهتر و برترند . در مورد سپاه جمل ، ما به استناد اينكه پيمان بيعت را به ناحق گسسته‌اند ، با آنان جنگيديم . در مورد معاويه ، بدان كه اگر همهء اعراب متفقا با او بيعت كنند ، باز انصار حتما با آنان خواهند جنگيد . « 1 » در مورد اينكه گفتى ما مثل مردم نيستيم و كارى را كه آنها كرده‌اند ، نمىكنيم ، بدان كه وضع ما در اين جنگ همان‌گونه است كه در جنگ همراه پيامبر خدا بود . با چهرهء باز از شمشير خصم استقبال نموديم و با سينهء گشاده از نيزه‌اش ، تا حق فرا آمد و حكم خدا آشكار شد ، در حالى كه از آن متنفر بودند . اينك بيا اى نعمان و ببين كه همراه معاويه جز بردهء آزاد شده‌اى كه از بيابانگردان بىشعور است يا يمنىاى باطل‌گرا كسى را مىبينى ؟ به مهاجران و انصار و تابعان نيكوكار نگاه كن كه خدا از ايشان خشنود است و آنان نيز از خدا خشنودند ، آنگاه ببين همراه معاويه كسى جز خودت و رفيقت « 2 » هست ؟ و شما دو تن هم به خدا نه از مجاهدان بدر هستيد و نه از بيعت‌كنندگان عقبه ، و نه سابقهء افتخارآميزى در اسلام داريد و نه آيه‌اى از قرآن در ستايش شما نازل شده است . « 3 »\r\n4 - 18 - قيس بن سعد به مدينه آمد . حسّان بن ثابت كه طرفدار عثمان بود ، براى سرزنش نزد او رفته گفت : على بن ابى طالب ترا بفريفت تا عثمان را كشتى ، و براى سپاس اين كارت هيچ خوبى به تو نكرد و گناه كارت بر گردنت ماند . قيس گفت : اى كوردل نابينا ! به خدا ميان جماعت من با جماعت تو حالت جنگ نيست ، و گرنه گردنت را مىزدم . برو گم شو ! « 4 »\r\nاين جوانمرد انصارى كه رئيس قبيلهء خزرج - آن مردم پيشتاز راه ايمان و اسلام - و\r\n\r\n\r\n","description":"","footnote":"\r\n( 1 ) . چون بيعت خلافت با معاويه كه از طلقاء يا آزادشدگان فتح مكه مىباشد ، ناروا و باطل است . ( م )\r\n( 2 ) . مراد عمرو عاص است .\r\n( 3 ) . كتاب صفين 511 ؛ الامامة و السياسة : 1 / 94 و در چاپى 83 ؛ شرح ابن ابى الحديد : 2 / 298 ؛ جمهرة الخطب : 1 / 190 .\r\n( 4 ) . تاريخ طبرى : 5 / 231 ؛ شرح ابن ابى الحديد : 2 / 25 .\r\n","page_name":" 183 ","page_number":193},
  {"content":"\r\n\r\nفرزند رئيس آن است ، يعنى قيس بن سعد كه فضايل و مكارمش را قبلا شرح داديم « 1 » ، در نامه‌اش به معاويه به صراحت اعلام مىدارد كه قبيله‌اش ، يعنى انصار نخستين كسانى بوده‌اند كه براى ريختن خون عثمان به پا خاسته‌اند . همو در نطقش مىگويد : حق با مولا امير المؤمنين است و اوست كه قانون و نظام اسلام را احيا و دوباره برقرار كرده است ، و باطلى كه از بين برده شد ، در دورهء عثمان برقرار بوده و با مرگش از ميان رفته است و عثمان و همهء كسانى كه در روز تسخير خانه‌اش به كشتن رفته‌اند ستمكار بوده‌اند . وى نيز در گفتگو با نعمان بن بشير همين حقايق را تأكيد مىنمايد و در همهء آنها يك منطق فرمانرواست و يك بينش كه بينشى اسلامى از دين و زندگى و رويدادهاى جامعهء اسلامى است .\r\n\r\n19 - سخن فروة بن عمرو انصارى\r\nمالك در كتاب موطّأ ، فصل روش قرائت ، حديثى از اين صحابى نقل مىكند با ذكر لقبش بياضى و بدون ذكر نامش . ابن وضاح « 2 » و ابن مزين « 3 » مىگويند : مالك از آن جهت نامش را ذكر نكرده كه او از كسانى بوده كه كمك به قتل عثمان كرده‌اند . ابو عمر در استيعاب توضيح مىدهد كه حرف آنان بىمعنى است و كسى كه چنين حرفى بزند ، معلوم مىشود از نقش و موضع انصار در قضيهء تسخير خانهء عثمان و كشتنش بىخبر بوده است . « 4 »\r\nكارى را كه براى فروة بن عمرو انصارى جرم شمرده‌اند ، هرگاه گناه باشد و مرتكبش را از عدالت خارج سازد ، نمىتوان از مرتكبش حديث نقل كرد ، چه با ذكر نامش و چه بدون آن ، و در صورتى كه جرم و مايهء سلب عدالت نباشد ، فروة بن عمرو انصارى مشمول\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 69 - 110 .\r\n( 2 ) . ابو عبد اللّه محمد بن حسين بن على بن وضّاح انبارى ( م 345 ) .\r\n( 3 ) . در الاستيعاب و اسد الغابة و شرح الموطّأ زرقانى بدينگونه است ، ولى در الاصابة ، ابن سيرين آمده .\r\n( 4 ) . الاستيعاب ، شرح حال فروه ؛ اسد الغابة : 4 / 179 ؛ الاصابة : 3 / 204 ؛ شرح الموطّأ ، زرقانى : 1 / 152 .\r\n","page_name":" 184 ","page_number":194},
  {"content":"\r\n\r\nفضايل و عدالتى خواهد بود كه آن جماعت براى همهء اصحاب پيامبر صلّى اللّه عليه و آله قائلند .\r\nبنابراين ، حديثى كه او نقل مىكند ، براى آن جماعت صحيح و حجت خواهد بود و عدم ذكر نامش اثرى در صحت و اصالت آن ندارد . وانگهى اگر اين كار ، جرم و جنايت به شمار آيد ، شامل همهء انصار خواهد شد نه شامل فروة بن عمرو انصارى به تنهايى . اين مطلبى است كه ابو عمر به آن اشاره كرده مىگويد : كسى كه چنين حرفى زده ، معلوم مىشود از نقش و موضع انصار در قضيهء تسخير خانه عثمان و كشتنش بىخبر بوده است . پس يا بايد هيچ‌يك از رواياتى را كه توسط انصار نقل شده ، صحيح ندانست يا نام هيچ‌يك از آنان را در نقل روايتشان ذكر ننمود .\r\nبه هرحال ، اين انصارى بدرى از كسانى است كه به قتل عثمان كمك كرده‌اند ، و در موضع‌گيرى و رفتارش در قبال عثمان اختلافى با انصار يا ساير اصحاب پيامبر گرامى اسلام نداشته و با ايشان همداستان بوده است .\r\n\r\n20 - سخن محمد بن عمرو بن حزم انصارى\r\nوى از كسانى است كه پيامبر خدا محمّدش ناميده است و اين از افتخارات به شمار مىآيد . ابو عمر مىنويسد : مىگويند : از جمله تندروترين و سختگيرترين مخالفان عثمان تنى چند بودند كه نام محمد داشتند : محمد پسر ابو بكر ، محمد پسر ابو حذيفه ، و محمد پسر عمرو بن حزم . « 1 »\r\n\r\n21 - سخن جابر بن عبد اللّه انصارى و جمعى از اصحاب پيامبر صلّى اللّه عليه و آله\r\nحجاج بن يوسف چون از جنگ با عبد اللّه بن زبير بپرداخت ، مسجد الحرام را از سنگ و خون پاك كرد ، و فرمان استاندارى مكه و مدينه برايش دررسيد . عبد الملك بن مروان وقتى حجاج را به جنگ عبد اللّه بن زبير مىفرستاد ، فرمان استاندارى مكّه را براى او نوشت ، ولى پس از چيرگى او بر ابن زبير خواست فرمان استاندارىاش را تجديد نمايد .\r\n\r\n\r\n","description":"","footnote":"\r\n( 1 ) . الاستيعاب ، شرح حال محمد بن عمرو بن حزم ابو سليمان انصارى .\r\n","page_name":" 185 ","page_number":195},
  {"content":"\r\n\r\nدر اين هنگام ، حجاج راهى مدينه شد و در مكّه عبد الرحمن بن نافع را جانشين خويش ساخت . چون به مدينه رسيد ، يكى دو ماه در آن اقامت كرد و با مردمش سخت بدرفتارى نمود و تحقير و اهانت روا داشت و مىگفت : اينان قاتلان امير المؤمنين عثمانند ، و دست جابر بن عبد اللّه و عده‌اى را مهر كرد ، چنان كه با اهل ذمّه مىكنند ، از جمله انس بن مالك كه گردنش را مهر زد ، و سهل بن سعد را خواند و به او گفت : چرا امير المؤمنين عثمان بن عفان را يارى ندادى ؟ گفت : او را يارى كردم . گفت : دروغ مىگويى ، و سپس دستور داد تا گردن وى را نيز با سرب مهر زدند . « 1 »\r\nاز اين روايت تاريخى فهميده مىشود كه حجاج تنى چند از اصحاب پيامبر صلّى اللّه عليه و آله را كه هنوز زنده بودند ، از جمله جابر بن عبد اللّه انصارى را - كه به گفتهء ابن حجر در مسجد پيامبر حلقهء درس دين داشته است « 2 » به اين دليل مؤاخذه و آزار مىكرد كه آنان در سرنگونى و قتل عثمان مستقيما دست داشتند يا دست از يارى او كشيدند . البتّه ، ما نه حرف او را درست مىدانيم و نه نظريه و كارش را ، ولى از وضع و شرايط آن زمان چنين برمىآيد كه در ميان عامّهء مردم اينطور شهرت داشته كه اصحاب متفقا در مبارزه با عثمان يا عدم يارى او و قتلش سهيم بوده‌اند ، و حجاج به استناد همين شهرت و مقبوليت عامه دست به اهانت و آزارشان زده است . ضمنا اصحابى كه مورد آزار و اهانتش قرار مىگرفته‌اند ، هيچ‌يك سخنى در نفى آن نسبت و اتهام به زبان نياورده و منكر آن نشده‌اند تا از آزار و اهانت برهند ، بلكه بر بلا و مصيبت شكيبا بوده و در تحمّل عواقب آنچه در مورد عثمان انجام داده‌اند ، پايدارى نموده‌اند .\r\n\r\n22 - سخن جبلة بن عمرو انصارى « 3 »\r\nطبرى مىنويسد : جبلة بن عمرو ساعدى در كنار خانه‌اش نشسته بود و بند ستورى در\r\n\r\n\r\n","description":"","footnote":"\r\n( 1 ) . انساب الاشراف ، بلاذرى : 5 / 373 ؛ تاريخ طبرى : 7 / 206 ؛ الكامل ، ابن اثير : 4 / 149 .\r\n( 2 ) . الاصابة : 1 / 213 .\r\n( 3 ) . بلاذرى در انساب الاشراف : 5 / 47 آورده كه كلبى گفت : او رخيلة بن ثعلبهء بياضى بدرى است .\r\n","page_name":" 186 ","page_number":196},
  {"content":"\r\n\r\nدست داشت . عثمان از آنجا مىگذشت . جبله به او گفت : اى نعثل ! به خدا ترا مىكشم و بر ستور زخمناكى نشانده به منطقهء آتشفشان خواهم فرستاد . بار ديگر هنگامى كه عثمان بالاى منبر بود ، آمد و او را به زير آورد . همو مىنويسد : اولين كسى كه زبان به دشنام عثمان گشود و عليه او جرأت به خرج داد ، جبلة بن عمرو ساعدى بود . در انجمن قبيله‌اش نشسته بود و بندى در دست داشت . عثمان از آنجا مىگذشت . به آنان سلام كرد . جواب سلامش را دادند . جبلّه به آنان اعتراض كرد كه چرا جواب سلام كسى را كه چنين و چنان كرده ، داديد ؟ سپس رو به عثمان كرده گفت : به خدا اگر اطرافيانت را طرد نكنى ، اين بند را بر گردنت مىبندم . عثمان گفت : كدام اطرافيان ؟ به خدا من كسى را به عنوان اطرافيان اختيار نمىكنم . گفت : مروان را اختيار كرده‌اى ، و معاويه را اختيار كرده‌اى ، و عبد اللّه بن عامر را اختيار كرده‌اى ، و عبد اللّه بن سعد را اختيار كرده‌اى ، و در ميان اينان كسى هست كه قرآن مذمّتش كرده و پيامبر خونش را هدر ساخته است . « 1 » عثمان راه خويش در پيش گرفت و رفت و از آن روز تا به حال زبان مردم عليه عثمان دراز شده است . « 2 »\r\nاز اين دو مطلب طبرى ، مطلب اول را بلاذرى با همان لفظ روايت كرده و دنبالهء مطلب را چنين آورده است : بعد ، در حالى كه عثمان بالاى منبر بود ، آمد و او را به زير آورد . او اولين كسى بود كه به خود جرأت پرخاش به عثمان را داد و با او به تندى سخن گفت ، و روزى بند آورده به او گفت : به خدا يا اطرافيانت را طرد كن يا اين بند را بر گردنت خواهم افكند . بازار را به انحصار حارث بن حكم درآورده‌اى و چنين و چنان كرده‌اى . عثمان ، حارث بن حكم را بر بازار مدينه گماشته بود و او اجناسى را كه از خارج مىآمد ، ارزان مىخريد و گران مىفروخت ، و از محل كسانى كه در بازار داد و ستد مىكردند ، عوارض مىگرفت و خيلى بدرفتارى مىكرد . به همين جهت ، به عثمان گفتند كه بازار را از چنگ حارث بن حكم بيرون بياورد ، نپذيرفت . از جبله خواهش كردند كه دست از عثمان\r\n\r\n\r\n","description":"","footnote":"\r\n( 1 ) . مقصودش عبد اللّه بن سعد است . رك : الغدير ( متن عربى / چ 2 ) : 8 / 280 .\r\n( 2 ) . تاريخ طبرى : 5 / 114 ؛ الكامل ، ابن اثير : 3 / 70 ؛ تاريخ ابن كثير : 7 / 176 ؛ شرح ابن ابى الحديد : 1 / 165 .\r\n","page_name":" 187 ","page_number":197},
  {"content":"\r\n\r\nبردارد ، گفت : به خدا نمىشود ، و نمىخواهم فرداى رستاخيز بگويم : ما از رؤسا و بزرگانمان اطاعت كرديم تا ما را از راه دين به در بردند . « 1 »\r\nابن شبه در اخبار مدينه از قول عبد الرحمن بن ازهر مىنويسد : وقتى خواستند عثمان را دفن كنند ، به طرف بقيع رفتند ، ولى جبلة بن عمرو نگذاشت او را در آنجا دفن كنند .\r\nناچار به حش كوكب كه قبرستان يهود بود ، رفتند و او را در آنجا به خاك سپردند . « 2 »\r\nدربارهء اين مرد بزرگ ، ابو عمر مىنويسد : مردى بزرگ و با فضيلت از اصحاب فقيه و دين‌شناس بود ، و يكى از اصحاب عادل و نيكوسيرتى است كه روايات و مشاهداتش در فقه مورد استناد است . « 3 » اين صحابى عالىقدر و مجاهد بدرى چنين نظرى به عثمان دارد و چنين رفتارى با او داشته است ، حتى سكوت در برابر كارهاى عثمان ، و بيطرفى سياسى را گمراهى و از دين به درشدگى مىشمارد ، و بر عثمان مىتازد و دوستانش را از جواب سلامش بازمىدارد ، در حالى كه جواب سلام مسلمان واجب است ، و او را در برابر مردم و اصحاب و مهاجران و انصار از منبر پايين مىكشد ، و به كوبيدن او چندان ادامه مىدهد تا پس از مرگش او را از دفن شدن در گورستان مسلمانان محروم مىسازد و سرانجام ، در گورستان يهود خاكش مىكنند . اينها مىرساند كه وى چه نظرى به عثمان داشته است !\r\nجبلة بن عمرو انصارى تمام اين كارها را در حضور و پيش چشم مسلمانان و اصحاب پيامبر انجام مىدهد و اينها يا بر ضد عثمان همداستان شده‌اند ، يا دست از يارى او كشيده‌اند ، يا در خوارى او كوشيده‌اند و يا از آنچه عليه او مىگذرد خوشحالند ، به استثناى مشتى اموى كه وى خوب معرفىشان كرده و گفته است كه آياتى از قرآن در مذمّت آنان فرود آمده و پيامبر خون بعضىشان را روا و هدر شمرده است . « 4 » از اين‌رو ، در جامعه قدر و اعتبارى نداشته و منفور و مطرود بوده‌اند .\r\n\r\n\r\n","description":"","footnote":"\r\n( 1 ) . انساب الاشراف : 5 / 47 .\r\n( 2 ) . الاصابة : 1 / 223 .\r\n( 3 ) . الاستيعاب ، شرح حال جبلة بن عمرو بن ساعدهء ساعدى انصارى .\r\n( 4 ) . رك : الغدير ( متن عربى / چ 2 ) : 8 / 247 - 249 ، 275 ، 218 .\r\n","page_name":" 188 ","page_number":198},
  {"content":"\r\n\r\n\r\n23 - سخن محمد بن مسلمهء انصارى\r\nطبرى از قول محمد بن مسلمه مىنويسد كه گفت : من با تنى چند از قبيله‌ام نزد مصريان رفتم . رؤساى آنان چهار نفر بودند : عبد الرحمن بن عديس بلوى ، سودان بن حمران مرادى ، عمرو بن حمق خزاعى ، و ابن نباع « 1 » كه هرچهار نفر در خيمه‌اى منزل داشتند . وقتى ديدم مردم مصر پيرو و فرمانبردار ايشانند ، با آنان شروع به سخن كردم و حق بزرگى را كه عثمان ( به عنوان حاكم بيعت شده ) به گردنشان دارد و بيعتى را كه با او كرده‌اند ، به يادشان آوردم و از آشوب داخلى بيمشان دادم ، و آگاهشان كردم كه كشته شدن عثمان باعث اختلافات و كشمكشهاى سهمگين خواهد شد . بنابراين ، شما اين كار را شروع نكنيد و باعث آن نشويد . او دست از آنچه شما ناروا مىشماريد ، برخواهد داشت و من هم تضمين مىكنم و ضامنش خواهم بود . گفتند : اگر دست از آن خلافكارىها برنداشت چه ؟ گفتم : در آن صورت اختيار با شماست ، هركارى خواستيد بكنيد . حاضر شدند و خوشحال از من جدا شدند . من رفتم پيش عثمان و گفتم مىخواهم خصوصى با تو حرف بزنم . قبول كرد و تنها شديم . گفتم : خداى را ، خداى را ، اى عثمان ! بر جان خودت رحم كن . اينها را كه مىبينى ، براى كشتنت آمده‌اند ، و مىبينى دوستانت نه‌تنها ترا يارى نداد ، بلكه خوارت گذاشته‌اند و دشمنت را عليه تو تقويت مىكنند . عثمان راضى شد ، و مرا خيلى دعا كرد . از حضورش بيرون آمدم و اندكى درنگ ورزيدم ، آنگاه عثمان صحبت بازگشت مصريان را به ميان آورد و گفت : آنان براى كارى آمده بودند ، اما وقتى در اينجا اطلاع پيدا كردند كه جريان بر خلاف آن است كه به آنان رسيده ، برگشتند . خواستم بروم پيش عثمان و به خاطر اين حرف او را سرزنش و نكوهش كنم ، باز گفتم چيزى نگويم . ناگاه يكى خبر آورد كه مصريان برگشته‌اند ، و اكنون در سويداء « 2 » هستند . گفتم : راست مىگويى ؟ گفت : بلى . عثمان در پىام فرستاد . وقتى\r\n\r\n\r\n","description":"","footnote":"\r\n( 1 ) . در تاريخ طبرى و تاريخهايى كه از او نقل كرده‌اند ، به همين صورت نوشته شده ، ولى درست آن ابن البياع است و او عروة بن شييم ليثى مىباشد .\r\n( 2 ) . موضعى است به فاصلهء دو شب راه تا مدينه از سوى شام .\r\n","page_name":" 189 ","page_number":199},
  {"content":"\r\n\r\nرفتم ، معلوم شد خبر به عثمان رسيده كه مصريان اكنون به ذو خشب « 1 » رسيده‌اند . به من گفت : مصريان برگشته‌اند ، با آنان چه بايد كرد ؟ گفتم : به خدا نمىدانم چه بايد كرد ، اما همين قدر مىدانم كه براى كار خوشايندى برنگشته‌اند . گفت : برو پيش آنان و برشان گردان . گفتم : نه به خدا ، من اين كار را نمىكنم . پرسيد : چرا ؟ گفتم : من براى آنها تضمين كردم كه تو دست از آن كارها بردارى ، ولى تو حتى دست از يكى هم برنداشتى . گفت : از خدا بايد كمك خواست . من از خانهء عثمان بيرون شدم ، و مصريان آمدند و در اسواف اردو زدند و عثمان را محاصره كردند . عبد الرحمن بن عديس همراه سودان بن حمران و دو رفيقشان آمدند و به من گفتند : مىدانى كه تو با ما صحبت كردى و ما را از كشتن عثمان بازداشتى و برگرداندى و قول دادى كه عثمان دست از كارهايى كه ما ناروا شمرده و ناگوار داشته‌ايم ، بردارد ؟ گفتم : آرى . به ناگاه ورقهء كوچكى با قلمى سربى را درآوردند و نشانم دادند و گفتند : شترى از شتران دولتى را ديديم كه نوكر عثمان بر آن نشسته بود ، چون اسبابهايش را بازرسى كرديم ، اين نامه را در آنها يافتيم . « 2 »\r\nملاحظه مىشود كه محمد بن مسلمه در اين شك ندارد كه آنچه مصريان مورد انتقاد قرار داده بودند و عثمان را به خاطرش مؤاخذه مىكردند ، جنايات و گناهانى است مستوجب كيفر شديد و حتى قتل ، ولى چون نمىخواهد كار به جنگ و خونريزى بكشد و آشوب و كشمكش خونين داخلى به وقوع پيوندد ، از پى اصلاح مسالمت‌آميز بر مىخيزد و عثمان را راضى مىكند دست از آن كارهاى ناروايش بردارد و توبه كند و خود ضامن او مىشود و براى مصريان تضمين مىدهد ، اما وقتى مىبيند تلاشش به جايى نرسيد و عثمان آدمى نيست كه توبه كرده دست از خلافكارى بردارد ، و قول و تعهدش را بيشرمانه زير پا مىنهد و بر ادامهء رويهء غيراسلامىاش لجاجت به خرج مىدهد ، او را با مخالفانش تنها مىگذارد تا آنچه مىخواهند با وى بكنند ، و چون از او يارى مىخواهد ، اعتنايى نمىنمايد و براى او احترامى نمىبيند و نه براى خونش حرمتى\r\n\r\n\r\n","description":"","footnote":"\r\n( 1 ) . وادىاى است به فاصلهء يك شب راه تا مدينه .\r\n( 2 ) . تاريخ طبرى : 5 / 118 ؛ الكامل ، ابن اثير : 3 / 70 . اين روايت تاريخى به طور كامل خواهد آمد .\r\n","page_name":" 190 ","page_number":200},
  {"content":"\r\n\r\nقائل است تا از آن دفاع كند و از ريختنش جلوگيرى كند ، و به همين لحاظ ، در جواب استمداد عثمان به او پرخاش مىكند ، و آن حوادث پيش مىآيد .\r\n\r\n24 - سخن عبد اللّه بن عباس\r\n1 - 24 - وى علّامهء امت اسلامى « 1 » و پسر عموى پيامبر گرامى صلّى اللّه عليه و آله است . ابو عمر در شرح حال مولاى متقيان امير مؤمنان على ، صلوات اللّه عليه ، مىنويسد : عده‌اى خدمت ابن عباس آمدند و گفتند : آمده‌ايم مسائلى مطرح سازيم . گفت : هرچه مىخواهيد بپرسيد . گفتند : ابو بكر چگونه آدمى بود ؟ گفت : سراپا خوب بود . يا گفت : وجودش بتمامى خوبى بود جز اين‌كه تند خو بود . پرسيدند : عمر چگونه آدمى بود ؟ گفت : پرندهء بيمناكى را مىمانست كه مىپندارد بر سر هرراهى دامى نهاده است . گفتند : عثمان چطور آدمى بود ؟ گفت : آدمى كه خوابناكىاش او را از بيدارى بداشته بود . پرسيدند : على چگونه مردى بود ؟ گفت : وجودش سرشار از رأى حكيمانه و متين و دانش و دليرى و دستگيرى بود ، به علاوهء خويشاوندى نزديكش با پيامبر خدا ، و چنان بود كه فكر مىكرد نمىشود براى به دست آوردن چيزى دست پيش آرد و بدان نرسد ، و واقعا هم اينطور بود ، چه هرگز نشد دست به كارى برد كه به تحقق نرسد . « 2 »\r\n2 - 24 - معاويه به ابن عباس مىنويسد : به جان خودم اگر ترا به قصاص خون عثمان بكشم ، اميدوارم مورد رضاى خدا قرار گرفته و كار درستى باشد ، زيرا تو از كسانى هستى كه عليه وى تلاش مىكردند و او را خوار گذاشتند و خونش را ريختند . ضمنا قرارداد صلحى ميان من و تو نيست يا امان‌نامه‌اى كه مانع كارم باشد . « 3 » او در جوابش مىگويد :\r\nاينكه نوشته‌اى من از كسانى هستم كه عليه عثمان تلاش مىكردند و او را خوار گذاشتند\r\n\r\n\r\n","description":"","footnote":"\r\n( 1 ) . او را حبر الامه لقب داده‌اند .\r\n( 2 ) . الاستيعاب ، شرح حال امير المؤمنين على بن ابى طالب .\r\n( 3 ) . شرح ابن ابى الحديد : 4 / 58 . وى مىگويد : اين نامه را پس از صلح امام حسن عليه السّلام نوشته و او را دعوت به بيعت كرده است .\r\n","page_name":" 191 ","page_number":201},
  {"content":"\r\n\r\nو خونش را ريختند ، و ضمنا قرارداد صلحى ميان من و تو نيست كه مانع كارت شود ، به خدا سوگند كه تو در انتظار كشته شدن عثمان به سر مىبردى و مشتاق مرگش بودى و با علم و تعمّد نگذاشتى مردم آن سامان به كمك عثمان بيايند ، در حالى كه نامهء عثمان و ناله و فرياد استمدادش به تو رسيده بود و تو گوش به آن ندادى و به منظور نيامدن به كمكش برايش عذر و بهانه تراشيدى و در همان حال ، يقين داشتى كه محاصره‌كنندگان تا او را نكشند ، دست از او برنخواهند داشت ، و سرانجام ، همان‌طور كه آرزو داشتى ، به قتل رسيد . آنگاه چون ديدى مردم ترا همشأن و همطراز ما نمىدانند ، بنا كردى به نوحه و شيون براى عثمان و تهمت زدن به ما كه او را كشته‌ايد ، و داد زدن كه عثمان به ناحق و مظلومانه كشته شد . اگر واقعا به ناحق و مظلومانه كشته شده باشد ، تو از همه ظالم‌تر و مسئول‌ترى . آنگاه يكدم از حقه‌بازى و عوام‌فريبى فارغ ننشستى و پيوسته در فريب دادن مردم بىاطلاع و جاهل كوشيدى و به كمك تودهء نابخرد به كشمكش با ما برخاستى تا حق ما را از دستمان بگيرى ، و بالاخره ، آنچه را مىخواستى ، گرفتى و به دست آوردى . نمىدانم شايد اين آزمايشى براى شما باشد و برخوردارى تا به هنگام مرگ . « 1 »\r\nعلّامهء امت اسلامى گرچه هيچگونه دخالتى در تسخير خانهء عثمان و كشتنش نداشته و در آن سال امير الحاج بوده ، امّا با ساير اصحاب پيامبر اسلام در مورد عثمان اتفاق نظر داشته است . هيچ ارزش و احترامى برايش قائل نبوده و در جواب كسانى كه از او دربارهء عثمان پرسيده‌اند ، او را چنان كه بوده معرّفى كرده است . البته ، نه به‌طور جامع ، بلكه اين جنبهء او را كه خوابناك و غافل از مصالح مردم و راه دين بوده است . براساس همين عقيده ، وقتى نافع بن طريف نامهء عثمان را داير بر استمداد از حاجيان مىآورد ، آن هم در هنگام محاصرهء خانه‌اش ، عبد اللّه بن عباس كه مشغول نطق بوده ، به او اجازه مىدهد آن دعوتنامه را بخواند و چون به پايان مىبرد ، به نطق خويش ادامه مىدهد بىآنكه اشاره‌اى به محاصرهء عثمان بكند ، يا به مددخواهى او جواب مثبت دهد و يا حاجيان را به كمك\r\n\r\n\r\n","description":"","footnote":"\r\n( 1 ) . انبياء 21 / 111 .\r\n","page_name":" 192 ","page_number":202},
  {"content":"\r\n\r\nبرانگيزد . چرا دعوت عثمان را اجابت نكرد يا در نطقش اشاره‌اى به مهم‌ترين حادثهء روز كه محاصرهء عثمان بود ، ننمود و با اينكه مىتوانست حاجيان را به يارى وى برانگيزد ، برنيانگيخت ؟ آيا به اين دليل كه نظر خوبى با عثمان نداشت ؟ يا اعتنايى به كار و سرنوشتش نداشت ؟ يا به محاصره‌كنندگان و انقلابيون خوش‌بين بود ؟ به هرحال يكى از اينها بوده است و شايد هرسه . عايشه با التفات به همين حقيقت بود كه چون در راه مكه به وى برخورد ، به او گفت : اى ابن عباس ! خدا به تو عقل و فهم و قدرت بيان داده است ، مبادا مردم را از اين ديكتاتور بازدارى . « 1 »\r\nچون نظر عبد اللّه بن عباس دربارهء عثمان معروف و معلوم بود ، پس از كشته شدن عثمان از معاويه اجتناب مىنمود و از كينه و انتقامش بيمناك بود ، و وقتى امير المؤمنين على عليه السّلام به او فرمود : استاندارى شام را به تو واگذار كردم ، برو به شام . گفت : من از معاويه نگرانم كه مرا به قصاص قتل عثمان بكشد يا به بهانهء خويشاوندى با تو زندانى كن . بهتر است نامه‌اى همراه من بفرستى و او را هم اميد بدهى و هم تهديد كنى . « 2 »\r\nباز براساس همين عقيده بود كه از لعنت فرستادن و نكوهش قاتلان عثمان خوددارى مىنمود ، و وقتى معاويه به او نوشت : به مسجد رفته قاتلان عثمان را لعنت فرست ، جواب داد : عثمان فرزندان و نزديكان و خويشانى دارد كه از من به اين كار سزاوارترند ؛ بنابرين ، اگر مايل بودند ، لعنت مىكنند و اگر خواستند زبان از لعنت فرو بندند ، چنين خواهند كرد . « 3 »\r\n\r\n25 - سخن عمرو بن عاصى « 4 »\r\n1 - 25 - طبرى مىنويسد : عمرو بن عاصى از طرف عثمان استاندار مصر بود . بعد او را\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 77 - 86 .\r\n( 2 ) . تاريخ ابن كثير : 7 / 228 ؛ الكامل ، ابن اثير : 3 / 83 .\r\n( 3 ) . الامامة و السياسة : 1 / 148 .\r\n( 4 ) . پيش از اين وضعش را روشن كرديم . رك : الغدير ( متن عربى / چ 5 ) : 2 / 120 - 176 .\r\n","page_name":" 193 ","page_number":203},
  {"content":"\r\n\r\nاز تصدى امور مالياتى و مالى بر كنار كرده به امامت نماز جماعت گماشت و عبد اللّه بن سعد را متصدّى امور مالى و مالياتى ساخت ، و پس از مدتى ، امامت نماز را نيز به عبد اللّه بن سعد واگذاشت . چون عمرو بن عاصى به مدينه باز آمد ، شروع به انتقاد و عيبجويى عثمان كرد . پس عثمان روزى او را خواست و در جلسه‌اى خصوصى به او گفت : اى پسر نابغه ! چه زود با ما بيگانه شدى . هنوز چيزى از استاندارى تو نگذشته ، حالا از من انتقاد و عيبجويى مىكنى و دورويى نشان مىدهى ؟ به خدا اگر اختلاس نمىكردى و كجرو نبودى ، ترا بر كنار نمىكردم . عمرو گفت : خيلى از چيزهايى كه مردم مىگويند يا به زمامدارانشان گزارش مىدهند ، بىاساس است . بنابراين ، اى امير المؤمنين ! بايد در رفتارت با مردم زير فرمانت از خدا بترسى و خدا را در نظر گيرى .\r\nعثمان گفت : آيا اين صحيح است كه ترا با كجروى و شايعات بدى كه دربارهء تو هست ، به استاندارى بگمارم ؟ گفت : من در حكومت عمر بن خطاب استاندارش بودم و وقتى مرد ، از من راضى بود . عثمان گفت : به خدا اگر من هم با تو مثل عمر سختگيرى مىكردم و مو را از ماست مىكشيدم ، وضعت روبراه مىشد ، اما من ملايمت به خرج دادم و چشم‌پوشى نمودم و در نتيجه ، تو اين چنين گستاخ شدى . بدان كه من در دورهء جاهليت از لحاظ تعداد افراد قبيله بيش از تو قدرت و عظمت داشتم و نيز پيش از اينكه عهده‌دار مقام خلافت شوم ، نيرومندتر و محترم‌تر از تو بودم .\r\nعمرو بن عاصى گفت : اين حرفها را كنار بگذار . خدا را بايد شكر كرد كه ما را بوجود محمد مفتخر ساخت و به وسيلهء او هدايت كرد . من پدرم عاصى بن وائل را ديده بودم و پدرت عفان را هم ديده بودم . به خدا عاصى برتر و بالاتر از پدرت بود . « 1 » عثمان وارفت و گفت : چرا حرف دورهء جاهليت را بزنيم ! سپس عمرو بيرون رفت و مروان بن حكم وارد خانهء عثمان شد و گفت : كار را اى امير المؤمنين به جايى رسانده‌اى كه عمرو بن عاصى\r\n\r\n\r\n","description":"","footnote":"\r\n( 1 ) . اگر عاصى بىسر و پايى كه خدا درباره‌اش به پيامبر فرمود : آنكه به تو بد مىگويد ، بىتبار و نسل است ، بر عفّان برترى داشته باشد ، براى عفّان چه قدر و ارزشى مىماند ! رك : الغدير ( متن عربى / چ 2 ) :\r\n2 / 120 .\r\n","page_name":" 194 ","page_number":204},
  {"content":"\r\n\r\nپدرت را تحقير مىكند ! عثمان گفت : اين حرفها را رها كن ، هركه به پدر ديگران بد بگويد ، پدرش را بد خواهند گفت . عمرو در حالى از خانهء عثمان بيرون مىرفت كه از او بشدت دلگير بود . گاه نزد على مىرفت و او را عليه عثمان برمىانگيخت ، و گاه نزد زبير يا طلحه مىرفت و آنان را عليه عثمان تحريك مىنمود ، و بر سر راه حاجيان مىايستاد و از خلافكارىها و بدعتهاى عثمان سخن مىگفت . چون اولين محاصرهء خانهء عثمان رخ داد ، از مدينه بيرون شد و به مزرعه‌اى كه در فلسطين داشت ، رفت و در كاخى كه آنجا ساخته بود ، اقامت نمود « 1 » ، و پيوسته مىگفت : از خبرهايى كه از پسر عفان مىرسد ، در حيرتم ! يك روز كه در همان كاخ عجلان نشسته بود و دو پسرش محمد و عبد اللّه و نيز سلامة بن روح جذامى حضور داشتند ، سوارى از آنجا گذشت .\r\nعمرو بن عاصى او را صدا زده پرسيد : از كجا مىآيى ؟ گفت : از مدينه . پرسيد : آن مرد ، يعنى عثمان چه كرد ؟ گفت : وقتى از مدينه بيرون مىآمدم ، او را سخت در محاصره گذاشته بودند . عمرو بن عاصى با خوشحالى گفت : هنوز طورى نشده به تيز دادن افتاده است ! آن سوار هنوز از جا برنخاسته بود كه سوارهء ديگرى گذشت ، و عمرو از او پرسيد : آن مرد ، يعنى عثمان چه كرد ؟ گفت : كشته شد . با شادى فرياد زد كه مرا عمرو عاصى مىگويند . اگر تصميم به كارى بگيرم ، با جدّيت تمامش مىكنم . وقتى تصميم گرفتم مردم را عليه او بشورانم ، اگر چوپانى را با رمه‌اش بر سر كوه مىيافتم ، عليه او مىشوراندمش . سلامة بن روح به او گفت : شما اى قبيلهء قريش ! مانعى را كه در ميان شما و اعراب وجود داشت و حجاب حرمت شما بود ، از ميان برداشتيد . چرا چنين كرديد ؟ گفت : خواستيم حق را از شكم باطل بيرون آوريم ، تا مردم در برابر قانون برابر و در حقوق مساوى باشند .\r\nعثمان خواهرى داشت كه از مادرش ام كلثوم دختر عقبة بن ابى معيط كه همسر عمرو عاصى بود . وقتى عثمان عمرو را از استاندارى بر كنار كرد ، او نيز همسرش را طلاق\r\n\r\n\r\n","description":"","footnote":"\r\n( 1 ) . مزرعه‌اش « سبع » و كاخش « عجلان » نام داشته است .\r\n","page_name":" 195 ","page_number":205},
  {"content":"\r\n\r\nداد . « 1 »\r\n2 - 25 - نخستين بارى كه مصريان به علت نارضايى از عثمان به مدينه آمدند ، على همراه سى تن از مهاجران و انصار سواره نزد آنان رفتند و آنان را راضى به بازگشت كردند . وقتى برگشتند ، على نزد عثمان رفته به او اطلاع داد كه مصريان برگشتند . فرداى آن روز مروان به عثمان توصيه كرد كه نطق كن و به مردم بگو كه مصريان برگشتند و آنچه دربارهء امام و زمامدارشان به اطلاعشان رسيده بود ، بىاساس بود . پيش از اين‌كه مردم از شهرستانها برخيزند و به طرف مدينه به راه بيفتند و جمعيتى در اينجا عليه تو گرد آيد كه قادر به دفع آنان نباشى ، نطق تو در شهرستانها پخش مىشود . عثمان زير بار نرفت ، ولى مروان چندان اصرار به خرج داد تا روزى عثمان به منبر رفت و پس از حمد و ستايش خدا گفت : اين عده از مردم مصر دربارهء امام و زمامدارشان چيزى به گوششان رسيده بود ، ولى وقتى فهميدند كه بىاساس بوده ، به شهر و ديار خويش بازگشتند . « 2 » عمروبن عاصى از گوشهء مسجد فرياد زد : اى عثمان ! از خدا بترس ، تو مرتكب گناهان بزرگى شده‌اى و ما را نيز با خود بدين مهلكه كشانده‌اى . حالا بايد از آنها توبه كنى و دست بشويى تا ما هم توبه كنيم و دست بشوييم . عثمان از اين طرف بر سر او داد زد كه اى پسر نابغه ! اين حرفها از كجا به تو رسيده است ؟ از وقتى ترا از استاندارى عزل كرده‌ام ، مخالف من شده‌اى . از سوى ديگر فرياد برآمد كه به خدا بازگرد و توبه كن تا مردم دست از سرت بردارند . در اين هنگام عثمان دستهايش را برآورد و رو به قبله گردانيد و گفت :\r\nخدايا من اولين كسى هستم كه به درگاهت توبه مىكنم و رو به تو مىآرم . و روانهء خانه گشت . عمرو بن عاصى بيرون آمد و به خانه‌اى كه در فلسطين داشت رفت و مىگفت : به\r\n\r\n\r\n","description":"","footnote":"\r\n( 1 ) . تاريخ طبرى : 5 / 108 ، 203 ؛ انساب الاشراف : 5 / 74 ؛ الامامة و السياسة : 1 / 42 ؛ الاستيعاب ، شرح حال عبد اللّه بن سعد بن ابى سرح ؛ شرح ابن ابى الحديد : 1 / 63 ؛ تاريخ ابن كثير : 7 / 170 ، ابن كثير چون اين مطالب تاريخى به مذاقش خوش نمىآمده ، مثل هميشه آن را به اختصار برگزار كرده و اشاره‌وار گذشته است .\r\n( 2 ) . عثمان چگونه بر منبر پيامبر گرامى و در برابر مزارش چنين دروغ رسوايى مىگويد ؟ آيا به استناد خواهش و اصرار هوسناك مروان بن حكم ؟ !\r\n","page_name":" 196 ","page_number":206},
  {"content":"\r\n\r\nخدا حتى اگر چوپانى ببينم ، او را عليه عثمان مىشورانم . « 1 »\r\n3 - 25 - ابن قتيبه مىنويسد : مردى از قبيلهء همدان به نام برد نزد معاويه رفت و ديد عمرو عاص به على ناسزا مىگويد : به او گفت : بزرگان ما از پيامبر خدا شنيده‌اند كه مىفرمود : من كنت مولاه فعلى مولاه : على مولا و رهبر هركسى است كه من مولا و رهبر او هستم . آيا اين راست است يا نه ، نادرست است ؟ عمرو عاص گفت : راست و درست است ، و من مىافزايم كه در ميان اصحاب پيامبر خدا هيچ‌يك به اندازهء على مناقب و ستايش ندارند . آن جوان حيرت كرد . عمرو عاص گفت : اما او با كارى كه دربارهء عثمان كرد ، همهء آنها را از بين برد . برد پرسيد : او مگر دستور كشتن عثمان را داد يا او را كشت ؟\r\nگفت : نه ، ولى قاتلان عثمان را پناه داد و تحت حمايت خويش گرفت . پرسيد : مردم با علم به اين كارش با او بيعت كردند ؟ گفت آرى . پرسيد : پس به چه دليل پيمان بيعتى را كه با او بسته‌اى ، گسستى ؟ گفت : چون او را متهم به قتل عثمان كرده‌ام . برد گفت : تو خودت هم متّهمى گفت : درست است ، و من به فلسطين رفته‌ام . آن جوان نزد دوستان و قبيله‌اش رفت و گفت : ما نزد عده‌اى رفتيم كه آنها را با حرفهاى خودشان محكوم ساختيم . على بر حق است ، بنابراين ، از او پيروى و اطاعت كنيد . « 2 »\r\n4 - 25 - طبرى به نقل از واقدى مىنويسد : چون خبر كشته شدن عثمان ، رضى اللّه عنه ، به عمرو عاص رسيد ، گفت : مرا ابو عبد اللّه مىگويند ! او را در حالى كه در درهء سباع بودم ، كشتم . چه كسى ممكن است پس از عثمان به خلافت برسد ؟ اگر طلحه بيايد ، او جوانمرد دست و دل باز عرب است ، و اگر على بن ابى طالب بيايد ، حتما قانون اسلام را برقرار خواهد ساخت و خلافت هيچ‌كس به اندازهء به خلافت رسيدن او برايم ناگوار نيست . « 3 »\r\n5 - 25 - در همين كتاب روايت مفصّلى آورديم « 4 » حاكى از سخن امام حسن مجتبى به\r\n\r\n\r\n","description":"","footnote":"\r\n( 1 ) . تاريخ طبرى : 5 / 110 ، 114 ؛ انساب الاشراف : 5 / 74 ؛ الاستيعاب ، شرح حال عثمان ؛ شرح ابن ابى الحديد : 2 / 113 ؛ الكامل ، ابن اثير : 3 / 68 ؛ الفائق ، زمخشرى : 2 / 296 ؛ النهاية ، ابن اثير : 4 / 196 ؛ تاريخ ابن كثير : 7 / 175 ؛ تاريخ ابن خلدون : 2 / 396 ؛ لسان العرب : 7 / 98 ؛ تاج العروس : 3 / 592 .\r\n( 2 ) . الامامة و السياسة : 1 / 93 .\r\n( 3 ) . تاريخ طبرى : 5 / 234 .\r\n( 4 ) . رك : الغدير ( متن عربى / چ 2 ) : 2 / 133 - 136 .\r\n","page_name":" 197 ","page_number":207},
  {"content":"\r\n\r\nعمرو بن عاصى كه اين قسمتى از آن است : دربارهء قضيهء عثمان ، تو بودى كه دنيا را عليه او به آتش كشيدى و بعد به فلسطين رفتى و وقتى خبر مرگش به تو رسيد ، گفتى : مرا ابو عبد اللّه مىگويند ! اگر زخمى را بخارانم تا خونش نيندازم ، دست بردار نيستم ، آنگاه خودت را وقف معاويه كردى و دينت را براى عشرت دنيوى او فروختى . ما نه ترا به خاطر كينه‌ات ملامت مىكنيم و نه به خاطر دوستىات با اين و آن مؤاخذه مىنماييم . به خدا قسم عثمان را وقتى زنده بود ، يارى نكردى و چون مرد از مرگش به خشم نيامدى .\r\nابو عمر مىنويسد : عمرو بن عاصى از عثمان انتقاد مىكرد و مردم را عليه او برمىانگيخت و در بر هم زدن بساط حكومتش تلاش مىنمود . وقتى خبر قتل عثمان به او كه گوشه گرفته و در فلسطين اقامت گزيده بود ، رسيد ، گفت : اگر زخمى را بخارانم تا خونش نيندازم دست بردار نيستم ، يا چيزى شبيه اين . « 1 »\r\nهمو مىنويسد : عمرو عاص از وقتى عثمان او را از استاندارى مصر بر كنار ساخت ، دائما براى برانگيختن مردم عليه عثمان و عيبجويى او نقشه مىكشيد . « 2 »\r\nابن حجر نيز مىگويد : چون عثمان ، عمرو عاص را از كارهاى دولتى مصر بر كنار ساخت ، وى به مدينه آمد و بنا كرد به عيبجويى و انتقاد از عثمان . چون خبر به عثمان رسيد ، او را خواست و توبيخ كرد ، آنگاه به مزرعه‌اى كه در فلسطين داشت رفت و در آنجا اقامت گزيد . « 3 »\r\nعمرو بن عاصى چنين نظرى دربارهء عثمان داشته است . مردم را عليه او مىشورانده ، و در سقوطش مىكوشيده و از قتلش خوشحال گشته و فرياد كشيده است كه مرا ابو عبد اللّه مىگويند ! او را در حالى كه در درّهء سباع بودم ، كشتم ، و اگر زخمى را بخارانم تا خونش نيندازم ، دست بردار نيستم . حالا آيا بر اثر اينكه عثمان او را از استاندارى مصر و كارهاى دولتى بر كنار كرده ، عصبانى شده و در اجتهاد علمى خويش دربارهء عثمان به خطا رفته است ، يا نه ، بدون اينكه تحت تأثير بركنارى و محروميت از مقامات دولتى قرار\r\n\r\n\r\n","description":"","footnote":"\r\n( 1 ) . الاستيعاب ، شرح حال عبد اللّه بن سعيد بن ابى سرح .\r\n( 2 ) . همان ، شرح حال محمد بن ابى حذيفه .\r\n( 3 ) . الاصابة : 3 / 381 .\r\n","page_name":" 198 ","page_number":208},
  {"content":"\r\n\r\nبگيرد ، با تفكّر منصفانه و بيغرضانه به چنين نظريه‌اى دربارهء عثمان رسيده است ؟ در هر دو صورت ، يك چيز مسلم است و آن اينكه آن جماعت ، وى را از اصحاب عادل و راسترو و بزرگ مىشمارند ، و ما به استناد همين نظرشان مىگوييم وى چنين نظرى دربارهء عثمان داشته است .\r\n\r\n26 - سخن ابو طفيل ، عامر بن واثله\r\nابو طفيل به شام آمد تا برادرزاده‌اش را كه در سپاه معاويه بود ، ببيند . معاويه خبردار شد و به دنبال او فرستاد . آن پيرمرد محترم نزد معاويه رفت . معاويه به او گفت : تو ابو طفيل عامر بن واثله هستى ؟ گفت : بلى . پرسيد ، تو هم جزو كسانى بودى كه امير المؤمنين عثمان را كشتند ؟ گفت : نه ، ولى از كسانى هستم كه شاهد تسخير خانه و قتلش بودند و به يارىاش برنخاستند . پرسيد : چرا ؟ گفت : چون مهاجران و انصار به يارىاش برنخاستند . معاويه گفت : اما كمك به عثمان ، هم وظيفه آنان بود و هم وظيفه تو ، يك وظيفهء دينى . چون شانه از زير بار اين وظيفه خالى كرديد ، خدا شما را به سزاى آن رسانيد و به وضعى كه حالا داريد ، درآورد . گفت : تو چرا وقتى ديدى در آستان كشته شدن است ، با اينكه مردم شام تحت فرمانت بودند ، به كمك او برنخاستى ؟ گفت : مگر همين كه حالا به خونخواهى او برخاسته‌ام ، كمك به او به شمار نمىآيد ؟ ابو طفيل خنديد و گفت : آرى ، ولى اين بيت عبيد بن ابرص مناسب حال تو و اوست :\r\n- مىدانم پس از مردنم برايم نوحه سر خواهى داد ، در حالى كه در زندگى هيچ كمكى به من نكردى .\r\nدر اين وقت مروان بن حكم و سعيد بن عاص و عبد الرحمن بن حكم وارد شدند . وقتى نشستند ، معاويه از آنها پرسيد : اين پيرمرد را مىشناسيد ؟ گفتند : نه . گفت : اين دوست صميمى على بن ابى طالب است ، و سوار جنگجوى صفّين ، و شاعر مردم عراق ؛ اين ابو طفيل است . سعيد بن عاص گفت : اى امير المؤمنين ! حالا او را شناختيم ، چرا مجازاتش نمىكنى ؟ و همگى به ابو طفيل دشنام دادند . معاويه آنان را سرزنش كرد و گفت : بسا\r\n\r\n","description":"","footnote":"","page_name":" 199 ","page_number":209},
  {"content":"\r\n\r\nممكن است كه با مساعد شدن اوضاع ، اسباب زحمت شما شود . آنگاه از ابو طفيل پرسيد : اينان را مىشناسى ؟ گفت : نه بدشان را مىگويم و نه خيرى از آنان ديده‌ام . معاويه پرسيد : هنوز هم على را دوست مىدارى ؟ گفت : عشقى كه امروز به على دارم ، عشقى است كه مادر موسى به فرزندش داشت ، و از اينكه در حق او كوتاهى كرده‌ام ، به درگاه خدا مىنالم . معاويه خنديد و گفت : ولى به خدا اگر از اينان كه اينجا هستند ، دربارهء من بپرسند ، چنين سخنى كه تو دربارهء على گفتى ، نخواهند گفت . مروان گفت : بلى ، نخواهيم گفت . به خدا حرف بىاساس نخواهيم زد . « 1 »\r\nاين مرد بزرگ و سالخورده و پاكدامن اعتراف مىكند كه عثمان را يارى ننموده و در برابر مخالفان و كسانى كه قصد جانش را داشته‌اند ، خوار گذاشته است ، و مهاجران و انصار و اصحاب عادل و راسترو با وى در اين موضع‌گيرى و رويّه همداستان بوده‌اند . از آنچه كرده پشيمان هم نيست ، و معتقد است كه او و اصحاب پيامبر در رويّه و موضع‌گيرى خويش نسبت به عثمان خطا نكرده‌اند ، زيرا هيچ‌يك از آن ابراز ندامت ننموده‌اند ، بلكه پس از مطالعه و بررسى جهات شرعى قضيه ، چنين رويه‌اى را اتخاذ كرده و تا آخرين لحظهء زندگى بر بصيرت و استنباط و درك فقهى خويش پابرجا مانده‌اند .\r\n\r\n27 - سخن سعد بن ابى وقاص\r\nوى عضو شوراى شش نفره ، و يكى از ده نفرى است كه مىگويند مژدهء بهشت يافته‌اند .\r\n1 - 27 - ابن قتيبه مىنويسد : عمرو عاص نامه‌اى به سعد بن ابى وقاص نوشت و از او دربارهء قتل عثمان و قاتلان و مسئولان قتلش پرسيد . سعد در جوابش نوشت : تو دربارهء قتل عثمان پرسيده‌اى . به اطّلاعت مىرسانم كه او با شمشيرى كشته شد كه عايشه برآورد و طلحه تيزش كرد و على بن ابى طالب به زهرش آلود ، و زبير خاموش ماند و با\r\n\r\n\r\n","description":"","footnote":"\r\n( 1 ) . الامامة و السياسة : 1 / 158 ؛ مروج الذهب : 2 / 62 ؛ تاريخ ابن عساكر : 7 / 201 ؛ الاستيعاب ؛ تاريخ الخلفاء ، سيوطى 133 .\r\n","page_name":" 200 ","page_number":210},
  {"content":"\r\n\r\nدست اشاره به قتل او كرد ، و ما دست روى دست گذاشتيم ، ولى اگر مىخواستيم ، مىتوانستيم از جان او دفاع كنيم . البته ، عثمان رويهء اسلامى حكومت را تغيير داد و خود دگرگونه گشت و هم كار درست كرد و هم كار نادرست . اگر كارمان خوب و درست بوده كه هيچ ، و در صورتى كه نادرست بوده ، از خدا آمرزش مىخواهيم . « 1 »\r\n2 - 27 - ابو حبيبه مىگويد : روز قتل عثمان ، ديدم سعد بن ابى وقاص وارد خانهء عثمان شد و سپس بيرون آمد ، ولى با مشاهدهء وضع دم در خانه يكّه خورد و واپس رفت . مروان به او گفت : پشيمان شدى ؟ ديدم سعد بن ابى وقاص مىگويد : از خدا آمرزش مىطلبم .\r\nمن فكر نمىكردم مردم تا اين اندازه جرأت به خرج بدهند و آمادهء كشتن عثمان شوند .\r\nمن هم‌اكنون با عثمان صحبت كردم و تو و دارودسته‌ات آنجا نبوديد ، و عثمان از همهء كارهايى كه مورد انتقاد قرار گرفته ، دست كشيد و توبه كرد و گفت : بيش از اين به گمراهى ادامه نمىدهم ، زيرا هركه به انحراف از اسلام ادامه دهد ، از راه راست دور تر خواهد گشت . بنابراين ، من توبه مىكنم و دست از اين كارها مىكشم . مروان گفت : اگر تو مىخواهى از او دفاع كنى ، بايد به سراغ على بن ابى طالب به روى ، زيرا او پا به دامن كشيده و دعوت عثمان را نمىپذيرد . سعد نزد على كه ميان مزار و منبر پيامبر بود ، رفت و گفت :\r\nاى ابو الحسن ! برخيز ، پدر و مادرم فدايت ! به خدا براى كار خيرى آمده‌ام ، خيرى كه هيچ كس براى ديگرى نياورده است . بيا و به خويشاوندت عثمان كمك كن ، تا حق بزرگى به گردنش داشته و بر او منت نهاده باشى ؛ از ريختن خونش جلوگيرى كن تا كار حكومت به همان‌گونه كه دوست مىداريم ، باز آيد ، چون خليفه عثمان بدين امر راضى شده است .\r\nعلى گفت : خدا از او قبول كند . به خدا سوگند ، بدان كه آنقدر از او دفاع كرده‌ام كه ديگر شرم دارم به دفاعش برخيزم ، ولى بدان كه مروان و معاويه و عبد اللّه بن عامر و سعيد بن عاص اين وضع را به سر او درآورده‌اند . هربار كه او را مشفقانه نصيحت و راهنمايى كردم كه آنان را بر كنار كند ، با من نيرنگ بازى كرد تا اين وضع به سرش درآمد . در اين هنگام ، محمد بن ابى بكر در رسيد و چيزى در گوش على گفت . على دستم را گرفته برخاست ،\r\n\r\n\r\n","description":"","footnote":"\r\n( 1 ) . الامامة و السياسة : 1 / 43 . نيز رك : الغدير ( متن عربى / چ 5 ) : 9 / 83 - 84 .\r\n","page_name":" 201 ","page_number":211},
  {"content":"\r\n\r\nدر حالى كه مىگفت : توبه‌اش چه فايده‌اى دارد ؟ به خدا قسم هنوز به خانه‌ام نرسيده بودم كه صدايى برآمد كه عثمان كشته شد . به خدا از آن روز تا به امروز همچنان در شر و آشوبيم . « 1 »\r\nمىبينيم سعد وقاص با اينكه مىبيند عثمان در محاصره و تنگنا قرار گرفته است و مىخواهند او را بكشند و حتما هم خواهند كشت ، به يارى او برنمىخيزد و از او دفاع نمىكند ، در حالى كه مىدانيم وظيفهء هرمسلمان اين است كه از كشته شدن هرمسلمانى جلوگيرى كند ، مگر كسى كه قتلش روا باشد . پس وى دفاع از جان عثمان را واجب نمىديده است ، چرا و به چه دليل ؟ خودش جواب داده است و گفته كه عثمان رويهء اسلامى حكومت را تغيير داده و خود نيز دگرگون گشته است . ضمنا امكان دفاع از جان عثمان براى وى و براى همهء اصحاب پيامبر فراهم بوده است ، و اين حقيقتى است كه سعد وقاص به زبان مىآورد و مىگويد : اگر مىخواستيم ، مىتوانستيم از جان او دفاع كنيم . حتى وى مدتها پس از قتل عثمان در اينكه خوددارىاش از دفاع از جان او گناه باشد ، ترديد دارد و مىگويد : اگر كارمان خوب و درست بوده كه هيچ ، و در صورتى كه نادرست بوده ، از خدا آمرزش مىخواهيم . بنابراين ، وى معتقد است اگر خوددارى از دفاع از جان عثمان گناه هم باشد ، گناه كوچكى است كه با استغفار و طلب آمرزش از خدا بخشوده مىشود . شايد قسمت اخير سخنش و طرح اين فرض كه خوددارى از كمك به عثمان گناه كوچكى باشد ، براى مجامله با عمرو عاص و به اين منظور بوده كه بهانه‌اى به دست وى نداده باشد تا او را متّهم به شركت در قتل يا خوار گذاشتن عثمان سازد . باز به همين منظور است كه مسئوليت كشته شدن عثمان را بر دوش مهاجران و انصار و همهء اصحاب مىگذارد . به هرحال ، نظر صريح و قطعى سعد بن ابى وقاص اين است كه خوار گذاشتن عثمان و دفاع نكردن از جان او در واپسين دم حيات و هنگام شدت خطر ، كارى صواب و بر حق بوده است .\r\n\r\n\r\n","description":"","footnote":"\r\n( 1 ) . تاريخ طبرى : 5 / 121 .\r\n","page_name":" 202 ","page_number":212},
  {"content":"\r\n\r\n\r\n28 - سخن مالك اشتر « 1 »\r\nبلاذرى مىنويسد : عثمان نامه‌اى به مالك اشتر و دوستانش نوشت و توسّط عبد الرحمن بن ابى بكر و مسور بن مخرمه براى او فرستاد و آنان را دعوت به فرمانبردارى كرد و يادآورى نمود كه آنان اولين كسانى بوده‌اند كه راه اختلاف و تفرقه پيش گرفته‌اند و سفارش كرد كه از خدا بترسند و به حق بازآيند ، و آنچه را دوست مىدارند و تقاضاهايشان را براى او بنويسند .\r\nمالك اشتر در جوابش چنين نوشت :\r\nاز مالك پسر حارث ، به خليفه‌اى كه به بلا در افتاده و به خطا رفته و از سنّت پيامبرش منحرف گشته و قانون و دستور قرآن را پشت سر افكنده است .\r\nاما بعد ، نامه‌ات را خوانديم . تو و كارگزاران و استاندارانت دست از ظلم و تجاوز و تبعيد مردان پاكدامن برداريد ، تا حاضر شويم از تو اطاعت كنيم . ادعا كرده‌اى كه ما بر خويشتن ستم روا داشته‌ايم . اين پندار تست ، همان پندارى كه ترا به ورطهء گمراهى در انداخته است و ستمگرى را برايت عدالت جلوه داده است و باطل را حق ، اما اينكه ترا دوست بداريم ، مشروط به اين است كه تو دست از خلافكارىهايت برداشته و به درگاه خدا توبه كنى و آمرزش بخواهى ، توبه از اين‌كه بر مردان نيكو سيرت ما جنايت روا داشته‌اى ، مردان پاك و صالح را تبعيد كرده‌اى ، ما را از شهر و ديارمان بيرون رانده‌اى ، و جوانان را به استاندارى و مقامات دولتى گماشته‌اى ؛ مشروط بر اينكه مقامات دولتى ديار ما را به دو نفر كه ما انتخاب كرده و دوست مىداريم ، يعنى ابو موسى اشعرى و حذيفه بسپارى ، و وليد و سعيد و همهء افراد خانواده‌ات را كه ترا به هوس و خودسرى مىخوانند ، از ما دور سازى ، و السّلام .\r\nعده‌اى از سرشناسان كوفه « 2 » ، اين نامه را به عثمان رساندند . وقتى نامه را خواند ،\r\n\r\n\r\n","description":"","footnote":"\r\n( 1 ) . شرح حال او پيش از اين گذشت . رك : الغدير ( متن عربى / چ 5 ) : 9 / 38 - 40 .\r\n( 2 ) . مانند يزيد بن قيس ارحبى ، مسروق بن اجدع همدانى ، عبد اللّه بن ابى سبرهء جعفى ، علقمة بن قيس ابو شبل نخعى ، خارجة بن صلت برجمى و ديگران .\r\n","page_name":" 203 ","page_number":213},
  {"content":"\r\n\r\nگفت : خدايا من توبه مىكنم ، و به ابوموسى اشعرى و حذيفه نوشت : شما مايهء خشنودى مردم كوفه و مورد اعتماد من هستيد . بنابراين ، امور دولتى كوفه به عهدهء شما واگذار مىشود تا به انجام آن طبق قانون اسلام همت گماريد ، خدا ما و شما را بيامرزد . ابو موسى و حذيفه عهده‌دار امور شدند ، و ابو موسى مردم را آرام ساخت و عتبة بن و غل اين بيت را سرود :\r\n- اى عثمان ! از ره نيكى و نيكوكارى چند روزى اشعرى را استاندار ما ساز .\r\nعثمان در جوابش گفت : بسيار خوب . نه چند روز بلكه ماهها . « 1 »\r\nنظريهء مالك اشتر دربارهء عثمان كاملا صريح و آشكار است و به تفسير و تحليل احتياج ندارد . او اظهار مىدارد كه حاضر است از عثمان اطاعت كند ، مشروط بر اينكه دست از خلاف‌كارىهايش برداشته توبه نمايد ، ولى وقتى مىبيند از انجام آن شرايط سربازمىزند و بر ادامهء كارهاى خلاف اسلامش لجاجت مىورزد ، بر مخالفتش مىافزايد و مردم را عليه او بسيج مىكند و چندان مجاهدات مىنمايد تا به مقصود نايل مىگردد .\r\nدر آينده ، به ماهيت و چگونگى توبه‌هاى مكرّر عثمان پى خواهيم برد .\r\n\r\n29 - سخن عبد اللّه بن عكيم\r\nابن سعد و بلاذرى مىگويند : عبد اللّه بن عكيم جهنى كه از اصحاب پيامبر اكرم است ، گفته كه پس از عثمان هرگز در ريختن خون هيچ خليفه‌اى شركت نخواهم كرد . از او مىپرسند : مگر در ريختن خون عثمان شركت داشته‌اى ؟ جواب مىدهد : من شرح خلافكارىهايش را شركت در قتلش حساب مىكنم . « 2 »\r\nاز اين روايت تاريخى برمىآيد كه اين صحابى معتقد بوده عثمان كارهاى زشت و خلاف اسلام داشته ، و چون براى او مسلّم بوده كه اين كارهاى زشت و ناروا از عثمان سر زده ، بر خود واجب ديده كه در انجمنها و مجالس به شرح آنها پردازد و با اين كار به قتل\r\n\r\n\r\n","description":"","footnote":"\r\n( 1 ) . انساب الاشراف : 5 / 46 .\r\n( 2 ) . طبقات ابن سعد : 3 / 56 ؛ انساب الاشراف : 5 / 101 .\r\n","page_name":" 204 ","page_number":214},
  {"content":"\r\n\r\nاو كمك كند ، و همين شرح و ذكر نيز از موجبات قتل او بوده است و حتى پس از قتل ، به شركت در آن و كمك به آن اعتراف كرده است .\r\n\r\n30 - سخن محمد بن ابى حذيفه\r\nابو القاسم محمد بن ابى حذيفهء عبشمى از كسانى بوده است كه در برانگيختن مردم عليه عثمان سخت مىكوشيده‌اند . بلاذرى مىنويسد : محمد پسر ابو بكر ، و محمد بن ابى حذيفه آن سال كه عبد اللّه بن ابى سرح به مصر رفت ، از مدينه به مصر رفتند . محمد بن ابى حذيفه معايب عثمان را برمىشمرد و از او انتقاد مىكرد و مىگفت : عثمان مردى را به استاندارى گماشته كه پيامبر در روز فتح مكه خونش را هدر شمرد و آيات قرآن براى اثبات كفرش فرود آمد ، آن هنگام كه گفته بود : من هم مثل آنچه خدا فرو مىفرستد ، فرو مىفرستم . « 1 »\r\nحملهء ذات الصوارى در محرم سال 34 هجرى رخ داد كه فرماندهىاش با عبد اللّه بن سعد بن ابى سرح بود . او وقتى به نماز جماعت ايستاد ، محمد بن ابى حذيفه تكبيرى بلند گفت كه عبد اللّه ترسيد و مضطرب گشت و او را تهديد و نكوهش كرد ، و پيوسته از كارهاى ناراحت كنندهء او و پسر ابو بكر برايش خبر مىآمد . محمد بن ابى حذيفه يك وقت بنا كرد به گفتن اين سخن كه اى مردم مصر ! ما حمله و جنگ را پشت سر افكنده‌ايم ، و مقصودش جنگ با عثمان بود .\r\nمحمد بن ابى حذيفه و محمد پسر ابو بكر وقتى انتقادات مردم از عثمان فزونى گرفت ، به مصر رفتند كه استاندارش عبد اللّه بن سعد بن ابى سرح بود ، و با محمد پسر طلحه كه همراه عبد اللّه بن سعد بود ، همدست گشتند . محمد بن ابى حذيفه كه شب به مصر رسيده بود ، صبح براى نماز به مسجد رفت و چون حمد و سوره را به صداى بلند مىخواند ، عبد اللّه بن ابى سرح پرسيد : او كيست ؟ گفتند : مرد سفيد پوست درخشان چهره‌اى است .\r\nدستور داد وقتى نمازش را تمام كرد ، او را بياورند . چون او را ديد ، پرسيد : چرا به منطقهء\r\n\r\n\r\n","description":"","footnote":"\r\n( 1 ) . مراد عبد اللّه بن سعد بن ابى سرح است . رك : الغدير ( متن عربى / چ 2 ) : 8 / 281 .\r\n","page_name":" 205 ","page_number":215},
  {"content":"\r\n\r\nمن آمده‌اى ؟ گفت : براى جهاد خارجى آمده‌ام . پرسيد : چه كسى با تو آمده است ؟ گفت :\r\nمحمد بن ابى بكر . گفت : به خدا فقط به اين منظور آمده‌ايد كه مردم را بشورانيد و از اطاعت ما خارج سازيد . دستور داد آن دو را زندانى كردند . آنان به محمد پسر طلحه پيغام دادند كه با او مذاكره كند و نگذارد مانع رفتن آنها به جهاد شود . عبد اللّه بن ابى سرح آنان را آزاد كرد . پس از مدتى عبد اللّه بن ابى سرح آهنگ تسخير آفريقا كرد و براى آن دو كشتىاى جداگانه تهيه ديد تا با مردم معاشرت ننمايند و آنها را نشورانند . محمد پسر ابو بكر بيمار گشت و از رفتن به جهاد بازماند و محمد بن ابى حذيفه نيز به خاطر او اقامت كرد ، سپس همراه عده‌اى از مردم عازم جهاد شدند و وقتى از جهاد برمىگشتند ، دل تمام مردمى كه همراهشان رفته بودند ، از كينهء عثمان آكنده بود . چون عبد اللّه بن ابى سرح از جنگ آفريقا به مصر برگشت ، نامه‌اى از عثمان دريافت كرد حاوى دستور عزيمتش به مدينه . پس شخصى را كه با محمد پسر ابو بكر و محمد بن ابى حذيفه نظر موافق داشت و همرأى بود ، به جانشينى خويش گماشت و خود به مدينه رفت . جانشين وى با آن دو همراه گشت و مثل آنان مردم را به حركت به طرف مدينه برانگيخت .\r\nمىگويند : عثمان سى هزار درهم و كجاوه‌اى كه خلعتى بر آن بود ، براى محمد بن ابى حذيفه فرستاد . وى دستور داد تا آن را در مسجد نهادند و آن‌گاه رو به مردم كرده گفت : اى جماعت مسلمان ! ملاحظه كنيد كه عثمان مىخواهد مرا بفريبد و از دين به در برد و به همين منظور ، برايم رشوه مىفرستد .\r\nمردم مصر براثر آن بر حملات و انتقادات خويش به عثمان افزودند ، و به دور محمد بن ابى حذيفه جمع شدند و او را به رياست و استاندارى خويش برداشتند . چون خبر به عثمان رسيد ، عمار ياسر را خواند و از او در مورد رفتارى كه كرده بود ، معذرت خواست و از خدا طلب آمرزش كرد و از عمار خواهش نمود كه كينه‌اش را به دل نگيرد ، و گفت : اعتمادى كه به تو دارم كافيست كه حسن نيتم را به تو ثابت كند . بعد از او خواست به مصر رود و دربارهء صحت و سقم گزارشى كه دربارهء محمد بن ابى حذيفه رسيده ، تحقيق نمايد و خبرش را بياورد ، و در آنجا در برابر كسانى كه انتقاد مىنمايند ، از او دفاع\r\n\r\n","description":"","footnote":"","page_name":" 206 ","page_number":216},
  {"content":"\r\n\r\nكند . وقتى عمار به مصر رسيد « 1 » ، مردم آنجا را عليه عثمان برانگيخت و آنان را دعوت كرد كه وى را از خلافت بر كنار نمايند ، و مصر را عليه عثمان شوراند ، و نظريهء محمد بن ابى حذيفه و محمد پسر ابو بكر را تأييد و تقويت كرد و آنان را تشويق نمود كه به طرف مدينه حركت كنند . عبد اللّه بن ابى سرح كار عمار را به عثمان گزارش داد و اجازه خواست او را مجازات كند . عثمان به او نوشت : اى پسر ابى سرح ! پيشنهادت بدترين پيشنهادهاست .\r\nتو عمار را با بهترين وسيله و محترمانه به مدينه نزد من بفرست . بر اثر آن مردم مصر به جنب و جوش درآمدند و با تعجب به هم مىگفتند : عمار را تبعيد و راهى مىكنند . در همين اثنا ، محمد بن ابى حذيفه به ميان مردم آمد و آنان را براى حركت به طرف مدينه برانگيخت ، و ايشان هم دعوتش را پذيرفتند و به راه افتادند . « 2 »\r\nابو عمر كندى در كتاب امراء مصر مىنويسد : عبد اللّه بن سعد بن ابى سرح ، استاندار مصر وقتى مردم عليه عثمان برخاستند و او فرمانروايان ولايات را فرا خواند ، در رجب سال 35 هجرى روانهء مدينه شد و عقبة بن عامر را به جاى خويش گماشت . محمد بن ابى حذيفه كه آن وقت در مصر بود ، بر عقبة بن عامر شوريده او را از مصر بيرون راند و بر آن سرزمين مسلط شد ، و اين واقعه در شوال همان سال اتفاق افتاد . او مردم را دعوت كرد كه عثمان را از خلافت خلع نمايند ، و شهرها را شوراند و عليه عثمان تحريك كرد . « 3 »\r\nابن حجر از طريق ليث ، از عبد الكريم حضرمى نقل مىكند كه محمد بن ابى حذيفه نامه‌هايى از زبان همسران پيامبر مىساخت كه در آنها سخن از عيبجويى و حمله به عثمان رفته بود . او ستورانى را مىگرفت و سخت مىبست ، و عده‌اى را كه مىخواست نامه‌رسان نمايد ، بر پشت بام در گرماى آفتاب نگه مىداشت تا صورتشان را آفتاب بسوزاند و قيافهء مسافر پيدا كنند . آنگاه مىگفت تا به سوى مدينه حركت كنند ، و سپس كسى را مىفرستاد تا از ورودشان خبر آورد ، و دستور مىداد تا مردم به استقبالشان\r\n\r\n\r\n","description":"","footnote":"\r\n( 1 ) . بعدا روشن مىسازيم كه فرستادن عمار به مصر به هيچ وجه صحت ندارد .\r\n( 2 ) . انساب الاشراف : 5 / 49 - 51 ؛ تاريخ ابن كثير : 7 / 157 .\r\n( 3 ) . تاريخ طبرى : 5 / 109 ؛ الاستيعاب : 1 / 233 ؛ الكامل ، ابن اثير : 3 / 67 ؛ الاصابة : 3 / 373 .\r\n","page_name":" 207 ","page_number":217},
  {"content":"\r\n\r\nبروند . و به مردم مىگفتند : ما از ماجرا اطلاعى نداريم ، همهء خبرها در نامه‌ها نوشته شده است . محمد بن ابى حذيفه همراه مردم چون به آنان مىرسيد ، مىگفتند : در مسجد جمع شويد ، و او در آنجا نامه‌هاى همسران پيامبر را چنين مىخواند : اى مسلمانان ! ما از كارهاى عثمان به شما شكايت مىكنيم . و بر انتقادات و حملاتمان بر او مىافزاييم .\r\nكسانى كه در مسجد جمع شده بودند ، فرياد برآورده به صداى بلند مىگريستند و نفرين مىنمودند . وقتى مصريان به عنوان مبارزه و مخالفت با عثمان رهسپار مدينه گشتند ، محمد بن ابى حذيفه آنان را تا عجرود مشايعت نمود و برگشت . « 1 »\r\nاين صحابى عظيم الشأن با جد و جهدى تمام در زدودن انحرافات و بدعتهايى كه از حاكم سر زده بود ، مىكوشيد ، و به تهمتهايى كه دارودستهء عثمان به او مىزدند و مىگفتند كه از زبان همسران پيامبر اكرم نامه جعل مىكند ، وقعى نمىنهاد ، و چندان به مجاهدت ادامه داد تا روزگار بدعت و خلافكارى و ستم به سر آمد . نسبت جعل و تزويرى هم كه به او داده‌اند ، كار هربيچارهء درمانده است كه به تهمت متوسل مىشود .\r\nشايد هم اين گونه نسبتها و روايات تاريخى در ادوار بعد به وجود آمده است ، چنان كه دربارهء همهء آنان كه عليه عثمان قيام كرده‌اند ، چنين نسبتهايى را روا داشته و چنين رواياتى را جعل كرده‌اند تا حقايق تاريخى را بپوشانند و دگرگونه نمايند .\r\nمگر از همسران پيامبر اكرم و مثلا از عايشه بعيد بوده كه نامه‌هايى در تحريك مردم به قيام عليه عثمان بنويسند و خلافكارىهايش را براى خلق به شرح آورند ؟ از عايشه كه مىگفته : نعثل را بكشيد . خدا او را بكشد ، چون او كافر شده است ! و به خدا خيلى مايلم كه تو اى مروان و رفيقت عثمان كه خيلى به سرنوشتش علاقه‌مندى ، به پاى هركدامتان سنگى گران مىبود و به دريا مىافتاديد . مرگ و نابودى بر نعثل ! خدا او را بكشد ، زيرا آنچه بر سرش آمد ، نتيجهء كارهاى خودش بود و خدا به بندگانش ظلم نمىكند . اما تو اى ابن عباس كه خدا عقل و فهم و قدرت بيانت داده ، مبادا مردم را از دور اين ديكتاتور پراكنده و دور سازى !\r\n\r\n\r\n","description":"","footnote":"\r\n( 1 ) . الاصابة : 3 / 373 .\r\n","page_name":" 208 ","page_number":218},
  {"content":"\r\n\r\nگرفتيم كه عده‌اى را با اين اتّهامات و نسبت‌هاى دروغين به ترديد انداختند ، اما آيا مىتوانند اين را انكار كنند كه آنان مخالف عثمان بوده و مردم را عليه او برمىانگيخته‌اند ؟ نه ، نمىتوانند انكار كنند . پس آنان چه كسانى هستند ؟ كسانى كه اين جماعت آنان را عادل و راستگو دانسته‌اند ، و صحاح و كتابهاى حديث معتبرشان پر است از رواياتى كه از آنان نقل گشته و حجت دانسته شده و سند و دليل فقهى قرار گرفته است . پس قدر مسلم اين خواهد بود كه جمعى از اصحاب عادل و راسترو عليه عثمان همداستان بوده و مىكوشيده‌اند و كارهايش را خلاف دين ، و نوعى بدعت مىدانسته و در زدودنش تلاش مىنموده‌اند . تنها چيزى كه مىگويند ، اين است كه آنان در اجتهاد و اظهار نظر فقهى خويش دچار خطا گشته‌اند ، چنان كه صاحبان نظريات متناقض چون در موضوعى به بحث مىپردازند ، چنين اظهار مىدارند . چنين حرفى طبعا بهتر از اين نظر نيست كه آنان در مخالفت با عثمان خطا نكرده و درست استنباط كرده‌اند ، زيرا اصحاب در مخالفت با عثمان اجماع نموده و همداستان بوده‌اند و گفته‌اند كه امت محمد صلّى اللّه عليه و آله بر نظرى خطا اجماع نخواهد كرد و همداستان نخواهد شد .\r\n\r\n31 - سخن عمرو بن زرارهء نخعى\r\nبلاذرى و بعضى ديگر از مورخان مىنويسند : اولين كسانى كه براى خلع عثمان و بيعت با على به تبليغ برخاستند ، عمرو بن زرارة بن قيس نخعى ، و كميل بن زياد نخعى بودند . عمرو بن زراره به نطق برخاسته گفت : اى مردم ! عثمان با اينكه قانون اسلام را مىشناخت ، آن را ترك كرد ، و با سپردن مقامات دولتى به بدترين افراد مىخواهد مردم پاك و صالح را بفريبد و از راه به در سازد . وليد اطلاع پيدا كرد و به عثمان گزارش داد .\r\nعثمان در جوابش نوشت : عمرو بن زراره بيابانگرد سبكسر است . او را به شام تبعيد كن ، تا پيش مالك اشتر و اسود بن قيس بن يزيد برود . قيس بن يزيد عموى اسود بن قيس بود و اسود از او بزرگ‌تر بود . قيس بن قهدان در آن وقت اين شعر را سرود :\r\n- به خداى يگانه و پروردگار كعبه سوگند ، سوگندى مؤكد كه در نهان و آشكار جوياى\r\n\r\n","description":"","footnote":"","page_name":" 209 ","page_number":219},
  {"content":"\r\n\r\nپاداش او هستم .\r\n- بدين كار كه مىكوشم تا وليد و رفيقش عثمان پسر عفان را كه تكيه‌گاه گمراهان و كجروان است ، از حكومت بر كنار سازم .\r\nابن اثير مىگويد : سرايندهء اين شعر نيز از كسانى است كه عثمان از كوفه به دمشق تبعيدشان كرد . « 1 »\r\nنظريهء اين صحابى كاملا روشن است ، و با نظر ساير اصحاب موافق و همسان است .\r\n\r\n32 - نظريهء صعصعة بن صوحان « 2 »\r\nابن عساكر مىنويسد : عثمان بالاى منبر بود كه صعصعه برخاسته به او گفت : اى امير المؤمنين ! از راه اسلام بگشتى و بر اثر آن ، ملت از راه اسلام منحرف گشت . به راه راست آى تا ملّتت به راه راست اسلام درآيد .\r\nروزى ديگر صعصعه سخن گفت و بسيار گفت تا عثمان رو به مردم كرد و گفت : اى مردم ! اين پرگوى بيهوده‌گوى لاف‌زن نمىداند خدا كيست يا خدا كجاست . صعصعه گفت : اينكه گفتى من نمىدانم خدا كيست ، بدان كه خدا پروردگار ما و پروردگار اجداد ديرين ماست . در جواب اين‌كه گفتى نمىدانم خدا كجاست ، بايد بگويم خدا در كمين ستمگران و گناهكاران است ، و سپس اين آيه را خواند : به كسانى كه به جنگ بر سرشان تاخت آورده‌اند و مورد ستم قرار گرفته‌اند ، اجازهء پيكار داده شد ، و خدا بر پيروز گردانيدنشان تواناست . « 3 » عثمان گفت : اين آيه فقط دربارهء ما و دوستانمان نازل شده كه از مكه به ناحق بيرون رانده شديم . « 4 »\r\nصعصعه كه شرح حالش را پيش از اين آورديم « 5 » و به فضايل و قهرمانى و پاكى و\r\n\r\n\r\n","description":"","footnote":"\r\n( 1 ) . رك : انساب الاشراف : 5 / 30 ؛ اسد الغابة : 4 / 104 ؛ الاصابة : 1 / 548 و 2 / 536 .\r\n( 2 ) . وى رئيس قبيلهء عبد القيس بود .\r\n( 3 ) . حج 22 / 39 .\r\n( 4 ) . تاريخ ابن عساكر : 6 / 424 ؛ الفائق ، زمخشرى : 1 / 35 ؛ لسان العرب ، ابن منظور : 3 / 32 ؛ النهاية ، ابن اثير :\r\n1 / 72 ؛ تاج العروس ، زبيدى : 2 / 6 .\r\n( 5 ) . رك : الغدير ( متن عربى / چ 5 ) : 9 / 43 .\r\n","page_name":" 210 ","page_number":220},
  {"content":"\r\n\r\nسلامت نفسش در امور دين و دنيا پى برديم ، معتقد است كه عثمان از راه حق و اسلام بگشته و بر اثر انحرافش ملّت اسلامى راه انحراف گرفته است ، و اگر وى به راه راست آيد ، ملت بدان باز خواهد گشت . همو با تلاوت آيهء قرآن و استناد به آن مىرساند كه جنگ بر ضد عثمان روا و جايز است ، از آن جهت كه او و امثالش مورد ستم عثمان قرار گرفته‌اند ، و خدا قادر است آنان را يارى داده به پيروزى نايل آورد . اين سخنان مستند و استدلال فقهى را در حضور مردم و اصحاب پيامبر و در حالى كه عثمان بالاى منبر است ، بيان مىدارد و هيچ‌كس در برابرش برنمىخيزد و سخنش را ردّ و استدلالش را نقض نمىنمايد .\r\n\r\n33 - سخن حكيم بن جبلهء عبدى « 1 »\r\nابو عمر در وصف وى مىگويد : مردى بزرگ و صالح و ديندار بود و افراد قبيله‌اش به او احترام مىگذاشتند و از وى پيروى مىكردند . مسعودى هم او را سرورى زاهد و پارسا شمرده و ستوده است .\r\nوى يكى از سران مخالفان عثمان در بصره بوده است . مسعودى مىنويسد : وقتى مردم از كارهاى عثمان سخت انتقاد كردند ، از جمله كسانى كه راهى مدينه شد ، حكيم بن جبله بود . ذهبى مىگويد : وى از كسانى بوده است كه عليه عثمان ، رضى اللّه عنه ، تبليغ و تحريك مىكردند .\r\nخفاف طائى در شرح قضيّهء عثمان مىگويد : مكشوح او را محاصره كرد ، و حكيم عليه او حكم داد ، و محمد بن ابى بكر و عمار ياسر عهده‌دار اجرايش شدند ، و سه تن ديگر نيز به كار سرنگونى و خلع و قتلش همت گماشتند : عدى بن حاتم ، مالك اشتر ، و عمرو بن حمق ، و دو تن در اين راه خيلى تلاش نمودند كه عبارتند از : طلحه و زبير .\r\nابو عمر مىگويد : او از جمله كسانى بود كه عثمان را به خاطر عبد اللّه بن عامر و ساير استانداران و كارمندان عالى رتبهء دولتش ، مورد انتقاد قرار دادند .\r\n\r\n\r\n","description":"","footnote":"\r\n( 1 ) . وى در جنگ جمل به شهادت رسيد .\r\n","page_name":" 211 ","page_number":221},
  {"content":"\r\n\r\nابو عبيد مىگويد : در جنگ جمل پاى حكيم قطع شد . پاى خويش را گرفت و به طرف كسى كه آن را قطع كرده بود ، پيش رفت ، و او را چندان با همان پا زد تا به قتل رسانيد ، و در همان حال اين شعر رزمى را مىخواند :\r\n- اى جان ! ميارام ، چون بهترين دعوت كننده ترا فرا خوانده است .\r\n- پايم اگر بريده گشت ، چه باك ! زيرا هنوز دست دارم . « 1 »\r\nمىبينيم اين قهرمان سترگ و زاهد ديندار از پيشتازان راه مبارزه با عثمان است و چندان پيش رفته كه ريختن خون او و تشكيل اجتماعات عليه او را جايز دانسته است ، و با وجود همهء اين كارها ، در نظر آن جماعت صالح و پارساست و زبان به ستايش و ثنايش مىگشايند ، و اين كارها صفحهء تاريخ زندگىاش را سياه نكرده و در صلاح و پاكى و ديندارىاش خللى وارد نساخته است . اينها ثابت مىنمايد كه عثمان نمىتواند زمامدارى عادل و راسترو و بر صراط اسلام شمرده شود .\r\n\r\n34 - سخن هشام بن وليد مخزومى\r\nپيشتر ديديم « 2 » وقتى عثمان ، عمار ياسر را زد تا بيهوش افتاد ، همين هشام بن وليد مخزومى به او گفت : اى عثمان ! به على چون از او و قبيله‌اش ترسيدى ، هيچ نگفتى ، ولى در برابر ما گستاخى به خرج دادى و عضو قبيلهء ما را آنقدر زدى تا دم مرگ رسيد . به خدا اگر بميرد ، يكى از افراد مقتدر بنىاميه را حتما خواهم كشت . عثمان گفت : اى پسر قسريّه ! كارت به اينجا كشيده است ؟ گفت : هم مادرم از عشيرهء قسرى از قبيلهء بجيله است و هم مادر بزرگم . آنگاه عثمان به او ناسزا گفت و دستور داد تا بيرونش كردند .\r\nهشام شعرى دربارهء عثمان سروده كه آن را مرزبانى در معجم الشعراء و ابن حجر در الاصابة آورده‌اند و اين بيت از آن جمله است :\r\n\r\n\r\n","description":"","footnote":"\r\n( 1 ) . رك : كتاب صفين ، ابن مزاحم 82 ؛ مروج الذهب : 2 / 7 ؛ الاستيعاب : 1 / 121 ؛ دول الاسلام ، ذهبى :\r\n1 / 18 ؛ شرح ابن ابى الحديد : 1 / 259 .\r\n( 2 ) . رك : الغدير ( متن عربى / چ 5 ) : 9 / 15 .\r\n","page_name":" 212 ","page_number":222},
  {"content":"\r\n\r\n- زبانم رسا و درازست ، از آن برحذر باش ، و شمشيرم درازتر و رساتر از زبان من است . « 1 »\r\nنظر اين صحابى عادل و راسترو - به اعتقاد آن جماعت - دربارهء عثمان پوشيده و مبهم نيست ، و با ديگر اصحاب در سركوب و پرخاش و تخطئهء وى همداستان است .\r\nعثمان را تهديد مىكند كه برايش هجويه خواهد سرود و با شمشير او را به قتل خواهد رساند . و هيچ احترام و حرمتى برايش قائل نمىشود . با وجود اين ، مگر مىتوان گفت كه هشام بن وليد مخزومى ، عثمان را زمامدارى عادل و راسترو مىدانسته است ؟\r\n\r\n35 - سخن معاويه پسر ابو سفيان اموى\r\n1 - 35 - امير المؤمنين على به معاويه مىنويسد : دربارهء عثمان و كشته شدنش زياد مجادله كرده‌اى . حقيقت اين است كه وقتى پشتيبانى از عثمان پس از مرگش به نفع تو بود ، به پشتيبانى او برخاستى و آن هنگام كه پشتيبانى از او در روزهاى آخر حياتش به نفع او بود ، دست از يارىاش كشيدى . « 2 »\r\n2 - 35 - همچنين به او مىنويسد : به خدا پسر عمويت عثمان را كسى جز تو نكشت .\r\n3 - 35 - باز به او مىنويسد : دربارهء عثمان پر گفته‌اى . به جان خودم او را كسى جز تو نكشت و كسى جز تو خوار و بلادفاع نگذاشت . پيوسته چشم انتظار حوادث بد براى او بودى و آرزوى مرگش را داشتى تا به آنچه در دل مىپرورى برسى ، و كار تو بهترين دليل اين حقيقت است . « 3 »\r\n4 - 35 - عبد اللّه بن عباس به معاويه مىنويسد : سخن از بدى ما با ياران عثمان و نفرت ما از حاكميت بنىاميه رانده‌اى ، به جان خودم تو عثمان را وقتى از تو يارى خواست و كمكش نكردى ، وسيله‌اى براى اغراضت يافتى ، تا رسيدى به آنچه مىخواستى . گواه ميان من و تو پسر عمويت وليد بن عقبه ، برادر عثمان است . « 4 »\r\n\r\n\r\n","description":"","footnote":"\r\n( 1 ) . الاصابة : 3 / 606 .\r\n( 2 ) . نهج البلاغة : 2 / 62 .\r\n( 3 ) . شرح ابن ابى الحديد : 3 / 411 .\r\n( 4 ) . كتاب صفين ، ابن مزاحم 472 ؛ الامامة و السياسة : 1 / 96 ؛ شرح ابن ابى الحديد : 2 / 289 .\r\n","page_name":" 213 ","page_number":223},
  {"content":"\r\n\r\n5 - 35 - در نامه ديگرى به او مىنويسد : گفته‌اى من از كسانى بوده‌ام كه عليه عثمان فعاليت كرده و او را خوار و بىدفاع گذاشته و خونش را ريخته‌ام ، و ميان من و تو پيمان صلحى نيست كه مانع آسيب رساندن تو به من شود . به خدا سوگند ياد مىكنم كه تو چشم‌انتظار قتل عثمان بودى و مشتاق مرگش ، و با اينكه وضعش برايت كاملا روشن بود ، نگذاشتى مردم قلمروت به دفاعش بيايد ، در حالى كه نامهء سراسر استمداد و استغاثه‌اش به تو رسيد ، و تو اعتنايى به آن ننمودى ، زيرا مىدانستى محاصره‌كنندگان تا او را نكشند دست بردار نيستند و سرانجام ، همان‌طور كه مىخواستى به قتل رسيد . بعد ديدى مردم ترا همشأن و همطراز ما نمىدانند ، پس بناى نوحه‌سرايى براى عثمان را گذاشتى و تهمت قتلش را به ما نسبت دادى و گفتى : به ناحق و مظلومانه كشته شد . اگر واقعا به ناحق و مظلومانه كشته شده باشد ، تو از همه ظالم‌تر و در كشتنش مسئول‌ترى . « 1 »\r\n6 - 35 - بلاذرى در انساب الاشراف مىنويسد : چون عثمان از معاويه كمك خواست ، وى يزيد بن اسد قسرى پدر بزرگ خالد بن عبد اللّه بن يزيد ، فرمانرواى عراق را با سپاهى فرستاد و به او گفت : وقتى به ذو خشب نزديك مدينه رسيدى ، در آنجا اردو بزن و جلوتر نرو ، و نگو : حاضر چيزهايى را مىبيند كه غائب نمىبيند ، زيرا من حاضر و شاهدم و تو غايبى . وى در ذوخشب ماند تا عثمان كشته شد . در اين وقت ، معاويه به او دستور بازگشت داد تا ارتشى را كه همراهش كرده بود ، باز آورد . معاويه اين كار را كرد تا عثمان كشته شود و بعد او مردم را به قبول فرمانروايى خويش دعوت كند . « 2 »\r\n7 - 35 - شبث بن ربعى در نطقى خطاب به معاويه مىگويد : به خدا بر ما پوشيده نيست كه تو در پى چه هستى و چه چيز را مىخواهى به چنگ آورى . تو براى گمراه‌كردن مردم و جلب آراء و تمايلات آنان و به زير فرمان درآوردنشان هيچ وسيله‌اى جز اين نيافته‌اى كه بگويى : زمامدارتان به ناحق و مظلومانه كشته شده ، و ما به خونخواهى او برخاسته‌ايم .\r\nدر نتيجه ، افراد نادان و فرومايه بر گرد اين شعار فراهم آمدند ، در حالى كه براى ما مسلّم\r\n\r\n\r\n","description":"","footnote":"\r\n( 1 ) . اين نامه قبلا به طور كامل آورده شد . رك : الغدير ( متن عربى / چ 5 ) : 9 / 134 .\r\n( 2 ) . رك : شرح ابن ابى الحديد : 4 / 57 .\r\n","page_name":" 214 ","page_number":224},
  {"content":"\r\n\r\nاست كه تو دست از يارى او كشيدى ، چون دلت مىخواست او كشته شود تا به اينجا برسى و دعوى خونخواهى او را پيش بكشى . « 1 »\r\n8 - 35 - ابو ايوب انصارى در جواب معاويه مىنويسد : ما را چه به قاتلان عثمان . كسى كه چشم به قتل او دوخته بود و نگذاشت مردم شام به يارىاش بيايند ، تو بودى ، و كسانى كه او را كشتند ، غير از انصار بودند . « 2 »\r\n9 - 35 - محمد بن مسلمهء انصارى به معاويه مىنويسد : اگر چه عثمان را پس از مرگش پشتيبانى مىكنى ، امّا در زمان حياتش خوار و بىدفاع گذاشتى ، و ما و مهاجران و انصارى كه در اينجا هستند ، به رفتار درست نزديك‌تريم . « 3 »\r\n10 - 35 - در گفتگويى كه ميان معاويه و ابو طفيل كندى صورت گرفته ، معاويه پرسيد :\r\nتو جزو قاتلان عثمان بودى ؟ مىگويد : نه ، ولى شاهد واقعه بودم و او را يارى ننمودم .\r\nپرسيد : چرا ، در حالى كه وظيفه داشتى به يارى او برخيزى ؟ مىگويد : به همان دليل كه تو در شام ماندى و مرگش را انتظار بردى ! معاويه مىگويد : مگر همين كه به خونخواهى او برخاسته‌ام ، يارى او نيست ؟ مىگويد : آرى ، ولى وضع تو با او چنان است كه جعدى مىگويد :\r\n- ترا پس از مرگم خواهم ديد كه برايم نوحه سر داده‌اى ، در حالى كه در دوران حياتم هيچ كمكى به من ننمودى . « 4 »\r\n11 - 35 - وقتى خبر مرگ عثمان و بيعت مردم با على عليه السّلام به معاويه رسيد ، از اينكه عثمان را خوار و بىدفاع گذاشته و يارى نكرده بود ، سخت دلتنگ گشت و اظهار پشيمانى نمود ، و چنان كه ابن مزاحم نوشته ، گفت :\r\n- خبرى برايم آوردند كه مايهء اندوه است و باعث گريه‌اى طولانى .\r\n\r\n\r\n","description":"","footnote":"\r\n( 1 ) . كتاب صفين ، ابن مزاحم 210 ؛ تاريخ طبرى : 5 / 243 ؛ الكامل ، ابن اثير : 3 / 123 ؛ شرح ابن ابى الحديد :\r\n1 / 342 .\r\n( 2 ) . الامامة و السياسة : 1 / 93 ؛ شرح ابن ابى الحديد : 2 / 281 .\r\n( 3 ) . الامامة و السياسة : 1 / 87 ؛ شرح ابن ابى الحديد : 1 / 260 .\r\n( 4 ) . رك : الغدير ( متن عربى / چ 5 ) : 9 / 139 .\r\n","page_name":" 215 ","page_number":225},
  {"content":"\r\n\r\n- خبر از نابودى دامنه‌دار و ننگ‌آورى كه مايهء خوارى و بيچارگى است .\r\n- خبر از مرگ امير المؤمنين كه كوه را در هم مىشكند .\r\n- ديده مبيناد چون او بيگناهى را كه به كشتن رود ، و اين سهمگين است .\r\n- جماعتى در مدينه عليه وى همداستان گشتند و دو دسته بودند : قاتلان و كسانى كه به دفاع از او برنخاستند .\r\n- او از آنان استمداد كرد ، ولى خود را به كرى زدند و اين نشانهء نيت و نظر درونى آنان بود .\r\n- من پشيمانم ، پشيمان از اينكه تابع هوس گشتم ، و همين كافى است كه مرا به افسوس و به شيون وادارد . « 1 »\r\nاز جملهء مطالبى كه آورده شد ، اين نتيجه به دست مىآيد كه معاويه در برابر عثمان و قتل او موضعى گرفته شبيه موضعى كه اصحاب پيامبر داشته‌اند ، با اين تفاوت كه اگر آنان به دو دستهء مهاجم و خوددارى كننده از دفاع تقسيم مىشده‌اند ، او موضع خوددارى كردن از دفاع و كمك را پيش گرفته ولى نه به انگيزه و مقصودى كه آنان داشته‌اند يا بنابر تكليف شرعى از دفاعش خوددارى كرده‌اند ، بلكه به اين غرض كه با كشته شدن عثمان جامعه بىزمامدار بماند و ميدان براى رقابت و كشمكش بر سر تصدّى مقام خلافت گشوده شود و خون عثمان را كه با وى خويشاوندى داشته ، وسيلهء از ميان بردن رقبا و مردان شايستهء خلافت و حكومت قرار دهد . ضمنا از اسناد تاريخى ياد شده چنين برمىآيد كه خوددارى معاويه از دفاع عثمان اثرى مهم در قتل وى داشته است ، و وضع معاويه كه با وجود امكانات بسيار و فرماندهى بر سپاهى گران از انجام فرمان خليفه سرپيچيده و چندان تأخير روا داشته كه كار از كار گذشته است ، به وضع قاتلان عثمان نزديك است . به همين لحاظ است كه امام عليه السّلام به او مىگويد : به خدا پسر عمويت عثمان را كسى جز تو نكشته است ، و نيز مىفرمايد : به جان خودم او را كسى جز تو نكشته و كسى جز تو خوار و بىدفاع نگذاشته است ، و ديگر سخنانى در همين زمينه و با همين\r\n\r\n\r\n","description":"","footnote":"\r\n( 1 ) . كتاب صفين 88 .\r\n","page_name":" 216 ","page_number":226},
  {"content":"\r\n\r\nمضمون كه مىرساند نيّت پنهان و غرض معاويه برايشان پوشيده نمانده است ، و هرگاه واحدهاى نظامى تحت فرمانش را در ذوخشب متوقف نمىساخت و وارد مدينه مىكرد و در انتظار كشته شدن عثمان نمىماند ، از او دفاع مىكردند ، يا بر مخالفان و محاصره كنندگان چيره مىشدند و يا چندان به دفاع ادامه مىدادند تا واحدهاى كمكى ديگر از ساير شهرستانها فرا مىرسيد ، اما معاويه كه طمع به جانشينى عثمان و هموار ساختن زمينهء سلطنت خويش بسته بود ، قتل عثمان را رفع يكى از موانع و به دست آوردن وسيلهء تحرّك سياسى و نظامى زير شعار خونخواهى عثمان مىدانست ، و به اتّكاى اين محاسبهء سياسى دست از يارى عثمان بازداشت . به همين جهت اگر قتل عثمان - چنان كه مدعى بود - مظلومانه باشد ، او از همه‌كس ظالم‌تر و مسئول‌تر است ، و اين استدلال علامهء امت اسلامى عبد اللّه بن عباس است .\r\nهمچنين اگر معاويه - چنان كه آن جماعت مىپندارند و مدّعىاند - از اصحاب عادل و راسترو شمرده شود ، چنين نظرى دربارهء عثمان داشته و چنين موضع و سياستى .\r\n\r\n36 - سخن عثمان دربارهء خويش\r\nمغيرة بن شعبه پيش عثمان ، رضى اللّه عنه ، كه در محاصره بود ، آمد و گفت : اى امير المؤمنين ! اين جماعت عليه تو اجتماع كرده‌اند ، بنابراين ، اگر مايلى به مكّه برو ، يا اگر مىخواهى از ديوار خانه‌ات درى برايت مىگشاييم تا از آنجا به شام به روى ، كه معاويه و طرفدارانت از شاميان در آنجا هستند ، و هرگاه هيچ‌يك از اينها را نمىپسندى ، تو و ما بيرون مىآييم و اختلافمان را با اين جماعت به قرآن عرضه مىداريم . عثمان گفت : در مورد پيشنهاد رفتن به مكه ، من از پيامبر خدا شنيدم كه مىفرمود : در مكه يكى از قريش كافر و مدفون مىشود كه نيمى از عذاب اين امت اعم از انس و جن نصيبش خواهد شد .\r\nبنابراين ، به خواست خدا نمىخواهم من آن شخص باشم .\r\nاحمد حنبل عبارت اخير را بدينگونه آورده است : يكى از قريش در مكه كافر و دفن مىشود كه نيمى از عذاب مردم دنيا نصيب او خواهد شد . بنابراين ، من هرگز نمىخواهم\r\n\r\n","description":"","footnote":"","page_name":" 217 ","page_number":227},
  {"content":"\r\n\r\nآن شخص باشم .\r\nخطيب بغدادى هم آن را بدين صورت روايت كرده است : در مكه يك تن از قريش كافر و دفن مىشود كه نيمى از عذاب امت نصيبش خواهد شد . بنابراين ، من هرگز آن شخص نخواهم بود .\r\nحلبى چنين روايت كرده است : عبد اللّه بن زبير وقتى به عثمان ، رضى اللّه عنه ، كه در محاصره بود ، گفت : من اسبهاى اصيل و تيزتكى دارم كه برايت فراهم ساخته‌ام ، اگر مايلى با آنها خود را نجات داده به مكه برو ، زيرا آن جماعت حاضر نمىشوند در مكه كه حرم و منطقهء امن است ، خونت را بريزند . عثمان در جواب گفت : از پيامبر خدا شنيدم كه مىفرمود : مردى از قريش در حرم يا در مكه كافر و دفن مىشود كه نيمى از عذاب مردم دنيا نصيبش خواهد شد . بنابراين ، من آن شخص نخواهم بود . « 1 »\r\n\r\nخويشتن‌شناسى\r\nاز اين روايت تاريخى برمىآيد كه عثمان بر اثر يقينى كه به جرايم و گناهان خويش داشته ، بيش از اينكه به مفاد رواياتى كه هوادارانش برايش ساخته و نقل كرده‌اند - مانند حديثى كه به او و نه نفر ديگر مژدهء بهشت مىدهد - اطمينان داشته باشد ، به انطباق حديثى بر خويش اطمينان داشته است كه دربارهء يك قرشى نامعلوم و غيرمشخص آمده است . پس ، از ترس اينكه آن قرشى مجهول كه پيامبر صلّى اللّه عليه و آله پيش‌بينى كرده در مكه به كارى كفرآميز دست خواهد زد ، خودش باشد ، از رفتن به مكّه و نجات جان خويش خوددارى نموده است ، و همچنان در حصار باقى مانده تا به كشتن رفته است . تازه برايش يقين نبوده كه اگر به مكه رود ، در آنجا كشته و مدفون شود ، و به فرض كه در آنجا كشته\r\n\r\n\r\n","description":"","footnote":"\r\n( 1 ) . رك : مسند احمد حنبل : 1 / 67 ، رجال سند روايت همه از ثقات و اشخاص مورد اعتمادند ؛ الامامة و السياسة 35 ؛ تاريخ بغداد : 14 / 272 ؛ الرياض النضرة : 2 / 129 ؛ تاريخ ابن كثير : 7 / 210 ؛ مجمع الزوائد :\r\n7 / 230 ، احمد حنبل اين خبر را به چند طريق روايت كرده و رجال سند آن همه از ثقات و اشخاص مورد اعتمادند ؛ الصواعق المحرقة 66 ؛ تاريخ الخلفاء ، سيوطى 109 ؛ السيرة الحلبية : 1 / 188 ؛ تاريخ الخميس : 2 / 263 ؛ ازالة الخفا : 2 / 243 .\r\n","page_name":" 218 ","page_number":228},
  {"content":"\r\n\r\nمىشد ، باز از كجا معلوم كه او همان مرد قرشى باشد كه پيامبر اكرم پيشگويى فرموده است ؟\r\nچگونه عثمان نگران است كه مرد كافرى باشد كه نيمى از عذاب امت اسلامى يا مردم جهان نصيبش خواهد بود ، در حالى كه طبق روايتى كه هوادارانش مىآورند ، دوبار بهشت را از پيامبر صلّى اللّه عليه و آله خريده است : يك بار وقتى چاه رومه را احداث كرد و ديگربار وقتى سپاه تنگدستى را تدارك نمود ؟ « 1 »\r\nعثمان چطور بيمناك است ، در حالى كه مىگويند پيامبر اكرم به او مژده داده است كه كشته خواهد شد و در حالى برانگيخته خواهد شد كه بر همه كسانى كه خوار و بىدفاع مانده‌اند ، سرور است و مردم شرق و غرب عالم به او رشك مىبرند و براى تعداد كثيرى به شمارهء نفرات دو قبيلهء اصلى ربيعه و مضر شفاعت خواهد كرد ؟ « 2 »\r\nچگونه نگرانى به خود راه مىدهد ، در حالى كه مىگويند پيامبر اكرم صلّى اللّه عليه و آله را ديده كه با اشاره به او به امّت . سفارش مىكند كه از امير و يارانش فرمان بريد ؟\r\nچرا بترسد در حالى كه مىگويند پيامبر گرامى از حالات و وضعش در بهشت خبر داده و وقتى از او پرسيده‌اند در بهشت برق هست ؟ فرموده : آرى ، به جان خودم هست ، چه عثمان چون از جايگاهى به جايگاه ديگر نقل مكان مىكند ، بهشت برايش برق مىزند و بازمىتابد . « 3 »\r\nچگونه مىترسد در حالى كه مىگويند پيامبر اكرم صلّى اللّه عليه و آله در حضورش گفته : هر پيامبرى در ميان ملّتش رفيقى دارد كه با او در بهشت خواهد بود ، و رفيق من عثمان است و با من\r\n\r\n\r\n","description":"","footnote":"\r\n( 1 ) . اين خبر را حاكم نيشابورى در المستدرك : 3 / 107 ثبت كرده و بدون تحقيق در سند آن اظهارنظر نموده كه روايتى صحيح و با سند درست است ، در صورتى كه ذهبى يكى از رجال سند اين روايت را كه عيسى بن مسيب باشد ، تضعيف كرده و گفته است كه ابو داود و ديگر رجال شناسان او را ضعيف شمرده‌اند .\r\n( 2 ) . سند و متن آن بتمامى خواهد آمد .\r\n( 3 ) . رك : الغدير ( متن عربى / چ 2 ) : 9 / 313 .\r\n","page_name":" 219 ","page_number":229},
  {"content":"\r\n\r\nدر بهشت ؟ « 1 » چطور هراسناك است ، در حالى كه پيامبر صلّى اللّه عليه و آله او را در آغوش گرفته و فرموده است : تو ولى و دوست منى در دنيا و آخرت ! يا به روايتى ديگر : اين مرد در دنيا همنشين من است و در آخرت ولى و دوست من . « 2 »\r\nعثمان بعد از اين‌كه از جابر بن عبد اللّه انصارى نقل مىكنند « 3 » كه گفت : پيامبر صلّى اللّه عليه و آله نمىشد به منبر رود يا فرود آيد و نگويد : عثمان در بهشت است ، چطور از عاقبت كار خويش ترسيد و بيمناك گشت ؟ مبادا همان كافرى باشد كه نيمى از عذاب امّت اسلامى يا مردم جهان را بر دوش مىكشد .\r\nمىتوان گفت كه اينها همه بىاساس و دروغ و ساختگى است ، و عثمان از آنها خبر نداشته است . او خود را خوب مىشناخته ، چنان كه قرآن مىفرمايد : انسان هرچند عذر و بهانه آورد ، باز خويشتن خويش را نيك مىشناسد . « 4 »\r\n\r\nاشعارى در تأييد آنچه گذشت\r\nبلاذرى اين شعر را از ابو منقذ « 5 » كه در جنگ جمل در سپاه امير المؤمنين بوده ، آورده است :\r\n- ديده‌اى گريان باد كه بر عثمان بگريد ، بر عثمان كه صفحات قرآن را پراكند .\r\n- در حالى كه قانون اسلام را رها كرده بود و خواست خويش را به كار مىبست ، و جنگى خونين به ميراث نهاد .\r\n- به درگاه خداى رحمان از دين و شيوه نعثل و پسر ابوسفيان - اين دو مردك - بيزارى\r\n\r\n\r\n","description":"","footnote":"\r\n( 1 ) . اين روايت را خواهيم آورد و خواهيم ديد كه نادرست و باطل است .\r\n( 2 ) . اين خبر نيز چنان كه بررسى خواهيم كرد ، پوچ و بىاساس است .\r\n( 3 ) . اين روايت از دروغها و روايات ساختگى است كه محب طبرى در الرياض النضرة : 2 / 104 آورده است .\r\n( 4 ) . قيامة 75 / 14 ، 15 .\r\n( 5 ) . وى اعورشنى بشر بن منقذ كه از عشيرهء بنى شن و ملقّب به ابو منقذ بوده ، و مرزبانى شرح حالش را در معجم الشعراء 39 آورده است ؛ الانساب : 5 / 105 .\r\n","page_name":" 220 ","page_number":230},
  {"content":"\r\n\r\nمىجويم . « 1 »\r\nاين ابيات به ابن غريرهء نهشلى و حباب بن يزيد مجاشعى نيز نسبت داده شده است . « 2 »\r\nعلى بن غدير غنوى ، يا به گفته‌اى اهاب بن همام بن صعصعهء مجاشعى چنين سروده است :\r\n- ترا به جان پدرت دروغ نگو ! حقيقت اين است كه از خير جز اندكى نمانده است .\r\n- مردم را از دين به در برده‌اند ، و عثمان شرّ مستمرى بر جاى نهاده است .\r\n- من هرگمراهى را نكوهش و سرزنش مىكنم . بنابراين ، تو بايد راهى پسنديده در پيش‌گيرى و به راه خدا روى . « 3 »\r\nاينك قطعه‌اى از سرود رزمى همام بن اغفل در جنگ صفين كه نصر بن مزاحم آن را در كتاب خود آورده است .\r\n- چشم زشتكاران و سران كفر و نفاق چون به هنگهاى سپاه عراق افتاد ، خيره گشت و برق زد ، سپاهى كه مىگفت : ما آن از دين به در گشته را كشتيم .\r\n- آن سردار تجاوزكاران و تفرقه‌افكنان ، عثمان را به روز تسخير و آتش زدن خانه‌اش ، و در آن هنگامه كه از بس نيزه و شمشير مىزديم ، مدافعانش به هم در پيچيده بودند . « 4 »\r\nو اين شعر را محمد بن ابى سبره بن ابى زهير قرشى گفته است :\r\n- ما بوديم كه نعثل را كشتيم ، چون راه را بر بزرگان روشن رايمان بربست .\r\n- او با روشى منحرف و به دور از اسلام به حكومت پرداخت ، و ما بوديم كه پيش از او مغيره « 5 » را كشتيم .\r\n- نيزه‌هاى انتقام جويمان او را در غلتاند . آرى ، ما مردمى ثابت رأى و روشن بينيم . « 6 »\r\n\r\n\r\n","description":"","footnote":"\r\n( 1 ) . انساب الاشراف : 5 / 105 .\r\n( 2 ) . در تاريخ ابن عساكر : 3 / 258 ، حتات بن يزيد آمده است .\r\n( 3 ) . رك : انساب الاشراف : 5 / 104 ؛ تاريخ طبرى : 5 / 152 ؛ الاستيعاب : 2 / 480 ؛ تفسير ابن كثير : 1 / 143 .\r\n( 4 ) . كتاب صفين 435 .\r\n( 5 ) . مغيرة بن اخنس از مدافعان خانهء عثمان كه روز قتل عثمان كشته شد .\r\n( 6 ) . كتاب صفين 436 .\r\n","page_name":" 221 ","page_number":231},
  {"content":"\r\n\r\nفضل بن عباس در جواب وليد بن عقبه چنين مىگويد :\r\n- به قصاص خونى برخاسته‌اى كه حق خونخواهىاش را ندارى . ترا به او چه و او را به تو چه ؟\r\n- تو با چسباندن خودت به عثمان و خونخواهىاش به كرّه‌خرى مىمانى كه چون افتخارمندان بناى افتخار و برترى بگذارند ، پدرش را از ياد برده به مادرش افتخار مىنمايد .\r\n- هان ! بهترين انسانها پس از محمّد ، در نظر خدا و خردمندان وصى اوست .\r\n- آن‌كه نخستين نمازگزار با پيامبر است و برادرش ، و اولين مردى كه در بدر گمراهان را به خاك انداخت .\r\n- اگر انصار ، ستمگرى پسر عموتان عثمان را ديده بودند ، و او را از ستمگرى بازمىداشتند و يارى نمىدادند .\r\n- همين عيب و ننگ براى او بس كه انصار به كشتنش اشاره نمودند و او را به سياهپوستان مصرى واگذاشتند . « 1 »\r\nعمرو عاص در جنگ صفين فرياد برآورد :\r\n- اى سربازان سخت ايمان ! به پا خيزيد و از خدا مدد بخواهيد .\r\n- به من خبر جالبى رسيده است ، اين خبر كه على ، عثمان بن عفان را كشته است .\r\n- پيشواى ما را بدانگونه كه بود ، به ما برگردانيد .\r\nمردم عراق - از سپاه على - به او چنين پاسخ دادند :\r\n- شمشير قبايل مذحج و همدان نمىگذارد نعثل بدانگونه كه بوده ، بازگردد .\r\n- آفرينش دوبارهء او چنان كه خدا مىكند ، وقتش گذشته و كار ما نيست ، و او به حالى ديگر است .\r\nعمرو عاص دوباره فرياد كشيد :\r\n- پيشواى ما را به ما باز دهيد ، و گرنه از شمشير و نيزهء ما در امان نخواهيد بود .\r\n\r\n\r\n","description":"","footnote":"\r\n( 1 ) . تاريخ طبرى : 5 / 151 .\r\n","page_name":" 222 ","page_number":232},
  {"content":"\r\n\r\nمردم عراق گفتند :\r\n- نعثل را كه خاك گشته ، چگونه باز آوريم ؟ سرش را چنان كوبيديم تا نگونسار گشت .\r\n- و خدا بهترين شخص را به جايش آورد ، كسى را كه دين‌شناس‌تر و درستكارتر از همگان است . « 1 »\r\nمالك اشتر در جنگ صفين در حالى كه به دشمن مىتاخت ، مىگفت :\r\n- كسى جز عثمان نيست و نابود مباد ! خدا شما را به خاك ذلت و حقارت نشاند .\r\n- و هيچ از غم و رنجتان نكاهد ، چون به يارى كسى برخاستيد كه مخالف خداى رحمان بود و بنده شيطان . « 2 »\r\n\r\n37 - نظريهء مهاجران و انصار\r\n1 - 37 - امير المؤمنين به معاويه مىنويسد : ادعا كرده‌اى بيعتى كه با من شده و ترا نيز الزام مىنمايد ، به خاطر شركتم در پيشامد عثمان بىاعتبار گشته است . به جان خودم من جزء مهاجران بوده‌ام و چون به كارى پرداخته‌اند ، همراهشان به آن پرداخته‌ام و چون دست از كارى كشيده‌اند ، دست از آن بازداشته‌ام ، و خدا آنان را نه بر گمراهى همداستان مىگرداند و نه به‌طور دسته‌جمعى دچار عدم بينش و بصيرت مىسازد . نه دستورى داده‌ام كه مسئول خطاى كارى باشم ، و نه كشته‌ام تا از كيفر قتل ، نگرانى به خود راه دهم . « 3 »\r\n2 - 37 - بلاذرى از قول مدائنى مىنويسد : چشم ثابت بن عبد اللّه بن زبير به مردم شام افتاده و گفت : من از آنان بشدت بدم مىآيد . سعيد بن خالد بن عمرو بن عثمان به او گفت : به اين سبب از آنان بدت مىآيد كه پدرت عبد اللّه بن زبير را كشته‌اند . گفت : راست مىگويى .\r\n\r\n\r\n","description":"","footnote":"\r\n( 1 ) . كتاب صفين 256 ، 257 ، 454 ؛ شرح ابن ابى الحديد : 1 / 482 ؛ لسان العرب : 14 / 70 ؛ تاج العروس :\r\n8 / 77 .\r\n( 2 ) . كتاب صفين 199 ؛ شرح ابن ابى الحديد : 1 / 330 . وى دو مصرع اخير را حذف كرده است .\r\n( 3 ) . الامامة و السياسة : 1 / 87 ؛ العقد الفريد : 2 / 284 ؛ الكامل ، مبرد : 1 / 157 ؛ شرح ابن ابى الحديد : 1 / 252 .\r\n","page_name":" 223 ","page_number":233},
  {"content":"\r\n\r\nپدرم را اوباش شام كشتند و پدر بزرگت را مهاجران و انصار . « 1 »\r\n3 - 37 - ابن قتيبه مىنويسد : آورده‌اند كه ابو هريره و ابو درداء از حمص به صفين نزد معاويه رفتند و او را پند دادند و گفتند : اى معاويه ! به چه دليل و بر سر چه با على مىجنگى ؟ در حالى كه او به خاطر فضيلت و سابقه و تقدمى كه در ايمان داشته ، بر تو برترى دارد و به تصدى خلافت شايسته‌تر از تست ، زيرا او از نخستين مهاجران پيشاهنگ و نيكرو است و تو آزاد شدهء فتح مكه‌اى و پدرت از قبايل مشرك و مهاجم به اسلام و مسلمانان است . به خدا اين را از اين جهت نمىگوييم كه عراق را بيش از شام دوست داريم ، بلكه به اين جهت كه زندگى جاودانهء آخرت را بيش از زندگى فانى دنيا دوست داريم و صلاح را بيش از فساد . معاويه گفت : من هم ادعا ندارم كه براى تصدّى خلافت از على شايسته‌ترم ، ولى با او به خاطر اين مىجنگم كه قاتلان عثمان را تحويل من بدهد . گفتند : اگر آنان را تحويل تو داد ، چه خواهد شد ؟ گفت : من جزء مسلمانان و يكى از آنها خواهم بود . بنابراين ، نزد على برويد تا اگر آنها را تحويل شما داد ، كار انتخاب حاكم را به شورا وا مىگذاريم . آنان به اردوى على درآمدند . مالك اشتر نزد آنان رفته گفت : شما دو نفر به عشق معاويه به شام نرفته‌ايد . فكر كرده‌ايد او در پى قاتلان عثمان است . اين را از كجا شنيديد و باور كرديد ؟ آيا از كسى شنيديد كه خودش جزو قاتلان اوست ؟ در آن صورت با وجودى كه او را گناهكار و قاتل مىدانستيد ، حرفش را راست و خودش را راستگو شمرده‌ايد ! يا آن را از كسى شنيده‌ايد كه از پشتيبانان عثمان بوده است ؟ در آن صورت شهادت او و حرفش در اين مورد پذيرفتنى نيست ، زيرا آنان به نفع خود فعاليت مىكنند ! يا آن را از كسانى شنيده‌ايد كه بيطرفى اختيار كرده بودند ؟ و آنان كسانى هستند كه از گناهكارى و خلافكارى عثمان آگاه بودند و مىدانستند حكم دين در مورد قتل او چيست ! يا از معاويه شنيده‌اند ؟ و او همان است كه ادعا مىكند على عثمان را كشته است ! بنابراين ، از خدا بترسيد ، چون ما شاهد قضايا بوده‌ايم و شما حضور نداشته‌ايد ، و ما هستيم كه حق تعيين تكليف را براى كسانى كه حضور داشته‌اند ،\r\n\r\n\r\n","description":"","footnote":"\r\n( 1 ) . انساب الاشراف : 5 / 195 ، 372 .\r\n","page_name":" 224 ","page_number":234},
  {"content":"\r\n\r\nداريم . آن دو ، آن روز بازگشتند . صبح فردا به خدمت على رفتند و گفتند : فضايل و برترى تو قابل انكار نيست . سفر تو به صفين و شام سفر جوانمردى است كه به سوى ديوانهء بى سر و پايى رود . معاويه از تو تقاضا دارد قاتلان عثمان را تحويل او بدهى . در صورتى كه اين تقاضا را پذيرفتى و انجام دادى و باز با تو جنگيد ، ما همراه تو خواهيم بود . على پرسيد : آنها را مىشناسيد ؟ گفتند : بلى . گفت : بگيريدشان . آنها پيش محمد پسر ابو بكر ، و عمار ياسر و مالك اشتر رفتند و گفتند : شما از قاتلان عثمان هستيد و دستور داريم دستگيرتان كنيم . در اين هنگام ، بيش از ده هزار مرد جنگى بيرون آمدند و گفتند : ما عثمان را كشتيم . آن دو گفتند : وضع خيلى سخت است . مگر على بيش از يك تن است ؟\r\nابو هريره و ابو درداء به خانهء خويش در حمص بازگشتند . چون به آن شهر رسيدند ، عبد الرحمن پسر عثمان آنان را ديد و از مسافرتشان پرسيد . جريان را برايش شرح دادند .\r\nگفت : من از شما دو نفر كه از اصحاب پيامبر خدا هستيد در شگفتم . به خدا اگر دست از خطا برداشته‌ايد ، زبانتان را بازنداشته‌ايد . آيا نزد على رفته‌ايد و قاتلان عثمان را از او مىخواهيد ؟ در حالى كه مىدانيد مهاجران و انصار اگر قتل عثمان را ناحق مىدانستند ، به يارى و دفاعش برمىخاستند و در موقع بيعت با على قصاص خون عثمان را شرط مىكردند ، ولى آيا چنين كارى كردند ؟ تعجبم از كار شما وقتى بيشتر مىشود كه مىبينم از آنچه مهاجران و انصار كرده‌اند ، رو گردانيد و به على مىگوييد : از خلافت كناره‌گيرى كن و آن را به شورا واگذار . در صورتى كه مىدانيد كسانى كه از حكومت على راضىاند ، بهتر از كسانى هستند كه از او بدشان مىآيد ، و كسانى كه با او بيعت كرده‌اند ، بهتر از كسانى هستند كه با او بيعت نكرده‌اند . به‌علاوه شما سفير كسى شده‌ايد كه از آزادشدگان فتح مكه است و حق تصدى خلافت را ندارد . گفتگوى عبد الرحمن بن عثمان با ابو هريره و ابو درداء پخش شد و معاويه به خشم آمد و تصميم به قتلش گرفت ، ولى بعد ملاحظهء عشيره و خويشاوندانش را كرد و منصرف گشت . « 1 »\r\nنصر بن مزاحم مىنويسد : ابو امامهء باهلى و ابو درداء كه با معاويه بودند ، نزد او رفتند و\r\n\r\n\r\n","description":"","footnote":"\r\n( 1 ) . الامامة و السياسة : 1 / 92 .\r\n","page_name":" 225 ","page_number":235},
  {"content":"\r\n\r\nگفتند : اى معاويه ! به چه دليل و بر سر چه با اين مرد ، يعنى على مىجنگى ؟ به خدا در ايمان به اسلام او از تو پيشى جسته و براى تصدى خلافت شايسته‌تر از تست و از لحاظ خويشاوندى با پيامبر اكرم نزديك‌تر از تست . بنابراين ، چرا با او مىجنگى ؟ گفت : بر سر خون عثمان و اينكه قاتلانش را در سايهء حمايتش گرفته ، مىجنگم . به او بگوييد بگذارد انتقام خويش را از قاتلان عثمان بگيريم ، من پيش از همهء اهالى شام با او بيعت خواهم كرد . نزد على رفتند و حرف معاويه را برايش نقل كردند . گفت : اينان هستند كه مىبينيد .\r\nدر اين حال ، بيست هزار مرد جنگى يا بيشتر پيش‌آمدند همه زره‌پوش كه جز چشمشان هيچ از پوشش آهنين پيدا نبود و هم‌آوا گفتند : همهء ما قاتل عثمانيم ، اگر خواستند بيايند انتقام بگيرند . « 1 »\r\n4 - 37 - سخن ابو طفيل را قبلا آورديم « 2 » كه در پاسخ معاويه كه مىپرسد چرا به يارى عثمان برنخاستى ، مىگويد : چون مهاجران و انصار به يارىاش برنخاستند .\r\n5 - 37 - شعبه مىگويد : كسى را نديده‌ام كه بيش از قاضى ابو اسحاق سعد بن ابراهيم بن عبد الرحمن بن عوف ( م 125 ) نسبت به مردم مدينه پرخاشگرتر و بدبين‌تر باشد . نشد يك تن از اهالى مدينه را به عنوان شاهد به محكمه‌اش ببرم و شهادتش را رد نكند و دروغگويش نشمارد . علتش را پرسيدم ، گفت : مردم مدينه ، عثمان را كشتند . « 3 »\r\n6 - 37 - ابن عساكر مىنويسد : ابو مسلم خولانى كه از تابعان بود ، در مدينه نابينايى را ديد كه مىگويد : خدايا عثمان و نسلش را لعنت كن . به او گفت : اى كور ! اين چه حرفى است كه دربارهء عثمان مىزنى ؟ اى مردم مدينه ! شما دو دسته بوديد ، عده‌اى در كشتن عثمان دست داشتيد و جماعتى او را خوار و بىدفاع گذاشتيد ، و خدا هردو دستهء شما را به وضع بدى كيفر داد . اى مردم مدينه ! شما از قوم ثمود بدتريد ، زيرا آنها شتر خدا را كشتند و شما خليفهء او را كشتيد ، و خليفهء خدا ارزنده‌تر از شتر اوست . « 4 »\r\nمقصود از نقل اين روايت تاريخى فقط نشان دادن رويّه و نظر اصحاب اهل مدينه\r\n\r\n\r\n","description":"","footnote":"\r\n( 1 ) . كتاب صفين 213 .\r\n( 2 ) . رك : الغدير ( متن عربى / چ 5 ) : 9 / 139 .\r\n( 3 ) . تاريخ ابن عساكر : 6 / 83 .\r\n( 4 ) . تاريخ ابن عساكر : 7 / 319 .\r\n","page_name":" 226 ","page_number":236},
  {"content":"\r\n\r\nاست و اينكه دو دسته بوده‌اند : جمعى در كشتن عثمان شركت كرده‌اند و گروهى از دفاعش خوددارى نموده‌اند . ما كارى به حرف و نظر ابو مسلم خولانى دربارهء اصحاب اهل مدينه نداريم ، چه كمى پيشتر ديديم كه مالك اشتر به او و امثالش چه جواب داده است .\r\n7 - 37 - واقدى مىنويسد : در سال 34 هجرى عده‌اى از اصحاب پيامبر خدا به جمعى ديگر از اصحاب نامه نوشتند و از رويّهء عثمان و تغيير و تبديلاتى كه در رويهء اسلامى حكومت و اداره داده بود ، و اينكه مردم از دست استانداران و كارمندان عالى رتبهء او چه مىكشند و در چه حالند ، شكايت كردند و تقاضا نمودند كه اگر طالب جهادند ، به مدينه بيايند ( براى جهاد عليه عثمان ) . هيچ‌يك از اصحاب پيامبر خدا از عثمان دفاع و حمايت نمىنمود و آنچه را عليه او مىگفتند ، تكذيب نمىكرد ، به استثناى چند نفر كه عبارت بودند از : زيد بن ثابت ، ابو اسيد ساعدى ، كعب بن مالك ، و حسّان بن ثابت انصارى . پس مهاجران و ديگران در خدمت على اجتماع كردند و از او خواهش نمودند با عثمان گفتگو كرده او را پند دهد و ارشاد نمايد . على نزد عثمان رفته به او گفت : مردم پشت سر من هستند و دربارهء حكومت تو با من صحبت كردند . به خدا نمىدانم به تو چه بگويم . به تو چيزى نمىگويم كه ندانى ، و نه ترا به كارى ارشاد و سفارش نمىكنم كه نشناسى و ندانى .\r\nتو آنچه را ما مىدانيم ( در مورد رويّهء اسلامى حكومت و اداره ) مىدانى ، و بر درك چيزى از پيامبر بر تو پيشى زمانى نگرفته‌ايم تا آن را به اطلاعات برسانيم ، زيرا تو مصاحب پيامبر خدا بودى و همان‌طور كه ما ديديم و شنيديم ، تو هم ديده‌اى و شنيده‌اى . ضمنا ابو بكر و عمر بيش از تو موظف و سزاوار به اجراى قانون اسلام نبوده‌اند ، و تو حتى از لحاظ خويشاوندى بيش از آنها به پيامبر نزديكى ، چون از لحاظ دامادى پيامبر ، به مرتبه‌اى رسيده‌اى كه آنها نرسيده‌اند . بنابراين ، خداى را ، خداى را ! دربارهء خويش به ياد آر ، زيرا تو از علم بصيرت به بصيرت و از ندانستن به دانستن نمىآيى ، چون وظايفت را مىدانى و مىشناسى . عثمان در جواب گفت : به خدا اگر تو به جاى من بودى و به خويشاوندانت خوبى مىكردى و حق دوستى به جاى مىآوردى و\r\n\r\n","description":"","footnote":"","page_name":" 227 ","page_number":237},
  {"content":"\r\n\r\nآواره‌اى را سرپناه مىدادى « 1 » ، نه به تو پرخاش مىكردم و نه مواخذه‌ات مىنمودم . من كسانى را به استاندارى و مقامات دولتى منصوب كرده‌ام كه عمر منصوب كرده است . ترا به خدا مگر عمر ، مغيرة بن شعبه را به مقامات دولتى نگماشت ، در حالى كه صلاحيت آن را نداشت ؟ گفت : آرى . گفت : پس چرا وقتى من عبد اللّه بن عامر را كه قوم و خويش من است ، به همان مقام منصوب مىكنم ، مرا ملامت و نكوهش مىكنيد ؟ على گفت : برايت توضيح مىدهم كه عمر بن خطاب هركس را به مقام دولتى مىگماشت ، او را گوشمالى مىداد و اگر اطلاع مىيافت كه بيراه گشته ، او را از محل مأموريتش فرا مىخواند و به حسابش مىرسيد ، ولى تو چنين كارى نمىكنى ، سستى به خرج مىدهى و با قوم و خويشهايت نرمى و مدارا مىنمايى . عثمان گفت : آنان خويشاوند تو نيز هستند . على گفت : آرى ، آنها خويشاوند نزديك من هستند ، ولى فضيلت را ديگران دارند . گفت : مگر عمر ، معاويه را به استاندارى منصوب نكرد ؟ فرمود : معاويه بيشتر از يرفاء ، نوكر عمر از عمر مىترسيد و بيش از او فرمانبردار بود ، و همو اكنون به جاى تو فرمان صادر مىكند و تو اين را نيك مىدانى ، آن وقت به مردم مىگويد : اين فرمان و دستور عثمان است ، و برايت خبرش را مىآورند و تو معاويه را مؤاخذه نمىكنى و از اين كار بازنمىدارى . « 2 »\r\n8 - 37 - ابن سعد از قول مجاهد روايت مىكند كه عثمان از فراز خانه‌اش رو به محاصره‌كنندگان كرد و گفت : اى هموطنان ! مرا كه زمامدار و برادر مسلمان شما هستم ، نكشيد ، و چون او را احاطه كردند ، گفت : خدايا : تعدادشان را كم كن ، و به قتلشان رسان ،\r\n\r\n\r\n","description":"","footnote":"\r\n( 1 ) . او را تماشا كنيد كه چگونه با اين حرف درصدد برمىآيد كه انحرافاتش را از قرآن و سنت توجيه و خود را تبرئه نمايد ، و پولهاى هنگفتى را كه از درآمدهاى اسلامى و خزانهء عمومى - كه طبق قرآن و سنت بايد به مصارف خاص و مشخصى برسد - به بنىاميه ، يعنى خويشاوندانش مىدهد ، نوعى « خوبى به خويشاوندان » و « به جاى آوردن حق دوستى » مىشمارد ، و بازگرداندن حكم و فرزندان تبهكارش را - كه به فرمان پيامبر تبعيد و از مدينه اخراج شده بودند - به مدينه « سر پناه دادن به آوارهء بيچاره » مىانگارد . اين پندارى شگفت و مسخره است ، و شگفت‌تر و مسخره‌تر از آن اينكه مىخواهد اين خزعبلات را براى متفكر خردمند و دين‌شناس عظيمى چون على به عنوان حقايق علمى جا بزند .\r\n( 2 ) . رك : انساب الاشراف : 5 / 60 ؛ تاريخ طبرى : 5 / 97 ؛ الكامل ، ابن اثير : 3 / 63 ؛ تاريخ ابى الفداء : 1 / 168 ؛ تاريخ ابن خلدون : 2 / 391 .\r\n","page_name":" 228 ","page_number":238},
  {"content":"\r\n\r\nو هيچ‌يك از آنان را باقى مگذار . مجاهد مىگويد : براثر نفرين عثمان ، عده‌اى از آنها در اثناى آشوبهاى داخلى به كشتن رفتند ، و يزيد سپاهى بالغ بر بيست هزار به مدينه فرستاد تا مقدّسات مردمش را در مدت سه روز پايمال و تباه گرداند و به خاطر همسازىشان با اشرار هرچه مىخواهند بر سرشان درآورند . « 1 »\r\nحسّان بن ثابت دربارهء كسانى كه از عثمان دفاع نكردند ، يعنى دربارهء انصار و ديگران چنين سروده است :\r\n- چون مرگ او فرا رسيد ، انصار به يارىاش برنخاستند ، در حالى كه استاندارانش از او حمايت مىنمودند .\r\n- زبير و طلحه چه دليلى براى تبرئه خويش خواهند آورد آنگاه كه قيامت فرا رسد ؟\r\n- محمد بن ابى بكر آشكارا به قتل عثمان برخاست و عمار ياسر به دنبال او بود .\r\n- و على در خانه‌اش بود و با اينكه از همه چيز خبر داشت ، پيشدستى كرده از مردم مىپرسيد : چه خبر ؟\r\n- و به سوى هركه مىخواست بيعت كند ، دست پيش مىآورد ، در حالى كه آرامش و وقارش را حفظ كرده بود . « 2 »\r\nابن عساكر ، ابياتى از حميد بن ثور ، ملقب به ابو مثنى هلالى در مرگ عثمان آورده است :\r\n- خلافت كه از ميان برفت ، به دست مردم مدينه رفت آن هنگام كه از راه دين به در گشتند و به بيراهه رفتند .\r\n- خدا چون ديد احترام عثمان را نگاه نداشتند و مرتكب جنايت در حقش شدند ، خلافت را از آنان به كسانى منتقل ساخت كه شايسته تصدّى خلافت بودند .\r\n- خلافت را از مردم مدينه كه خون عثمان را به ناحق ريختند ، بگرفت و چه خونى را از سر گمراهى بر زمين ريختند !\r\n- بيشتر مردم مدينه به كيفر محاصرهء عثمان به محاصره در افتادند و آنان كه ضربه‌هاى\r\n\r\n\r\n","description":"","footnote":"\r\n( 1 ) . طبقات ابن سعد ( چاپ ليدن ) : 3 / 47 .\r\n( 2 ) . مروج الذهب : 1 / 442 ؛ العقد الفريد : 2 / 267 .\r\n","page_name":" 229 ","page_number":239},
  {"content":"\r\n\r\nگستاخانه زده بودند ، ضربه‌هاى كارى خوردند .\r\n- از اين كيفرها چشم‌ها روشن گشت و دلها شادمان ، و هرانتقام‌جويى چون به مقصود رسد ، شادمان مىگردد . « 1 »\r\n\r\n38 - نامهء مردم مدينه به اصحابى كه در مناطق مرزى بودند\r\nطبرى مىنويسد : مردم چون ديدند عثمان چه كارهايى كرد ، آن عده از اصحاب پيامبر كه در مدينه بودند ، به اصحابى كه در مناطق دوردست و مرزها بودند ، چنين نوشتند :\r\nشما از مدينه و شهر و خانه‌تان بيرون رفتيد و به جهاد در راه خداى عزّ و جل پرداختيد و مقصودتان بسط دين محمد است ، در حالى كه اكنون آن كسى كه به جاى شما در مدينه حكومت مىكند ، يعنى عثمان دين محمد را تباه كرده و رها نموده است . بنابراين ، شتابان بياييد و دين محمد را برقرار گردانيد .\r\nابن اثير قسمت اخير نامه را به اين صورت روايت كرده است : دين محمد را خليفه‌تان تباه گردانيده ؛ بنابراين ، آن را برقرار گردانيد . ابن ابى الحديد هم آن را به اين صورت آورده است : دين محمد را خليفه‌تان تباه گردانيده ؛ بنابراين ، او را بر كنار كنيد . براثر اين نامه ، دلها عليه عثمان گشت ، و مردم از هرسو به مدينه روى آوردند تا كار به جايى رسيد كه او را كشتند . « 2 »\r\nطبرى از زبان محمد بن مسلمه مىگويد : در سال 34 هجرى ياران پيامبر خدا به يكديگر نامه نوشتند و در آن از رويهء عثمان و اينكه سنّت پيامبر و رويهء اسلامى حكومت را تغيير داده و به جاى آن رويهء ديگرى را اختيار كرده است ، شكايت نمودند ، و از يكديگر خواستند كه بياييد تا اگر خواستار جهاديد ، جهاد در شهر ما مدينه است .\r\nانتقادات مردم و حملاتشان به عثمان فزونى گرفت و به او بدترين حرفهايى را كه مىشود\r\n\r\n\r\n","description":"","footnote":"\r\n( 1 ) . تاريخ ابن عساكر : 4 / 458 .\r\n( 2 ) . تاريخ طبرى : 5 / 115 ؛ الكامل ، ابن اثير : 5 / 70 ؛ شرح ابن ابى الحديد : 1 / 165 .\r\n","page_name":" 230 ","page_number":240},
  {"content":"\r\n\r\nبه كسى گفت ، مىگفتند ، و اصحاب پيامبر خدا را مىديدند و اين حرفها را مىشنيدند ، امّا نه افراد را از بدگويى نهى مىنمودند و نه به دفاع از عثمان برمىخاستند ، جز تنى چند كه عبارت بودند از : زيد بن ثابت ، ابو اسيد ساعدى ، كعب بن مالك ، و حسّان بن ثابت . پس مهاجران و عده‌اى ديگر در خدمت على تشكيل جلسه دادند و از او خواهش كردند با عثمان مذاكره كند و او را نصيحت و ارشاد نمايد . در نتيجه ، وى نزد عثمان رفته به او گفت : مردم پشت سر من هستند و من از نزد آنان مىآيم . « 1 »\r\n\r\n39 - نامهء مهاجران به اصحاب و تابعانى كه در مصر بودند\r\nبه نام خداوند مهرگستر مهربان\r\nاز مهاجران پيشاهنگ و بازماندهء شوراى شش نفرهء انتخاب حاكم ، به اصحاب پيامبر و تابعانى كه در مصر زندگى مىكنند :\r\nپس از سپاس و ستايش پروردگار ، پيش ما بياييد و قبل از اينكه خلافت پيامبر خدا را از صاحبان و شايستگانش بربايند ، آن را به سامان آوريد ، زيرا به جاى كتاب خدا چيز ديگرى انتخاب شده است ، و سنّت و رويهء پيامبر خدا دگرگونه گشته است ، و مقررات دو خليفهء پيشين جاى خود را به مقررات تازه‌اى داده است . بنابراين ، همهء اصحاب و تابعانى را كه اين نامه را دريافت مىنمايند يا از آن اطلاع پيدا مىكنند ، به خدا قسم مىدهيم كه بياييد اينجا و حق ما را بگيريد و به ما بدهيد . اگر به خدا و روز جزا ايمان داريد ، پيش ما بياييد و حق را بر همان صورت و روشى برقرار گردانيد كه به هنگام رحلت پيامبرتان و خلفاى سابق بود . حقّمان را از دستمان ربوده‌اند ، و بر درآمدهاى عمومىمان مسلط گشته‌اند ، و مانع كار و حكومتمان گشته‌اند . خلافت در دورهء پس از پيامبرمان ، خلافت پيامبرانه و مايهء رحمت بود و امروز به سلطنت دردناك و بيرحمانه‌اى تبديل گشته است كه در آن هركه بر هرچه از درآمد عمومى يا اموال خصوصى افراد دست يابد ، آن را مىخورد . « 2 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 74 .\r\n( 2 ) . الامامة و السياسة : 1 / 32 .\r\n","page_name":" 231 ","page_number":241},
  {"content":"\r\n\r\n\r\n40 - نامهء مردم مدينه به عثمان\r\nطبرى مىنويسد : عبد اللّه بن زبير از پدرش زبير بن عوام نقل مىكند كه مردم مدينه در نامه‌اى عثمان را دعوت به توبه كردند تا از خلافكارى به رويهء اسلامى و حكم خدا بازگردد ، آنگاه استدلال كردند و به خدا قسم خوردند كه اگر تعهداتى را كه در برابر خدا دارد ، انجام ندهد ، دست از او برنخواهند داشت و كار را به قتلش خواهند كشاند . پس وقتى عثمان از كشته شدن ترسيد ، با راهنمايان و افراد خانواده‌اش ، يعنى امويان به مشاوره پرداخت . « 1 »\r\n\r\nعثمان و اجماع\r\nدر انبوه روايات تاريخى ، سخن و نظريهء اصحاب پيامبر اكرم را اعم از مهاجران و انصار دربارهء عثمان دريافتيم ، سخنانى را كه يكايك مهاجران و انصار دربارهء او به زبان آورده‌اند يا سخن دسته جمعى ايشان را . اين اظهار نظرها كه به دويست عدد مىرسد ، ثابت مىنمايد كه همهء اصحاب پيامبر خدا در انتقاد به رويهء عثمان و مخالفت و ضدّيت با او همداستان بوده‌اند ، جز چهار نفر كه عبارتند از : زيد بن ثابت ، حسّان بن ثابت ، كعب بن مالك ، و اسيد ساعدى . از اين چهار نفر كه بگذريم ، اصحاب هريك به نوعى با عثمان مخالفت نموده‌اند : يكى در كشتنش شركت داشته ، ديگرى مردم را به قتلش تشويق و كشندگانش را تحسين كرده است و سومى بدعتهايش را بر شمرده و محكوم نموده ، يا در تزلزل حكومتش كوشيده ، يا زبان به دشنامش گشوده ، يا از رويه‌اش انتقاد كرده و او را امر به معروف و نهى از منكر نموده ، يا از يارىاش خوددارى ورزيده و كار مخالفان و انقلابيون را بر خلاف اصول و دستورات اسلام نيافته و آنان را از مبارزهء تبليغاتى باز نداشته و حق را به جانب عثمان نديده و به دفاع از او برنخاسته است . اين همداستانى و اتفاق در محكوميت عثمان و رويه‌اش دليل بر حقيقت بزرگى است كه نشان مىدهد كار و رويهء عثمان به‌طور آشكار و صريح بر خلاف اسلام بوده و جاى ترديد و اهمال\r\n\r\n\r\n","description":"","footnote":"\r\n( 1 ) . تاريخ طبرى : 5 / 116 .\r\n","page_name":" 232 ","page_number":242},
  {"content":"\r\n\r\nبراى اصحاب پيامبر باقى نگذاشته است . نظر اجماعى و دسته جمعى اصحاب نمىتواند خطا شمرده شود ، زيرا چنان كه مولا امير المؤمنين عليه السّلام مىفرمايد : خدا نمىگذارد آنان به طور دسته جمعى گمراه يا دچار عدم بصيرت شوند . « 1 » از طرفى ، تحقق اتفاق آراء و اجماعى كه در محكوميت عثمان و رويه‌اش نشان داده‌اند ، امرى مسلم‌تر و ثابت‌تر است از اجماعى كه مىگويند قبلا در انتخاب ابو بكر داشته‌اند . بنابراين ، اگر كسانى اجماع اصحاب را در انتخاب ابو بكر ، دليل شرعى و حجت بشمارند ، ناچارند اجماع آنان را در محكوميت رويهء عثمان حجتى قاطع‌تر از آن يا اقلا در رديف آن به شمار آورند .\r\nسخنان و اظهار نظرهايى را كه دربارهء عثمان آورديم ، يا خواهيم آورد ، از اشخاص مهم و مشاهير زمان اوست ، چون :\r\n1 - امير المؤمنين على بن ابى طالب عليه السّلام\r\n2 - عايشه ام المؤمنين .\r\n3 - عبد الرحمن بن عوف ، عضو شوراى شش نفره ، و يكى از ده نفرى كه مىگويند مژدهء بهشت يافته‌اند .\r\n4 - طلحة بن عبيد اللّه ، عضو شورا و از همان ده نفر .\r\n5 - زبير بن عوام ، عضو شورا و از همان ده نفر .\r\n6 - عبد اللّه بن مسعود ، رازدار پيامبر خدا صلّى اللّه عليه و آله و مجاهد بدر .\r\n7 - عمار ياسر مورد عنايت پيامبر صلّى اللّه عليه و آله و مجاهد بدر و ستودهء قرآن .\r\n8 - مقداد بن ابى اسود ، مجاهد بدر و ستودهء پيامبر صلّى اللّه عليه و آله .\r\n9 - حجر بن عدى كوفى ، پارساى نيكوكار .\r\n10 - هاشم مرقال ، از نيكوترين شخصيتهاى صاحب فضيلت و علم .\r\n11 - جهجاه بن سعيد غفارى ، از رجال بيعت شجره .\r\n12 - سهل بن حنيف انصارى ، مجاهد بدرى .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 163 .\r\n","page_name":" 233 ","page_number":243},
  {"content":"\r\n\r\n13 - رفاعة بن رافع انصارى ، مجاهد بدرى .\r\n14 - حجاج بن غزيّهء انصارى .\r\n15 - ابو ايوب انصارى ، صاحبخانهء پيامبر صلّى اللّه عليه و آله و مجاهد بدر .\r\n16 - قيس بن سعد انصارى ، رئيس صالح قبيلهء خزرج و مجاهد بدرى .\r\n17 - فروة بن عمر و بياضى انصارى ، مجاهد بدرى .\r\n18 - محمد بن عمرو بن حزم انصارى ، مجاهد بدرى .\r\n19 - جابر بن عبد اللّه انصارى .\r\n20 - جبلة بن عمرو ساعدى انصارى ، مجاهد بدرى .\r\n21 - محمد بن مسلمهء انصارى ، مجاهد بدرى .\r\n22 - عبد اللّه بن عباس ، علامهء امّت .\r\n23 - عمرو بن عاصى .\r\n24 - ابو طفيل ، عامر بن واثلهء كنانى ليثى .\r\n25 - سعد بن ابى وقاص ، از آن ده نفر .\r\n26 - مالك اشتر كه امير المؤمنين عليه السّلام او را كم نظير مىداند .\r\n27 - عبد اللّه بن عكيم .\r\n28 - محمد بن ابى حذيفهء عبشمى .\r\n29 - عمرو بن زرارة بن قيس نخعى .\r\n30 - صعصعة بن صوحان ، رئيس قبيلهء عبد القيس .\r\n31 - حكيم بن جبلهء عبدى ، شهيد جنگ جمل .\r\n32 - هشام بن وليد مخزومى .\r\n33 - معاوية بن ابى سفيان .\r\n34 - زيد بن صوحان ، از بهترين نيك مردان .\r\n35 - عمرو بن حمق خزاعى كه به افتخار دعاى پيامبر صلّى اللّه عليه و آله نايل آمده است .\r\n36 - عدى بن حاتم طائى ، صحابى عظيم‌الشأن .\r\n\r\n","description":"","footnote":"","page_name":" 234 ","page_number":244},
  {"content":"\r\n\r\n37 - عروة بن سعد ، صحابى .\r\n38 - عبد الرحمن بن حسّان عنزى كوفى .\r\n39 - محمد بن ابى بكر بن ابى قحافه كه امير المؤمنين عليه السّلام او را ستوده است .\r\n40 - كميل بن زياد نخعى .\r\n41 - عائذ بن حملهء طهوى تميمى .\r\n42 - جندب بن زهير ازدى .\r\n43 - ارقم بن عبد اللّه كندى .\r\n44 - شريك بن شدّاد خضرمى .\r\n45 - قبيصة بن ضبيعهء عبسى .\r\n46 - كريم بن عفيف خثعمى عامرى .\r\n47 - عاصم بن عوف بجلى .\r\n48 - ورقاء بن سمىّ بجلى .\r\n49 - كدام بن حيّان عنزى .\r\n50 - صيفى بن فسيل شيبانى .\r\n51 - محرز بن شهاب تميمى منقرى .\r\n52 - عبد اللّه بن حويّهء سعدى تميمى .\r\n53 - عتبة بن اخنس سعدى .\r\n54 - سعيد بن نمران همدانى .\r\n55 - ثابت بن قيس نخعى .\r\n56 - اصعر بن قيس حارثى .\r\n57 - يزيد بن مكفكف نخعى .\r\n58 - حارث بن عبد اللّه اعور همدانى .\r\n59 - فضل بن عباس هاشمى .\r\n60 - عمرو بن بديل بن ورقاء خزاعى .\r\n\r\n","description":"","footnote":"","page_name":" 235 ","page_number":245},
  {"content":"\r\n\r\n61 - زياد بن نضر حارثى .\r\n62 - عبد اللّه اصم عامرى .\r\n63 - عمرو بن اهتم ، ساكن كوفه .\r\n64 - ذريح بن عباد عبدى .\r\n65 - بشر بن شريح قيسى .\r\n66 - سودان بن حمران سكونى .\r\n67 - ابو محمد ، عبد الرحمن بن عديس بلوى .\r\n68 - عروة بن شييم ، ملقّب به ابن بيّاع كفانى ليثى .\r\n69 - كنانة بن بشر سكونى تجيبى .\r\n70 - غافقى بن حرب عكى .\r\n71 - كعب بن عبده ، زاهد پارسا .\r\n72 - مثنى بن مخربهء عبدى .\r\n73 - عامر بن بكير بن عبد ياليل ليثى كنانى ، مجاهد بدر .\r\n74 - عبيد بن رفاعة بن رافع زرقى .\r\n75 - عبد الرحمن بن عبد اللّه جمحى .\r\n76 - مسلم بن كريب قابضى همدانى .\r\n77 - عمرو بن عبيد حارثى همدانى .\r\n78 - عمرو بن حزم انصارى .\r\n79 - عمير بن ضابى تميمى برجمى .\r\n80 - اسلم بن اوس بن بجرهء ساعدى .\r\nاينان و جمعى ديگر كه اظهار نظرشان را آورديم يا بعدا خواهد آمد ، در مورد عثمان اجماع نموده‌اند ، و اجماع و اتفاق نظرشان حجّتى قاطع بر محكوميت عثمان و رويّهء اوست . در اين جمع ، بزرگ‌ترين و معروف‌ترين اصحاب پيامبر اكرم قرار گرفته‌اند و شخصيتهاى بانفوذ و صاحبنظر و متّقى و پارسا ، از مجاهدان بدر و\r\n\r\n","description":"","footnote":"","page_name":" 236 ","page_number":246},
  {"content":"\r\n\r\nديگران ، و نيز عايشه ام المؤمنين و چند تن از ده نفرى كه مىگويند مژدهء بهشت يافته‌اند ، و اعضاى شوراى شش نفره‌اى كه عمر بن خطاب براى انتخاب حاكم تعيين كرد و عثمان را به حكومت برگزيدند . اگر همداستانى و اتفاق نظر و اجماع چنين جماعتى اجماع و حجّت شمرده نشد ، پس چه اجماعى مىتواند حجت به شمار آيد ؟ كسانى كه اگر يكى از افرادشان دربارهء كسى تعريف و تمجيد يا مذمّت نموده باشد ، حرفش را حجّت قاطع مىدانند ، چگونه مىتوان اتفاق و اجماع همهء آنان را عليه عثمان حجّت ندانست ؟\r\nدر پرتو آنچه گفتيم ، تباهى و سستى بسيار حرفها بر ملا و روشن مىشود ، حرفهايى كه براى فريب و گمراهى مردم ساخته‌اند ، مثل حرفى كه ابن كثير به نقل از ايوب و دارقطنى آورده كه گفته‌اند : هركس على را برتر از عثمان بداند ، به مهاجران و انصار اهانت كرده است ، و اين سخنى راست و درست و محكم است . « 1 » بخوانيد و بخنديد ، بل بگرييد حقيقت اين است كه پس از اجماع و اتفاق نظر مهاجران و انصار و همهء اصحاب دربارهء عثمان ، اگر كسى عثمان را نه برتر از مولاى متقيان ، صلوات اللّه عليه ، بلكه حتى برتر از هرمسلمان مؤمنى بداند ، به مهاجران و انصار اهانت كرده است و به پيشاهنگان اصحاب و تابعان عالىقدر .\r\nسخن راست و حق از جانب پروردگارت به تو رسيد . پس هرگز از ترديدكنندگان مباش . « 2 »\r\n\r\n\r\n","description":"","footnote":"\r\n( 1 ) . تاريخ ابن كثير : 8 / 12 .\r\n( 2 ) . يونس 10 / 94 .\r\n","page_name":" 237 ","page_number":247},
  {"content":"\r\n . \r\n","description":"","footnote":"","page_name":" 238 ","page_number":248},
  {"content":"\r\n\r\n\r\nكنگرهء عمومى مسلمانان عليه عثمان\r\n\r\nنخستين محاصره\r\nبلاذرى و ديگر مورخان مىنويسند : يك سال پيش از كشته شدن عثمان ، مردم سه شهر كوفه و بصره و مصر در مسجد الحرام اجتماع كردند . رئيس اهالى كوفه كعب بن عبده بود و رئيس اهالى بصره مثنى بن مخربهء عبدى و رئيس اهالى مصر كنانة بن بشر سكونى .\r\nدر اين اجتماع عمومى ، عملكرد عثمان و تبديل رويهء او را در امر حكومت مورد بحث قرار دادند و نيز به بررسى تعهداتى پرداختند كه به هنگام تصدّى خلافت سپرده و در انجامش با خدا عهد بسته بود ، اما زير پا نهاد . در نتيجه ، گفتند : ما نمىتوانيم به اين وضع رضايت دهيم . سرانجام ، تصميم گرفتند كه هريك از سه نفر نامبرده چون به شهر خويش بازگشت ، نماينده و پيغامبر اجتماع عمومى مخالفان عثمان در مكّه باشد ، تا با هركسى كه با نظرياتشان موافق بود ، قرار بگذارد كه سال بعد به خانهء عثمان روند و مطالب خويش را با او در ميان بگذارند ؛ چنانچه از رويه‌اش بازگشت كه به مقصود رسيده‌اند ، و گرنه تصميم جديدى در اين‌باره بگيرند و به اجرا بگذارند .\r\nچون موعد مقرّر فرا رسيد ، مالك اشتر با دويست تن از اهالى كوفه به مدينه آمد . ابن قتيبه مىگويد : با هزار نفر و در چهار ستون ، و بر هرستون يكى از اين چهار تن فرمانده\r\n\r\n","description":"","footnote":"","page_name":" 239 ","page_number":249},
  {"content":"\r\n\r\nبود : زيد بن صوحان عبدى ، زياد بن نضر حارثى ، عبد اللّه بن اصم عامرى و عمرو بن اهتم كه وى علاوه بر اين ، فرمانده كل نيز بود .\r\nحكيم بن جبلهء عبدى با يكصد نفر از مردم بصره بيرون آمد و سپس پنجاه نفر به او پيوستند تا يكصد و پنجاه نفر شدند ، و ذريح بن عبّاد عبدى و بشر بن شريح قيسى و ابن محرّش يا ابن محترش همراه آنان بودند . ابن خلدون مىگويد : تعدادشان به اندازهء مردمى بود كه از مصر برخاستند و در چهار ستون قرار داشتند .\r\nاز مصر چهار صد تن آمدند و آن را پانصد و هفتصد و ششصد و هزار هم گفته‌اند ، و ابن ابى الحديد تعدادشان را دو هزار نفر نوشته است . محمد بن ابى بكر ، و سودان بن حمران سكونى ، و ميسرهء سكونى ، و عمرو بن حمق خزاعى كه در رأس ايشان بود ، در آن ميان قرار داشتند . مصريان چهار فرمانده داشتند :\r\n1 - عمرو بن بديل بن ورقاء خزاعى .\r\n2 - عبد الرحمن بن عديس ، ابو محمد بلوى .\r\n3 - عروة بن شييم ، ابن بياع كنانى ليثى .\r\n4 - كنانة بن بشر سكونى تجيبى .\r\nغافقى بن حرب عكى هم فرماندهء كل بود و در روزهاى محاصرهء خانهء عثمان امام جماعت محاصره‌كنندگان .\r\nطبرى مىنويسد : همگى تابع دو تن بودند : عمرو بن بديل خزاعى كه از اصحاب پيامبر بود و عبد الرحمن بن عديس .\r\nچون به مدينه رسيدند ، به خانهء عثمان رفتند ، و در مدينه عده‌اى از مهاجران و انصار به ايشان پيوستند ، از آن جمله : عمار بن ياسر عبسى كه از مجاهدان بدر است و رفاعة بن رافع انصارى كه او نيز بدرى است و حجاج بن غزيه كه به مصاحبت پيامبر اكرم نايل آمده است و عامر بن بكير كه از مجاهدان بدر است .\r\nبنا به روايت ابن عبد ربه نائله همسر عثمان در نامه‌اى به معاويه مىگويد : اهالى مصر كارشان را به على و محمد پسر ابو بكر و عمار ياسر و طلحه و زبير سپردند و به اطاعت\r\n\r\n","description":"","footnote":"","page_name":" 240 ","page_number":250},
  {"content":"\r\n\r\nآنان درآمدند و ايشان دستور قتل عثمان را دادند . از قبايلى كه با مصريان بودند ، مىتوان خزاعه و سعد بن بكر و هذيل و بعضى عشاير جهينه و مزينه و نبطىهاى يثرب را نام برد و اينان نيز از همه سختگيرتر و تندروتر بودند .\r\nچنان كه سعيد بن مسيّب مىگويد : قبلا از عثمان بدرفتاريهايى به عبد اللّه بن مسعود و ابو ذر و عمار ياسر سر زده بود و قبيلهء هذيل و بنى زهره و بنى غفار و هم پيمانان آنها به خاطر تبعيد ابوذر غفارى و قبيلهء بنى مخزوم به جهت آزار عمار ياسر كينه‌اش را به دل گرفته بودند . « 1 »\r\nمسعودى مىنويسد : در ميان مردم محاصره كنندهء خانهء عثمان قبيلهء بنى زهره بودند به خاطر عبد اللّه بن مسعود ، زيرا او هم‌پيمان ايشان بود ، و قبيلهء هذيل ، چون او عضو آن قبيله بود ، و قبيلهء بنى مخزوم و هم‌پيمانانش به خاطر عمار ياسر ، و قبيلهء غفار و هم‌پيمانانش بخاطر ابوذر ، و قبيلهء تيم همراه محمد پسر ابو بكر آمده بود ، و قبايل بسيار ديگر كه كتاب ما گنجايش ذكر آنان را ندارد . اينان عثمان را محاصره كردند و اين نخستين محاصرهء اوست . « 2 »\r\n\r\nنامهء مصريان به عثمان\r\nطبرى مىنويسد : عبد اللّه بن زبير از قول پدرش مىگويد : مصريان در سقيا « 3 » يا در ذوخشب « 4 » به عثمان نامه نوشتند و به دست يكى از افرادشان به او رساندند . عثمان آن نامه را خواند و بىجواب گذاشت و دستور داد او را از خانه‌اش بيرون كردند . در نامه\r\n\r\n\r\n","description":"","footnote":"\r\n( 1 ) . بنا به روايت بلاذرى در انساب الاشراف و ابن عبد ربه در العقد الفريد ، و ديگران .\r\n( 2 ) . رك : طبقات ابن سعد : 3 / 49 ؛ انساب الاشراف : 5 / 26 ، 59 ؛ الامامة و السياسة : 1 / 34 ؛ المعارف ، ابن قتيبه 84 ؛ تاريخ طبرى : 5 / 116 ؛ مروج الذهب : 1 / 441 ؛ العقد الفريد : 2 / 262 ، 263 ، 269 ؛ الرياض النضرة : 2 / 123 ، 124 ؛ الكامل ، ابن اثير : 3 / 66 ؛ تاريخ ابن خلدون : 2 / 393 ؛ شرح ابن ابى الحديد :\r\n1 / 102 ؛ تاريخ ابن كثير : 7 / 170 ، 173 ، 174 ؛ حياة الحيوان ، دميرى : 1 / 53 ؛ الاصابة : 2 / 411 ؛ الصواعق المحرقة 69 ؛ تاريخ الخلفاء ، سيوطى 106 ؛ تاريخ الخميس : 2 / 259 .\r\n( 3 ) . از دره‌هاى پايين تهامه .\r\n( 4 ) . به فاصلهء يك شب راه تا مدينه .\r\n","page_name":" 241 ","page_number":251},
  {"content":"\r\n\r\nنوشته بودند :\r\nبه نام خداوند مهرگستر مهربان\r\nپس از سپاس و ستايش پروردگار ، بدان كه خدا حال هيچ قومى را دگرگون نمىكند تا آنگاه كه خويشتن را خود دگرگون سازند . خداى را ، خداى را ، باز هم خداى را ! خداى را به خاطر آور ، تو در دنيايى و بايد كه در آن توشهء آخرت فراهم آرى ، و نصيب و بهرهء خويش از آخرت فراموش ننمايى . پس روا باشد كه به دنيا نياويزى و اكتفا نورزى . بدان كه ما به خدا قسم ، به خاطر خدا به خشم مىآييم و به خاطر او خشنود مىشويم . تو تا توبهء آشكار ننمايى يا گمراهى آشكار و صريح از تو سر نزند ، شمشيرمان را به زمين نخواهيم گذاشت . اين است سخن ما به تو و تقاضايمان از تو ، و خدا ترا دربارهء ما بازخواست خواهد كرد ، و السّلام . « 1 »\r\n\r\nتعهّد عثمان در سال 35 هجرى\r\nبلاذرى بنا به گفته ابو مخنف مىنويسد : مصريان به مدينه درآمدند و با ديگران به دور خانهء عثمان جمع شدند ، و اين نخستين محاصره بود . مغيرة بن شعبه نزد عثمان رفته گفت : بگذار پيش اين جمعيت بروم و ببينم چه مىخواهند . آنگاه به طرف آنان رفت .\r\nوقتى نزديكشان رسيد ، بر سرش فرياد كشيدند : اى كور ! اى بدكار ! اى زشتكار ! برگرد . او برگشت و عثمان ، عمرو عاص را فرا خواند و به او گفت : پيش آنان برو و پيشنهاد مراجعه به قرآن ، و شرح انتقاداتشان را مطرح كن . چون نزديك آنان رسيد ، سلام كرد . آنان گفتند :\r\nچه سلام و چه عليك ! برگرد اى دشمن خدا ! برو گمشو اى پسر نابغه ! تو در نظر ما نه امين هستى و نه طرف اعتماد . عبد اللّه بن عمر و ديگران به عثمان گفتند : آنان جز على بن ابى طالب كسى را نمىپذيرند . چون نزد او آمد ، گفت : اى ابو الحسن ! پيش اين جمعيت برو و آنان را به قرآن و سنت پيامبر دعوت كن . گفت : به شرطى قبول مىكنم كه با خدا در برابرم عهد و پيمان ببندى كه آنچه را به وكالت تو در برابر آنها تعهد كردم ، به انجام\r\n\r\n\r\n","description":"","footnote":"\r\n( 1 ) . تاريخ طبرى : 5 / 116 .\r\n","page_name":" 242 ","page_number":252},
  {"content":"\r\n\r\nرسانى . عثمان پذيرفت و على او را واداشت تا به مؤكّدترين و محكم‌ترين عبارات با خدا عهد و پيمان بست كه آنچه را على در برابر آن جماعت تعهد كند ، به انجام رساند . على آنگاه به طرف آن جماعت رفت . به او گفتند : برگرد . گفت : بر نمىگردم ، پيش مىآيم . قرآن را مطرح مىسازيم تا در پرتو آن ببينيم چه كارهاى عثمان مخالف آن است و مايهء ناراحتى شما گشته تا از ميان برداشته شود . آنگاه شرح داد كه عثمان چگونه عهد بسته و سوگند خورده و تضمين داده است . پرسيدند : تو تضمين مىكنى كه از عهدهء التزاماتش برآيد ؟ گفت : آرى ، تضمين مىكنم . گفتند : قبول مىكنيم . شخصيتهاى برجسته و معروفشان همراه على شدند تا به خانهء عثمان درآمدند و انتقاداتشان را شرح دادند و او قول داد همهء آن خلافكاريها را از ميان برداشته جبران نمايد . آنان از عثمان خواستند كه نوشته بدهد . عثمان چنين نوشت :\r\nبه نام خداوند مهرگستر مهربان\r\nاين را بندهء خدا عثمان امير المؤمنين براى مؤمنان و مسلمانانى كه از او ناراحت بودند و به دو انتقاد داشتند ، مىنويسد : من وظيفهء خود مىدانم كه بر شما طبق قرآن و سنت پيامبر حكومت كنم تا محرومان به حقوق خويش برسند ؛ كسانى كه مورد تهديد قرار گرفته‌اند ، در ايمنى به سر برند ؛ تبعيديان به شهر و ديارشان برگردند ، هيأت‌هاى نمايندگى مردم شهرستانها توقيف نشوند ، و درآمد خزانهء عمومى افزايش يابد . على بن ابى طالب در برابر مؤمنان و مسلمانان ضمانت مىكند كه عثمان از عهدهء اين التزامات برآيد و آنها را به انجام رساند .\r\nشهود جلسه و تعهد عبارتند از : زبير بن عوام ، طلحة بن عبيد اللّه ، سعد بن ابى وقاص ، عبد اللّه بن عمرو ، زيد بن ثابت ، سهل بن حنيف ، و ابو ايوب خالد بن زيد .\r\nاين تعهد نامه در ذيقعده سال 35 هجرى نوشته شد ، و هرجماعتى يك نسخه از اين تعهدنامه را گرفتند و بازگشتند .\r\nعلى بن ابى طالب به عثمان گفت : بيا براى مردم نطقى كن تا آن را بشنوند و منتشر سازند ، و خدا را بر آنچه در دل دارى گواه گير و نيّت خويش را با سوگند مؤكّد ساز و\r\n\r\n","description":"","footnote":"","page_name":" 243 ","page_number":253},
  {"content":"\r\n\r\nاعلان كن ، زيرا مردم كشور عليه تو برآشفته‌اند و اطمينانى نيست كه كاروان ديگرى از كوفه يا بصره يا مصر نرسد و بازنگويى : اى على ! سوار شو و پيش آنها برو . آن وقت اگر قبول نكنم ، مىگويى تو حق خويشاوندى مرا به جا نياوردى و حقم را زير پا گذاشتى .\r\nعثمان پذيرفت و براى مردم نطق كرد و اعتراف نمود كه آن خلافكاريها از او سر زده است و بعد از خدا آمرزش و عفو خواست و گفت : من از پيامبر خدا شنيدم كه هركس بلغزد ، بايست به راه آيد و به خدا برگردد . بنابراين ، من اولين كسى هستم كه پند مىگيرم و به اندرز پيامبر عمل مىكنم . به همين جهت ، به محض اينكه از منبر پايين آمدم ، افراد برجستهء شما نزد من آيند و با نظريات صائبشان مرا راهنمايى كنند و به راه دين آورند . به خدا قسم ، اگر يك برده مرا به راه اسلام بخواند و براند ، حتما از او تبعيت خواهم كرد و جز اين‌كه به راه خدا رويم ، راهى نداريم . مردم از نطقش شادمان گشتند و با مسرّت بسيار به دور خانه‌اش فراهم آمدند . ناگاه مروان پيش آنان آمده به ايشان پرخاش كرد و گفت : گم شويد ! چرا اينجا جمع شده‌ايد ؟ امير المؤمنين كار دارد و به شما نمىرسد . اگر با يكى از شما كار داشته باشد ، او را صدا مىزند ، برگرديد . آنها برگشتند و خبر به على رسيد ، خشمگين پيش عثمان رفته گفت : آيا تو از مروان فقط به يك صورت راضى مىشوى و او نيز فقط به اين صورت از تو خشنود مىشود كه ايمان و ديندارىات را خراب كند و عقلت را از تو بگيرد ؟ من پيش‌بينى مىكنم كه ترا به چاه بيندازد و در نياورد .\r\nديگر حاضر نيستم بعد از اين براى نصيحت و انتقاد پيش تو بيايم .\r\nنائله زن عثمان به او گفت : شنيدى على بن ابى طالب دربارهء مروان چه گفت و خاطرنشان ساخت كه ديگر حاضر نيست به ديدنت بيايد ؟ تو دستورات مروان را به كار بستى ، در حالى كه او پيش مردم نه ارزش و احترام دارد و نه نفوذ كلمه . عثمان دنبال على فرستاد ، ولى او نيامد .\r\nابن سعد مىنويسد : ابو عون مىگويد « 1 » : شنيدم كه عبد الرحمن بن اسود بن عبد يغوث\r\n\r\n\r\n","description":"","footnote":"\r\n( 1 ) . طبرى و ابن اثير روايت ابو عون را نقل كرده‌اند ، و دميرى در كتاب حياة الحيوان : 1 / 53 نيز به آن اشاره نموده است .\r\n","page_name":" 244 ","page_number":254},
  {"content":"\r\n\r\nاز مروان ياد كرد و گفت : خدا رويش را سياه كند ! عثمان در حضور مردم با تقاضاهاى آنان موافقت نمود و بر منبر چندان گريست كه اشكش روان گشت ، اما مروان آنقدر به پروپاى او پيچيد تا عقيده‌اش را عوض كرد . من پيش على رفتم و ديدم ميان مزار پيامبر و منبر است و عمار ياسر و محمد بن ابى بكر در حضور اويند . و آن دو از من پرسيدند :\r\nمروان كار خودش را عليه مردم كرد ؟ گفتم : آرى . « 1 »\r\n\r\nوصف ديگرى از توبهء عثمان\r\nطبرى مىنويسد : على وقتى مصريان بازگشتند ، نزد عثمان آمد و به او گفت : نطقى براى مردم بكن تا آن را بشنوند و شاهد آن باشند ، و تو نيز خدا را بر نفرت قلبى خويش از خلافكارىهايت و بر توبه‌ات گواه گرفته باشى . كشور عليه تو شوريده است ، و اطمينان ندارم كه كاروان ديگرى از كوفه فرا نرسد و تو به من نگويى : اى على ! سوار شو و پيش آنها برو ، در حالى كه من طاقت رفتن و شنيدن انتقادات آنان را از تو ندارم . يا كاروان ديگرى از بصره فرا رسد و بگويى : اى على ! برو پيش آنان . در آن هنگام اگر نروم مىگويى حق خويشاوندىات را نگاه نداشته و حقت را زير پا گذاشته‌ام . عثمان بر اثر توصيهء على رفت و آن نطق را ايراد كرد و ترك خلافكارىهايش را اعلام داشت و در برابر مردم توبه كرد ، به اين ترتيب كه برخاست و پس از حمد و ثناى پروردگار گفت : اى مردم ! به خدا از همه كارهاى خلافى كه مورد انتقاد قرار داديد ، آگاه بودم و تمام كارهايى را كه كرده‌ام از روى علم و اطلاع بوده است ، ولى چه مىشود كرد كه نفس من به من دروغ گفت و مرا به خيالات باطل كشاند و درك مرا از من بربود . من از پيامبر خدا شنيده‌ام كه هركس بلغزد ، بايست به راه دين بازآيد و هركس به خطا رود ، بايست توبه نمايد و در ادامهء گمراهى لجاجت نورزد ، زيرا هركس در ادامهء انحراف از اسلام لجاجت بورزد ، از راه راست دين دور تر خواهد رفت . بنابراين ، من اولين كسى هستم كه پند پيامبر را به گوش مىگيرد . از خدا به خاطر آنچه كرده‌ام ، آمرزش مىخواهم و توبه مىنمايم و به\r\n\r\n\r\n","description":"","footnote":"\r\n( 1 ) . انساب الاشراف : 5 / 62 .\r\n","page_name":" 245 ","page_number":255},
  {"content":"\r\n\r\nاو بازمىگردم . كسى چون من دست از كارهاى خلافش برداشت و توبه نمود . وقتى از منبر فرود آمدم افراد برجستهء شما پيش من بيايند تا با نظريات صائبشان مرا راهنمايى كنند و به راه درست در بياورند . به خدا اگر برده‌اى مرا به راه راست براند ، برده‌وار به آن راه خواهم رفت و چون بنده‌اى ذلّت و راهوارى نشان خواهم داد و مثل به بردگى گرفته شده خواهم بود كه اگر او را تحت مالكيت درآورند ، شكيبايى مىورزد و اگر آزادش نمايند ، سپاسگزارى مىنمايد . ما جز اينكه به راه خدا برويم ، راهى نداريم . اشخاص برگزيده و نيكان شما از اينكه به من نزديك شوند ، از شما نگران نبايد باشند . در هرحال خود را از من جدا و دور مسازيد .\r\nمردم آن روز دلشان به حال عثمان سوخت و بعضى بر او گريستند . سعيد بن يزيد برخاسته گفت : اى امير المؤمنين ! كسانى كه همراه تو نيستند ، در پى مصلحت تو نيستند . « 1 » بر جان خويش رحم كن و آنچه را قول دادى و به زبان آوردى به انجام رسان . چون عثمان از مسجد به خانه رفت ، ديد مروان و سعيد بن عاص و عده‌اى از بنىاميه در آنجا هستند و براى شنيدن نطق او حاضر نشده‌اند . وقتى نشست ، مروان از او اجازهء صحبت خواست .\r\nنائله همسر عثمان به او گفت : حق صحبت ندارى ! به خدا اينها او را خواهند كشت ، و او قولى داده است كه بايد بدان عمل كند و نمىتواند آن را زير پا بگذارد . مروان به او پرخاش كرد كه اينها به تو چه مربوط است ! پدرت در حالى مرد كه وضو گرفتنش را بلد نبود . نائله گفت : آهسته‌تر اى مروان ! حرف نياكانم را نزن ، تو غيبت پدرم را مىكنى و به او دروغ مىبندى ، و پدرت جرأت ندارد فضايل او را انكار نمايد . اگر نه اين بود كه پدرت عموى اوست و عيبگويىاش به او هم برمىخورد ، دربارهء پدرت عيبهايى مىگفتم كه دروغ هم نيست . مروان كوتاه آمد و دوباره از عثمان پرسيد : حرف بزنم يا ساكت بمانم ؟\r\nعثمان گفت : بگو . گفت : پدر و مادرم فدايت ! دلم مىخواست كه اين حرفهايى را كه زدى ، در حال قدرت و تسلط بر اوضاع مىزدى ، و من در آن صورت زودتر از همه موافقت مىنمودم و خوشحال مىشدم و در انجامش كمك مىكردم ، ولى وقتى اين\r\n\r\n\r\n","description":"","footnote":"\r\n( 1 ) . اشاره است به بنىاميه كه آن روز عمدا در مسجد حاضر نشدند .\r\n","page_name":" 246 ","page_number":256},
  {"content":"\r\n\r\nحرفها را زدى كه كارد به استخوان رسيده بود و در حال ضعف و بيچارگى بودى ! به خدا اگر به اشتباهكارىات ادامه مىدادى و از خدا آمرزش مىطلبيدى بهتر از اين بود كه زير تهديد از آن كارها توبه كنى . وانگهى مىتوانستى بدون اعتراف به خلافكارىهايت اظهار توبه كنى و دل مردم را به دست آورى . اكنون توده‌هاى مردم مثل كوه بر در خانه‌ات جمع شده‌اند . عثمان گفت : برو با آنان صحبت كن ، چون من خجالت مىكشم بروم چيزى به آنان بگويم . مروان به در خانه رفت ، و در حالى كه مرم از سر و دوش هم بالا مىرفتند ، به آنان گفت : براى چه اينجا جمع شده‌ايد ؟ مثل اين است كه براى غارت آمده‌ايد ! غير از آنان كه منظور من هستند ، همه‌تان گم شويد ! مىخواهيد سلطنتمان را از دستمان بگيريد ، برويد گم شويد ! به خدا اگر تيرى به طرف ما پرتاب كنيد ، دستورى صادر خواهيم كرد كه بيچاره و پشيمان شويد . برگرديد به خانه‌هاتان . به خدا كسى نمىتواند آنچه را در چنگال ماست ، از ما بگيرد . مردم برگشتند ، و بعضى نزد على آمدند و جريان را برايش شرح دادند . على خشمگين نزد عثمان آمد و گفت : آيا تو از مروان فقط به يك صورت راضى مىشوى و او نيز فقط به اين صورت از تو خشنود مىشود كه ترا از راه دينت منحرف كند و عقلت را از تو بگيرد تا مثل شتر باركش ترا به هرجا دلش خواست بكشد ؟ به خدا مروان كسى نيست كه در دينش و دربارهء مصالحش صاحبنظر باشد . به خدا پيش‌بينى مىكنم او ترا به چاه بيندازد و در نياورد . ديگر حاضر نيستم بعد از اين براى نصيحت و انتقادت پيش تو بيايم . تو شرفت را به باد و اختيار كارت را از دست داده‌اى .\r\nوقتى على بيرون رفت ، نائله همسر عثمان آمد و اجازهء صحبت خواست و گفت :\r\nشنيدى على چه گفت و گفت ديگر به ديدنت نخواهد آمد ؟ مگر تو فرمانبردار مروان شده‌اى تا ترا به هركجا كه خواست ، بكشد . عثمان گفت : چه كنم ؟ نائله گفت : از خداى يگانهء بىشريك بترس و ملاحظه داشته باش و رويهء دو همكار سابقت ابو بكر و عمر را پيش گير ، چون اگر از مروان پيروى كنى و حرفهاى او را به كار بندى ، به كشتن خواهى رفت . مروان آدمى نيست كه پيش مردم قدر و اعتبار و شكوهى داشته باشد يا محبوب مردم باشد . در حقيقت مردم ترا به خاطر مروان و اينكه او را به خود نزديك گردانيده‌اى ،\r\n\r\n","description":"","footnote":"","page_name":" 247 ","page_number":257},
  {"content":"\r\n\r\nمورد بىمهرى قرار داده‌اند . به‌دنبال على بفرست و با او آشتى نما و از او بخواه كار را به سامان و به صلاح آورد ، زيرا او با تو خويشاوند است و نيز مورد احترام مردم است و از او حرف شنوى دارند . عثمان به دنبال على فرستاد ، اما او دعوتش را رد كرده گفت : به او اعلام كرده‌ام كه به ديدنش نخواهم رفت .\r\nسخن نائله دربارهء مروان به گوش او رسيد و نزد عثمان آمد و در برابرش نشست و اجازهء صحبت خواست . عثمان اجازه داد . مروان گفت : نائله دربارهء من حرفها زده است .\r\nعثمان گفت : ساكت ! هيچ دربارهء او صحبت نكن كه اگر صحبت كنى ، آبرويت را مىبرم ، زيرا به خدا قسم او براى من دلسوزتر از تست . مروان خاموش شد . « 1 »\r\n\r\nروايت ديگرى دربارهء توبهء عثمان\r\nطبرى روايت ديگرى در همين زمينه آورده از قول ابو عون كه مىگويد : عبد الرحمن بن اسود بن عبد يغوث اسم مروان بن حكم را برد و گفت : خدا رويش را سياه كند ! عثمان در حضور مردم با تقاضاهاى آنان موافقت نمود و بر منبر گريست و مردم هم گريستند ، و ريش عثمان را ديدم كه از اشك خيس شده بود و مىگفت : خدايا من به درگاه تو توبه مىكنم . خدايا من به درگاه تو توبه مىكنم . خدايا من به درگاه تو توبه مىكنم . به خدا اگر قانون اسلام ايجاب كند كه من برده‌اى شوم ، رضايت خواهم داد . وقتى به خانه رسيدم ، نزد من بيائيد ، به خدا از ملاقات شما امتناع نخواهم كرد و شما را با پذيرفتن تقاضاهايتان راضى خواهم كرد و هرچه بيشتر خشنود خواهم ساخت و مروان و دارودسته‌اش را طرد خواهم كرد .\r\nوقتى وارد خانه‌اش شد ، دستور داد در خانه را باز بگذارند ، و مروان نزد او رفته آنقدر به پروپايش پيچيد تا عقيده‌اش را عوض كرد و او را از تصميماتش منصرف ساخت .\r\nعثمان سه روز در خانه ماند و از خجالت مردم بيرون نيامد . مروان به مردم گفت : غير از آنان كه منظور من هستند ، همه‌تان گم شويد و به خانه‌هاتان برويد . امير المؤمنين اگر با\r\n\r\n\r\n","description":"","footnote":"\r\n( 1 ) . تاريخ طبرى : 5 / 111 ؛ انساب الاشراف : 5 / 64 ، 65 ؛ الكامل ، ابن اثير : 3 / 68 ؛ تاريخ ابن كثير : 7 / 172 ؛ شرح ابن ابى الحديد : 1 / 163 ، 164 ؛ تاريخ ابن خلدون : 2 / 396 ، 397 .\r\n","page_name":" 248 ","page_number":258},
  {"content":"\r\n\r\nكسى كار داشته باشد ، او را صدا خواهد زد ، و گرنه در خانه‌اش بايد بنشيند . عبد الرحمن مىگويد : نزد على رفتم ، ديدم ميان مزار پيامبر و منبر است و عمار ياسر و محمد بن ابى بكر در خدمت اويند و مىگويند : مروان عليه مردم كار خودش را كرد ! آنگاه على از من پرسيد : تو در نطق عثمان حضور داشتى ؟ گفتم : بلى . پرسيد : حرفهايى را هم كه مروان به مردم زد ، به‌گوش خود شنيدى ؟ گفتم : بلى . گفت : اى مسلمانان به خدا پناه مىبرم ! اگر در خانه‌ام بنشينم ، عثمان به من مىگويد : مرا رها كرده و حق خويشاونديم را زير پا گذاشته‌اى ، و اگر حرف بزنم ، سخنم را به كار نمىبندد و به دلخواهش عمل مىكند و مروان او را بازيچهء دست خود قرار مىدهد و به هرجا كه دلش خواست مىكشاند ، آن هم با وجود سالخوردگىاش و مصاحبت با پيامبر خدا .\r\nعبد الرحمن مىگويد : هنوز نشسته بوديم كه فرستادهء عثمان آمد و گفت : بيا . على به صداى بلند و خشم‌آلود فرياد كشيد : به او بگو من پيش او آمدنى نيستم . فرستادهء عثمان برفت . من دو شب بعد عثمان را ديدم كه از جايى آمد . از نوكرش ناتل پرسيدم :\r\nامير المؤمنين از كجا آمد ؟ گفت : از پيش على . فردا پيش على رفتم و به من گفت : ديشب عثمان پيش من آمده بود و مىگفت : من بر سر قولم ايستاده‌ام و تعهداتم را انجام خواهم داد . به او گفتم : پس از آن حرفها كه از فراز منبر پيامبر خدا زدى و قول و وعده دادى ، و بعد رفتى به خانه‌ات ، آن وقت مروان بايد بر در خانهء تو به مردم ناسزا بگويد و آنان را برنجاند ؟ عثمان در حالى كه مىگفت حق خويشاونديم را رعايت ننموده و مرا بىدفاع گذاشته‌اى و مردم را عليه من گستاخ و شورشى كرده‌اى ، به راه افتاد . به او گفتم : به خدا من از تو در برابر مردم دفاع مىكنم و از آنان جلوگيرى مىنمايم ، ولى هروقت ترا به كارى كه به مصلحت و مايهء خشنودى تو مىبينم ، سفارش مىكنم ، مروان پيشنهاد مخالفى به تو مىكند و تو پيشنهاد او را بر توصيهء خيرخواهانهء من ترجيح مىدهى و او را به درون خانه‌ات مىخوانى . بعد عثمان به خانه‌اش رفت . از آن روز على از عثمان روگردان بود و از آنچه سابقا در حقّ او انجام مىداد ، دست بازداشت . « 1 »\r\n\r\n\r\n","description":"","footnote":"\r\n( 1 ) . تاريخ طبرى : 5 / 112 ؛ الكامل ، ابن اثير : 3 / 96 .\r\n","page_name":" 249 ","page_number":259},
  {"content":"\r\n\r\n\r\nدومين تعهد و التزام\r\nنخستين تعهّدى را كه عثمان در حضور مردم و در برابر خدا كرد و ملتزم شد كه دست از همهء خلافكارىهايش بردارد و تغيير رويه دهد و به حكم قرآن و سنت پيامبر عمل كند و در حكومت از آنها منحرف نگردد نقض كرد ، و هيچ‌يك از خلافكارىهايش را ترك ننمود ، بلكه به رويهء غير اسلامىاش و به ستم و انحراف ادامه داد . ديگربار در برابر مردم و با سوگند و تعهد در برابر خدا ، خويشتن را ملتزم ساخت و متعهّد كه دست از رويهء خلاف اسلامىاش بردارد و رويهء اسلامى حكومت و اداره را به كار بندد .\r\nطبرى مىنويسد : عبد اللّه بن زبير از قول پدرش مىگويد : مردم مدينه نامه‌اى به عثمان نوشته او را به توبه و بازگشت به خدا و رويهء اسلامى خواندند ، و عليه او استدلال كردند و به خدا قسم خوردند كه اگر تعهّداتى را كه در برابر خدا دارد ، دربارهء آنان به انجام نرساند ، به هيچ وجه دست از او برنخواهند داشت تا او را بكشند . چون از كشته شدنش ترسيد ، با راهنمايان و افراد خانواده‌اش به مشورت پرداخته به آنان گفت : اين مردم چنين كردند كه مىبينيد ، چه بايد كرد ؟ به او توصيه كردند كه به دنبال على بن ابى طالب فرستد و از او بخواهد آنان را از وى دور سازد و آنچه مىخواهند به آنان قول دهد و آنقدر مردم را معطل كند كه نيروهاى كمكى فرا رسند . گفت : اينان امروز و فرداكردن را تحمل نمىكنند ، و من زير بار تعهدى رفته‌ام و با نخستين دسته‌اى از آنان كه اينجا آمدند ، چنان كردم كه مىدانيد . بنابراين ، در صورتى كه به آنان قول دهم و تعهد نمايم ، و وفاى به عهدم را مطالبه خواهند كرد . مروان بن حكم گفت : اى امير المؤمنين ! اگر تظاهر به دوستى با آنان كنى تا كسب نيرو كنى و در هنگامى كه تفوق دارى حسابشان را برسى ، بهتر از اين است كه بگذارى آنان در حالى كه نزديك تو هستند ، به دشمنى با تو برخيزند . بنابراين ، با هرچه تقاضا مىكنند ، موافقت كن و تا مدتى كه ممكن است از انجام وعده‌ات خوددارى نما ، زيرا آنان عليه تو به تجاوز داخلى دست زده‌اند و به استناد آن ، عهد و پيمانى كه با آنان منعقد شود ، بىاعتبار است و لازم الاجرا نيست . عثمان به دنبال على فرستاد و او را دعوت كرد نزد وى برود . چون آمد ، به او گفت : اى ابو الحسن ! مردم چنان كردند كه\r\n\r\n","description":"","footnote":"","page_name":" 250 ","page_number":260},
  {"content":"\r\n\r\nديدى و از من آن سر زد كه مىدانى ، و اكنون اطمينان ندارم كه مرا نكشند . بنابراين ، آنان را از من دور ساز . خداى عزّ و جل را شاهد مىگيرم كه دست از آنچه مورد انتقاد قرار داده‌اند ، بردارم و حق آنان را ، چه آنها كه به عهدهء من است و چه آنها كه به عهدهء ديگران است ، بستانم و به آنان رد كنم ، گرچه در اين احقاق حق و اجراى قانون اسلام لازم آيد كه خونم ريخته شود . على گفت : مردم پيش از آنكه محتاج كشتن تو باشند ، به دادگرى تو احتياج دارند ، و من آنان را آدمهايى مىبينم كه تا تعهّدات و تقاضاهايشان را به انجام نرسانى ، راضى و دست‌بردار نخواهند شد . به نخستين دستهء آنان كه آمده بودند ، وعده دادى و بر آن وعده خدا را گواه گرفتى كه دست از همهء آنچه خلاف دانسته و مورد اعتراض قرار داده بودند ، بردارى و من به اعتماد وعده‌ات و پيمانى كه با خدا بستى ، آنان را از تو دور ساختم . بعد به هيچ‌يك از آنچه وعده داده بودى و با خدا پيمان بسته بودى ، وفا نكردى . بنابراين ، دوباره در پى اين مباش كه مرا فريب دهى ، زيرا من از طرف تو با تقاضاهاى بحقّ آنان موافقت خواهم كرد . گفت : باشد ، با تقاضاهاى بحقّ آنان از طرف من موافقت كن ، به خدا قسم ، من به تعهّدى كه از طرف من مىكنى ، وفا خواهم كرد . على نزد مردم رفته گفت : اى مردم ! شما تقاضاهاى برحق و قانونى داريد ، و با آنها موافقت مىشود . عثمان ادعا مىكند كه او داد شما را از خويش و از ديگران خواهد ستاند و دست از همهء آنچه مايه نارضايى شماست ، برخواهد داشت . بنابراين ، قولش را بپذيريد و آن را تحكيم و تأييد نماييد . مردم گفتند : قبول مىكنيم و تو از طرف ما قولش را تأكيد و تحكيم كن ، زيرا به خدا ما با حرف بدون عمل و اجرا راضى نخواهيم شد . على گفت : اين حق شماست و انجام مىدهيم . بعد پيش عثمان آمد و جريان را شرح داد . عثمان گفت : با آنان مدتى قرار بگذار تا مهلتى براى من باشد ، زيرا من يك روزه نمىتوانم تمام آنچه مايهء نارضائى و اعتراض آنهاست ، از ميان بردارم و جبران نمايم . على گفت : آنچه مربوط به مدينه است ، مهلت و تأخير برنمىدارد ، و مهلت آنچه خارج از مدينه است ، به اندازه‌اى است كه وصول فرمانت به آنجا وقت مىگيرد . گفت : باشد ، ولى براى آنچه مربوط به مدينه است ، سه روز به من مهلت بده . على موافقت كرد و رفت به مردم اطلاع\r\n\r\n","description":"","footnote":"","page_name":" 251 ","page_number":261},
  {"content":"\r\n\r\nداد و قرارداد كتبى ميان عثمان و ايشان نوشت و در آن به او سه روز مهلت داد تا همهء ظلمهايى را كه رفته است ، جبران و احقاق حق نمايد و همهء استانداران و كارمندان عالى رتبه‌اى را كه مردم نمىخواهند ، بر كنار سازد . سپس در آن قرارداد سخت‌ترين و مؤكّدترين عهد و سوگند و قرارهايى را كه خدا با يك تن از بندگان گذاشته ، برعهدهء عثمان گذارد ، و برجسته‌ترين مهاجران و انصار را شاهد گرفت و در ذيل قرارداد شهادت دادند . در نتيجه ، مسلمانان دست از او برداشتند و رفتند تا او به تعهداتش عمل كند ، لكن عثمان خود را براى جنگ آماده ساخت و در پى تدارك و گردكردن اسلحه برآمد ، و از بردگان حكومتى سپاهى گران فراهم آورد . چون سه روزهء مهلت سپرى گشت و او بر همان حال سابق ماند و هيچ‌يك از آنچه را كه مورد نارضايى بود ، تغيير نداد و هيچ‌يك از استانداران را بر كنار نساخت ، مردم عليه او شوريدند و عمرو بن حزم انصارى برخاست و نزد مصريان كه در ذوخشب بودند ، رفت و وضع را به اطلاعشان رسانيد و همراه آنان به مدينه آمد و به عثمان پيغام دادند : مگر ما بر اين قرار از تو جدا نشديم كه تعهد كردى از بدعتهايت توبه نموده و دست برداشته‌اى و همهء آنچه را كه مورد اعتراض قرار داده‌ايم ، رها خواهى كرد و در تحكيم تعهّدت آن را با خدا عهد بستى و قرار گذاشتى ؟ عثمان گفت : آرى ، من هنوز بر سر همان تعهدم . گفت : پس اين نامه چيست كه همراه نامه‌رسانت پيدا كرديم ؟ « 1 »\r\nوقتى على با مصريانى كه به مدينه آمده بودند ، صحبت نمود ، آنان را راضى كرد كه به كشورشان برگردند ، و خود از ذوخشب به مدينه باز آمد و نزد عثمان رفته به او اطلاع داد كه مصريان برگشتند . عثمان آن روز را گذراند ، و فردا مروان نزد او رفته گفت : نطقى بكن و به مردم اعلان كن كه مصريان برگشته‌اند و آنچه دربارهء امام و زمامدارشان به اطّلاعشان رسيده بود ، نادرست و بىاساس بوده است . نطق تو پيش از اينكه مردم از استانها و شهرستانها برخيزند و سرازير شوند و طورى شود كه حريفشان نباشى ، پخش خواهد شد . عثمان زير بار نرفت . مروان آنقدر اصرار ورزيد تا عثمان از منبر بالا رفت و پس از\r\n\r\n\r\n","description":"","footnote":"\r\n( 1 ) . تاريخ طبرى : 5 / 116 ؛ الكامل ، ابن اثير : 3 / 71 ، 72 ؛ شرح ابن ابى الحديد : 1 / 166 .\r\n","page_name":" 252 ","page_number":262},
  {"content":"\r\n\r\nسپاس و ستايش پروردگار گفت : اين جماعت از اهالى مصر دربارهء زمامدارشان چيزهايى به اطّلاعشان رسيده بود و وقتى يقين كردند كه آن حرفها بىاساس است ، به كشورشان برگشتند . مردم از هرسو فرياد برآوردند كه اى عثمان ! از خدا بترس و به درگاه خدا توبه كن . اولين كسى كه فرياد برآورد ، عمرو بن عاصى بود كه گفت : اى عثمان ! از خدا بترس ، تو مرتكب كارهاى خلافى شده‌اى و ما را به آن كشانده‌اى . بنابراين ، به درگاه خدا توبه كن تا ما هم توبه كنيم و بازگرديم . « 1 »\r\n\r\nدومين محاصره « 2 »\r\nبلاذرى به نقل از ابو مخنف مىنويسد : مصريان پس از قراردادى كه عثمان نوشت ، به راه افتادند و رفتند تا به ايله « 3 » يا منزلى پيش از آن رسيدند . در آنجا ديدند سواره‌اى از پشت سر رو به مصر مىآيد . از او پرسيدند : كيستى ؟ گفت : نامه‌رسان و فرستادهء امير المؤمنين عثمان كه نزد عبد اللّه بن سعد بن ابى سرح ، استاندار مصر مىروم ، و از نوكران امير المؤمنين هستم . او سياهپوست بود ، و آنان به همديگر گفتند : چطور است كه او را پايين آورده تفتيش كنيم مبادا رئيسش چيزى دربارهء ما نوشته باشد . او را گشتند ، ولى چيزى نيافتند . به يكديگر گفتند : رهايش كنيم برود . كنانة بن بشر گفت : نه ، به خدا تا مشكى را كه همراه دارد نگردم ، نمىگذارم برود . با تعجّب گفتند : مگر مىشود نامه‌اى را در آب بگذارند ؟ گفت : مردم حيله‌ها و نيرنگهاى گوناگون مىزنند . بعد آن مشك كوچك\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 137 .\r\n( 2 ) . منابع اين قسمت عبارتند از : انساب الاشراف : 5 / 26 - 69 ، 95 ؛ الامامة و السياسة : 1 / 33 - 37 ؛ المعارف ، ابن قتيبه 84 ؛ العقد الفريد : 2 / 263 ؛ تاريخ طبرى : 5 / 119 ، 120 ؛ الرياض النضرة : 2 / 123 ، 125 ؛ الكامل ، ابن اثير : 3 / 70 ، 71 ؛ شرح ابن ابى الحديد : 1 / 165 ، 166 ؛ تاريخ ابن خلدون : 2 / 397 ؛ تاريخ ابن كثير : 7 / 173 ، 174 ، 186 ، 189 ؛ حياة الحيوان ، دميرى : 1 / 53 ؛ الصواعق المحرقة 69 ؛ تاريخ الخلفاء ، سيوطى 106 ، 107 ؛ السيرة الحلبية : 2 / 84 ، 86 ، 87 ؛ تاريخ الخميس : 2 / 259 . در اينجا عبارت بلاذرى و طبرى را آورده‌ايم .\r\n( 3 ) . ايله : شهرى است بر ساحل درياى قلزم به كنارهء شام ، و گفته‌اند : آخرين نقطهء حجاز و نخستين نقطهء شام است ، يعنى در حد ميانهء آن دو .\r\n","page_name":" 253 ","page_number":263},
  {"content":"\r\n\r\nرا گشود و ناگهان ديد ظرف سر به مهر بسته‌اى در آن است و در آن ظرف نامه‌اى در لوله‌اى سربين نهاده‌اند . نامه را درآورد و خواند ، در آن چنين نوشته بود :\r\nوقتى عمرو بن بديل آنجا رسيد ، گردنش را بزن ، و دست‌هاى ابن عديس و كنانه و عروه را قطع كن و بگذار در خون خويش غوطه‌ور شوند تا بميرند . بعد آنان را به شاخهء درخت خرما بياويز .\r\nمىگويند : مروان آن نامه را بدون اطلاع عثمان نوشته است . وقتى فهميدند در نامه چه نوشته شده است ، گفتند : عثمان از پيمان خويش به در گشته است ، آنگاه از راهى كه آمده بودند ، برگشتند تا به مدينه رسيدند و با نامه كه مهرش از سرب بود ، پيش على رفتند . بعد على نزد عثمان رفت ، و او به خدا قسم ياد كرد كه نه آن را نوشته است و نه از آن خبر دارد ، ولى افزود كه خط ، خط منشى اوست و مهر همان مهر اوست . على از او پرسيد : چه كسى را متّهم به نوشتن و جعل آن نامه مىكنى ؟ گفت : ترا متهم مىكنم و منشى خود را .\r\nعلى خشمناك از نزد او بيرون آمد ، در حالى كه مىگفت : حقيقت اين است كه فرمان خود تست .\r\nابو مخنف مىگويد : مهر عثمان نخست نزد حمران بن ابان بود و بعد مروان ، وقتى حمران به بصره رفت ، آن را از او گرفت و نزد خود نگاه داشت .\r\nجهيم فهرى در اين‌باره مىگويد : من شاهد كار عثمان بودم و او دربارهء كار عمار صحبتى كرد . بعد آن جماعت مصرى خوشحال و راضى به كشورشان بازگشتند و نامه‌اى يافتند كه به استاندارش در مصر نوشته بود كه گردن رؤساى مصريان را بزند . آن وقت به مدينه برگشتند و نامه را به على دادند و او پيش عثمان برد و وى قسم خورد كه نه آن را نوشته است و نه از آن اطلاع دارد . على به او گفت : چه كسى را متهم مىكنى ؟ گفت :\r\nمنشى خودم را متهم مىكنم و ترا اى على ! زيرا اين جماعت از تو حرف شنوى دارند و تو با وجود اين ، از من دورشان نمىسازى .\r\nمصريان به خانهء عثمان آمدند و آن را احاطه كردند و به عثمان كه از فراز خانه‌اش رو به آنها گردانده بود ، گفتند : آى عثمان ! آيا اين نامهء تو است ؟ او انكار كرد و قسم خورد .\r\n\r\n","description":"","footnote":"","page_name":" 254 ","page_number":264},
  {"content":"\r\n\r\nگفتند : اين بدتر است . از قول تو چيز مىنويسند بدون اينكه تو خبر داشته باشى . آدمى مثل تو نبايد عهده‌دار امور مسلمانان شود . از خلافت كناره‌گيرى كن . گفت : من جامه‌اى را كه خدا بر تنم آراسته ، برنخواهم كند ، و بنىاميه به على گفتند : اى على ! مردم را عليه حكومت ما شورانده‌اى و دسيسه چينى و تحريك كرده‌اى . گفت : اى ديوانه‌ها ! شما به خوبى مىدانيد كه حكومت يا اين كارها برايم هيچ نفعى ندارد ، و من مصريان را از عثمان دور ساختم و از آنان جلوگيرى كردم و بعد كار حكومت عثمان را چندين بار روبه راه ساختم . چكار از دستم برمىآيد ؟ و سپس راه خويش گرفت در حالى كه مىگفت :\r\nخدايا از اين حرفها و اتهاماتى كه به من مىزنند ، مبرّايم و نيز اگر پيشامدى برايش بكند ، از خونش پاكدامن و بركنارم .\r\nعثمان چون به محاصره افتاد ، نامه‌اى نوشت و عبد اللّه بن زبير آن را براى مردم خواند . در آن نامه چنين نوشته شده بود :\r\nبه خدا آن نامه را نه من نوشته‌ام و نه دستور نوشتنش را داده‌ام و نه از جريانش اطلاع دارم . به شما قول مىدهم دست از همه كارهايى كه سبب نارضايى شما گشته ، بردارم .\r\nبنابراين ، هركس را كه مىخواهيد و دوست مىداريد ، به استاندارى خودتان تعيين كنيد ، و اين هم كليدهاى خزانه‌تان تا آن را به هركس كه مىخواهيد ، بسپاريد .\r\nمردم گفتند : ما ترا متّهم به نوشتن اين نامه كرده‌ايم . بنابراين ، كناره‌گيرى كن .\r\nابن سعد از قول جابر بن عبد اللّه انصارى چنين مىگويد : وقتى مصريان به قصد عثمان رو به مدينه آوردند ، وى محمد بن مسلمهء انصارى را با پنجاه تن از انصار كه من هم در ميانشان بودم ، نزد آنان فرستاد و با تقاضاهايشان موافقت نمود و خشنودشان ساخت و برگشتند . در راه شترى را ديدند كه متعلق به حكومت بود . آن را گرفتند ديدند كه نوكر عثمان سوار بر آن است . او را تفتيش نمودند و لوله‌اى سربين در داخل مشك كوچك چرمينش يافتند كه در آن نامه‌اى بود خطاب به استاندار مصر كه با فلانى چه كن و با آن ديگر چه كن ، سپس آن جماعت به مدينه بازگشتند . عثمان ، محمد بن مسلمه را نزدشان فرستاد ، امّا حاضر به بازگشت نشدند و او را محاصره كردند .\r\n\r\n","description":"","footnote":"","page_name":" 255 ","page_number":265},
  {"content":"\r\n\r\n\r\nروايت تاريخى ديگرى در همين موضوع\r\nسعيد بن مسيّب مىگويد : عثمان وقتى عهده‌دار حكومت شد ، عده‌اى از اصحاب پيامبر از تصدى وى ناراضى و ناراحت بودند ، زيرا عثمان خويشاوند دوست بود . وى دوازده سال حكومت كرد ، و بسيار اتفاق افتاد كه از بنىاميه آنهايى را كه افتخار مصاحبت پيامبر خدا را نداشتند ، به استاندارى و مقامات عالى حكومتى مىگماشت . از استانداران و كارمندان عالى رتبه‌اش كارهايى سر مىزد كه مايهء عدم رضايت اصحاب محمد بود و چون به او اعتراض مىكردند ، بركنارشان نمىساخت . در سالهاى اخير يكباره تمام مقامات دولتى را به پسر عموهايش اختصاص داد و به انحصار آنان درآورد . از جمله ، استاندارى مصر را به عبد اللّه بن سعد بن ابى سرح سپرد ، و او سالها در مقام استاندارى مصر باقى بود تا مردم مصر به مدينه آمدند و از او به عثمان شكايت و دادخواهى نمودند . قبلا هم از عثمان كارهايى نسبت به عبد اللّه بن مسعود و ابوذر و عمار ياسر سر زده بود كه دلهاى قبايل هذيل و بنى زهره و بنى غفار ، و هم‌پيمانان آنان به خاطر رفتار عثمان با ابوذر كينه‌دار شده بود و دلهاى قبيلهء بنى مخزوم به خاطر رفتارش با عمار ياسر .\r\nبه هرحال ، وقتى اهالى مصر از پسر ابو سرح به عثمان شكايت آوردند ، عثمان به او نامه‌اى تهديدآميز نوشته دستور داد از آن كارهاى خلاف و ناروا دست بكشد ، ولى او سرپيچى نمود و دست نكشيد و حتى بعضى از كسانى را كه به عثمان شكايت كرده بودند ، آنقدر كتك زد تا مرد . پس هفتصد مرد از اهالى مصر روانهء مدينه شدند و در مسجد اقامت كردند و در وقت نماز از دست عبد اللّه بن سعد بن ابى سرح به اصحاب محمد شكايت بردند . در نتيجهء شكايتهاى آنها ، طلحه با عثمان به خشونت حرف زد و اعتراض كرد ، و عايشه ، رضى اللّه عنها ، به عثمان پيغام داد كه حق مردم مصر را از استاندارش بستاند و دادخواهى نمايد ، و على بن ابى طالب كه نماينده و سخنگوى آن جماعت بود ، به عثمان گفت : اين جماعت از تو تقاضا دارند كه عبد اللّه بن سعد بن ابى سرح در ازاى قتل يكى از آنان قصاص شود و ادعاى خونخواهى دارند . بنابراين ، بايد او را از استاندارى عزل كنى و محكمه‌اى تشكيل دهى و به دعوى ايشان عليه او رسيدگى\r\n\r\n","description":"","footnote":"","page_name":" 256 ","page_number":266},
  {"content":"\r\n\r\nنمايى و حكم صادر كنى تا اگر محكوم شد ، حق ايشان را از او بستانى . عثمان به مصريان گفت : يكنفر را انتخاب كنيد تا او را به جاى عبد اللّه بن سعد بن ابى سرح به استاندارى مصر منصوب كنم . مردم محمد پسر ابو بكر صديق را پيشنهاد كردند و به عثمان گفتند :\r\nمحمد بن ابى بكر را استاندار ما كن . عثمان فرمان استاندارى او را نوشت و وى را با عده‌اى از مهاجران و انصار روانهء مصر كرد تا آنان به دعوى مصريان عليه پسر ابو سرح رسيدگى كنند و حكم صادر نمايند . محمد بن ابى بكر و آنان رهسپار مصر شدند و هنوز سه منزل از مدينه دور نشده بودند كه بردهء سياه‌پوستى را ديدند بر شترى كه آن را مىتازد ، پندارى در پى فرارىاى است يا خود تحت تعقيب است . همراهان محمد بن ابى بكر به آن برده گفتند : جريان چيست ؟ اين چه وضعى است ؟ مثل اينكه فرارى هستى يا در تعقيب كسى مىباشى ؟ يك بار گفت : من نوكر امير المؤمنين عثمان هستم . بار ديگر گفت : من نوكر مروانم و نامه‌اى به من داده تا به استاندار مصر برسانم . پرسيدند : نامه‌اى همراه دارى ؟ گفت : نه . او را گشتند ، ولى هيچ‌چيز نيافتند ، و مشك كوچكى خشكيده همراه او بود . درونش چيزى بود كه وقتى تكانش مىدادى ، لق لق صدا مىداد . هرچه تكانش دادند تا بيرون بيايد ، بيرون نيامد . آن را شكافتند و ديدند نامه‌اى از عثمان به پسر ابو سرح است . محمد بن ابى بكر مهاجران و انصارى را كه همراهش بودند ، با عده‌اى ديگر جمع كرد و بعد در حضورشان نامه را گشود و خواند . نوشته بود : وقتى محمد بن ابى بكر و فلانى و فلانى رسيدند ، آنها را به حيله بكش و فرمان نامه‌اى را كه با محمد بن ابى بكر فرستاده‌ام ، از بين ببر ، و در مقام استاندارى بمان و به كارت ادامه بده تا دستور جديدم به تو برسد . كسانى را كه براى شكايت و دادخواهى از تو پيش ما مىآيند به خواست خدا حبس خواهم كرد .\r\nچون قرائت نامه به پايان رسيد ، يكه خوردند و برآشفتند و به مدينه بازگشتند .\r\nمحمد بن ابى بكر آن نامه را با مهر چندين نفر از همراهانش مهر كرد و به يكى از ايشان سپرد ، و چون به مدينه درآمدند ، على و طلحه و زبير و سعد و برخى از اصحاب پيامبر را جمع كردند و در حضورشان نامه را گشودند و جريان آن نوكر را شرح دادند و نامه را\r\n\r\n","description":"","footnote":"","page_name":" 257 ","page_number":267},
  {"content":"\r\n\r\nبراى آنان خواندند . همهء مردم مدينه بدون استثنا كينهء عثمان را به دل گرفتند ، و اين واقعه بر خشم كسانى كه به خاطر بدرفتارى عثمان با عبد اللّه بن مسعود و عمار ياسر و ابو ذر عصبانى شده بودند ، بيفزود و نفرتشان را شدت داد ، و اصحاب پيامبر روانهء خانهء خويش شدند و همگى از اين نامه غمناك و ناراحت بودند .\r\nمردم عثمان را محاصره كردند ، و محمد بن ابى بكر قبيلهء تيم و ديگر قبايل را عليه عثمان بسيج كرد و طلحة بن عبيد اللّه به او در اين مورد كمك مىكرد و عايشه فحشهاى زنندهء بسيار به عثمان مىداد . على و طلحه و زبير و سعد و عمار ياسر با تنى چند از اصحاب محمد كه همگى بدرى بودند ، نزد عثمان رفتند و على آن نامه را با نوكر و شتر دولتى همراه داشت . على از عثمان پرسيد : اين برده ، نوكر تست ؟ گفت : بلى . پرسيد : اين شتر ، شتر تست ؟ گفت : بلى . پرسيد : تو اين نامه را نوشته‌اى ؟ گفت : نه ، و قسم خورد به خدا كه اين نامه را نه من نوشته‌ام و نه دستور نوشتنش را داده‌ام و نه از آن خبر دارم . على گفت : مگر اين مهر ، مهر تو نيست ؟ گفت : آرى . على گفت : چطور نوكرت شترت را بر مىدارد و نامه‌اى را مىبرد كه مهر تو در پايش خورده است و تو بىخبرى ؟ عثمان به خدا سوگند خورد كه نه آن نامه را نوشته است و نه دستور نوشتنش را داده و نه هرگز اين نوكر را به مصر فرستاده است . فهميدند كه خط ، خط مروان است . بنابراين ، از عثمان تقاضا كردند مروان را كه در خانهء او بود ، تحويل آنان بدهد ، اما او نپذيرفت . پس اصحاب محمد خشمگين از خانه‌اش بيرون رفتند و دانستند كه او به دروغ قسم نمىخورد ، لكن عده‌اى گفتند : عثمان در نظر ما تبرئه نخواهد بود مگر آنكه مروان را به ما تسليم كند تا تحقيق كنيم و قضيه را بررسى نماييم و ببينيم نامه را كه نوشته است و چگونه دستور اعدام عده‌اى از اصحاب پيامبر خدا را به ناحق و بدون دليل صادر شده است ؟ چنانچه عثمان نوشته بود ، او را بر كنار خواهيم كرد و در صورتى كه مروان از زبان عثمان نوشته بود ، دربارهء مروان تصميم خواهد گرفت . آنگاه همگى در خانه‌هاى خويش نشستند ، و عثمان حاضر نشد مروان را تحويل آنان بدهد .\r\nپس مردم عثمان را به محاصره درآوردند و آب را به رويش قطع كردند . عثمان از فراز\r\n\r\n","description":"","footnote":"","page_name":" 258 ","page_number":268},
  {"content":"\r\n\r\nخانه به مردم گفت : على اينجاست ؟ گفتند : نه . پرسيد : سعد بن ابى وقاص اينجاست ؟\r\nگفتند : نه . چند لحظه‌اى خاموش ماند . بعد گفت : نمىشود يكى از شما به على خبر بدهد تا به ما آب برساند ؟ خبر به على رسيد . على سه مشك بزرگ آب براى او فرستاد كه در جريان آب‌رسانى عده‌اى از بردگان آزاد شدهء بنى هاشم و بنىاميه مجروح شدند .\r\n\r\nنوشتهء واقدى در اين‌باره\r\nواقدى مورخ معروف ، ماجراى سرازير شدن مخالفان را به مدينه و محاصرهء خانهء عثمان را از قول محمد بن مسلمه نوشته است . ما قسمت اول روايت او را قبلا آورديم « 1 » ، اينك دنبالهء آن :\r\nدر آن ، اين نامه را يافتيم كه چنين نوشته شده است :\r\nبه نام خداوند مهرگستر مهربان\r\nپس از سپاس و ستايش پروردگار ، وقتى عبد الرحمن بن عديس به آنجا رسيد او را صد تازيانه بزن و سر و ريشش را بتراش و او را مدتى دراز زندانى كن تا دستور جديد برسد . با عمرو بن حمق نيز به همان صورت عمل كن ، و با سودان بن عمران و عروة بن بيّاع ليثى نيز همچنان .\r\nمحمد بن مسلمه مىگويد : به آنان گفتم از كجا معلوم كه اين را عثمان نوشته باشد ؟\r\nگفتند : اگر مروان از قول عثمان و بدون اطلاعش نوشته باشد كه بدتر است ، و بايد از حكومت استعفا بدهد . آنگاه گفتند : بيا تا با ما پيش عثمان برويم . چون با على صحبت كرديم ، قول داد وقتى نماز ظهرش را خواند ، با عثمان صحبت كند ، و هنگامى كه پيش سعد بن ابى وقاص رفتيم ، گفت : من در كار شما دخالت نمىكنم . و وقتى پيش سعيد بن زيد بن عمرو رفتيم ، او هم همين حرف را زد .\r\nپرسيدم : على با شما كجا قرار گذاشت ؟ گفتند : قرار گذاشت وقتى نماز ظهرش را خواند ، برود خانهء عثمان . من با على نماز ظهر را خواندم . بعد هردو با هم پيش عثمان\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 132 ، 133 .\r\n","page_name":" 259 ","page_number":269},
  {"content":"\r\n\r\nرفتيم و گفتيم : مصريان دم در هستند ، اجازه بده داخل شوند . مروان كه آنجا نشسته بود ، به عثمان گفت : قربانت شوم ! اجازه بده من با آنها صحبت كنم . عثمان به او پرخاش كرد و گفت : برو گم شو ! حرف تو در اين موضوع چه فايده دارد ؟ مروان از خانه بيرون رفت .\r\nآنگاه على رو به عثمان نمود و جريان آن نامه و مضمونش را شرح داد . عثمان شروع كرد به قسم خوردن كه نه نامه نوشته و نه از آن خبر دارد و نه كسى با او مشورت كرده و نظر و دستورش را پرسيده است .\r\nمحمد بن مسلمه گفت : به خدا او راست مىگويد ، و اين كار را مروان كرده است . على گفت : پس بگذار داخل شوند و دلايل و عذر ترا بشنوند . عثمان رو كرد به على كه من قوم و خويش تو هستم . به خدا اگر تو اينطور گير كرده بودى ، من ترا خلاصت مىكردم . بيا و برو پيش آنان و قانعشان كن ، چون از تو حرف شنوى دارند . على گفت : به خدا من اين كار را نخواهم كرد . آنان را نزد تو مىآورم تا دلايل و عذر خودت را بر ايشان شرح دهى .\r\nعثمان گفت : پس داخل شوند .\r\nآن روز آنان وارد خانهء عثمان شدند و در سلام‌كردن او را خليفه و امير المؤمنين نخواندند . دانستم كه وضع خيلى خطرناك شده است . گفتند : سلام عليكم ، ما هم گفتيم :\r\nو عليكم السّلام . آن جماعت شروع به سخن كردند و عبد الرحمن بن عديس را سخنگوى خويش نمودند ، و او شروع كرد به شرح كارهاى عبد اللّه بن سعد بن ابى سرح در مصر و تجاوزاتى كه به حق مسلمانان و اقليتهاى مذهبى آن ديار كرده است و اينكه غنائم و درآمد عمومى مسلمانان را به خويش اختصاص مىدهد و در تقسيم آن تبعيض قائل مىشود ، و وقتى در اين موارد به او اعتراض مىكنند ، مىگويد : اين دستور كتبى امير المؤمنين عثمان است كه به من رسيده ! آنگاه خلافكارىهايى كه از عثمان در مدينه سر زده و مواردى را كه از رويهء دو خليفهء سابق تخلف نموده است ، برشمرد و گفت : ما از مصر با اين تصميم قطعى به راه افتاديم كه ترا واداريم دست از خلافكارىهايت بردارى ، و اگر برنداشتى ، ترا بكشيم . بعد على و محمد بن مسلمه ما را وادار به بازگشت كردند و محمد بن مسلمه براى ما تضمين كرد كه تو دست از همهء آنچه بر شمرده بوديم ، بردارى .\r\n\r\n","description":"","footnote":"","page_name":" 260 ","page_number":270},
  {"content":"\r\n\r\nآنگاه رو به محمد بن مسلمه كردند و پرسيدند : آيا تضمين كردى و قول دادى ؟ گفت :\r\nآرى . سپس ما در حالى كه از خدا مىخواستيم از ما در برابر تو پشتيبانى نمايد و علاوه بر دلايل و مستمسكاتى كه داشتيم ، دليل و مستمسك جديدى عليه تو به دست آيد ، رهسپار ديارمان شديم . به بويب - محل ورود كسانى كه از حجاز به مصر مىروند - كه رسيديم ، نوكرت را گرفتيم و به نامهء ممهور به مهرت دست يافتيم كه به عبد اللّه بن سعد بن ابى سرح نوشته بودى ما را تازيانه بزند و سر و ريشمان را بتراشد و مدتى دراز زندانى كند . اين هم آن نامه‌ات . عثمان پس از سپاس و ستايش پروردگار ، گفت : به خدا نه نامه نوشته‌ام و نه دستور نوشتنش را داده‌ام و نه در اين‌باره كسى با من مشورت كرده و نه از آن خبردار شده‌ام . محمد بن مسلمه گويد : من و على هم‌آوا گفتيم : راست مىگويد .\r\nعثمان از سخن ما نفس راحتى كشيد . مصريان از او پرسيدند : پس كه نوشته است ؟ گفت :\r\nنمىدانم . سخنگويشان گفت : گستاخى را در برابرت به اينجا رسانده‌اند كه نوكرت را با يكى از شترهاى اموال عمومى مسلمان مىفرستند و مهر ترا پاى نامه مىزنند و براى استاندارت چنين فرمانهاى خطرناك و جنايت‌آميز صادر مىكنند و تو بىخبرى ؟ گفت :\r\nآرى . گفتند : آدمى مثل تو نبايد عهده‌دار حكومت شود . از حكومت استعفا بده ، زيرا خدا ترا از آن بر كنار ساخته است . عثمان گفت : جامه‌اى را كه خداى عزّ و جل بر تنم آراسته ، برنخواهم كند . داد و فرياد و پرخاش زياد شد ، چنان كه تصور كردم مصريان پيش از اينكه از خانه‌اش بيرون روند ، به او حمله خواهند كرد و كارش را خواهند ساخت . در اين وقت ، على برخاست و بيرون رفت و من هم بىدرنگ برخاستم ، و عثمان به مصريان گفت : برويد بيرون . آنان هم بيرون آمدند . من به خانه‌ام رفتم و على نيز به خانه‌اش رفت ، و محاصره را ادامه دادند تا او را كشتند .\r\nطبرى به نقل از عبد الرحمن بن يسار مىنويسد : كسى كه اين نامه را از طرف عثمان به مصر مىبرد ، ابو اعور اسلمى بود « 1 » ، همان كسى كه امير المؤمنين على در قنوت نفرينش مىكرد ، چنان كه ما آن را قبلا نوشتيم « 2 » ، و ابن ابى الحديد نيز در كتاب خود\r\n\r\n\r\n","description":"","footnote":"\r\n( 1 ) . تاريخ طبرى : 5 / 115 .\r\n( 2 ) . رك : الغدير ( متن عربى / چ 2 ) : 2 / 132 .\r\n","page_name":" 261 ","page_number":271},
  {"content":"\r\n\r\nآورده است . « 1 »\r\nطبرى به نقل از عثمان بن محمد اخنسى مىنويسد : محاصرهء عثمان پيش از آمدن اهالى مصر بود . اهالى مصر روز جمعه به مدينه رسيدند و او را جمعهء بعد كشتند . « 2 »\r\n\r\nعثمان توبه‌كارى توبه‌شكن است\r\nطبرى از قول سفيان بن ابى العوجاء مىنويسد : دفعهء اولى كه مصريان آمدند ، عثمان با محمد بن مسلمه صحبت كرد تا او با پنجاه تن از انصار سوار شدند و به طرف آنان رفتند و در ذوخشب به آنان رسيدند و وادارشان كردند كه برگردند ، و خود نيز برگشتند . مصريان چون به بويب رسيدند ، نوكر عثمان را ديدند كه نامه‌اى همراه دارد خطاب به عبد اللّه بن سعد بن ابى سرح ، استاندار مصر . در نتيجه ، بازگشتند و به مدينه كه مالك اشتر و حكيم بن جبله هنوز از آن بيرون نرفته بودند ، آمدند . نامه را پيش عثمان بردند ، منكر نوشتن آن شد و گفت : اين ساختگى و جعلى است . گفتند : مگر نامه به خط منشى تو نيست ؟ گفت : آرى ، هست ، ولى بدون دستور من نوشته شده است . گفتند : مگر قاصدى كه نامه را با او يافتيم ، نوكر تو نيست ؟ گفت : آرى ، ولى بدون اجازه‌ام به راه افتاده است .\r\nگفتند : اين شتر ، شتر تو نيست ؟ گفت : بلى ، ولى بدون اطلاع من آن را برداشته‌اند ، گفتند :\r\nدو حال بيشتر نيست : تو يا راست مىگويى يا دروغ مىگويى . در صورتى كه دروغ بگويى ، بايد از حكومت بر كنار شوى ، زيرا به ناحق دستور كشتن ما را صادر كرده‌اى ، و در صورتى كه راست بگويى ، باز هم بايد بر كنار شوى ، زيرا ضعيف و غافل هستى و اطرافيان ناپاك و پليدى دارى . بنابراين ، روا نيست كسى را زمامدار خويش كنيم كه آنقدر غافل و سست اراده و ناتوان است كه چنين فرمانهايى را به نام و از طرف او صادر مىكنند . بعد افزودند كه تو عده‌اى از اصحاب پيامبر و غير اصحاب را كه به تو پند مىداده و سفارش مىكرده‌اند كه دست از كارهاى ناروايت بردارى و به قانون اسلام بازگردى و آن را به كار بندى ، كتك زده‌اى . اكنون بايد قصاص كتكهاى ناحق و ظالمانه‌ات\r\n\r\n\r\n","description":"","footnote":"\r\n( 1 ) . شرح نهج البلاغه : 1 / 165 .\r\n( 2 ) . تاريخ طبرى : 5 / 132 .\r\n","page_name":" 262 ","page_number":272},
  {"content":"\r\n\r\nرا پس بدهى و آنان با تو مقابلهء به مثل كنند . عثمان گفت : هر زمامدارى در اجراى قانون گاه درست عمل مىكند و گاهى به خطا مىرود . بنابراين ، من نمىگذارم آنان كه به خطا كتكشان زده‌ام ، مرا قصاص كنند ، چون اگر همهء آنان بيايند مرا قصاص كنند ، تلف خواهم شد . گفتند : تو بدعتهاى سهمگين مرتكب گشته‌اى كه به موجب آنها بايد بر كنار شوى .\r\nهرگاه دربارهء آنها با تو صحبت مىشود ، توبه مىكنى و اعلام مىنمايى كه دست از آنها برخواهى داشت ، اما دوباره همانها را مرتكب مىشوى . به‌علاوه ، ما پيش تو آمديم و تو در حضورمان توبه نمودى و تعهّد كردى كه به قانون اسلام بازآيى ، و محمد بن مسلمه ما را به خاطر تو مورد سرزنش قرار داد و در برابر ما تضمين كرد كه به آنچه قول داده‌اى ، عمل كنى ، لكن تو به عهد و توبه‌ات وفا ننمودى تا محمد بن مسلمه از تو اظهار نفرت و بيزارى كرد و خود را از گناهانت برى و بر كنار شمرد و گفت : در كار عثمان دخالت نخواهم كرد . دفعهء اول ما برگشتيم تا هيچ بهانه‌اى براى تو نماند و حجت بر تو تمام كرده باشيم ، و خدا را كه تو شاهد و طرف عهدت با ما ساخته بودى ، عليه تو به پشتيبانى طلبيديم . ناگاه ديديم نامه‌اى عليه ما به استاندارت نوشته‌اى و به او دستور داده‌اى كه ما را اعدام كند و قطعه قطعه سازد و به دار آويزد . حالا از نامه‌اى كه همراه نوكر شترسوارت بوده و به خط منشىات نگارش يافته و ممهور به مهر تو آمده است ، اظهار بىاطلاعى مىكنى ؟ بنابراين ، اتهام سهمگينى بر تو وارد آمده است ، به علاوهء آن انحرافاتى كه قبلا در حكومت از تو سر زده و گرفتارش بوده‌ايم ، و تبعيض و افزون طلبىهايى كه در تقسيم در آمد عمومى اعمال مىكردى ، و كيفرهاى ناروايى كه به مردم نصيحتگر مىدادى ، و اظهار توبه‌اى كه كردى و بعد تكرار همان گناهان و انحرافات . ما آن دفعه دست از تو برداشتيم و بازگشتيم و برگشتنمان هم درست نبود و بايد مىمانديم تا ترا بر كنار مىساختيم و يكى از اصحاب پيامبر خدا را كه به چنان بدعتها كه تو مرتكب گشتى ، نيالوده بود و متهم به اتهاماتى كه بر تو وارد است ، نبود به جاى تو به حكومت بر مىداشتيم . اينك از كار كناره‌گيرى كن و خلافت را به ما بازگردان ، زيرا اين كار سبب مىشود كه ما از صدمات تو محفوظ باشيم و تو از دست ما ايمن باشى . عثمان گفت :\r\n\r\n","description":"","footnote":"","page_name":" 263 ","page_number":273},
  {"content":"\r\n\r\nمقصودتان را بيان كرديد و حرفتان تمام شد ؟ گفتند : آرى . گفت : خدا را سپاس مىگويم و از او يارى مىجويم و به او ايمان مىبندم و توكل مىنمايم ، و گواهى مىدهم كه خدايى جز خداى يگانهء بىشريك نيست و محمد بنده و پيامبر اوست و او را براى هدايت مردم فرستاد با دينى راستين تا آن دين را بر همهء اديان چيره و پيروز گرداند ، هرچند مشركان را خوش نيايد . « 1 » پس از اين سپاس و ستايش ، مىگويم : شما در سخن عدالت ننموديد و در قضاوت انصاف نداديد . در جواب اين‌كه گفتيد : از حكومت كناره‌گيرى كن ، بايد بگويم جامه‌اى را كه خداى عزّ و جل بر تنم آراسته و مرا با آن به افتخار نايل آورده و آن را از ميان همه به من اختصاص داده است ، از تن برنخواهم كند ، ولى توبه مىنمايم و از همهء آنچه مسلمانان مورد اعتراض و نكوهش قرار داده‌اند دست مىكشم و آنها را دوباره انجام نخواهم داد ، زيرا من به خدا قسم ، به خدا محتاجم و از او ترسانم .\r\nگفتند : اگر اين دفعهء اولى بود كه تو مرتكب بدعتى شده بودى و بعد توبه مىكردى و دوباره دست به آن نمىبردى ، وظيفه داشتيم از تو بپذيريم و راه خويش گيريم ، اما تو پيش از اين مرتكب آن خلافكارىها شدى كه خودت مىدانى و ما دفعهء اول دست از تو برداشتيم و راه خويش گرفتيم و آن وقت از اين نگران نبوديم كه تو دربارهء ما چنين دستوراتى صادر كنى يا با توجيهاتى بخواهى دربارهء نامه‌اى كه همراه نوكرت يافته‌ايم ، از خودت سلب مسئوليت كنى . اكنون چطور توبهء ترا بپذيريم ، در حالى كه به تجربه براى ما ثابت شده است كه هروقت از گناه و كار خلافى توبه كنى ، حتما دوباره مرتكب آن مىشوى ؟ بنابراين ، ما نمىرويم تا اينكه ترا بر كنار كنيم و شخص ديگرى را به جاى تو به حكومت بنشانيم ، و هرگاه قوم و خويشان و افراد قبيله‌ات و كسانى كه دائما همنشين تو هستند ، بخواهند با جنگ از اقدامات ما جلوگيرى كنند ، با آنان چندان خواهيم جنگيد تا به تو دست يابيم و ترا بكشيم يا خودمان شهيد شويم و روحمان به خدا بپيوندد .\r\nعثمان گفت : اينكه مىگوييد از فرمانروايى كناره بگيرم ، اگر مرا به دار بياويزيد برايم بهتر از اين است كه از حكومت و خلافت خداى عزّ و جل كناره‌گيرى كنم . اينكه مىگوييد\r\n\r\n\r\n","description":"","footnote":"\r\n( 1 ) . توبة 9 / 33 و صف 61 / 9 .\r\n","page_name":" 264 ","page_number":274},
  {"content":"\r\n\r\nبا هركه در دفاع از من به جنگ برخيزد ، خواهيد جنگيد ، بايد بگويم كه من به هيچ‌كس دستور نمىدهم با شما بجنگد . « 1 » بنابراين ، اگر كسى براى دفاع از من بجنگد ، بدون دستور و اجازه‌ام جنگيده است . به جان خودم اگر تصميم داشتم با شما بجنگم ، به لشكرهايم مىنوشتم تا سربازان و مردان جنگى را براى دفاعم گسيل دارند « 2 » يا به يكى از مناطق قلمروم مثلا به مصر يا عراق رفته آمادهء جنگ مىشدم . بنابراين ، بر جان خويش رحم كنيد و اگر به زندگى من دلبسته نيستيد ، به فكر جان خويش باشيد ، زيرا اگر مرا بكشيد به خونخواهى من و به تعقيب شما برخواهند خاست . آنان از نزد وى برفتند . و به او اعلان جنگ دادند . عثمان به دنبال محمد بن مسلمه فرستاد و خواست آنان را از او دور سازد . محمد بن مسلمه گفت : نه ، به خدا در يكسال نمىشود دوبار دروغ گفت . « 3 »\r\n\r\nبررسى روايات تاريخى اين دو محاصره\r\nاز رواياتى كه نقل كرديم دانسته مىشود كسانى كه به حكومت و زندگى عثمان خاتمه داده‌اند ، مهاجران و انصار و اصحاب پيامبر بوده‌اند و از آن جماعت فقط چهار نفر كه قبلا نام برديم « 4 » ، در آن شركت نداشته و مستثنى بوده‌اند . مهاجران و انصار و اصحابند كه در اعتراض و حمله به عثمان با مردمى كه از مصر و كوفه و بصره آمده بودند ، همداستان گشتند و پس از اينكه از هيچگونه عمل مسالمت‌آميز و دلسوزانه براى برگرداندن عثمان از رويهء نامردمى و خلاف اسلامىاش و در توبه دادن او فرو نگذاشتند ، به عزل و قتلش كمر بستند . در ميان مردمى كه از ولايات به مدينه آمدند ، اصحاب عظيم‌الشأن و معروفى و نيز انبوهى از مردان با فضيلت و متقى و دين‌شناس از تابعان وجود داشتند كه هيچ‌كس\r\n\r\n\r\n","description":"","footnote":"\r\n( 1 ) . جز قبيلهء خودش كسى وجود نداشت تا به او دستور جنگ بدهد ، و تازه همان بنىاميه از عهدهء اين كار بر نمىآمدند و جرأت آن را نداشتند ، چنان كه روز قتل وى به يكى از انبارهاى ام حبيبه پناه برده و در آنجا متحصّن شده بودند .\r\n( 2 ) . عثمان خود را براى جنگ آماده مىساخت و به لشكرهايش نيز نامه نوشته و بعضى واحدهاى نظامى را از شام و ديگر استانها فرا خوانده بود و با اين حرفها مىخواست مخالفان را بفريبد و اغفال كند .\r\n( 3 ) . تاريخ طبرى : 5 / 120 ، 121 .\r\n( 4 ) . رك : الغدير ( متن عربى / چ 5 ) : 9 / 159 .\r\n","page_name":" 265 ","page_number":275},
  {"content":"\r\n\r\nنمىتواند در ايمان و ديندارى و صلاحشان ترديد كند يا خدشه نمايد . همين اصحاب عالىقدر و مردان بزرگ و پرهيزكار و دين‌شناس در رأس توده‌هاى ناراضى و خشمگين و متعرض قرار داشته‌اند . مثلا در ميان مردمى كه از كوفه آمده بودند ، اين شخصيت‌ها ديده مىشدند :\r\n1 - زيد الخير ، صحابى پيامبر و مورد ستايش وى كه نيك مردى درستكار بوده است .\r\n2 - مالك اشتر ، از كسانى است كه محضر پيامبر اكرم را درك كرده‌اند ، و قبلا عظمت و فضيلت و ايمان و صلاح و درستكاريش را شناخته‌ايم .\r\n3 - كعب بن عبدهء نهدى كه بلاذرى مىگويد : زاهد بوده است .\r\n4 - زياد بن نصر حارثى ، از كسانى است كه به افتخار درك درس و مصاحبت پيامبر نايل گشته‌اند .\r\n5 - عمرو بن اهتم ، صحابى و سخنور توانا كه در ميان قبيله‌اش به شرافت و بزرگوارى معروف بود ، و ابن عبد البر در استيعاب و ابن اثير در اسد الغابة و ابن حجر در الاصابة شرح حالش را آورده‌اند .\r\nدر ميان مصريان اين شخصيت‌ها بودند :\r\n6 - عمرو بن حمق خزاعى كه به مصاحبت پيامبر نايل گشته و احاديثى از حضرتش آموخته و اين افتخار را يافته است كه پيامبر صلّى اللّه عليه و آله در حقش دعا فرموده است . « 1 »\r\n7 - عمرو بن بديل خزاعى ، صحابى عادل و راسترو كه شرح حالش در فرهنگ زندگينامهء اصحاب آمده است .\r\n8 - عبد اللّه بن بديل خزاعى كه ابو عمر ، ابن عبد البر دربارهء او مىنويسد : رئيس قبيلهء خزاعه بود و خزاعه مورد محبّت پيامبر اكرم قرار داشت ، در جهادهاى حنين و طائف و تبوك شركت جست ، ارزش و شكوه و احترام فراوان داشت ، و از درخشان‌ترين چهره‌هاى اصحاب بود .\r\n9 - عبد الرحمن بن عديس كه با پيامبر اكرم مصاحبت داشته و از وى حديث آموخته ، و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 45 .\r\n","page_name":" 266 ","page_number":276},
  {"content":"\r\n\r\nجزو كسانى بوده است كه زير درخت در حديبيه با پيامبر اكرم بيعت كرده‌اند و خدا از آنان خشنود است و ايشان نيز از خدا خشنودند .\r\n10 - محمد بن ابى بكر كه به قول صاحب در استيعاب و الاصابة ، على عليه السّلام او را ستوده و برترى بخشيده است . وى عابد و مجتهد و از سرآمدان عصر خويش بوده است .\r\nبالاخره در ميان مردم بصره رئيسشان را مىتوان نام برد :\r\n11 - حكيم بن جبلهء عبدى كه ابو عمر درباره‌اش مىنويسد : به ملاقات پيامبر صلّى اللّه عليه و آله نايل گشته و مردى صالح و ديندار بوده است و قبيله‌اش از او اطاعت و پيروى مىكرده‌اند .\r\nمسعودى مىنويسد : وى از بزرگان قبيلهء عبد قيس و از زاهدان و پارسايان آن قوم است ، و چنان كه ابن اثير مىگويد ، مولا امير المؤمنين وى را ستوده است . « 1 »\r\nتمام آنچه در آن كشمكشها رخ داده و همهء آنچه در اثناى گفتگو و مباحثات بر زبان رفته است ، از شعار گرفته تا سؤال و جواب ، حكايت از صلاح و تقوا و راستروى آن مردم مىكند و بر اين دلالت دارد كه مخالفان عثمان و سياست و رويه‌اش فقط به خاطر خدا و براى اينكه ديده‌اند به قوانين و تعاليمش عمل نمىشود ، برآشفته و خشمگين گشته‌اند ، و هيچ تقاضا و دعوتى جز اين نداشته‌اند كه به حكم الهى عمل و رفتار شود ، و تنها براى اين هدف قيام كرده‌اند كه كژيهاى پديد آمده در حكومت و نظام جامعه و روابط عمومى را بزدايند و آيين الهى را به راستى بازآرند موضع مخالفى را كه در برابر حكومت عثمان اتخاذ كرده‌اند هرگز به اين غرض نبود كه به استاندارى يا حكومت برسند يا پولى به چنگ آورند ؛ به همين سبب ، هرگاه مىديده‌اند عثمان دست از بدعتهايش برداشته به تقاضاهاى حقهء آنان مىگرايد ، خشنود مىشدند و اظهار رضايت مىكردند ، و چون مشاهده كرده‌اند كه از خلافكارى و انحرافاتش دست نمىكشد و بر ادامهء آنها لجاجت به خرج مىدهد و پيمانهايى را كه داير بر بازگشت به قرآن و سنت مىبندد ، پى در پى زير پا مىگذارد و يقين كرده‌اند كه از گناه دست بردار نيست ، وظيفهء خويش ديده‌اند كه مخالفت با او و رويه‌اش را ادامه دهند و نهى از منكر و امر به معروف را در عالىترين و\r\n\r\n\r\n","description":"","footnote":"\r\n( 1 ) . مروج الذهب : 2 / 7 ؛ الكامل : 3 / 96 .\r\n","page_name":" 267 ","page_number":277},
  {"content":"\r\n\r\nمهم‌ترين شكل آن به‌طور وسيع و در مقياس جامعه همچنان پيشهء خويش گردانند و در زدودن منكرات عمومى و سياسى كه اساس دولت و ملت را به تباهى و انحراف آلوده بكوشند ، و چندان در اين طريق حق كوشيده‌اند تا سرانجام ، آن واقعه رخ داد .\r\nآن جماعت هرگاه قصد و نيتى جز اين مىداشتند و خواستار چيزى جز اين مىبودند ، هرگز امير المؤمنين على عليه السّلام بخشى از آنان را كه اهل مصر بودند ، چنان ستايش نمىكرد و مورد تمجيد قرار نمىداد و در نامه‌اش به مردم مصر اشاره بديشان نمىگفت :\r\nبه مردمى كه براى خدا ، آنگاه كه در زمينش مورد نافرمانى قرار گرفت و حقش پايمال گشت ، برآشفتند « 1 » ، و نيز در فرهنگ اصحاب پيامبر اكرم و كتبى كه در شرح حالشان به نگارش آمده ، آنهمه مدح و ثنا در حقشان صورت نمىگرفت ، آن هم پس از موضع‌گيرى خصمانه و تندى كه در برابر عثمان داشته‌اند و شركت مجدانه در سرنگونى و قتلش .\r\nحتى اگر از كسى كارهايى بسيار كوچك‌تر و سهل‌تر از آنچه از انقلابيون و مخالفان عثمان در حق او سر زده ، در حق يك فرد عادى از مسلمانان سر بزند ، جنايتى بخشايش‌ناپذير شمرده مىشود و گناهى ناموجّه و عذرناپذير ، و مرتكب آن به سياهچال خوارى و بىقدرى و محكوميت فرو مىافتد و هيچ احترام و قدرى برايش نمىماند و هيچ‌كس او را به چيزى نمىشمارد ، ولى مىبينيم در مورد كسانى كه عليه عثمان شوريده‌اند ، چنين نشده ، بلكه عزت و قدر و شكوهشان را حفظ كرده‌اند .\r\nدومين مطلبى كه از اين‌روايات تاريخى استنباط مىگردد ، اين است كه عثمان جرمهايى مرتكب شده بود كه مسلمانان آنها را مورد انتقاد و نكوهش قرار مىدادند و او را نهى از منكر مىكردند ، و او خودش اعتراف كرده كه آنها جرم و خلاف قانون اسلام و گناه است . به همين ملاحظه توبه هم مىنمود و قول مىداد كه از جرايم و تخلفات دست بكشد ، و چيزى نمىگذشت كه توبه‌اش را مىشكست و دوباره خلافكارىاش را از سر مىگرفت . نمىدانم در كداميك از دو حال راست مىگفته و طبق اراده و قصدش عمل مىكرده است ؟ آيا در آن حال كه اقرار به ارتكاب خلافكارى و بدعت مىنموده و اظهار\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 74 .\r\n","page_name":" 268 ","page_number":278},
  {"content":"\r\n\r\nتوبه مىكرده است يا آنگاه كه مروان او را به بازى مىگرفت و وامىداشت تا از منبر بالا رفته بگويد : اين جماعت از مصريان ، خبرهايى از امام و زمامدارشان به آنها رسيده بود ، ولى وقتى فهميدند نادرست و بىاساس بوده به ديارشان بازگشتند ؟\r\nسومين مطلبى كه به دست مىآيد ، اين است كه او پيمانها و تعهدنامه‌هاى مؤكد و ضمانتدار بسته ، داير بر اين‌كه دست از رويهء خلاف اسلامش بردارد و آنچه را مورد انتقاد و نهى قرار داده‌اند ، ترك نمايد ، و اين تعهدات در فرمانهايى كه به استانهاى مختلف نوشته و به دست شورشيان سپرده ، به دست آمده است . و اين در شرايطى بوده كه استانها و شهرهاى كشور چنان كه امير المؤمنين على عليه السّلام فرموده است ، برآشفته‌اند ، و سپس وى اين تعهدات و پيمان‌نامه‌ها را نقض كرده و عملا زير پا نهاده است ، پيمانهايى را كه اجرايش را از طرف او در برابر مردم و مخالفان ، شخصيتهايى چون مولا على بن ابى طالب عليه السّلام و محمد بن مسلمه صحابى عظيم‌الشأن تضمين كرده‌اند و جمعى بسيار از اصحاب پيامبر اكرم به عنوان شاهد امضايش نموده‌اند . بنابراين ، عثمان با نقض پيمانهايى كه در اين خصوص بسته ، نشان داده است كه ايفاى به عهد و پيمان و انجام التزامات و تعهدات را واجب نمىدانسته و تضمين و كفالت را حرمت نمىداشته و براى شخصيتهايى كه در برابر مردم ضامن او مىشده‌اند تا او را از آتش خشم و كيفر خلق برهانند و مجالى براى بازگشت به قانون اسلام برايش فراهم آورند ، احترام و مقامى قائل نبوده است و نقض عهد را گناه و جرم و حرام نمىشمرده است ، و شايد براى همهء اين جنايات و رسواييها بهانه و توجيه و تأويلى داشته بوده است . در هرصورت ، شك نيست كه مسلمانان و در طليعهء آنان اصحاب عادل و راسترو آن بهانه و توجيهات و تأويلات را به چيزى نشمرده و اعتنايى به آن ننموده‌اند و به كار خود در بازآوردن حال حاكم و حكومت و جامعه به سامان اسلام آنقدر استمرار بخشيده‌اند تا به مقصود رسيده‌اند .\r\nمطلب چهارم اينكه در عهدنامه‌اى كه در محاصرهء اول نوشته ، ملتزم گشته است ، كه به قرآن و سنت عمل كند و دست از آنچه تا آن وقت مرتكب گشته ، بردارد و با اين كار به مخالفت و معارضه كسانى كه از بدعتها و خلافكارىهايش ناراحت و خشمگين بوده‌اند ،\r\n\r\n","description":"","footnote":"","page_name":" 269 ","page_number":279},
  {"content":"\r\n\r\nخاتمه دهد . همين التزام با مضمونى كه در عهدنامه دارد ، مىرساند كه وى پيش از آن در حكومت و اداره از قرآن و سنت منحرف بوده است ، و در پستى هرحاكم همين بس كه در كارش از قرآن و سنت منحرف و بر كنار گشته باشد .\r\nپنجم اينكه مطرود پسر مطرود ، يا چنان كه پيامبر امين و پاك فرموده « 1 » : قورباغهء پسر قورباغه ، و ملعون ملعون‌زاده ، مروان بن حكم آنقدر در روحيهء عثمان نفوذ داشته و وى را چندان تحت تأثير قرار داده است كه به قول مولا امير المؤمنين عليه السّلام « 2 » دين و عقل عثمان را ربوده و دزديده و او را به صورت شتر مهار گشته‌اى درآورده و به هرسوى كه خواسته ، كشانده است . از جمله او را بارها به نقض عهد و به زير پا نهادن تعهدات مؤكّد و تضمين‌دار واداشته ، و با اين عمل به پرتگاه گمراهى و گناه در انداخته است .\r\nاز عثمان در شگفت بايد بود كه چطور گوش هوش به وسوسهء چنين موجود پليدى سپرده و عنان خويش به دست مروانى داده كه مىدانسته نه ذرّه‌اى از دين و ايمان بهره دارد و نه از راستگويى و امانت ، و بازمىدانسته كه همهء بدبختىها را او و دارودسته‌اش بر سر او درآورده‌اند و كارش را به آنجا كشانده‌اند ، و يقين داشته كه آنان او را به چاه مشكلات و بحران سرنگون مىكنند و بيرونش نمىآورند . اينها همه را مىدانسته و در عين حالى كه خود را در چنگال حوادث و بحران گرفتار مىديده و اجلش را نزديك ، باز زمام اختيارش را از چنگ مروان بيرون نكشيد تا آنچه بايد بر سرش بيايد ، سرانجام آمد .\r\nشگفت‌تر اين‌كه عثمان با همهء بىارادگى و تأثيرپذيرىاش به هيچ وجه تحت تأثير نصيحتها و راهنمايىهاى حكيمانهء مولا امير المؤمنين عليه السّلام و عدهء كثيرى از اصحاب راسترو و پاكدامن كه با تمام قدرتشان در هدايت و ارشادش مىكوشيده‌اند ، قرار نگرفته و به استدلالات محكم و راهنماييهاى مشفقانهء آنان گوش نسپرده است ، با اينكه مىدانست آنان دلسوز او هستند و در ارشادش پا از وظيفهء امر به معروف و نهى از منكر فرا نمىنهند و جز خير و صلاح او و امت را نمىخواهند و او را به كارى دعوت مىكنند كه متضمن نجات او و سعادت امت اسلامى است .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 260 .\r\n( 2 ) . همان : 9 / 174 .\r\n","page_name":" 270 ","page_number":280},
  {"content":"\r\n\r\n\r\nدربارهء مدت محاصره\r\nنكته‌اى كه در ميان روايات تاريخى جلب نظر مىكند ، اختلافى است كه در مدت محاصره به نظر مىرسد . اين اختلاف در ظاهر معنى روايات تاريخى است ، و با دقت لازم دانسته مىشود كه هريك به جنبه‌اى از حقيقت اشاره دارد ، و مىتوان ميانشان وفق داد و زمان حقيقى محاصره را به طور تقريب دريافت .\r\nواقدى مىنويسد : او را 49 روز در محاصره داشتند . زبير مىگويد : او را دو ماه و بيست روز در محاصره داشتند ، و به روايتى ديگر : او را چهل شب در محاصره داشتند .\r\nابن كثير مىنويسد : محاصره بيش از يك ماه طول كشيد ، و گفته‌اند بيش از چهل و چند روز . شعبى مىگويد : مدت محاصره 22 شب بوده است . به موجب يكى از روايات طبرى ، مدت محاصره 40 شب بوده و از وقتى كه انقلابيون استانها به مدينه آمده‌اند تا كشته شدن عثمان 70 شب طول كشيده است . در بعضى روايات آمده كه عثمان را 20 روز پس از ماجراى جهجاه كه قبلا نقل شد « 1 » ، به محاصره درآورده‌اند ، و از اين گونه روايات . ممكن است هريك از اين‌روايات به قسمتى از مدت دو محاصره يا مدت يكى از آن دو اشاره داشته باشد ، يا مبدأ محاصره را وقتى گرفته باشد كه انقلابيون به مدينه رسيدند و در اطراف خانهء عثمان اردو زدند و جمع شدند ، يا آغاز محاصره را هنگامى گرفته باشد كه او را در فشار گذاشتند و عرصه را بر او تنگ نمودند ، يا آنگاه كه مانع ورود آب به خانه‌اش شدند ، يا آن زمان كه از آمد و شد مردم به خانه‌اش جلوگيرى كردند ، يا مبدأ محاصره را وقتى شمرده‌اند كه مخالفان استانها به مدينه آمدند ، و يا زمانى كه مردم مدينه به گرد خانهء عثمان به ايشان پيوستند . بدين‌سان مىتوان آن روايات را با هم جمع كرد و وفق داد و ترتيب زمانى حوادث مهمى را كه با اجتماع مردم عليه عثمان و قتل وى ملازمه داشته ، به دست آورد .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 124 .\r\n","page_name":" 271 ","page_number":281},
  {"content":"\r\n\r\n\r\nنامه‌هاى عثمان در ايّام محاصره « 1 »\r\nطبرى مىنويسد : علت اين‌كه مردم مصر بعد از روانه شدن به سوى ديارشان به مدينه و به طرف عثمان بازگشتند ، اين بود كه به نوكر عثمان برخوردند كه بر شترى از آن او سوار بود و نامه‌اى براى استاندار مصر به همراه داشت به اين مضمون كه عده‌اى از آنان را بكشد و جمعى را به دار آويزد . وقتى پيش عثمان آمدند ، پرسيدند : اين نوكر تست ؟ گفت : بلى ، نوكر من است ، اما بىاطلاع من به راه افتاده است . پرسيدند : اين شتر تست ؟ گفت : آن را بىاجازه‌ام برگرفته است . گفتند : اين مهر تست ؟ گفت : آن را به پاى نامه زده‌اند .\r\nعبد الرحمن بن عديس هنگامى كه مصريان به مدينه برگشتند ، چنين سروده است :\r\n- از بلبيس « 2 » و آباديهاى مصر توده‌هاى انبوهى از مردم روى آورده‌اند .\r\n- و همه خواستار و در پى اين هستند كه حق خدا را از وليد بگيرند .\r\n- و از نزد عثمان و سعيد ، خدايا ما را در حالى بازگردان كه حق خويش گرفته و به مقصود رسيده باشيم .\r\nعثمان چون ديد كه چه بر سرش آمده و چگونه مردم از هرسو بر او شوريده و همداستان گشته‌اند ، به معاوية بن ابى سفيان كه در شام بود ، چنين نوشت :\r\nبه نام خداوند مهرگستر مهربان\r\nپس از سپاس و ستايش پروردگار ، مردم مدينه كافر گشته‌اند و سر از فرمانم پيچيده و پيمان بيعت را گسسته‌اند . بنابراين ، هركه از جنگجويان شامى كه نزد تست ، بر هر ستورى كه يافت مىشود به سوى من روانه ساز .\r\nوقتى نامه به دست معاويه رسيد ، آن را نگاه داشت و مايل نبود با اصحاب پيامبر خدا\r\n\r\n\r\n","description":"","footnote":"\r\n( 1 ) . الامامة و السياسة : 2 / 32 ، 33 ؛ انساب الاشراف : 5 / 71 ، 72 ؛ تاريخ طبرى : 5 / 105 ، 115 ، 116 ، 119 ؛ تاريخ اليعقوبى : 2 / 152 ؛ الكامل ، ابن اثير : 5 / 67 ، 71 ؛ شرح ابن ابى الحديد : 1 / 165 ؛ تاريخ ابن خلدون :\r\n2 / 394 ؛ الفتنة الكبرى 226 .\r\n( 2 ) . بلبيس : شهرى است در ده فرسخى قاهره از سوى شام .\r\n","page_name":" 272 ","page_number":282},
  {"content":"\r\n\r\nكه مىدانست عليه عثمان همداستانند ، مخالفت نمايد . عثمان چون ديد معاويه تأخير مىكند ، به يزيد بن اسد بن كرز و به مردم شام نامه فرستاده آنها را به يارى خويش برانگيخت و حق خويش را به يادشان آورد و از خلفا ياد كرد و از دستوراتى كه خدا دربارهء اطاعت از فرمانروايان و خيرخواهى آنان داده است ، و به آنها وعده داد كه اطرافيان خود را فقط از آنها و نه از ديگر اقوام و بلاد انتخاب خواهد كرد و سربازان را نيز از ايشان برخواهد گزيد . همچنين خوبيهايى را كه به آنها كرده بود ، شرح داد و در آخر نوشت كه اگر كمك مىكنيد ، خيلى عجله نماييد ، زيرا كه مخالفانم سخت گرفته‌اند و در انجام كار خويش عجله دارند .\r\nچون نامهء عثمان در اجتماع آنان خوانده شد ، يزيد بن اسد بن كرز بجلى برخاسته پس از سپاس و ستايش خداوند از عثمان ياد كرد و حقى را كه بر گردن آنان داشت ، مهم و عظيم شمرد و آنان را به يارى او برانگيخت و گفت كه براى حمايتش به طرف مدينه روانه شوند . عدهء كثيرى از نظر و دستورش پيروى نمودند و همراهش به يارى عثمان شتافتند ، اما وقتى به وادى القرى « 1 » رسيدند ، خبر رسيد كه عثمان ، رضى اللّه عنه ، كشته شده است ، پس برگشتند .\r\nبلاذرى از قول شعبى مىنويسد : عثمان به معاويه نوشت كه برايم كمك بفرست .\r\nمعاويه چهار هزار نفر را با يزيد بن اسد بن كريز بجلى به كمكش فرستاد . مردم خبر قتل عثمان را براى او آوردند . ناچار از ميان راه برگشت و گفت : اگر به مدينه مىرسيدم و عثمان زنده مىبود ، هيچ آدم بالغى را زنده نمىگذاشتم ، زيرا كسى كه از دفاع خوددارى نمايد ، همانند قاتل است .\r\n\r\nنامهء عثمان به اهالى شام\r\nابن قتيبه مىنويسد : عثمان به اهالى شام عموما و به معاويه و اهالى دمشق خصوصا نامه‌اى بدين مضمون نگاشت :\r\n\r\n\r\n","description":"","footnote":"\r\n( 1 ) . وادى القرى : وادىاى است در راه شام به مدينه و از توابع مدينه .\r\n","page_name":" 273 ","page_number":283},
  {"content":"\r\n\r\nپس از سپاس و ستايش پروردگار ، من در ميان مردمى هستم كه در ميانشان دير پائيده‌ام ، و براى كشتنم شتاب مىورزند ، و مرا مخيّر كرده‌اند بين اين‌كه مرا بر ستورى بنشانند و تبعيد كنند يا خلعت خلافت را كه خدا بر تنم آراسته ، از پيكر خويش فرواندازم يا به خاطر كسانى كه به خطا آنان را كشته‌ام ، قصاص شوم ، در حالى كه هركه متصدى حكومت باشد ، گاه به درستى عمل مىكند و گاه حكمى به خطا از او سر مىزند .\r\nبنابراين ، به دادم برسيد كه جز من فرمانروايى نداريد . اى معاويه ! عجله كن و خودت را برسان و به دادم برس كه مىدانم به دادم نخواهى رسيد .\r\n\r\nنامهء عثمان به اهالى بصره\r\nعثمان به عبد اللّه بن عامر مىنويسد : اهالى بصره را نزد من روانه ساز ، آنگاه نامه‌اى مىنگارد عين نامه‌اى كه به اهالى شام نوشته است . عبد اللّه بن عامر مردم را جمع كرد و نامهء عثمان را خواند . سخنورانى از اهالى بصره برخاستند و او را به كمك عثمان فرا خواندند و برانگيختند ، از آن جمله مجاشع بن مسعود سلمى كه نخستين سخنران و رئيس قبيلهء قيس در بصره بود . همچنين قيس بن هيثم سلمى به نطق ايستاد و مردم را تشويق كرد كه به كمك عثمان بشتابند . پس مردم بشتاب براى حمايت عثمان و حركت به سوى مدينه برخاستند . عبد اللّه بن عامر ، مجاشع بن مسعود را به فرماندهى برگزيد و او آنان را ببرد تا به ربذه رسيدند ، و در آنجا از طريق طليعهء آنان كه به صرار از توابع مدينه رسيده بود ، خبر قتل عثمان را دريافت كردند .\r\nبلاذرى مىنويسد : عثمان به عبد اللّه بن عامر بن كريز ، و معاوية بن ابى سفيان نامه نوشت و به آنها اطلاع داد كه جماعتى تجاوزكار از اهالى عراق و مصر و مدينه به دور خانه‌اش گرد آمده‌اند و ادعا مىكنند كه به هيچ چيز راضى نمىشوند مگر قتلش يا اينكه جامه‌اى را كه خدا بر تنش آراسته ، فرو اندازد . بعد به آنها دستور داد به كمكش بشتابند و مردانى مددكار و دلير و خردمند را به يارى او بفرستند . شايد خدا به مددشان بلاى بدخواهان را از او بگرداند . قاصدى كه پيش عبد اللّه بن عامر فرستاد ، جبير بن مطعم بود و\r\n\r\n","description":"","footnote":"","page_name":" 274 ","page_number":284},
  {"content":"\r\n\r\nآن‌كه نزد معاويه فرستاد ، مسور بن مخرمهء زهرى . عبد اللّه بن عامر ، مجاشع بن مسعود سلمى را با پانصد مرد جنگى به يارى عثمان فرستاد و به هريك از آنها پانصد درهم داد .\r\nاز كسانى كه در جمع آن پانصد نفر بودند ، زفر بن حارث بود كه در رأس يكصد نفر قرار داشت . معاويه هم هزار سوار جنگى زير فرمان حبيب بن مسلمهء فهرى به يارى عثمان فرستاد ، و حبيب طليعهء نيروى خود را تحت فرمان يزيد بن اسد بجلى ، جد خالد بن عبد اللّه بن يزيد قسرى ، پيشاپيش روانه ساخت . خبر به مصريان و ديگر كسانى كه در محاصرهء عثمان شركت داشتند ، رسيد كه عثمان به عبد اللّه بن عامر و معاويه چه نوشته است . در نتيجه ، بر عثمان سخت‌تر گرفتند و عرصه را بر او تنگ آوردند و در كشتنش شتاب به خرج دادند .\r\n\r\nنامهء عثمان به مردم استانها و شهرستانها\r\nطبرى و ديگر مورّخان مىنويسند : عثمان در نامه‌هايش به اهالى شهرستانها از آنها استمداد كرد و نوشت :\r\nبه نام خداوند مهرگستر مهربان پس از سپاس و ستايش پروردگار ، خداى عزّ و جل محمد را براستى و با آيين پاك به مثابهء بشارت‌دهنده و برحذر دارنده فرستاد تا پيام و اوامر خدا را به خلق رسانيد و در حالى درگذشت كه رسالتش را به پايان برده بود و از خويشتن كتاب خدا را بر جاى نهاد كه در آن حلال و حرام و امورى كه مقدر گشته ، بيان شده است ، امورى كه بندگان خدا خوش مىدارند و ناخوش . آنگاه ابو بكر ، رضى اللّه عنه ، جانشين گشت و عمر ، رضى اللّه عنه ، بعد ، من بدون اينكه اطلاع داشته يا تقاضا كرده باشم ، به عضويت شورا تعيين گشتم و اين امر در حضور امت رخ داد . سپس به اتفاق آراى اعضاى شورا و در حضور همه‌شان و در برابر مردم بدون اينكه تقاضا كنم يا دوستى و محبتى در آن تأثير داشته باشد ، به خلافت برداشته شدم . مردم را به روشى اداره كردم كه مورد قبولشان بود و آن را منكر نمىشمردند . در حكومت ، تابع قوانين و اصول اسلام يا اصحاب بودم نه آنكه ديگران را\r\n\r\n","description":"","footnote":"","page_name":" 275 ","page_number":285},
  {"content":"\r\n\r\nبه تبعيت خويش درآورم . پيرو احكام اسلامى بودم نه بدعتگذار . راه‌جوى بودم نه اينكه خود را به زور چنان بنمايم . تا آنگاه كه كارها به انجام رسيد و بدخواهى و كينه ورزى به جنبش درآمد بدون اينكه جرمى مرتكب شده يا خلافى نموده باشم . كينه‌ها و خواستهاى ناروا متوجه من گشت البته ، به استثناى امضاى آن نامه كه مرا متهم به نوشتنش مىكنند . اينها به دنبال مقصودى ديگرند و به ظاهر چيز ديگرى را عنوان مىسازند و هيچ دليل و مستمسكى هم ندارند . كارهايى را انتقاد مىكنند كه خودشان قبلا به آن رضايت داده‌اند و كارهايى ديگر را كه به شهادت مردم مدينه جز به همان‌گونه كه من عمل مىكنم ، مصلحت نيست كه عمل شود . من در برابر اين انتقادات سالهاست صبر و شكيبايى نموده‌ام و همين‌طور تماشا مىكنم و مىشنوم و عكس العملى نشان نمىدهم . براثر آن ، گستاخىشان زيادتر شده و عصيان آنها در برابر خدا به جايى رسيده كه بر من كه در پناه و همسايگى پيامبر خدا هستم و در حريم و منطقهء امان و در سرزمين هجرت ، يورش آورده‌اند . بدينسان آنها قبايل مشرك و جنگجويى را مىمانند كه در جنگ معروف احزاب به ما يورش آوردند يا آنها را كه در احد به ما حمله‌ور گشتند ، و تنها فرقشان با آنها اظهارات زبانى ايشان است . بنابراين ، هركس مىتواند خودش را به من برساند ، بسرعت به من بپيوندد .\r\nوقتى نامه به مردم شهرستانها رسيد ، با هروسيله و ستورى كه در اختيار داشتند ، براى يارى عثمان به سوى او شتافتند . معاويه ، حبيب بن مسلمهء فهرى را بسيج كرد و عبد اللّه بن سعد ، معاوية بن خديج را ، و از اهالى كوفه قعقاع بن عمرو رهسپار گشت .\r\n\r\nنامهء عثمان به اهالى مكه و حج‌گزاران سال 35 هجرى\r\nابن قتيبه مىنويسد : عثمان نامه‌اى نوشت و توسط نافع بن طريف براى اهالى مكه و كسانى كه در اجتماع حج حضور داشتند ، فرستاد و در آن استمداد نمود . نافع روز عرفه به مكه رسيد ، در حالى كه عبد اللّه بن عباس كه از طرف عثمان آن سال به سرپرستى حاجيان منصوب گشته بود ، مشغول نطق براى مردم بود . پس نافع برخاسته نامه را بدين\r\n\r\n","description":"","footnote":"","page_name":" 276 ","page_number":286},
  {"content":"\r\n\r\nشرح براى آنان خواند :\r\nبه نام خداوند مهر گستر مهربان\r\nاز بندهء خدا عثمان امير المؤمنين به مسلمانانى كه در مراسم حج حضور يافته‌اند :\r\nپس از سپاس و ستايش پروردگار ، من در حالى اين نامه را براى شما مىنويسم كه در محاصره‌ام و از آب چاه قصر خلافت استفاده مىكنم و چون ذخيرهء غذايىام تمام شده ، از ترس اينكه خود و همراهانم از گرسنگى بميريم ، به اندازهء كافى غذا نمىخورم . نه مرا به توبه مىخوانند تا آن را پذيرفته توبه كنم ، و نه دليل و استدلال مرا حاضرند بشنوند تا زبان به استدلال گشايم . بنابراين ، هركسى را كه نامه‌ام را دريافت مىدارد ، به خدا قسم مىدهم كه بيايد به دادم برسد و حق مرا بگيرد و نگذارد به من ظلم كنند و در حقّم كار باطل و ناپسند روا دارند .\r\nآنگاه عبد اللّه بن عباس كه نطقش را براى قرائت نامهء عثمان قطع كرده بود ، به نطقش ادامه داد و هيچ اشاره‌اى به نامهء عثمان و استمدادش ننمود .\r\nاين نامه‌اى است از عثمان به كسانى كه در مراسم حج سال 35 هجرى حضور داشته‌اند ، و مىتوان باور داشت كه نامهء اوست . نامهء ديگرى خطاب به حاجيان وجود دارد منسوب به عثمان كه متضمن آيات حكمت‌آميز و پند و اندرزهاى خير خواهانه است و آثار پارسايى و خداترسى و پاىبندى به دين از مضمونش مىدرخشد و چنين مىنمايد كه نويسنده‌اش سخت دلبستهء پيروى از قرآن و سنت و اجراى آن است و قدم جاى قدم دو خليفهء پيشين مىگذارد . مفاد اين نامه با روحيات و رويهء عثمان سازگارى ندارد و بعيد است كه آن را او نوشته باشد . اين نامه را طبرى ثبت كرده « 1 » و دكتر طه حسين از معانى مترقى و جملات دلپسند و ترتيب جالب و مطالب گرانقدرش خوشش آمده و آن را در پيوست كتاب خود آورده است « 2 » و ديگر نينديشيده و توجه ننموده است كه سند تاريخى اين نامهء منسوب به عثمان روايتى است از قول ابن ابى سبرهء قرشى عامرى مدنى ، تنها كسى كه از اين نامهء عثمان خبر داده و جاعل و دروغسازى تردست و\r\n\r\n\r\n","description":"","footnote":"\r\n( 1 ) . تاريخ طبرى : 5 / 140 - 143 .\r\n( 2 ) . الفتنة الكبرى 227 - 231 .\r\n","page_name":" 277 ","page_number":287},
  {"content":"\r\n\r\nپيشينه‌دار است كه در جلد پنجم الغدير در رديف جاعلان و روايت‌سازان از او ياد كرديم و او را معرفى نموديم . واقدى دربارهء او مىگويد : زياد روايت مىكند و سخنش حجت نيست . صالح بن احمد از قول پدرش مىگويد : او روايت جعل مىكرده است . عبد اللّه بن احمد از قول پدرش مىگويد : او چيزى نيست ، روايت جعل مىكرده و دروغ مىساخته است . ابن معين مىگويد : رواياتش ارزشى ندارد و بسيار سست است . ابن مدينى مىگويد : در حديث ضعيف و كم اعتماد بوده است . همو ديگر بار مىگويد : زشت روايت بوده است . جوزجانى مىگويد : رواياتش را سست و غير قابل‌اعتماد شمرده‌اند . بخارى مىگويد : ضعيف و كم اعتماد است . همو ديگر بار مىگويد : زشت روايت است . نسايى مىگويد : رواياتش متروك و غير قابل اعتناست . ابن عدى مىگويد : همهء آنچه روايت كرده ، درست به خاطر سپرده نشده است و او در شمار كسانى است كه حديث و روايت جعل مىكنند . ابن حبّان مىگويد : از كسانى است كه روايات جعلى را از قول افراد معتمد و موثق نقل مىكنند ، و نمىتوان به رواياتش استدلال و استناد كرد . حاكم نيشابورى مىگويد : او روايات جعلى و ساختگى را به اشخاص موثق نسبت مىدهد . « 1 »\r\n\r\nنگاهى به نامه‌هاى عثمان\r\nاين نامه‌ها چيزهايى در بر دارد كه براى برانگيختن عواطف مسلمانان و عكس‌العمل آنان عليه نويسنده‌اش كفايت مىكند ، و اگر كسى هيچ سوء سابقه‌اى نداشته و فقط همين چيزها را نوشته باشد ، مسلمانان عليه او خواهند شوريد و تا او را به كيفر مناسب و مسلم نرسانند ، از پا نخواهند نشست . از نوشته‌هايش يكى اين حرف است دربارهء مهاجران و انصار كه مردم مدينه را تشكيل مىدادند :\r\nمردم مدينه كافر گشته‌اند و سر از فرمانم پيچيده و پيمان بيعت را گسسته‌اند .\r\nو اين حرفش دربارهء ايشان :\r\nآنها قبايل مشرك و جنگجويى را مىمانند كه در جنگ معروف احزاب به ما يورش\r\n\r\n\r\n","description":"","footnote":"\r\n( 1 ) . رك : تاريخ بغداد : 14 / 367 - 372 ؛ تهذيب التهذيب : 12 / 27 .\r\n","page_name":" 278 ","page_number":288},
  {"content":"\r\n\r\nآوردند يا كسانى هستند كه در احد به ما حمله‌ور گشتند .\r\nمقصودش اصحاب پيامبر اكرم از مهاجران و انصار است كه همهء اهل سنت متفقند بر اينكه آنان اشخاصى عادل و راسترو بوده‌اند . و چندان در اين نظر اصرار ورزيده و فرارفته‌اند كه بيش از آن امكان ندارد ، و تا امروز به هرسخنى كه اصحاب پيامبر اكرم رسيده باشد ، استناد و استشهاد و استدلال مىكنند و هرسخن و عمل ايشان را در مسائل و احكام دينى حجت مىشمارند و در آن طراز و پايه مىدانند كه سنت پيامبر خدا صلّى اللّه عليه و آله هست . اين اعتماد و اتكا از آن جهت است كه به ايمان ايشان باور داشته و از عدالت و راستروى آنان كاملا مطمئن هستند و معتقدند كه هرقدمى برداشته‌اند ، در پرتو هدايتى بوده است كه از روش مسلم پيامبر گرامى تابيده است و درست در همان راه پيامبر صلّى اللّه عليه و آله رفته‌اند و هرچه انجام داده‌اند ، به استناد گفتار و كردار آن حضرت بوده است . حال آيا براى كسى كه چنين ايمان و عقيده‌اى دربارهء اصحاب پيامبر صلّى اللّه عليه و آله دارد ناگوارتر و گران‌تر از اين چيزى هست كه به آنان چنين دشنامى بدهند و چنين تهمتى بزنند و بگويند آنان مثل قبايل مشرك و جنگجويى هستند كه به اسلام و پيامبرش حمله آوردند ، و آنان كافر گشته‌اند ؟ آيا چيزى هست كه بيش از اين حرمت و شكوه آنان را بيالايد و براى ايشان اهانت‌آورتر از اين باشد ؟ كسانى كه چنين عقيده‌اى دربارهء اصحاب پيامبر صلّى اللّه عليه و آله دارند ، اگر از اين حرفها و ناسزاهاى عثمان به خشم نيايند و بر او نياشوبند ، بايد گفت عاطفه و احساس دينى ندارند و از حماسهء اسلامى بىبهره‌اند و ذره‌اى شهامت اصولى و غيرت و حس دفاع از حق و حقيقت در وجودشان نيست و از خيلى از ارزشها تهيدست و بىنصيبند . به همين سبب بود كه اصحاب پيامبر صلّى اللّه عليه و آله وقتى از اين نامه‌هاى عثمان اطلاع يافتند ، بر مخالفت و ضديت خويش افزودند و عرصه را بر او تنگ ساختند .\r\nوانگهى در نامه‌اش شكايت از اين دارد كه مهاجران و انصار كه همان مردم مدينه‌اند ، سر از فرمانش پيچيده‌اند ، در حالى كه مىدانيم مسلمانان فقط موظفند گذشته از خدا و پيامبر ، از امامى فرمان برند كه به قرآن و سنت رفتار مىكند ، و كسانى كه بر عثمان شوريده و همداستان شده بودند و همهء اصحاب اتفاق‌نظر داشتند در اين‌كه عثمان\r\n\r\n","description":"","footnote":"","page_name":" 279 ","page_number":289},
  {"content":"\r\n\r\nمطابق قرآن و سنت عمل نمىكند و از آنها منحرف گشته است . در اين صورت ، موظف به چه فرمان بردارىاى بوده‌اند ؟ و عثمان شكايت از كدام نافرمانبردارى دارد ؟\r\nهمچنين وى دم از نقض بيعتشان مىزند ، در حالى كه بيعت پيمانى دو جانبه است و هر جانب به موجب آن تعهداتى دارد كه اگر از ايفاى آن خوددارى نمايد ، نمىتواند از طرف ديگر تقاضاى ايفاى تعهداتش را كند . اصلا وقتى عثمان تعهداتش را زير پا گذاشته و از عمل به موجب قرآن و سنت و روش دو خليفهء پيشين سرباز زده و منحرف گشته و با اين كار عملا پيمان بيعتش را گسسته است ، چگونه از مسلمانان مىخواهد پيمان بيعتش را حرمت داشته و به تعهد خويش داير بر فرمانبردارى از او پاى بند بمانند ؟ همهء مخالفت و كوششهاى مسلمانان و اصحاب اين بوده كه چرا او از قرآن و سنت منحرف گشته و آنها را در عمل زير پا نهاده ، يعنى نقض بيعت كرده است . آن وقت عثمان پس از اينهمه سر و صدا و فعاليت وسيع سرتاسرى كشور دم از اين مىزند كه مسلمانان نقض بيعت كرده‌اند .\r\nاو به دنبال اين ادعاى بىاساس و ناروا به بسيج لشكر و احضار واحدهاى نظامى استانها برمىخيزد تا اصحاب پيامبر و توده‌هاى مسلمان غيرتمند را به خاك و خون بكشد . مسلمانان چون وضع را بدينگونه يافتند و ديدند كه در معرض كشتار و غارت و آزارند ، به چاره‌جويى كمر بستند و پيش از اينكه بتواند جناياتى را كه در سر مىپروراند عملى سازد كارش را ساختند . اصحاب چرا نبايد از تهمتهاى ناروا و زشتى كه در نامه‌هايش به ايشان زده است ، برآشوبند ؟ در حالى كه آنان مردانى هستند كه به يارى اسلام و پيامبر و پيروانش برخاستند و مهاجران بيكس را پناه دادند و در نبرد با كفار بدانديش و بدخواه فداكارى و جانبازى را به قهرمانى و فراتر از قهرمانى رساندند تا پرچم پرافتخار اسلام برافراشته ماند و برافراشته‌تر گشت . با اين وصف در نامه‌هاى عثمان و به قلمش به قبايل جنگجو و مشرك و مهاجمان خندق و احد تشبيه و تمثيل مىشوند ، و اين تشبيهى سخت نكوهيده و تمثيلى زشت و عجيب است .\r\nنكتهء ديگرى كه جالب توجه مىباشد ، تذبذب و دو رويى عثمان در كار توبه و بازگشت به رويهء اصيل اسلامى است ، توبه‌اى كه بالاى منبر و در مسجد پيامبر صلّى اللّه عليه و آله و در\r\n\r\n","description":"","footnote":"","page_name":" 280 ","page_number":290},
  {"content":"\r\n\r\nبرابر اصحاب و اجتماع عظيم مردم مدينه به زبان آورد و بعد در پيمان‌نامه‌اى ثبت كرد كه جمعى از مشاهير كشور و در رأس آنان مولا امير المؤمنين على بن ابى طالب عليه السّلام بر آن شهادت دادند و گواه آن شدند و اين اظهار توبه‌ها را چنان كه قبلا شرح داده‌ايم « 1 » ، به شهرستانها و استانهاى كشور فرستاد و به اطلاع اهالى آن سامان رسانيد . در تمام اين اظهار توبه‌هاى اعتراف مىكند كه خطا كرده و از قرآن و سنت انحراف جسته است و قول مىدهد كه به رويهء اسلامى و عمل به قرآن و سنت بازآيد ، و باز چيزى نگذشته توبهء خويش مىشكند و خلافكارىهاى سابق را ادامه مىدهد و هيچ از انتصابات نكوهيده و ناروايى كه قول داده بود اصلاح كند يا اوضاع و احوال ناگوار و نامشروع را تغيير نمىدهد و دست به تركيب آن نمىزند . به خطا و انحراف خويش اقرار مىنمايد و عهد مىبندد كه از آن دست بشويد و به راه راست طرز ادارهء اسلامى گرايد ، ولى به زودى توبه مىشكند و تعهدات مكتوب خويش را پايمال مىكند . چرا چنين مىكند ؟ به اين گمان كه اگر به استانداران و همدستان خود كه لشكرها زير فرمان دارند دستور دهد ، بىدرنگ واحدهاى نظامى بسيارى را به مدينه سرازير خواهند كرد تا به وسيلهء آنها مخالفان و كسانى را كه در برابرشان توبه كرده و تعهد سپرده ، از دم تيغ بگذراند . به همين منظور ، در دستورات كتبى خويش به استانداران و مردم بلاد هيچ سخن از انحرافاتش نمىگويد و وجود آن را انكار مىنمايد ، مثلا در نامه‌اش به اهالى مكه مىگويد : نه مرا به توبه دعوت مىكنند تا توبه نمايم و نه دليل و استدلالم را حاضرند گوش كنند تا استدلال نمايم و حجت آورم .\r\nاز جانب اهالى مدينه به او بايد گفت : اى خليفه ! مگر ترا به توبه دعوت نكردند و مگر در برابر همه بارها توبه ننمودى ؟ توبه كردى ، ولى ديدند بر سر پيمان و قرارت نيستى و پى در پى توبه مىشكنى و هردم بوقلمون‌وار رنگ عوض مىكنى ، و ديدند كه از انحرافات و بدعتهايت دست‌بردار نيستى و مىخواهى آنقدر اين دست آن دست كنى و معطل نمايى تا لشكرهايت در رسند و خون خلق را بريزند و شهر و ديار اسلام را ويران كنند و مىخواهى مدينه پيامبر و اهالى آن را كه ياران پيامبرند ، به تسلط نظامى دژخيمانى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 171 .\r\n","page_name":" 281 ","page_number":291},
  {"content":"\r\n\r\nچون يزيد بن كرز بسپارى كه مىگويد : اگر به مدينه مىرسيدم و عثمان زنده مىبود ، هيچ آدم بالغى را زنده نمىگذاشتم .\r\nآن جماعت نيت سوء و بدخواهى ترا نسبت به خويش دريافتند و مىدانستند كه مروان ، چنان كه مولاى متقيان فرمود ، ترا از راه راست دين به در برده و از تو جز بدين صورت راضى نگشته كه دين و عقلت را از تو بگيرد ، و مىدانستند كه تو آلت دست مروان و دارودستهء تبهكار اموى هستى و شترى را مىمانى كه به هرجا بخواهند ، مىكشند و مىرانند . « 1 » پس براى دفاع از خويشتن و از دين و جامعه اسلامى و پيش از اين كه فرصت پيدا كنى قصد سوء خود را عملى نمايى دست به كار شدند و آنچه خدا مقدر ساخته بود به انجام رسيد .\r\nدر اينجا بحث ديگرى هم با عثمان داريم . از او مىپرسيم : چه مىپندارى و چه منظورى دارى از اينكه مكرر مىگويى جامهء خلافت را كه خدا بر تنم آراسته ، از تن بيرون نخواهم كرد و فرو نخواهم گذاشت ؟ و اين حرف را در گفتگوها و نطقها و نامه‌هايت به اين طرف و آن طرف تكرار مىكنى و پيوسته بر زبان مىرانى ، گويى شيوهء حكيمانه‌اى يافته باشى كه دين و دنيايت را آباد مىنمايد و چونان وردى به زبان دارى و مىترسى فراموشش كنى . تو فكر نكرده‌اى كه ممكن است به حساب اين حرفت مثل همهء حرفها و كارهايت برسند و ترا به محاكمه كشند و مورد بازپرسى و مؤاخذه قرار دهند و قرار محكوميتت را به امضا رسانند . تو و دارودسته‌ات و طرفدارانت در برابر اين سؤال چه جوابى داريد بدهيد كه چه وقت خدا اين جامهء خلافت را بر تنت آراسته و راست گردانيده است ؟ حال آنكه مىدانيم كسى كه آن را بر تو پوشاند ، مرده است و پيش از مردن به مخالفت با تو برخاست و ترا شايستهء آن خلعت ندانست و خواست آن را بر تنت بدراند و تو به همين خاطر ، بر او پرخاش نمودى و او را منافق شمردى ، و او نيز ترا از عدالت و شايد از چيزهاى ديگر خارج دانست و با همين نظر ، وصيت كرد كه تو بر او نماز نگزارى و به امير المؤمنين على بن ابى طالب گفت : تو شمشيرت را بردار و من هم\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 174 ، 175 .\r\n","page_name":" 282 ","page_number":292},
  {"content":"\r\n\r\nشمشيرم را برمىگيرم ، زيرا عثمان بر خلاف تعهداتش عمل كرده است ، و مردم را عليه تو مىشوراند و مىگفت : پيش از اينكه به سلطنت ادامه دهد ، كارش را بسازيد ، و قسم خورد كه هرگز با تو حرف نزند ، و تو در بيمارىاش وقتى به ديدنش رفتى روى از تو به ديوار گردانيد و هيچ با تو نگفت « 1 » ، و تا واپسين دم زندگى با تو قهر و در حال متاركه بود و ساير اعضاى شورا رويهء او را با تو داشتند و همه مخالف تو گشتند .\r\nوانگهى اگر پيرو ابو بكر و عمر باشيم و كار آن دو را ملاك و ميزان قرار دهيم ، بايد تصورمان اين باشد كه تعيين خليفه براى خداوند واجب نيست ، بلكه خدا تعيين خليفه را به امت واگذاشته تا هركه را خواست انتخاب نمايد . البته ، با چنين تصورى تعاليم و فرمايش الهى را نديده گرفته‌ايم تا آنجا كه مىفرمايد : پروردگارت آنچه را بخواهد مىآفريند و انتخاب مىنمايد و آنان در اين موارد اختيار و حق انتخاب ندارند « 2 » ، و براى هيچ مرد و زن مؤمنى در مواردى كه خدا و پيامبرش فرمانى صادر مىكنند ، حق اختيار و انتخاب نيست « 3 » ، و نيز دستورات و نظريات پيامبر اكرم را كه بسيارى از آنها در مجلدات سابق آورده شد ، نشنيده گرفته‌ايم . در اين صورت ، تو اى عثمان ! شايد مىپندارى آنچه عده‌اى انتخاب و اختيار كرده‌اند ، مورد تأييد و تصديق خداوند متعال قرار گرفته است ؟\r\nمگر خداى حكيم و قادر نمىتوانست خود تكليف مسلمانان را روشن كند و امام و جانشينى براى پيامبر تعيين نمايد ، يا به آراى بلهوسانه و مختلف و متناقض مردم احتياج داشت تا بر آنها صحه بگذارد ؟ تو به اين اعتبار انتصاب خويش را به حكومت ، به خلعت الهى تشبيه نموده‌اى و به خدا نسبت مىدهى كه مىپندارى خدا بر كار دارودسته‌اى كه ترا به حكومت برداشت ، صحه گذاشته است ، و خود از تعيين خليفه عاجز بوده است ، و اين پندارى زشت و نابخردانه است . بالاخره از بيچارگى و بىجوابى خواهى گفت :\r\nجامه‌اى را كه خدا بر تنم آراسته ، به در نخواهم كرد .\r\n\r\n\r\n","description":"","footnote":"\r\n( 1 ) . در بحث از اظهار نظرهاى عبد الرحمن بن عوف دربارهء عثمان آورده شد . رك : الغدير ( متن عربى / چ 5 ) :\r\n9 / 86 - 91 .\r\n( 2 ) . قصص 28 / 67 .\r\n( 3 ) . احزاب 33 / 36 .\r\n","page_name":" 283 ","page_number":293},
  {"content":"\r\n\r\nبه هرحال ، ما را در برابر اين جامه و قبايى كه مدعى است بر تنش آراسته و آن‌كه رشته و بافته است و كارگاهى كه در آن بافته شده ، به حيرت و شگفتى انداخته است . ما مىبينيم نخستين حاكمى را كه پس از پيامبر اكرم پيدا شده و جامهء خلافت را با انتخابات غيرقانونى و ناقص و توأم با زور و خشونت بر تن كرده است كه مايهء بدبختىهاى بسيار و مستمر گشته و روى تاريخ را سياه كرده است ، در حالى كه به فرمايش مولاى متقيان ، يقين داشته در ميان امت كسى هست كه رابطه‌اش با خلافت بسان رابطه‌اى است كه محور آسيا با آسيا دارد و داراى مقام شامخى است كه هيچ‌كس را ياراى پرواز به اوج آن نيست مايه و منبع هرخير و بركت و هدايتى است . به هنگام مرگش آن خلعت را به پسر خطاب تحويل داده است ، و اين شگفت كارى است كه هنوز زنده است ، زمينهء خلافت پس از خود را براى ديگرى مهيّا مىسازد « 1 » ، و به اين ترتيب ، دومى خلعت خلافت را به موجب وصيت حاكم قبلى بر تن مىكند ، در حالى كه به فرمايش مولاى متقيان ، يقين دارد در ميان امت كسى هست كه شايسته‌تر و برتر از اوست . سپس اى عثمان ! عبد الرحمن بن عوف اين قبا را بر تن تو پوشاند ، در حالى كه به على مىگفت : بيعت كن و گرنه گردنت را مىزنم . و در آن وقت فقط او شمشير داشت و نه هيچ‌كس ديگر ، و بر اثر آن صحنه ، على عليه السّلام خشمناك بيرون رفت و اعضاى شورا او را تعقيب كردند و تهديد نمودند كه بيعت كن ، و گرنه عليه تو جهاد خواهيم كرد . « 2 » پس كداميك از اين جامه‌هاى خلافت بافتهء الهى است و مىتوان گفت هركه بر تن كرده ، به خلعت الهى آراسته گشته است ؟\r\nاين بحث ، بحثهاى طولانى و پيوسته‌اى را به دنبال دارد كه به موضوعات گوناگون مىكشد و به مسئلهء حكومت امويان و ديگران ، شايد احتياج نباشد كه آنها را به ميان آوريم و شرح دهيم كه چگونه بر مسند حكومت چنگ انداختند و آن را غصب نمودند .\r\nآرى ، خلافتى كه مىتوان خلعت الهىاش ناميد ، آن است كه خدا تعيين و عطا فرموده باشد و پيامبر اكرم صلّى اللّه عليه و آله آن تعيين را ابلاغ نموده و به اطلاع عموم رسانده باشد . اين همان است كه پيامبر عظيم‌الشأن در نخستين روز نشر رسالتش به اطلاع خلق رسانيد و فرمود :\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 81 .\r\n( 2 ) . انساب الاشراف ، بلاذرى : 5 / 22 .\r\n","page_name":" 284 ","page_number":294},
  {"content":"\r\n\r\nفرمانروايى از آن خداوند است كه به هركس خواست مىدهد « 1 » . آن حكومتى الهى است كه از طريق نص و فرمايش خدا و پيامبر صلّى اللّه عليه و آله برقرار مىگردد و صاحب و متصدى آن هرگز خود را از آن خلع نمىكند و آن وظيفهء خطير را فرو نمىگذارد و نه موجبى براى عزل وى پديد مىآيد . اين همان حكومتى است كه در رديف ولايت خدا و پيامبرش قرار گرفته است ، چنان كه آيهء شريفهء « ولىّ شما فقط خداست و پيامبرش و كسانى كه ايمان آوردند » « 2 » ، بدان گوياست « 3 » ، همان كه خدا با تحققش دين را به كمال و نعمت ( يا نعمت عظماى دينش ) را به اتمام رسانده است . « 4 » اين خلعت آرايى كجا و آن انتخابات كذايى كجا ؟\r\nسلطهء سياسىاى كه با انتخابات به دست مىآيد و با صحنه‌سازيهاى سياسى يا غلبه و تسلط غصب و ايجاد مىشود ، در صورتى كه منشأ مردمى داشته باشد و به ارادهء مردم تشكيل و منحل گردد ، اختياراتى است محدود و مربوط به حفظ مرزهاى كشور ، تشكيل و ادارهء محاكم و حل و فصل دعاوى حقوقى و جزايى ، اجراى كيفر در مورد مثلا قاتل و سارق ، و اين گونه امور اجرائى و ادارى ، چنان كه پيش از اين بشرح آمد . « 5 » متصدى چنين مقامى هرگز عهده‌دار وظايف پيشواى اعتقادى و اخلاقى نيست و نقش تهذيبى و تربيتى ندارد و متصدى تبليغ احكام و تعالى روان و تهذيب اخلاق مردم و پرورش نسل برومند و آزاده و حق طلب يا تعليم و تربيت ملكات فاضله و كمك به تكامل انسانى نيست ، چون از عهدهء آن برنمىآيد و صلاحيت تصدى و استعداد آن را ندارد . به همين جهت ، كسانى كه با رأى مردم يا با دسته‌بندى و زدوبند سياسى و حيله و زور به سلطهء سياسى رسيده‌اند ، فقط توانسته‌اند عهده‌دار وظايف ادارى و اجرايى شوند و همگى از صلاحيت اعتقادى و اخلاقى محروم و بىنصيب بوده‌اند ، و اين حقيقت در مورد همهء حكامى كه بدون نص و حكم الهى به حكومت دست يافته‌اند ، مشهود و ثابت است .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 134 .\r\n( 2 ) . مائدة 5 / 55 .\r\n( 3 ) . رك : الغدير ( متن عربى / چ 2 ) : 2 / 47 و 3 / 155 - 167 .\r\n( 4 ) . همان : 1 / 230 - 239 .\r\n( 5 ) . همان : 7 / 131 - 151 .\r\n","page_name":" 285 ","page_number":295},
  {"content":"\r\n . \r\n","description":"","footnote":"","page_name":" 286 ","page_number":296},
  {"content":"\r\n\r\n\r\nجنگ بر در خانه عثمان\r\nابن سعد از قول ابو حفصه - آزاد شدهء مروان بن حكم - مىنويسد : روز جنگ بر در خانهء عثمان ، مروان بن حكم پيش‌آمد و سرود رزمى مىخواند و مىگفت : چه كسى به مبارزهء من مىآيد ؟ عروة بن شييم بن بياع ليثى به نبردش آمد و شمشيرى بر پس گردنش زد تا بر وى در غلتيد . عبيد بن رفاعة بن رافع زرقى با كاردى پيش‌آمد تا سر او را ببرد .\r\nمادر رضاعى مروان ، يعنى فاطمه از قبيلهء ثقيف كه مادر بزرگ ابراهيم بن عربى فرماندار يمامه است ، دويد و به او گفت : اگر مىخواستى او را بكشى ، كشتى ، ديگر به گوشتش چكار دارى كه مىخواهى تكه‌تكه‌اش كنى ؟ عبيد بن رفاعه از او خجالت كشيد و مروان را به همان حال رها كرد . « 1 »\r\nعياش بن عباس گويد : شخصى كه آن روز حضور داشت ، به من مىگفت : ابن بياع را ديدم كه به نبرد مروان بن حكم مىرفت و دو طرف قبايش را كه زير آن زره پوشيده بود ، بالا زده بود ، و ديدم كه ضربه‌اى به پس گردن مروان نواخت به‌طورى كه قسمت بالاى گردنش قطع شد و به روى در غلتيد . خواستند او را سر ببرند ، اما وقتى گفته شد : چرا\r\n\r\n\r\n","description":"","footnote":"\r\n( 1 ) . الطبقات الكبرى ( چاپ ليدن ) ، ابن سعد : 5 / 25 .\r\n","page_name":" 287 ","page_number":297},
  {"content":"\r\n\r\nمىخواهيد گوشتش را پاره پاره كنيد ؟ رهايش كردند .\r\nبلاذرى از قول خالد بن حرب مىنويسد : روز قتل عثمان ، بنىاميه به ام حبيبه « 1 » پناه بردند . او خانوادهء عاص و خانوادهء ابو العاص و خانوادهء اسيد را در كندوج « 2 » و ديگران را در جايى ديگر پنهان كرد . روزى معاويه به عمرو بن سعيد كه با تبختر و گردن فرازى راه مىرفت نگريست و گفت : پدر و مادرم فداى ام حبيبه ، چقدر اين خانواده را خوب ميشناخت وقتى ترا در كندوج مخفى كرد .\r\nمردم به طرف خانهء عثمان رو آوردند از خانهء بنى حزم انصارى به خانهء او درآمدند . در برابرشان سه تن از قريش به دفاع برخاستند : عبد اللّه بن وهب بن زمعة بن الاسود « 3 » ، عبد اللّه بن عوف بن سباق « 4 » ، و عبد اللّه « 5 » بن عبد الرحمن بن عوام . عبد اللّه بن عبد الرحمن بن عوام مىگفت : اى بندگان خدا ! قرآن ميان ما و شما حاكم و داور است . عبد الرحمن بن عبد اللّه جمحى در حالى كه اين سرود رزمى را مىخواند :\r\n- امروز با شمشير بران باقيمانده كفار و قبايل مشرك و جنگجويى را كه بر مسلمانان حمله‌ور شده‌اند ، مىزنم .\r\n- با چنان ضربه‌هايى كه انسان بىترديد و مصمم مىزند . آيا تو ما را به قرآن دعوت مىكنى ؟\r\n- تو كه قبلا آن را به كنارى انداخته بودى .\r\nبر او حمله برد و او را كشت . گروهى از مردم بر عبد اللّه بن وهب بن زمعه و عبد اللّه بن\r\n\r\n\r\n","description":"","footnote":"\r\n( 1 ) . همسر پيامبر اكرم صلّى اللّه عليه و آله .\r\n( 2 ) . مخزن گندم يا چيزهاى ديگر كه غالبا در خانه‌هاى دهقانى وجود دارد .\r\n( 3 ) . ابن اثير در اسد الغابة : 3 / 273 مىگويد : وى در جنگ جمل پا در جنگ بر در خانهء عثمان كشته شده است . ابن حجر در الاصابة : 2 / 381 مىنويسد : در جنگ بر در خانهء عثمان كشته شده است .\r\n( 4 ) . وى عبد اللّه بن ابى مره ، ابو ميسرهء عبدرى است و چنان كه در الاستيعاب : 2 / 3 و الاصابة : 2 / 367 آمده ، با عثمان كشته شده است .\r\n( 5 ) . ابو عمر در الاستيعاب و ابن اثير در اسد الغابة در شرح حال عبد الرحمن ، و ابن حجر در الاصابة :\r\n2 / 415 آورده‌اند كه وى در روز قتل عثمان كشته شده است .\r\n","page_name":" 288 ","page_number":298},
  {"content":"\r\n\r\nعوف بن سباق تاختند و آنها را در كنار خانهء عثمان كشتند .\r\nمالك اشتر آمد تا به عثمان رسيد ، و ديد هيچ‌كس پيش عثمان نيست . از نزد عثمان برگشت . مسلم بن كريب - از قبيلهء همدان - به او گفت : اى مالك اشتر ! تو ما را دعوت به كشتن اين شخص مىكردى تا دعوتت را پذيرفتيم ، و اينك تا به او نگريستى ، رو از او برگردانيدى . مالك به او گفت : ترا به جان پدرت دست بردار ، مگر نمىبينى بىمدافع و بىوسيله است ؟ داشت مىرفت بدنبال كارش كه ناگاه ناتل ، بردهء آزاد شدهء عثمان گفت :\r\nاجلش رسيده ، اين به خدا مالك اشتر است كه كشور را به تمامى عليه امير المؤمنين عثمان شورانده است . خدا بكشد مرا اگر او را نكشم . اين را بگفت و به مالك اشتر حمله آورد . عمرو بن عبيد حارثى - از قبيلهء همدان - داد زد اى اشتر ! به پا كه فلانى پشت سر تست . مالك اشتر رو برگرداند ، ناتل را ديد و او را با شمشير زد تا دست چپش قطع شد ، و به عمرو بن عبيد گفت كه ناتل زخمى را دنبال كند و او نيز وى را تعقيب كرد و كشت .\r\nمروان بن حكم دربارهء جنگ در اطراف خانهء عثمان چنين سروده است :\r\n- در روز جنگ به آن جماعت نگفتم : مدتى دفاع كنيد ، و نيز نگفتم كه زندگى را بر مرگ ترجيح دهيد .\r\n- بلكه به آنان گفتم : با شمشيرتان بجنگيد و نگذاريد دست كسى به آن پيرمرد برسد .\r\nابو مخنف مىگويد : مروان و جمعى با او مهياى جنگ گشتند . عثمان آنان را منع كرد ، ولى نپذيرفتند و به كسانى كه به خانهء عثمان درآمده بودند ، حمله بردند و آنها را بيرون كردند . عثمان را از خانهء بنى حزم زيد انصارى سنگباران كردند و در آن حال فرياد مىزدند : ما نيستيم كه ترا سنگباران مىكنيم ، اين خداست كه ترا با سنگ مىزند . در جوابشان گفت : اگر خدا مرا با سنگ مىزد ، به من مىخورد ! مغيرة بن اخنس در حالى كه رجز مىخواند ، با شمشير حمله كرد . رفاعة بن رافع در حالى كه سرود رزمى مىخواند ، به حملهء او جواب داد و با شمشير بر سر او زد و او را كشت . گفته‌اند : يكى از افراد عادى او را كشته است .\r\nمروان بن حكم در حالى كه سرود جنگى مىخواند ، به مردم حمله آورد و به چپ و\r\n\r\n","description":"","footnote":"","page_name":" 289 ","page_number":299},
  {"content":"\r\n\r\nراست شمشير مىزد . حجاج بن غزيه به او حمله كرد و با شمشير بر گردنش نواخت ، ولى شمشيرش نبريد و مروان به روى درغلتيد . فاطمهء انصارى دختر شريك - كه مادر ابراهيم بن عربى كنانى كه عبد الملك بن مروان او را به فرماندارى يمامه گماشت و دايهء مروان بود - به بالين مروان آمد و دستور داد او را به خانه‌اى كه در آن بسترى وجود داشت ، بردند . عامر بن بكير كنانى كه از مجاهدان بدر است ، به سعيد بن عاص حمله برد و با شمشير بر سرش كوفت و نائله دختر فرافصه به بالينش آمد و او را به خانه‌اى درآورد و در آن را ببست . « 1 »\r\nطبرى از قول ابو حفصه آزاد شدهء مروان بن حكم مىنويسد : هنگامى كه عثمان ، رضى اللّه عنه ، به محاصره افتاد ، بنىاميه به يارى او مهياى جنگ شدند ، و مروان به خانهء عثمان درآمد و من همراهش بودم . به خدا من بودم كه آتش جنگ را ميان مردم روشن كردم . از بالاى خانه مردى از قبيلهء اسلم را به تير زدم و كشتم و او نيار اسلمى بود . بر اثر آن ، جنگ درگرفت . آنگاه از فراز خانه پايين آمدم و مردم بر در خانه در حال زدوخورد بودند . بعد به عثمان پيغام دادند كه قاتلش را تسليم ما كن . گفت : به خدا قاتل او را نمىشناسم . پس همان شب كه شب جمعه بود ، آتش‌وار برافروختند ، و چون بامداد گشت ، متوجه ما شدند و اولين كسى كه رو آورد ، كنانة بن عتاب بود مشعل به دست بر پشت بام خانهء ما كه از خانهء آل حزم به او راه داده بودند . به دنبال او مشعلها كه با نفت مىسوخت ، سرازير شد . ساعتى با آنها بر سر اين‌كه به چوب دست نيابند و نتوانند درهاى چوبين را آتش بزنند ، جنگيديم . بالاخره آتش در قسمتهاى چوبين افتاد . در اين هنگام ، شنيدم كه عثمان به يارانش مىگفت : پس از آتش گرفتن چيزى باقى نمانده است ، و اينك چوبها آتش گرفته و آتش به درها سرايت كرده است . بنابراين ، هركه تاكنون موظف به اطاعت از من بود ، اين وظيفه را از دوشش برداشتم و بايد به خانهء خويش برود ، سپس به مروان گفت : بنشين و بيرون نرو ، اما مروان نافرمانى كرد و گفت : به خدا نمىگذارم كشته شوى و به تو دست پيدا كنند ، و من صدايش را مىشنيدم . آنگاه مروان\r\n\r\n\r\n","description":"","footnote":"\r\n( 1 ) . انساب الاشراف : 5 / 78 - 81 .\r\n","page_name":" 290 ","page_number":300},
  {"content":"\r\n\r\nبه طرف مردم رفت . به او گفتم : ترا تنها نمىگذارم ، و همراهش رفتم و به دفاع از او كمر بستم . ما گروهى اندك بوديم و مروان سرود جنگى مىخواند .\r\nابو بكر بن حارث مىگويد : پندارى همين الان است كه به عبد الرحمن بن عديس بلوى مىنگرم كه پشت خود را به مسجد پيامبر اكرم تكيه داده بود و عثمان در آن وقت در محاصره بود و مروان هم به ميدان آمده هم نبرد مىطلبيد . عبد الرحمن بن عديس به شخصى كه پسر عروه « 1 » بود ، گفت : برخيز و به نبرد اين مرد برو . نوجوانى بلندبالا برخاسته به طرف مروان رفت و دامن زره خويش را بالا زد و ساق پايش را به مروان نمود ، و مروان به قصد ضربه زدن به آن حركتى كرد ، در همان لحظه پسر عروه ضربه‌اى به گردن مروان وارد ساخت . پندارى همين حالاست كه ديدم چرخى زد و در غلتيد و عبيد بن رفاعهء زرقى به سوى او آمد تا او را سر ببرد . ( تا آخر ماجرا همانطور كه از ابن سعد نقل شد ) .\r\nحسين بن عيسى به نقل از پدرش گويد : « چون سه روز از عيد قربان سپرى گشت ، دور خانهء عثمان ، رضى اللّه عنه ، را گرفتند ، و او هيچ نپذيرفت جز اينكه بر حكومت بماند و بر رويه‌اش ، و به لشكريان و نزديكانش پيام داد تا گرد آمدند . بعد ، يكى از اصحاب پيامبر به نام نيار بن عياض كه پيرى سالخورده بود ، برخاست و عثمان را صدا زد . عثمان از فراز خانه‌اش نمايان گشت و او را به خدا سوگند داد كه مردم را دور سازد . در حالى كه نيار بن عياض داشت جواب عثمان را مىداد ، يكى از ياران عثمان او را به تير زد و كشت ، و پنداشتند كسى كه تير انداخته ، كثير بن صلت كندى بوده است . پس به عثمان گفتند :\r\nقاتل نيار بن عياض را به ما تسليم كن تا او را به كيفر قتلى كه مرتكب شده ، بكشيم . گفت :\r\nحاضر نيستم مردى را كه به من در حالى كه مىخواهيد مرا بكشيد يارى كرده ، به كشتن دهم . چون وضع را چنين ديدند ، به در خانه‌اش هجوم بردند و آن را آتش زدند . مروان بن حكم از خانهء عثمان با گروهى به آنان حمله كرد و سعيد بن عاص با گروهى ديگر حمله\r\n\r\n\r\n","description":"","footnote":"\r\n( 1 ) . شايد اسمش عروة بن شييم بيّاع ليثى بوده باشد كه در تاريخ طبرى : 5 / 133 و طبقات ابن سعد 198 آمده است .\r\n","page_name":" 291 ","page_number":301},
  {"content":"\r\n\r\nآورد و مغيرة بن اخنس ثقفى با گروهى ديگر ، و جنگ شديدى درگرفت . آنچه باعث تسريع و تشديد جنگ گشت ، اين بود كه به ايشان خبر رسيد نيرويى از اهالى بصره به يارى عثمان آمده و به صرار از توابع مدينه كه يك شب راه با آن فاصله دارد ، رسيده است و اهالى شام نيز به سوى مدينه رهسپار گشته‌اند . پس با آنان نبردى سخت بر در خانه كردند . مغيرة بن اخنس ثقفى در حالى كه سرود جنگى مىخواند ، به مردم حمله آورد ، امّا عبد اللّه بن بديل بن ورقاء خزاعى در حالى كه سرود رزمى مىخواند ، بر او تاخت و او را كشت . رفاعة بن رافع انصارى به مروان حكم حمله برد و با يك ضربه او را در غلتاند و چون مىپنداشت او را كشته است ، دست از او كشيد . عبد اللّه بن زبير هم چندين زخم برداشت . جماعت مدافعان عثمان در هم شكستند و به كاخ پناه برده بر در آن سنگر گرفتند و در آنجا جنگى سخت كردند . در نبردى كه بر در خانه صورت گرفت ، زياد بن نعيم فهرى « 1 » با عده‌اى از ياران عثمان كشته شد . مردم همچنان مىجنگيدند تا عمرو بن حزم انصارى در خانه‌اش را كه پهلوى خانهء عثمان بن عفان بود باز كرد و مردم را صدا زد . مردم از خانهء او به خانهء عثمان رفتند و در آنجا با مدافعان جنگيدند تا آنها را شكست دادند و در خانه را بازگذاشتند تا بگريزند . آنها گريزان بيرون رفتند و در خيابانهاى مدينه پراكنده شدند و عثمان با تنى چند از خانواده و يارانش تنها ماند و همراهانش همگى كشته شدند و عثمان ، رضى اللّه عنه ، نيز كشته شد . « 2 »\r\nخالد بن عقبة بن ابى معيط ، برادر وليد بن عقبه در آن جنگ پا به فرار گذاشت و به همين مناسبت ، عبد الرحمن بن سيحان « 3 » در يك دوبيتى او را سرزنش كرده و خالد نيز در بيتى او را به خاطر رو گرداندن از همان جنگ ملامت نموده است . « 4 »\r\nابو عمر مىنويسد : مغيرة بن اخنس در جنگ بر در خانهء عثمان ، با عثمان ، رضى اللّه\r\n\r\n\r\n","description":"","footnote":"\r\n( 1 ) . ابو عمر در الاستيعاب و ابن حجر در الاصابة او را از كشتگان جنگ خانهء عثمان شمرده‌اند .\r\n( 2 ) . تاريخ طبرى : 5 / 122 - 125 ؛ الكامل ، ابن اثير : 3 / 73 ، 74 .\r\n( 3 ) . در انساب الاشراف چنين آمده است ، اما در الاستيعاب و الاصابة به صورت ازهر بن سحبان آمده است .\r\n( 4 ) . انساب الاشراف : 5 / 117 ؛ الاستيعاب : 1 / 155 ؛ الاصابة : 1 / 103 ، 410 .\r\n","page_name":" 292 ","page_number":302},
  {"content":"\r\n\r\nعنه ، كشته شد . دربارهء او در آن جنگ روايات و اخبار زيادى رسيده است ، از جمله اين كه وقتى در خانهء عثمان را آتش زدند ، به عثمان گفت : به‌خدا نمىگذارم مردم دربارهء ما بگويند كه ترا بىدفاع و خوار گذاشتيم . اين بگفت و شمشير به دست و سرودخوان ، به نبرد شتافت و به مردم حمله برد . مردى ضربه‌اى به ساق پايش زد و آن را قطع كرد و بعد او را كشت . يكى از قبيلهء بنى زهره به طلحه گفت : مغيرة بن اخنس كشته شد . گفت : سرور هم‌پيمانان قريش كشته شده است . « 1 »\r\nابن كثير مىنويسد : از مشاهيرى كه جزو ياران عثمان بودند و كشته شدند ، زياد بن نعيم فهرى است و مغيرة بن اخنس بن شريق ، و نيار بن عبد اللّه اسلمى ، با عده‌اى در اثناى نبرد . « 2 »\r\nاين روايات تاريخى را از آن جهت آورديم و ضميمهء روايات تاريخى سابق كرديم كه حكايت از اين مىكرد كه همراه عثمان و مدافعش كسى نبوده جز امويان و نوكران و بردگان آزاد شدهء آنها كه در برابر تودهء انبوه مهاجران و انصار از عثمان حمايت مىكرده‌اند ، چند نفرى به كشتن رفته‌اند و دسته‌اى در كندوج خانهء ام حبيبه مخفى شده و چند نفر باقيمانده به كوچه‌هاى مدينه گريخته‌اند تا جز خود و خانواده‌اش كسى نمانده و نوبت كشته شدنش رسيده است . اين مطالب را به خاطر نگهداريد تا مگر در بحث و بررسى از يك سلسله روايات تاريخى جعلى و دروغين سودمند افتد .\r\n\r\nنكتهء قابل توجه\r\nدر يكى از اين‌روايات تاريخى - و دقيقا در آخرى - مىبينيم كه نيار بن عبد اللّه اسلمى از جملهء ياران عثمان شمرده شده است و اين خطا را ابن كثير و امثالش بدان سبب مرتكب گشته‌اند كه شمارهء مدافعان خليفه را زياد جلوه دهند ، در حالى كه مىدانيم وى مرد بزرگ و سالخورده‌اى بوده كه براى ارشاد و نصيحت عثمان به پا خاسته است و نوكر مروان او را به تير زده و كشته و جنگ معروف در اطراف خانهء عثمان با همين تجاوز\r\n\r\n\r\n","description":"","footnote":"\r\n( 1 ) . رك : الاستيعاب ، شرح حال مغيره .\r\n( 2 ) . تاريخ ابن كثير : 7 / 188 .\r\n","page_name":" 293 ","page_number":303},
  {"content":"\r\n\r\nو تعرض مسلحانه آغاز گشته است ، زيرا مردم قاتل او را از عثمان خواسته‌اند تا قانون كيفر اسلام را درباره‌اش به مورد اجرا گذارند ، و چون از انجام تقاضاى بحقّ آنان سرپيچى نموده ، خشمگين گشته و او را به عنوان حامى قاتل و جانى مورد حمله قرار داده‌اند .\r\n\r\n","description":"","footnote":"","page_name":" 294 ","page_number":304},
  {"content":"\r\n\r\n\r\nداستان كشته شدن عثمان\r\nطبرى و ديگر مورخان از قول يوسف بن عبد اللّه بن سلام مىنويسد : عثمان در حالى كه محاصره شده بود و مردم خانه‌اش را از هرسو در برگرفته بودند ، در برابر مردم ظاهر شد و چنين گفت : شما را به خداى عزّ و جل سوگند مىدهم كه مگر نمىدانيد هنگام درگذشت امير المؤمنين عمر بن خطاب ، رضى اللّه عنه ، از خدا به دعا خواستيد كه برايتان خير پيش آورد و كارى كند كه به اتفاق آراء بهترين شخص انتخاب شود ؟ آيا مىخواهيد بگوييد خدا دعاى آنها را اجابت ننموده است و با اين سخن ، به خداى منزه اهانت روا داريد ؟ در حالى كه مىدانيد در آن هنگام از ميان بشر فقط شما اهل دين خدا بوديد و هنوز وحدت آراء و اتحاد سياسى خود را از دست نداده بوديد . يا مىخواهيد بگوييد :\r\nخدا دينش را بىاهميت شمرده و مورد بىاعتنايى قرار داده و التفاتى به اين ننموده است كه چه كسى عهده‌دار دينش مىشود ؟ در حالى كه دين اسلام در آن هنگام وسيلهء پرستش خداى يگانه بود و هنوز پيروانش دسته دسته نشده بودند تا يكديگر را واگذارند و مورد بىمهرى قرار دهند . يا مىگوييد : تعيين من به صورت مشورتى صورت نگرفته است ؟ و خود را به ناروا برترى داده‌ايد و به مقام حكومت نشانده‌ايد ، و خدا امتى را كه در برابرش سر به نافرمانى بردارد به حال خود وا مىگذارد ، و چون در تعيين زمامدار\r\n\r\n","description":"","footnote":"","page_name":" 295 ","page_number":305},
  {"content":"\r\n\r\nمشورت نشده و از آنچه مايهء ناخشنودى خداست پرهيز نگشته ، چنين شده است . يا مىگوييد : خدا نمىدانست عاقبت كار و حكومتم چه خواهد شد ؟ به اين ترتيب كه در قسمتى از دورهء حكومتم درستكار و مورد خشنودى دينداران بودم ، ولى بعدا كارهايى در حكومت از من سر زده كه خدا و شما را به خشم مىآورد ، و از كارهاى اخير روزى كه خدا مرا برگزيد و خلعت افتخارآميز خلافت بر من پوشانيد ، خبر نداشت . شما را به خداوند قسم مىدهم آيا سوابق خوب مرا و كارهاى نيكويى را كه قبلا انجام داده‌ام ، به ياد نداريد ؟ آن وظايفى را كه در برابر خدا داشتم و وظيفه جهاد با دشمنانش را كه خدا بر انجامش گواهى داد . وظيفهء همهء كسانى كه پس از من مىآيند ، اين است كه به افتخار آن انجام وظايف اعتراف داشته باشند .\r\nدست نگهداريد ، و مرا نكشيد ، زيرا فقط سه گونه شخص را مىتوان كشت : 1 - كسى كه با داشتن همسر مرتكب زنا شود 2 - كسى كه پس از مسلمانى كافر شود 3 - كسى كه ديگرى را بدون اينكه قاتل باشد ، به قتل رساند . بنابراين ، اگر شما مرا بكشيد ، شمشير را بر گردن خويش نهاده‌ايد و خدا آن شمشير را تا به قيامت از ميان برنخواهد داشت . مرا نكشيد ، چون اگر مرا بكشيد ، پس از من هرگز به حال جماعت نماز نخواهيد گذاشت و پس از من هرگز مال غنيمتى ميان شما تقسيم نخواهد شد و هيچگاه خدا اختلاف را از ميان شما نخواهد زدود .\r\nدر جوابش چنين گفتند : دربارهء اين‌كه گفتى مردم بعد از عمر ، رضى اللّه عنه ، از خداى عزّ و جل خواستند در مورد كسى كه زمامدارشان مىشود ، خير پيش آورد و پس از خيرخواهى از خدا ترا عهده‌دار زمامدارى كردند ، بايد بگوييم : خدا هرچه پيش آورده خير بوده است ، به اين معنى كه خداى منزه حكومت ترا وسيلهء آزمايشى ساخته تا بدان بندگانش را بيازمايد . دربارهء پيشگامى و سابقه‌ات با پيامبر خدا سخن گفتى ، حقيقت اين است كه تو در ايمان به اسلام پيشگام بودى و خوش سابقه ، و صلاحيت تصدى خلافت را نيز داشتى ، اما بعدا تغيير عقيده و رويه دادى و بدعتهايى كه مىدانى ، از تو سر زد . در خصوص اين‌كه گفتى اگر ترا بكشيم چه بلاهايى بر سرمان خواهد آمد ، بايد بگوييم\r\n\r\n","description":"","footnote":"","page_name":" 296 ","page_number":306},
  {"content":"\r\n\r\nدرست نيست كه از ترس آشوبى كه سال آينده پيش خواهد آمد ، اكنون از اجراى قانون اسلام خوددارى كنيم . در پاسخ اين حرفت كه جز قتل سه گونه شخص جايز نيست ، بايد بگوييم ما در قرآن مىبينيم كشتن غير از اين سه گونه اشخاص هم جايز شمرده شده است و آن كشتن كسى است كه در جهان براى فسادكردن تلاش مىكند ، و كشتن كسى كه به تجاوز مسلحانه مبادرت مىجويد و بعد در ادامهء تجاوزش به جنگ مىپردازد ، و كشتن كسى كه در راه دريافت حقى ايجاد مانع مىكند و در اين ممانعت گردن فرازى نموده كار را به جنگ مىرساند . مسلم است كه تو به تجاوز مسلحانه مبادرت كرده‌اى و مانع دريافت و تحقق حقى گشته‌اى و در برابر تحقق آن ايستاده و گردن‌فرازى نموده‌اى و نمىگذارى قصاص آنان كه عمدا به ايشان ظلم كرده‌اى ، از تو گرفته شود ، و به حكومت كردن بر ما چنگ انداخته‌اى ، و در حكومت و تقسيم درآمد عمومى از قانون اسلام منحرف گشته و ستم روا داشته‌اى . اگر ادعا دارى بر سر اينها در برابرمان گردن فرازى نمىكنى و كسانى كه به حمايتت برخاسته‌اند و نمىگذارند دست ما به تو برسد ، بىاجازه‌ات به جنگ برخاسته‌اند ، در حقيقت چنين است كه آنان از اين دفاع مىكنند كه تو به حكومت سخت دل بسته‌اى . بنابراين ، هرگاه تو از حكومت استعفا دهى ، آنها از جنگ براى حمايتت دست خواهند كشيد .\r\nبلاذرى و ديگر مورخان مىنويسند : وقتى به مصريان و ديگر كسانى كه در محاصرهء عثمان شركت جسته بودند ، اطلاع رسيد كه به عبد اللّه بن عامر و معاويه چه نوشته است ، كار را بر او سخت‌تر گرفتند و محاصره‌اش را تنگ‌تر ساختند و به اين‌كه كارش را با كشتنش خاتمه دهند ، راغب‌تر گشتند . در محاصره ، طلحه بر مردم چيرگى سياسى يافته بود ، و به آنها دستور داد نگذارند كسى نزد عثمان برود يا از خانه‌اش خارج شود يا آب به او برسد ، چنان كه ام حبيبه دختر ابو سفيان با مشك كوچكى آب در هنگام شدت محاصره آمد ، اما نگذاشتند وارد خانهء عثمان شود ، و چون گفت : او قيّم خانوادهء ما و عهده‌دار سرپرستى يتيمان ماست و من مىخواهم در اين‌باره با او مذاكره كنم ، به او اجازهء ورود دادند ، و او آن مشك كوچك آب را به عثمان رسانيد .\r\n\r\n","description":"","footnote":"","page_name":" 297 ","page_number":307},
  {"content":"\r\n\r\nجبير بن مطعم مىگويد : عثمان به‌طورى در محاصره قرار گرفت كه به آبى جز حوضچهء خانه‌اش نمىتوانست دسترسى داشته باشد . به همين جهت ، نزد على رفتم و گفتم : آيا به اين راضى هستى كه خويشاوند تو چنان محاصره شود كه نتواند جز از حوضچهء خانه‌اش استفاده كند ؟ گفت : پناه بر خدا ! آيا او را به اين حال درآورده‌اند ؟ گفتم :\r\nآرى . پس به سراغ مشكهاى آب رفت و آنها را به عثمان رساند و او را سيراب كرد .\r\nچون جنگ درگرفت و در آن نبرد ، زياد بن نعيم فهرى با عده‌اى از ياران عثمان كشته شدند ، مردم همچنان به زدوخورد ادامه دادند تا عمرو بن حزم انصارى در خانه‌اش را كه در همسايگى عثمان بود ، بگشود و مردم را صدا زد ، و مردم از خانهء او بر مدافعان عثمان تاختند و در داخل خانه با آنها جنگيدند تا شكست يافتند ، و در خانه را به روى آنها باز گذاشتند تا بگريزند . آنان گريزان به خيابانهاى مدينه ريختند و عثمان با تنى چند از خانواده و يارانش تنها ماند و همراهانش همگى كشته شدند و عثمان ، رضى اللّه عنه ، نيز كشته شد .\r\nابن سعد و طبرى از قول عبد الرحمن بن محمد مىنويسند : محمد بن ابى بكر از طريق خانهء عمرو بن حزم به درون خانهء عثمان رفت و كنانة بن بشر بن عتاب و سودان بن حمران و عمرو بن حمق او را راهنمايى مىكردند . آنان عثمان را نزد همسرش نائله يافتند كه داشت قرآن مىخواند و سورهء بقره را . محمد بن ابى بكر جلو رفت و ريش عثمان را گرفت و به او گفت : اى نعثل ! خدا ترا رسوا و ذليل كرد . عثمان گفت : من نعثل نيستم ، بلكه بندهء خدا و امير المؤمنينم . محمد بن ابى بكر گفت : معاويه و فلانى و فلانى به درد تو نخوردند .\r\nعثمان گفت : عمو جان ! ريشم را رها كن . پدرت هرگز اين را كه تو گرفته‌اى نمىگرفت .\r\nمحمد بن ابى بكر گفت : آخر نمىخواهم بيش از گرفتن ريشت با تو خشونت به خرج دهم . عثمان گفت : از خدا بر ضد تو و براى نجات از دست تو كمك مىخواهم . آنگاه محمد بن ابى بكر با پيكانى كه در دست داشت ، بر پيشانى او زد .\r\nبلاذرى مطلب را به اين عبارت آورده است : عثمان قرآن را برداشته به آغوش فشرد و گفت : اى بندگان خدا ! هرحقى را كه در اين كتاب براى شما ثبت است ، به شما خواهم\r\n\r\n","description":"","footnote":"","page_name":" 298 ","page_number":308},
  {"content":"\r\n\r\nداد و از آنچه مورد نارضايتى شماست ، دست خواهم كشيد ، خدايا تو شاهد باش .\r\nمحمد بن ابى بكر گفت : حالا قبول مىكنى ، در حالى كه قبلا از حكم خدا و پيشنهادات بحقّ ما سرپيچى مىكردى و از تبهكاران بودى . آنگاه پيكانى را كه در دست داشت ، به استخوان نرمهء پشت گوش عثمان فرو برد و تكانى داد ، ولى نبريد . در اين حال عثمان گفت : اى بندگان خدا ! مرا نكشيد كه پشيمان خواهيد شد و به اختلاف و كشمكش گرفتار .\r\nابن كثير به اين صورت نوشته است : محمد بن ابى بكر در يك گروه سيزده نفره آمد و ريش عثمان را به چنگ گرفت و بالا كشيد تا صداى به هم خوردن دندانهايش شنيده شد ، سپس گفت : معاويه به دردت نخورد ، عبد اللّه بن عامر به دردت نخورد ، و نامه‌هايت برايت فايده‌اى نداشت .\r\nبه موجب نوشتهء ابن عساكر ، محمد بن ابى بكر گفت : اى نعثل ! چه دينى دارى ؟ گفت :\r\nدين اسلام ، و نعثل هم نيستم ، بلكه امير مؤمنانم . گفت : رويهء قرآنى را تغيير داده‌اى .\r\nعثمان گفت : قرآن بين من و شما حاكم باشد . آنگاه محمد بن ابى بكر پيش رفته ريش او را به چنگ گرفت و گفت : در روز قيامت از ما اين را نخواهند پذيرفت كه بگوييم : پروردگارا ما از سروران و بزرگانمان اطاعت نموديم و در نتيجه آنها ما را از راه راست به در بردند « 1 » ، و عثمان را كشان كشان از خانه تا در منزل كشيد ، و او در همان حال مىگفت : عمو جان ! پدرت هرگز ريشم را نمىگرفت .\r\nابن سعد و طبرى مىنويسند : كنانة بن بشر پيكانى را كه در دست داشت ، بالا برد و به زير گوش عثمان فرو برد و فشرد تا به حلقش درآمد ، بعد شمشيرش را برآورد و بر او زد تا كشته شد .\r\nبه موجب روايت ابن ابى عون ، كنانة بن بشر تجيبى با ميلهء آهنين بر پيشانى و جلو سر عثمان كوفت تا در غلتيد . وليد بن عقبه يا ديگرى در اين‌باره چنين سروده است :\r\n\r\n\r\n","description":"","footnote":"\r\n( 1 ) . احزاب 33 / 67 .\r\n","page_name":" 299 ","page_number":309},
  {"content":"\r\n\r\n- آن تجيبى گرزى را بالا برد و بر سر و پيشانى او فرود آورد . « 1 »\r\nچون در غلتيد ، سودان بن حمران مرادى او را به شمشير زد و كشت . عمرو بن حمق به روى عثمان پريد و بر سينه‌اش نشست و در حالى كه رمقى در بدن داشت نه ضربه بر او زد ، و گفت : سه ضربهء آن را به خاطر خدا زدم و شش ضربهء ديگر را به خاطر كينه‌اى كه از او در دل داشتم .\r\nعمير بن ضابى هم آمد و يكى از دنده‌هايش را شكست . ابن حجر در الاصابة مىنويسد : وقتى عثمان كشته شد ، عمير بن ضابى بر او پريد و دو تا از دنده‌هايش را شكست . مسعودى مىگويد : از جملهء حمله‌كنندگان عمير بن ضابى برجمى است كه شكم عثمان را با شمشير دريد . وى روايت ديگرى هم آورده كه بعدا نقل مىكنيم .\r\nطبرى و ابن عبد ربه و ابن كثير مىنويسند : سه ضربه بر سرش وارد آوردند و سه ضربه بر سينه‌اش ، و ضربه‌اى بر جلو چشم و بالاى بينىاش وارد ساختند كه استخوان را شكافت و هنوز رمقى داشت كه او را زخمى ساختند ، مىخواستند سرش را ببرند كه نائله و دختر شبيبة بن ربيعه - دو همسرش - خود را به روى او انداختند ، و ابن عديس گفت : رهايش كنيد . به دستور او رهايش كردند ، و آن دو زن لگدمال شدند . ابن كثير مىنويسد : به موجب يكى از روايات تاريخى غافقى بن حرب بعد از محمد بن ابى بكر پيش‌آمد و با پاره آهنى بر دهان عثمان كوفت .\r\nبلاذرى از قول وثاب كه در آن معركه با عثمان بود و دو زخم هم برداشته بود ، مىنويسد : عثمان مرا فرستاد تا نزد مالك بن اشتر رفتم و او را دعوت كردم پيش عثمان بيايد . وقتى مالك آمد ، عثمان به او گفت : مردم از جان من چه مىخواهند ؟ جواب داد :\r\nپيشنهاد مىكنند استعفا دهى و حكومت را به خودشان واگذارى ، يا بگذارى قصاص احكام ناروايى را كه صادر كرده‌اى ، از تو بگيرند ، و در غير اين صورت ترا خواهند كشت . گفت : استعفا نخواهم داد و حاضر نمىشوم خلعتى را كه خدا بر تنم آراسته ،\r\n\r\n\r\n","description":"","footnote":"\r\n( 1 ) . بسيار عجيب است كه ابو عمر ، ابن عبد البر در كتابش الاستيعاب اين بيت را در شرح حال امير المؤمنين على بن ابى طالب عليه السّلام در جريان قتلش آورده است !\r\n","page_name":" 300 ","page_number":310},
  {"content":"\r\n\r\nبيرون بياورم . در مورد قصاص گرفتن از خود نيز بايد بگويم : خودت مىدانى كه دو همكار سابقم ابو بكر و عمر هم گاهى به خطا و ناروا افراد را كيفر مىدادند . آخر بدنم طاقت اين را ندارد كه از من قصاص شود . اما در مورد كشتنم ، به خدا قسم اگر مرا بكشيد ، بعد از آن هرگز همديگر را دوست نخواهيد داشت و به‌طور دسته‌جمعى و بالاتفاق به جنگ دشمن نخواهيد رفت .\r\nوثاب مىگويد : من زخمى برداشته بودم و گاه خونريزى مىكرد و زمانى خوب مىشد . عثمان از من پرسيد : آب براى وضو دارى ؟ گفتم : آرى . آب آوردم و وضو گرفت و بعد قرآن را برداشت و در برابر زشتكاران سپر خويش ساخت . در اين هنگام ، مردكى مثل گرگ سر رسيد و نگاهى انداخت و سپس برگشت . گفتيم عاملى آنان را برگرداند و دور داشت . بعد محمد بن ابى بكر سر رسيد و دو زانو نشست ، و ريش عثمان را گرفت و تكان داد به‌طورى كه صداى به هم خوردن دندانهايش شنيده شد ، و به او گفت : معاويه به دردت نخورد ، عبد اللّه بن عامر به دردت نخورد . عثمان گفت : عمو جان ! دست نگهدار .\r\nبه خدا قسم ، پدرت چنين رفتارى با من نمىكرد . آنگاه به كمك همديگر عثمان را كشتند .\r\nاز ابن سيرين روايت شده كه گفت : ابن بديل از سر خصومت با شمشير به سراغ عثمان آمد ، در حالى كه مىگفت : حتما او را خواهم كشت . كنيز عثمان به او گفت : تو كوچك‌تر از آنى كه چنين كارى بتوانى كرد . وى به اطاقى كه عثمان در آن نشسته بود ، درآمد و ضربهء شمشيرى بر او نواخت كه نمىدانم به كجاى بدنش اصابت كرد . « 1 »\r\n\r\n\r\n","description":"","footnote":"\r\n( 1 ) . رك : طبقات ابن سعد ( چاپ ليدن ) : 3 / 51 ؛ انساب الاشراف ، بلاذرى : 5 / 72 ، 82 ، 83 ، 92 ، 97 ، 98 ؛ الامامة و السياسة : 1 / 39 ؛ تاريخ طبرى : 5 / 125 ، 131 ، 132 ؛ العقد الفريد : 2 / 270 ؛ مروج الذهب :\r\n1 / 442 ؛ الاستيعاب : 2 / 477 ، 478 ؛ تاريخ ابن عساكر : 4 / 372 ؛ الكامل ، ابن اثير : 3 / 72 ، 75 ؛ شرح ابن ابى الحديد : 1 / 166 ، 168 ؛ تاريخ ابن خلدون : 2 / 401 ؛ تاريخ ابى الفداء : 1 / 170 ؛ تاريخ ابن كثير :\r\n7 / 184 ، 185 ، 187 ، 188 ؛ حياة الحيوان ، دميرى : 1 / 54 ؛ مجمع الزوائد : 7 / 232 ؛ تاريخ الخميس :\r\n2 / 263 ؛ السيرة الحلبية : 2 / 85 ؛ الاصابة : 2 / 215 ؛ ازالة الخفاء : 2 / 239 - 242 .\r\n","page_name":" 301 ","page_number":311},
  {"content":"\r\n\r\n\r\nكفن و دفن عثمان\r\nطبرى از زبان ابو بشير عابدى مىنويسد : عثمان ، رضى اللّه عنه ، سه روز بر زمين افتاده بود و دفنش نكردند . آنگاه حكيم بن حزام قرشى و بعد از وى يكى از قبيلهء بنى اسد بن عبد العزّى و بعد از آن دو جبير بن مطعم دربارهء دفن عثمان با على صحبت كردند و از او تقاضا نمودند به خانوادهء عثمان اجازه دهد او را دفن كنند . على به آنها اجازه داد . چون خبر به گوش مردم رسيد ، عده‌اى در راه با سنگ به كمين نشستند . تنى چند از خانواده‌اش نعش را برداشتند و مىخواستند به طرف باغى در مدينه كه حش كوكب « 1 » نام داشت و يهوديان مرده‌هاشان را در آن دفن مىكردند ، ببرند . وقتى نعش را حمل مىكردند ، تابوتش را سنگباران كردند و خواستند آن را واژگون سازند كه خبر به على رسيد . پيغام داد كه دست از آن بدارند . دست از آن بداشتند و جنازه را در حش كوكب دفن كردند . هنگامى كه معاوية بن ابى سفيان بر مردم چيره گشت ، دستور داد آن باغ را ويران ساختند تا آن قطعه زمين به گورستان بقيع متصل شد ، و دستور داد مردم مردگان خويش را در اطراف گور عثمان دفن كنند تا به تدريج آن گور به آرامگاههاى مسلمانان متصل و ملحق گشت .\r\nطبرى از قول ابو كرب كه خزانه‌دار عثمان بوده است ، مىنويسد : عثمان ، رضى اللّه عنه ، را اوايل شب دفن كردند . جنازه‌اش را كسى جز مروان بن حكم و سه تن از نوكرانش و دختر پنجمين او مشايعت نكردند . دخترش نوحه سر داد و به صداى بلند گريست .\r\nمردم سنگ برگرفتند و فرياد زدند : نعثل ، نعثل ! و نزديك بود دختر عثمان سنگباران شود . بعد داد زدند : به طرف باغ ، به طرف باغ ! ناچار كنار باغى خارج گورستان مسلمانان دفن شد .\r\nعبد اللّه بن ساعده گويد : عثمان بعد از كشته شدن ، دو شب بر جاى ماند و نمىتوانستند دفنش كنند . آنگاه چهار نفر جنازه‌اش را حمل كردند : حكيم بن حزام ،\r\n\r\n\r\n","description":"","footnote":"\r\n( 1 ) . ابو عمر در الاستيعاب و ياقوت حموى در معجم البلدان و محب طبرى در الرياض النضرة مىگويند :\r\nكوكب نام يكى از انصار بود و حش يعنى بستان .\r\n","page_name":" 302 ","page_number":312},
  {"content":"\r\n\r\nجبير بن مطعم ، نيار بن مكرم ، و ابو جهم ابن حذيفه . وقتى جنازه را بر زمين گذاشتند تا بر او نماز ميت بگزارند ، چند تن از اصحاب پيامبر آمدند و آنان را از نماز گزاردن بر او منع نمودند ، از جمله : اسلم بن اوس بن بجرهء ساعدى و ابو حيهء مازنى و عده‌اى ديگر ، سپس از دفن او در بقيع جلوگيرى كردند . در اين وقت ابو جهم گفت : او را دفن كنيد ، خدا و فرشتگانش بر او نماز خوانده و درود فرستاده‌اند . آنان گفتند : نه به خدا قسم ، به هيچ وجه نمىگذاريم در گورستان مسلمانان دفن شود . ناگزير او را در حش كوكب دفن كردند .\r\nهنگامى كه بنىاميه به سلطنت رسيدند ، آن بستان را ضميمهء بقيع كردند ، و امروزه گورستان بنىاميه است .\r\nطبرى از قول عبد اللّه بن موسى مخزومى مىنويسد : چون عثمان ، رضى اللّه عنه ، كشته شد ، خواستند سرش را از تن جدا كنند ، نائله و ام البنين خود را بر روى او انداختند و باعث شدند كه دست از آن كار بردارند . آن دو زن فرياد كشيدند و بر سر و صورت زدند و جامه بر تن دريدند ، و ابن عديس گفت : رهايش كنيد . جنازهء عثمان را بدون اينكه غسل بدهند ، به طرف بقيع بيرون بردند و خواستند در محلى كه جنازه‌ها را مىگذارند ، بر او نماز بگزارند كه انصار مانع شدند . عمير بن ضابى وقتى كه نعش عثمان بر درى نهاده شده بود ، آمد و بر آن پريد و يكى از دنده‌هايش را شكست و گفت : پدرم ضابى را زندانى كردى و آنقدر در زندان نگهداشتى تا همانجا مرد .\r\nابن سعد و طبرى از مالك بن ابى عامر نقل مىكنند كه من يكى از كسانى بودم كه نعش عثمان ، رضى اللّه عنه ، را بر دوش گرفتند . او را بر روى درى حمل مىكرديم و چون شتابان مىرفتيم ، سرش بر در كوفته مىشد و صدا مىكرد ، و خيلى زياد وحشتناك و ترسان بوديم تا آنكه او را در گورش در حش كوكب نهاديم .\r\nبلاذرى روايتى از ابو مخنف بدين مضمون ثبت كرده است : عثمان ، رضى اللّه عنه ، روز جمعه كشته شد و همانطور در خانه‌اش رها شده بود . جبير بن مطعم ، و عبد الرحمن بن ابى بكر ، و مسور بن مخرمهء زهرى ، و ابو جهم بن حذيفهء عدوى آمدند تا بر او نماز گزاردند و كفن و دفنش كنند . در اين هنگام ، عده‌اى از انصار آمدند و گفتند :\r\n\r\n","description":"","footnote":"","page_name":" 303 ","page_number":313},
  {"content":"\r\n\r\nنمىگذاريم بر او نماز بگزاريد . ابو جهم به آنها گفت : نمىگذاريد بر او نماز بخوانيم ؟\r\nفرشتگان بر او نماز خوانده و درود فرستاده‌اند . حجاج بن غزيّه گفت : اگر دروغ بگويى ، خدا ترا به جايى درآورد كه او را درمىآورد . گفت : باشد ، خدا مرا با او برانگيزد .\r\nحجاج بن غزيّه گفت : در حقيقت خدا ترا با او و شيطان يك جا برمىانگيزد . به خدا اگر ترا نكشيم و پيش او نفرستيم ، اشتباه كرده و ناتوانى نشان داده‌ايم . ابو جهم ساكت شد ، بعد آن جماعت از جنازهء عثمان غفلت كردند و به كار ديگرى سرگرم گشتند ، و اين چند نفر برگشتند و بر جنازه نماز خواندند و دفنش كردند ، و پيشنمازشان هم جبير بن مطعم بود .\r\nام البنين دختر عيينة بن حصن همسر عثمان به هنگام حمل جنازه چراغ به دست داشت ، و جنازه بر در كوچكى نهاده شده بود و پاهاى مرده از آن بيرون بود .\r\nاين روايت تاريخى را كه حاكى از اين است كه انصار و اصحاب پيامبر از اقامهء نماز ميت بر جنازهء عثمان جلوگيرى كرده‌اند ، ابو عمر در استيعاب از قول هشام بن عروه به نقل از پدرش آورده است . وى مىگويد : جماعتى از انصار به حاملان جنازهء عثمان برخوردند و با آنها جنگيدند تا جنازه را به زمين انداختند . بعد عمير بن ضابى لگد بر شكمش زده مىگفت : من كافرى را نديده‌ام كه شكمى به اين نرمى داشته باشد . او نسبت به عثمان از همهء مردم تندروتر بود و مىگفت : پدرم ضابى را به من نشان بده ، پدرم را زنده كن تا ببيند كه عثمان در چه حال است .\r\nابن قتيبه مىنويسد : عمير بن ضابى آمد و لگدى بر شكمش زد . « 1 »\r\nبلاذرى مىنويسد : عثمان در حش كوكب كه نخلستانى متعلق به مردى و قديمى بود به نام كوكب ، دفن شد . بعد از دفن او مردم نزد على آمدند و با او بيعت كردند . خواستند عثمان را در بقيع دفن كنند ، عده‌اى از دفنش در آنجا جلوگيرى كردند كه از جملهء آن جماعت اسلم بن بجرهء ساعدى ، و به قولى جبلة بن عمرو ساعدى بوده است . ابن دأب گفته است : مسحور بن مخرمه بر جنازهء عثمان نماز خوانده است .\r\nمدائنى از وقاصى ، و او از زهرى نقل مىكنند كه از دفن عثمان جلوگيرى شد . پس\r\n\r\n\r\n","description":"","footnote":"\r\n( 1 ) . الشعر و الشعراء 128 .\r\n","page_name":" 304 ","page_number":314},
  {"content":"\r\n\r\nام حبيبه بر در مسجد ايستاد و گفت : بگذاريد ما اين مرد را دفن كنيم ، و گرنه جامهء پيامبر خدا را بيرون مىآورم . در نتيجه ، اجازه دادند تا او را دفن كنند .\r\nهمو از قول ابى زناد آورده است كه نائله همسر عثمان شبى كه او را دفن كردند ، با چراغى همراه جنازه بيرون آمد و گريبان دريده فرياد مىزد : آه بر عثمان ! آه بر امير المؤمنين ! جبير بن مطعم به او گفت : چراغ را خاموش كن ، مگر نمىبينى چه كسانى روبروى در ايستاده‌اند ؟ پس چراغ را خاموش كرد . به بقيع رسيدند . جبير بر جنازه نماز خواند و حكيم بن حزام و ابو جهم و نيار بن مكرم و نائله و ام البنين ، دو همسر عثمان از پى او نماز گزاردند . نيار و ابو جهم و جبير به داخل گودال رفتند . چون دفنش كردند و سر گور را پوشاندند و هموار ساختند ، پراكنده شدند .\r\nابو عمر مطلب را به اين عبارت آورده است كه چون دفنش كردند ، گورش را پوشاندند و پنهان ساختند .\r\nسمهودى اين مطلب را به نقل از ابن شبه از قول زهرى در كتاب خويش ثبت كرده است . « 1 »\r\nابن جوزى و محب طبرى و هيثمى از عبد اللّه بن فروخ روايت كرده‌اند كه گفت : من شاهد بودم كه عثمان بن عفان را با لباسش و بدون اينكه غسلش بدهند ، دفن كردند .\r\nمحب طبرى مىگويد : اين روايت تاريخى را بخارى و بغوى ثبت كرده‌اند . ابن اثير در الكامل و ابن ابى الحديد در شرح نهج البلاغة مىنويسند كه عثمان را غسل ندادند و در جامه‌اش كفنش كردند .\r\nابو عمر در استيعاب از قول مالك مىنويسد : چون عثمان ، رضى اللّه عنه ، كشته شد ، سه روز نعش او در زباله افتاده بود و شب روز سوم دوازده نفر « 2 » آمدند ، از جمله حويطب\r\n\r\n\r\n","description":"","footnote":"\r\n( 1 ) . وفاء الوفاء : 2 / 99 .\r\n( 2 ) . روايات تاريخى مربوط به اين موضوع متفقند بر اين‌كه كسانى كه عهده‌دار كفن و دفنش شده‌اند ، چهار نفر بوده‌اند . محب طبرى مىگويد : همچنين گفته شده كسانى كه عهده‌دار كفن و دفنش شده‌اند ، پنج يا شش نفر بوده‌اند ، چهار مرد و دو زن كه عبارت بودند از : نائله و ام البنين .\r\n","page_name":" 305 ","page_number":315},
  {"content":"\r\n\r\nبن عبد العزى ، حكيم بن حزام ، و عبد اللّه بن زبير كه جنازه را حمل كردند و چون به گورستان رسيدند ، جماعتى از قبيلهء بنى مازن داد زدند كه به خدا اگر اينجا دفنش كنيد ، فردا مردم را خبر خواهيم كرد . ناچار جنازه را از آنجا بردند . جنازه بر درى نهاده شده بود و سرش بر در چوبى مىخورد و تق تق صدا مىكرد . سرانجام ، جنازه بردند تا به حش كوكب رسيدند و گورى كندند و عايشه دختر عثمان ، رضى اللّه عنهما ، چراغى به دست داشت . وقتى جنازه را بدر آوردند تا دفن كنند ، عايشه فرياد برآورد . عبد اللّه بن زبير به او گفت : به خدا اگر ساكت نشوى ، بر صورت و چشمت خواهم زد . پس خاموش شد ، و عثمان دفن شد .\r\nاين مطلب را محب طبرى به نقل از قلعى در كتاب الرياض النضرة آورده و نيز از قول خجندى نوشته كه جنازه سه روز در حش كوكب افتاده بود و بر آن نماز نمىخواندند .\r\nصفدى از قول مالك مىنويسد : نعش عثمان سه روز در زباله افتاده بود . « 1 »\r\nيعقوبى مىنويسد : سه روز دفن نشده ماند . در دفنش حكيم و جبير و حويطب و عمرو بن عثمان حضور يافتند و شبانه در محلى معروف به حش كوكب دفن شد . همين چهار نفر بر او نماز خواندند . آورده‌اند كه بر او نماز گزارده نشد ، و گفته‌اند : يكى از اين چهار نفر بر او نماز خواند ، و حقيقت آن است كه بدون نماز دفن شد .\r\nابن قتيبه مىنويسد : گفته‌اند كه عبد الرحمن بن ازهر گفته است : من به هيچ وجه در كار عثمان ، نه به نفع او و نه عليه او ، شركت نكرده بودم . شبى در كنار خانه‌ام نشسته بودم و يك شب از كشتن عثمان مىگذشت كه ديدم منذر بن زبير آمد و به من گفت : برادرم عبد اللّه بن زبير از تو مىخواهد پيش او به روى . نزد او رفتم ، به من گفت : ما تصميم گرفته‌ايم عثمان را دفن كنيم . آيا از تو كارى برمىآيد ؟ گفتم : به خدا به هيچ‌وجه در كار او دخالت نكرده‌ام و تصميم دارم دخالت نكنم ، و از نزدش بيرون آمدم . بعد او را دنبال كردم ، ديدم با چند نفر از جمله جبير بن مطعم ، ابو جهم ، مسور ، و عبد الرحمن بن ابى بكر جنازهء عثمان را كه بر درى نهاده شده بود ، حمل كردند و سرش بر آن در مىخورد و تق\r\n\r\n\r\n","description":"","footnote":"\r\n( 1 ) . تمام المتون 79 .\r\n","page_name":" 306 ","page_number":316},
  {"content":"\r\n\r\nتق صدا مىكرد . آن را بردند و در محلى كه مخصوص گذاشتن جنازه‌هاست ، گذاشتند .\r\nدر اين وقت عده‌اى از انصار پيش آنها آمدند و گفتند : به خدا نمىگذاريم بر او نماز بخوانيد . ابو جهم گفت : نمىگذاريد بر او نماز بگزاريم ؟ خداى تعالى و فرشتگانش بر او نماز گزارده‌اند . يكى از انصار به او گفت : اگر دروغ بگويى ، خدا ترا به همان جايى درآورد كه او را درخواهد آورد . ابو جهم گفت : خدا مرا با او برانگيزد . گفت : خدا ترا با شياطين برخواهد انگيخت . به خدا قسم ، اگر ترا رها كنيم از ناتوانى ماست . آن جماعت به ابو جهم گفتند : ساكت شو و دست بدار . او هم دم فرو بست . پس جنازه را برداشتند و شتابان بردند ، پندارى همين الان است كه صداى خوردن سرش را بر در چوبين مىشنوم . جنازه را بردند تا رسيدند به دورترين نقطهء بقيع و آنجا بر زمين گذاشتند . در اين هنگام ، جبلة بن عمرو ساعدى كه از انصار است در رسيد و گفت : نه به خدا نمىشود او را در بقيع رسول خدا دفن كنيد و نيز نمىگذاريم بر او نماز بخوانيد . ابو جهم گفت :\r\nيا اللّه راه بيفتيم ، اگر ما بر او نماز نخوانديم ، خدا بر او نماز خوانده است . پس بيرون رفتند و عايشه دختر عثمان با آنها بود و چراغى را كه در چيزى پنهان كرده بود ، همراه داشت تا رسيدند به حش كوكب ، گودالى برايش كندند و سپس برخاستند و بر او نماز گزاردند و امام جماعتشان جبير بن مطعم بود . بعد او را در قبر نهادند . وقتى دخترش به گور نهادن پدر را ديد ، بانگ به گريه برداشت . ابن زبير به او گفت : به خدا اگر ساكت نشوى ، بر صورت و چشمت خواهم زد . پس او را دفن كردند ، و سنگ لحد بر گورش ننهادند و همينطور خاك بر آن ريختند .\r\nياقوت حموى مىنويسد : عثمان چون كشته شد ، نعش او را در حش كوكب انداختند و بعدا در كنار آن دفنش كردند .\r\nابن كثير قسمتى از آنچه را كه از بلاذرى نقل كرديم ، نوشته است و سپس مىگويد :\r\nآنگاه نعش دو بردهء عثمان را كه در خانهء عثمان كشته شده بودند و صبيح و نجيح نام داشتند ، بردند و در كنار عثمان در حش كوكب دفن كردند . همچنين گفته‌اند : خوارج نگذاشتند آن دو را دفن كنند ، و پاى آن دو را گرفتند و كشيدند و بيرون شهر انداختند تا\r\n\r\n","description":"","footnote":"","page_name":" 307 ","page_number":317},
  {"content":"\r\n\r\nسگها آنها را خوردند .\r\nمعاويه در دورهء حكومتش به گور عثمان خيلى توجه كرد و ديوارى را كه ميان آن و بقيع بود ، برداشت و به مردم دستور داد مردگان خويش را در اطراف قبر عثمان دفن كنند .\r\nحلبى در السيرة النبوية به نقل از ابن ماجشون از مالك مىنويسد : جسد عثمان پس از كشته شدنش سه روز در زباله افتاده بود ، و گفته‌اند : پس از قتلش سه روز در خانه‌اش را بسته بودند و هيچ‌كس نمىتوانست او را دفن كند ، وقتى هم او را دفن كردند ، از ترس اينكه جسدش را از گور بيرون بياورند ، روى گور را هموار و پنهان ساختند . دو برده‌اى را كه با عثمان كشته شده بودند ، از پايشان كشيدند و بر تپه‌ها انداختند تا سگها آنها را خوردند .\r\nابن ابى الحديد و ابن اثير و دميرى مىنويسند : جسد عثمان سه روز دفن ناشده و نماز نخوانده افتاده بود . گفته‌اند نعش او را غسل نداده و كفن نكرده‌اند ، و نيز گفته‌اند : جبير بن مطعم بر جنازه‌اش نماز خواند ، و شبانه دفن شد .\r\nسمهودى در وفاء الوفاء از عثمان بن محمد اخنسى از ام حكيمه نقل مىكند كه من با چهار نفرى كه عثمان بن عفان را دفن كردند ، بودم ، يعنى با جبير ، حكيم ، ابو جهم ، و نيار اسلمى . جنازه را بر درى نهادند و حمل كردند و صداى تق تق سرش را كه بر در مىخورد ، مىشنيدم جنازه را بردند تا رسيدند به حش كوكب ، و در آنجا به خاك سپردند و بعد ديوار را بر روى آن خراب كردند و در همانجا بر او نماز گزاردند . « 1 »\r\nاحمد شوقى بك شاعر معروف معاصر در شعرى به همين معانى اشاره كرده است . « 2 »\r\n\r\n\r\n","description":"","footnote":"\r\n( 1 ) . رك : طبقات ابن سعد ( چاپ ليدن ) : 3 / 55 ؛ انساب الاشراف 83 - 86 ، 99 ؛ الامامة و السياسة : 1 / 40 ؛ تاريخ طبرى : 5 / 143 ، 144 ؛ تاريخ اليعقوبى : 2 / 153 ؛ الاستيعاب : 2 / 478 ، 479 ؛ صفة الصفوة : 1 / 117 ؛ الكامل ، ابن اثير : 3 / 76 ؛ الرياض النضرة : 2 / 131 ، 132 ؛ معجم البلدان : 3 / 281 ؛ شرح ابن ابى الحديد :\r\n1 / 168 ؛ تاريخ ابن كثير : 7 / 190 ، 191 ؛ حياة الحيوان ، دميرى : 1 / 54 ؛ وفاء الوفاء ، سمهودى : 2 / 99 ؛ السيرة الحلبية : 2 / 85 ؛ تاريخ الخميس : 2 / 265 .\r\n( 2 ) . رك : دول العرب 49 .\r\n","page_name":" 308 ","page_number":318},
  {"content":"\r\n\r\nدر اينجا با صفحه‌اى از تاريخ روبروييم كه ما را در برابر مسئلهء پيچيده‌اى قرار مىدهد و يكى از دو مطلب و نظر دشوار را بر ما تحميل مىكند بطورى كه جز اختيار يكى از آن دو چاره‌اى ديگر نداريم و هريك را كه برگزينيم ، بر ما دشوار و گران مىآيد . در اين صفحهء تاريخ كه براى ما مىگويد چه بر سر عثمان آوردند از سختگيرى و محاصره و كشتن ، آن هم به آن صورت خشن و تند و سپس جلوگيرى از كفن‌كردن و غسل دادن و نماز ميت خواندن و دفنش در گورستان مسلمانان و آن سخنان تند كه بر او گفتند و اهانت و تحقيرى كه با سنگباران جنازه و شكستن دنده‌اش روا داشتند . اينها يا فاسق بودن جمع اصحاب پيامبر را ثابت مىكند و يا انحراف عثمان را از راه راست دين ، زيرا اصحاب رسول خدا به نوعى در آنچه عثمان و بر نعش او رفته است ، شركت و مسئوليت داشته‌اند . بعضى در اين كارها مباشرت و شركت عملى داشته‌اند و برخى او را در برابر اين كارها بىدفاع و خوار گذاشته‌اند ، يا به انجام آن كارها تحريك و ترغيب كرده ، يا اظهار خشنودى نموده ، يا آن را تشويق كرده و آفرين گفته‌اند ، و در همان حال آيات قرآن و احكام الهى در مورد اين گونه كارها در گوششان طنين‌انداز بوده است ، چنان كه خداى تعالى فرمود : انسانى را كه خدا كشتنش را جز به موجب قانون الهى حرام شمرده ، نكشيد « 1 » ، و هركه انسانى را بدون اينكه كسى را كشته باشد ، يا در جهان فساد كرده باشد بكشد ، چنان است كه مردم همگى را كشته باشد « 2 » ، هركه عمدا مؤمنى را بكشد ، سزايش دوزخ است و جاودانه در آن خواهد بود و خدا بر او خشم گيرد و لعنتش كند و براى او عذابى سهمگين مهيا سازد . « 3 » همچنين بسيار حديث از پيامبر گرامى در اين زمينه هست مبتنى بر اينكه دفن و غسل و كفن‌كردن مردگان مسلمان و نماز ميت خواندن بر ايشان واجب است و مردهء مؤمن همان حرمت و احترام را دارد كه زنده‌اش .\r\nبنابراين ، اصحاب پيامبر اكرم اگر دانسته و عمدا از اين آيات و احاديث تخلف كرده باشند ، بايد بگوييم همگى فاسق و زشتكار بوده‌اند ؛ اگر نگوييم با قيام عليه حاكم و\r\n\r\n\r\n","description":"","footnote":"\r\n( 1 ) . انعام 6 / 151 .\r\n( 2 ) . مائدة 5 / 32 .\r\n( 3 ) . نساء 4 / 93 .\r\n","page_name":" 309 ","page_number":319},
  {"content":"\r\n\r\nپيشوايى كه اطاعتش واجب بوده است ، از دين بيرون رفته‌اند .\r\nهرگاه چنين نظرى را دربارهء جمع اصحاب پيامبر بپذيريم ، بايد همهء آنچه را از ايشان در خصوص عثمان خليفهء وقت سر زده است ، بر اين حمل كنيم كه وى از راه راست دين به در شده است ، و اصحاب رسول خدا متفق بوده‌اند بر اينكه عثمان نمىتوانسته از مصاديق آن آيات مباركه و احاديث شريفه بوده باشد و آن اوامر و نواهى كه در مورد مؤمنان و مسلمانان آمده ، شامل وى نمىگشته است .\r\nالبته ، هيچ‌يك از اين دو نظريه و رأى را نمىتوان به آسانى پذيرفت و به آن تن در داد ؛ نه آن نظريه را دربارهء جمع انبوه مهاجران و انصار و همهء اصحاب ، و نه اين نظريه را دربارهء عثمان ، زيرا اصحاب به عقيدهء آن جماعت همگى عادل و راستروند و به ايشان اعتماد و اتكا مىشود و به گفتار و كردارشان استناد شرعى و فقهى مىكنند و به ايمان آنان يقين دارند و مىگويند كه مصاحبت با پيامبر صلّى اللّه عليه و آله آلايش‌هاشان را بزوده و نفوسشان را پاك و منزه گردانيده است ، و نيز مىدانيم در ميان انبوه مخالفان عثمان كه كار را به قتل او رساندند و با جنازه‌اش چنان رفتار كردند ، باقيماندهء گروه ده نفره‌اى كه به عقيدهء آن جماعت مژدهء بهشت يافته‌اند ، وجود داشته‌اند ، از جمله طلحه و زبير ، حتى شخص طلحه در آن كشمكشها از همه تندروتر و سختگيرتر بوده و برخوردهاى او با عثمان كاملا ثابت و مشهور است . همچنين در ميان آنها شخصيتهاى برجسته و ممتاز و پرفضيلتى چون عمار ياسر و مالك اشتر و عبد اللّه بن بديل بوده‌اند و در حضورشان امام مسلمانان و مولاى متقيان ، امير مؤمنان على عليه السّلام بوده است كه در آن هنگام ، همه شايستهء خلافتش مىدانسته‌اند و در برابرش سر تعظيم و اطاعت فرود آورده بودند . آيا ممكن است امام با اين حال در برابر آن كارهاى سهمگين كه نسبت به عثمان و حاكم وقت روا شمرده مىشد ، ساكت مانده و به ممانعت و نهى و اعتراض برنخاسته باشد ؟ در حالى كه مىدانيم او از همهء خلق به نواميس شريعت و احكام اسلامى داناتر بوده و به راه راست دين واردتر ، و به يقين مىدانسته كه چنين كارها در مورد مسلمان گناهى بزرگ و خطرناك است . شك نيست كه سكوت امام در برابر آنهمه كارها در حق عثمان معنى خاصى\r\n\r\n","description":"","footnote":"","page_name":" 310 ","page_number":320},
  {"content":"\r\n\r\nداشته است . همان‌طور كه سكوت و تشويق و شركت و همداستانى همهء مهاجران و انصار و بالاخره جماعت پرشمار اصحاب پيامبر اكرم معنىدار بوده است . شايد امام عليه السّلام در آن بحران و تنگناى دهشتناك ، موضع بيطرفى اختيار كرده و اختيار بيطرفى را در برابر آنچه جريان داشته ، جايز و روا مىدانسته است ؟ من نمىدانم .\r\nبه آسانى نمىتوان گفت كه بيشتر اصحاب از آن حوادث و جريانات بىاطلاع بوده‌اند يا تصور نمىكرده‌اند كه كار به جاهاى باريك بكشد يا از آن جريانات ناراضى بوده‌اند ، زيرا آن حوادث به هيچ وجه ناگهانى نبوده كه بتوان ادعا كرد در برابر كار انجام شده قرار گرفته‌اند يا فرصت اقدام و مخالفت و ممانعت از ايشان سلب شده يا جريان امر به اطلاعشان نرسيده است . بىترديد گفتگو و فعاليت سياسى و تبليغاتى بيش از دو ماه به طول انجاميده است و در طول اين مدت اجتماع‌كنندگان هيچ تقاضايى از خليفه جز اين نداشته‌اند كه دست از ارتكاب بدعتها و خلافكارىهايش بردارد و اگر نمىخواهند دست بردارد ، از خلافت استعفا بدهد ، و او را تهديد مىكرده‌اند كه اگر به يكى از اين دو تقاضا و پيشنهاد تسليم نشود ، او را حتما خواهند كشت ، و بانگ اين تقاضاها و شعارها در فضاى كشور از شرق تا غرب و از شمال تا جنوب طنين‌افكن گشته بوده است . همه مىشنيده و مىديده‌اند كه عثمان يك بار توبه مىنمايد و بار ديگر مىگويد حاضر نيست از حكومت استعفا بدهد و مخالفانش را تهديد مىكند كه اگر او را بكشند ، عواقب سويى خواهد داشت . هرگاه اصحاب چنين رأيى دربارهء عثمان نمىداشتند ، مىتوانستند به زور يا با پند و ارشاد مردم را پراكنده سازند و نگذارند كار به قتلش بيانجامد ، لكن بر خلاف آنچه به ايشان نسبت مىدهند ، از هيچ‌يك از اصحاب روايتى نرسيده كه آن را ثابت نمايد يا به ذهن آورد . از طرف ديگر ، روايات تاريخى بسيارى آورديم دربارهء نظريه و عقيدهء اصحاب نسبت به عثمان كه اگر نگوييم ثابت مىكند همگى در مخالفت با وى و محكوم‌كردن رويه و كارهايش و خشنودى از آنچه بر وى رفته ، همداستان و سهيم بوده‌اند ، حداقل اين فرضيهء نادرست را كه آنها نظر خوشى با او داشته‌اند ، تخطئه مىكند .\r\nحتى هيچ‌كس نقل نكرده كه يكى از اصحاب وقتى صداى قاتل عثمان را شنيد كه سه\r\n\r\n","description":"","footnote":"","page_name":" 311 ","page_number":321},
  {"content":"\r\n\r\nروز در كوچه‌هاى مدينه گشته و به بانگ بلند داد مىزد : من قاتل نعثلم « 1 » ، اعتراض كرده باشد .\r\nاز طرفى احتمال دوم را نيز به آسانى نمىتوان پذيرفت و صحيح شمرد و سوءظن و بدبينى دربارهء عثمان را به اين حد رسانيد ، گرچه اصحاب پيامبر آن را پذيرفته و چنان رأى و عقيده‌اى دربارهء وى داشته و اظهار و اثبات كرده‌اند . البته ، شك نيست كه شاهد و ناظر چيزها و حقايقى را مىبيند و مىداند كه غايب و آيندگان يا نمىبينند يا به آسانى در نمىيابند . اصحاب كه شاهد و ناظر عثمان و كارها و رويه‌اش بوده‌اند ، چنان كه گذشت ، اظهار عقيدهء صريح و محكم كرده‌اند :\r\nعايشه همسر محترم پيامبر اكرم مىگويد : نعثل را بكشيد ، خدا او را بكشد ، او قطعا كافر شده است .\r\nهمو به مروان مىگويد : اى مروان ! به خدا دلم مىخواست عثمان در يكى از جوالهايم مىبود و من مىتوانستم او را حمل كرده به دريا افكنم .\r\nو به ابن عباس هم مىگويد : مبادا مردم را از اين ديكتاتورى كه از حكم خدا سرپيچى كرده است ، دور سازى .\r\nعبد الرحمن بن عوف به امام على بن ابى طالب عليه السّلام مىگويد : اگر مىخواهى شمشيرت را بردار و من هم شمشيرم را برمىدارم ، زيرا عثمان تعهداتى را كه در برابر من به هنگام بيعت كرده ، زير پا نهاده است .\r\nو مىگويد : پيش از اينكه به سلطنت ادامه دهد ، كارش را بسازيد و او را بكشيد .\r\nو به عثمان مىگويد : با خدا عهد مىبندم كه هرگز با تو حرف نزنم .\r\nطلحه به مجمع بن جاريه - هنگامى كه گفت : به خدا فكر مىكنم شما او را خواهيد كشت - گفت : اگر كشته شود ، نه فرشتهء مقرب است و نه پيامبر مرسل .\r\nو ديديم كه طلحه در نبردى كه در اطراف خانهء عثمان در گرفت ، از همهء مردم در كشتن او بيشتر اصرار و جديت داشت ، و بالاخره به قصاص شركت در قتل عثمان\r\n\r\n\r\n","description":"","footnote":"\r\n( 1 ) . الاستيعاب : 2 / 478 .\r\n","page_name":" 312 ","page_number":322},
  {"content":"\r\n\r\nكشته شد .\r\nزبير مىگويد : عثمان را بكشيد ، چون دينتان را تغيير داده است .\r\nو مىگويد : عثمان فرداى قيامت لاشه‌اى افتاده بر صراط خواهد بود .\r\nعمار ياسر - در اثناى جنگ صفين - مىگويد : اى خدا پرستان ! همراه من براى جنگ به سوى جماعتى بشتابيد كه ادعا مىكنند به خونخواهى كسى برخاسته‌اند كه بر خويشتن ستم روا داشته و بر بندگان خدا به موجب چيزى غير از آنچه در قرآن است حكومت كرده است .\r\nو مىگويد : هيچ دريغى در درون خويش دلسوزتر از اين نمىيابم كه چرا گور عثمان را نشكافته و نعشش را به آتش نكشيديم .\r\nو مىگويد : عثمان خواست دينمان را تغيير دهد ، به همين سبب او را كشتيم .\r\nو مىگويد : به خدا او كسى بود كه بر خويشتن ستم روا مىداشت و به موجب چيزى غير از الهامات الهى حكومت مىكرد ، و نه بيش از اين .\r\nو مىگويد : او را فقط مردان صالح و درستكارى كشتند كه تجاوزكارى را محكوم شمردند و به نيكى و نيكوكارى امر مىنمودند .\r\nحجر بن عدى و يارانش مىگويند : عثمان اولين كسى است كه در حكومت از قانون اسلام منحرف و ستمكار گشت و به موجب چيزى غير از قانون اسلام عمل كرد .\r\nعبد الرحمن عنزى مىگويد : عثمان اولين كسى است كه راههاى ستمگرى را بگشود و راههاى قانون اسلام را بر بست .\r\nهاشم مرقال مىگويد : عثمان را اصحاب محمد و استادان قرآن هنگامى كه بدعتهايى مرتكب گشت و با حكم قرآن مخالفت ورزيد ، كشتند و اصحاب محمد همان اصحاب دين و ديندارانند و از هركس به بررسى و اظهارنظر در امور مسلمانان سزاوارتر و شايسته ترند .\r\nعمرو عاص مىگويد : مرا عمرو عاص مىگويند ، اگر دست به آشوبى بزنم آن را به اتمام خواهم رساند ؛ چون به تحريك عليه او برخاستم حتى چوپانى را كه با گله‌اش در\r\n\r\n","description":"","footnote":"","page_name":" 313 ","page_number":323},
  {"content":"\r\n\r\nسر كوهستان بود ؛ تحريك كردم .\r\nو به عثمان مىگويد : در ادارهء اين امت كارهاى ناروايى مرتكب گشتى و امت به تبعيت از تو مرتكب آنها گشت ، و راه انحراف در پيش گرفتى تا توسط تو منحرف گشتند . اكنون يا به راه راست اسلام درآى و يا كناره‌گيرى كن .\r\nو مىگويد : مرا عمرو عاص مىگويند ، او را در حالى كه در وادى السباع بودم ، به كشتن دادم .\r\nسعد بن ابى وقاص مىگويد : او با شمشيرى كشته شد كه عايشه برآورد و طلحه تيزش كرد و على بن ابى طالب به زهرش آلود ، و زبير دم نزد و با دست اشاره كرد ، و ما دست بازداشتيم ، در حالى كه اگر مىخواستيم مىتوانستيم از او دفاع كنيم بلا بگردانيم .\r\nجهجاه غفارى مىگويد : برخيز نعثل ! از اين منبر بيا پايين تا عبا بر تنت پوشانيم و بند بر تو نهيم و ترا بر ستورى بنشانيم و به كوهستان دماوند بيندازيم .\r\nمالك اشتر در نامه‌اى به او مىنويسد : به خليفهء به بلا در افتادهء خطاكارى كه از سنت پيامبرش منحرف گشته و حكم قرآن را پشت سر افكنده است .\r\nعمرو بن زراره مىگويد : عثمان با اينكه حق را مىشناخت آن را ترك كرد .\r\nحجاج بن غزيهء انصارى مىگويد : به خدا اگر يك نيمروز از عمر عثمان بيشتر باقى نمانده باشد ، باز هم او را مىكشيم تا با كشتنش به خدا تقرب جوييم .\r\nقيس بن سعد انصارى مىگويد : نخستين كسانى كه به اين كار ، يعنى قتل عثمان برخاستند ، عشيرهء من بودند و ايشان مقتدا و سرمشقند .\r\nجبلة بن عمرو انصارى مىگويد : اى نعثل ! به خدا ترا حتما خواهم كشت و بر ستورى زخمى بار كرده به كوه آتشفشان دماوند خواهم برد .\r\nو چون از او مىخواهند كه دست از عثمان بردارد ، مىگويد : به خدا نمىگذارم طورى شود كه فرداى قيامت در برابر خدا بگويم : ما از سروران و بزرگانمان اطاعت كرديم تا ما را از راه دين به در بردند . « 1 »\r\n\r\n\r\n","description":"","footnote":"\r\n( 1 ) . زبان حال جمعى از كفار در قيامت است ، چنان كه قرآن پيشگويى مىنمايد . رك : احزاب 33 / 67 .\r\n","page_name":" 314 ","page_number":324},
  {"content":"\r\n\r\nمحمد بن ابى بكر از او مىپرسد : تو چه دينى دارى اى نعثل ؟ كه رويهء قرآنى را تغيير داده‌اى ؟\r\nو به او مىگويد : حالا ديگر ؟ در حالى كه قبلا از دستورات و احكام الهى تخطى و سرپيچى نمودى و از تبهكاران بودى .\r\nاصحاب پيامبر در جوابش كه مىگويد : مرا نكشيد ، زيرا فقط سه گونه شخص را مىتوان كشت ، مىگويند : ما در قرآن مىبينيم كشتن غير از اين سه گونه اشخاص هم جايز شمرده است و آن كشتن كسى است كه در جهان براى فاسدكردن تلاش مىكند ، و كشتن كسى كه به تجاوز مسلحانه مبادرت مىجويد و بعد در ادامهء تجاوزش به جنگ مىپردازد ، و كشتن كسى كه در راه دريافت حقى ايجاد مانع مىكند و در اين ممانعت گردن فرازى مىنمايد و كار را به جنگ مىرساند . آنچه مسلم است تو به تجاوز مسلحانه مبادرت كرده‌اى و مانع دريافت و تحقق حقى گشته‌اى و در برابر تحقق آن ايستاده و گردن فرازى نموده‌اى .\r\nعبد اللّه بن ابى سفيان بن حارث در شعرى مىگويد « 1 » :\r\n- او را به شاهنشاه ايران تشبيه نمودم و واقعا همانند اوست طرز اداره و عقيده و ماليات‌گيرىاش شبيه شاهنشاه است .\r\nاز اين گونه سخنان دربارهء عثمان بسيار گفته‌اند . برخى محكم و با دلالتى قطعى است و پاره‌اى نيمه روشن و چند جنبه‌اى است و به يكديگر مىمانند .\r\nدر برابر معارضه و مقابله‌اى كه ميان اصحاب پيامبر و جمعيت كثيرى از معاريف و مشاهير جامعه از يكسو و عثمان از سوى ديگر رخ داده است ، نمىتوان جز يكى از دو اظهارنظر مختلف را پذيرفت و در حقيقت دو راه بيشتر نداريم كه بايستى يكى را بر حسب فطرت سليم خويش اختيار نماييم : يكى اين‌كه يك تن را كه در منجلاب خلافكارىهاى پياپى و بدعتها مىلوليده تخطئه نماييم ، و ديگر اين‌كه جمعى هزاران نفره را گمراه بشماريم ، جمعى را كه تشكيل مىشوند از پيشوايان و دانشمندان و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 3 ) : 8 / 288 .\r\n","page_name":" 315 ","page_number":325},
  {"content":"\r\n\r\nحكيمان و مردان صالح و راستروى كه به عقيدهء ما در حق بعضى از آنان احاديث و نظريات صريحى ارائه گشته است حاكى از فضايل و صلاح و مكارمشان ، و به عقيدهء اهل سنت همهء آنان صالح و راستروند و گفته و كرده‌شان حجت است . هرگاه پاى اجتهاد و مجتهد بودن به ميان آيد ، چنان كه در اين گونه مواقع به ميان مىآورند ، براى هردو طرف قضيه به ميان خواهد بود نه فقط براى عثمان . بنابراين ، نمىتوان گفت عثمان مجتهد بوده و خطا كرده است يا گفت آن جماعت انبوه مجتهد بوده‌اند ، ولى متأسفانه در اجتهاد خويش و استنباط نظر و حكم شرعى دچار اشتباه گشته‌اند . در اين صورت اگر گفته شود عثمان كه يك تنه يك طرف معارضه و اختلاف را تشكيل مىداده ، در اجتهاد و استنباط حكم شرعى موفق و بر صواب بوده است و آن جماعت بىشمار در اين كار متفقا به خطا رفته‌اند ، سخنى به گزاف و گستاخانه گفته شده است . در اختلاف و معارضهء اصحاب پيامبر با عثمان بايستى عادلانه و منصفانه قضاوت كرد ، و هرگاه ميانشان داورى كردى بايد به انصاف داورى كنى ، زيرا خدا عدالت‌پيشگان را دوست مىدارد . « 1 »\r\n\r\n\r\n","description":"","footnote":"\r\n( 1 ) . مائدة 5 / 42 .\r\n","page_name":" 316 ","page_number":326},
  {"content":"\r\n\r\n\r\nروايات تاريخى جعلى و دروغين دربارهء محاصره و جنگ خانهء عثمان ، و توجيه كارها و تبرئه‌اش\r\n1 - طبرى مىنويسد : از جملهء آنچه سرى به نقل از شعيب ، از سيف ، از عطيه ، از يزيد فقعسى برايم نوشته ، اين است كه عبد اللّه بن سبا يهودىاى از اهالى صنعاء بود و مادرى سيه چرده داشت كه در زمان عثمان مسلمان گشت . آنگاه شروع كرد به گشتن در كشورهاى مسلمانان به قصد گمراه‌كردن آنان . از حجاز شروع كرد و رفت به بصره و بعد به كوفه و بعد به شام ، اما در شام هيچ‌كس را نتوانست گمراه سازد و از آنجا بيرونش كردند تا ناچار به مصر رفت و در ميان مصريان مقيم گشت . از جمله تبليغاتش در ميان آنها اين بود : من از كسى تعجب مىكنم كه معتقد به بازگشت عيسى به جهان است و در عين حال ، باور ندارد كه محمد به جهان رجعت كرده بازمىگردد ، در حالى كه به يقين مىدانيم خداى عزّ و جل مىفرمايد : بىشك آن‌كه قرآن را بر تو خواند و مقرر گردانيد ، حتما ترا به وعده‌گاهت برمىگرداند . « 1 » پس بازگشت محمد محقق‌تر از بازگشت عيسى است . مصريان اين عقيده را از او آموختند و پذيرفتند ، و او عقيده به رجعت محمد را براى آنان جعل كرد تا دربارهء آن به بحث و سخن سرگرم گشتند ، سپس اين سخن را براى\r\n\r\n\r\n","description":"","footnote":"\r\n( 1 ) . قصص 28 / 85 .\r\n","page_name":" 317 ","page_number":327},
  {"content":"\r\n\r\nآنان ساز كرد كه هزار پيامبر وجود داشته است و هرپيامبر وصىاى داشته و على وصى محمد بوده است . بعد گفت : محمد خاتم انبياست و على خاتم اوصيا . آنگاه گفت : چه كسى ستمكارتر از آن است كه وصيت پيامبر خدا را عمل نكرد و بر وصى پيامبر خدا تعدى نمود و حكومت بر امت را به دست گرفت . سپس براى آنان چنين گفت : عثمان حكومت را به ناحق و بر خلاف قانون اسلام به دست گرفت و اينك وصى پيامبر خدا موجود است . بنابراين ، براى استقرار حكومتش به پا خيزيد و جنبش كنيد و از انتقاد و حمله به فرماندهانتان شروع كنيد و تظاهر به امر به معروف و نهى از منكر نماييد تا مردم به سوى شما جلب شوند و آنان را به برقرارى حكومت وصى پيامبر دعوت كنيد . پس مبلغان خويش به هرسو پراكند و با كسانى كه آمادگى شورشگرى در شهرستانها را داشتند ، بناى مكاتبه را گذاشت ، و آنان نيز با او مكاتبه مىنمودند و در پنهان ديگران را به عقيدهء او مىخواندند و تظاهر به امر معروف و نهى از منكر مىكردند ، و نامه‌هاى جعلى به استانها و شهرستانها مىفرستادند متضمن معايب حكام و بدگويى از آنها ، و رفقايشان همين‌گونه مكاتبه با ايشان داشتند . اين جماعت در هرشهر به اهالى شهرهاى ديگر اخبار جعلى مىفرستادند و هريك در ميان مردم شهرشان آنچه را از شهرهاى ديگر رسيده بود ، مىخواندند ، تا نوبت اين كار به مدينه رسيد و سراسر كشور را از انتشارات و تبليغات خويش پر كردند . آنها قصدى جز آنچه به ظاهر مىنمودند ، داشتند و در پنهان چيزهايى جز آنچه اظهار مىكردند ، مىگفتند . در نتيجه ، اهالى هرشهر و استان با خود مىگفتند كه ما از آنچه مردم آن استان به آن دچار و گرفتارند ، در امانيم . در آن ميان مردم مدينه وضعى استثنايى داشتند ، زيرا خبرهايى كه در آنجا پخش مىشد ، از همهء شهرستانها و استانها رسيده بود و آنان با خود مىگفتند كه ما از آنچه همهء مردم به آن دچار و گرفتارند در امانيم . محمد و طلحه از اينجا نقل مىكنند و مىگويند :\r\nبراثر آن خبرها و شايعات پيش عثمان آمدند و از او پرسيدند : اى امير المؤمنين ! آيا براى تو نيز دربارهء مردم همان خبرها و نامه‌ها كه به ما مىرسد ، مىآيد ؟ گفت : نه ، به خدا جز خبر خوش و خير نمىآيد . گفتند : براى ما آمده است ، و آنچه به ايشان رسيده بود ،\r\n\r\n","description":"","footnote":"","page_name":" 318 ","page_number":328},
  {"content":"\r\n\r\nشرح دادند . گفت : شما شركاى من در حكومت و ادارهء عمومى هستيد و ناظران مؤمنان .\r\nبنابراين ، نظر و پيشنهاد بدهيد . گفتند : پيشنهاد مىكنيم تنى چند از اشخاص طرف اعتمادت را به شهرستانها بفرستى تا اخبار و گزارشهايى دربارهء آنجا بياورند . در نتيجه محمد بن مسلمه را خوانده او را به كوفه فرستاد ، و اسامة بن زيد را به بصره ، و عمار ياسر را به مصر ، و عبد اللّه بن عمر را به شام ، و عده‌اى ديگر را به جاهاى ديگر . همه پيش از اينكه عمار ياسر بازآيد ، برگشتند و گفتند : اى مردم ! هيچ چيز منكر و ناروايى نديديم و نه مشاهير مسلمانان چيزى را منكر و ناروا شمردند و نه تودهء مسلمانان ، و همه گفتند :\r\nحكومت ، حكومت مسلمانان است ، منتها فرمانروايان آنان از طرف و به وكالت ايشان به دادگسترى در ميانشان و انجام كارهاى عمومىشان مىپردازند . مردم ديدند عمار در برگشتن تأخير كرد و اين تأخير چندان در نظرشان بسيار آمد كه پنداشتند ترور شده است ، تا آنكه با وصول نامه‌اى از عبد اللّه بن سعد بن ابى سرح ، استاندار مصر يكه خوردند كه اطلاع مىداد عمار را جماعتى در مصر به خود جلب كرده و به دو پيوسته‌اند كه از جملهء ايشان است عبد اللّه بن سوداء [ عبد اللّه بن سبا 
  ] ، خالد بن ملجم ، سودان بن عمران و كنانة بن بشر . « 1 »\r\nاگر براستى عبد اللّه بن سبا كار فتنه‌انگيزى و تشتت مسلمانان را بدين پايه رسانده بود و فرمانروايان جامعه و اداره‌كنندگان آن از وجود و از خرابكارىاش اطلاع يافته‌اند و گزارش كارش به خليفهء وقت رسيده است ، چرا تحت تعقيب قرار نگرفته و دستگير نشده و به جرم جنايات خطرناك مجازات نگشته و كتك نخورده و مورد اهانت قرار نگرفته و به زندان نيفتاده است ؟ چرا اعدامش نكرده‌اند تا ملت را از تبهكارى و فتنه‌انگيزىاش برهانند ؟ چرا آنچه عثمان بر سر مردان صالح و پاكدامنى كه امر به معروف و نهى از منكر مىكردند آورد ، در مورد چنين تبهكار فتنه‌انگيزى انجام نداد ، در حالى كه اين حكم قرآن كريم در گوشها طنين‌انداز بود كه مجازات كسانى كه با خدا و پيامبرش مىجنگند و در زمين به فساد و تباهگرى مىپردازند ، اين است كه كشته يا به\r\n\r\n\r\n","description":"","footnote":"\r\n( 1 ) . تاريخ طبرى : 5 / 98 .\r\n","page_name":" 319 ","page_number":329},
  {"content":"\r\n\r\nدار آويخته شوند يا دست و پايشان از چپ و راست بريده شود يا تبعيد شوند . اين ننگى براى آنها در دنياست و در آخرت نيز به عذابى سهمگين گرفتار مىآيند . « 1 »\r\nپس چرا خليفه با كشتن او ريشهء آن آشوبها را برنكند ؟ آيا خشونت و شدت عمل و مجازاتش را منحصر كرده بود به بهترين و پاك‌ترين شخصيتهاى امت محمد صلّى اللّه عليه و آله ؟ و بر اين اساس بود كه آنهمه سختگيرى و پرخاشگرى و تعدى را كه به شرح آورديم ، در حقشان روا داشت .\r\nگرفتيم كه عبد اللّه بن سبا بوده كه مردم شهرستانهاى مختلف را به مخالفت و مبارزه با عثمان برانگيخته است ، آيا او آن خبرها و شايعات را بدون اينكه با رويه و كارهاى عثمان و عمالش مطابقت و رابطه داشته باشد ، ساخته و جعل كرده است ؟ و براثر آن ملت و برجسته‌ترين چهره‌هاى مهاجر و انصار عليه وضع و حالتى كه وجود نداشته ، برخاسته و ضديت نموده‌اند ؟ يا نه ، آنچه او مىگفته و شايع مىكرده ، درست همان جرايم و گناهان و خلافكارىها بوده كه عثمان و استانداران و عمالش مرتكب شده‌اند ، و براثر آن ، ملت براى زدودن آن وضع و رويهء ناروا قيام كرده‌اند و قيامشان جنبشى دينى بوده به انگيزهء وظيفه‌اى كه هرمسلمان براى تطبيق جامعه و رويهء اداره و نظام حكومت با مبادى و مقررات اسلام دارد ، و به همين سبب ، همهء مسلمانان به آن نهضت پيوسته‌اند ، گرچه آن يهودىزاده براى منظورهاى خاصى خود را در جريان نهضت جا زده باشد ؟ و مىدانيم بسا نهضت اصولى و پاك بوده كه اين گونه عناصر ناباب خود را به درونش جا زده‌اند و اين پديدهء طبيعى هيچ از قدر و اهميت و پيراستگى آن نهضت نكاسته است .\r\nباز اگر آنچه عبد اللّه بن سبا به ايشان گفته و تلقين كرده نسبت‌هاى ناروا و دروغين بوده است ، چرا وقتى هيأت‌هاى اعزامى مردم شهرستانها به مدينه آمدند ، مردم مدينه و مهاجران و انصار كه شاهد گفتار و كار و رويهء عثمان بودند ، به آنها نگفتند اين مرد از آن اتهامات مبراست و شايعاتى كه در اطرافش پراكنده‌اند ، بىاساس است ؟ وانگهى چرا با آنان همدست و همداستان گشتند ، و بالاتر از اينها در نهضت ضد حاكم پيشتاز و مقتدا\r\n\r\n\r\n","description":"","footnote":"\r\n( 1 ) . مائدة 5 / 33 .\r\n","page_name":" 320 ","page_number":330},
  {"content":"\r\n\r\nشدند ، و چرا پيش از آمدن آنها و قبل از اينكه آنان به مخالفت برخيزند ، مخالفت و معارضه داشتند ؟\r\nما در اين مطلب با دكتر طه حسين همراهيم كه مىگويد : به گمان قوى اين عبد اللّه بن سبا - اگر همهء رواياتى كه دربارهء او هست ، به لحاظ سند صحيح و درست باشد - سخنهايى را كه گفته و تبليغاتى را كه كرده ، آنگاه بوده است كه آشوب به پا گشته و اختلاف داخلى شدت گرفته است . بنابراين ، او فتنه برنيانگيخته ، بلكه از آن بهره‌بردارى كرده است . همچنين ظن قوى مىرود كه دشمنان شيعه در دورهء حكومت امويان و عباسيان در امر عبد اللّه بن سبا مبالغه كرده‌اند ، تا از طرفى در بدعتها و خلافكارىهايى كه به عثمان و استاندارانش نسبت داده شده ، ترديد نمايند و از طرف ديگر بر على و شيعه‌اش جنايت روا دارند . به همين جهت ، بعضى كارهاى شيعه را به گردن يهودىاى مىاندازند كه براى اينكه به مسلمانان لطمه بزند ، اظهار مسلمانى كرده است . چه بسيار است جناياتى كه دشمنان شيعه بر شيعه روا داشته‌اند و چه بسيار است نسبتهاى جنايت‌آميزى كه شيعه در قضيهء عثمان و در قضاياى ديگر به دشمنانش داده است !\r\nبنابراين ، بايد در برابر تمام اين روايات كه دربارهء عبد اللّه بن سبا ساخته شده است ، وضعى محتاطانه و انديشمندانه بگيريم و مسلمانان را در صدر اسلام برتر و بزرگوارتر از اين بدانيم كه مردى بتواند دين و سياست و عقل و اراده‌شان را به بازى بگيرد كه از صنعا آمده و پدرش يهودى و مادرش سياه‌پوست بوده باشد و خودش نيز يهودى ، به قصد اينكه مسلمانان را بفريبد و به آنان ضربه بزند ، كسى كه نه از روى خدا ترسى يا دلبستگى تظاهر به اسلام كرده است . سپس در فرصتهاى مناسبى كه در پى آن بوده ، مسلمانان را عليه خليفه‌شان تحريك كرده تا او را كشته‌اند و آنان را بعد يا قبل از آن متشتت كرده و به صورت احزاب و دسته‌هاى مختلف درآورده است .\r\nاينها امورى است كه با عقل جور در نمىآيد و نه ارزش نقد و سنجش دارد ، و روا نيست تاريخ را براساس آنها بنياد نهاد . حقيقت مسلم و آشكارى كه نمىتوان در آن شك و ترديد نمود ، اين است كه شرايط حيات اسلامى در آن هنگام چنان بود كه سبب مىشد\r\n\r\n","description":"","footnote":"","page_name":" 321 ","page_number":331},
  {"content":"\r\n\r\nميان مردم اختلاف نظر به وجود آيد و تمايلات و اغراض دگرگونه شود و مذاهب سياسى متباينى پديد آيد . مردمى كه به تعاليم قرآن و سنت پيامبر اكرم و روش دو صحابى او ، ابو بكر و عمر پاىبند بودند ، مىديدند كارهايى صورت مىگيرد كه منكر و ناروا و نوپيداست و مىخواستند با آنها مثل عمر با قاطعيت و شدت مقابله شود تا روحيه و عقايد توده‌ها از آثار سوء آنها در امان ماند . جوانان تازه به دوران رسيدهء قريش و ديگر قبايل عرب با اين كارها و حوادث با روحيهء ديگرى برخورد مىكردند ، با روحيه‌اى جديد و آميخته به طمع و بلندپروازى و انحصارگرى و آرزوهاى دور و دراز و خواهش‌هايى كه حد و اندازه نمىشناخت . بدينسان در راه برآوردن مطامع و خواهشها و رسيدن به هدفهاى خويش بناى رقابت و همچشمى و كشمكش را گذاشتند ؛ نه فقط بر سر مناصب و مقامات حكومتى ، بلكه بر سر هرچيز . حوادث و جريانات جديد جوانان و پيران را به همان جايى راند كه رانده شدند . سرزمينهاى پهناورى كه به تصرف مسلمانان درآمده بود و عوايد سرشارى كه از اين سرزمينها به صورت ماليات ارضى و غير ارضى بدست مىآمد ، لازم آورد كه در ادارهء اين سرزمينها و استفاده از درآمدهاى سرشار و هنگفت آن رقابت و كشمكش درگيرد ، و در اين چه شگفتى هست ؟ يا در اين چه تعجبى است كه كشورها و سرزمينهاى فتح ناشده را بنگرند و امكانات و فرصتها و شرايط را مناسب لشكركشى و فتح ببينند و از پى فتح آنها به رقابت و پيشدستى برخيزند ؟ يا چرا اگر دنيا دوستند ، در راه كسب افتخار و غنائم و عوايد بر هم پيشدستى ننمايند و اگر در طلب آخرتند ، در همين راه از هم سبقت نجويند ؟ آنگاه اگر در ادارهء اين كشورهاى پهناور و عوايد هنگفت و در سياست كشوردارى با هم اختلاف پيدا كردند ، چه عجب ؟ و در صورتى كه آن عده از جوانان قريش كه طمعكار و بلند پرواز بودند ، به راههاى هموارى تاختند كه به افتخار و شكوه و قدرت سياسى و ثروت مىرساند ، شگفت نخواهد بود و نه اين‌كه جوانان انصارى يا ساير قبايل عرب در اين راه به رقابت با ايشان پردازند يا اگر ديدند خليفه نمىگذارد در اين رقابت و مسابقه شركت جويند يا قريش را امكان مىدهد و مزيت مىنهد و مهم‌ترين مناصب سياسى و موقعيت‌هاى\r\n\r\n","description":"","footnote":"","page_name":" 322 ","page_number":332},
  {"content":"\r\n\r\nاقتصادى را به آنان منحصر مىگرداند ، و باز بهترين و مهم‌ترين آنها را از ميان قريش به بنىاميه اختصاص مىدهد ، دل از كينه و خشم مالامال نسازند و برنخروشند .\r\nمسلم اين است كه عثمان استاندارى كوفه را پس از عزل سعد بن ابى وقاص ، به وليد و سعيد سپرد ؛ حكومت بر بصره را بعد از عزل ابو موسى اشعرى ، به عبد اللّه بن عامر داد ؛ سراسر شام را به حاكميت معاويه درآورد و دست او را در ادارهء آن و دخل و تصرّف در امور كاملا باز گذاشت . پس از آنكه شام به چندين ولايت تقسيم مىشد و قريش و ديگر قبايل در ادارهء آنها شركت داشتند ، و مصر را پس از عزل عمرو عاص به تصرف عبد اللّه بن ابى سرح درآورد . ضمنا همهء اين استانداران با عثمان خويشاوند بوده‌اند : يكى برادر ناتنى او بوده و ديگرى برادر رضاعىاش و سومى دايىاش و آن ديگر با او در شاخهء امية بن عبد شمس - از شاخه‌هاى قبيلهء قريش - هم نسب و هم پيوند بوده است .\r\nهمهء اينها امورى است كه كسى نمىتواند انكار نمايد يا ترديد كند . ضمنا هيچ اطلاعى در دست نيست حاكى از اينكه عبد اللّه بن سبا عثمان را فريفته و واداشته باشد تا آن اشخاص را از مناصب استاندارى و فرماندهى كشورى و لشكرى بر كنار كند و اينها را به جاى آنها بدان مقامات بگمارد . باز مسلم است كه مردم در همهء اعصار و قرون بر پادشاهان و امپراطوران و امرا و فرماندهان اين را عيب مىگرفته‌اند كه مقامات حكومتى را به انحصار خويشاوندانشان درآورند و در واگذارى مشاغل دولتى ميان افراد تبعيض قائل شوند ، و مسلمانان نخستين ملتى نبوده‌اند كه اين انحصار و تبعيض را بر حاكمش عيب گيرند و او را به اين خاطر مورد حمله و انتقاد و نكوهش قرار دهند . ايشان امورى را ناپسند شمرده و امورى را پسنديده و مطلوب دانسته‌اند كه ملتها همگى در قرون پيشين و در طول تاريخ ناپسند يا پسنديده شمرده‌اند . « 1 »\r\nبه‌علاوه اين‌كه در روايت تاريخى مجعول و دروغين آمده كه عمار ياسر از طرف عثمان به مصر فرستاده شد و ديگران به ساير استانها ، از مطالبى است كه قابل پذيرفتن نيست و به هيچ وجه صحت ندارد و در هيچ روايت تاريخى ديگر نيامده است . تنها\r\n\r\n\r\n","description":"","footnote":"\r\n( 1 ) . الفتنة الكبرى 134 .\r\n","page_name":" 323 ","page_number":333},
  {"content":"\r\n\r\nهمين روايت حاكى از آن است . همين روايت جعلى ساختگى دروغين كه راويانش يا زنديق و از دين بيرونند يا دروغگو و جاهل و نادان . از بررسى تمام رواياتى كه در قضيهء عثمان وجود دارد ، روشن مىشود كه عمار ياسر و محمد بن مسلمه در طول دورهء حكومت عثمان از مدينه قدم بيرون نگذاشته‌اند ، و عمار از نخستين روز حكومت عثمان با او مخالف بوده و در صف اول انقلابيون و مخالفان قرار داشته است و عثمان با وى چندان دشمنى داشته كه يك بار پس از وفات ابو ذر در تبعيدگاهش ربذه ، خواسته وى را به همان‌جا تبعيد كند ، ولى مهاجران و انصار مانع او گشته‌اند ، چنان كه نوشته آمد ، و بارها مورد اهانت و شكنجه و كتك قرار گرفت ، و عثمان از ابتداى كار مىدانست كه عمار مخالف حكومت و طرز كار و رويهء اوست ؛ با اين وصف ، چگونه ممكن است و معقول كه عمار را طرف مشورت خود قرار دهد و مسئلهء خطير موج مخالفت عمومى ، از او نظر بخواهد و به او مأموريت بدهد گزارش اوضاع استان مصر و مخالفت و اعتراضات مردم آن سامان را برايش بياورد تا در آنجا چنان كه روايت جعلى مىگويد ، عبد اللّه بن سبا او را جلب نمايد و با خود در مخالفت با عثمان همداستان سازد ؟ اين مطلبى است كه از هيچ محقق و تاريخ‌خوانده‌اى پنهان نيست ، چنان كه دكتر طه حسين بديهى بودن آن را گوشزد مىنمايد و مىگويد : تقريبا يقين دارم كه عمار هرگز به مصر فرستاده نشده است و با اين دو جوانمرد ، يعنى محمد بن ابى بكر و محمد بن ابى حذيفه در اقدام به تحريك مردم شركت ننموده است ، و اين داستانى است كه هواخواهان عثمان كه در پى توجيه و تبرئهء او هستند ، اختراع كرده‌اند تا رفتارى را كه عثمان با عمار داشته و بعدا خواهيم ديد ، توجيه نمايند . « 1 »\r\n2 - طبرى مىنويسد : سرى از قول شعيب ، از سيف ، از محمد و طلحه و عطيه براى من نوشته است كه عثمان به مردم شهرستانها چنين نوشت :\r\nپس از سپاس و ستايش پروردگار ، من استانداران را موظف ساخته‌ام كه هرساله در موسم حج نزد من بيايند ، و از ابتداى حكومتم امت را به امر به معروف و نهى از منكر\r\n\r\n\r\n","description":"","footnote":"\r\n( 1 ) . الفتنة الكبرى 128 .\r\n","page_name":" 324 ","page_number":334},
  {"content":"\r\n\r\nواداشتم . به همين جهت ، هركس عليه من يا يكى از استاندارانم شكايت و دادخواهى كند ، بىدرنگ حق او را ادا خواهم كرد . هرحقى كه من يا خانواده‌ام برعهدهء مردم داشته باشيم ، به اختيار ايشان واگذاشته شده است تا به دلخواه خود ادا نمايند . اهالى مدينه به من شكايت آورده‌اند كه عده‌اى مورد اهانت و دشنام قرار گرفته و جمعى كتك خورده‌اند ، هان ! اى كسانى كه در پنهان كتك خورده‌ايد يا مخفيانه دشنام شنيده‌ايد ! هريك از شما كه ادعايى در اين زمينه دارد ، بايد در موسم و اجتماع حج امسال نزد من بيايد و حق خود را از هركه هست ، بستاند از من يا از استاندارانم ، يا از حق خويش نيكوكارانه در گذرد ، زيرا خدا به بخشايندگان پاداش مىدهد .\r\nچون فرمان كتبى عثمان در شهرستانها خوانده شد ، مردم گريستند و عثمان را دعا كردند و گفتند : امت آبستن آشوب است .\r\nعثمان به دنبال استاندارانش فرستاد و عبد اللّه بن عامر و معاويه و عبد اللّه بن سعد بن ابى سرح آمدند . سعيد بن عاص و عمرو عاص را در جلسهء مشورتى كه از آنها تشكيل داده بود ، شركت داد . آنگاه به آنان رو كرده گفت : واى بر شما ! اين چه شكايتهاست و چه شايعات ؟ به خدا من از اين مىترسم كه آنچه عليه شما گفته مىشود ، صحت داشته باشد و اين براى من ايجاد مشكلات مىكند . گفتند : مگر هيأت‌هايى را به شهرستانها نفرستادى ؟ و مگر دربارهء مردم خبر و گزارش نياوردند ؟ و مگر وقتى برگشتند ، نگفتند كه هيچ‌كس با آنها شكايتى در ميان نگذاشته است ؟ نه ، به خدا راست نگفته‌اند و كار درستى نكرده‌اند ، و اين چيزها كه مىگويند اصل و اساسى ندارد و شايعاتى بيش نيست كه نه مىتوان آن را جدى گرفت و نه مىتوان گزارش كرد و مطرح ساخت .\r\nعثمان گفت : نظر و پيشنهاد بدهيد كه چه بايد كرد ؟ سعيد بن عاص گفت : اين كار يك شايعه‌سازى پنهانى است كه در جلسات سرى مىسازند و به افراد بىاطلاع القا مىكنند تا پخش شود و در جلسات و انجمنها مورد بحث قرار گيرد . عثمان پرسيد : چاره‌اش چيست ؟ گفت : چاره‌اش اين است كه كسانى را كه شايعات را بر زبان دارند ، تعقيب كنى و سپس كسانى را كه منشأ شايعات بوده‌اند ، پيدا نمايى و اعدام كنى .\r\n\r\n","description":"","footnote":"","page_name":" 325 ","page_number":335},
  {"content":"\r\n\r\nعبد اللّه بن سعد گفت : از مردم پس از آنكه حقوقشان را دادى و ادا نمودى ، وظايفى را كه به عهده دارند بخواه ؛ اين بهتر از آن است كه آنان را بدون مؤاخذه دربارهء انجام وظايفشان بگذارى و رها كنى .\r\nمعاويه گفت : مرا به استاندارى گماشتى و من عده‌اى را به مشاغل دولتى گماشته‌ام كه از آنان جز خبر خوش و رضايت‌آميز نمىرسد ؟ و اين دو نفر هم به اوضاع منطقهء خويش واردترند . عثمان پرسيد چه بايد كرد ؟ گفت : خوشرفتارى و حسن اداره .\r\nعثمان از عمرو عاص نظر خواست و او گفت : به عقيدهء من تو با آنها به نرمش و آرامش رفتار كرده‌اى و بيش از آنچه عمر با آنها نرمى مىنمود ، نرمى نموده‌اى . بنابراين ، بايستى روش دو همكارت ابو بكر و عمر را پيش بگيرى ، يعنى در مورد خشونت ، خشونت به خرج دهى و در جاى نرمش نرمى نمايى . شدت و خشونت را بايستى در مورد كسانى به كار برى كه بدخواه مردمند و مىخواهند شر به پا كنند و نرمش را در مورد كسانى كه خيرخواه و دلسوز مردمند ، ولى تو با همهء آنها به نرمى رفتار مىكنى .\r\nدر اين هنگام عثمان به نطق برخاست و پس از سپاس و ستايش خدا گفت : پيشنهادها و راهنمايىهاى شما را شنيدم . هركارى يك راهى دارد كه به آن طريق انجام مىشود . اين كارى كه از وقوع آن براى اين امت بيمناكيم ، به وقوع خواهد پيوست و راهى كه آن را چاره مىكند و مانع زيان‌رسانى مىشود ، نرمش و مداراست ؛ البته ، جز در اجراى قوانين الهى كه هيچ‌يك از آنها را نمىتوان ناقص و نادرست شمرد . بنابراين ، تنها چيزى كه مىتواند جلو آن را بگيرد ، نرمخويى است و اين رويه را به خدا قسم ادامه خواهم داد و هيچ‌كس نمىتواند عليه من دليلى اقامه كند ، و خدا مىداند كه من از هيچ كار خيرى در حق مردم و خويشتن كوتاهى ننموده‌ام . به خدا سوگند ، چرخ آشوب و فتنه به گردش در خواهد آمد . بنابراين ، خوشا به حال عثمان اگر بميرد و آتش فتنه در نگيرد . با مردم نرمخويى و مدارا نماييد و حقوقى را كه دارند ، به ايشان بدهيد و ادا كنيد و براى ايشان آمرزش بخواهيد و از آنان در گذريد ، و هرگاه حقوق الهى خلق را پرداختيد و ادا نموديد ، ديگر در مورد آن سازشكارى و چرب‌زبانى ننماييد .\r\n\r\n","description":"","footnote":"","page_name":" 326 ","page_number":336},
  {"content":"\r\n\r\nچون عثمان رهسپار گشت ، معاويه و عبد اللّه بن سعد عازم مدينه شدند ، و عبد اللّه بن عامر بازگشت و سعيد همراهش ، و چون عثمان به راه افتاد ، شخصى چنين سرود :\r\n- همه مىدانند كه بعد از عثمان ، على امير المؤمنين خواهد شد .\r\n- و زبير جانشينى مايهء رضايت خواهد بود . و طلحه پشتيبان خلافت و عهده‌دار و متصدى خواهد گشت .\r\nدر اين هنگام كعب كه در پى عثمان روان بود ، با اشاره به معاويه گفت : بعد از عثمان آن قاطر سوار به فرمانروايى خواهد رسيد . « 1 »\r\n3 - طبرى روايت ديگرى با همان سند كه مىتوان سند شعيبىاش ناميد ، به نقل از سرى ، از شعيب ، از سيف ، از محمد و طلحه و عطيه آورده است :\r\nمعاويه در آن صبحگاهى كه با عثمان خداحافظى كرد و رهسپار گشت ، به او گفت : اى امير المؤمنين ! بيا پيش از اينكه شمارهء كسانى كه بر تو هجوم مىآورند ، بسيار شود و نتوانى در برابرشان تاب آورى ، بيا همراه من به شام برويم ، زيرا اهالى شام هنوز مطيع حكومت توأند . عثمان گفت : من همسايگى و اقامت در كنار پيامبر خدا را با هيچ‌چيز عوض نمىكنم ، گرچه در اين اقامت و اصرار بر آن به كشتن روم . معاويه گفت : پس بگذار سپاهى از آنان به خدمت تو بفرستم تا براى روز مبادا در كنار اهالى مدينه بمانند . عثمان گفت : من با آوردن سپاه به اقامتگاه مقيمان مزار رسول خدا و اعطاى خواربار و مواجب از حساب عمومى به آنان ، باعث تنگى معيشت مردمى شوم كه در منطقهء هجرت و نصرت پيامبر خدا زندگى مىكنند ؟\r\nمعاويه گفت : به خدا اى امير المؤمنين ! تو حتما مورد حملهء نظامى قرار خواهى گرفت و ناگهانى به قتل خواهى رسيد . گفت : خدا مرا بس است و او بهترين وكيل و پاسدارست .\r\nمعاويه گفت : كجايى اى جلاد ! كجاست آن قصاب ! . « 2 »\r\n4 - طبرى روايتى ديگر با همان سند شعيبى ثبت كرده است كه مىگويد :\r\nدر شوال سال 35 هجرى اهالى مصر به صورت چهار ستون و بر هرستون\r\n\r\n\r\n","description":"","footnote":"\r\n( 1 ) . تاريخ طبرى : 5 / 99 .\r\n( 2 ) . همان : 5 / 101 .\r\n","page_name":" 327 ","page_number":337},
  {"content":"\r\n\r\nفرماندهى ، رهسپار گشتند كه تعدادشان را ششصد يا يكهزار نفر تخمين زده‌اند . بر آن چهار ستون اين اشخاص فرماندهى داشتند : عبد الرحمن بن عديس بلوى ، كنانة بن بشير ليثى ، سودان بن حمران سكونى و قتيرهء سكونى و فرماندهء كل غافقى بن حرب عكى بود .\r\nآنها جرأت نكردند به مردم بگويند به جنگ مىروند ؛ به همين جهت ، به عنوان حج و در كاروانى بدانسان كه به حج مىروند ، روانه شدند و ابن السوداء ( پسر زن سياه‌پوست ) همراه آنان بود . اهالى كوفه نيز در چهار ستون روانه شدند و بر آنان اين اشخاص فرماندهى داشتند : زيد بن صوحان عبدى ، مالك اشتر نخعى ، زياد بن نضرهء حارثى و عبد اللّه بن اصم ، يكى از قبيلهء بنى عامر بن صعصعه . تعدادشان به شمارهء اهالى مصر بود و بر همهء آنان عمرو بن اصم فرماندهى مىكرد . اهالى بصره در چهار ستون روانه شدند و اينها فرماندهانشان بودند : حكيم بن جبلهء عبدى ، ذريح بن عباد عبدى ، بشر بن شريح بن ضبيعهء قيسى و ابن محرش بن عبد عمرو حنفى . تعدادشان مثل اهالى مصر بود و فرماندهء كل حرقوص بن زهير سعدى . به‌علاوه در ميان راه عده‌اى به آنان پيوستند . اهالى مصر دوستدار على بودند ، و اهالى بصره هواخواه طلحه ، و اهالى كوفه طرفدار زبير . آنها در حالى از شهرهاى خويش به راه افتادند كه بر قيام همداستان بودند و بر سر حاكم آينده اختلاف نظر داشتند و هردسته‌اى مىپنداشت كه پيروزى با او خواهد بود و او و نه ديگران به حكومت خواهد رسيد . آمدند تا رسيدند به سه منزلى مدينه ؛ عده‌اى از بصريان در ذوخشب اردو زدند و جمعى از كوفيان در اعوص اردو زدند و عده‌اى از مصريان در آنجا به ايشان پيوستند و بقيهء مصريان در ذومروه ماندند . زياد بن نضر و عبد اللّه بن اصم نزد مصريان و بصريان آمدند و گفتند : عجله ننماييد و ما را به شتاب وانداريد تا به نمايندگى شما به مدينه رويم ، زيرا به ما اطلاع رسيده كه اهالى مدينه براى جنگ ما اجتماع نظامى كرده‌اند . به خدا چنانچه اهالى مدينه بدون اطلاع از آنچه ما مىدانيم ، از ما ترسيده و جنگيدن با ما را روا شمرده باشند ، حتما وقتى از قصد ما با خبر شوند و به رازهاى سياسى ما پى ببرند ، با ما تندتر خواهند گشت و نقشه‌مان نقش بر آب خواهد گشت . پس آن دو نفر به مدينه آمدند و با همسران پيامبر و على و طلحه و زبير\r\n\r\n","description":"","footnote":"","page_name":" 328 ","page_number":338},
  {"content":"\r\n\r\nملاقات كردند « 1 » و گفتند : ما آمده‌ايم فقط براى زيارت خانهء خدا و اينكه از حاكم بخواهيم بعضى از استانداران را بر كنار سازد ، ما فقط براى اين دو كار آمده‌ايم . سپس از آنها خواستند اجازه بدهند مردمى كه از شهرستانها آمده‌اند ، به مدينه درآيند ، لكن همگى رد كردند و از آن منع نمودند و گفتند كارتان بىنتيجه است . آن دو نزد جماعت خويش برگشتند . پس عده‌اى از مصريان نزد على آمدند و جمعى از بصريان نزد طلحه و گروهى از كوفيان پيش زبير ، و قبل از اينكه راه بيفتند ، هردسته با خود مىگفتند ديگران بايد با كسى كه ما به رياست مىخواهيم برگزينيم ، بيعت كنند ، و گرنه با آنها حيله و دشمنى به كار خواهيم برد و پراكنده‌شان خواهيم ساخت و آنقدر در اين راه جد و جهد به خرج مىدهيم تا موفق شويم . گروه مصرى آمدند نزد على كه در يك اردوى نظامى در احجار الزيت مدينه بود و حله‌اى بر اندام پيچيده بود و عمامه‌اى از پارچهء سرخ رنگ يمنى به سر داشت و شمشير به كمر آويخته بود ، و در آن وقت حسن را نزد عثمان فرستاده بود تا در انجمنى كه نزد وى تشكيل شده بود ، شركت داشته باشد ، و حسن بن على نزد عثمان نشسته بود و على در احجار الزيت بود . گروه مصرى به او سلام كردند و سخن خويش بيان داشتند . وى بر سرشان فرياد زد و آنان را طرد كرد و گفت :\r\nمردان صالح و راسترو مىدانند كه سپاه ذومروه و سپاه ذوخشب را محمد لعنت فرستاده است . برگرديد ، خدايتان نوميد گرداناد ! « 2 » گفتند : به چشم ؛ و به اين ترتيب ، از خدمتش دور گشتند . گروه بصرى آمدند پيش طلحه كه در ميان انجمنى ديگر آن طرف اجتماع على قرار داشت و در آن هنگام ، دو پسرش را نزد عثمان فرستاده بود .\r\nگروه بصرى به او سلام كردند و سخن خويش بازگفتند . طلحه بر سرشان داد كشيد و طردشان كرد و گفت : مؤمنان آگاهند كه سپاه ذو مروه و ذوخشب و اعوص را محمد لعنت\r\n\r\n\r\n","description":"","footnote":"\r\n( 1 ) . در اينجا سخنان و اظهارهاى ام المؤمنين عايشه و امير المؤمنين على عليه السّلام و طلحه و زبير را كه قبلا بدان اشارت رفت ، به خاطر آوريد .\r\n( 2 ) . به سخن على عليه السّلام درباره عثمان كه پيش از اين بيان شد ، رجوع كنيد تا چگونگى اين روايت تاريخى برايتان روشن شود .\r\n","page_name":" 329 ","page_number":339},
  {"content":"\r\n\r\nفرستاده است . « 1 »\r\nگروه كوفى پيش زبير آمدند كه در انجمن ديگرى بود و پسرش عبد اللّه را نزد عثمان فرستاده بود . سلام كردند و مطالب خويش را بيان نمودند . زبير بر سرشان داد كشيد و طردشان كرد و گفت : مسلمانان آگاهند كه سپاه ذومروه و ذوخشب و اعوص را محمد لعنت فرستاده است . « 2 »\r\nآن جماعت از مدينه بيرون رفتند و چنان جلوه دادند كه به ديار خويش بازمىگردند .\r\nبه همين جهت ، از ذوخشب و اعوص كندند و به اردوگاه‌هاى نظامى خويش كه در سه منزلى مدينه قرار داشت ، منتقل شدند تا همين كه مردم مدينه متفرق گردند ، به مدينه بتازند . مردم مدينه چون ديدند كه آنها از مدينه خارج گشتند ، پراكندند ، اما آن جماعت همين كه به اردوگاه‌هاى نظامى خويش رسيدند ، باز پس گشتند و مردم مدينه را غافلگير كردند . مردم مدينه وقتى به خود آمدند كه بانگ تكبير آن جماعت از مدينه و اطرافشان برخاست . در اين هنگام ، به جايى كه قبلا مردم مدينه تجمع نظامى كرده بودند ، تمركز يافتند و خانهء عثمان را به محاصره درآوردند و اعلام داشتند كه هركس دست از حمله باز بدارد ، در امان است . عثمان چند روزى براى نماز جماعت بيرون آمد ، و چون آنان از سخن گفتن هيچ‌كس جلوگيرى نمىكردند ، مردم مىآمدند و با آنها سخن مىگفتند ، از جمله على آمد و گفت : چطور شد بعد از رفتن برگشتيد و تغيير عقيده داديد ؟ گفتند : از يك پيك دولتى نامه‌اى گرفتيم حاوى دستور قتلمان . طلحه نزد آنها آمد و بصريان همان حرف را در جوابش به او زدند . زبير آمد و كوفيان و بصريان به او گفتند : ما به يارى دوستانمان برخاسته‌ايم و از كشته شدن آنان و اينكه صدمه‌اى به ناحق به آنان زده شود ، به طور دسته‌جمعى جلوگيرى مىكنيم . پنداشتى آنها تبانى و همداستانى كرده بودند . به همين جهت ، على به آنان گفت : شما اهالى كوفه و شما اهالى بصره از كجا فهميديد كه\r\n\r\n\r\n","description":"","footnote":"\r\n( 1 ) . نظر طلحه را دربارهء عثمان مىدانيد و نقشى را كه در جنبش عليه وى داشته است ، و روشن است كه اين روايت تاريخى تا چه حد از حقيقت به دور است .\r\n( 2 ) . سخنان و اظهارنظرهاى زبير را به خاطر بياوريد تا حق و باطل در اين ماجرا و در نقل آن روشن گردد .\r\n","page_name":" 330 ","page_number":340},
  {"content":"\r\n\r\nمصريان بر چه دست يافته‌اند كه پس از طى چند منزل راهتان را كج كرديد و به طرف ما آمديد ؟ به خدا اين كارى است كه توطئهء آن را در مدينه چيده‌ايد . گفتند : هرطور مىخواهيد حساب كنيد . ما احتياجى نداريم كه اين مردم از حكومتمان كناره‌گيرى كند ؛ و او در آن هنگام ، امامت نمازشان را داشت و آنها پشت سرش نماز مىخواندند ، و هيچ كس را از سخن گفتن باز نمىداشتند ، ولى گروههايى در مدينه بودند كه نمىگذاشتند مردم انجمن كنند . « 1 »\r\nاين روايت تاريخى مىگويد : واحدهايى كه از مصر و بصره و كوفه رهسپار مدينه شده بودند ، توسط فرماندهان سپاهى كه در احجار الزيت در مدينه آماده شده بود و تحت فرمان على عليه السّلام و طلحه و زبير قرار داشت ، برگردانده شده است ، و اين سه نفر بر سرشان فرياد كشيدند و آنها را طرد و رد كردند و دربارهء آنها كه در ميانشان جمعى از مجاهدان بدر و اصحاب عادل و راسترو پيامبر صلّى اللّه عليه و آله وجود داشتند ، حديثى از رسول خدا صلّى اللّه عليه و آله خواندند كه در آن مورد لعنت قرار گرفته‌اند ، و آن واحدهاى مسلح كه از استانها آمده بودند ، نتوانستند به مدينه درآيند . اين است آنچه روايت مذكور حكايت مىنمايد ، در حالى كه ديديم مورخان متفقا مىگويند آنان به مدينه درآمده‌اند و خانهء عثمان را محاصره كرده‌اند و اين نخستين محاصرهء خانهء عثمان بوده است كه تقريبا چهل روز به طول انجاميد و مردم مدينه در اين محاصره شركت داشتند . در جريان همين محاصره بود كه عثمان مجبور مىشود به دنبال امير المؤمنين على عليه السّلام بفرستد و او ميان آنان واسطه مىشود و كار به توبهء عثمان بر سر منبر مىكشد و توبه نامه و تعهدنامه‌اى كه به شهرستانها ارسال مىدارد . به اين ترتيب ، توده‌هاى انقلابى و ناراضى پس از اين‌كه على عليه السّلام و محمد بن مسلمه انجام تعهدات عثمان را در برابر مردم تضمين مىكنند و ضامن او مىشوند ، از مدينه به طرف شهر و ديارشان بيرون مىروند . بعد كه مىبينند تعهداتش را زير پا مىگذارد و به پيمان خويش وفا نمىكند و علاوه بر آن ، به فرمان كتبى وى به استاندار مصر دست پيدا مىكنند داير بر كشتن شخصيتهاى برجستهء مصرى\r\n\r\n\r\n","description":"","footnote":"\r\n( 1 ) . تاريخ طبرى : 5 / 103 .\r\n","page_name":" 331 ","page_number":341},
  {"content":"\r\n\r\nمخالف ، از نيمه راه به مدينه برمىگردند . به اين ترتيب محاصرهء دوم به وقوع مىپيوندد كه به كشته شدن عثمان مىانجامد . هرگاه به گزارشها و روايات تاريخىاى كه گذشت ، توجه شود و حوادثى كه در اثناى دو محاصره رخ داده و كارهاى طلحه و زبير در اثنا و قبل و بعد آن دقت به عمل آيد ، در اين جاى هيچ شك و ترديدى باقى نمىماند كه اين دو نفر هرگز چنان كه روايت تاريخى دروغين و ساختگى شعيبى مىگويد ، به دفاع از عثمان لب نگشوده‌اند و چنان كارى از ايشان سر نزده است . مىدانيم طلحه به موجب روايات تاريخى بسيار و متواتر و ثابت از همهء مردم نسبت به عثمان سختگيرتر و تندروتر بوده است و هم اوست كه نگذاشته آب به او برسانند و او را در بقيع كه آرامگاه مسلمانان است ، به خاك بسپارند ، و خود بعدها بارها از موضع خويش در برابر عثمان و آنچه بر سر او آورده ، سخن گفته و اعتراف نموده است . با اينهمه راويان دروغساز و تحريفگرى كه در سند اين گونه روايات تاريخى زنجيروار صف كشيده‌اند ، خواسته‌اند اينطور جلوه دهند كه اين شخصيتهاى معروف و اصحاب نامدار با عثمان مخالف و معارضه‌اى نداشته‌اند ، بلكه مدافع او بوده‌اند و با دشمنان و مخالفانش سر ناسازگارى داشته‌اند و به اين منظور ، چنين رواياتى جعل كرده‌اند .\r\n5 - طبرى همچنين با سند شعيبى روايت ديگرى مىآورد به اين مضمون :\r\nآخرين نطقى كه عثمان ، رضى اللّه عنه ، در ميان جماعت مردم ايراد كرد ، اين بود كه خداى عزّ و جل دنيا را فقط به اين خاطر به شما داده كه به وسيلهء آن و در آن ثواب و خوشبختى آخرت را بجوييد و آن را به شما نداده كه به آن تكيه زنيد و بر آن اعتماد نماييد . دنيا از بين مىرود و آخرت باقى مىماند . بنابراين ، دنياى فناپذير شما را به غرور و سركشى نكشاند و از زندگى جاويدان آخرت باز ندارد و به خود سرگرم نگرداند تا آنچه را پايدار و جاويدان است ، بر آنچه ناپايدار و فناپذير است ترجيح دهيد ، زيرا زندگى دنيا قطع خواهد شد و حركت به سوى خدا صورت خواهد گرفت . از خداى پرعظمت و شكوه بترسيد و پرهيزگارى نماييد ، زيرا خداترسى و پرهيزگارى سپرى است كه انسان را از خشم و كيفرش ايمن مىدارد و وسيله‌اى است كه به آستانش نزديك\r\n\r\n","description":"","footnote":"","page_name":" 332 ","page_number":342},
  {"content":"\r\n\r\nمىنمايد . از خدا بترسيد و دين و رويهء درستتان را تغيير ندهيد ، و وحدتتان را حفظ كنيد و به صورت احزاب و دسته‌هاى مختلف در نياييد ، و نعمت خدا را كه بر شما ارزانى داشته ، به ياد آوريد آنگاه كه دشمن بوديد و دلهاتان را به هم الفت و انس داد تا بر اثر نعمت و احسانش برادر گشتيد .\r\nمىگويند : عثمان چون در آن مجلس مطالب خويش به پايان برد و به مقصود رسيد و مسلمانان به نفع او تصميم گرفتند كه مقاومت ورزند و از حاكميت الهى دفاع نمايند ، به آنان گفت : برخيزيد و بر در خانه‌ام به پايدارى بايستيد و كسانى كه نمىگذارند پيش من بيايند ، به شما خواهند پيوست ، و به دنبال طلحه و زبير و على و جمعى ديگر فرستاد كه بياييد . چون جمع شدند ، او از فراز خانه خطاب به آنان گفت : اى مردم ! بنشينيد . همگى نشستند ، از جنگجويى كه از خارج آمده بود گرفته تا صلح جوى اهل مدينه ، آنگاه گفت :\r\nاى مردم مدينه ! من با شما خداحافظى مىكنم و از خدا مسئلت مىنمايم كه پس از من حكومت خوبى نصيب شما گرداند . به خدا من نمىگذارم از امروز به بعد كسى به ملاقات من بيايد و آنچه را از من مىخواهد ، به دست نياورد ، و اينها را پشت در خانه‌ام گماشته‌ام و به هيچ‌يك از آنها اجازه نمىدهم كه عليه شما در امور دينى و دنيوى شما دخالتى نمايند تا به اميد و به توفيق خدا آنچه را خودم دوست مىدارم و مىخواهم در مورد شما به انجام رسانم ، و به مردم مدينه دستور داد از آنجا بروند ، و به آنها قسم داد و همگى بازگشتند جز حسن بن على و محمد و عبد اللّه بن زبير و امثالشان كه به دستور پدرانشان بر در خانهء عثمان به نگهبانى ايستادند ، و جمعيت كثيرى از مردم بر آنها هجوم آوردند ، و عثمان خانه‌نشين گشت . « 1 »\r\n6 - طبرى با سند شعيبى روايت ديگرى مىآورد به اين مضمون :\r\nمىگويند : محاصره چهل شب به طول انجاميد و از ورود مردم شهرستانها تا مرگ عثمان هفتاد شب بود . چون از ابتداى محاصره هيجده روز بگذشت ، سوارى چند از افراد برجسته در رسيده به آنان خبر داد كه سپاهيانى از هرگوشهء كشور آماده گشته‌اند كه\r\n\r\n\r\n","description":"","footnote":"\r\n( 1 ) . تاريخ طبرى : 5 / 126 .\r\n","page_name":" 333 ","page_number":343},
  {"content":"\r\n\r\nبراى دفاع از عثمان به مدينه بيايند . حبيب بن سلمهء فهرى از شام و معاويه از مصر ، و قعقاع از كوفه ، و مجاشع از بصره . در اين هنگام ، از تماس مردم با عثمان جلوگيرى كردند و از ورود هرچيز حتى آب به خانهء او ممانعت به عمل آوردند ، و على گاهى هرچه مىخواست براى او مىبرد . آنان در پى بهانه بودند و هيچ بهانه‌اى به دست نياوردند ، تا در خانهء عثمان مقدارى سنگ يافتند براى اينكه شبانگاه پرتاب كنند و بگويند مورد حمله و جنگ قرار گرفته‌ايم . چون سنگ انداختند ، عثمان خطاب به آنها فرياد زد كه از خدا نمىترسيد ؟ آيا نمىدانيد كه غير از من كسان ديگرى در خانه هستند ؟ گفتند : نه به خدا ما سنگ پرتاب نكرديم . پرسيد : پس كه پرتاب كرد ؟ گفتند : خدا . گفت : اى دروغگوها ! خدا اگر سنگ پرتاب كرده بود ، اصابت مىكرد و به خطا نمىرفت ، و شما سنگ به خطا پرتاب مىكنيد . عثمان متوجه خانوادهء حزم شد كه همسايه‌اش بودند و توسط پسر عمرو بن حزم انصارى به على پيغام داد كه اينها آب را به رويم بسته‌اند ، اگر مىتوانيد ، مقدارى آب به ما برسانيد ، و به طلحه و زبير و به عايشه ، رضى اللّه عنها ، و همسران پيامبر هم پيغام داد ، اما اولين كسانى كه به كمكش اقدام كردند ، على بود و ام حبيبه . على آخر شب آمد و به مردم گفت : اين كارهايى كه شما مىكنيد ، نه به كارى مىماند كه بايد با مؤمنان كرد و نه به كارى كه بايد نسبت به كافران روا داشت . آب و نان را به روى اين مرد نبنديد ، زيرا اگر روميان و ايرانيان به اسارت درآيند ، به آنان آب و خوراك داده مىشود . ضمنا اين مرد به شما هيچ حمله‌اى نكرده است ؛ بنابراين ، به چه دليل محاصره و قتلش را جايز مىشماريد ؟ گفتند : نه به خدا و به جان خودمان نمىشود .\r\nنمىگذاريم چيزى بخورد يا بياشامد . على عمامه‌اش را به داخل خانهء عثمان انداخت تا بدين وسيله پيام دهد كه براى انجام فرمانت آماده‌ام ، و سپس به خانه برگشت . ام حبيبه سوار بر قاطر آمد ، در حالى كه مشك كوچكى همراه داشت . گفتند : ام المؤمنين ام حبيبه آمده است . بر چهرهء ستورش زدند و او را طرد كردند . گفت : اين مرد ، يعنى عثمان متولى ميراث بنىاميه و قيّم اطفال يتيم ايشان است ، مىخواهم با او ملاقات كنم و ترتيبى بدهم كه اموال يتيمان و بيوه زنان از بين نرود . گفتند : دروغ مىگويد و به او حمله آوردند و با\r\n\r\n","description":"","footnote":"","page_name":" 334 ","page_number":344},
  {"content":"\r\n\r\nشمشير طناب ستورش را قطع كردند تا برميد و او را در غلتاند ، لكن مردم او را گرفتند و نگذاشتن به زمين بخورد ، وقتى ديدند كه او به ستور آويخته و نزديك است كشته شود ، نجاتش دادند و به خانه‌اش رساندند . عايشه به قصد حج و و گريزان ساز و برگ سفر بربست و از برادرش محمد بن ابى بكر خواست با او همراه شود ، اما نپذيرفت . عايشه گفت : به خدا اگر مىتوانستم از كار اينها جلوگيرى كنم ، حتما اين كار را مىكردم . حنظلهء كاتب پيش محمد بن ابى بكر آمده گفت : اى محمد ! ام المؤمنين عايشه از تو مىخواهد با او همراهى كنى ، نمىپذيرى و عربهاى بيابانى گرگ صفت ترا به كارهاى ناروا مىخوانند و مىپذيرى و همراهىشان مىنمايى . گفت : اين كارها به تو نيامده ! بعد پرخاش كرد كه كار حكومت اگر به تسلط و چيرگى انجامد و روش غلبهء مسلحانه براى تصدى خلافت متداول گردد ، قبيلهء بنى عبد مناف بر تو و قبيله‌ات چيرگى خواهد يافت . او در حالى كه اين ابيات را مىخواند ، راه خويش در پيش گرفت :\r\n- از كشمكشهايى كه مردم در آن فرو رفته‌اند ، در شگفتم . آنان در پى آنند كه خلافت را از بين ببرند .\r\n- در حالى كه اگر خلافت از بين برود ، مايهء خير از ميانشان خواهد رفت و بر اثر آن به ذلت و بيچارگى در خواهند افتاد .\r\n- و مثل يهود و نصارا خواهند گشت و در گمراهى و انحراف از راه راست دين ، همسان خواهند بود .\r\nوى به كوفه رفت و مقيم گشت . عايشه در حالى كه بر مصريان سخت خشمگين بود ، به راه افتاد . مروان بن حكم پيش او آمده گفت : اى ام المؤمنين ! اگر در مدينه مىماندى ، بيشتر ملاحظهء حال عثمان را مىكردند . گفت : مىخواهى كه با من همان رفتارى شود كه با ام حبيبه شد و هيچ‌كس نباشد كه از من دفاع كند ؟ نه ، به خدا نه اعتنايى مىكنم و نه مىدانم سرانجام اين جماعت چه خواهد شد . خبر آنچه براى على و ام حبيبه اتفاق افتاده بود ، به طلحه و زبير رسيد و بر اثر آن خانه‌نشين شدند ، و عثمان را همچنان خانوادهء حزم آب مىرساندند . عثمان از فراز خانه رو به مردم كرده گفت : اى عبد اللّه بن عباس ! او را\r\n\r\n","description":"","footnote":"","page_name":" 335 ","page_number":345},
  {"content":"\r\n\r\nفراخواندند ، و عثمان به او گفت : برو ، سرپرستى كاروان حج را به تو مىسپارم ، و او از كسانى بود كه بر در خانهء عثمان به پاسدارى ايستاده بودند . عبد اللّه بن عباس در جواب او گفت : به خدا اى امير المؤمنين ! من بيشتر علاقه‌مند هستم كه عليه اين جماعت جهاد كنم تا حج بروم . عثمان او را قسم داد كه حتما به حج برود . آن سال وى سرپرستى كاروان حج را داشت و امير الحاج بود . عثمان سفارشنامه‌اى براى زبير فرستاد و او آن را گرفت و برفت . دربارهء زبير اختلاف است كه آيا به هنگام كشته شدن عثمان وى در مدينه حضور داشته يا پيش از آن از شهر خارج گشته است . عثمان گفت : اى هموطنان ! ضديت شما با من شما را به حدى از تبهكارى نكشاند كه بر سرتان آن بيايد كه بر سر قوم نوح آمد .\r\nخدايا نگذار اين قبايل جنگجو و مشرك به مرادشان برسند ، همان‌گونه كه سابقا چنين كردى . « 1 »\r\nاين روايت تاريخى را هواخواهان عثمان ، همانها كه نامشان در سلسلهء سند آن ثبت است ، جعل كرده‌اند تا حقايق تاريخى مسلمى را كه در روايات متواتر و صحيح تاريخى آمده ، بپوشانند يا ايجاد ترديد و تشكيك در آنها نمايند ، روايات متعددى كه مىگويند عايشه و طلحه و زبير و ديگران كوششهاى فراوان در مبارزه با عثمان به خرج داده‌اند و نسبت به او از همهء مخالفان سختگيرتر بوده‌اند و در سرنگون كردنش مؤثرتر . جاعلان اين روايت كه دروغسازانى با سابقه و گستاخند ، در برابر آن روايات تاريخى كه نقل كرديم و مورخان مشهور ثبت كرده و در صحتش همداستان گشته‌اند ، كارى از پيش نبرده‌اند و نقشه‌شان نقش بر آب گشته است ، زيرا در گفتن اين روايت تنها مانده‌اند و تير غرضشان به صخرهء استوار روايات تاريخى درست و متواتر و هماهنگ خورده است . چه كسى ممكن است پس از مطالعهء تاريخ درست و شنيدن بانگ عايشه كه گفت : نعثل را بكشيد ، خدا او را بكشد ، زيرا او كافر گشته است ، و سخنان بسيار ديگر كه پيش از اين گذشت « 2 » ، به حرف دروغسازان اعتنايى نمايد ؟ هركه در تاريخ اسلام مطالعه داشته باشد ، مىداند كه طلحه چقدر فعاليت شديد عليه عثمان داشته و در كشتنش بسيار تلاش نموده\r\n\r\n\r\n","description":"","footnote":"\r\n( 1 ) . تاريخ طبرى : 5 / 126 .\r\n( 2 ) . رك : الغدير ( متن عربى / چ 5 ) : 9 / 77 - 86 ، 215 .\r\n","page_name":" 336 ","page_number":346},
  {"content":"\r\n\r\nاست و در روز واقعهء قتل عثمان روى خود را پوشانده و تيراندازى مىكرده است و قبلا هم او بود كه آب را به روى وى بست و مردم را از بام خانهء ابن حزم انصارى بالا برد و از ديوار به خانهء عثمان درآورد ، و باز او بود كه نگذاشت در گورستان مسلمانان دفنش كنند و بر سر راه جنازه‌اش جمعى را به كمين نشاند تا سنگبارانش كنند . وى همان كسى است كه مروان بن حكم او را كشت و به ابان بن عثمان گفت : در عوض تو ، يكى از قاتلان پدرت را به قتل رساندم ؛ همان كه امير المؤمنين مولاى متقيان عليه السّلام دربارهء او و رفيقش گفت :\r\nطلحه و زبير ساده‌ترين كارشان در حق عثمان اعمال خشونت بود و ملايم‌ترين حرفشان دشنام و تندگويى .\r\nطلحه اگر چنان بود كه دروغسازان و جاعلان روايت ادعا مىكنند ، اين فرياد عثمان چه معنى دارد كه خدايا خودت چارهء طلحه را بساز ، زيرا اينها را به حمله بر من واداشته و برانگيخته است ، يا اين حرفش كه واى از دست طلحه ! كه آنهمه سيم و زر به او بخشيدم و او ديگران را به ريختن خونم تحريك مىكند . خدايا نگذار كه از كارش بهره‌بردارد و نتيجه بگيرد و بگذار عواقب تجاوز مسلحانه‌اش گريبانگيرش شود .\r\nهنوز اين گفتهء زبير در گوش خلق طنين‌انداز است كه او را بكشيد ، زيرا دينتان را دگرگون كرده است و نيز بدم نمىآيد كه عثمان گرچه كار از كشتن فرزندم شروع شود ، به كشتن رود ؛ عثمان فرداى رستاخيز لاشه‌اى بر صراط خواهد بود ، و اين گفته‌اش به عثمان كه در مسجد رسول خدا گروهى هستند كه از ستمهايى كه از تو مىرود ، ممانعت مىكنند و ترا مؤاخذه مىكنند و مىخواهند بر راه اجراى قانون اسلام بدارند .\r\nهنوز حرف سعد بن ابى وقاص در صفحات تاريخ ثبت است كه او را شمشيرى كشت كه عايشه برآورد و طلحه تيز كرد و على به زهرآلود . پرسيدند : زبير چه مىكرد ؟ گفت : با دست اشاره كرد و به زبان هيچ نگفت ، و سخنان ديگرى كه در اين جلد گذشت .\r\nابن عباس اگر چنان بود كه اين دروغسازان ساخته‌اند ، چرا به نامهء عثمان و التماس و استمدادش و نيز پيامى كه براى حاجيان فرستاده بود ، توجهى نكرد ، پيامى كه چون در حالى به او رسيد ، بر جايگاه خطابه قرار داشت و براى حاجيان كه سرپرستى رسمى آنان\r\n\r\n","description":"","footnote":"","page_name":" 337 ","page_number":347},
  {"content":"\r\n\r\nرا داشت ، نطق مىكرد ، و پس از قرائت پيام عثمان نطقش را از همانجا كه قطع كرده بود ، ادامه داد بدون آنكه كمترين اشاره‌اى به پيامش بكند يا به استمدادش ، و گذاشت كار عثمان به آنجا بكشد ؟ همچنين چرا وقتى امير المؤمنين عليه السّلام خواست او را به عنوان استاندارش به شام بفرستد ، از بهانه‌جويى و انتقام معاويه هراسيد كه مبادا او را به بهانهء عدم يارى عثمان و شركت در قتلش به قتل رساند ؟\r\n7 - طبرى روايت شعيبى ديگرى به اين مضمون آورده است :\r\nمىگويند : چون از حج بازگشت ، خبر آورد كه حاجيان به قصد مصريان و هوادارانشان حركت كرده‌اند و تصميم دارند ثواب سركوبى مصريان را به حج خويش بيفزايند . وقتى اين خبر با خبر بسيج و حركت مردم شهرستانها به ايشان رسيد ، شيطان در دلشان وسوسه كرد تا با خود گفتند : ما را از آنچه بدان گرفتار شده‌ايم ، هيچ‌چيز نجات نمىدهد جز كشتن عثمان تا مردم به اين حادثه سرگرم شوند و از ما دست بدارند . سرانجام ، چنان شد كه براى نجات خويش جز به كشتن عثمان به هيچ چيز اميد نداشتند . پس به در خانهء عثمان حمله آوردند ، لكن حسن بن على و عبد اللّه بن زبير و محمد بن طلحه و مروان بن حكم و سعيد بن عاص و ديگر صحابى زادگانى كه با آنان بودند ، به جلوگيرى پرداختند و با آنها درگير شدند . در اين هنگام ، عثمان بانگ برآورد كه خداى را ، خداى را ! وظيفهء دفاع و يارىام را از عهدهء شما برداشتم ، اما آنان نپذيرفتند . پس در خانه را بگشود و در حالى كه شمشير و سپرى به دست داشت ، بيرون آمد تا آنان را براند . وقتى چشمشان به او افتاد ، اهالى بصره روى برتافتند و آن جماعت بر آنها تاختن گرفتند تا عقب نشستند ، و كار بر هردو طرف سخت گشت . عثمان اصحاب را قسم داد كه به خانه درآيند ، اما آنان حاضر نشدند كه دست بردارند . بعد وارد خانه شدند و در خانه به روى مصريان بسته شد . مغيرة بن اخنس بن شريق آن سال جزو حاجيان بود ، بعد با عده‌اى كه همراهش بودند ، شتاب نمود تا پيش از كشته شدن عثمان به مدينه رسيد و در درگيرى حضور داشت . آن روز او هم وارد خانه شد و پشت در خانه سنگر گرفت . و گفت : ما كه امروز مىتوانيم از تو تا پاى جان دفاع كنيم ، اگر دفاع نكنيم جواب خدا را چه بدهيم . عثمان در\r\n\r\n","description":"","footnote":"","page_name":" 338 ","page_number":348},
  {"content":"\r\n\r\nآن ايام رو به قرآن نهاده بود و در حالى كه قرآن در كنارش بود ، نماز مىگزارد ، و چون خسته مىشد مىنشست و قرآن مىخواند - و مسلمانان خواندن قرآن را نوعى عبادت مىدانستند - و كسانى كه از او دفاع مىكردند ، بين او و در خانه حايل بودند . چون مصريان ديدند هيچ‌كس از دسترسى آنان به در خانه جلوگيرى نمىكند و ضمنا وارد خانه هم نمىتوانند شد ، آتشى آوردند و در خانه و سايه‌بانى را كه متصل به آن بود ، آتش زدند تا شعله‌ور گشت و سايه بان بر در فرود آمد و آتش بر كسانى كه در خانه بودند ، در گرفت ، در حالى كه عثمان در نماز بود . پس آمدند و راه را بر ايشان بستند و نخستين كسى كه رجز خوان به نبرد پيش‌آمد ، مغيرة بن اخنس بود . حسن بن على در حالى كه اين سرود رزمى را مىخواند ، به نبرد بيرون آمد :\r\n- نه دينشان دين من است و نه من از ايشانم ، تا آنگاه كه سرفرازانه از دنيا در گذرم .\r\nمحمد بن طلحه و سعيد بن عاص نيز در حالى كه سرود رزمى مىخواندند ، به نبرد آمدند . آخرين كسى كه از خانه بيرون آمد ، عبد اللّه بن زبير بود . عثمان او را همراه سفارشنامه و مطالبى نزد پدرش فرستاد و در آن به وى دستور داد نزد كسانى كه در خانه بودند ، رفته بگويد روانهء خانهء خويش شوند . به همين جهت ، عبد اللّه بن زبير آخر از همه بيرون آمد ، و هنوز ادعا دارد كه آن سفارشنامه را از عثمان دريافت كرده و چنين مأموريتى يافته است و براى مردم از آخرين حوادث و لحظات مرگ عثمان داستان نقل مىكند . « 1 »\r\n8 - طبرى روايت ديگرى با سند شعيبى آورده است به اين مضمون :\r\nمىگويند : وقتى در خانه را آتش زدند ، عثمان نماز مىگذاشت و شروع به خواندن سورهء طه كرده بود و آن را تند و سريع مىخواند . نه اعتنايى به صداهايى كه مىشنيد ، كرد و نه در خواندن سوره دچار اشتباه و لكنت زبان و ترديد گشت و پيش از آنكه مهاجمان به او برسند ، نماز را به پايان برد . آنگاه آمد و كنار قرآن نشست و شروع به خواندن اين آيه كرد : كسانى كه چون به ايشان گفتند مردم براى جنگ با شما گرد آمده‌اند ،\r\n\r\n\r\n","description":"","footnote":"\r\n( 1 ) . تاريخ طبرى : 5 / 128 .\r\n","page_name":" 339 ","page_number":349},
  {"content":"\r\n\r\nاز آنها بترسيد ، بر ايمانشان بيفزود و گفتند : خدا ما را بسنده است و بهترين عهده‌دار و پشتيبان است . « 1 » مغيرة بن اخنس كه با ديگران در كنار خانه بود ، سرود رزمى خواند .\r\nابو هريره در اين وقت كه فقط همين گروه كوچك از مردم از خانه دفاع مىكردند ، به آنان پيوست و گفت : من سرمشق و مقتداى شما هستم ، امروز روز جنگ است و روز مباركى است . بعد بانگ برداشت كه اى هموطنان ! چرا مرا كه شما را به رستگارى مىخوانم ، به سوى آتش دوزخ مىخوانيد ؟\r\nمروان در آن وقت پيشاپيش همه به نبرد آمد و هماورد خواست . مردى از قبيلهء بنى ليث بنام نباع « 2 » به نبرد وى آمد و ضربه‌اى ردوبدل كردند . مروان بر پايين پاى حريفش ضربه‌اى زد و او ضربه‌اش را بر بيخ گردن مروان فرود آورد و او را در غلتاند تا به روى افتاد و همرزمان دو طرف نيز درگير گشتند . مصريان گفتند : شما عليه ما در ميان امت اسلامى دليلى شرعى نخواهيد داشت ، زيرا ما پس از اعلام خطر و اقامهء برهان به جنگ با شما برخاستيم . مغيرة بن اخنس هماورد خواست و مردى به نبردش رفت تا به كشمكش و رزم پرداختند . مردم گفتند : مغيرة بن اخنس كشته شد . قاتلش گفت : انا للّه .\r\nعبد الرحمن بن عديس از او پرسيد : ترا چه شده است ؟ گفت : در شبه رؤيايى ديدم كه به من مىگويند : قاتل مغيرة بن اخنس را به آتش دوزخ مژده بده ، حالا من گرفتار قتلش شده‌ام . قباث كنانى ، نيار بن عبد اللّه اسلمى را كشت و مردم از خانه‌هاى همسايگان عثمان به خانه‌اش درآمدند و آن را تسخير كردند ، در حالى كه نگهبانان خانه از ورودشان با خبر نشدند . قبايل به سراغ فرزندانشان آمدند و آنان را از آن جهت كه فرمانده‌شان عثمان مغلوب شده بود ، با خود از مهلكه بيرون بردند . انقلابيون داوطلبانى از ميان خود براى كشتن عثمان خواستند . مردى داوطلب شد و به اطاق عثمان درآمد و به او گفت : از خلافت استعفا بده در امان خواهى بود . گفت : واى بر تو ! به خدا نه در دورهء جاهليت\r\n\r\n\r\n","description":"","footnote":"\r\n( 1 ) . آل عمران 3 / 173 .\r\n( 2 ) . چنين نوشته شده است ، اما صورت درست آن « بياع » است و او چنان كه نوشتيم ، عروة بن شييم الليثى است .\r\n","page_name":" 340 ","page_number":350},
  {"content":"\r\n\r\nجامه از زنى برگرفته‌ام و نه در دورهء اسلامى ، و نه از هنگامى كه با رسول خدا بيعت كرده‌ام ، ترانهء عاشقانه بر زبان آورده يا براى هوسبازى خيالبافى كرده‌ام و دست به بىعفتى آلوده‌ام . كسى هم نيستم كه خلعتى را كه خدا بر او پوشانده و آراسته ، از تن فرو گذارد . من به همين وضع باقى و ثابت مىمانم تا خدا كسانى را كه شايستهء سعادتند ، به عزت رساند و اهل تيره‌روزى را به خوارى افكند . آن مرد از نزد عثمان بيرون آمد . از او پرسيدند : چه كردى ؟ گفت : به خدا درمانده‌ايم ؛ از طرفى براى نجات از چنگ مردم چاره‌اى جز اين نداريم كه او را بكشيم ، و از طرف ديگر كشتنش جايز نيست .\r\nآنگاه مردى از قبيلهء بنى ليث را به اطاق عثمان درآوردند . عثمان از او پرسيد : از كدام قبيله‌اى ؟ گفت : از قبيلهء ليث . گفت : تو قاتل من نخواهى بود . پرسيد : چطور ؟ گفت : مگر تو نبودى كه پيامبر دربارهء تو با چند نفر ديگر كه با تو بودند ، دعا كرد و گفت : از فلان جنگ و فلان روز بپرهيزيد ؟ گفت : آرى . گفت : بنابراين ، تو هرگز از دست نخواهى رفت .\r\nآن مرد از آنجا رفت و از جماعت مخالفان نيز كناره جست . سپس مردى از قبيلهء قريش را به اطاق او فرستاند و به عثمان گفت : من قاتل توام . گفت : نه ، تو مرا نخواهى كشت .\r\nپرسيد : چطور ؟ گفت : رسول خدا فلان روز در حق تو دعا كرد و از خدا برايت آمرزش خواست ، به همين جهت ، تو هرگز ناحق دست به خون نمىآلايى . آن مرد استغفار كرده بيرون آمد و از آن جماعت كناره جست . عبد اللّه بن سلام آمده بر در خانهء عثمان ايستاد و بنا كرد به پرهيز دادن مردم از كشتن وى . و گفت : اى هموطنان ! كارى نكنيد كه شمشير خدا به رويتان آخته شود ، زيرا به خدا قسم ، اگر آن شمشير را از نيام بيرون آوريد ، به نيام در نخواهد آمد . واى بر شما ! قدرت حاكمهء شما امروز به تازيانه متكى است ، اگر او را بكشيد ، متكى به شمشير خواهد گشت . شهرتان را فرشتگان خدا در آغوش گرفته‌اند . به خدا قسم ، هرگاه او را بكشيد ، آنها شهرتان را ترك خواهند گفت . در جوابش گفتند : اى يهودىزاده ! ترا چه به اين كارها ! پس روى از آنان برتابيد .\r\nگفته‌اند : آخرين كسى كه به اطاق عثمان درآمد و نزد مخالفان و محاصره‌كنندگان ، برگشت محمد بن ابى بكر بود . عثمان به او گفت : واى بر تو ! آيا بر خدا خشم مىگيرى ؟\r\n\r\n","description":"","footnote":"","page_name":" 341 ","page_number":351},
  {"content":"\r\n\r\nمگر در حق تو ظلمى مرتكب گشته‌ام و جز اين بوده كه قانون خدا را در مورد تو اجرا كرده‌ام ؟ محمد پسر ابو بكر روى برتافته برفت .\r\nمىگويند : وقتى محمد بن ابى بكر بيرون آمد و دانستند كه روحيه‌اش در هم شكسته ، قتيره و سودان بن حمران كه هردو از يك قبيله بودند ، و غافقى به پا خاستند و غافقى با پاره آهنى كه در دست داشت ، ضربه‌اى بر عثمان وارد كرد و قرآن را با پا زد تا دور خورد و در برابر عثمان قرار گرفت و خونى كه از زخم عثمان جارى شده بود ، بر آن ريخت .\r\nسودان بن حمران آمد تا ضربه‌اى بر عثمان وارد سازد كه نائله دختر فرافصه ( همسر عثمان ) خود را بر روى عثمان انداخت و دست خويش را سپر او ساخت ، و بر اثر آن انگشتانش قطع شد ، و برگشت كه برود ، سودان دستى بر پايين كمر همسر عثمان زده گفت : پيره‌زنى است ، و با ضربه‌اى عثمان را كشت . نوكران عثمان همراه جماعتى به كمك عثمان شتافتند و به خانه درآمدند ، و عثمان از بردگانش هركه را به دستورش راه خويش گرفته بود ، آزاد ساخت و چون ديدند سودان ضربه‌اى بر عثمان وارد آورد ، يكى از آنان بر او حمله برد و گردنش را به شمشير زد و او را كشت . قتيره بر آن برده حمله كرد و او را كشت ، و هرچه را كه در خانه بود ، به باد غارت گرفتند و هركه را در آن بود ، بيرون كردند و در حالى كه سه نعش در آن وجود داشت ، درش را بستند . وقتى به سراى رفتند ، بردهء ديگرى از نوكران عثمان به قتيره حمله كرد و او را كشت . مهاجمان در سراى گشتند و هرچه يافتند ، برداشتند حتى جامه و زينت زنان را ، و مردى به نام كلثوم بن نجيب جامهء زيرين نائله ( همسر عثمان ) را بركند و بربود ، و نائله فرياد و فغان برداشت . يكى از نوكران عثمان كه چشمش به صحنه افتاد ، آن مرد را كشت ، و در حالى جان داد كه داد مىزد :\r\nمواظب همراهيان خودتان باشيد !\r\nدر سراى فرياد بلند شد كه بدويد به طرف خزانه و انبار دولتى و نگذاريد كسى جلوتر از شما بر آن دست اندازد . مأموران خزانهء عمومى كه در آن جز دو جوال نبود « 1 » ،\r\n\r\n\r\n","description":"","footnote":"\r\n( 1 ) . ابن كثير كه اين روايت دروغين را آورده ، اين قسمت را چنين تعريف و تبديل كرده است : خزانه را گرفتند و در آن اموال و چيزهاى بسيار بود . تاريخ ابن كثير : 7 / 189 .\r\n","page_name":" 342 ","page_number":352},
  {"content":"\r\n\r\nصداى آنها را شنيدند و گفتند : اينها در پى مال دنيايند ، و بگريختند . جمعيت به خزانه رسيد و آن را غارت كرد ، و مردم در آن موج مىزدند . از آنها هركه اهل مدينه بود ، متأثر و گريان روى برمىتافت و هركه از شهرستانها بود ، شادمانى مىنمود . آن جماعت پشيمان گشتند و زبير قبلا از مدينه بيرون رفته و در راه مكه اقامت كرده بود تا شاهد قتل عثمان نباشد . وقتى خبر كشته شدن عثمان را برايش آوردند ، گفت :  إِنَّا لِلَّهِ وَ إِنَّا إِلَيْهِ راجِعُونَ  « 1 » ، خدا عثمان را بيامرزد و دادش را بستاند . به او گفتند : آن جماعت پشيمان شده‌اند . گفت :\r\nنقشه كشيدند و توطئه چيدند ، و طورى شد كه به مقصود نرسيدند . « 2 » خبر كشته شدن عثمان به طلحه رسيد ، گفت : خدا عثمان را بيامرزد و داد او و اسلام را بستاند . به او گفتند :\r\nآن جماعت پشيمان گشته‌اند ، گفت : مرگ بر آنها ! و اين آيه را خواند : نه مىتوانند سفارش و توصيه‌اى به كار برند و نه مىتوانند نزد خويشان و قبيله‌شان بازگردند . « 3 » على آمد و به او گفتند : عثمان كشته شد . گفت خدا عثمان را بيامرزد و جانشين خوبى براى ما به وجود آورد . گفتند : آن جماعت پشيمان گشته‌اند . اين آيت را خواندن گرفت : مثل شيطان كه به انسان گفت كافر شو . « 4 » به دنبال سعد بن ابى وقاص رفتند ، معلوم شد در باغ خويش است و گفته است نمىخواهم شاهد قتل عثمان باشم . وقتى خبر به او رسيد ، گفت : به شهر گريختيم و نزديك گشتيم ، و اين آيه را خواند : كسانى كه كار و تلاششان در زندگى دنيا به باد رفت ، در حالى كه مىپنداشتند كار خوب و استوارى انجام مىدهند . « 5 » بعد گفت :\r\nخدايا پشيمانشان كن و به چنگال كيفرت گرفتارشان ساز . « 6 »\r\n9 - روايت تاريخى ديگرى با همان‌گونه سند ، يعنى سند شعيبى آورده است بدين مضمون :\r\nمغيرة بن شعبه به على گفت : اين مرد ، يعنى عثمان كشته خواهد شد ، و اگر تو در مدينه باشى و كشته شود ، ترا به آن جرم خواهند گرفت و متهم خواهند ساخت . بنابراين ،\r\n\r\n\r\n","description":"","footnote":"\r\n( 1 ) . بقرة 2 / 156 .\r\n( 2 ) . سبا 34 / 54 .\r\n( 3 ) . يس 36 / 50 .\r\n( 4 ) . حشر 59 / 16 .\r\n( 5 ) . كهف 18 / 104 .\r\n( 6 ) . تاريخ طبرى : 5 / 129 .\r\n","page_name":" 343 ","page_number":353},
  {"content":"\r\n\r\nبه فلان منطقه برو ، زيرا اگر نروى و كشته شود ، گرچه در غارى در يمن باشى ، مردم ترا پيدا خواهند كرد . او نپذيرفت و عثمان بيست و دو روز محاصره گشت ، بعد در خانه‌اش را آتش زدند ، در حالى كه خلقى بسيار در خانه بودند ، از جمله : عبد اللّه بن زبير و مروان .\r\nاينها به عثمان گفتند : به ما اجازه‌ى جنگ بده . گفت : پيامبر خدا به من سفارشى كرده است و من در اجراى سفارشش پايدارى خواهم كرد . اين جماعت در خانه را آتش مىزنند به منظورى خطرناك‌تر و مهم‌تر از آتش زدن در خانه . به همين جهت ، من جدا منع مىكنم كه كسى جنگجويى نمايد و بجنگد . مردم همگى از خانهء او بيرون رفتند و عثمان قرآنى خواست تا قرائت كند ، و حسن بن على نزد او بود . عثمان به او گفت : پدرت اكنون مشغول كارى مهم و عظيم است . بنابراين ، ترا قسم مىدهم كه بيرون به روى . به ابو كرب از قبيلهء همدان ، و مرد ديگرى كه از انصار بود ، دستور داد بر در خزانهء عمومى كه در آن جز دو جوال كاغذ نبود ، به نگهبانى بايستند . پس از حملاتى كه عبد اللّه بن زبير و مروان به مهاجمان كردند ، آتش خاموش گشت . محمد بن ابى بكر ، عبد اللّه بن زبير و مروان را تهديد كرد و به همين جهت ، هنگامى كه به اطاق عثمان وارد شد ، آن دو گريختند . محمد بن ابى بكر ريش عثمان را گرفته بود . عثمان به او گفت : ريشم را رها كن ، پدرت هرگز ريشم را نمىگرفت . او هم ريشش را رها كرد . ديگران سر رسيدند . يكى با نوك غلاف شمشيرش بر او مىكوفت و ديگرى با لگد . بالاخره يكى نوك پيكانى را كه در دست داشت ، به پشت گوشش فرو كرد و خون از آن بر قرآن ريخت ، و در آن حال ، از كشتنش بيمناك بودند و در تشويش و ترديد . او كه سالخورده بود ، بيهوش گشت و ديگران هم وارد اطاق گشتند . چون ديدند بيهوش افتاده ، پايش را كشيدند . نائله ( همسر عثمان ) و دخترانش فرياد و فغان برآوردند . آن تجيبى با شمشير آخته آمد تا شكمش را به درد ، نائله خود را سپر او ساخت و دستش را شمشير بريد ، اما وى شمشير را بر سينهء عثمان فشرد و فرو كرد . بدين‌سان عثمان ، رضى اللّه عنه ، پيش از غروب آفتاب كشته شد .\r\nيكى فرياد مىزد كه هركس خونش هدر باشد ، مالش روا خواهد بود ؛ پس همه چيز را غارت كردند و بعد به سراغ خزانهء دولتى رفتند . آن دو نگهبان كليدها را انداختند و جان\r\n\r\n","description":"","footnote":"","page_name":" 344 ","page_number":354},
  {"content":"\r\n\r\nخويش به در بردند و مىگفتند : فرار كنيم كه اينها به دنبال اين بودند . « 1 »\r\n10 - طبرى روايت ديگرى با سند شعيبى ثبت كرده است به اين عبارت :\r\nهنگامى كه بدعتها و حوادث در مدينه پديدار گشت ، عده‌اى براى جهاد خارجى و نزديك شدن به قبايل عرب ، از مدينه به شهرستانها رهسپار شدند ؛ بعضى به بصره رفتند و جمعى به كوفه و گروهى به شام . پس آن عده از فرزندان مهاجرانى كه به شهرستانها رفته بودند ، بناى حمله را به آنگونه كارهايى كه عليه مردم مدينه مىشد ، گذاشتند ، جز آنها كه در شام بودند . سپس همگى به استثناى مهاجرزادگانى كه در شام بودند ، به مدينه بازگشتند . چون وضع آنها به عثمان گزارش شد ، ميان مردم به نطق ايستاد و گفت :\r\nاى مردم مدينه ! شما ريشه و اساس اسلاميد . مردم بر اثر فاسد شدن شما به فساد مىگرايند و با صالح شدن شما به صلاح خواهند گراييد . خداى را ، خداى را ! در صورتى كه از هريك از شما اطلاعى به من برسد داير بر اين‌كه كار ناروايى مرتكب گشته ، حتما او را تبعيد خواهم كرد . هان ! مبادا ببينم كسى برايشان پيشدستى كند و سخنى به زبان آورد يا تقاضايى مطرح سازد ، زيرا پيش از شما كسانى بودند كه اعضاى بدنشان را به شكنجه قطع مىكردند و هيچ از حق و وظيفهء خويش چيزى به زبان نمىآوردند .\r\nعثمان اين سياست را پيش گرفت كه هركس از آن مهاجرزادگان را كه مرتكب شرارتى مىشد يا اسلحه مىكشيد بىدرنگ تبعيد مىكرد . در نتيجه ، پدرانشان از اين كار برآشفتند ؛ حتى به عثمان گزارش رسيد كه آنها مىگويند : در تبعيدكردن بدعت گذاشته است . البته ، فقط پيامبر خدا حكم بن ابى العاص را تبعيد كرده است . پس گفت : حكم بن ابى العاص اهل مكه بود و پيامبر خدا او را از اينجا به طائف تبعيد كرد ، و بعد او را به شهرش بازگرداند . بنابراين ، رسول خدا او را به خاطر گناهى كه كرده بود ، تبعيد كرد و پس از عفو و گذشت به ديارش بازگردانيد . همچنين جانشين پيامبر كسانى را تبعيد كرد و عمر ، رضى اللّه عنه ، نيز پس از آن خليفه افرادى را تبعيد كرد . قسم به خدا ، من از ره عفو با شما رفتار مىكنم . حوادثى در شرف رخ دادن است كه مايل نيستم براى ما و شما رخ\r\n\r\n\r\n","description":"","footnote":"\r\n( 1 ) . تاريخ طبرى : 5 / 131 .\r\n","page_name":" 345 ","page_number":355},
  {"content":"\r\n\r\nدهد و من با احتياط و دقت از وقوعش جلوگيرى مىكنم ؛ بنابراين ، شما هم دقت كنيد و از وقوعش پيشگيرى نماييد . « 1 »\r\nاينها يك سلسله دروغ و مطالب بىاساس ساختهء مغرضان است كه ابو جعفر طبرى با يك سند در تاريخش ثبت كرده است ، سندى كه سستى و نادرستى آن را ثابت كرديم و باز نموديم و شرح حال رجال آن سند را بتفصيل آورديم « 2 » و ثابت كرديم كه از چه قماشند . اكنون نوشته‌هاى محب طبرى را مىآوريم كه پارهء اول آن در همين جلد از نظرتان گذشت « 3 » و آن روايتى است از قول سعيد بن مسيب كه راويان و حديث‌دانان و مورخان در نقلش هم داستانند و برخى زايده‌اى ساخته و بدان پيوسته‌اند و محب طبرى به پيروى ايشان آن روايت تاريخى را با همين زايدهء مجعول به ثبت رسانده است . اينك آن روايت :\r\nچون به على اطلاع رسيد كه مىخواهند عثمان را بكشند ، گفت : ما مروان را از عثمان مىخواستيم نه اينكه بخواهيم او را بكشيم ، و به حسن و حسين دستور داد كه با شمشير بر در خانهء عثمان به پاسدارى ايستند و نگذارند كسى به او دست اندازى كند . زبير نيز پسرش را فرستاد و طلحه پسرش را ، و عده‌اى از اصحاب پيامبر فرزندانشان را فرستادند تا مردم را از ورود خصمانه به خانهء عثمان بازدارند و از او بخواهند مروان را بيرون كند .\r\nمردم چون اين وضع را ديدند ، شروع كردند به تير انداختن به در خانهء عثمان تا حسن بن على زخم برداشت و مروان كه در خانه بود ، تير خورد و همچنين محمد بن طلحه ، و قنبر بردهء آزاد شدهء على سرش شكست . آنگاه يكى از محاصره‌كنندگان از اين ترسيد كه بنى هاشم به خاطر حسن و حسين به خشم آيند و كشمكش دامنه پيدا كند ؛ به همين جهت ، دست دو نفر را گرفته به آنان گفت : اگر بنى هاشم بيايند و خون بر صورت حسن ببينند ، صفوف مردم را مىشكافند و محاصره را بر هم خواهند زد و شما را ناكام خواهند\r\n\r\n\r\n","description":"","footnote":"\r\n( 1 ) . تاريخ طبرى : 5 / 135 .\r\n( 2 ) . رك : الغدير ( متن عربى / چ 5 ) : 8 / 84 ، 140 ، 141 ، 327 ، 333 .\r\n( 3 ) . همان : 9 / 179 .\r\n","page_name":" 346 ","page_number":356},
  {"content":"\r\n\r\nگذاشت . بهتر است نقبى به خانهء عثمان بزنيم و او را بىآنكه كسى متوجه شود ، به قتل رسانيم . پس از خانهء يكى از انصار راهى به خانهء عثمان بردند بىآنكه كسى از همراهيانش متوجه شود ، زيرا همهء آنان پشت بام بودند و در اطاق كسى جز همسرش نبود . بدينسان او را كشتند و از همانجا كه آمده بودند ، گريختند . همسرش فرياد كشيد ، اما صدايش در هياهوى بيرون خانه محو شد . پس به بام رفته مردم را خبر كرد كه امير المؤمنين كشته شده است . حسن و حسين و كسانى كه همراهشان بودند ، به اطاق عثمان آمدند و ديدند كشته شده است . به دورش جمع شدند و گريستند و مردم نيز آمدند و ديدند عثمان كشته شده است . خبر به على و طلحه و زبير و سعد بن ابى وقاص و آنان كه در مدينه بودند ، رسيد و در حالى كه هوش از سرشان پريده بود ، بيرون شدند تا به اطاق عثمان درآمدند و او را كشته يافتند و برگشتند . على به دو فرزندش اعتراض كرد كه چطور شما كه بر در خانه بوديد ، گذاشتيد امير المؤمنين عثمان كشته شود ؟ بعد با دست بر چهرهء حسن زد و بر سينهء حسين ، و محمد بن طلحه را دشنام داد و عبد اللّه بن زبير را لعنت كرد و در حالى كه خشمگين بود ، به راه افتاد تا طلحه را ديد . طلحه به او گفت : مگر چه شده ابو الحسن كه حسن و حسين را مىزنى ؟ على كه معتقد بود طلحه در قتل عثمان دست داشته است ، به او گفت : اينهمه اصحاب پيامبر خدا از مجاهدان بدر اينجا بودند و تو دلايل قاطع شرعى در حضورشان عليه عثمان اقامه نكردى . گفت : اگر مروان را تسليم ما كرده بود ، كشته نمىشد . على گفت : اگر مروان را تحويل شما داده بود ، او را پيش از محاكمه مىكشتيد . على به خانه رفت ، و مردم همگى به حضورش رفتند تا با او بيعت كنند . به آنان گفت : اين كار به شما ربطى ندارد و در حقيقت ، وظيفه و حق مجاهدان بدر است و هركه را ايشان بپسندند ، خليفه خواهد بود . پس همهء مجاهدان بدر بدون استثنا گفتند كه ما هيچ‌كس را از تو شايسته‌تر نمىبينيم . على چون وضع را چنين ديد ، به مسجد رفت و به منبر برآمد ، و نخستين كسانى كه از منبر بالا رفتند و با او بيعت كردند ، طلحه بود و زبير و سعد بن ابى وقاص و اصحاب محمد . مروان را احضار كرد ، اما او گريخت . عده‌اى از اولاد مروان و خانوادهء ابى معيط احضار شدند ، اما آنان هم\r\n\r\n","description":"","footnote":"","page_name":" 347 ","page_number":357},
  {"content":"\r\n\r\nگريختند . « 1 »\r\nمسعودى اين روايت تاريخى را به اين عبارت آورده است : على چون مطلع شد كه آنان در پى قتل عثمانند ، حسن و حسين و مستخدمانش را به حال مسلح به پاسدارى و حمايت عثمان به در بخانه‌اش فرستاد و دستور داد نگذارند دست كسى به او برسد . زبير نيز پسرش عبد اللّه را فرستاد و طلحه فرزندش محمد را ، و بيشتر صحابى زادگان از طرف پدرشان به پيروى از آنان كه نام برديم ، دستور يافتند از خانهء عثمان در برابر مهاجمان پاسدارى نمايند . آنگاه اينان مورد تيراندازى قرار گرفتند و طرفين درگير شدند . حسن بن على مجروح گشت و قنبر سرش شكست و محمد بن طلحه زخم برداشت . مردم ترسيدند بنى هاشم و بنىاميه به انتقام برخيزند . به همين جهت ، آن جماعت را گذاشتند تا سرگرم جنگ بر در خانه باشند و خود رفتند و از ديوار خانهء يكى از انصار بدرون خانهء عثمان وارد شدند . از جمله كسانى كه خود را به عثمان رساندند محمد بن ابى بكر بود و دو تن ديگر . آنان در حالى به عثمان رسيدند كه همسرش با وى بود و خويشاوندان و نوكرانش سرگرم جنگ و كشمكش بودند . محمد بن ابى بكر ريش عثمان را گرفت . عثمان گفت : اى محمد ! به خدا اگر پدرت ترا به اين حال مىديد ، سخت ناراحت مىگشت .\r\nمحمد بر اثر اين سخن دست بداشت و از خانه بيرون رفت . دو تن ديگر وارد اطاق شدند و او را كشتند ، در حالى كه قرآن در برابر داشت و مىخواند . همسرش بانگ به شيون برداشت كه امير المؤمنين كشته شد .\r\nآنگاه حسن و حسين و امويانى كه همراهشان بودند ، سر رسيدند و او را كشته يافتند و گريستند . اين خبر به على و طلحه و زبير و سعد بن ابى وقاص و ديگر مهاجران و انصار رسيد . جماعت انقلابيون محاصره كننده روى برتافتند . على سرگشته و غمناك به خانهء عثمان آمده به دو فرزندش گفت : چگونه در حالى كه بر در خانه به پاسدارى بوديد ، گذاشتيد امير المؤمنين كشته شود ؟ بعد بر صورت حسن زد و بر حسين ، و محمد بن\r\n\r\n\r\n","description":"","footnote":"\r\n( 1 ) . الرياض النضرة : 2 / 125 ؛ تاريخ الخلفاء ، سيوطى 108 - به نقل از تاريخ ابن عساكر ؛ تاريخ الخميس :\r\n2 / 261 ، 262 - به نقل از الرياض النضرة .\r\n","page_name":" 348 ","page_number":358},
  {"content":"\r\n\r\nطلحه را دشنام داد و عبد اللّه بن زبير را لعنت كرد . به همين جهت ، طلحه به او گفت : اى ابو الحسن ! نه بزن و نه دشنام بده و نه لعنت بفرست ، زيرا عثمان اگر مروان را تحويل داده بود ، كشته نمىشد . مروان و ديگر امويان گريختند ، و تحت تعقيب قرار گرفتند ، اما آنان را نيافتند . على از نائله دختر فرافصه ( همسر عثمان ) پرسيد : تو كه با او بودى ، چه كسى او را كشت ؟ گفت : دو تن وارد اطاقش شدند ، و جريان محمد بن ابى بكر را تعريف كرد .\r\nمحمد بن ابى بكر سخن نائله را تكذيب نكرد ، ولى توضيح داد كه من به قصد كشتنش وارد اطاقش شدم ، اما وقتى آن حرفها را به من زد ، از اطاق بيرون آمدم و از اينكه آن دو نفر پس از من وارد اطاقش شده باشند ، اطلاعى ندارم . به خدا قسم ، من در كشتنش دست نداشته‌ام و در حالى كشته شد كه من بىخبر بودم . « 1 »\r\nابن جوزى از قول عبد اللّه بن عمر چنين روايت مىكند : على روز جنگ بر در خانهء عثمان در حالى كه مسلح بود و حسن بن على همراهش ، به سراغ عثمان ، رضى اللّه عنه ، رفت و در خانه را ببست و به حسن گفت : برو پيش امير المؤمنين عثمان و سلامم را به او برسان و بگو من براى يارىات آمده‌ام ، هردستورى دارى صادر كن . حسن پيش عثمان رفت و بعد از برگشت ، به پدرش گفت : امير المؤمنين به شما سلام مىرساند و مىگويد :\r\nمن احتياجى به جنگ و خونريزى نمىبينم . على عمامهء سياهش را برداشت و به آستانهء در پرتاب كرد و به صداى بلند مىگفت : اين كار را كردم تا بداند كه به او خيانت نكرده‌ام و خدا نقشهء بدخواهانهء خائنان را به شكست منتهى مىكند . « 2 »\r\nاز قول شداد بن اوس - ساكن شام كه در دورهء معاويه در آنجا درگذشته است - روايت مىكنند كه وقتى در روز جنگ بر در خانهء عثمان ، رضى اللّه عنه ، محاصره تنگ گشت و كار سخت شد ، ديدم على از خانه‌اش بيرون آمد ، در حالى كه عمامهء رسول خدا را بر سر بسته و شمشيرش را حمايل كرده و دو فرزندش حسن و حسين و عبد اللّه بن عمر ، رضى اللّه عنهم ، را پيش انداخته است و جمعى از مهاجران و انصار همراه او هستند . آنگاه به مردم حمله كردند و صفوف آنان را شكافتند و به خانهء عثمان درآمدند .\r\n\r\n\r\n","description":"","footnote":"\r\n( 1 ) . مروج الذهب : 1 / 441 .\r\n( 2 ) . رك : قرة العيون المبصرة : 1 / 180 .\r\n","page_name":" 349 ","page_number":359},
  {"content":"\r\n\r\nعلى گفت : سلام بر تو اى امير المؤمنين ! پيامبر خدا تا بوسيلهء گروندگان روى برتافتگان را نكوبيد ، به حكومت نرسيد . من معتقدم اين جماعت حتما ترا خواهند كشت ؛ بنابراين ، به ما اجازه بده تا با آنان بجنگيم . عثمان گفت : همهء كسانى را كه در برابر خداى عزّ و جل خود را موظف مىبينند و براى من حقى بر گردن خويش احساس مىنمايند ، قسم مىدهم كه نگذارند به خاطر من قطره‌اى خون بريزد و نيز نبايد خون خويش را به خاطر من بريزيد . على ، رضى اللّه عنه ، سخن خويش را تكرار كرد و همان جواب را از عثمان شنيد . در اين هنگام على را ديدم كه از در خانهء عثمان بيرون مىرفت در حالى كه اين سخن را به لب داشت : خدايا تو مىدانى كه سعى خودمان را كرديم . بعد به مسجد درآمد و آمادهء نماز گشت . به او پيشنهاد كردند امامت نماز مردم را عهده‌دار شود ، گفت : در حالى كه امام در محاصره است ، من امام جماعت شما نخواهم شد ، بلكه نماز فرادى مىخوانم . وى نماز فرادى خواند و به خانهء خويش رفت . بعد پسرش خود را به او رساند كه اى پدر ! به خدا خانهء عثمان را تسخير كردند . گفت :  إِنَّا لِلَّهِ وَ إِنَّا إِلَيْهِ راجِعُونَ  « 1 » ، به خدا او را خواهند كشت . از او پرسيدند : عثمان در كجا خواهد بود و در چه مقامى ؟ گفت : در بهشت و همدمى خدا . پرسيدند : قاتلانش در كجا و چه مقامى خواهند بود ؟ گفت : به خدا در آتش ، و اين سخن را بسيار تكرار كرد . « 2 »\r\nاز قول محمد بن طلحه به نقل از كنانه « 3 » - آزاد شدهء صفيه - روايت كرده‌اند كه گفت :\r\nمن شاهد كشته شدن عثمان بودم ، و در حالى از خانه‌اش بيرون آمدم كه چهار جوان قرشى را در حالى كه خون‌آلود بودند و در دفاع از عثمان شركت داشتند ، پيشاپيشم به بيرون حمل مىكردند و عبارت بودند از حسن بن على و عبد اللّه بن زبير و محمد بن حاطب و مروان . محمد بن طلحه مىگويد : از كنانه پرسيدم : آيا دربارهء محمد بن ابى بكر اطلاعى دارى كه چه كرد ؟ گفت : پناه بر خدا ! به اطاق عثمان وارد شد و عثمان به او گفت :\r\n\r\n\r\n","description":"","footnote":"\r\n( 1 ) . بقرة 2 / 156 .\r\n( 2 ) . الرياض النضرة : 2 / 127 ؛ تاريخ الخميس : 2 / 262 .\r\n( 3 ) . در بعضى نسخه‌ها به صورت كناسة نوشته شده است ، ولى صحيح آن كنانه است .\r\n","page_name":" 350 ","page_number":360},
  {"content":"\r\n\r\nاى عمو جان ! تو قاتل من نيستى ، و سخنهايى با او گفت كه بر اثر آن از اطاق بيرون رفت . « 1 »\r\nدر سند اين روايت تاريخى نام كنانه هست كه ازدى وى را در شمار راويان ضعيف آورده است و مىگويد : سند روايتى كه او بياورد استوار نخواهد بود . ترمذى مىگويد :\r\nسندش قابل اعتنا نيست . همو گويد : سندش شناخته نيست . « 2 »\r\nبخارى روايتى از قول كنانه آورده است كه مىگويد : من عنان قاطرى را كه صفيه بر آن سوار بود ، به دست داشتم و او را مىبردم تا از عثمان دفاع كند . مالك اشتر او را ديد و بر صورت قاطر زد و آن را رمانيد ، و بر اثر آن صفيه گفت : مرا برگردانيد تا اين سگ آبروى مرا نبرد . من جزو كسانى بودم كه حسن بن على را پس از مجروح شدن حمل مىكردند ، و قاتل عثمان را ديدم كه از اهالى مصر بود و نامش جبله .\r\nسعيد مقبرى از ابو هريره نقل مىكند كه من با عثمان در خانه‌اش در محاصره بودم .\r\nيكى از ما را به تير زدند . به امير المؤمنين عثمان گفتم : اكنون زدوخورد نيكو و جايز است ، زيرا يك تن از ما را كشته‌اند . گفت : ترا اى ابو هريره ملزم مىسازم كه شمشيرت را به يك سو افكنى ، زيرا مقصودشان جان من است و امروز با جان خويش از مؤمنان دفاع خواهم كرد . ابو هريره مىگويد : من شمشيرم را به كنارى انداختم و نمىدانم اكنون كجاست . « 3 »\r\nاز ميان رجال سند اين روايت افسانه‌وار جز سعيد مقبرى كسى را نشناختم و او سعيد بن ابى سعيد ، ابو سعد مدنى است . مقبرى منسوب به مقبره‌اى است در مدينه ، زيرا وى مجاور آن مقبره بوده است . يعقوب بن شيبه و واقدى و ابن حنان مىگويند : وى چهار سال پيش از مرگش تغيير حال داده و فرتوت گشته و حواسش پرت شده است . « 4 » متن اين روايت بهترين شاهد اختلال حواس وى است ، چه مسلم است نخستين كسى كه در آن واقعه تيراندازى كرد ، يكى از رفقاى عثمان بوده كه نيار بن عياض اسلمى را كه پيرى\r\n\r\n\r\n","description":"","footnote":"\r\n( 1 ) . الاستيعاب : 2 / 478 ؛ تهذيب التهذيب : 7 / 141 ؛ تاريخ الخميس : 2 / 264 .\r\n( 2 ) . تهذيب التهذيب : 8 / 450 .\r\n( 3 ) . تاريخ البخارى : 4 / قسم 1 / 237 ؛ الاستيعاب : 2 / 478 ؛ تهذيب التهذيب : 7 / 142 ؛ تاريخ الخميس :\r\n2 / 263 .\r\n( 4 ) . رك : تهذيب التهذيب : 4 / 38 .\r\n","page_name":" 351 ","page_number":361},
  {"content":"\r\n\r\nسالخورده بود است ، به تير زده و كشته است . اين مطلب را قبلا آورديم « 1 » و ديديم كه ابو حفصه ، آزاد شدهء مروان بوده كه جنگ را آغاز كرده و نيار اسلمى را به تير زده است .\r\nضمنا ابو هريره را مىشناسيد و مىدانيد تا چه اندازه در نقل و حفظ وديعه‌هاى گرانبهاى دين و دانش امين و درستكار است و راستگويىاش تا چه حد است ، و در صورتى كه او را نمىشناسيد لازم است به كتاب ابو هريره اثر گرانقدر سرورمان حضرت شرف الدين عاملى مراجعه كنيد . شايد علت اينكه ابو هريره از پيوستن به صفوف مجاهدانى كه زير پرچم امام امير المؤمنين على عليه السّلام به نبردهاى خونين در راه اسلام برخاستند ، خوددارى كرده و به يارى آن حضرت برنخاسته است ، اين بوده كه نمىدانسته شمشيرش كجاست !\r\nاز قول اشعب بن حنين - آزاد شدهء عثمان - نيز اين سخن را روايت كرده‌اند كه من با عثمان و در خانه‌اش بودم . وقتى به محاصره افتاد ، بردگانش شمشير كشيدند . عثمان به آنان گفت : هركه شمشيرش را به نيام درآرد ، آزاد خواهد بود . تا اين سخن را شنيدم ، پيش از ديگران شمشيرم را غلاف كردم و در نتيجه ، آزاد گشتم .\r\nذهبى مىنويسد : اين روايت باطل و بىاساس است ، زيرا صحابى بودن اشعب را لازم مىآورد ، در صورتى كه چنين نيست و او صحابى نبوده است . « 2 »\r\n\r\nروايتى مشروح\r\nاز ابو امامهء باهلى روايت مىكنند كه مىگويد : ما با عثمان بوديم آن هنگام كه وى در خانه‌اش به محاصره بود . گفت : به چه دليل مىخواهند مرا بكشند ؟ در صورتى كه از پيامبر خدا شنيده‌ام كه مىفرمود : كشتن مسلمان جز در سه صورت روا نيست . مردى كه پس از مسلمان شدن كافر شود يا پس از ازدواج زنا كند يا كسى را به ناحق و بدون اين‌كه بخواهد به كيفر قتل برساند ، بكشد . به خدا قسم ، من از آنگاه كه خدايم هدايت فرموده ، دينى به جاى اسلام برنگزيده‌ام و در جاهليت يا در دورهء اسلامى زنا نكرده‌ام و كسى را\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 200 ، 201 .\r\n( 2 ) . لسان الميزان : 4 / 129 .\r\n","page_name":" 352 ","page_number":362},
  {"content":"\r\n\r\nبه ناحق نكشته‌ام . بنابراين ، مرا به چه مجوزى مىخواهند بكشند ؟ چون تشنگى او به شدت رسيد ، از فراز خانه رو به مردم كرد كه آيا على در ميان شماست ؟ گفتند : نه .\r\nپرسيد : سعد در ميان شماست ؟ گفتند : نه . پس از لحظه‌اى سكوت گفت : آيا مىشود يكى از شما به على اطلاع دهد كه به ما آب برساند ؟ خبر به على رسيد ، سه مشك پر آب برايش فرستاد ، و در جريان رساندن آن عده‌اى از بنى هاشم و بنىاميه زخم برداشتند . چون به على خبر رسيد كه عثمان در محاصره قرار گرفته و مىخواهند او را بكشند ، برخاست و در حالى كه عمامهء رسول خدا را بر سر نهاده بود ، شمشيرش را حمايل كرد و از خانه بيرون آمد و پسرش حسن و عبد اللّه بن عمر را جلو انداخت و همراه عده‌اى از اصحاب و مهاجران و انصار ، رضى اللّه عنهم ، رهسپار خانهء عثمان گشت و در حالى كه محصور بود ، نزد او رفت . على ، كرم اللّه وجهه ، به عثمان گفت : سلام بر تو اى امير المؤمنين ! تو پيشواى توده‌اى ، و اينك اين حوادث و گرفتاريها برايت پيش‌آمده است . من سه پيشنهاد برايت دارم ، بايد كه يكى را برگزينى . يكى اين‌كه از خانه بيرون آمده با آنان بجنگى و ما ترا همراهى خواهيم كرد ، و تو بر حق خواهى بود و آنان بر باطل .\r\nديگر اين‌كه در ديگرى جز درى كه آن را تحت نظر گرفته‌اند ، بگشايى و سواره خود را به مكه برسانى ، زيرا اگر تو در مكه باشى آنها خون ترا در آنجا نخواهند ريخت . سوم اين كه خود را به شام برسانى ، زيرا آنها اهل شامند و معاويه همراه ايشان است . عثمان گفت :\r\nدربارهء رفتن به مكه ، من از پيامبر خدا شنيدم كه مىگفت : مردى از قريش در مكه مدفون خواهد شد كه نيمى از عذاب جهانيان دامنگير او خواهد بود . بنابراين ، نمىگذارم كه من آن مردم باشم . اما اين‌كه به شام بروم ، من از هجرتگاه و همجوارى مزار پيامبر خدا دور نخواهم گشت . على گفت : پس بگذار با آنها بجنگيم و آنها را از دور تو پراكنده سازيم .\r\nگفت : نمىخواهم اولين كسى باشم كه اجازهء جنگيدن با امت محمد را صادر كرده باشد .\r\nدر اين هنگام ، على از آنجا بيرون آمد و در حالى كه رهسپار خانهء خويش مىشد ، به حسن و حسين دستور داد : با شمشير بر در خانهء عثمان به پاسدارى بايستيد و نگذاريد دست كسى به او برسد . زبير هم پسرش را فرستاد و طلحه پسرش را ، و عده‌اى از\r\n\r\n","description":"","footnote":"","page_name":" 353 ","page_number":363},
  {"content":"\r\n\r\nاصحاب محمد فرزندانشان را فرستاندند تا مردم را از دستيابى به عثمان بازدارند و از او بخواهند كه مروان را از خانه‌اش بيرون فرستد و تحويل دهد . محمد بن ابى بكر چون آن وضع را مشاهده كرد و ديد مردم عثمان را مورد تيراندازى قرار داده‌اند تا جايى كه حسن بن على و ديگران بر در خانه‌اش خون‌آلود گشتند و ترسيد بنى هاشم به خاطر حسن بن على به خشم آيند و برآشوبند و مردم را از اطراف خانهء عثمان پراكنده سازند ، دست دو تن از مصريان را گرفت و از خانهء همسايهء عثمان راه به خانهء او برد ، زيرا همهء مدافعان وى بر پشت بام اطاقها بودند و هيچ‌كس در حياط همراه عثمان نبود جز همسرش . پس از ديوار نقبى زدند و محمد بن ابى بكر وارد اطاق عثمان شد و ديد قرآن مىخواند . ريش او را گرفت . عثمان به او گفت : به خدا اگر پدرت ترا به اين حال مىديد ، سخت ناراحت مىشد . او هم ريشش را رها كرد . بعد دو نفر وارد اطاق شدند و او را كشتند و از راهى كه آمده بودند ، گريختند . آورده‌اند كه عمرو بن حمق روى سينهء عثمان نشسته و او را زده تا كشته شده است ، و عمير بن ضابى با لگد بر شكمش كوفته و دو دنده‌اش را شكسته است ، و همسرش هم فرياد كشيده ، ولى صدايش در همهمه و غوغاى مردم در اطراف خانه محو گشته و ناشنيده مانده است ، آنگاه به بالاى خانه رفته و داد كشيده كه امير المؤمنين كشته شد . پس مردم وارد شدند و او را كشته يافتند و ديدند خون روى قرآنش ريخته بر اين آيت كه خدا به دادخواهى تو به حسابشان خواهد رسيد و او شنواى داناست . « 1 » خبر به على و طلحه و زبير و سعد بن ابى وقاص و كسانى كه در مدينه بودند رسيد ، و در حالى كه از آن خبر هوش از سرشان پريده بود ، رهسپار گشتند تا به اطاق عثمان درآمدند و ديدند كشته شده است . پس از آنجا بيرون آمدند و على به دو فرزندش گفت : چگونه در حالى كه بر در خانه‌اش پاس مىداديد ، امير المؤمنين كشته شد ؟ بعد با دست بر صورت حسن زد و بر سينهء حسين ، و محمد بن طلحه و عبد اللّه بن زبير را دشنام داد ، و خشمناك به خانه برگشت . و مردم شتابان به خانه‌اش آمدند كه با تو بيعت مىكنيم ، دست پيش آر كه چاره‌اى نيست جز اين‌كه اميرى داشته باشيم . على\r\n\r\n\r\n","description":"","footnote":"\r\n( 1 ) . بقرة 2 / 137 .\r\n","page_name":" 354 ","page_number":364},
  {"content":"\r\n\r\nگفت : من شرم دارم با جماعتى كه عثمان را كشته‌اند ، بيعت كنم و از خداى تعالى شرم دارم كه پيش از دفن عثمان با من بيعت شود . در نتيجه ، از او كناره گرفتند ، بعد برگشتند و تقاضا كردند حاضر به بيعت شود . گفت : خدايا من از اين كار متأثر و متأسفم . و افزود : اين كار به شما مربوط نيست ، و فقط از اختيارات مجاهدان بدر است و هركه را مجاهدان بدر بپسندند ، خليفه خواهد بود . در اين هنگام ، همهء بدريان بدون استثنا به خدمت على آمدند و گفتند : جز تو هيچ‌كس را شايسته‌تر براى خلافت نمىبينيم . دست خود را پيش آر تا با تو بيعت كنيم ، و با او بيعت كردند . پس مروان و فرزندانش گريختند . على آمد و از همسر عثمان پرسيد : چه كسى عثمان را كشت ؟ جواب داد : نمىدانم ، محمد بن ابى بكر وارد اطاقش شد و دو مرد ديگر كه آنها را نمىشناسم . آنگاه محمد بن ابى بكر را احضار كرده از او دربارهء توضيحات همسر عثمان پرسيد . گفت : او به خدا دروغ نگفته است و من به قصد كشتن عثمان وارد اطاقش شدم ، اما وقتى نام پدرم را به ميان آورد ، دست از او بداشته برخاستم ، در حالى كه به خداى تعالى توبه برده بودم . به خدا قسم ، من او را نه كشتم و نه گرفتم . همسر عثمان گفت : راست مىگويد ، ولى آن دو مرد را وارد اطاق عثمان كرد . « 1 »\r\n\r\nتأملى تحقيقى در روايات مجعول و ساختگى\r\nاين روايات دروغين و بىاساس را در برابر و بر ضد تاريخ درست و مورد اتفاقى ساخته‌اند كه با صدها روايت متين ، مستحكم و پيوسته گشته است . اينها با روايات تاريخىاى كه قبلا ثبت كرديم ، تناقض دارد ، با روايات متواتر و بىشمارى كه متضمن آراء و نظريات اصحاب بزرگ و عالىقدر و نامدار پيامبر اكرم است و از گفتگوها و برخوردهاشان با عثمان حكايت مىكند و در ميان ايشان باقيماندهء شوراى شش نفره و تنى چند از عشرهء مبشره - آن ده نفرى كه مىگويند مژدهء بهشت يافته‌اند - و جمعى از مجاهدان بدر قرار دارند ، و شمارهء رواياتى كه حاوى آراء و اظهارنظر ايشان دربارهء\r\n\r\n\r\n","description":"","footnote":"\r\n( 1 ) . رك : اخبار الدول ، قرمانى ، در حاشيهء الكامل ابن اثير : 1 / 210 - 213 .\r\n","page_name":" 355 ","page_number":365},
  {"content":"\r\n\r\nعثمان است ، به يكصد و پنجاه مىرسد و همه را پيش از اين آورديم . « 1 »\r\nاين روايات دروغين و ساختگى را بسيار روايات تاريخى متين تكذيب و رد مىنمايد كه پيش‌تر به شرح آورديم و يكايك را بازخوانديم . « 2 » روايتى كه سخن و اظهارنظر مهاجران و انصار را در بر دارد كه مىگويد ايشان قاتل عثمانند و قاتل عثمان هم ايشانند ، و نيز آن روايت كه از نامهء اهالى مدينه به اصحاب ساكن مرزها داستان دارد و مىگويند كه عثمان دين محمد را به تباهى كشانده است ؛ بنابراين ، بشتابيد و بياييد و دين محمد را برقرار گردانيد ، و آن روايت كه نامهء مردم مدينه به عثمان را بازمىخواند كه در آن وى را به توبه مىخوانند و با قيد سوگند به او اخطار مىنمايند كه دست از او نخواهند كشيد و اگر تعهداتى را كه در برابر خدا نسبت به آنان دارد ، به انجام نرساند ، او را خواهند كشت .\r\nهمچنين روايات ديگرى كه به برخى از آنها اشاره مىكنيم :\r\nنامهء مهاجران به مصر كه بياييد و خلافت پيامبر خدا را پيش از اينكه از صاحبانش بربايند ، به سامان آوريد ، چه به جاى كتاب خدا چيز ديگرى برگزيده‌اند و سنت پيامبرش را تغيير داده‌اند . « 3 »\r\nروايت حاكى از نخستين محاصرهء خانهء عثمان . « 4 »\r\nنامهء مصريان به عثمان داير بر اين اخطار كه تا وقتى توبهء صريحى ننمايى يا گمراهى آشكارى از تو سر نزند ، شمشيرمان را از دوشمان فرو نخواهيم گذاشت . « 5 »\r\nروايت حاكى از تعهد عثمان در سال 35 هجرى داير بر اين‌كه طبق قرآن و سنت عمل كند . « 6 »\r\nروايت حاكى از توبه‌هاى پياپى عثمان . « 7 »\r\nروايتى كه جريان دومين محاصرهء خانهء عثمان را داستان مىكند . « 8 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 6 / 69 - 157 .\r\n( 2 ) . همان : 9 / 157 - 163 .\r\n( 3 ) . همان : 9 / 161 ، 162 .\r\n( 4 ) . همان : 9 / 168 - 177 .\r\n( 5 ) . همان : 9 / 170 .\r\n( 6 ) . همان : 9 / 170 - 172 .\r\n( 7 ) . همان : 9 / 172 - 178 .\r\n( 8 ) . همان : 9 / 177 - 189 .\r\n","page_name":" 356 ","page_number":366},
  {"content":"\r\n\r\nنامهء عثمان به معاويه به اين مضمون كه مردم مدينه كافر گشته‌اند و سر از فرمانش پيچيده‌اند . « 1 »\r\nنامهء عثمان به عموم اهالى شام به اين مضمون كه من در ميان مردمى هستم كه در ميانشان دير پاييده‌ام ، و براى كشتنم شتاب مىورزند ، و مرا مخير كرده‌اند بين اين‌كه مرا بر ستورى بنشانند و تبعيد كنند يا خلعت خلافت را كه خدا بر تنم آراسته ، از پيكر خويش فرو اندازم . « 2 »\r\nنامه‌اش به اهالى بصره . « 3 »\r\nنامه‌اش به مردم استانها و شهرستانها كه آنها را دعوت مىكند به جهاد عليه مردم مدينه و پيوستن به او براى كمكش . « 4 »\r\nنامه‌اش به اهالى مكه و حاجيان كه آنها را قسم مىدهد به محض شنيدن و ديدن نامه‌اش به كمكش بشتابند .\r\nروايتى حاوى جريانات و نبردى كه روز تسخير خانه‌اش رخ داده ، و روايتى كه از كشتگان آن روز حكايت دارد . « 5 »\r\nرواياتى كه از كشته شدن عثمان داستان مىكند و از كفن و دفنش در حش كوكب به دير سلع كه گورستان يهوديان بوده است . « 6 »\r\nحقايق مسلمى دربارهء حالات و شخصيت كسانى به دست ما هست كه در روايات مجعول ادعا مىشود فرزندانشان را براى دفاع از عثمان به در خانه‌اش فرستاده و به پاسدارى گماشته‌اند . اين حقايق كه تواتر و صحت روايات متعدد تاريخى آنها را به ثبوت رسانيده ، مفاد روايات ساختگى را به باد مىدهد و غرض‌ورزى هواخواهان عثمان را بر ملا مىسازد و سپس ثابت مىنمايد كه آن اشخاص نه فقط فرزندانشان را براى پاسدارى وى نفرستاده‌اند ، بلكه همواره در صف مخالف وى قرار داشته و يكدم از\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 190 .\r\n( 2 ) . همان مأخذ .\r\n( 3 ) . همان : 9 / 191 .\r\n( 4 ) . همان مأخذ .\r\n( 5 ) . همان : 9 / 198 - 204 .\r\n( 6 ) . همان : 9 / 204 - 217 .\r\n","page_name":" 357 ","page_number":367},
  {"content":"\r\n\r\nمجاهدت در راه تصحيح رويهء ناپسندش و بازآوردن اسلوب حكومت و اداره بر موازين قرآن و سنت نياسوده‌اند تا كشته شده است ، و باز هم دست از دشمنى نكشيده‌اند تا به بدترين وضع به خاك سپرده شده است . در آن روايات دروغين گفته مىشود كه امير المؤمنين على بن ابى طالب آمد و آمادگى خويش را براى جنگ دفاعى به عثمان اعلام داشت ، در حالى كه تاريخ ثابت مىكند كه در روز كشته شدن عثمان در مدينه حضور نداشته تا چه رسد به اين‌كه اندك زمانى پيش از كشته شدنش به ديدنش آمده يا اجازهء دفاع از او خواسته باشد و پس از كشته شدن به خانهء عثمان آمده يا بر او گريسته و بر صورت حسن و سينهء حسين زده باشد و ديگر پاسداران خانه را دشنام گفته و دربارهء طرز كشته شدنش گفتگو كرده باشد . هيثمى به هنگام ردكردن يك حديث مىگويد :\r\nظاهرا اين روايت ضعيف است ، زيرا على در موقع محاصره شدن عثمان در مدينه نبوده و در كشته شدنش حضور نداشته است . « 1 »\r\nاين مسلم است كه عثمان از او خواسته به مزرعه‌اش در ينبع برود تا به اين وسيله از تظاهرات پرشور خلق براى بيعت با وى كاسته باشد ، و اين تبعيد چندبار صورت گرفته است ، چنان كه يك بار به ابن عباس مىگويد : به على بگو به مزرعه‌اش در ينبع برود تا نه من از دست او غم بخورم و نه او به خاطرم اندوهگين شود . ابن عباس پيغام را به على عليه السّلام مىدهد و او مىفرمايد : اى ابن عباس ! مقصود عثمان اين است كه مرا شتر آبكشى سازد كه مىرود و مىآيد ، به من دستور داد كه برو بيرون ، بعد فرستاد كه بيا ، بعد حالا فرستاده كه برو بيرون .\r\nعلى عليه السّلام همان كسى است كه در پرتو روايات تاريخى نظريه‌اش را دربارهء عثمان ديديم . دوباره آن روايات و آن نظريه را به خاطر آوريد تا يقين كنيد كه هرگز با شنيدن خبر مرگ عثمان نه سرگشته و غمناك گشته و نه هوش از سرش پريده است . اين تهمت را هيچ‌كس به او نمىزند مگر كسى كه غرور گناه عقل و رأيش را تباه گردانيده و شيطان به اختلال مشاعر مبتلايش كرده باشد يا در دلش تار هواخواهى خانوادهء اموى تنيد و بر\r\n\r\n\r\n","description":"","footnote":"\r\n( 1 ) . مجمع الزوائد : 7 / 230 .\r\n","page_name":" 358 ","page_number":368},
  {"content":"\r\n\r\nخردش پردهء هوسناكى و خيره‌سرى كشيده شده باشد تا نداند كه چه مىانديشد و چه مىگويد .\r\nاما طلحه هرچه مىخواهيد از دشمنى و مبارزهء وى با عثمان بگوييد ، زيرا وى چنان كه روايت صحيح ثابت مىنمايد ، با عثمان از همهء خلق تندتر و سختگيرتر بوده است و در دورهء هردو محاصره و در جنگ بر در خانهء عثمان و در جريان تشييع و كفن و دفنش اقدامات خصمانهء سهمگين كرده است كه همه را به شرح آورديم . هرگاه در خصوص موضع خصمانه وى در برابر عثمان كمترين ترديدى باشد ، بايد قضاوت مولاى متقيان را در حق وى به ياد آورد كه مىفرمايد : به خدا فقط به اين خاطر شتابان به خونخواهى عثمان برخاسته است كه مىترسد او را به خونخواهى عثمان تحت تعقيب قرار دهند ، چون در معرض اتهام قتل وى قرار داشته و از مردم هيچ‌كس به اندازهء او در پى قتل او نبوده است . به همين جهت ، خواسته ديگران را به غلط اندازد تا حقيقت امر را بپوشاند و ديگران را دچار شك و ترديد نمايد . همو مىفرمايد : خدا طلحه را به زوال آورد كه عثمان آنقدر پول به او بخشيد و او با وى چنان كرد ، و ديگر سخنانى كه گذشت .\r\nدربارهء طلحه از خود عثمان بايد پرسيد تا آن سخنها را دربارهء وى كه نوشتيم ، بگويد و موضع او را در برابر خويش مشخص سازد ، و از مروان بن حكم بايد پرسيد كه چرا او را كشته است ؟ و معنى اين سخن كه هنگام كشتن طلحه به ابان پسر عثمان گفت ، چيست كه من به جاى تو يكى از قاتلان پدرت را كشتم و به كيفر رساندم ؟ و درباره‌اش از سعد بن ابى وقاص و محمد بن طلحه و ديگران كه سخن و نظرشان را به استناد روايات تاريخى آورديم ، بايد پرسيد .\r\nدربارهء زبير اگر از مولا امير المؤمنين بپرسيم ، به بهترين معرف دست يافته‌ايم ، از او مىپرسد : تو كه عثمان را كشته‌اى ، مرا به خونخواهى او مؤاخذه مىكنى ؟ خدا امروز بر هريك از ما دو نفر كه نسبت به عثمان سختگيرتر بوده‌ايم ، حادثهء ناگوارى پيش آورد .\r\nهمو در حق او و طلحه مىفرمايد : آنها حقى را مطالبه مىكنند كه خود پايمال كرده‌اند و به انتقام خونى كمر بسته‌اند كه خود بر زمين ريخته‌اند . بنابراين ، اگر من در ريختن آن\r\n\r\n","description":"","footnote":"","page_name":" 359 ","page_number":369},
  {"content":"\r\n\r\nخون با آنها شركت داشته‌ام ، آنها نيز سهمى از كيفر مىبرند و در صورتى كه بدون شركت من ريخته‌اند ، حق كيفر ديدن به عهدهء خود ايشان نه ديگرى است . سخن ابن عباس را نيز شنيديم كه مىگفت : طلحه و زبير دو نفرى هستند كه كار را بر او سخت گرفتند و به آن سرنوشت دچارش ساختند ، و سخن عمار ياسر را در نطقى كه مىگفت : طلحه و زبير نخستين كسانى بودند كه بناى حمله به عثمان را گذاشتند و آخرين كسانى بودند كه دستور حمله و قتل او را صادر كردند . و سخن سعيد بن عاص را به مروان كه اينها كه همراه تواند قاتل عثمانند ، اين دو مرد : طلحه و زبير ، عثمان را كشتند و قصد داشتند خود به حكومت برسند ، اما چون شكست خوردند و به مقصود نرسيدند ، با خود انديشيدند كه خون را با خون مىشوييم و گناه را با گناه مىزداييم .\r\nاما سعد بن ابى وقاص همان كسى است كه ديديم مىگويد : ما دست از يارى عثمان بازداشتيم ، در حالى كه اگر مىخواستيم او را از آن سرنوشت نجات داده بوديم ، ولى عثمان تغيير رويّه داد و دگرگون گشت و كار خوب كرد و كار بد . بنابراين ، ما اگر درست عمل كرده‌ايم كه هيچ ، و در صورتى كه بد كرده‌ايم ، از خدا آمرزش مىطلبيم .\r\nساير اصحاب را كه جاعلان اين روايات تاريخى ادعا كرده‌اند فرزندانشان را به يارى عثمان فرستاده‌اند ، بايد به اصحاب و شخصيتهاى فوق‌الذكر افزود كه اجماع و اتفاق نظرشان را در مخالفت و مبارزه با عثمان بيان كرديم و گفتيم جز سه تن از آنها در مخالفت با وى همداستان بوده‌اند . با اين وصف ، آيا معقول است كه خود تا اين اندازه با عثمان دشمنى داشته باشند و در عين حال فرزندان خود را براى جنگ و دفاع از او بفرستند اين براستى دروغ و بهتان است .\r\nوانگهى آيا معقول و باوركردنى است كه اين جماعت آمادگى خود را براى دفاع از او اعلان بدارند و اصرار هم بورزند و براى جنگ و در پاسدارى جانش حضور يابند ، ولى دو نفر آنها را غافلگير كنند و او را بكشند و بگريزند و هيچ‌كس هم متوجه آن دو نشود تا نائله به آنها اطلاع دهد و بگويد آن دو را نمىشناسم ، در حالى كه در كنار مقتول بوده و آن دو را ديده باشد و با خود او تندى نموده و سخن گفته باشند ؟\r\n\r\n","description":"","footnote":"","page_name":" 360 ","page_number":370},
  {"content":"\r\n\r\nجعل كنندهء اين روايت آيا نفهميده كه به هنگام جعل و ساختن دروغ دچار چه تناقضى گشته و دو نقيض را جمع آورده است . آنگاه كه خواسته شمارهء مخالفان عثمان را تقليل دهد و به همين منظور ، اصحاب و فرزندانشان را از جمع آنان حذف كرده است ، و دگربار چون خواسته مولاى متقيان را مخالف كشتن عثمان و كشندگانش جلوه دهد ، از قول آن حضرت به انبوه مهاجران و انصار و سيل خلقى كه براى بيعتش مشتاقانه سرازير گشته‌اند ، چنين ساخته كه فرمود : به خدا من شرم دارم با جماعتى كه عثمان را كشته‌اند ، بيعت كنم . اين مىرساند كه بيعت‌كنندگان همان قاتلان عثمان بوده‌اند و كسانى كه به نحوى در كشته شدنش دست و سهم داشته‌اند و ايشان جز مهاجران و انصار و اصحاب پيشاهنگ پيامبر اكرم نبوده‌اند ، همانها كه در صفين وقتى معاويه از امام خواست قاتلان عثمان را معرفى و تسليم نمايد ، و او دستور فرمود پيش آيند ، بيش از ده هزار نفر پيش آمدند و فرياد كشيدند كه قاتل عثمان ما هستيم ، و پيشاپيش آنان عمار ياسر بود و مالك اشتر و محمد بن ابى بكر و مجاهدان بدر . آيا حرفى كه براى امام ساخته‌اند ، نسخهء ديگرى از آن دو مرد مجهولى نيست كه گريخته‌اند و هيچ‌كس آنها را نشناخته است ؟ يا آن دو نفر جزء جماعت كثيرى از مردم بوده‌اند كه با اصحاب پيامبر اختلاف نظر و عقيده داشته‌اند ، يا مگر جز بيمارگونه كسى جرأت زدن چنين حرفى را دارد ؟\r\nكسى كه چنين دروغى جعل كرده آيا هيچ انديشيده است كه اگر دروغش را باور كردند چگونه مىتواند كارهاى اصحاب راسترو و عادلى را كه با جان و فرزندانشان از عثمان دفاع نموده و با مخالفانش ستيز كرده‌اند ، توجيه نمايد ، مثلا اين كارشان كه جنازهء عثمان را در حالى كه در مزبله افتاده بود ، سه روز به حال خود رها ساختند و گذاشتند تا نعش او را به حش كوكب بياندازند در دير سلع گورستان يهوديان ، و جنازه‌اش را سنگباران و با خوارى و خفت تشييع كنند و دنده‌هايش را بشكنند و در جامه‌اش بدون غسل و كفن به خاك بسپارند و در تشييعش جز چهار نفر شركت ننمايند و نتوانند بر آن نماز ميت بخوانند . آيا چنين رفتارى با زنده و مردهء عثمان در نظر اصحاب عادل و راسترو روا بوده است ؟ در نظر اصحابى كه به زعم جعل كنندهء روايت ، عثمان را خليفهء مسلمانان\r\n\r\n","description":"","footnote":"","page_name":" 361 ","page_number":371},
  {"content":"\r\n\r\nمىدانسته‌اند و كشنده‌اش را ستمكار و متجاوز ؟ اگر چنين نظرى به او داشته‌اند ، چرا سكوت كرده و لب از لب نجنبانده‌اند و احكام اسلام را در حق وى اجرا نكرده‌اند ؟ يا چنين گناهانى را مرتكب گشته و در ارتكابش تعمد و گستاخى نموده‌اند ؟ پناه بر خدا از گفتن چنين حرفى ! چگونه كسى جرأت مىكند چنين نسبتى به آنها بدهد ؟ حقيقت اين است كه جعل كنندهء اين روايت براى تبرئهء عثمان تاريخ را تحريف كرده و هيچ نينديشيده كه در اين توطئه بر ضد واقعيت دچار چه گمراهيها و كجرويها مىشود و بسيارى از احكام اسلامى و مقدسات را ناديده مىانگارد و ساحت پاك بسيارى از اصحاب پيامبر اكرم را به بهتان مىآلايد و هيچ حرمت و كرامت و ارزشى را پاس نمىدارد .\r\nاز دروغهاى شاخدارى كه در اين روايت ساختگى به چشم مىخورد ، قرار دادن سعد بن ابى وقاص در رديف نخستين كسانى است كه براى بيعت با على عليه السّلام دست پيش آورده‌اند ، در حالى كه ثابت است كه او از كسانى است كه تا آخرين لحظهء حيات حاضر به بيعت با امام نشده ، و اين را همه مىدانند و راويان تاريخ و مورخان را در صحت اين مطلب هيچگونه اختلافى نيست . بعضى جاعلان و تحريفگران حتى براى خوددارى او از بيعت توجيهى جعل كرده‌اند . « 1 »\r\nاز خنده‌آورترين مطالب جعلى و دروغين مطلبى است كه بلاذرى آورده است از قول ابن سيرين كه عثمان در حالى كشته شد كه در خانه‌اش هفتصد نفر بودند ، از جمله :\r\nحسن بن على و عبد اللّه بن زبير ، و اگر به آنها اجازه داده بود ، همهء مخالفان محاصره‌گر را از منطقهء مدينه بيرون مىراندند . « 2 »\r\nاز حسن بصرى هم نقل شده كه گفت : انصار نزد عثمان آمدند و گفتند : اى امير المؤمنين ! بگذار خدا را دوبار يارى و نصرت داده باشيم ، يك بار كه پيامبر خدا را يارى كرديم و اين‌بار ترا . گفت : من احتياجى به يارى شما ندارم ، برگرديد . حسن بصرى مىافزايد : به خدا اگر تصميم مىگرفتند از او دفاع كنند ، با عباى خود قادر بودند از او\r\n\r\n\r\n","description":"","footnote":"\r\n( 1 ) . رك : المستدرك ، حاكم : 3 / 116 .\r\n( 2 ) . انساب الاشراف : 5 / 93 .\r\n","page_name":" 362 ","page_number":372},
  {"content":"\r\n\r\nدفاع و حمايت كنند . « 1 »\r\nبه چه عذر معقول يا مشروعى چنين كرده‌اند ؟ به كدامين عذر و مجوز عقلى و شرعى گذاشته‌اند خليفهء مسلمانان در خانه‌اش به قتل برسد ؟ چگونه هفتصد صحابى عادل و راسترو نشسته و تماشا كرده‌اند و اجازه داده‌اند او را بكشند ، يا محمد بن ابى بكر ريشش را بگيرد و بالا بكشد به‌طورى كه صداى به هم خوردن دندانهايش شنيده شود و از درون اطاق او را به دم در بكشد ، و عمير بن ضابى دنده‌هايش را بشكند ، و پيشانىاش را پيكان كنانة بن بشر بشكافد ، و سرش را مردى تجيبى با گرز بكوبد ، و غافقى با پاره آهنى بر دهانش بزند ، و ضربه‌هاى پياپى بر او وارد سازند تا مشرف به مرگ شود و چون بخواهند سرش را ببرند ، دو همسرش خود را به روى او بيندازند ؟ و همهء اين كارها جلو چشم صدها صحابى عادل و راستروى صورت بگيرد كه طرفدار و دوستدار وى بوده‌اند و دست روى دست گذاشته و منتظر اجازه‌اش نشسته‌اند تا امروز ، و گرنه هرگاه اجازه داده بود ، آنها را از منطقهء مدينه بيرون مىكردند و اگر مىخواستند با گوشهء قباى خود جانش را در برابر مهاجمان حفظ مىنمودند . اين مطلب مسخره كجا با اسلام و قرآن و سنت و عقل و عاطفه و منطق و اجماع و تاريخ درست جور درمىآيد ؟\r\n\r\nنگاهى به پاره‌اى از تأليفات\r\nروايات بىاساسى كه نگاشته شد ، اساسى را تشكيل مىدهد كه فضل و كمال عثمان را بر آن نهاده‌اند و وسيله‌اى است كه آلايشهاى عملى او را توجيه و دگرگونه نمايند و جناياتى را كه مرتكب گشته ، تأويل كنند و از او دفاع نمايند . ما روايات درستى را كه در تاريخ در خصوص عثمان هست ، به اطلاعتان رسانديم و روايات بىاساس و دروغينى را كه درباره‌اش جعل كرده‌اند ، بر ملا ساختيم . در جنايت عده‌اى از مورخان همين بس كه روايات متواتر و صحيح و حقايق ثابت تاريخى را نديده انگاشته و بنا را بر نقل و تثبيت و ترويج روايات نوع دوم گذاشته‌اند . به همين سبب ، بناى نوشته‌هاشان بر تبهكارى و بر لبهء\r\n\r\n\r\n","description":"","footnote":"\r\n( 1 ) . ازالة الخفاء : 2 / 242 .\r\n","page_name":" 363 ","page_number":373},
  {"content":"\r\n\r\nدوزخ نهاده شده است . هرعثمانى مسلك و اموى مذهبى در كتاب و نوشته‌اش جز آن ياوه‌ها و نادرستىها را نياورده است . دست به هركتابى كه اين جماعت در تاريخ و حديث نوشته‌اند ببريد ، خواهيد ديد چنين است ، مثلا تاريخ الامم و الملوك طبرى ، تمهيد باقلانى ، الكامل ابن اثير ، الرياض النضرهء محب طبرى ، تاريخ ابى الفدا ، تاريخ ابن خلدون ، البداية و النهاية ابن كثير ، الصواعق ابن حجر ، تاريخ الخلفاء سيوطى ، روضة المناظر ابن شحنهء حنفى ، تاريخ اخبار الدول قرمانى ، تاريخ الخميس ديار بكرى ، نزهة المجالس صفورى ، و نور الابصار شبلنجى پر از همين روايات جعلى و ساختگى است كه بسيارى را بدون ذكر رجال سند ، چنان كه پندارى روايات صحيحى است ، ثبت و نقل كرده‌اند و با سياه‌كردن صفحات كتاب خويش به وسيلهء چنين رواياتى روى تاريخ را سياه كرده و پردهء تزوير بر چهرهء حقايق درخشان كشيده‌اند .\r\nپس از اين مورخان و حديث‌نويسان ، جمعى نويسنده آمده‌اند و به گمان اينكه در تاريخ و حديث تحقيق مىكنند و بدون جانبدارى و غرض‌ورزى و پيشداورى به تحليل علمى قضايا مىپردازند ، بر آن نوشته‌هاى بىاساس تكيه زده‌اند ، حال آنكه ندانسته و بر خلاف پندار و ادعاى بيطرفى و بيغرضى به منجلاب گمراهى و دروغ‌بافى غلتيده‌اند و آن دسايس تاريخى و روايى را به صورتى زيبا و فريبا به ما منتقل ساخته و جماعات عامى و بىتحقيق را فريفته‌اند ، لكن قلم موشكاف محقق پردهء تزويرشان را دريده و به حقيقت‌پژوهان نشان داده است كه چه توطئه‌هاى ننگين بر ضد واقعيات تاريخى صورت گرفته و چه فريبكارىها به وقوع پيوسته است تا از جنايات و رسوايىهاى پاره‌اى از احكام و دستيارانشان دفاع شده باشد ، همانند دفاعى كه عمرو عاص به هنگام شكست و غلتيدن به خاك آوردگاه براى حفظ جان خويش كرد .\r\nبدينسان فضايلى تعبيه گشته براساسى سست كه تاروپودى از هم گسيخته دارد . اينك بياييد به تماشاى صفحه‌اى از كتاب مفتى مكّه احمد زينى دحلان كه در شرح زندگى خلفاى چهارگانه 354 - 517 نوشته است و زير عنوان شرحى دربارهء حسن رفتار و ميانه‌روى سرورمان عثمان در زندگانى دنيا مىنويسد : عثمان ، رضى اللّه عنه ، در زندگى\r\n\r\n","description":"","footnote":"","page_name":" 364 ","page_number":374},
  {"content":"\r\n\r\nدنيا زاهد و پارسا بود و شيفتهء آخرت . در ادارهء خزانهء عمومى درستكار و عدالت‌پيشه بود « 1 » ، و براى خويش هيچ از آن برنمىگرفت « 2 » ، زيرا توانگر بود و توانگرى و بىنيازىاش در دورهء زندگى پيامبر و نيز پس از آن معروف است . بسيار بذل و بخشش مىكرد آن هم در نهايت بزرگوارى و گشاده‌رويى ، و به دور و نزديك مىبخشيد و ميان خويشاوند و غيرخويشاوند فرق نمىگذاشت . « 3 » خدا در حق وى اين آيات را فرو فرستاده است :\r\nپاداش كسانى كه اموالشان را در راه خدا انفاق مىكنند و بعد از انفاق منتى نمىنهند و آزارى نمىرسانند ، با پروردگارشان است . نه بيمناك مىشوند و نه اندوهگين . « 4 » آيا كسى كه سراسر شب را به دعا و نماز و سجده به سر مىآرد و از آخرت بيمناك است و رحمت پروردگارش را اميد مىبرد ، با آن‌كه چنين نيست يكسان است ؟ « 5 » مردانى كه بر سر پيمانشان با خدا به راستى ايستادند . « 6 »\r\nبه هنگام نطق پيراهنى خشن و عدنى در بر داشت كه چهار درهم بيش نمىارزيد . « 7 » به مردم از غذاى دولتى مىداد و خود به خانه رفته سركه و روغن زيتون مىخورد . حسن بصرى مىگويد : به مسجد درآمدم ، ديدم عثمان بر قبايش تكيه زده است و دو سقا اختلاف حقوقى خويش را به او عرضه داشتند تا داورى نمايد . عبد اللّه بن شداد مىگويد :\r\nعثمان ، رضى اللّه عنه ، را روز جمعه‌اى ديدم به هنگامى كه امير مؤمنان بود ، جامه‌اى كه\r\n\r\n\r\n","description":"","footnote":"\r\n( 1 ) . پس چرا اصحاب متفقا بر او شوريده بودند ؟ و چرا آن زاهد پارساى راسترو را كشتند ؟\r\n( 2 ) . رك : الغدير ( متن عربى / چ 2 ) : 8 / 288 ، 289 .\r\n( 3 ) . به استثناى كسانى كه از خاندان بنى هاشم بودند و عشقشان را در دل مىپروراندند ، مانند ابوذر و عمار و ابن مسعود .\r\n( 4 ) . بقرة 2 / 262 . در جلد قبلى نادرستى اين نسبت را كه به فرمودهء الهى داده شده ، ثابت كرديم . رك : الغدير ( متن عربى / چ 2 ) : 8 / 57 .\r\n( 5 ) . زمر 39 / 9 . در همين جلد در شرح حال عمار ياسر گفتيم كه شأن نزول درست و حقيقى اين آيه چيست .\r\n( 6 ) . احزاب 33 / 23 . چنان كه ديديم اين آيه دربارهء على و حمزه و عبيدة بن حرث نازل شده است .\r\nرك : الغدير ( متن عربى / چ 2 ) : 2 / 51 . بخارى در صحيح خود : 7 / 91 نزول اين آيه را دربارهء انس بن نضر روايت كرده است و ابن حجر كسانى را كه اين آيه در حقشان فرود آمده ، نام برده و در آن ميان نام عثمان نيست . رك : فتح البارى : 8 / 420 .\r\n( 7 ) . رك : الغدير ( متن عربى / چ 2 ) : 8 / 291 .\r\n","page_name":" 365 ","page_number":375},
  {"content":"\r\n\r\nچهار درهم بيش نمىارزيد ، در بر داشت . از حسن بصرى دربارهء جامهء عثمان پرسيدند ، گفت : قطرى بود و هشت درهم مىارزيد . وى ، رضى اللّه عنه ، بسيار فروتن بود . حسن بصرى مىگويد : عثمان را وقتى امير مؤمنان بود ، ديدم در مسجد خوابيده و عبايش را زير سر گذاشته بود . افراد يكايك مىآمدند و نزد او مىنشستند ، و او نيز برخاست و مثل يكى از آنان در كنارشان نشست . خيثمه مىگويد : عثمان را ديدم كه در مسجد در ميان ملافه‌اى خفته بود و هيچ‌كس در اطرافش نبود ، در حالى كه امير مؤمنان بود . به موجب روايت ديگرى مىگويد : عثمان را ديدم كه در مسجد به نيمروز خفته بود و چون از خواب برخاست ، اثر ريگهاى كف مسجد بر پهلويش مشهود بود ؛ مردم به او گفتند كه بسترى نرم فراهم آرد . وى خودش آب براى وضويش تهيه مىكرد ، به او گفتند : چرا به يكى از نوكرانت دستور اين كار را نمىدهى ؟ گفت : چون شب وقت استراحت آنهاست .\r\nاز اول مسلمانى هرشب جمعه برده‌اى آزاد مىكرد مگر جمعه‌اى كه برايش ميسر نمىشد كه در عوض ، جمعهء بعدى دو برده آزاد مىساخت . علامه ابن حجر در صواعق مىنويسد : شمارهء بردگانى كه عثمان ، رضى اللّه عنه ، آزاد ساخته ، به دو هزار و چهار صد مىرسد . از فروتنى در دورهء خلافت گاه پشت سر خود خدمتكارش را سوار مىكرد و هيچ‌كس آن را عيب نمىگرفت . روز را به روزه و شب را به جز پارهء اول آن به نماز مىگذراند ، و در نماز شب قرآن را ختم مىكرد ، و بسيار اتفاق مىافتاد كه قرآن را در يك ركعت نمازش ختم مىكرد . چون از كنار گورستان مىگذشت ، چندان مىگريست كه اشك از محاسنش سرازير مىشد . از ده تنى بود كه پيامبر به آنان مژدهء بهشت داد ، و از اصحابى بود كه پيامبر در موقع وفات از آنان خشنود بود . از پيشگامان اسلام به شمار مىرفت ، زيرا پس از ابو بكر و على و زيد بن حارثه مسلمان شد . پيامبر براى او گواهى داد كه در زندگانى دنيا زاهد است و در آخرت در بهشت ، زيرا صحت اين روايت مسلم شده كه فرمود : خدا ترا بيامرزد اى عثمان ! نه تو از دنيا ربوده‌اى و نه دنيا ترا در ربوده است . « 1 »\r\n\r\n\r\n","description":"","footnote":"\r\n( 1 ) . آيا اين روايتى كه ادعا مىكنند صحيح و براستى از پيامبر اكرم است ، با آن شرح حالى كه از او آورده شد ، سازگار است ؟ اين را ندانسته مىگويند و فقط مىبافند .\r\n","page_name":" 366 ","page_number":376},
  {"content":"\r\n\r\nفتوحات در دورهء خلافت وى دامنه يافت و آفريقاى شمالى ، منطقهء ساحلى رود اردن ، سواحل روم ، استخر و فارس ، طبرستان ، سيستان و ديگر بلاد به تصرف مسلمانان درآمد . دارايى اصحاب در اين دوره فزونى گرفت چندانكه كنيزى را به هم‌وزنش با سيم يا زر خريد و فروش مىكردند و اسبى را به يكصد هزار ، و يك اصله درخت خرما را به هزار درهم . حسن بصرى مىگويد : خواربار در زمان عثمان فراوان بود و خير و درآمد بسيار . مردم در جنگ تبوك دچار قحطى گشتند ، غذايى براى آنان خريد كه سپاه را بسنده بود . ابو يعلى از جابر نقل مىكند كه پيامبر اكرم فرمود : عثمان در بهشت است ، و فرمود : هر پيامبرى همدمى در بهشت دارد و همدم من عثمان بن عفان است . به موجب روايت ديگرى فرمود : هر پيامبرى همدمى در بهشت دارد و همدم من در آن عثمان بن عفان است ، و فرمود : به شفاعت عثمان هفتاد هزار نفر كه جملگى مستحق دوزخند ، بدون محاسبه وارد بهشت مىشوند . ابويعلى از انس ، رضى اللّه عنه ، نقل مىكند كه نخستين مهاجرى كه با خانوادهء خويش به حبشه هجرت كرد ، عثمان بن عفان بود و بر اثر آن پيامبر خدا فرمود : خدا همراهشان بود ، عثمان پس از لوفى نخستين كسى است كه با خانواده‌اش در راه خداى تعالى مهاجرت كرده است . پيامبر هنگامى كه دخترش ام كلثوم را به همسرى عثمان درآورد ، به دخترش فرمود : شوهرت بيش از همهء خلق به جدت ابراهيم و پدرت محمد شباهت دارد ، و فرمود : با حياترين فرد امتم عثمان بن عفان است ، و فرمود : خدا به من وحى كرد كه دو دختر عزيزيم يعنى رقيه و ام كلثوم را به همسرى عثمان درآورم ، و فرمود : عثمان بسيار شرمگين است به‌طورى كه فرشتگان از او حيا مىكنند ، و فرمود : عثمان به پدرمان ابراهيم مىماند ، و فرمود : ام كلثوم را فقط به موجب وحى آسمانى به عقد ازدواج عثمان درآوردم . همو به عثمان فرمود : اين فرشتهء وحى است كه به من اطلاع داد كه خدا ام كلثوم را به همسرى تو درآورد با مهريه‌اى همسنگ مهريهء رقيه و به رفتار و همدمىاى چنان كه با او داشتى . ترمذى از قول عبد الرحمن بن خباب روايت مىكند كه من پيامبر را به هنگامى كه مردم را براى تدارك سپاه تنگدستى بر مىانگيخت ، ديدم و شاهد بودم كه عثمان بن عفان گفت : اى پيامبر خدا ! من يكصد شتر\r\n\r\n","description":"","footnote":"","page_name":" 367 ","page_number":377},
  {"content":"\r\n\r\nرا با پالانش تعهد مىكنم تا به راه خدا مورد استفاده قرار گيرد ، رسول خدا از منبر فرود آمد ، در حالى كه مىگفت : بعد از اين عثمان هرچه بكند ، گناهش به حساب او نوشته نخواهد شد . از عبد الرحمن بن سمره نقل شده كه عثمان هنگامى كه پيامبر سپاه تنگدستى را تدارك مىكرد ، هزار دينار به خدمت او آورده به دامنش ريخت . پيامبر خدا در حالى كه آن سكه‌ها را در دست مىچرخاند ، فرمود : هرچه عثمان بعد از اين بكند ، به او ضررى نمىزند ، و به موجب روايت حذيفه آن ده هزار دينار بود . پس پيامبر خدا در حالى كه آن سكه‌ها را در دست مىچرخاند ، فرمود : اى عثمان ! خدا بر تو ببخشايد هرچه در پنهان كرده‌اى و هرچه آشكار و هرچه تا به رستاخيز خواهى كرد . عثمان پس از اين ، هيچ از كرده‌اش نگرانى به خود راه ندهد . واحدى اين روايت را نوشته كه خدا بر اثر آن اين آيه را در حق عثمان فرو فرستاد : پاداش كسانى كه اموالشان را در راه خدا انفاق مىكنند و بعد از انفاق منتى نمىنهند و آزارى نمىرسانند با پروردگارشان است . نه بيمناك مىشوند و نه اندوهگين . « 1 » ابو سعيد خدرى مىگويد : شبى از آغاز تا سپيده دمان پيامبر را مراقبت و نظاره مىنمودم و او در حق عثمان بن عفان دعا مىكرد و مىگفت :\r\nخدايا ! من از عثمان بن عفان خشنود گشتم پس تو هم از او خشنود باش . و تا سپيده‌دمان دست به اين دعا به آسمان فرا داشته بود . جابر بن عطيه مىگويد پيامبر خدا فرمود : خدا از تو اى عثمان در گذرد در مورد هرچه انجام داده و انجام نداده‌اى خواه در پنهان و خواه در آشكار و هرچه پنهان كرده‌اى و هرچه اظهار ، و هرآنچه تا به رستاخيز خواهى كرد . « 2 »\r\nاينها بافته‌هاى كسانى است كه در تعبيه فضايل براى عثمان به منجلاب زياده‌روى و زياده‌گويى درغلتيده‌اند ، و ملت را به گمراهى كشانده و حقايق علمى و دينى را پوشانده‌اند . روشن خواهد شد كه محققان توانا و پژوهندگان موشكاف از نادرستى و ساختگى بودن آنها پرده برداشته و سستى آنها را باز نموده‌اند ، لكن مفتى مكه دحلان بىاعتنا به حكم محققان و روايت‌شناسان اين روايات جعلى را حقيقت و راست شمرده و سند بىبنيادش را معتبر گرفته است . اين است مقدار علمشان ، و جز پندارگر نيستند . در\r\n\r\n\r\n","description":"","footnote":"\r\n( 1 ) . بقرة 2 / 262 .\r\n( 2 ) . الفتوحات الاسلامية 492 .\r\n","page_name":" 368 ","page_number":378},
  {"content":"\r\n\r\nپى آنچه ترا بدان علم نيست ، مگرد زيرا گوش و چشم و دل همگى در مورد آن مسئولند . « 1 »\r\n\r\nكتاب الفتنة الكبرى\r\nپاره‌اى از كتاب الفتنة الكبرى نوشتهء دكتر طه حسين را بخوانيم . در ابتداى كتاب مىگويد : اين گفتارى است كه تصميم دارم تا مىتوانم محض حق و با كمال اخلاص باشد و در جريان آن تا آنجا كه امكان كشف حقيقت هست ، حقيقت و مطالب درست را بيان نمايم و خود را مقيد به اظهار منصفانه كنم و پا از جادهء انصاف بيرون نگذارم ، و به هيچ يك از احزاب و گروههاى اسلامى عليه حزب و گروه ديگر نگرايم و هيچ‌يك از فرقه‌هايى را كه در قضيهء عثمان با هم اختلاف دارند ، طرفدارى ننمايم . بنابراين ، من نه هواخواه عثمانم و نه شيعهء على ، و نه در اين قضيه چنان مىانديشم كه محاصره‌كنندگان عثمان مىانديشيدند و مسئوليت محاصره را بر دوش دارند .\r\nمن مىدانم كه مردم در قضيهء عثمان ، خدايش بيامرزد ، همان‌گونه كه در زمان خود او اختلاف نظر داشتند و چند دسته بودند ، پس از آن و تاكنون چند دستهء مختلفند . يكى عثمانى است و هيچ‌يك از اصحاب پيامبر را از ابو بكر و عمر گذشته همپاى او نمىداند .\r\nديگرى شيعى است و از پيامبر گذشته هيچ‌كس را همشأن على ، خدايش بيامرزاد ، نمىشناسد حتى ابو بكر و عمر را ، و تقريبا براى اين دو مقام محترمى قائل نيست .\r\nديگران هم ميان اين دو قطب فكرى در گردشند ، و مثلا در هواخواهى عثمان اندكى ميانه‌روى مىنمايند يا در تشيع و طرفدارى از على ، به‌طورى كه مقام اصحاب پيامبر را منكر نيستند و پيشاهنگى كسانى را كه در ايمان به اسلام سبقت گرفتند ، قدر مىنهند به علاوه ، هيچ‌يك از آنان را بر ديگرى برترى نمىبخشند و معتقدند كه همگى كوشيده و جديت علمى مبذول داشته و براى خدا و پيامبرش و مسلمانان دلسوزى و خيرخواهى نموده‌اند ، منتها بعضى به خطا رفته‌اند و برخى به راه راست ، و هردو دسته پاداش\r\n\r\n\r\n","description":"","footnote":"\r\n( 1 ) . اسراء 17 / 36 .\r\n","page_name":" 369 ","page_number":379},
  {"content":"\r\n\r\nخواهند برد ، زيرا عمدا راه خطا نرفته‌اند و دانسته به كار بد دست نزده‌اند . همهء اين فرقه‌ها به نظريات خويش وابسته‌اند و از آن دفاع مىكنند و در راهش جانفشانى مىنمايند ، زيرا دربارهء اين قضيه تفكر دينى دارند و دربارهء آن از روى ايمان داورى مىنمايند و در اين انديشه و اظهارنظر در پى حفظ دين و يقين خويشند و جوياى خشنودى خدا .\r\nاما من مىخواهم دربارهء اين قضيه انديشه‌اى آزاد داشته باشم و رها از عاطفه و علاقه ، و تحت تأثير ايمان و دين قرار نگيرم . انديشيدن و مطالعهء من انديشه و مطالعهء مورخى است كه خود را از تمايلات و عواطف و هواخواهى از هرگونه و به هرانگيزه كه باشد ، پيراسته است .\r\nدكتر طه حسين چنين مىپندارد و اظهار مىدارد كه مايل نيست دستخوش عاطفه و احساسات و جانبدارى از دسته و فرقه‌اى يا تمايل به مذهبى شود ، و در نوشتن كتاب از همهء اينها و حتى از دين و ايمان بر كنار مانده است . او ادعا كرده كه در بررسى و اظهارنظر در قضاياى عثمان به سادگى گراييده تا قضاوتش طبيعى باشد و گفتارش در آن خصوص حقيقت محض . وى چنين پنداشته و ادعا نموده است ، لكن تا به تحقيق پرداخته و دست به نوشتن زده ، از همهء پيراستگى و پاكى ادعايش دور افتاده و يكسره بر هواخواهى و جانبدارى و تمايلات غرض‌ورزانه تكيه زده است ، و هيچ نياورده و نگفته جز همان ياوه‌ها و دروغها كه عثمانى مسلكان ساخته و تعبير كرده‌اند ، و در راه به اصطلاح بررسى و نگارش به افكار برگرفته از افسانه‌هاى پيشينيان روى آورده است ، همان افسانه‌هاى تباه كه طبرى و همدستان و همراهان و استادانش بافته‌اند با همان اسناد سست و متون تقلبى و غشدارى كه پته‌اش را در اين جلد و جلدهاى سابق روى آب انداختيم .\r\nهيچ فرقى ميان اين كتاب با ديگر كتابها كه اين دكتر ادعا كرده مؤلفانش سر به تمايلات و هواخواهى و جانبدارى سپرده‌اند ، نديديم و نيست ، و اين كتاب همان‌گونه كه خود ناميده ، الفتنة الكبرى است ، فتنه‌اى بزرگ و شورشى گمراهگر عليه حقايق مسلم تاريخى .\r\n\r\n","description":"","footnote":"","page_name":" 370 ","page_number":380},
  {"content":"\r\n\r\nمىبينيم وى از بيم انحراف از راه صواب و آلايش به قضاوت نادرست ، موضع بيطرفى اتخاذ مىنمايد و مىپندارد بيطرفى همان‌گونه كه ديروز و در عصر عثمان پسنديده و مايهء عافيت بود ، امروز هم پسنديده و مايهء صواب است و به همين اعتبار ، مسلك سعد بن ابى وقاص را پيش مىگيرد كه در قضيهء عثمان بيطرفى برگزيد . در ديباچهء كتابش مىنويسد : هنگامى كه قضيهء عثمان پيش‌آمد و مسلمانان بر سر آن اختلاف پيدا كردند و شديدترين دشمنىهاى تاريخشان رخ داد ، جمعى از اصحاب پيامبر خود را از شركت در آن به كنارى كشاندند و به هيچ وجه مسئوليت آن حوادث را چه كم و چه زياد نپذيرفتند ، بلكه خود را از دو دستهء متخاصم بر كنار داشتند و دين خود را سالم به در بردند . سخنگوى آنان سعد بن ابى وقاص گفت : من دست به جنگ نمىزنم تا آن وقت كه برايم شمشيرى حاضر كنيد كه بينديشد و ببيند و به سخن درآيد و بگويد : اين يك بر راه راست مىرود و آن ديگرى به خطا .\r\nمن مىخواهم مسلك سعد و يارانش را پيش گيرم ؛ نه از اين دسته دفاع كنم و نه آن را به باد حمله بگيرم ، بلكه درصددم كه براى خويشتن و براى مردم زمينه‌اى را فراهم و به شرح آرم كه هردو دسته را به آشوب و گمراهى كشانيد و به دشمنى خشونت‌بارى كه صفوفشان را بر هم زد و هنوز پراكنده نگهداشته است و به گمان قوى تا پايان روزگاران پراكنده و در اختلاف نگاه خواهد داشت . آنها كه كتابم را مىخوانند ، در خواهند يافت كه مسئله مهم‌تر و ريشه‌دارتر از عثمان و على و پيروان و مخالفانشان بوده است ، و اگر كسى جز عثمان هم در آن شرايط و اوضاع به خلافت نشسته بود ، به همان بدبختىها و آشوبها دچار مىگشت و به همان كشمكشها كه در اطرافش در گرفت و زدوخوردهاى خونين كه پس از آن روى داد .\r\nدر اينجا مىبينيم وى همانطور كه تعهد كرده و در ديباچهء كتابش آورده براستى از عاطفه و احساسات و از اصول دين بر كنار مانده و از دين پاك اسلام دورى گرفته است و به قضيهء عثمان آزادانه و رها نگريسته است رهاى مطلق از هرچه حق و انصاف است .\r\nجريانات اجتماعى آن عصر را آشوبى شمرده كه خردمند در كشاكش آن بايد شترمرغ\r\n\r\n","description":"","footnote":"","page_name":" 371 ","page_number":381},
  {"content":"\r\n\r\nشود كه نه شير مىدهد و نه بار مىبرد و نه به هيچ وجه مورد استفاده قرار نمىگيرد .\r\nنظريه و سبك تحقيق و اظهارنظر دكتر طه حسين در صورتى ممكن بود صحيح پنداشته شود كه اسلام وجود نمىداشت و پيامبر گرامى راه راست را به روى انسانهايى كه در توفان جريانات اجتماعى و اختلافات سياسى و فكرى سرگردانند ، نگشوده و از سرگشتگى نرهانده و قرآن مجيد حق را از باطل بازننموده بود . نمىدانم او چگونه به خود جرأت مىدهد كه مسلك سعد بن ابى وقاص را تقديس كند ؟ آيا محققى كه خود را مسلمان مىداند ، مىتواند حكم و نظر اسلام را دربارهء آن حوادث و قضايا را نديده بگيرد يا فرمايشات پيامبر اكرم صلّى اللّه عليه و آله را در آن خصوص پشت گوش بيندازد و همهء عواطف انسانى را به هنگام داورى و اظهار نظر در جريانات تاريخى و قهرمانان آن زير پا بگذارد ، حتى احساسات پاكى را كه مقتضاى طبيعت انسان است و به اصلاحگرى و خيرخواهى و جانفشانى در راه مصالح عاليهء جامعه و بشريت مىخواند و چون صلاح و فداكارى و آزادى و عدالت فرياد آيد ، خود به خود برانگيخته و جلوه‌گر مىشود ؟\r\nمگر آنجا و در آن شرايط و اوضاع ، قرآن روشنگر و سنت راهنما و شريعت مقبول و عقل سليمى وجود نداشته كه مردم را از بلاتكليفى نجات دهد و راه و وظيفه‌اى پيش پايشان بگذارد ؟ مگر اينها وجود نداشته تا مقرر دارد كه از توده‌هاى ستم زده بايد دفاع كرد يا از هرمسلمانى كه به ناحق مورد تعرض قرار گرفته يا از خليفهء واجب الطاعه‌اى كه مىخواهند او را بكشند ؟\r\nآدم مسلمان به قرآن احتياج دارد و به سنت تا بداند كه در چنان موقعيت‌ها چه تكليفى دارد و در جريانات اجتماعى حق با كدام جانب است كه بايد آن جانب را بگيرد . ديندار پاىبند اسلام را چه حاجت است به شمشيرى كه بينديشد و ببيند و سخن بگويد ؟\r\nديندارى را كه مىداند خدا فرمود : هرگاه دربارهء چيزى اختلاف و كشمكش پيدا كرديد ، اگر به خدا و روز جزا ايمان داريد آن اختلاف را به خدا و پيامبر عرضه بداريد و بديشان رجوع كنيد . « 1 » آيا آنان را بسنده نيست كه قرآن را بر تو فرستاديم تا بر آنان تلاوت و\r\n\r\n\r\n","description":"","footnote":"\r\n( 1 ) . نساء 4 / 59 .\r\n","page_name":" 372 ","page_number":382},
  {"content":"\r\n\r\nخوانده شود ؟ « 1 » ما قرآن را فقط براى اين بر تو فرستاديم كه براى آنان اختلافشان را روشن و حل نمايى . « 2 »\r\nچه شده كه دكتر طه حسين سخن صحابى عالىقدر ، حذيفهء يمانى را نشنيده گرفته كه مىگويد : فتنه و آشوب و شرايط گمراهگر ، تا وقتى كه دينت را مىشناسى ، به تو ضررى نمىتواند برساند . آشوب هنگامى گمراهگر خواهد شد كه حق را از باطل بازنشناسى .\r\nيك مسلمان دين‌شناس هوشيار محال است نتواند در قضيهء عثمان قضاوت درست و اصولى كند و تكليف خود را در قبال آن بداند ، زيرا قضيه دو صورت بيش نداشته است و حكم شرع در هردو مورد كاملا مشخص و روشن است و پذيرفته و مورد تأييد همهء مسلمانان . عثمان يا حاكم عادل و راستروى بوده كه چون در بيعت تعهد نموده ، مطابق قرآن و سنت عمل مىنموده و رويهء حكومت و اداره‌اش مايهء خشنودى خدا بوده است كه در اين صورت قيام عليه او حكمش معلوم است و در اين مسئله هيچ فرقه‌اى از مسلمانان با ديگرى يا هيچ فرد مسلمان با ديگرى اختلاف ندارد . يا چنان نبوده ، بلكه بدانگونه بوده است كه اصحاب راسترو و عادل پيامبر صلّى اللّه عليه و آله عقيده داشته‌اند ، و عقيده و اظهار نظرشان را دربارهء عثمان قبلا ديده‌ايم . در اين صورت ، باز حكم شرع هم در حق او و هم در حق مخالفانش كاملا محرز است . اين حكم چنان كه انقلابيون به خود عثمان گوشزد كردند ، از قرآن مجيد گرفته شده است آنگاه كه به ايشان گفت : مرا نكشيد ، زيرا فقط كشتن سه فرد جايز است : مردى كه پس از ازدواج زنا كرده باشد يا پس از مسلمان شدن كافر گشته باشد يا كسى را بدون اينكه بخواهد قصاص قتلى را از او بستاند ، بكشد .\r\nگفتند : ما در قرآن مىبينيم كشتن غير از اين سه گونه اشخاص كه نام بردى ، جايز است و آن كشتن كسانى است كه در جهان به راه تبهكارى تلاش مىنمايند ، و كشتن كسى كه به تجاوز مسلحانه دست مىزند و در اين راه پافشارى مىكند و مىجنگد و كشتن كسى كه مانع اين مىشود كه حقى از او گرفته شود و در اين راه مىجنگد و گردن فرازى مىنمايد ، و مسلم است كه تو به تجاوز مسلحانه دست زده‌اى و مانع گرفتن و اجراى حقى شده‌اى\r\n\r\n\r\n","description":"","footnote":"\r\n( 1 ) . عنكبوت 29 / 51 .\r\n( 2 ) . نحل 16 / 64 .\r\n","page_name":" 373 ","page_number":383},
  {"content":"\r\n\r\nو از تحقق آن جلوگيرى نموده‌اى و بر سر آن گردن فرازى كرده‌اى .\r\nما در آن ميان جايى براى بيطرفى و سرگردانى نمىبينيم ، از آنگونه بىطرفى كه سعد بن ابى وقاص در قضيهء عثمان و حوادث و جريانات دنبال آن اتخاذ كرد . آن بيطرفى گرچه مورد پسند دكتر قرار گرفته ، چيزى نيست جز پا از اجراى حكم خدا به دامن كشيدن و از انجام وظيفهء اسلامى گريختن و از تعاليم و دستورات درخشان آيين آسمانى اسلام شانه خالىكردن . آرى ، بيطرفى و كناره‌گيرى و تماشاگرى جريانات اجتماعى بىآنكه انسان در آن و در تعيين مسيرش سهم داشته باشد ، حيله‌اى است كه سلامت جويان و نفع‌طلبانى تعبيه كرده‌اند كه از بيعت با امام متقيان و امير مؤمنان على عليه السّلام خوددارى نمودند و دست از يارىاش كه يارى حق و عدالت و اسلام است ، كشيدند و از حكمتى كه قرآن و سنت در مورد جنگهايش صادر كرده‌اند ، چشم پوشيدند . اين حيله و عذرى است كه سعد بن ابى وقاص و عبد اللّه پسر عمر و ابو هريره و ابو موسى اشعرى و محمد بن مسلمه تراشيدند ، همان بدعت گذاران بيطرفى و قديمىترين كسانى كه سياست مزورانهء كناره‌گيرى از سياست اجتماعى را دستاويز ساختند ، در حالى كه خود مىفهميدند آن بهانه‌آورى و عذرتراشى هيچ از مسئوليت خطيرشان در پيشگاه خداى حكيم و عليم نمىكاهد . آدمى هرچند به زبان عذرها آورد ، از كار خويشتن آگاه است . « 1 »\r\n\r\nكتاب عثمان بن عفان\r\nكتاب عثمان بن عفان نوشتهء صادق عرجون مدرس دانشكدهء زبان عربى در مصر را بايد مورد بررسى قرار داد . وى در مقدمه مىنويسد : اين نوعى تحقيق در زندگانى خليفهء سوم عثمان ، رضى اللّه عنه ، است كه به وسيلهء آن تصويرى از زندگانى وى رسم كرده‌ام .\r\nآنجا كه اختصار به حقيقت لطمه نمىزد ، به اجمال سخن گفته‌ام و جايى كه تفصيل باعث مىشد حجتى آشكار گردد يا شبهه‌اى زدوده شود به طور مشروح بحث كرده‌ام . در اين اثر عوامل اجتماعى و سياسى كه سيرهء اسف‌انگيز او را در بر گرفت و جامعهء اسلامى را\r\n\r\n\r\n","description":"","footnote":"\r\n( 1 ) . قيامة 75 / 14 ، 15 .\r\n","page_name":" 374 ","page_number":384},
  {"content":"\r\n\r\nبه شدت به سوى خطرناك‌ترين انقلابى كه تاريخ اسلام به خود ديده راند ، مورد توجه و بررسى من قرار گرفته است .\r\nزندگانى عثمان ، رضى اللّه عنه ، را بايستى در كمال آرامش و دقت نظر بررسى كرد تا فضايل پنهان كه در لابلاى افسانه‌هاى بيهوده‌اى كه حقايق را به بازى گرفته است ، بر ملا شود و محاسن و مكارمى كه به وسيله روايات غلط از ديده دور مانده است ، آشكار گردد و حقايق آلوده به نادرستى متمايز شود و دروغهايى كه جاعلان ساخته‌اند و داستانهاى بىاساس با آب و تاب شناخته گردد .\r\nتمام كوشش خود را به كار برده‌ام تا خطوط اصلى و اصيل زندگانى عثمان ، رضى اللّه عنه ، را مشخص كنم و ميان آنها سازگارى و ربط دهم تا چنين تصويرى پديد آيد .\r\nاميدوارم تصويرى كه از زندگانى او رسم كرده‌ام ، سنگى شود از سنگهاى بناى بررسى زندگانى رجال اسلام و سيرهء قهرمانان پرشكوه آن ، و مايهء روشنگرى و عبرت‌آموزى مسلمانان باشد ، و خدا توفيق رسان است .\r\nآنگاه نگاهى به موضوعات كتابش بايد افكند و ديد كه به هيچ وجه با آنچه در مقدمه گفته ، مطابقت ندارد و عبارت است از نعره‌هاى كينه‌توزانهء فرقه‌اى ، و فضايل ساختگى كه از راه غلو و مبالغه تعبيه كرده‌اند ، و روايات جعلى كه به انگيزهء شهوت و نفع جويى ساخته‌اند . او افسانه‌هاى بافتهء قديم را با زرق و برق سخن آراسته و اباطيل پيشينيان را با بيانى مزورانه تكرار كرده است . در نوشته‌هايش اثرى از اين نيست كه اسناد روايات را يا متن سست و نادرست بسيارى از آنها را سنجيده و بررسى كرده يا حديث‌شناسى را اعمال نموده باشد . موضوعات مهمى از فقه و دين‌شناسى عثمان تا اشتباهات و بدعتهايش را به بحث كشيده و در هرمورد خواسته آنها را توجيه نمايد كه توجيهاتش به ياوه مىماند ، بويژه در مسائل فقهى ، و عذرهاى نامعقول بدتر از گناه برايش آورده است كه بايد با همهء اين حرفهايش بزرگوارانه برخورد كرد و گذشت .\r\nكتابى كه منابع و مآخذش عبارت باشد از فجر الاسلام احمد امين ، آن دروغساز حقه‌باز و كتاب خضرى ، آن اموى مسلك خيره‌سر و كنفرانسهاى كردعلى ، آن عثمانى\r\n\r\n","description":"","footnote":"","page_name":" 375 ","page_number":385},
  {"content":"\r\n\r\nمرام مخالف اهل‌بيت و امثال آنها كه پر است از غلطگويى و ياوه‌سرايى دغلبازان و جيره‌خواران دستگاههاى حاكمه ، معلوم است چگونه كتابى است .\r\nاز حيرت‌آورترين حرفهايش يكى زير عنوان « دروغ بستن به پيامبر خدا » است كه مىگويد : در اين مرحله از تاريخ فرقه‌ها و احزاب جامعهء اسلامى شروع كردند به دروغ ساختن به منظور دشمنى و آسيب‌رسانى به مخالفان خويش ، و رفته رفته اين دروغها به صورت استدلالهايى درآمد كه با احاديث مستحكم و مستند مىگشت ، احاديثى كه سران فرقه‌ها و احزاب از زبان پيامبر مىساختند . رايج‌ترين اين گونه احاديث ساختگى آنها بود كه ادعا مىشد دربارهء ائمه و خلفا گفته شده است . هركه طرفدار كسى بود ، دربارهء مراد و رهبر خويش و نيز مخالفان و رقيبانش به جعل حديث پرداخت و چنان جعل كرد كه مقصد و غرضش را مفيد افتد . پس دو گونه مدح و ذم افراطى و تفريطى دربارهء هريك از ائمه و خلفا پديد آمد و شرح زندگانى آنان را با پرده‌اى از ابهام و غموض بپوشانيد و از ديدهء حقيقت نگران مستور داشت .\r\nدر كنار جعل حديث به تأويلات و تحريفات معنوى در آيات قرآن پرداختند تا معنى آنها را دگرگونه جلوه دهند ، و خطر اين جعل حديث كمتر نبود . از اين دو رشتهء تلاش مزورانه و دروغ پردازانه يك سلسله روايات و مطالب ساختگى و خرافات و افسانه بوجود آمد كه مسلمانان را به بلا انداخت و شبهه‌هاى گيج كننده در ميانشان پراكند و چهرهء دلاراى آن شريعت پاك اسلام را تيره ساخت و كتابهاى خيلى از مؤلفان قديم و جديد را بيالود ، و بلايى شد براى دين و شرى براى مسلمانان ، و مانعى در راه نهضت و پيشرفتشان و حربه‌اى به دست دشمنان اسلام و سدى بر راه كسانى كه در پى وصول به حقايق تاريخى و علمى و دينىاند . اگر توفق خداى متعال نبود و مددى به عده‌اى از پيشوايان برگزيده و نيك‌سيرت اسلامى نرسانده بود كه به نقد سند روايات و سنجش متون آنها و تميز سره از ناسره همت گمارند و نگذارند از هربدعتگذارى روايت شود ، چهرهء اسلام از درخشندگى مىافتاد و بدان دلارايى كه در قرآن حكيم و تعاليم پيامبر\r\n\r\n","description":"","footnote":"","page_name":" 376 ","page_number":386},
  {"content":"\r\n\r\nعظيم جلوه‌گر است ، نمىماند . « 1 »\r\n\r\nكتاب انصاف عثمان\r\nاين كتاب از سراب فريبنده‌تر است و اثرى از انصاف در آن نيست . محمد جاد المولى زنجيره‌اى از روايات تاريخى ساختگى و دستبرد خورده را به هم ربط داده و نامش را تحقيق تاريخى دقيق و منصفانه گذاشته است . با وجود اين در مقدمهء كتابش مىگويد :\r\nزندگانى عثمان و تاريخ عصر او و انقلابى را كه عليه او شده ، مورد تحقيق و بررسى قرار داده‌ام و از روايات دروغين تاريخى پرهيز نمودم و آنچه را مايهء درس و عبرت بود در نظر آوردم و علل اصلى هرواقعه را هرچند شبهه‌ناك و پيچيده بود ، پى جويى كردم و دريافتم .\r\nبه نوشتهء مورخان اكتفا ننمودم ، بلكه نظر از نوشتهء آنان دور تر بردم و شخصيت وى را تحليل و تشريح كردم و رابطه‌اش را با انقلابى كه عليه وى رخ داد ، مشخص ساختم و احوال مسلمانان را بررسى كردم كه به آسايش و ثروت دست يافته بودند و گام به هر سرزمين و ديار نهاده و با اقوام غير عرب درآميخته و خلق و خوى آنان را گرفته بودند ، و نيز احوال قريش را و چند دستگى و كشمكشى را كه ميانشان بر سر رياست و به دست گرفتن قدرت پديد آمده بود و رابطهء آن را به تعدى و شورشى كه عليه خليفه صورت گرفت ، بيان داشتم ، و آشوبى را كه دشمنان عثمان و اسلام در استانها به پا كرده بودند ، تشريح نمودم و وقايع را از يكديگر تفكيك و متمايز ساختم تا علل معين آن آشوب به دست آمد .\r\nاز اين هم غافل نماندم كه خرده‌هايى را كه بر عثمان گرفته‌اند ، به شرح آورم و در حق وى انصاف دهم كه كجا و در كدامين موارد بيگناه بوده است . عثمان حق دارد كه براى خود و عصرش بررسى وافى شود و دهها كتاب به اين زمينه اختصاص يابد ، زيرا وى خليفه‌اى است كه حقش پايمال گشته و درباره‌اش به ناحق قضاوت شده است با وجودى كه در ايمان به اسلام پيش قدم بوده و فضايل و كارهاى نيكو از او بروز كرده و دوره‌اش\r\n\r\n\r\n","description":"","footnote":"\r\n( 1 ) . عثمان بن عفان 41 .\r\n","page_name":" 377 ","page_number":387},
  {"content":"\r\n\r\nدورهء انتقال و تزلزل و انقلاب سياسى و اجتماعى بوده است .\r\nگرچه جانب احتياط و دقت را گرفته و از لغزشها خويش را پاييده‌ام ، باز ممكن است دچار خطا و لغزش شده باشم . با اينهمه كوشش فكرى خود را تا توانسته‌ام به كار برده‌ام تا نظرى صائب ابراز كنم . اميدوارم در ترسيم تصويرى روشن از اين دورهء تاريخ اسلامى كه آكنده از درس و پند و عبرت است ، توفيق يافته باشم . خدا مددكار است . « 1 »\r\nاين لفاظى و عبارت‌پردازى است و دم زدنش از حسن نيت و علاقه به موفقيت علمى ، لكن پاى گردآورى روايات تاريخى و تأليف كه رسيده مثل خاركنى عمل كرده كه در شب از هرچه يافته ، بنه‌اى فراهم كرده باشد و بدون اينكه در سند و متن روايات دقت و سنجشى به عمل آورد ، به هرچه رسيده تكيه زده و استناد جسته و نظرى تعبيه كرده است . نه سره از ناسره جدا كرده و در شناخت مفهوم حقيقى اسناد تاريخى همت يا درايتى نموده است ؛ نه حديث‌شناس بوده تا بتواند به روايت صحيح و مسلم دست يابد و از مجعولات با آب و تاب بپرهيزد ؛ نه بصيرتى داشته تا به نيرنگهايى كه در تاريخ به كار رفته ، پى برد و نه علمى كه پايش را بر طريق مستقيم وصول به حقيقت جديد استوار دارد . همين‌طور در بافته‌ها و جعلياتى كه طبرى و ديگران نوشته‌اند ، لوليده و آنها را اصول مسلم و وحى منزل پنداشته است . فضايلى را كه اموى نسبان يا اموى مسلكان براى وابستگان خويش جعل كرده‌اند ، راست شمرده و در اظهارنظر بر آنها اعتماد نموده است . گرچه خيلى تلاش كرده و فكرش را به كار انداخته ، متأسفانه به نتيجهء مطلوب نرسيده است و از اين مرحله از تاريخ اسلامى تصويرى ساخته است تيره و تار با خطوطى به هم ريخته و رنگهايى به هم آميخته ، تصويرى تهى از هرگونه پند و درس و عبرت‌آموزى .\r\nسخن دربارهء عبد اللّه بن سبا را به درازا كشانده و همهء آن شورشها و كشمكشها را زير سر او دانسته است و پنداشته فكر مخالفت با عثمان را او طرح كرده و در شهرها پراكنده است تا اكثريت اصحاب پيامبر به بانگ شعار آن بدعتگذار خيره‌سر به تحريك و تلاش\r\n\r\n\r\n","description":"","footnote":"\r\n( 1 ) . انصاف عثمان 4 .\r\n","page_name":" 378 ","page_number":388},
  {"content":"\r\n\r\nافتاده‌اند و سر به نيرنگ آن يهودى گستاخ آشوبگر سپرده‌اند . مىنويسد : در اين هنگام ، عبد اللّه بن سبا به آن پيرمرد زاهد ، يعنى ابو ذر راه مىيابد و افكارش را در انجمن و جلسات او مطرح مىسازد و او را در مورد حكومت مىفريبد و عليه توانگران بر مىانگيزد و بنا مىكند به اين وسوسه كه اى ابو ذر ! از معاويه تعجب نمىكنى كه مىگويد : ثروت ، مال خداست ، و همه‌چيز مال خداست ؟ پندارى مىخواهد آن را به خود اختصاص دهد و از مسلمانان سلب كند و نام مسلمانان را از بين ببرد . بدينگونه ابو ذر به راه تبليغ براى يك سوسياليسم افراطى افتاد . توانگران را مجبور مىكرد به فقيران كمك كنند و از ثروتشان به نفع آنان چشم بپوشند . از احسانى كه اسلام گفته به فقيران بكنيد وسيله‌اى ساخت براى سلب دارايى توانگران ، در حالى كه مقصود اسلام اين نيست كه ثروت توانگران را از چنگشان به در كند ، بلكه خداى متعال مىفرمايد : و كسانى كه در اموالشان حقى است معين ، براى گدا و محروم « 1 » ، و اين علاوه بر زكات است . « 2 » در جاى ديگر مىنويسد : عمار ياسر به مصر رفت و مردم مصر از استاندارشان ناراضى بودند و هرنسبتى به او مىدادند . پيروان ابن سبا با مهارت و زرنگى توانستند عمار را با سخنان دروغين و فريبنده گول بزنند . علاوه بر اين ، عمار خودش كينه‌اى از عثمان در دل داشت ، زيرا وقتى با عباس بن عتبة بن ابى لهب مشاجره كرده و به هم بد زبانى نموده بودند ، قانون الهى را در مورد عمار اجرا كرده بود . به همين جهت ، عمار ياسر از مصر نزد عثمان برنگشت و مشاهدات خود را در آن سامان به وى گزارش نداد و به پيروان عبد اللّه بن سبا ملحق شد . « 3 »\r\nاين يك صفحه از تاريخى است كه آن استاد نوشته است و پاره‌اى از تصوير روشن و دقيقى كه موفق به ترسيم آن گشته است . اين همان پند و درس عبرت‌آموزى است كه در نظر داشته و مقصودش بوده است . خوانندهء عزيز آيا متوجه است كه اين ياوه سرا از كدام ابو ذر و عمار حرف مىزند كه چنين گستاخانه و بىمطالعه و حساب نشده حرف مىزند\r\n\r\n\r\n","description":"","footnote":"\r\n( 1 ) . معارج 70 / 24 ، 25 .\r\n( 2 ) . انصاف عثمان 42 .\r\n( 3 ) . همان 61 .\r\n","page_name":" 379 ","page_number":389},
  {"content":"\r\n\r\nو حرف دهنش را نمىفهمد ؟ معلوم نيست اين مرد چرا وارد بحثهاى مشكل و مهم و خطرناكى شده كه محققان تيزبين و موشكاف و ناقدان زيرك در آن سرگشته‌اند ؟ چرا با همهء كم‌اطلاعى و بىخبرىاش از احوالات رجال و قدر و منزلت قهرمانان امت و بدون اينكه به روحيات و شخصيت برترين انسانها و اصحاب پاكدامن و شريف پى برده باشد و بداند كه تا چه پايه ديندار بوده‌اند ، به بررسى تاريخ حياتشان همت گماشته است ؟ و چگونه با همه بىبهرگىاش از حديث‌شناسى و دين‌شناسى و علم تاريخ وارد اين گونه مباحث و موضوعات شده است ؟\r\nمىبينيم دامن بالا زده و كمر به دفاع از افراد مورد نظر خويش بسته و در اين كار از تهمت زدن و آلودن دامن پاك اصحاب عادل و راسترو ابايى ننموده است . در جلد قبلى روايت آن مرد را در حق ابوذر بررسى كرديم و نشان داديم كه ساختگى است و آنها كه از قولشان نقل شده و اسمشان در سند آمده ، كسانى هستند كه اهل فن حديث و تاريخ بىاعتبارشان مىشمارند « 1 » ، و در اين جلد سخن قطعى درباره‌شان گفتيم و در گفتارى كه به عنوان عمار ياسر داشتيم ، ثابت كرديم كه او هرگز به مصر نرفته است و روايتى كه استاد به آن استناد كرده ، بىپايه است . وانگهى عمار ياسر برتر از اين است كه به خاطر اجراى حكم خدا و قانون جزاى اسلام كينهء كسى را به دل بگيرد . آيا اين نويسنده كه قرآن در اختيار داشته ، نظرش را با آيه‌اى كه در حق عمار ياسر فرود آمده ، مطابقت داده و سنجيده است ؟ آيا پيش از اتخاذ نظر و رأى در حق عمار هيچ به فرمايشهاى پيامبر گرامى انديشيده است كه عمار از سر تا قدمش آكنده از ايمان است ؛ عمار با حق است و حق با اوست و عمار به هرسو كه حق بگردد ، مىگردد ؛ عمار هرگاه ميان دو كار مخير شود ، حتما آن را كه به هدايت نزديك‌تر باشد ، بر مىگزيند و بسيار فرمايشهاى ديگر كه زينت‌بخش همين جلد ساختيم « 2 » و آن روايات جعلى و ياوه‌ها را به زباله‌دان مىافكند ؟\r\nوى در تبرئهء عثمان حرفهاى مختصر ولى گنده زده است ، حرفهايى كه دسايس غرض‌ورزان و تحريف‌گرانى را كه حقايق تاريخى را مسخ كرده‌اند ، در لابلاى خود دارد .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 349 .\r\n( 2 ) . همان : 9 / 20 - 28 .\r\n","page_name":" 380 ","page_number":390},
  {"content":"\r\n\r\nاين دسايس تبهكارانه كه عليه حقايق تاريخى و به قصد تحريف و مسخ آن صورت گرفته است ، فقط آدم بىاطلاع و بىسواد را مىتواند بفريبد و تنها نويسندگان ناشى و تازه‌كار ممكن است به دام آن بيفتند و حقايق را وارونه بپندارند ، چنان كه همين استاد به دامش افتاده است . او مىنويسد : حقيقت مسلم اين است كه وليد در سال 25 هجرى ، يعنى اولين سال حكومت عثمان ، به استاندارى تعيين شده است ، و ناقدان و مورخان بر اين متفقند كه عثمان در شش سالهء اول حكومتش مورد هيچگونه انتقاد و حمله‌اى قرار نگرفته است ، زيرا در پى مصلحت عمومى بوده و مقامات را به افراد لايق مىسپرده و ميان خويشاوند و غير خويشاوندش فرقى در اين كار نمىگذاشته است . « 1 »\r\nادعاى دروغين اجماع و اتفاق نظر و همداستانى كارى است كه اين جماعت نسل اندر نسل و در طول قرون مرتكب شده‌اند . كتابهاى فقه و علم كلام و حديث و تاريخ پر است از ادعاى اجماع و اتفاق نظر ، هركه در كتاب المحلى اثر ابن حزم اندلسى يا كتاب الفصل فى الملل و النحل او ، و منهاج السنة نوشتهء ابن تيميه ، و البداية و النهاية تأليف ابن كثير تأملى نمايد ، صدها اجماع ادعايى و دروغين خواهد يافت . اين نويسنده دنباله‌رو آن كسانى است كه امانتدار گنجينه‌هاى علم و دينند ! او فكر نكرده روزى محققى حسابرس و دادگر و حق‌پو پيدا خواهد شد و به حساب ادعاى اجماعش خواهد رسيد ، يا فكر اين را مىكرده ، ولى اعتنايى به عواقب كارش نمىنموده است .\r\nاز او مىپرسيم : چطور انتصاب وليد به استاندارى در سال 25 هجرى مطلبى است مورد اجماع و اتفاق مورخان ؟ حال آنكه اين مطلب فقط در يك روايت آمده و آن هم روايت سيف بن عمر است ، چنان كه طبرى گرفته و آن روايت را در تاريخش ثبت نموده و نادرست خوانده است « 2 » ، و ابن اثير در الكامل به ديگرى نسبت داده است . از طرفى سيف بن عمر را قبلا معرفى و ثابت نموده‌ايم كه سست روايت است و متروك و مطرود و از درجهء اعتماد ساقط ، و دروغساز ، و متهم به زندقه « 3 » . اطمينان مورخان بر اين است كه\r\n\r\n\r\n","description":"","footnote":"\r\n( 1 ) . انصاف عثمان 35 .\r\n( 2 ) . تاريخ طبرى : 7 / 47 .\r\n( 3 ) . رك : الغدير ( متن عربى / چ 2 ) : 8 / 84 .\r\n","page_name":" 381 ","page_number":391},
  {"content":"\r\n\r\nانتصاب وليد به استاندارى كوفه در سال 26 صورت گرفته است . وانگهى كجا سال 25 هجرى سال اول حكومت عثمان بوده است ، در حالى كه عمر در اواخر ذيحجهء سال 23 مرد و سه روز بعد با عثمان بيعت شد . بنابراين ، اولين سال حكومت عثمان سال 24 بوده است . وانگهى نه‌تنها همهء ناقدان و مورخان ، بلكه حتى يك ناقد يا مورخ نمىتواند جرأت اين حرف را به خود بدهد كه شش سالهء اول حكومت عثمان بدون هيچ خطا و خلافى سپرى شده است . صفحات تاريخ حكومتش در آن سالها را خلافكارىهايش سياه كرده است ، چه از نخستين روزى كه بر مسند حكومت نشست ، پيوسته مىلغزيد و به منجلاب خلاف و انحراف از اسلام مىغلتيد ، مثلا :\r\n1 - به محض رسيدن به حكومت از اجراى قانون جزاى اسلام در حق عبيد اللّه بن عمر سر باز زد ، در حالى كه او جنايت وحشتناكى مرتكب شده بود و هرمزان و جفينه و دختر ابو لؤلؤه را به ناحق كشته بود ، و همهء مهاجران و انصار متفق بودند كه بايد قصاص شود و يكصدا عثمان را به پيروى از قرآن و سنت و اجراى حكم اعدام پسر عمر وا مىداشتند . در آن ميان عمرو عاص او را اغوا كرد و از اجراى حكم اعدام بازداشت تا خون آن بىگناهان به هدر رفت ، و اين نخستين نقض قانون اسلام بود كه عثمان در نخستين روز حكومتش مرتكب گشت .\r\n2 - به محض اينكه خليفه شد و از منبر بالا رفت ، در جايى از منبر نشست كه رسول خدا صلّى اللّه عليه و آله مىنشست و ابو بكر و عمر هرگز آنجا ننشسته بودند . ابو بكر يك پله پايين‌تر مىنشست و عمر يك پله پايين‌تر از محل ابو بكر . مردم در اين خصوص بناى صحبت را گذاشتند و بعضى گفتند : امروز شر پديدار گشت . « 1 »\r\n3 - وقتى به خلافت رسيد ، حكم بن ابى العاص را كه پيامبر گرامى تبعيد و لعنت كرده بود ، از تبعيدگاه به مدينه بازآورد و تا آخر عمر در آنجا بود . بازگرداندن وى از تبعيد از جمله كارهايى بود كه بر عثمان عيب گرفتند . « 2 »\r\n\r\n\r\n","description":"","footnote":"\r\n( 1 ) . تاريخ اليعقوبى : 2 / 140 ؛ تاريخ ابن كثير : 7 / 148 .\r\n( 2 ) . رك : الغدير ( متن عربى / چ 2 ) : 8 / 242 ، 254 ، 258 .\r\n","page_name":" 382 ","page_number":392},
  {"content":"\r\n\r\n4 - در سال 25 سعد بن ابى وقاص را كه از ده نفرى است كه مىگويند مژده بهشت يافته‌اند ، از استاندارى بر كنار كرد و وليد بن عقبه را به جاى او گماشت و در سالهاى 25 و 26 بدين مقام بود ، و اين در صدر انتقاداتى است كه به او وارد گشته است . « 1 » سپس همين استاندار شراب خورد و واجب آمد كه حد بر او جارى شود ، ولى خليفه از اجراى قانون جزاى اسلام در حق استاندار خويش خوددارى كرد . « 2 »\r\n5 - وليد چون در مقام استاندارى به كوفه آمد ، مبلغى از بيت المال كه از عبد اللّه بن مسعود متصدى آن بود ، قرض گرفت . عثمان اين قرض را به او بخشيد . به عثمان اعتراض كردند . عثمان از اعتراض عبد اللّه بن مسعود عصبانى شد و او را از مقامش بر كنار كرد و حقوقى را كه به عنوان يك مجاهد از خزانهء عمومى داشت ، مدت چهار سال قطع كرد يعنى تا هنگام مرگش ، و گفتگوها و ماجراها در همين زمينه ميان او و عثمان رخ داد كه در همين جلد آورديم .\r\n6 - چنان كه در تاريخ ابن كثير آمده ، در اوايل حكومتش اذان سومى را در نماز جمعه بدعت گذاشت كه آن را در جلد قبلى به شرح آورديم و بررسى كرديم . « 3 »\r\n7 - در سال 26 هجرى خواست مسجد الحرام را وسيع‌تر سازد . خانهء عده‌اى را خريد ، اما عده‌اى حاضر نشدند منزل خويش را بفروشند . به دستور عثمان خانه‌هايشان را خراب كرد و قيمت آنها را از خزانه پرداختند . چون فرياد اعتراض عليه عثمان برآوردند ، دستور داد آنها را زندانى كنند و پرخاش كرد و گفت : از بس ملايمت نشان داده‌ام ، اينطور پررو و گستاخ شده‌ايد . « 4 »\r\n8 - خمس غنايمى را كه در دومين لشكركشى به آفريقاى شمالى به دست آمده بود و به خزانهء عمومى تعلق مىگرفت ، به عنوان هديه‌اى به مروان بن حكم بخشيد .\r\nاين از مهم‌ترين جنايات و گناهان عثمان شمرده مىشود كه در سال 27 هجرى مرتكب\r\n\r\n\r\n","description":"","footnote":"\r\n( 1 ) . دول الاسلام : 1 / 9 ؛ البداية و النهاية : 7 / 151 .\r\n( 2 ) . رك : الغدير ( متن عربى / چ 2 ) : 8 / 120 - 125 .\r\n( 3 ) . همان : 8 / 125 - 129 .\r\n( 4 ) . همان : 8 / 129 .\r\n","page_name":" 383 ","page_number":393},
  {"content":"\r\n\r\nگشته است . « 1 »\r\n9 - در سال 29 به حج رفت و در جايى كه نماز را بايد شكسته مىخواند ، تمام خواند .\r\nاين را ابن كثير آورده « 2 » ، و ما در جلد قبلى از اين بدعت سخن گفتيم . « 3 »\r\n10 - خمس غنايمى را كه در اولين لشكركشى آفريقاى شمالى به دست آمده بود و به خزانهء عمومى تعلق مىگرفت ، به عبد اللّه بن سعد بن ابى سرح بخشيد . « 4 »\r\nاز اين گونه خلافكارىها و خطاها و بدعتها در شش سالهء اول حكومتش بسيار از او سر زده كه به خاطر آنها مورد انتقاد و اعتراض قرار گرفته است . از همان روزهاى اول نه‌تنها گوش به نصيحت و ارشاد و نهى از منكر مردم و اصحاب پيامبر نمىداد ، بلكه هركس را كه زبان به انتقاد و ارشادش مىگشود و ضرورت اجراى احكام خدا و حقوق ستمديدگان را متذكر مىشد ، تحت تعقيب قرار مىداد و بازخواست و زندانى مىكرد .\r\nدرآمد عمومى و مقامات دولتى را به خويشاوندان اموىاش مىسپرد و خيال مىكرد كه مشكلات امور به دست آنان حل مىشود ، تا جريان اجتماعى امر به معروف و نهى از منكر شدت و دامنه يافت و سراسر كشور را در بر گرفت و اختلاف و تضاد ملت و اصحاب پيامبر با عثمان و قبيلهء اموىاش و شركاى غارتگرش فزونى يافت و به محاصره و كشتنش انجاميد .\r\nگمان مىكنم با پيشرفت فرهنگى مصر ، برخى از مصريان كه از حديث پيشينيان خويش در مبارزه با عثمان و اعضاى دولتش و از همتى كه در اين ميدان بروز داده‌اند احساس شرمسارى مىنموده‌اند ، براى اينكه آن لكهء ننگ را از دامن ملت خويش بزدايند و از كردهء مصريان انقلابى قديم پوزش بنمايند ، توسط استادان دانشگاهى خويش به تأليف و نگارش دربارهء عثمان برخاسته‌اند تا فضايل و خدماتى برايش تعبيه كنند و او را منزه و پاك و با منزلت بنمايند ، اما آيا با اين كتابهاى مزخرف و خوش زرق و برق به\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 260 - 275 .\r\n( 2 ) . تاريخ ابن كثير : 7 / 154 .\r\n( 3 ) . رك : الغدير ( متن عربى / چ 2 ) : 8 / 98 - 119 .\r\n( 4 ) . همان : 8 / 279 .\r\n","page_name":" 384 ","page_number":394},
  {"content":"\r\n\r\nمقصود خود رسيده‌اند ؟ آنان تنها مثل هواخواهان قديمى عثمان يك كار كرده‌اند و آن اين‌كه به عنوان توبه و پاك‌كردن گناه سابق ، گناه تازه‌اى مرتكب گشته‌اند . اينها تأليف و كتاب را وسيلهء بيان و تعليم حقيقت نمىدانند ، بلكه وسيله‌اى مىشمارند براى برآوردن اغراض و مطامع شخصى يا جمعى ، و اين پندارى نارواست .\r\n\r\nتأملى در كتابهاى ديگر\r\nكتاب تاريخ الخلفاء تأليف عبد الوهاب نجار از همين قماش است و انبانى از لغزشهاى تاريخى و روايات ياوه . همچنين كتاب عثمان نوشتهء عمر ابو نصر كه تكرار حرفهاى شيخ محمد خضرى اموى مسلك است . تاريخ الخلفاء الراشدين نوشتهء سيد على فكرى كه جلد سوم كتاب احسن القصص او را تشكيل مىدهد ، از ديگر كتابهايى كه در اين موضوع تأليف شده ، كمتر حرف بيراه دارد و كمتر از متانت دور گشته ، و از حسن نيت و پاكى قلم نويسنده حكايت دارد . او گرچه همان روايات جعلى را جمع كرده ، اما تا توانسته از ورود به زمينه‌هاى خطرناك و مباحث مورد اختلاف و جنجالى پرهيز نموده است . نه انتقادات و تعرضاتى را كه به خاطر بدعتهاى عثمان به وى شده ، به ميان كشيده و نه توجيهات و تلاشهايى را كه براى تبرئه او شده ، منعكس كرده است . پندارى شرح حال خليفه‌اى را مىنويسد كه همهء سرها در برابرش به تعظيم فرود آمده و امت اسلامى وى را از جميع جهات تأييد كرده است و گويى هيچ از آن بحثها و ايرادات به گوشش نخورده و انتقاداتى را كه به او شده و مدافعاتى را كه از او صورت گرفته ، نديده است . وى از فضايل و محاسن عثمان و پاك طينتى و حسن سلوكش چنان سخن مىگويد كه گويى اصول مسلمى است و هيچ‌كس در آن ترديدى ننموده و ايرادى و انتقادى بر آن به عمل نياورده است . در صفحات آينده روشن خواهيم نمود فضايل و محاسنى كه براى عثمان ادعا كرده‌اند ، تا چه حد حقيقت دارد .\r\nوى روايات جعلى و نادرستى را كه در تمجيد عثمان است ، بدون اينكه بررسى و ارزشيابى كند يا با ديگر روايات درست و ثابت بسنجد و مطابقه نمايد و تناقضات و\r\n\r\n","description":"","footnote":"","page_name":" 385 ","page_number":395},
  {"content":"\r\n\r\nمغايرتهاى موجود را رفع و حل كند ، به رشتهء نگارش درآورده و بحث خود را دربارهء عثمان چنين پايان داده است : مسلمانان بعد از اينكه آن سرزمين‌ها و كشورها را گشودند و آرامش يافتند و ثروت و اموالشان انبوه گشت ، شروع كردند به انتقاد از كارهايى كه عثمان به مصلحت عمومى مىديد ، مانند عزل بعضى استانداران و نصب برخى از خويشاوندانش كه لايق و كاردان مىپنداشت . بدينگونه مردم در حق وى تصوراتى نادرست پيدا كردند ، در حالى كه او بىتقصير و بىگناه بود . آشوب و اغتشاش دامنه يافت و شدت گرفت تا هيأتهايى همزمان به نمايندگى از كوفه و بصره و مصر در رسيدند و خواستار بركنارى استانداران شدند و گفتند در غير اين صورت عثمان را بر كنار خواهند كرد و خليفهء ديگرى را برخواهند گزيد . بالاخره موافقت شد تنى چند از استانداران را عوض كنند . بر اين اساس ، مردم مصر خواستند محمد پسر ابو بكر صديق استاندارشان باشد . عثمان فرمانى داير بر استاندارى وى نوشت و آنان با استاندار جديد رهسپار ديار خويش گشتند . در راه يكى از نوكران عثمان را ديدند كه بر شترى سوار است و پيش مىراند . او را نگهداشتند و تفتيش كردند ، نامه‌اى را به مهر خليفه و به عنوان عبد اللّه بن ابى سرح يافتند به اين مضمون :\r\nوقتى پسر ابو بكر و همراهانش نزد تو رسيدند ، آنان را با نيرنگ به قتل برسان .\r\nنامه را برداشتند و به مدينه بازآمدند ، و جريان را به عثمان خبر دادند . قسم خورد كه كار او نيست و نه دستورش را داده و نه اطلاعى از آن دارد . گفتند : اين بدتر است . مهر ترا و يكى از شتران دولتى را برمىدارند و يكى از نوكرانت را مىفرستند و تو بىاطلاع مىمانى . كار از دست تو به در رفته است و اختيار خود را ندارى . بعد از او خواستند از خلافت كناره‌گيرى كند يا نويسندهء آن فرمان را تحويل دهد . هيچ‌يك را نپذيرفت . در نتيجه ، متفقا تصميم گرفتند او را به محاصره درآورند ، و درآوردند و آب و توشه را چند روز به رويش بستند . انقلابيون به هيجان درآمدند و گفتگو و قيل و قال بسيار شد . عده‌اى از اصحاب پيامبر اجازه خواستند تا از او دفاع كنند ، نپذيرفت ، و به هيچ‌يك اجازهء دفاع مسلحانه نداد ، حتى به نوكرانش كه مهياى دفاع شده بودند ، گفت : هر كدامتان كه\r\n\r\n","description":"","footnote":"","page_name":" 386 ","page_number":396},
  {"content":"\r\n\r\nشمشيرش را غلاف كند ، آزاد خواهد بود . تن به قضا سپرده و تسليم پيشامدها شده بود .\r\nعده‌اى از اشرار از بام خانه به درون راه يافتند و به اطاقش درآمدند و او را كشتند ، در حالى كه قرآن را در برابرش نهاده بود و سورهء بقره را تلاوت مىنمود . قطره خونى بر اين آيت ريخت : در برابر آنها خدا ترا كافى است « 1 » ، و در آن هنگام روزه‌دار بود . « 2 »\r\nشايد اين نويسنده پس از مطالعهء الغدير به مواردى از كتابش كه بايد مورد تجديدنظر قرار گيرد ، توجه يابد و آن را از نادرستى و لغزشها بپيرايد و به راه حق و بيان حقيقت بگرايد ، زيرا اين بهتر و پسنديده‌تر است .\r\nسردستهء اين گونه استادان ، استاد كرسى تاريخ ملتهاى اسلامى در دانشگاه مصر و مدير دانشسراى حقوق اسلامى ، شيخ محمد خضرى است صاحب المحاضرات كه قبلا به خود و كتابش اشاره رفت « 3 » و روشن شد كه تا چه اندازه دغلباز است و در حق تاريخ جنايتكار ، و از ادبى كه لازمهء ديندارى است ، به دور و از ادب و اخلاق دانشمندى بىنصيب و از آدميت بيزار ، و كتابش صندوقى است پر از هرزه درآيى و ياوه‌گويى و خطاورزى ، و صفحات آن آلوده به دروغ و نيرنگ و نسبتهاى ناروا و نظريات سست بىبنياد . با اينهمه كتابش را تاريخ اسلام نام نهاده است . اسلام اگر اين تاريخش باشد ، بايد فاتحه‌اش را خواند .\r\n\r\nروايات پيامبر والاى اسلام دربارهء عثمان !\r\n1 - احمد حنبل پيشواى حنبليان مىنويسد : ابو مغيرهء حمصى « 4 » براى ما روايت كرده است از قول وليد بن سليمان دمشقى ، از زبان ربيعة بن يزيد دمشقى ، از عبد اللّه بن عامر دمشقى ، از نعمان بن بشير قاضى دمشق ، از عايشه ، رضى اللّه عنها ، كه گفت : پيامبر خدا به دنبال عثمان بن عفان فرستاد تا آمد . پيامبر خدا رو به او كرد . تا ديديم پيامبر خدا رويش را\r\n\r\n\r\n","description":"","footnote":"\r\n( 1 ) . بقرة 2 / 137 .\r\n( 2 ) . احسن القصص : 3 / 163 .\r\n( 3 ) . رك : الغدير ( متن عربى / چ 2 ) : 3 / 249 - 265 .\r\n( 4 ) . منسوب به حمص از شهرهاى شام .\r\n","page_name":" 387 ","page_number":397},
  {"content":"\r\n\r\nبه طرف عثمان گردانيد ، در كنار هم جمع شديم كه ببينيم به عثمان چه مىفرمايد . آخرين سخنش به او اين بود كه پس از زدن دستى به شانه‌اش گفت : اى عثمان ! خدا ممكن است پيراهنى بر تنت بيارايد . هرگاه منافقان درصدد برآمدند آن را از تنت بيرون بياورند ، مگذار بيرونش بياورند تا كشته و به ديدارم نايل شوى ، و اين فرمايش را سه بار تكرار كرد . نعمان بن بشير مىگويد : وقتى اين را از عايشه ، رضى اللّه عنها ، شنيدم ، به او گفتم :\r\nاى ام المؤمنين ! چرا اين را تا به حال نمىگفتى ؟ گفت : به خدا فراموشش كرده بودم و به ياد نداشتم . مىگويد : اين حديث را به معاوية بن ابى سفيان اطلاع دادم . به شنيدن آن از من اكتفا نكرد و كافى ندانست ، بلكه به ام المؤمنين عايشه نامه فرستاد كه آن حديث را برايم بنويس و بفرست ، و او آن را در نامه‌اى نوشته براى معاوية بن ابى سفيان فرستاد . « 1 »\r\nرجال سند اين روايت همگى اهل شامند و هواخواه عثمان ، و پيشاپيش آنها نعمان بن بشير است كه عليه امام زمان خويش ، مولاى متقيان و امير مؤمنان على عليه السّلام قيام مسلحانه كرده و زير پرچم دارودستهء تجاوزكاران مسلح عليه او جنگيده است ، و به موجب روايتى قيس بن سعد انصارى دربارهء او مىگويد : او گمراهى گمراهگر است . مضمون و متن اين روايت ، چنان كه خواهيم گفت ، مىرساند كه دروغى و نادرست است .\r\n2 - احمد حنبل روايتى ثبت كرده از قول ابويحيى ، محمد بن كناسهء اسدى ، از اسحاق بن سعيد اموى نوادهء عاص ، از قول پدرش سعيد پسر عموى عثمان ، ساكن دمشق كه گفت : به من خبر رسيد كه عايشه گفته است : فقط يك بار دزدكى به سخن پيامبر خدا گوش دادم و آن هنگامى بود كه عثمان سر ظهر نزد وى آمد و پنداشتم براى كارى مربوط به زنان آمده است و خودخواهى زنانه مرا واداشت تا پنهانى گوش به سخن پيامبر خدا بسپارم . شنيدم كه مىگفت : خدا پيراهنى بر تنت مىآرايد . امتم درصدد برمىآيد آن را از تنت بيرون آورد . آن را از تن بيرون ميار . هنگامى كه ديدم عثمان با همهء تقاضاهاى آنان ، يعنى مخالفان انقلابيش موافقت مىنمايد جز اينكه از خلافت كناره‌گيرى كند ، دانستم به پيروى از همان وصيتى است كه پيامبر خدا به او كرده است . « 2 »\r\n\r\n\r\n","description":"","footnote":"\r\n( 1 ) . مسند احمد حنبل : 6 / 86 ، 149 .\r\n( 2 ) . همان : 6 / 114 .\r\n","page_name":" 388 ","page_number":398},
  {"content":"\r\n\r\nرجال سندش غالبا اموى هستند و از خانوادهء عثمان ، و روايتشان به عايشه منتهى مىشود كه در همين جلد سخنانش را به اطلاعتان رسانديم . علاوه بر اينها ، روايت مذكور مرسل است و معلوم نيست چه كسى به سعيد بن عاص خبر داده است ، شايد يكى از دروغسازان و جاعلان حديث بوده باشد .\r\n3 - طبرانى از قول مطلب بن شعيب ازدى ، از عبد اللّه بن صالح ، از ليث ، از خالد بن يزيد ، از سعيد بن ابى هلال ، از ربيعة بن سيف روايت مىكند كه گفت : ما نزد شفى اصبحى بوديم . به ما گفت : از عبد اللّه بن عمر شنيدم كه مىگفت : پيامبر خدا رو به عثمان گردانده گفت : اى عثمان ! خدا پيراهنى بر تو پوشانده است و مردم مىخواهند آن را از تنت بيرون آورند ، تو آن را بيرون ميار ، زيرا به خدا اگر آن را از تن فرو اندازى ، بهشت را نخواهى ديد مگر ريسمان كلفت به سوراخ سوزن درآيد . « 1 »\r\nابن كثير اين روايت را ذكر كرده مىگويد : ابويعلى آن را از طريق عبد اللّه بن عمر از قول خواهرش ام المؤمنين حفصه روايت كرده است . سياق متن آن غريب و بيگانه از ذهن است ، خدا بهتر مىداند . « 2 »\r\nاكنون رجال سند روايت را بررسى كنيم و بشناسيم :\r\n1 - 3 - عبد اللّه بن صالح ابو صالح مصرى . احمد حنبل مىگويد : در ابتداى كار پاىبند بود و سخن سنجيده مىگفت : ولى در آخر كار خراب شده بود و او كسى نيست .\r\nعبد اللّه بن احمد مىگويد : پدرم روزى از او ياد كرد و از او بد گفت و بيزارى جست .\r\nصالح بن محمد مىگويد : ابن معين او را مورد اعتماد مىشمرد ، ولى به نظر من او در كار روايت دروغ مىگفته است . ابن مدينى مىگويد : روايتهاى او را ترك كرده‌ام و هيچ از او روايت نمىكنم . احمد بن صالح مىگويد : او متهم و بىاعتبار است . نسائى مىگويد : مورد اعتماد نيست . ابو زرعه مىگويد : بسيار دروغگوست . ابو حاتم مىگويد : احاديثى كه ابو صالح در آخر عمر روايت كرده و ديگران به دو نامعلوم شناخته‌اند ، به عقيدهء من از ساخته‌ها و جعليات خالد بن نجيح است كه ابو صالح رفيق و مصاحبش بوده است .\r\n\r\n\r\n","description":"","footnote":"\r\n( 1 ) . اعراف 7 / 40 .\r\n( 2 ) . تاريخ ابن كثير : 7 / 208 .\r\n","page_name":" 389 ","page_number":399},
  {"content":"\r\n\r\nابو احمد حاكم مىگويد : روايتش سست است . ابن حبان مىگويد : واقعا بد روايت است و از قول اشخاص معتبر احاديثى نقل مىكند بىاعتبار . شخصا راستگوست ، اما احاديث نامعلوم و نادرستى كه نقل كرده به وسيلهء همسايه‌اش ساخته شده است . اين همسايه احاديثى از قول شيخ عبد اللّه بن صالح مىساخته و با خطى شبيه خط شيخ عبد اللّه مىنوشته و سپس در خانه‌اش به ميان كتابها و نوشته‌هايش مىانداخته است . شيخ عبد اللّه به گمان اينكه خط خود اوست ، آن احاديث ساختگى را ندانسته نقل مىكرده است . « 1 »\r\n2 - 3 - سعيد بن ابى هلال مصرى . احمد حنبل مىگويد : نمىدانم در روايات او چه چيزى رخنه كرده است . ابن حزم مىگويد : قوى نيست . ابن حجر مىگويد : شايد او در اين گفته به سخنى كه امام احمد حنبل درباره‌اش گفته ، تكيه كرده باشد . « 2 »\r\n3 - 3 - ربيعة بن سيف اسكندرانى . ابن حبان مىگويد : خيلى اشتباه مىكند . ابن يونس مىگويد : در ميان رواياتش روايات نامعلوم و بىاساس هست . بخارى مىگويد : احاديثى روايت كرده كه با روايت ديگران مطابقت نمىنمايد . نسايى مىگويد : ضعيف و سست روايت است . « 3 »\r\n4 - احمد حنبل روايتى ثبت كرده است از قول سنان بن هارون ، از كليب بن وائل ، از پسر عمر كه گفت : رسول خدا از فتنه‌اى ياد كرده و گفته است : در آن فتنه اين شخص كه روى خود را پوشانده ، به ناحق و مظلومانه كشته خواهد شد . به آن شخص نگريستم ، ديدم عثمان بن عفان است . « 4 »\r\nسنان بن هارون از اهالى كوفه است . نسائى دربارهء او مىگويد : ضعيف و سست روايت است . ساجى مىگويد : ضعيف است و بد روايت . ابن حبان مىگويد : واقعا بد روايت است و احاديث نامعلوم را از قول مشاهير نقل مىكند .\r\nكليب بن وائل يكى ديگر از رجال اين روايت همين‌گونه وضعى دارد ، چنان كه\r\n\r\n\r\n","description":"","footnote":"\r\n( 1 ) . تهذيب التهذيب : 5 / 256 - 260 .\r\n( 2 ) . همان : 4 / 95 .\r\n( 3 ) . همان : 3 / 256 .\r\n( 4 ) . تاريخ ابن كثير : 7 / 208 .\r\n","page_name":" 390 ","page_number":400},
  {"content":"\r\n\r\nابو زرعه او را ضعيف و سست روايت شمرده است . « 1 »\r\n5 - احمد حنبل در مسند روايتى آورده است از طريق موسى بن عقبه كه جد مادرىام ، ابو حبيبه گفته است : وقتى عثمان در محاصره بود ، من به خانهء او رفتم . ابو هريره از عثمان اجازهء صحبت خواست . به او اجازه داد . بعد برخاست و پس از سپاس و ستايش خدا گفت : من از رسول خدا شنيدم كه مىگفت : شما بعد از من به فتنه و اختلاف دچار خواهيد شد . يكى از مردم پرسيد : چه كسى در آن شرايط ما را نجات خواهد داد ؟\r\nفرمود : آن امين و يارانش را داشته باشيد و در اين حال ، اشاره به عثمان مىكرد . « 2 »\r\nابن كثير اين روايت را نوشته مىگويد : فقط احمد حنبل اين را روايت كرده و هيچ‌كس غير او روايت نكرده است . سند آن روايت بسيار خوب و نيكو است . « 3 »\r\nنمىدانيم سند اين روايت با وجود اينكه جدّ مادرى موسى در آن است و او ناشناخته و مجهول بوده و در فرهنگ رجال حديث ذكرى از او نشده ، چطور بسيار خوب و نيكو مىتواند باشد ؟ وانگهى به لحاظ متن و مفهوم آيا خردمندانه است كه چنين روايتى به پيامبر خدا صلّى اللّه عليه و آله نسبت داده شود كه اصحابش را به دقت مىشناخته و مىدانسته است كه ياران عثمان عبارتند از : مروان بن حكم و ديگر امويانى كه در تبهكارى و جنايت و گناه‌ورزى از قماش وىاند و دشمن امت اسلامىاند ؟ مگر باوركردنى است كه پيامبر گرامى دستور بدهد امتش در برابر مشاهير اصحاب راسترو و صالحش و آن جمع كثيرى كه بر عثمان شوريده‌اند ، عثمان و اين چند بىسروپاى اموى را داشته باشند و به آنها متوسل گردند ؟ ساحت مقدسش از چنين نسبتها پاك و پيراسته است .\r\n6 - ترمذى روايتى به ثبت رسانده از قول سعيد جريرى « 4 » ، از عبد اللّه بن شقيق ، از عبد اللّه بن حواله كه گفت : پيامبر از من پرسيد : در حالى كه فتنه و شرايط و حوادث گمراهگر همهء كشورهاى جهان را فرا گرفته باشد ، تو چه خواهى كرد و چه حالى خواهى\r\n\r\n\r\n","description":"","footnote":"\r\n( 1 ) . تهذيب التهذيب : 8 / 447 .\r\n( 2 ) . مسند احمد بن حنبل : 2 / 345 .\r\n( 3 ) . تاريخ ابن كثير : 7 / 209 .\r\n( 4 ) . ابن كثير در اينجا در سند روايت نام عبد اللّه بن سفيان را افزوده است .\r\n","page_name":" 391 ","page_number":401},
  {"content":"\r\n\r\nداشت ؟ گفتم : هرچه خدا و پيامبرش برايم تعيين نمايند . فرمود : پيرو اين مرد باش ، زيرا وى و هركه پيروش باشد در آن هنگام بر حق خواهد بود . من از پى آن مرد رفتم و شانه‌اش را گرفتم و چرخاندمش و از پيامبر پرسيدم : اى پيامبر خدا ! مراد اين مرد است ؟\r\nفرمود : آرى ، ديدم او عثمان بن عفان است .\r\nاحمد حنبل همين روايت را از قول سعيد جريرى با همان سند بدين عبارت ثبت كرده است : در فتنه‌اى كه از هرسوى جهان چون شاخهاى گاو سر برآورده باشد ، چه خواهى كرد ؟ گفتم : نمىدانم . هرچه خدا و پيامبرش برايم تعيين نمايند . پرسيد : در فتنه‌اى كه پس از آن پديدار گشته و بسيار سهمگين‌تر از اولى بوده باشد ، چطور ؟ گفتم :\r\nنمىدانم . هرچه خدا و پيامبرش برايم تعيين نمايند . گفت : از اين شخص پيروى كنيد . در آن وقت مردى پشت به ما مىرفت . من تند رفتم و شانه‌اش را گرفتم و رويش را به طرف رسول خدا گرداندم و پرسيدم : اين ؟ فرمود : آرى ، ديدم او عثمان بن عفان ، رضى اللّه عنه ، است . « 1 »\r\nشرح حال سعيد جريرى را وقتى از ستايشها و فضايل عثمان بحث مىكنيم ، خواهيد ديد و اين را كه چون در سه سالهء آخر عمر اختلال حواس داشته ، روايتش صحيح و معتبر نيست . عبد اللّه بن شقيق كه سند روايت به وى ختم مىشود ، از تابعان اهل بصره است .\r\nابن سعد در طبقات درباره‌اش مىنويسد : هواخواه عثمان و در حديث مورد اعتماد بوده است . يحيى بن سعيد مىگويد : سليمان تميمى به عبد اللّه خوشبين نبوده است . احمد حنبل مىگويد : مورد اعتماد است و به على حمله مىكرده است . ابن معين مىگويد :\r\nمورد اعتماد و از مسلمانان نيكوسيرت است . ابن خراش مىگويد : مورد اعتماد و هواخواه عثمان است و دشمن على . « 2 »\r\nبسيار شگفت‌آور است كه اين مرد را كه به امير المؤمنين على عليه السّلام حمله مىكرده و نسبت به او كينه مىورزيده ، مورد اعتماد مىشمارند و از مسلمانان نيكوسيرت مىدانند ، حال آنكه فرمايشهاى پيامبر گرامى صلّى اللّه عليه و آله در برابر ماست كه در حديثى صحيح و ثابت به ما\r\n\r\n\r\n","description":"","footnote":"\r\n( 1 ) . مسند احمد بن حنبل : 4 / 109 .\r\n( 2 ) . تهذيب التهذيب : 5 / 254 .\r\n","page_name":" 392 ","page_number":402},
  {"content":"\r\n\r\nرسيده است : هيچ منافقى على را دوست نميدارد و هيچ مؤمنى به او كينه نمىورزد . فقط مؤمن او را دوست مىدارد و فقط منافق به او كينه مىورزد . همچنين اين فرمايش امير المؤمنين على كه در صحيح آمده و حديثى راست شمرده شده است : سوگند به آنكه بذر را بشكافت و جان بيافريد كه وصيت پيامبر امّى به من اين است كه مرا كسى جز مؤمن دوست نمىدارد و جز منافق دشمن نمىشمارد ، و اين سخنش كه اگر بر پيشانى مؤمن با همين شمشيرم بزنم تا با من دشمن شود ، دشمنم نخواهد گشت ، و اگر دنيا را بتمامى به پاى منافق بيفشانم تا مرا دوست بدارد ، دوست نخواهد داشت . چندين تن از اصحاب پيامبر گفته‌اند كه ما منافقان را فقط از روى كينه‌ورزى با على بن ابى طالب مىشناختيم . « 1 »\r\nدر صحيح اين حديث به ثبت رسيده كه اگر مردى ميان ركن و مقام روزگار به نماز و روزه به سر آرد ، ولى در حالى به ديدار خدا رود كه دشمن خاندان محمد باشد ، به دوزخ در خواهد آمد . « 2 »\r\nدر حديث ديگر چنين آمده : اگر بنده‌اى هفت هزار سال خدا را بپرستد ، ولى بعدا در حالى از دنيا برود كه نسبت به على كينه داشته و حقش را انكار كرده و عهد ولايش را گسسته باشد ، خدا روز خوشش را به بيچارگى تبديل خواهد كرد و به خوارى درخواهدش آورد .\r\nو در حديثى چنين آمده : هرگاه بنده‌اى خداى عزّ و جل را چنان بپرستد كه نوح در ميان قومش و در عمل پرستيد ، و به اندازهء كوه احد طلا داشته باشد و همه را به راه خدا خرج كند و چندان عمر يابد كه هزار بار پياده به حج رود ، به‌علاوه در ميان صفا و مروه مظلومانه كشته شود ، اما ترا اى على ! دوست نداشته باشد ، نه به بهشت درخواهد آمد و نه بوى بهشت به مشامش خواهد رسيد .\r\nحديث ديگرى هست به اين مضمون : اگر يكى از بندگان خداى عزّ و جل هزار سال\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 182 - 187 .\r\n( 2 ) . همان : 2 / 301 .\r\n","page_name":" 393 ","page_number":403},
  {"content":"\r\n\r\nميان ركن و مقام به عبادت خدا بپردازد و بعد در حالى از دنيا رود كه نسبت به على و خاندانم كينه داشته باشد ، خدا او را در قيامت به روى ، در آتش دوزخ خواهد انداخت .\r\nدر حديث ديگرى مىفرمايد : اى على ! اگر امتم آنقدر روزه بدارد كه چون هلال شود و آنقدر نماز بگزارد كه از نحيفى مثل زه كمان گردد ، اما بعدا ترا دشمن دارد ، خدا او را در آتش خواهد انداخت . « 1 »\r\nدر صحيح با تأييد شيخين آمده است كه فرموده : هر كس على را دوست بدارد ، مرا دوست داشته و هركس به او كينه بورزد ، با من كينه ورزيده است . « 2 »\r\nو در مستدرك حاكم نيشابورى اين حديث ثبت است كه پيامبر فرمود : اى على ! خوشا به حال كسى كه ترا دوست بدارد و در حقت راست بگويد ، و بدا به حال كسى كه به تو كينه بورزد و در حقت دروغ بگويد . « 3 »\r\nدر حديثى ديگر آمده است كه رسول خدا به دنبال انصار فرستاد تا آمدند و به آنان گفت : اى جماعت انصار ! آيا نمىخواهيد شما را به چيزى راهنمايى كنم كه هرگاه به آن متوسل شويد ، هرگز و هيچگاه گمراه نخواهيد شد ؟ گفتند : چرا اى پيامبر خدا ! فرمود :\r\nاين على است . او را به خاطر عشقى كه به من داريد ، دوست بداريد و به خاطر بزرگداشتم گرامى شماريد ، زيرا جبرئيل از طرف خداى عزّ و جل به من دستور آورد كه اين را بگويم . « 4 »\r\nحديث ديگرى است به اين مضمون : على پرچم هدايت است و امام دوستدارانم و رهنماى هركس كه فرمانبردار من باشد . او موجودى است تفكيك ناپذير از پرهيزگاران .\r\nهركه دوستش بدارد ، مرا دوست داشته است و هركه دشمن بداردش ، مرا دشمن داشته است . « 5 »\r\nدر حديثى ديگر آمده است : هان ! هركه اين مرد ، يعنى على را دشمن بدارد ، قطعا\r\n\r\n\r\n","description":"","footnote":"\r\n( 1 ) . مآخذ اين احاديث را آورديم . رك : الغدير ( متن عربى / چ 2 ) : 2 / 301 - 302 .\r\n( 2 ) . المستدرك ، حاكم : 3 / 130 .\r\n( 3 ) . همان : 3 / 135 .\r\n( 4 ) . حلية الاولياء ، ابو نعيم : 1 / 63 .\r\n( 5 ) . همان : 1 / 67 .\r\n","page_name":" 394 ","page_number":404},
  {"content":"\r\n\r\nخدا و پيامبرش را دشمن داشته است و هركه او را دوست بدارد ، محققا خدا و پيامبرش را دوست داشته است .\r\nهمچنين پيامبر فرمود : اينك فرشتهء وحى به من اطلاع مىدهد كه خوشبخت واقعى كسى است كه على را در زندگى و پس از بدرود زندگى دوست داشته باشد ، و بدبخت واقعى كسى است كه على را در زندگى و پس از بدرود زندگى دشمن داشته باشد .\r\nدر اين‌باره احاديث بسيارى نقل شده است كه آنها را در همين كتاب به نگارش درآورديم . « 1 »\r\nبالاتر از اينها ، سخنان خداوند متعال را به ياد آوريم كه فرمود : « اى پيامبر ! به مردم بگو در ازاى رسالتم جز اين مزدى نمىخواهم كه خويشاوندانم را دوست بداريد » « 2 » و « كسانى كه ايمان آورده و كارهاى نيكو كرده‌اند ، خدا برايشان مايهء دوستى قرار خواهد داد » « 3 » و « كسانى كه ايمان آورده و كارهاى پسنديده كرده‌اند ، آنان بهترين موجودات هستند . » « 4 » براى درك مراد اين آيات و شأن نزول و مورد آنها به جلد دوم همين كتاب مراجعه كنيد .\r\nهمچنين دعايى را كه پيامبر عظيم‌الشأن ما در غدير و آن اجتماع پرشكوه و سهمگين فرمود ، به خاطر آوريم . اين را كه خدايا دوستدار كسى باش كه دوستدار اوست ، و كسى را دشمن بدار كه او را دشمن مىدارد . خدايا از مردم هركه او را دوست مىدارد تو دوست او باش ، و هركه با او دشمنى مىكند تو دشمن او باش . يا با اين عبارت : خدايا دوستدار كسى باش كه دوستدار اوست ، و كسى را دشمن بدار كه او را دشمن مىدارد ، و كسى را يارى كن كه او را يارى مىكند ، و كسى را دوست بدار كه او را دوست مىدارد . يا به اين صورت : خدايا دوستدار كسى باش كه دوستدار اوست ، و كسى را دشمن بدار كه او را دشمن مىدارد ، و كسى را دوست بدار كه او را دوست مىدارد ، و با كسى كينه بورز كه به او كينه مىورزد ، و كسى را يارى كن كه او را يارى مىكند ، و كسى را خوار گردان كه\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 26 .\r\n( 2 ) . شورى 42 / 23 .\r\n( 3 ) . مريم 19 / 96 .\r\n( 4 ) . بيّنة 98 / 7 .\r\n","page_name":" 395 ","page_number":405},
  {"content":"\r\n\r\nاو را خوار مىخواهد . بالاخره به اين صورت : خدايا دوستدار كسى باش كه دوستدار اوست ، و كسى را دشمن بدار كه او را دشمن مىدارد ، و كسى را دوست بدار كه او را دوست مىدارد ، و با كسى كينه بورز كه به او كينه مىورزد ، و كسى را يارى كن كه او را يارى مىكند ، و كسى را قدرت و احترام بخش كه به او احترام مىبخشد ، و كسى را مدد رسان كه به او مدد مىرساند . ديگر صورتها و عبارتها را در جلد اول به شرح آورديم .\r\nبنابراين ، و به استناد اين متنهاى قرآنى و سنتى كه گواهى خدا و پيامبرش را حكايت مىكنند ، عبد اللّه بن شقيق - يكى از راويان آن روايت - منافقى بدبخت است و دشمن خدا و پيامبرش ، كسى كه خدا با او دشمنى مىورزد ، و هيچ خيرى در خودش و در روايت و سخنش نيست ، و روايتى كه او نقل كند ، پذيرفته نخواهد بود و هيچ انسانى تصديقش نخواهد كرده خدا او را خوار و بىمقدار گردانيده و در رستاخيز به روى در آتش دوزخ افكنده است . بگذار حافظان حديث او را مورد اعتماد و از مسلمانان نيكو سيرت بشمارند .\r\n7 - احمد حنبل روايتى نوشته از طريق عبد اللّه بن شقيق بصرى كه مىگويد : هرم بن حارث و اسامة بن خزيم از مرّهء بهزى به من گفته‌اند : در حالى كه با رسول خدا در يكى از كوچه‌هاى مدينه مىرفتيم ، از ما پرسيد : از فتنه‌اى كه همه سرزمين‌ها را فرا گيرد ، چه خواهيد كرد ؟ گفتند : چه بكنيم اى رسول خدا ؟ فرمود : از اين و يارانش پيروى كنيد .\r\nمىگويد : به سرعت دويدم تا به آن مرد رسيدم و پرسيدم : اين اى رسول خدا ؟ فرمود :\r\nهمان . ديدم عثمان بن عفان است . در اين هنگام فرمود : او و يارانش . « 1 »\r\nعبد اللّه بن شقيق - يكى از رجال اين روايت - را قبلا شناختيم و ديديم اگر فرمايشهاى پيامبر گرامى را قبول داشته باشيم ، روايت او را نمىتوانيم راست و قابل قبول بشماريم .\r\n8 - احمد بن حنبل روايت ديگرى به ثبت رسانده است از طريق فرج بن فضاله ، از قول عايشه كه گفت : نزد پيامبر بودم و به من فرمود : اى عايشه ! كاش كسى اينجا مىبود و با او\r\n\r\n\r\n","description":"","footnote":"\r\n( 1 ) . مسند احمد بن حنبل : 5 / 33 ، 35 .\r\n","page_name":" 396 ","page_number":406},
  {"content":"\r\n\r\nصحبت مىكرديم . گفتم : اى پيامبر خدا ! بفرستم دنبال ابو بكر ؟ خاموش ماند . سپس گفت : كاش كسى مىبود و با او صحبت مىكرديم . گفتم : بفرستم دنبال عمر . سخنى نگفت . آنگاه يكى از خدمتكارانش را خواند و چيزى به گوش او گفت و او رفت . ديدم عثمان آمده اجازهء ورود مىخواهد . به او اجازه داد . بعد پيامبر مدت زيادى آرام با عثمان سخن گفت ، سپس فرمود : اى عثمان ! خداى عزّ و جل پيراهنى بر تو مىپوشاند كه اگر منافقان خواستند آن را از تن بيرون آورى ، قبول نكن و آن پيراهن را براى آنان بيرون نياور . اين سخن را دو يا سه بار تكرار فرمود . « 1 »\r\nاين حديث را حاكم نيشابورى نيز ثبت كرده از طريق فرج بن فضاله كه گفت : اين حديثى است صحيح و با سند عالى ، و مسلم و بخارى آن را ثبت نكرده‌اند . « 2 » ذهبى بر سخن حاكم نيشابورى چنين حاشيه زده است : اين روايت كه بر محور فرج بن فضاله مىچرخد ، چطور مىتواند صحيح باشد ؟\r\nحديث شناسان و علماى رجال متفقا فرج بن فضاله را تضعيف كرده و گفته‌اند كه رواياتش قابل استناد نيست . شرح حال او را در همين جلد در بحث از هفدهمين روايتى كه در تمجيد عثمان هست ، خواهيم آورد .\r\nاحمد بن حنبل در مسند از طريق قيس بن ابى حازم ، از ابو سهله - آزاد شدهء عثمان - از عايشه روايت مىكند كه پيامبر خدا فرمود : يكى از اصحابم را بگوييد بيايد . پرسيدم :\r\nابو بكر ؟ فرمود : نه . پرسيدم : عمر ؟ فرمود : نه . پرسيدم : پسر عمويت على ؟ گفت : نه .\r\nپرسيدم : عثمان ؟ فرمود : بله . وقتى عثمان آمد ، به من فرمود : برو كنار ، و شروع كرد آهسته با او صحبت‌كردن كه در آن حال ، رنگ چهرهء عثمان دگرگون گشت . بعدها كه روز جنگ خانهء عثمان فرا رسيد و محاصره گشت ، از او پرسيدم : اى امير المؤمنين ! آيا نمىجنگى ؟ گفت : نه . زيرا رسول خدا به من سفارشى كرده است و من براى تحقق آن سفارش صبر و تحمل مىنمايم . « 3 »\r\n\r\n\r\n","description":"","footnote":"\r\n( 1 ) . مسند احمد بن حنبل : 6 / 75 .\r\n( 2 ) . المستدرك : 3 / 100 .\r\n( 3 ) . مسند احمد بن حنبل : 6 / 52 .\r\n","page_name":" 397 ","page_number":407},
  {"content":"\r\n\r\nاين روايت را ابو نعيم « 1 » و حاكم نيشابورى « 2 » و ابو عمر « 3 » ثبت كرده‌اند . و ابن كثير آن را به نقل از احمد بن حنبل آورده است « 4 » ، اسناد آن به قيس بن ابى حازم مىرسد كه گفته‌اند : به على عليه السّلام حمله مىكرده است . ابن حجر مىگويد : معروف است كه معتقد به برترى عثمان بوده است و به همين علت ، بسيارى از كوفيان متقدم از روايت‌كردن از او پرهيز مىنموده‌اند . وى آنقدر عمر كرده كه به يكصد و چند سالگى رسيده و فرتوت و خرف گشته و عقلش را از دست داده است . « 5 »\r\nما هم اگر فرمايشهاى پيامبر گرامى اسلام را كه كمى پيش‌تر آورديم « 6 » ، پيروى نماييم ، بايستى با كوفيان متقدم همراه شويم و از روايات قيس بن ابى حازم كه به امير المؤمنين على عليه السّلام حمله مىكرده است ، پرهيز نماييم . اساسا هيچ محقق درست رأيى نمىتواند به روايت منافق بدبختى كه خرف گشته و عقلش را از دست داده باشد ، اعتماد كند . سخن ابن ابى الحديد را در همين جلد شنيديم « 7 » كه مىگفت : مشايخ متكلمان و اساتيدمان قيس را مورد انتقاد و حمله قرار داده و گفته‌اند : او فاسق و زشتكار بوده و رواياتى كه او نقل كند ، قابل قبول نيست .\r\n9 - ابن عدى از قول ابى يعلى ، از مقدّمى محمد بن ابى بكر ، از ابو معشر يوسف بن يزيد براء بصرى ، از ابراهيم بن عمر بن ابان بن عثمان ، از قول پدرش عثمان روايت مىكند كه پيامبر صلّى اللّه عليه و آله آهسته به من گفت كه به ناحق و ظالمانه كشته خواهم شد . « 8 »\r\nاصولا ابن عدى اين روايت را دروغين خوانده و از روايات عمر بن ابان كه همه‌اش غير محفوظ مىباشد ، شمرده است . ابان بن عثمان به طوريكه احمد بن حنبل مىگويد ، حديثى از پدرش عثمان نشنيده است . بنابراين ، چگونه ممكن است عمر بن ابان سخن عثمان را از او نقل كند . حال ابو معشر و ابراهيم بن عمر را در بحث از سومين تمجيدى كه\r\n\r\n\r\n","description":"","footnote":"\r\n( 1 ) . حلية الاولياء : 1 / 58 .\r\n( 2 ) . المستدرك : 3 / 99 .\r\n( 3 ) . الاستيعاب : 2 / 477 .\r\n( 4 ) . تاريخ ابن كثير : 6 / 205 .\r\n( 5 ) . تهذيب التهذيب : 8 / 388 .\r\n( 6 ) . رك : الغدير ( متن عربى / چ 5 ) : 9 / 267 - 269 .\r\n( 7 ) . همان : 9 / 73 .\r\n( 8 ) . لسان الميزان : 4 / 282 .\r\n","page_name":" 398 ","page_number":408},
  {"content":"\r\n\r\nدربارهء عثمان ادعا شده ، ملاحظه خواهيد كرد و خواهيد ديد كه روايات اين دو نفر صحت ندارد و قابل‌اعتماد نيست .\r\n10 - ذهبى روايتى از طريق انس آورده به اين مضمون : اى عثمان ! تو پس از من عهده‌دار خلافت خواهى شد و منافقان مىخواهند ترا عزل كنند ، از خلافت كناره‌گيرى نكن ، و آن روز را روزه بدار تا نزد من افطار كنى . « 1 »\r\nذهبى مىگويد : در سندش نام خالد بن ابى رحال انصارى هست كه روايات عجيبى دارد . ابن حبان مىگويد : روايات او قابل استناد نيست . در لسان الميزان آمده كه ابو حاتم گفته است : او قوى نيست . « 2 »\r\n\r\nتأملى در اين روايات\r\nاينها يك سلسله روايت است متضمن اين معنا كه گويا رسول اكرم به عثمان سفارشى كرده است . در جعل اينها جمعى حيله‌گر و دغلباز همكارى كرده‌اند . نامهايى كه در سند آنها به چشم مىخورد ، يا اموى است يا شامى و بصرى ، يا هواخواه عثمان كه به سرور خاندان پيامبر ، مولاى متقيان حمله مىكرده است ، كسانى كه يا در نقل حديث ضعيف هستند يا كذاب و دروغساز و متروك و مطرود و بىاعتبار . به‌علاوه ، متن آنها معيوب‌تر از سند است ، زيرا صحت متن آنها مستلزم اين است كه همهء اصحاب پيامبر از عدالت و پاكدامنى به دور باشند . لازمهء تصديق آن روايات ، بىعدالتى اصحاب است ، چه در چندين روايت چنين آمده كه كسانى كه عليه عثمان برخاسته‌اند و جنبش كرده‌اند و خواستار عزلش شده‌اند ، جمعى منافقند . در بعضى از آنها هم اينطور است : عثمان و يارانش در آن روز برحق خواهند بود و شما از اين مرد امين و يارانش پيروى كنيد . ضمنا مىدانيم كسانى كه عليه او برخاسته‌اند و جنبش كرده و خواستار عزلش بوده‌اند ، عبارتند از همهء اصحاب ، از مهاجران گرفته تا انصار ، به استثناى سه نفر : زيد بن ثابت ، حسان بن ثابت ، اسيد ساعدى ، يا آنها به علاوهء كعب بن مالك و عده‌اى از اوباش اموى . با وجود\r\n\r\n\r\n","description":"","footnote":"\r\n( 1 ) . ميزان الاعتدال : 1 / 300 .\r\n( 2 ) . لسان الميزان : 6 / 794 .\r\n","page_name":" 399 ","page_number":409},
  {"content":"\r\n\r\nاين ، آن جماعت كه معتقد به عدالت و راستروى اصحاب پيامبرند ، چگونه ممكن است اين روايات را كه بىعدالتى و نفاق مهاجران و انصار و اكثريت قريب به اتفاق اصحاب را ايجاب مىنمايد ، تصديق كنند ؟ اساسا هيچ خردمند ديندارى چنين كارى نمىتواند بكند ، زيرا به عظمت و شكوه بسيارى از اصحاب پى برده و دانسته‌ايم كه محققا پاكدل و نيكوكار و راسترو و عادل بوده‌اند و پيامبر اكرم تمجيد و تجليل‌ها از ايشان كرده و خداى متعال در قرآن ستايشها در حقشان نموده است ، و امّت اسلامى بر اين حقيقت همداستان و متفق است .\r\nوانگهى عثمان گرچه تظاهر به رويه‌اى مىكرده كه در اين روايات و غير از آنها دستور اتخاذ آن آمده ، يعنى رويهء تحمل و نجنگيدن ، ولى عملا بر خلاف آن رفتار مىكرد ، زيرا به مناطق و محافل مختلف اسلامى نامه مىنوشت و براى جنگيدن با مردم مدينه از آنها لشكر و سپاه مىطلبيد و اظهار عقيده مىكرد كه جنگيدن عليه مردم مدينه مثل جنگ با قبايل مهاجم و مشركى است كه در جنگ معروف خندق حمله آوردند يا جنگ با مشركان در بدر ، و تأكيد مىنمود كه آنان كافر شده‌اند . بنابراين ، هرگاه واحدهاى نظامى از شهرستانها به كمكش رسيده بودند ، چنان جنگ خونينى به راه مىانداخت كه هيچ كس به گردش نمىرسيد . وى از آن جهت تظاهر به صبر و پرهيز از جنگ مىنمود كه خود را به علت اتفاق اصحاب عليه وى - به استثناى سه نفر - بيكس و بىياور مىديد و هيچ‌كس حاضر نمىشد جانب او را عليه اجتماع مهاجران و انصار و دينداران ثابت قدم بگيرد جز آن سه نفر كه به دردش نخوردند ، مخصوصا حسان بن ثابت كه آنقدر ترسو بود كه جرأت نكرد غنايم شخصى مردى را كه به دست زنى كشته شده بود ، بگيرد . « 1 »\r\nبدتر از همه اين‌كه حتى با همهء بيكسى و خوارى و بىياورى و با همان يك مشت اموى عليه مردم مدينه و اصحاب و مهاجران و انصار و دينداران شهرستانها دست به جنگ زد ، و آنها همهء دليرى و قهرمانى خود را نشان دادند ، ولى كارى از پيش نبردند و شكست خوردند و به ام حبيبه پناه جستند تا آنها را در كندويى پنهان كرد و بعد از مدينه به\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 64 .\r\n","page_name":" 400 ","page_number":410},
  {"content":"\r\n\r\nخارج گريختند .\r\nبه‌علاوه ، گرفتيم كه عايشه ، چنان كه روايت مىگويد ، آن حديث را فراموش كرده بود و هنگامى كه توده‌هاى مردم را عليه عثمان مىشوراند و دستور قتلش را مىداد و او را نعثل و كافر مىناميد ، آن را به ياد نداشت ، اما آيا ديگر راويان هم چون او فراموش كرده بودند ؟ راويانى مثل عبد اللّه بن عمر ، ابو هريره ، مرهء بهزى ، عبد اللّه بن حواله ، ابو سهله و انس ، يا از ياد نبرده بودند ، ولى نقلش را در آن اوضاع و هنگام به مصلحت نديدند و بعدا كه شرايط را مناسب يافتند ، روايت كردند ؟ يا بعدها از زبان آنها درست كردند و به ايشان بستند ؟\r\nهرگاه اين سخنان كه به پيامبر گرامى نسبت داده شد - يعنى اين امين و يارانش را داشته باشيد ، و از اين و يارانش پيروى كنيد ، و از اين مرد پيروى كن ، زيرا در آن هنگام او و پيروانش برحق خواهند بود - صحت مىداشت ، لازم مىآمد كه آن را به اطلاع همهء اصحابش برساند ، زيرا مفهومش اين است كه فتنهء منظور از فتنه‌ها و شرايط و حوادث گمراهگر بوده و عثمان در كشاكش آن در جبهه و طرف حق قرار داشته است ، و مسلم است كه پيامبر اكرم صلّى اللّه عليه و آله از تبليغ و رساندن آنچه مايهء هدايت امتش باشد ، دريغ نمىورزيده و كوتاهى نمىنموده است تا به يك يا چند تن ابلاغ نمايد و ديگران را از آن محروم و بىاطلاع بگذارد ، چه او براى ابلاغ تعاليم و راهنمايى مبعوث گشته و رسالتش همين بوده است . با اين وصف ، و با توجه به اين واقعيت محرز ، چرا جز اين چند نفر كسى آن حديث را نقل نكرده است ؟ و چرا ديگران ولو به واسطهء همين چند نفر از آن اطلاع نيافته‌اند ؟ و چرا براى همين چند نفر پنهانى گفته شد به‌طورى كه ديگران اطلاع نيابند ؟ و چرا اينها در هنگامهء جنگ بر در خانهء عثمان به آن استناد نكردند و آن را در برابر مهاجران و انقلابيونى كه تقاضاى عزل و خلع عثمان را داشتند ، اعلام ننمودند و به بانگ بلند افشا نكردند ، در حالى كه مىدانيم در ميانشان جمع كثيرى يا اكثريتى بودند كه اگر فرمان مطاع و فرمايش پيامبر را مىشنيدند ، بيدرنگ سر تسليم و اطاعت فرود مىآوردند ؟ آيا در آن سخن تأمل و انديشه نكردند يا سخنى به ايشان رسيده كه به\r\n\r\n","description":"","footnote":"","page_name":" 401 ","page_number":411},
  {"content":"\r\n\r\nپدرانشان نرسيده است ؟ « 1 » اين جز دروغ هيچ نيست . « 2 »\r\n\r\nبررسى مناقب ساختگى براى عثمان\r\nتا اينجا صفحه‌اى از زندگانى عثمان را از نظر گذرانديم ، صفحه‌اى كه نمىدانم صفحهء سپيد حيات اوست يا سياه‌تر از ديگر صفحاتش ؟ به هرحال ، كسى كه آن را به تحقيق از نظر گذرانده و مورد تأمل و دقت قرار داده باشد ، به روحيات و پايه و مقامش پى برده است . مفصّل برگزار كردن آن نيز به همين جهت بود ، تا در اثناى كاوش و پژوهش و سنجش ، مقياس و شناختى به دست آمده باشد و ما را در بررسى و ارزشيابى رواياتى كه درباره‌اش هست ، به كار آيد ، و بتوانيم در پرتو آن و با شناخت قطعى و دقيقى كه از او به عمل آورده‌ايم ، آنها را بسنجيم و تكليف را معيّن نماييم . در نتيجه ، هرچه را با آن مطابق آمد ، ثابت بدانيم و نگاهداريم و هرچه را كه غير منطقى بود ، به دور افكنيم ، مطابق خاصه رواياتى را كه در تمجيد و فضايلش هست و بسيارى را از روى مبالغه و غلو ساخته‌اند .\r\nآنچه تاكنون آورديم از زشتخويى و بدسرشتى و خلافكارىاش ، و مواردى كه تن به غرايز و اميالش سپرده يا بدكردارى نموده و در حكومت و اداره خشونت و بيداد به خرج داده است و راه نه از دين ، بلكه از شهوت جسته و سر از قانون اسلام پيچيده و پستى نموده است و نيز سست رايى و بدزبانى و ديگر كارها كه هم ناپسند است و هم بد عاقبت ، و مايهء كيفر آخرت ، به هيچ محققى مجال اين را نمىدهد كه رواياتى را كه در فضايل و مكارم وى به دروغ ساخته و رواج داده‌اند ، باور دارد ، خواه سند آنها سست باشد و خواه محكم ، چنان كه آرا و نظريات اصحاب پيش كسوت پيامبر اكرم كه پيشتر در همين جلد « 3 » از نظرتان گذشت ، مجالى براى اين باقى نمىگذارد كه بحث از صحت آن روايات ساختگى كه در تمجيد و تعريف عثمان هست ، پيش آيد تا چه رسد به بحث از اثبات آن . در مضمون آن روايات دروغين ، خواه آنها كه مرسل است و سندش ناتمام و\r\n\r\n\r\n","description":"","footnote":"\r\n( 1 ) . مؤمنون 23 / 68 .\r\n( 2 ) . ص 38 / 7 .\r\n( 3 ) . رك : الغدير ( متن عربى / چ 5 ) : 9 / 69 - 168 .\r\n","page_name":" 402 ","page_number":412},
  {"content":"\r\n\r\nخواه آنها كه مسند و كامل است ، تمايلات هوسناك و غرض ورزى مشتى بصرى يا شامى را مىبينيد كه غالبا نقل و روايت خويش را به بردگان آزاد شدهء عثمان يا به افراد خانوادهء بىاعتبارش مىرسانند ، و همين مىرساند كه از ساخته‌هاى معاويه به نفع عثمان است ، به نفع خليفه‌اى كه حكومتش را نردبان وصول به سلطنت و لذت كرده بود . معاويه خروارها سيم و زر خرج مىكرد تا احاديثى در فضيلت و تمجيد افراد خانواده‌اش - همان شجره‌اى كه قرآن وصفش كرده - يعنى بنىاميه عموما و خاندان ابو العاص مخصوصا بسازند . متن بيشتر اين روايات جعلى به قدرى سست و رسواست كه هرگونه تلاش براى توجيه و تصحيح آن را به باد مىدهد و بىاساس بودن و پوچى و كذب خود را ثابت مىدارد .\r\nاينك پاره‌اى از آن روايات جعلى :\r\n1 - مسلم و احمد بن حنبل از طريق عقيل اموى ، از ليث عثمانى ، از يحيى بن سعيد اموى ، از سعيد بن عاص پسر عموى عثمان ، از قول عثمان و عايشه چنين روايتى ثبت كرده‌اند : رسول خدا در بستر آرميده و جامهء عايشه را به روى خود كشيده بود . در اين حال ، ابو بكر اجازهء ورود خواست . اجازه يافت و مطلب خود را به عرض رسانيد و رفت .\r\nبعد عمر اجازهء ورود خواسته و پيامبر در همان حال به او اجازه داد تا آمد و مطلب خود را عرض كرد و رفت . عثمان مىگويد : در اين هنگام من اجازه خواستم . پيامبر بنشست و به عايشه گفت : لباست را جمع و جور كن . من مطالبم را با او در ميان گذاشتم و رفتم . عايشه به پيامبر گفت : چطور شد وقتى ابو بكر و عمر ، رضى اللّه عنهما ، آمدند ، نگران نشدى آنطور كه به هنگام آمدن عثمان شدى ؟ پيامبر خدا فرمود : عثمان مردى باحياست ، و ترسيدم اگر در آن حال به او اجازه دهم با من ملاقات كند ، مطلب خود را عرضه ندارد . « 1 »\r\n2 - مسلم و ديگر محدثان از طريق عايشه چنين روايت كرده‌اند : پيامبر خدا در خانهء من آرميده و ساق پا و قسمتى از بالاى زانويش عريان بود . ابو بكر از او اجازهء ورود خواست . در همان حال با او گفتگو كرد . بعد عمر اجازه خواست . در همان\r\n\r\n\r\n","description":"","footnote":"\r\n( 1 ) . صحيح مسلم : 7 / 117 ؛ مسند احمد بن حنبل : 1 / 71 و 6 / 155 ، 167\r\n","page_name":" 403 ","page_number":413},
  {"content":"\r\n\r\nحال به او اجازه داد و با او گفتگو كرد . آنگاه عثمان اجازه خواست . پيامبر خدا بنشست و لباسش را جمع و جور كرد . چون برفت ، عايشه ، رضى اللّه عنها ، گفت : ابو بكر وارد اطاق شد ، دست‌پاچه نشدى و اهميتى به او ندادى . عمر وارد شد ، دست‌پاچه نشدى و اهميتى به او ندادى ، اما وقتى عثمان وارد شد ، چرا نشستى و لباسهايت را درست كردى ؟ فرمود :\r\nمن از مردى كه فرشتگان از وى شرم مىنمايند ، شرم دارم . « 1 »\r\nبخارى حديثى در تمجيد عثمان به ثبت رسانده و در حاشيه‌اش مىنويسد : عاصم مىافزايد كه پيامبر در جاى كه آب در آن بود ، نشسته و زانوها يا يكى از زانوهايش را عريان كرده بود . چون عثمان وارد شد ، زانوى خويش را پوشاند . ابن حجر مىنويسد :\r\nابن التين مىگويد : داودى اين روايت را نامعلوم و نادرست دانسته و گفته است كه اين روايت مربوط به اين حديث نيست و راويان آن حديثى را در حديث ديگرى مخلوط كرده‌اند . آن حديث چنين است : ابو بكر نزد پيامبر كه در خانه‌اش بود و بالاى زانويش را عريان كرده بود ، آمد و نشست ، بعد عمر آمد . سپس وقتى عثمان آمد ، پيامبر بالاى زانوى خويش را پوشاند . « 2 »\r\nشرم و حيا عبارت است از خويشتن‌دارى و پرهيز از آنچه با شرافت - به مفهوم دينى يا انسانى آن - مغايرت داشته باشد . شرم ريشهء فطرى دارد ، و كمال آن اكتسابى است و به وسيلهء ايمان تكامل پيدا مىكند . به همين جهت ، هرقدر ايمان و معرفت افزون گردد ، شرم و حياى انسان بيشتر خواهد گشت و به ملكه‌اى راسخ تبديل خواهد شد كه آدمى را به‌طور خودكار و ناخودآگاه از نزديكى و آلايش به رسواييها دور مىدارد . بدينسان آدمى در كارها و خوددارىها و خواهشهاى نفسانى و تمايلات يك نوع محدوديّت پيدا مىكند كه پندارى بندهايى بر اعضا و دستگاههاى فيزيولوژيك او و بر روان و خردش نهاده شده است ، به‌طورى كه هيچ‌يك تاب گسستن آن يا به در شدن از محدوده‌اش را نمىآرند .\r\nپيامبر عاليقدر صلّى اللّه عليه و آله مىفرمايد : از خدا براستى شرم‌كردن اين است كه سر و دستگاه\r\n\r\n\r\n","description":"","footnote":"\r\n( 1 ) . مسند احمد بن حنبل : 6 / 62 ؛ صحيح مسلم : 7 / 116 ؛ مصابيح السنة : 2 / 273 ؛ الرياض النضرة : 2 / 88 ؛ تاريخ ابن كثير : 7 / 202 .\r\n( 2 ) . فتح البارى : 7 / 43 .\r\n","page_name":" 404 ","page_number":414},
  {"content":"\r\n\r\nادراك را و شكم و محتوياتش را نگاهدارى كنى و مرگ و بلا را به ياد داشته باشى . « 1 » بنابراين ، هركارى كه از حدود دين و انسانيت بيرون باشد ، با شرم و حيا مغايرت دارد و حيا عاملى است كه از كارهاى زشت و ناپسند و هرگناه كوچك و بزرگى كه دامن انسانيت و عفت و ايمان را بيالايد ، بازمىدارد . باز به همين جهت ، هركس شرم نداشته باشد ، هركارى را بخواهد و هوس كند ، انجام مىدهد . در حديثى از پيامبر آمده است كه فرمود : هرگاه شرم نداشتى ، هركار مىخواهى بكن . « 2 » بنابراين ، فحش و بد دهنى ، خيانت ، فريب ، حيله ، پيمان‌شكنى ، هرزگى ، شهوترانى و امثال آنها ضد شرم و حياست . به تضاد آنها نيز پيامبر گرامى اسلام اشاره فرموده است ، از جمله در اين احاديث شريفه :\r\nشرم از ايمان است و ايمان در بهشت . بدزبانى از خشونت است و خشونت در دوزخ . « 3 »\r\nشرم و كم‌رويى از ايمان است و آدمى را به بهشت نزديك و از دوزخ دور مىسازد .\r\nفحش و بدزبانى از شيطان است و آدمى را به دوزخ نزديك و از بهشت دور مىسازد . « 4 »\r\nاى عايشه ! شرم اگر به صورت مردى درمىآمد ، مردى صالح مىبود ، و بدكارى و بدگويى اگر مردى مىشد ، مردى بد مىبود . « 5 »\r\nبدكارى و بدزبانى در هرچيز كه باشد ، باعث زشتى آن مىشود ، و شرم و حيا در هر چيز كه باشد ، مايهء آراستگى آن مىگردد . « 6 »\r\nخداى عز و جل هرگاه بخواهد بنده‌اى را گمراه سازد ، شرم و حيا را از او مىگيرد .\r\nوقتى حيا را از او گرفت ، آدم كينه‌توز و مورد كينه خواهد شد . چون چنين شد امانت را نيز\r\n\r\n\r\n","description":"","footnote":"\r\n( 1 ) . اين روايت را ترمذى در الجامع الصحيح و منذرى در الترغيب و الترهيب : 3 / 166 ثبت كرده‌اند .\r\n( 2 ) . بخارى اين حديث را در صحيح ، بخش ادب ثبت كرده است .\r\n( 3 ) . منذرى در الترغيب الترهيب : 3 / 165 مىگويد : اين روايت را احمد حنبل ثبت كرده و رجال سندش رجال صحيح هستند . ترمذى و ابن حبان در صحيح خويش آن را ثبت كرده‌اند . ترمذى مىگويد : حديثى راست و نيكو است .\r\n( 4 ) . الترغيب و الترهيب : 3 / 165 .\r\n( 5 ) . همان : 3 / 166 . اين حديث را طبرانى و ابو الشيخ نيز ثبت كرده‌اند .\r\n( 6 ) . ابن ماجه در سنن : 2 / 546 و ترمذى در صحيح ثبت كرده‌اند .\r\n","page_name":" 405 ","page_number":415},
  {"content":"\r\n\r\nاز دست خواهد داد . وقتى امانت‌دار نبود ، خائنى خواهد شد كه به او خيانت نيز مىشود .\r\nچون چنين شد ، حس ترحم و شفقت را از دست خواهد داد . در اين حال مطرود و ملعون خواهد بود . وقتى مطرود و ملعون گشت ، پيوند اسلام از او گسسته و از مسلمانى بيرون خواهد شد . « 1 »\r\nشرم و حيا ثمرى جز خير و نيكى ندارد . « 2 »\r\nمناوى در شرح اين حديث مىگويد : زيرا كسى كه از مردم خجالت بكشد كه در برابرشان كار زشتى انجام دهد ، به اين حال كشانده خواهد شد كه از پروردگارش بيش از مردم خجالت بكشد . در نتيجه ، هيچ‌يك از وظايفش را فرو نمىگذارد و دست به خطا و گناه نمىزند . ابن عربى مىگويد : شرم و حيا اين است كه انسان كارى نكند كه اگر ديگران بفهمند چنان كارى انجام داده است ، خجالت بكشد . مؤمن مىداند كه خدا هركارى را كه او بكند ، مىبيند ؛ به همين جهت ، از او خجالت مىكشد كارى انجام دهد كه مايهء شرمسارى است ، و نيز چون مىداند در قيامت كارش را كيفر خواهد داد ، خجالت مىكشد و آنچه را كه مايهء شرمندگى است ترك مىنمايد . اين است شرم و حيا . به همين سبب است كه شرم و حيا ثمرى جز خير و نيكى بار نمىآورد . شرم و حيا در حقيقت خويى است كه انسان را به ترك كار ناپسند وا مىدارد و نمىگذارد در حق ديگران كوتاهى نمايد . يكى از حكيمان گفته است : هر كه جامهء شرم پوشيد ، هيچ‌كس عيبش نديد . « 3 »\r\nاكنون بياييد در زندگانى عثمان تأمل و جستجو كنيم شايد چيزى بيابيم كه ثابت نمايد او شرم و حيايى داشته است . نگاهى به كارهاى او كه ذكر كرديم و حرفها و گفتگوهايش و ترك وظايفى كه از او سر زد ، روشن مىسازد كه نشانه‌اى از شرم و حيا در آنها نيست ، چه اگر ذره‌اى شرم و حيا در او بود ، چنان كارها از او سر نمىزد و آن حرفها را به زبان نمىآورد و در انجام آن وظايف كوتاهى نمىنمود . او شرم و حيا نداشته است تا چه رسد\r\n\r\n\r\n","description":"","footnote":"\r\n( 1 ) . الترغيب الترهيب : 2 / 167 . اين حديث را ابن ماجه نيز ثبت كرده است .\r\n( 2 ) . بخارى و مسلم و ابن ماجه و منذرى آن را روايت كرده‌اند .\r\n( 3 ) . فيض القدير : 3 / 427 .\r\n","page_name":" 406 ","page_number":416},
  {"content":"\r\n\r\nبه اينكه باحياترين فرد بشر يا پر شرم‌ترين فرد امت اسلامى باشد يا فرشتگان از او شرم داشته باشند .\r\nبار ديگر اين كارها و حرفهايش را به ياد آوريم و از نظر بگذرانيم تا وجود حيا و مقدار شرمش را به درستى دريابيم :\r\nبه مولاى ما امير المؤمنين على عليه السّلام مىگويد : به خدا قسم تو در نظر من برتر از مروان نيستى . آيا عثمان وقتى اين حرف را مىزد ، نمىدانست خدا در قرآن مجيد على را نفس پيامبر اكرم شمرده و به صراحت از هرآلايش برى و پيراسته دانسته است ، و نمىدانست كه مروان بن حكم تبعيدىاى فرزند تبعيدى است و قورباغه‌اى قورباغه‌زاده و ملعونى پسر ملعون ؟ « 1 »\r\nوقتى نامه‌اش را كه حاوى فرمان قتل محمد بن ابى بكر و دوستانش و شكنجه و آزار آنان بود ، را به او ارائه مىدهند و بازخواستش مىكنند ، پس از انكار اينكه نامه را نوشته و آن پيك دولتى را فرستاده باشد ، امام پاك و سرور خاندان پيامبر اكرم را متهم به نوشتن و جعل آن نامه مىكند و به او مىگويد : ترا متهم به اين كار مىكنم و منشىام مروان را .\r\nبه امام على بن ابى طالب عليه السّلام مىگويد : هيچ گردنكش قانون شكنى نيست كه ترا نردبان و وسيله و ياور خويش نساخته و پشت و پناه خود نگردانيده باشد .\r\nچون امام دربارهء عمار ياسر با او سخن مىگويد و از تبعيد وى برحذرش مىدارد ، به او مىگويد : تو بيش از او مستحق تبعيدى .\r\nمروان بن حكم و ديگر درباريانش را كه از قماش مروان بودند ، در كار ابوذر - آن صحابى عظيم‌الشأن - طرف مشورت قرار داده مىگويد : دربارهء اين پيرمرد دروغساز نظر بدهيد كه بزنمش يا زندانىاش كنم يا بكشمش ؟ در حالى كه در گوش خودش و همهء اصحاب اين سخن پيامبر گرامى طنين‌انداز است كه فرمود : نه آسمان بر راستگوتر و صريح‌تر از ابوذر سايه افكند و نه زمين كسى چون او را به برگرفته است . نظير اين حديث است ديگر سخنان تمجيدآميز آن حضرت در حق ابوذر . « 2 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 260 .\r\n( 2 ) . همان : 8 / 312 .\r\n","page_name":" 407 ","page_number":417},
  {"content":"\r\n\r\nبه عمار ياسر - وقتى مىگويد : خدا ابوذر را بيامرزد كه از دست ما نجات يافت - مىگويد : آيا خيال كردى از تبعيد او پشيمان شده‌ام ؟ بعد دستور مىدهد عمار را با خشونت بيرون كنند . مىدانيم عمار ياسر كيست و مقام و منزلتش چيست و چنان كه نوشتيم ، نور ديدهء پيامبر است و پاكيزهء پيراسته ، و به فرمودهء پيامبر از سر تا قدمش آكنده از ايمان است و ايمان با گوشت و خونش آميخته است و حق هرجا كه باشد ، وى نيز همانجاست ، كه در قرآن مجيد هم از او به نيكى ياد شده است . « 1 »\r\nاگر ادعاى عثمان راست باشد كه از وقتى دست بيعت به دست پيامبر صلّى اللّه عليه و آله داده ، به احترام آن حضرت هيچگاه دست راست به عورت خويش نسوده است « 2 » ، چگونه زبان به چنين حرف زشتى مىآلايد و چنين كلمه‌اى را به زبان مىراند ؟ او كه از ديرباز احاديث نبوى را به زبان مىآورده و قرآن تلاوت مىنموده است ، آيا شايسته نبود كه زبان خويش را به احترام قرآن و سنت از چنين حرف زشت و ركيكى پاك نگاه بدارد و به آن نيالايد ؟\r\nاگر كسى پيدا نشود كه بگويد : آن ادعاى او دربارهء خودش كه به احترام پيامبر دست راست خود را از وقتى كه دست بيعت داده هرگز به عورت خويش نبرده است ، به استناد آنچه از او و از زبانش سر زده رد و ابطال مىشود .\r\nآيا آنچه از او و از زبانش دربارهء عبد اللّه بن مسعود سر زده ، دليلى نيست بر رد ادعايش و بر عدم رابطه‌اش با شرم و حيا ؟ آنگاه كه به حال تبعيد به مدينه وارد گشت و عثمان رو به مردم و اصحاب پيامبر صلّى اللّه عليه و آله كرد كه هان ! حيوانكى بدخوى به سراغتان آمد كه اگر كسى بر خوراكش بگذرد ، قى مىكند و مدفوعش مىريزد ، در حالى كه دانستيم ابن مسعود از كسانى است كه خدا آنان را در قرآن ستوده و از لحاظ ديندارى و حركات و رفتار بيش از هركسى به پيامبر اكرم شباهت داشته است . « 3 »\r\nبه عبد الرحمن بن عوف كه مىگويند از ده نفرى است كه مژدهء بهشت يافته‌اند ،\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 9 / 20 - 28 .\r\n( 2 ) . روايت تاريخى آن به تمامى خواهد آمد .\r\n( 3 ) . رك : الغدير ( متن عربى / چ 5 ) : 9 / 6 - 11 .\r\n","page_name":" 408 ","page_number":418},
  {"content":"\r\n\r\nمىگويد : تو منافقى . « 1 »\r\nصعصعة بن صوحان را كه سرورى سخنور و زبان‌آور و ديندار است ، انسانى مغرور و متكبر مىخواند . « 2 »\r\nبه مغيرة بن وليد مخزومى چون از عمار ياسر دفاع مىكند و اعتراض كه چرا عثمان كتكش زده تا بيهوش شده است ، فحش مىدهد .\r\nدر نامه‌اش به معاويه مىگويد : مردم مدينه كافر شده‌اند .\r\nدر نامهء ديگرى به او دربارهء مردم مدينه ، يعنى اصحاب و مهاجران و انصار مىگويد :\r\nآنها مثل قبايل مشرك و مهاجمى هستند كه در جنگ خندق يا در احد به ما حمله آوردند .\r\nدربارهء كسانى چون انصار اين حرف را مىزند كه به فرمودهء قرآن و حكم تاريخ مهاجران و پيامبر اكرم را پناه دادند و كمك كردند ، و نيز دربارهء مهاجرانى كه خدا و پيامبر و دينش را تصديق كردند و پيروى نمودند ، و اينها كسانى هستند كه هواخواهان عثمان در قرون بعد همه‌شان را عادل و راست‌رو و بر راه راست دين مىدانند .\r\nدر نامه‌اى به مالك اشتر و يارانش مىنويسد : شما را به حمص تبعيد كرده‌ام . شما در غم اسلام و مسلمانان نيستيد .\r\nاز فراز منبر پيامبر صلّى اللّه عليه و آله و در برابر خلق مسلمان اين دروغ شاخدار را مىگويد : اين جماعت اهل مصر دربارهء حاكم و پيشواشان خبرى به آنها رسيده بود ، اما وقتى يقين كردند بىاساس است ، به كشورشان بازگشتند . اين سخن را بعد از اين مىگويد كه در برابر مردم به خلافكارىها و انحرافش اعتراف نمود و اظهار ندامت و توبه كرد و قول داد و رسما تعهد سپرد كه در حكومت و اداره مطابق قرآن و سنت رفتار كند ، و بر اين تعهدنامه جمعى از اصحاب پيامبر شهادت دادند ، و مصريان و ديگر معترضان و انقلابيون در نتيجهء آن به ديار خويش بازگشتند . آنگاه عهد خويش را شكست و پيمان توبه را گسست . و دگرباره سر به شيطان‌صفتان دوروبرش سپرد و راه هوسناك دلخواه آنان را پيش گرفت . آيا چنين كسى بويى از حيا برده است ؟\r\n\r\n\r\n","description":"","footnote":"\r\n( 1 ) . السيرة الحلبية : 2 / 87 ؛ الصواعق 68 .\r\n( 2 ) . رك : الغدير ( متن عربى / چ 5 ) : 9 / 42 .\r\n","page_name":" 409 ","page_number":419},
  {"content":"\r\n\r\nشبى كه همسرش - دختر عزيز پيامبر - از دنيا مىرود و پيامبر صلّى اللّه عليه و آله و خاندانش همگى عزادارند و عثمان بايد اندوهگين باشد ، اندوه به دل راه نمىدهد و حتى با همسر ديگر خويش مىآرمد ، و اين بر پيامبر اكرم صلّى اللّه عليه و آله گران مىآيد به‌طورى كه تلويحا به او مىفهماند كار خوبى نكرده و همسرى را پاس نداشته است و به كنايه مىفرمايد : در ميان شما كسى هست كه ديشب را با همسرش نخفته باشد ؟ و سپس عثمان را از تصدى دفن دختر خويش محروم مىسازد و به اين ترتيب ، لكهء ننگى بر پيشانى او مىچسباند .\r\nدر ابتداى تصدى حكومت به منبر مىرود و در جايى كه ويژهء پيامبر اكرم صلّى اللّه عليه و آله بوده و ابو بكر يك پله و عمر دو پله پايين‌تر از آن مىنشسته‌اند ، مىنشيند و اين كار در آن احوال نوعى گستاخى شمرده مىشده است . عثمان اگر با حياتر از دو همكارش مىبود ، بايد تكيه بر آن جايگاه نمىزد و يك پله پايين‌تر از عمر يا در جاى آنان مىنشست و روش آنان را در حيا و ادب پيروى مىكرد ، ولى چنين نكرد .\r\nعثمان در حكومت و اداره ، از قرآن و سنت تخطى نمود و انحراف جست ، چنان كه مهاجران پيش كسوت و بازماندهء شورا اين مطلب را به ديگر اصحاب و تابعانى كه در استانها پراكنده بودند ، گوشزد كردند و نوشتند : نزد ما بياييد و خلافت رسول خدا را پيش از اينكه از صاحبانش بربايند به سامان آوريد ، زيرا به جاى كتاب خدا چيز ديگرى اتخاذ شده و سنت پيامبرش دگرگون گشته است « 1 » ، و نيز به اصحابى كه در مرزها سرگرم جهاد بودند ، نوشتند : دين محمد را كسى كه جانشين شماست ، تباه گردانيده و ترك كرده است .\r\nبنابراين ، شتابان بياييد و دين محمد را برقرار گردانيد . عايشه هم در حالى كه كفش پيامبر صلّى اللّه عليه و آله را افراشته بود ، مىگفت : سنت و رويهء رسول خدا - صاحب اين كفش - را ترك كرده‌اى ؛ و مىگفت : چه زود سنت پيامبرتان را ترك كرديد ، در حالى كه اين مو و جامه و كفش اوست كه هنوز نفرسوده است ؛ و مىگفت : عثمان سنت رسول خدا را فرسوده و از بين برده است ؛ و مىگفت : نعثل را بكشيد . خدا نعثل را بكشد ، زيرا كافر گشته است . سخنانى كه عايشه و ديگران گفته‌اند ، همه در تخلّف عثمان از قرآن و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 162 .\r\n","page_name":" 410 ","page_number":420},
  {"content":"\r\n\r\nسنت است .\r\nاظهار نظرهاى عثمان كه مخالف قرآن و سنت است ، يك سلسله كار ديگر است كه به نوبهء خود مىتواند ماهيت او و خلق و روحيه و ميزان شرم و حيايش را معين نمايد ، نظرياتى كه در مورد نماز و هدايا و صدقات يا مالياتهاى اسلامى و خمس و زكات و حج و ازدواج و قانون كيفرى و ضمانتهاى حقوقى از خود ساخته و با لحن زننده‌اى اظهار داشته است ، چنان كه گفت : اين نظرى است كه من دارم ! يا هرچه از غنايم و درآمد عمومى مورد احتياجمان باشد برمىداريم ، هرچند عده‌اى مخالف باشند . اين مال خداست ، به هركه بخواهم مىدهم و هركه را بخواهم از آن محروم مىسازم . خدا پوزهء كسى را كه نمىتواند ببيند ، به خاك بمالد . در اين هنگام على به او اخطار فرمود : در اين صورت از كارت جلوگيرى خواهد شد و نمىگذاريم چنين كارى بكنى ، و عمار ياسر گفت : خدا را گواه مىگيرم كه من اولين كسى باشم كه نتواند اين طرز كارت را ببيند . « 1 »\r\nعثمان مردم را تحريك مىكرد كه به نظريات و آراى خلاف اسلام او عمل كنند ، و كار را به جايى رساند كه روزى امير المؤمنين على در جوابش كه گفته بود : نبينم دست به كارى بزنى كه مردم را از آن نهى كرده‌ام ، فرمود : هرگز سنت رسول خدا را ترك نخواهم كرد تا حرف مخالفى را كه يك نفر زده است ، به كار بندم ! يا فرمود : من كسى نيستم كه سخن رسول خدا را به خاطر حرف تو ناديده گيرم ! و مقاومتش در برابر بدعت خواهى عثمان به جايى رسيد كه در يك مورد نزديك بود جان در اين راه بگذارد . « 2 »\r\nعثمان بدينگونه ديگران را گستاخ كرد تا در برابر حكم خدا و سنت پيامبر اكرم به اظهارنظر خودسرانه و اتخاذ آراى مغرورانه بپردازند ، چنان كه معاويه و مروان و ديگر افراد خانوادهء او بعدها دين خدا را بازيچه ساختند و آن را چون چرخك كودكانه به هر سو كه هوس مىكردند ، مىچرخاندند .\r\nعبيد اللّه بن عمر - قاتل جمعى بىگناه - را كه بايد اعدام مىشد ، در پناه خويش گرفت و قانون جزاى اسلام را در موردش تعطيل كرد ، چنان كه از اصحاب هركه صاحب نظر بود\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 15 .\r\n( 2 ) . همان : 6 / 219 و 8 / 130 .\r\n","page_name":" 411 ","page_number":421},
  {"content":"\r\n\r\nو سخنش معتبر و نافذ ، بر اين كارش اعتراض نمود و آن را تقبيح كرد .\r\nهمچنين قانون جزاى اسلام را در مورد وليد بن عقبه به خاطر پيوند خويشاوندىاش تعطيل كرد و او را كه شراب خورده و در محراب مسجد اعظم كوفه استفراغ كرده بود و مشاجره و زدوخوردى در نتيجهء آن بين مسلمانان به وجود آمده بود ، بىكيفر رها ساخت . « 1 »\r\nبنىاميه را كه افرادى تبهكار و هوسران بودند و از شجرهء ملعونه‌اى كه در قرآن بدان اشاره رفته است ، بر گردن مردم سوار كرد و زمينهء سلطنتشان را فراهم ساخت ، و شهرهاى مهم و معتبر كشور را زير فرمانشان درآورد ، چنان كه قبلا شرح داديم . « 2 »\r\nعمو و عموزاده‌هايش را كه پيامبر صلّى اللّه عليه و آله از سرزمين مقدس مدينه بيرون رانده و تبعيد كرده بود ، به مدينه بازگرداند و در پناه حكايت خويش گرفت .\r\nمصالح عمومى را به قبضهء مروان بن حكم بىسروپا و هوسباز درآورد و به دلخواه او سياست كشوردارى خويش را تغيير مىداد و مطابق ميل او درمىآورد . چنان تابع و مطيع او بود كه گويى نه مشاور ، بلكه حاكم وى است . مولا امير المؤمنين به او فرمود : تو از مروان و او از تو جز به اين طريق خشنود نمىشويد كه عقل و دينت را بربايد و از تو شتر باركشى بسازد كه به هرجا مىخواهد بكشاند . همو فرمود : نه تو از مروان راضى مىشوى و نه او از تو راضى مىشود جز به اين طريق كه دينت را تباه سازد و عقلت را بربايد . او را چنان مىبينم كه ترا به چاه مىاندازد و هرگز بيرون نمىآورد .\r\nبه استاندارانش نامه مىنويسد كه پاك‌ترين شخصيتهاى امت را بكشند يا زندانى و شكنجه كنند .\r\nپاك‌ترين اصحاب و پيشاهنگان اسلام و نيز تابعان نيك سيرت را تبعيد مىكند و از بازداشتگاهى به بازداشتگاه و منطقهء ديگرى كوچ مىدهد و از خانه‌شان در مدينه و بصره و كوفه آواره مىسازد و هرطور كه مىخواهد ، به اذيت و شكنجه و اهانت آنان\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 120 - 125 .\r\n( 2 ) . همان : 8 / 288 - 292 .\r\n","page_name":" 412 ","page_number":422},
  {"content":"\r\n\r\nمىپردازد ، چنان كه شاعر گويد :\r\n- از خانه و ديارشان آواره و تبعيد گشته‌اند ، پندارى مرتكب گناهان بخشايش ناپذير شده‌اند .\r\nابوذر ، آن راستگوى بزرگ كه دين و پيامبر را براستى و از سر صدق تصديق كرد ، در جريان تبعيد پاهايش مجروح گشت و سرانجام در تبعيدگاه عثمان يكه و تنها درگذشت .\r\nاين مختصرى است از شرم نامهء عثمان تا هرمحقق و متفكرى انصاف بدهد كه او را چه مايه از شرم و حياست ، و آيا نشانه‌اى از حيا در آن هست ؟ يا در همهء آن احوال و شرايطى كه چنين حرفها از دهانش بيرون آمده يا كارها از او سر زده و فرمانها رقم خورده است ، اثرى از آن ملكهء فاضله كه مانع و رادع هركژى و جنايت و خطاست ، در آن ديده مىشود . ديگر صفحات زندگى او را از روى اين شرم نامه مىتوان قياس كرد .\r\nنكتهء جالب توجه ديگر در اين حكايت ساختگى اين است كه مىگويد پيامبر اكرم از عثمان بيش از ابو بكر ملاحظه كرده و حيا نموده است ، در حالى كه اگر روايت ديگرى كه همين جماعت نقل كرده‌اند راست فرض شود ، چاره‌اى جز تكذيب اين روايت نمىماند ، زيرا در آن روايت « 1 » ادعا شده كه خدا از ابو بكر شرم كرده و بر اثر آن شرمندگى ، پيامبرش را دروغگو شمرده است ! و در اين روايت ادعا مىشود كه فرشتگان از عثمان شرم مىنمايند . پس مقام ابو بكر برتر از عثمان است به لحاظ شرم و حيا . اگر قرار باشد پيامبر صلّى اللّه عليه و آله از كسى بيش از ديگران شرم نمايد ، ابو بكر است نه عثمان ، زيرا از آن يك ، خدا شرم نمود ، و از اين يك ، فرشتگانش ! پس چگونه پيامبر صلّى اللّه عليه و آله از كسى كه خدا از او شرم نموده ، شرم ننموده و از كسى شرم كرد كه فرشتگان از او در شرمند ؟ چگونه وقتى ابو بكر وارد اطاق شد ، خود را جمع و جور نكرد و براى عثمان كرد ؟\r\nدگربار به روايت شرم و حياى عثمان برگرديم و آن را از لحاظ ديگر مطالعه كنيم .\r\nسازندهء آن مفتون عثمان بوده و فقط يك چيز را منظور داشته و آن بزرگ‌كردن عثمان و فضيلت ساختن براى او بوده است و هيچ نينديشيده كه با اثبات چنين فضيلتى براى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 7 / 248 .\r\n","page_name":" 413 ","page_number":423},
  {"content":"\r\n\r\nعثمان ، همان فضيلت را از پيامبر اكرم صلّى اللّه عليه و آله سلب مىنمايد ، يا انديشيده و در اين كار تعمد داشته است ! به پيامبر گرامى نسبت داده كه رانهاى خويش را در برابر اصحابش عريان نموده و اعتنايى به حضورشان نكرده تا وقتى كسى سر رسيده كه فرشتگان از او در شرمند ، آنگاه رانهاى خويش را پوشانده است .\r\nمىگوييم : اولا : اين كار را مردان بزرگ و عالى مقام هيچ ملتى مرتكب نمىشوند ، و فقط افراد طبقات بىفرهنگ مثل اعراب بيابانگرد ممكن است دست به آن بزنند .\r\nپيامبرى كه در وقار و متانتش طعنه به كوهساران مىزند و در معرفت دريايى بيكران است و در حيا چنان كه ابو سعيد خدرى مىگويد : از دوشيزهء در حجاب شرمگين‌تر است « 1 » ، و چون چيزى را ناخوشايند مىداشت در چهره‌اش مىخوانديم و خدا چنان ادب و اخلاقش آموخته بود كه هيچ ناپسندى در وى يافت نشد و چندان تهذيبش كرده بود كه خلق و خويش بدان عظمت رسيد كه در حقش فرمايد : براستى تو داراى خلق و خوى عظيمى هستى « 2 » ، هيچ مؤمن فهميده‌اى كه او را شناخته و به عظمتش پى برده باشد ، جرأت و جسارت اين را ندارد كه چنين نسبتى كه در روايت جعلى و دروغين آمده ، به وى بدهد .\r\nثانيا : آن شريعتى كه حضرتش آورده و مكتب اخلاقىاش ران را عورت و از محلهاى پنهان كردنى بدن شمرده و دستور پوشاندنش را داده است .\r\n1 - 2 - احمد حنبل پيشواى حنبليان روايتى از قول محمد بن جحش - خويشاوند پيامبر - ثبت كرده كه پيامبر از كنار معمر كه در كنار مسجد سرپا نشسته و قسمتى از رانش ديده مىشد ، بگذشت . به او گفت : رانت را بپوش معمر ! زيرا ران از محلهاى پوشيدنى بدن است . « 3 »\r\nبا سند و عبارت ديگرى از طريق محمد بن جحش نيز آمده است : همراه پيامبر بودم .\r\nاز كنار معمر كه رانهايش عريان و پيدا بود ، بگذشت و به او گفت : رانهايت را بپوشان ، زيرا\r\n\r\n\r\n","description":"","footnote":"\r\n( 1 ) . صحيح البخارى : 5 / 203 ؛ صحيح مسلم : 7 / 78 .\r\n( 2 ) . قلم 68 / 4 .\r\n( 3 ) . مسند احمد بن حنبل : 5 / 290 .\r\n","page_name":" 414 ","page_number":424},
  {"content":"\r\n\r\nران از قسمتهاى پوشيدنى بدن است .\r\nبخارى روايت را از همين طريق و دو طريق ديگر - از قول ابن عباس و جرهد - ثبت كرده ، سپس اين روايت را كه پيامبر صلّى اللّه عليه و آله رانش را لخت كرده بود ، از دو طريقى كه انس آورده ذكر كرده است ، و توضيح مىدهد كه روايت انس سندش محكم‌تر است ، اما روايت جرهد به احتياط نزديك‌تر . « 1 » همو روايت مورد بحث را از طريق ابن جحش نيز ثبت كرده است . « 2 »\r\nابن حجر مىنويسد : اين روايت را احمد حنبل و حاكم ثبت كرده و صحيح شمرده‌اند .\r\nابن قانع به صورتى ديگر از قول اعرج از معمر روايت كرده كه پيامبر صلّى اللّه عليه و آله از كنار او كه رانش را لخت كرده بود ، مىگذشت . « 3 »\r\nعسقلانى مىنويسد : رجال سند اين روايت رجال صحيحند به استثناى ابو كثير ، زيرا عده‌اى از او روايت كرده‌اند ، اما من نتوانستم او را صريحا عادل و راستگو بخوانم .\r\nابن قانع اين روايت را از طريق وى نيز نقل كرده است . روايت محمد بن جحش با سند ديگرى كه رجالش مورد اعتمادند ، به دست من رسيده و در كتاب الاربعين المتباينة نوشته‌ام . « 4 »\r\nحافظ هيثمى از قول احمد حنبل و طبرانى نقل كرده مىگويد : رجال روايتى كه احمد حنبل آورده ، همگى ثقه و مورد اعتمادند . « 5 »\r\n2 - 2 - از على ، رضى اللّه عنه ، اين فرمايش پيامبر روايت شده است : ران يا رانهايت را بيرون مينداز ، و به ران انسان زنده يا مرده نگاه مكن . « 6 »\r\n3 - 2 - جرهد اسلمى از رسول خدا نقل مىكند : من پارچه‌اى بر تن داشتم و رانم عريان شده بود . پيامبر از كنارم بگذشت و گفت : رانت را بپوشان ، زيرا ران از اعضاى پوشيدنى\r\n\r\n\r\n","description":"","footnote":"\r\n( 1 ) . صحيح البخارى : 1 / 138 .\r\n( 2 ) . تاريخ البخارى : 1 / قسم 1 / 12 ؛ سنن بيهقى : 2 / 228 ؛ المستدرك ، حاكم : 4 / 180 .\r\n( 3 ) . الاصابة : 3 / 448 .\r\n( 4 ) . فتح البارى : 1 / 380 .\r\n( 5 ) . مجمع الزوائد : 2 / 52 .\r\n( 6 ) . سنن بيهقى : 2 / 228 ؛ المستدرك ، حاكم : 4 / 180 ؛ نيل الاوطار : 2 / 48 .\r\n","page_name":" 415 ","page_number":425},
  {"content":"\r\n\r\nبدن است .\r\nاين روايت را بخارى در صحيح خويش ثبت كرده ، چنان كه مالك در موطّأ و نيز ابو داود و احمد حنبل و ترمذى آورده‌اند ، آنگاه مىگويد : حديثى نيكو است . قسطلانى در ارشاد السارى از مالك و ترمذى نقل كرده مىگويد : ابن حبان آن را صحيح دانسته .\r\nشوكانى هم مىگويد : ابن حبان آن را صحيح دانسته است . « 1 » بيهقى آن را از دو طريق ثبت كرده است . « 2 » و حاكم نيز . « 3 »\r\n4 - 2 - ابن عباس روايت مىكند : رسول خدا از كنار مردى كه رانش عريان بود ، گذشت و به او گفت : رانهايت را بپوشان ، زيرا ران مرد از اعضايى است كه بايد پوشانده شود .\r\nبه‌طورى كه گفتيم بخارى اين را ثبت كرده و ترمذى و احمد « 4 » نيز ، و بيهقى مىگويد :\r\nشيخ گفته است كه سندهاى اين روايت « 5 » صحيح و قابل استناد است . « 6 » چنان كه حاكم نيشابورى گويد . « 7 »\r\n5 - 2 - دارقطنى در سنن از قول عبد اللّه بن عمر روايت كرده است كه پيامبر فرمود : به بچه‌هاى خودتان در هفت سالگى دستور بدهيد نماز بخوانند و در ده سالگى آنها را براى نماز خواندن تنبيه كنيد و جاى خفتنشان را جدا نماييد . هرگاه كنيز خودتان را شوهر داديد به برده يا مزدورتان ، به پايين كمر تا به زانوى آنها نظر نيندازيد ، زيرا از كمر به پايين تا به زانو جزء قسمت پوشيدنى بدن است .\r\nاحمد حنبل اين روايت را ثبت كرده است با اين عبارت : نبايد به هيچ قسمت از عورت يا قسمت پوشيدنى و ممنوع بدن او نگاه كنيد ، زيرا از كمر به پايين تا زانوهايش و جز قسمت ممنوعه و پوشيدنى بدن است . « 8 » زيلعى آن را به نقل از دارقطنى و ابو داود و احمد حنبل و عقيلى ذكر كرده مىگويد : ابن عدى در الكامل اين روايت را به طريق\r\n\r\n\r\n","description":"","footnote":"\r\n( 1 ) . نيل الاوطار : 2 / 50 .\r\n( 2 ) . سنن بيهقى : 2 / 228 .\r\n( 3 ) . المستدرك ، حاكم : 4 / 180 .\r\n( 4 ) . مسند احمد بن حنبل : 1 / 275 .\r\n( 5 ) . يعنى سند حديث ابن جحش و جرهد و ابن عباس .\r\n( 6 ) . سنن بيهقى : 2 / 228 .\r\n( 7 ) . المستدرك : 4 / 181 .\r\n( 8 ) . مسند احمد : 2 / 187 .\r\n","page_name":" 416 ","page_number":426},
  {"content":"\r\n\r\nديگرى هم نقل كرده است . « 1 » بيهقى آن را از چهار طريق روايت كرده است « 2 » و قسطلانى هم ثبت نموده است . « 3 »\r\n6 - 2 - دارقطنى « 4 » و بيهقى « 5 » روايت كرده‌اند كه بالاتر از زانوان و پايين‌تر از زير كمر جزو قسمت ممنوعه و پوشيدنى بدن است . زيلعى همين را در كتابش آورده است . « 6 »\r\nاينها احاديثى است كه مشاهير علماى فقه و صاحبان فتوا ثبت كرده و معتقد گشته‌اند كه ران از قسمتهاى ممنوعه و پوشيدنى بدن است . اين چنان كه نووى مىگويد ، عقيدهء اكثريت علماى فقه آن جماعت است « 7 » يا چنان كه قسطلانى و شوكانى مىگويند ، عقيدهء جمهور است . « 8 » ابن رشد مىنويسد : به عقيدهء مالك و شافعى حد قسمت پوشيدنى مرد از زير كمر است تا زانو ، و ابو حنيفه همين عقيده را دارد . عده‌اى معتقدند كه قسمت پوشيدنى بدن مرد عبارت است از عورتين . علت اين اختلاف عقيده دو حديث متعارضى است كه در اين زمينه وجود دارد و هردو هم ثابت و مسلم است : يكى حديث جرهدست كه پيامبر فرمود : ران جزو قسمت ممنوعه و پوشيدنى بدن است ، و ديگر حديث انس كه پيامبر در حالى كه رانش برهنه بود ، با اصحابش نشسته بود . سپس گفتهء بخارى را مىنويسد . « 9 » قسطلانى مىنويسد : جمهور تابعان و ابو حنيفه و مالك - به موجب صحيح‌ترين گفته‌هايش - و شافعى و احمد بن حنبل - به موجب صحيح‌ترين روايت از دو روايتش - و ابو يوسف و محمد عقيده دارند كه ران جزو قسمت ممنوعه و پوشيدنى بدن است و به اصطلاح فقهى عورت است . ابن ابى ذئب و داود و احمد بن حنبل - بنابر يكى از دو روايتش - و اصطخرى - از فقهاى شافعى - و ابن حزم را عقيده بر اين است كه ران جزو عورت نيست . « 10 »\r\nدر برخى منابع آمده است : قسمت پوشيدنى بدن مرد در غير هنگام نماز عبارت\r\n\r\n\r\n","description":"","footnote":"\r\n( 1 ) . نصب الراية : 1 / 296 .\r\n( 2 ) . سنن بيهقى : 2 / 229 .\r\n( 3 ) . ارشاد السارى : 1 / 389 .\r\n( 4 ) . سنن دارقطنى 85 .\r\n( 5 ) . سنن بيهقى : 2 / 229 .\r\n( 6 ) . نصب الراية : 1 / 297 .\r\n( 7 ) . فتح البارى : 1 / 382 ؛ نيل الاوطار : 2 / 49 .\r\n( 8 ) . ارشاد السارى : 1 / 389 ؛ نيل الاوطار : 2 / 50 .\r\n( 9 ) . بداية المجتهد : 1 / 111 .\r\n( 10 ) . ارشاد السارى : 1 / 389 .\r\n","page_name":" 417 ","page_number":427},
  {"content":"\r\n\r\nاست از زير كمر تا زانوان . بنابراين ، به ساير قسمتهاى بدن مرد در صورتى كه مايهء لغزش نگردد ، مىتوان نگاه كرد . فقهاى مالكى و شافعى گفته‌اند : قسمت پوشيدنى و ممنوعه بدن مرد در غير هنگام نماز بر حسب شخصى كه نگاه كردنش مطرح است ، فرق مىكند .\r\nبراى محارم و مردان عبارت است از ما بين زير كمر تا زانو . براى زن نامحرم عبارت است از همهء بدن . البته فقهاى مالكى در اين مورد صورت و اطراف بدن يعنى سر و دست و پا را استثنا مىكنند و مىگويند زن نامحرم در صورتى كه مايهء لغزش نگردد ، برايش نگاه كردن به اين قسمتهاى بدن مرد اشكالى ندارد و گرنه جايز نيست . بر خلاف فقهاى شافعى كه معتقدند زن نامحرم حق ندارد به هيچ وجه به آن قسمتهاى بدن مرد نيز نگاه كند . « 1 »\r\nشوكانى پس از ذكر حديثى كه امير المؤمنين على از پيامبر روايت كرده است ، مىگويد : حديث بر اين دلالت دارد كه ران جزو قسمت ممنوعه و پوشيدنى بدن است .\r\nفقهاى اهل بيت و شافعى و ابو حنيفه را نيز عقيده همين است . نووى مىگويد : اكثر علماى فقه را عقيده بر اين است كه ران جزو قسمت ممنوعه و پوشيدنى بدن است . از احمد حنبل و مالك روايتى هست كه قسمت ممنوعه و پوشيدنى بدن فقط عبارت از عورتين است . بالاخره نووى مىگويد : حقيقت اين است كه ران جزو قسمت ممنوعه و پوشيدنى است ، و اين حديث على گرچه به تنهايى كفايت نمىكند ، ولى در همين زمينه آنقدر حديث هست كه بتوان براى اين عقيده حجت ساخت . آنگاه بعد از ذكر حديث جرهد مىگويد : اين حديث از دلايل قائلان به اين رأى است كه ران جزو قسمت ممنوعه و پوشيدنى بدن است . ايشان همان عامهء فقها ، هستند . « 2 »\r\nگرفتيم كه نهى از برهنه ساختن ران ، نهى تنزيهى و براى پيراستگى باشد و آن را واجب ننمايد ، در اين هيچ شكى نيست كه پوشاندنش نوعى ادب و از اخلاق اسلامى است و لازمهء متانت و سنگينى و موجب ابهت و شكوه . پيامبر گرامى بيش از هركسى به ادبى كه خود آورده و آموخته پاىبند است . ابن رشد مىنويسد ، من اين را مىگويم كه آنچه دربارهء ران از پيامبر ، عليه الصلاة و السّلام ، روايت شده ، متعارض نيستند . معناى آنها\r\n\r\n\r\n","description":"","footnote":"\r\n( 1 ) . الفقه على المذاهب الاربعة : 1 / 142 .\r\n( 2 ) . نيل الاوطار : 2 / 49 .\r\n","page_name":" 418 ","page_number":428},
  {"content":"\r\n\r\nاين است كه ران گرچه جزو عورت نبوده و پوشيدنش مثل آن دو قسمت پوشيدنى بدن واجب نيست ، ولى به لحاظ اخلاقى و ادب بايستى آن را پوشاند . به همين روى ، در محافل و اجتماعات يا حضور شخصيتها و افراد بلند پايه و معظم نبايد آن را نمود .\r\nبدينسان همهء آن احاديث قابل به كار بستن مىشود و اينكه همهء احاديث به كار بسته شود ، بهتر از آن است كه به پاره‌اى عمل شود و به برخى كه با دستهء ديگر متعارض مىنمايد ، اعتنا نگردد و رها شود . « 1 »\r\nبه هرحال ، پيامبر عظيم‌الشأن كه از دوشيزه شرمگين‌تر است ، بالاتر از اين حرفهاست كه ران خويش را در حضور عده‌اى برهنه بگذارد و اعتنايى به پوشاندنش ننمايد تا شير پاك خورده‌اى كه در دامن شرم و حيا پرورش يافته ، همان زادهء خانوادهء اموى كه پرشرم‌ترين فرد امّت است و كارهاى بيگانه از اسلام و دور از شرم و حيايش به كشتنش داده ، سر برسد و او را به خود آرد و به حيا وادارد .\r\nتعجبى يا وحشتى از اين هم نكنيد كه چنين روايتى در دو كتاب صحيح آمده باشد ، زيرا چنان كه گفتيم اين دو كتاب صندوق حرفهاى سست و روايات نادرستند و آكنده از حرفهاى رسوا و ننگ‌آور كه روى تأليف و نگارش را سياه كرده و اعتبار حديث‌شناسى را خدشه‌دار ساخته‌اند . به خواست خدا در آيندهء نزديك اين ادعا را با دلايل و براهين محكم ثابت خواهيم كرد . كاش نويسندگان اين دو كتاب به رسوايى ثبت همين روايت پوچ و بىاساس اكتفا كرده و پا از اين حد بيرون ننهاده بودند و فقط تهمت برهنه‌كردن ران را به پيامبر صلّى اللّه عليه و آله نقل مىنمودند نه آنكه برهنگى او را سراپا در برابر مردم ! بخارى و مسلم از قول جابر بن عبد اللّه مىنويسند : وقتى كعبه ساخته شد ، پيامبر و عباس سنگ مىبردند . عباس به پيامبر گفت : پيراهنت را روى دوشت بگذار تا سنگ تنت را نيازارد . او همين كار را كرد . ناگاه به روى زمين درغلتيد و چشمانش به آسمان خيره گشت . بعد برخاست و گفت : پيراهنم ، پيراهنم ! و پيراهنش را بر تنش پوشاند . « 2 » مسلم چنين نوشته است : رسول خدا با آنها براى كعبه سنگ مىبرد و پيراهن بر تن داشت . عمويش عباس\r\n\r\n\r\n","description":"","footnote":"\r\n( 1 ) . تمهيدات المدونة الكبرى : 1 / 110 .\r\n( 2 ) . صحيح البخارى : 6 / 13 ؛ صحيح مسلم : 1 / 184 .\r\n","page_name":" 419 ","page_number":429},
  {"content":"\r\n\r\nبه او گفت : عموجان ! اگر پيراهنت را درآورى و روى دوشت زير سنگ بگذارى ، بهتر است . او پيراهنش را درآورد و روى دوشش گذاشت . بعد به زمين افتاد و بيهوش گشت .\r\nمىگويد : از آن روز به بعد ديگر برهنه ديده نشد .\r\nابن هشام ضمن داستانى از زندگانى پيامبر مىنويسد : رسول خدا در بيان آنچه از كودكى و دورهء جاهليت زندگانىاش به ياد داشت ، گفت : با جوانان قريش بودم كه سنگ براى بازيهاى كودكانه حمل مىكردند . همگى خودمان را لخت كرده و پيراهنمان را بيرون آورده و بر دوش خويش گذاشته بوديم و رويش سنگ مىگذاشتيم . من با آن حال با آنها مىرفتم و مىآمدم كه ناگهان يكى لگدى به من زد كه چنان لگد دردناكى به عمرم نخورده بودم ، آنگاه گفت : پيراهنت را بپوش . من پيراهنم را برداشتم و بر تن كردم ، و شروع كردم به بردن سنگ ، و در ميان رفقايم فقط من بودم كه پيراهن بر تن داشتم . « 1 »\r\nحال اى مسلمانان بياييد تا از اين دو نفر ، يعنى مؤلفان دو صحيح بپرسيم : آيا اين است پاداشى كه در ازاى كوششهاى بيدريغ و مجاهدات پيامبر ارجمندمان به او داده‌ايد ؟\r\nسزاى او چنين است ؟ اينطور از جهاد اصلاحى و اخلاقى او سپاسگزارى مىنماييد ؟ اين كارتان نوعى تكريم و تجليل از اوست ؟ آيا براستى محمد صلّى اللّه عليه و آله - چنان كه ابن اسحاق مىگويد در سن سى و پنج سالگى - لخت و عريان و در حالى كه پيراهنش را درآورده بود و قسمتهاى ممنوعه و پوشيدنى بدنش را بيرون انداخته بود ، در ميان كارگران راه مىرفت ؟ « 2 » به فرض كه راويان بدخواه و جنايتكار براى غرض چنين روايتى ساخته و نقل كرده باشند ، اين دو نفر به چه مجوز و با چه عقل و دينى آن را صحيح شمرده و در صحيح خويش به عنوان يك حديث مسلم و ثابت شده ثبت كرده‌اند ؟ آيا پنداشته‌اند اين\r\n\r\n\r\n","description":"","footnote":"\r\n( 1 ) . السيرة النبوية ، ابن هشام : 1 / 197 .\r\n( 2 ) . رك : السيرة النبوية : 1 / 209 ؛ الروض الانف : 1 / 127 ؛ عيون الاثر : 1 / 51 . اين‌كه در فتح البارى : 7 / 5 به نقل از ابن اسحاق آمده كه عمرش بيست و پنج سال بوده درست نيست ، و حضرتش در آن هنگام سى و پنج سال داشت .\r\n","page_name":" 420 ","page_number":430},
  {"content":"\r\n\r\nكار زشت و رسوا از مصاديق آن حديث صحيح و ثابتى است كه خود ثبت كرده‌اند به اين مضمون كه حضرتش پرشرم‌تر از دوشيزه بوده است ؟ « 1 » آيا دوشيزه‌اى را ديده‌ايد كه چنين سبكسرى و رسوايى را بر خويشتن روا شمرده باشد ؟ پناه بر خدا ! يا مگر انجام‌دهنده اين كار را كسى جز پيامبر اسلام پنداشته‌ايد كه جرهد و معمر را از برهنه نمودن را نشان برحذر داشت و متذكر شد كه آن جزو قسمت ممنوعه و پوشيدنى بدن است ؟ يا مىپنداريد روزى از برهنه ساختن آن نهى مىنمايد و ديگر روز خود ران خويش را و بالاتر از آن را برهنه مىسازد ؟ آيا به آسانى مىتوان ادعا كرد كه ران جزو عورت و قسمت پوشيدنى بدن است ، ولى بالاتر از آن جزو عورت و قسمت پوشيدنى و ممنوعهء بدن نيست ؟\r\nدگرباره بياييد تا آنچه را مؤلفان دو صحيح براى رسول خدا ثابت شمرده‌اند ، با آنچه احمد حنبل از قول حسن بصرى دربارهء پرشرمى عثمان ثبت كرده ، مقايسه و مقارنه نماييم . مىگويد : عثمان اگر در خانهء دربسته‌اى مىبود ، براى شستشوى خود ، لخت نمىشد از بس كه با حيا بود . « 2 » آن شرم و حياى پيامبر و معلم بزرگ عصمت و عفت و پاكى را ببينيد و اين حياى زادهء شجرهء معروفه‌اى كه در قرآن وصف گشته است ، و ملاحظه فرماييد تفاوت آن دو از كجاست تا به كجا !\r\nآيا اين همان پيامبر پرافتخار و ارجمندى نبوده است كه وقتى معاوية بن حيده از او پرسيد : اى پيامبر خدا ! قسمت ممنوعه و پوشيدنى بدنمان كجاست و آن قسمت كه مىتوان نپوشاند ، كدام است ؟ فرمود : قسمت ممنوعه و پوشيدنى بدنت را از همه به استثناى همسر يا كنيزت بپوشان . پرسيد : در صورتى كه چند مرد با هم بودند چطور ؟\r\nفرمود : اگر توانستى كارى كنى كه هيچ‌كس آن را نبيند ، نگذار كسى ببيند . پرسيد : اگر كسى تنها بود چطور ؟ فرمود : شرم نمودن از خداى تبارك و تعالى شايسته‌تر و واجب‌تر\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 281 .\r\n( 2 ) . مسند احمد حنبل : 1 / 74 ؛ صفة الصفوة ، ابن جوزى : 1 / 117 ؛ الرياض النضرة ، محب طبرى : 2 / 88 .\r\n","page_name":" 421 ","page_number":431},
  {"content":"\r\n\r\nاست . « 1 » مىبينيم چندان در پوشاندن قسمتهاى ممنوعه و پوشيدنى بدن اصرار ورزيده كه حتى رضايت نداده انسان در تنهايى خويشتن را برهنه نمايد ، از شرمسارى در برابر خداى تعالى . اين اصرار و تأكيد ، بعضى فقيهان را بر آن داشته كه معتقد شوند حتى در مستراح به هيچ وجه نبايد لخت و عريان گشت . « 2 » حال چگونه مؤلفان دو صحيح مىپندارند خودش پيش چشم مردم و در حالى كه خداى بينا نگران بوده ، لخت و برهنه شده است ؟ هرگاه چنين چيزى را فرض نماييم - گرچه فرض محال است - آن حياى دوشيزه‌وار كجا خواهد رفت ؟ و شرم نمودن از خدا چه خواهد شد ؟ پناه مىبرم به تو اى خدا و آمرزش مىطلبم از تو ، اين بهتانى سهمگين است !\r\nآيا بخارى و مسلم پنداشته‌اند كه شرم و حيا پس از اين وقايع و رسواييها به ناگهان در وجود پيامبر اكرم پيدا شده و از آن هنگام كه وجود مباركش در بوتهء تقدّس و طهارت شكل گرفته ، چنين غريزه‌اى در وى نبوده است ؟ هرگاه چنين پنداشته باشند ، پندارى خام به ذهن راه داده‌اند ، زيرا حقيقت ثابت و مسلم درباره‌اش اين است كه وى آن هنگام كه آدم در ميان روح و جسد به سر مىبرده ، پيامبر بوده است « 3 » ، و غرايز شرافتمندانه و ستوده از همان عهد و دوران ديرين وى را در برگرفته و با ذرّات وجودش در آميخته بوده است و بدانسان مانده در عالم انوار و نيز در عالم جنين ، و در ادوار تكامل جسمانىاش از شيرخوارگى گرفته تا به كودكى و جوانى و سالخوردگى ، آن روز كه به دنيا آمده و آن روز كه درگذشته و روزى كه برانگيخته گردد .\r\nمگر خود مسلم - مؤلف صحيح معروف - از قول مسور بن مخرمه روايت نكرده كه\r\n\r\n\r\n","description":"","footnote":"\r\n( 1 ) . ابن تيميه در المنتقى مىنويسد : پنج محدث بزرگ به استثناى نسايى آن را روايت كرده‌اند . نيل الاوطار :\r\n2 / 47 .\r\n( 2 ) . رك : نيل الاوطار : 2 / 47 .\r\n( 3 ) . اين حديث به چندين شكل از طريق ميسره و ابو هريره و ابن ساريه و ابن عباس و ابو جدعاء روايت شده است . ابن سعد ، احمد بن حنبل ، بخارى در تاريخ خود ، بغوى ، ابن السكن ، طبرانى و ابو نعيم در حلية الاولياء و دلائل النبوة آن را ثبت كرده‌اند . حاكم نيشابورى آن را صحيح شمرده ، و ترمذى صحيح و نيكو دانسته است . ابن حبان در صحيح خويش ، و ابن عساكر و ابن قانع و دارمى نيز در السنن آن را ثبت نموده‌اند . رك : كشف الخفا ، عجلونى : 2 / 129 ، الجامع الكبير ، جلد ششم .\r\n","page_name":" 422 ","page_number":432},
  {"content":"\r\n\r\nگفت : پارچهء نازكى بر تن پيچيده بودم . سنگ سنگينى را برداشتم . در حالى كه آن را مىبردم ، پارچه از تنم باز شد و نتوانستم از افتادنش جلوگيرى كنم . پيامبر خدا فرمود : برو به سراغ پيراهنت و آن را بردار و برهنه راه نرو . « 1 » آيا مىتوان فرض كرد كه حضرتش مسور را از برهنه راه رفتن منع كند و نگذارد بدان حال سنگ حمل كند ، ولى خودش آنچه را كه از آن نهى كرده ، مرتكب گردد ؟ اين براستى چيز شگفت‌انگيزى است .\r\nشگفت‌انگيزتر اين‌كه پيامبر اكرم معتقد است مشرك اگر آدم محترمى را ببيند ، قسمت پوشيدنى بدنش را بيرون نخواهد انداخت . با اين حال ، چگونه خودش ممكن است چنين كارى بكند ؟ در كتابهاى شرح حال در ماجراى غار و هجرت آمده كه مردى نشست و شروع به ادرار كرد . ابو بكر گفت : اى پيامبر خدا ! آن شخص ما را ديد . پيامبر فرمود : اگر ما را ديده بود ، قسمت پوشيدنى بدنش را بيرون نمىانداخت . « 2 »\r\nاز اينها شگفت‌تر اينكه كه حضرتش ، چنان كه در صحيح آمده و حاكم نيشابورى در مستدرك ثبت كرده ، نگاه‌كردن به قسمت ممنوعه و پوشيدنى كودك را روا نمىشمارد . از قول محمد بن عياض روايت شده كه گفت : مرا در كودكى به خدمت رسول خدا بردند .\r\nپارچه‌اى بر تن داشتم ، ولى قسمت پوشيدنى بدنم پيدا بود . پيامبر فرمود : قسمت پوشيدنى بدنش را بپوشانيد ، زيرا حرمت قسمت پوشيدنى بدن كودك مثل حرمت همان قسمت بدن مرد است ، و خدا به كسى كه قسمت پوشيدنى بدنش را بيرون انداخته باشد ، نظر نمىافكند . « 3 »\r\nاگر داستان ابن هشام كه نوشته در كودكى با كودكان بازى مىكرده و پيراهنش را درآورده و بر دوشش انداخته و كسى لگدى به او زده و به بانگ بلند گفته است كه پيراهنت را بپوش « 4 » ، راست باشد كجا با اين احاديث كه مؤلفان دو صحيح ثبت كرده‌اند ، جور درمىآيد ؟ اگر آن راست باشد ، معنايش اين است كه ديگر تنش را برهنه نكرده است ، در حالى كه مؤلفان دو صحيح روايت مىكنند كه در بزرگى به هنگام بناى كعبه و\r\n\r\n\r\n","description":"","footnote":"\r\n( 1 ) . صحيح مسلم : 1 / 105 .\r\n( 2 ) . فتح البارى : 7 / 9 .\r\n( 3 ) . المستدرك ، حاكم : 3 / 257 .\r\n( 4 ) . رك : الغدير ( متن عربى / چ 5 ) : 9 / 286 .\r\n","page_name":" 423 ","page_number":433},
  {"content":"\r\n\r\nحمل سنگ براى آن ، دوباره خودش را لخت كرده است . يا اين روايتشان را چگونه با حديثى مطابقت و سازگارى مىدهند كه بزّاز از ابن عباس نقل كرده كه گفت : پيامبر در پى ديوار و درون اطاق شستشو مىكرد و هيچ‌كس قسمت پوشيدنى بدنش را نديده است .\r\nبعد مىافزايد : سند اين روايت نيكوست . « 1 » مهم‌تر از آن اين روايت كه قاضى عياض آورده از قول عايشه ، رضى اللّه عنها ، كه من هرگز قسمت پوشيدنى بدن پيامبر خدا را نديدم . « 2 »\r\nتو اى أم المؤمنين ! ميان ما و اين راويان و ناقلان ياوه‌گو ، داور باش و منصفانه در حق كسانى قضاوت كن كه به همسر بزرگ و پاكت چيزهايى نسبت مىدهند كه افراد فرومايه هم از آن عار دارند . آنان دربارهء مردى كه هيچ‌كس حتى همسرش ، يعنى تو كه از هركس به خلوت و كارهاى خصوصى او داناترى ، قسمت پوشيدنى بدنش را نديده است ، مىگويند : در حالى كه لخت بوده و پيراهنش را كنده و روى دوشش گذاشته ، در ميان كارگران سنگ حمل مىكرده است .\r\nاى أم المؤمنين ! از رواياتى كه از تو نقل كرده‌اند ، كداميك راست است ؟ اين حديثت يا آن‌كه مىگويند تو دربارهء عثمان گفته‌اى ؛ با وجود اينكه از همسرت روايتها هست كه فرمود : ران جزو قسمت پوشيدنى و ممنوعهء بدن است .\r\nپندارى أم المؤمنين همين الآن است كه دارد جواب مىدهد و مىگويد : به من همچنانكه به همسرم دروغ بستند ، دروغ بسته و روايتها از زبانم ساخته‌اند . آنچه از دهانشان به درمىآيد ، حرفى سهمگين و خطرناك است و جز دروغ نيست .\r\nدروغ بافان به زودى خواهند فهميد كه بزرگ‌كردن ديگران و فضيلت تراشيدن براى آنها به قيمت هتك حيثيت پيامبر گرامى و عزيز اسلام ، جرم سهل و ساده‌اى نيست و فردا خداى توانا به داورى كارشان خواهد نشست و پيامبر اكرم به دادستانى و دادخواهى .\r\nكاش مىدانستيم آيا عايشه معتقد بوده كه ملكهء شرم و حيا در وجود عثمان پايدار\r\n\r\n\r\n","description":"","footnote":"\r\n( 1 ) . رك : فتح البارى : 6 / 450 ؛ شرح المواهب ، زرقانى : 4 / 284 .\r\n( 2 ) . الشفا ، قاضى عياض : 1 / 91 .\r\n","page_name":" 424 ","page_number":434},
  {"content":"\r\n\r\nمانده و ادامه يافته است و در دوره‌اى كه حديث پوشاندن ران مربوط به آن است ، با شرم و حيا بوده و نيز در دوره‌اى كه وى ، يعنى عايشه آن حرفهاى تند و قاطع و كوبنده را عليه عثمان مىزده « 1 » و مردم را بر او مىشورانده است ؟ يا نه ، معتقد بوده كه با شرم و حيا بودن عثمان محدود به قسمتى از عمرش بوده و چون به اواخر عمر رسيده ، از آن عارى گشته است ؟ در صورتى كه عقيدهء اولى را داشته باشد ، مىپرسيم چگونه او را مورد حمله‌هاى سخت قرار داده و كار را به كشتنش كشانده است ، و به چه دليل و مجوزى چنان انسان باحيايى را كافر مىشمرده و نعثل مىناميده و مردم را به سرنگونى و قتلش مىخوانده است ؟ در صورتى كه عقيدهء دوم را داشته باشد و بگويد عثمان در سالهاى آخر عمرش آن شرم و حيا را از دست داده است ، به استناد عقيدهء عايشه آن روايت را باطل و بىاساس مىدانيم و باطل و نادرست هم هست ، زيرا فرشتگان فضيلتى را در كسى تجليل مىنمايند كه در وى ثابت و پايدار باشد ، نه زايل و گذران . چنين فضيلت زايلى كه در يك مرحله از عمر عثمان وجود داشته و بعد سپرى گشته باشد ، موجب تجليل و احترام فرشتگان يا مايهء حياى آنان نخواهد شد . اين جواب را عايشه در صورتى مىدهد كه آن جواب اولى را تكرار ننمايد و نگويد از زبانم دروغ ساخته‌اند . جوابى كه هميشه مىدهد و در هرمورد كه دربارهء فضايل و مناقب عثمان از زبانش نقل مىكنند ، در حقيقت جعليات دورهء سلطنت معاويه است كه به طمع رشوه‌هايش مىساختند و مىبافتند .\r\n3 - طبرانى از قول ابن معشر ، براء بصرى ، از ابراهيم بن عمر بن ابان بن عثمان ، از پدرش عمر بن ابان ، از پدرش ابان پسر عثمان بن عفان چنين ثبت كرده است : از عبد اللّه بن عمر شنيدم كه مىگفت : رسول خدا نشسته بود و عايشه پشت سرش . ابو بكر اجازهء ورود خواست و وارد شد . بعد عمر با كسب اجازه وارد شد . سپس سعد بن مالك اجازه گرفت و وارد شد . آنگاه عثمان بن عفان اجازه خواست و به خانه درآمد ، در حالى كه پيامبر خدا سرگرم سخن بود و زانوانش بيرون از جامه . تا عثمان اجازهء ورود خواست ، وى زانوانش را پوشاند و به همسرش گفت : اندكى به آن سو برو . ساعتى با هم سخن گفتند و بعد\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 77 - 86 .\r\n","page_name":" 425 ","page_number":435},
  {"content":"\r\n\r\nبيرون رفتند . عايشه از پيامبر خدا پرسيد : چرا وقتى پدرم و دوستانش آمدند ، لباست را جمع و جور ننمودى و مرا به اندرون نفرستادى ؟ فرمود : آيا از مردى كه فرشتگان از وى در شرمند ، شرم ننمايم ؟ سوگند به آنكه جانم در دست اوست ، فرشتگان همان‌گونه كه از خدا و پيامبرش در شرمند ، از عثمان در شرمند و چنانچه او وارد اطاق مىشد و تو در كنارم مىبودى ، هيچ حرف نمىزد و سرش را بالا نمىكرد تا بيرون مىرفت .\r\nاين را ابن كثير نوشته مىگويد : روايت غير عادى و غريبى است و سندش ضعيف . « 1 » ذهبى به آن اشاره كرده مىگويد : بخارى گفته است كه روايت عمر بن ابان محل تأمل است . « 2 »\r\nاين روايت نظير همان رواياتى است كه از مسلم و احمد بن حنبل آورديم و ديديم كه آن را بىاساس و نادرست خوانده‌اند ؛ اكنون مىافزاييم : ابو معشر ، براء بصرى كه از رجال اين روايت است ، به عقيده ابن معين ضعيف است ، و ابو داود مىگويد : راوى قابل اعتمادى نيست . « 3 » ديگر از رجال آن ، ابراهيم بن عمر بصرى اموى است و نواده همان كسى كه روايت براى تجليل او ساخته شده است ، و ابو حاتم درباره‌اش مىگويد : روايتش ضعيف و سست است ، و ابن ابى حاتم مىگويد : ابو زرعه روايتهايى را كه او نقل كرده ، رها ساخته و براى ما تقرير ننموده است . ابن حبان نيز مىگويد : روايت او اگر تنها باشد ، قابل استناد و استدلال فقهى نيست . « 4 » ابن عدى مىگويد : ابو يعلى از مقدمى ، از ابى معشر ، از ابراهيم بن عمر بن ابان احاديثى براى ما نقل كرده كه هيچ‌يك درست حفظ نشده است ، از جمله اين روايت كه پيامبر به عثمان به راز و آهسته گفته است كه او ظالمانه و به ناحق كشته خواهد شد . « 5 »\r\n4 - طبرانى روايتى ثبت كرده است از قول ابو مروان ، محمد بن عثمان اموى عثمانى ، از پدرش عثمان بن خالد ، نوادهء عثمان بن عفان ، از مالك ، از ابو زناد ( بردهء آزاد شدهء دختر\r\n\r\n\r\n","description":"","footnote":"\r\n( 1 ) . تاريخ ابن كثير : 7 / 203 .\r\n( 2 ) . ميزان الاعتدال : 2 / 250 .\r\n( 3 ) . تهذيب التهذيب : 11 / 430 .\r\n( 4 ) . ميزان الاعتدال : 1 / 24 ؛ لسان الميزان : 1 / 86 .\r\n( 5 ) . لسان الميزان : 4 / 282 .\r\n","page_name":" 426 ","page_number":436},
  {"content":"\r\n\r\nعثمان ) ، از اعرج ، از ابو هريره كه پيامبر خدا فرمود : عثمان پرشرم است و فرشتگان از او شرم مىنمايند . « 1 »\r\nدر سند اين روايت نيز نام ابو مروان محمد وجود دارد . صالح اسدى درباره‌اش مىگويد : او از پدرش روايتهاى نامعلوم و نادرست نقل كرده است . ابن حبان مىگويد :\r\nاشتباه مىكند و بر خلاف حقيقت مىگويد . « 2 »\r\nدربارهء عثمان بن خالد - يكى ديگر از رجال آن روايت - بخارى مىگويد : او را روايات نامعلوم و نادرست است . نسائى مىگويد : ثقه و مورد اعتماد نيست . عقيلى مىگويد : رواياتش وهم‌آميز است . ابو احمد مىگويد : زشت روايت است . ابن عدى مىگويد : همهء رواياتش غير محفوظ است . ساجى مىگويد : رواياتى دارد نامعلوم و غير معروف . حاكم نيشابورى و ابو نعيم مىگويند : از مالك و ديگران روايات جعلى نقل كرده است . « 3 » ابن حبان مىگويد : از اشخاص مورد اعتماد روايات وارونه نقل مىكند . به رواياتش نمىتوان استناد و استدلال فقهى كرد . « 4 » سندى دربارهء حديثى كه خواهد آمد ، مىگويد : سندش ضعيف و سست است ، چه در آن نام عثمان بن خالد وجود دارد كه به اتفاق حديث دانان ضعيف است . « 5 »\r\nكمى پيش‌تر سخنان قاطع و تعيين كننده‌اى در خصوص شرم و حياى عثمان گفتيم و از آن مىفهميم كه اين روايت اگر هم سندش صحيح باشد ، باطل است تا چه رسد به اين‌كه سندش از متنش سست‌تر و واهىتر باشد .\r\n5 - ابو نعيم از طريق هشيم ابو نصر تمار ، از كوثر بن حكيم ، از نافع ، از ابن عمر روايت مىكند كه پيامبر خدا فرمود : پرشرم‌ترين فرد امتم عثمان بن عفان است . « 6 »\r\nاگر عثمان كه كارها و ترك وظايفش را ديديم و مقدار بهره‌اش را از شرم و حيا\r\n\r\n\r\n","description":"","footnote":"\r\n( 1 ) . تاريخ ابن كثير : 7 / 203 .\r\n( 2 ) . تهذيب التهذيب : 9 / 336 .\r\n( 3 ) . همين روايت كه از مالك نقل كرده ، از همان جعليات است .\r\n( 4 ) . تهذيب التهذيب : 7 / 114 .\r\n( 5 ) . شرح سنن ابن ماجة : 1 / 53 .\r\n( 6 ) . حلية الاولياء : 1 / 56 .\r\n","page_name":" 427 ","page_number":437},
  {"content":"\r\n\r\nسنجيديم ، پرشرم‌ترين فرد امت اسلامى باشد ، بايد در حياى اين امت و ميزانش به حيرت بود . اگر اين روايات واهى و ساختگى درست بود ، بايد فاتحهء اين امت را مىخوانديم . آرى ، اينها بىاساس است و عثمان هرگز پرشرم‌ترين فرد امت عظيم اسلامى نيست ، و پيامبر ارجمند سخن نسنجيده نمىگويد و در تجليل مبالغه نمىنمايد و راه گزاف نمىپيمايد . سند اين روايت ، سست و پوشالى است ، زيرا كوثر بن حكيم در آن وجود دارد كه ابو زرعه مىگويد : ضعيف است . يحيى بن معين مىگويد : بىاعتبار است .\r\nاحمد بن حنبل مىگويد : احاديث او مشتى حرف باطل و بىاعتبار است . دارقطنى و ديگران مىگويند : مجهول و ناشناخته است . ابو طالب مىگويد : از احمد حنبل دربارهء او پرسيديم ، گفت : او از خانوادهء روائى ما نيست . وى چون از كسى نقل حديث نمىكرد ، مىگفت : او از خانواده روائى ما نيست و روايتش متروك و مطرود است . همو مىگويد :\r\nضعيف و زشت روايت است . جوزجانى مىگويد : به نظر من نوشتن حديث وى جايز نيست ، زيرا متروك و مطرود است . ابن عدى مىگويد : رواياتش عموما غير محفوظ است . ابن ابى حاتم مىگويد : پدرم گفت : روايتش ضعيف و سست است . پرسيدم : آيا او متروك و مطرود است ؟ گفت : نه ، ولى هيچ حديث درستى از او نديده‌ام و او روايتگرى بىاعتبار است . ابن ابى شيبه مىگويد : زشت روايت است . ابو الفتح و ساجى مىگويند :\r\nضعيف است . برقانى و دارقطنى مىگويند : رواياتش متروك و مطرود است . عقيلى و دولابى و ابن جارود و ابن شاهين او را در رديف راويان ضعيف آورده‌اند . « 1 »\r\n6 - ابو نعيم از طريق زكريا بن يحيى مقرى ، از ابن عمر روايت مىكند كه پيامبر خدا فرمود : عثمان پر شرم‌ترين و بزرگوارترين فرد امت من است . « 2 »\r\nامت محمد صلّى اللّه عليه و آله اگر عثمان پرشرم‌ترين و بزرگوارترين فردش باشد ، چه ارزش و اهميت و قدرى خواهد داشت ؟ عثمانى كه به خاطر گناهان و رسواييهايش به دست اصحاب عادل و راسترو پيامبر اكرم به قتل رسيد ، زادهء شجرهء ملعونه‌اى كه در قرآن ذكر\r\n\r\n\r\n","description":"","footnote":"\r\n( 1 ) . ميزان الاعتدال : 2 / 359 ؛ لسان الميزان : 4 / 491 .\r\n( 2 ) . حلية الاولياء : 1 / 56 .\r\n","page_name":" 428 ","page_number":438},
  {"content":"\r\n\r\nشده است و فرزند ابو العاص كه پيامبر طبق حديث صحيح و درستى درباره‌اش فرمود :\r\nهرگاه فرزندانش به سى مرد برسند ، مال خدا را در انحصار خويش درمىآورند و در ميان خودشان دست به دست مىگردانند و بندگان خدا را بردهء خويش مىسازند و دينش را ضايع مىگذارند . سرانجام ، در دورهء حكومت عثمان كه خود رئيس و يك تن از ايشان بود ، شماره‌شان به سى رسيد ، چنان كه اشاره رفت و سخن ابوذر را كه آنها را تحت نظر داشت ، در اين خصوص آورديم . مگر ممكن است از اين خانواده پليد فرزندى درستكار در وجود آيد ؟\r\nآيا باوركردنى است كه پيامبر از ميان همهء اصحابش اين حديث را فقط به گوش پسر عمو خوانده باشد ؟ يا مىتوان تصور كرد كه آن را در جمع اصحاب اعلام داشته است ، ولى آنان كر بوده يا نشنيده گرفته‌اند ، يا شنيده و همان روز فراموش كرده‌اند ؟ يا آن را به خاطر سپرده‌اند ، اما روزى كه نعش پرشرم‌ترين و بزرگوارترين فرد امت را سه روز در محل زباله رها نمودند و دفن نكردند ، از ياد برده‌اند ؟ آن زمان كه عده‌اى شبانه دفنش كردند بدون غسل و كفن و بىآنكه نماز ميت بر او بخوانند ، و آن هنگام كه جنازه‌اش را سنگباران كردند و يكى از دنده‌هايش را شكستند و در گورستان يهوديان به خاكش سپردند و از ترس اينكه گورش را بيابند و بشكافند ، هيچ سنگ و نشانه‌اى بر آن ننهادند .\r\nبه‌علاوه ، سند روايت درست و اساسى نيست ، زيرا در آن نام زكريا بن يحيى وجود دارد و او ضعيف است و شيخ و استادش نيز در بيان سند و متن به خطا مىرفته و در احاديث بسيارى دچار اشتباه گشته است ، و بسيار حديث غريب و بيگانه از ذهن آورده كه هيچ‌كس جز او روايت ننموده است . « 1 »\r\n7 - ابن عساكر در شرح حال عثمان از طريق ابو هريره چنين حديثى را به پيامبر نسبت داده است : حيا از ايمان است و با حياترين فرد امتم عثمان است .\r\nاين حديث را سيوطى در الجامع الصغير ضعيف و سست دانسته ، و مناوى با او\r\n\r\n\r\n","description":"","footnote":"\r\n( 1 ) . رك : تاريخ بغداد ؛ ميزان الاعتدال ؛ لسان الميزان .\r\n","page_name":" 429 ","page_number":439},
  {"content":"\r\n\r\nموافقت نموده است . « 1 »\r\n\r\nيك قاعدهء اساسى در جعل فضايل\r\nبسيارى از روايات به منظور تعبيهء فضايل و مناقب براى اشخاص مورد نظر جعل و ساخته شده است . مطالعه در اين گونه روايات نشان مىدهد كه يك قاعدهء اساسى در جعل فضايل وجود دارد ، و آن اين است كه هميشه سعى شده فضيلتى براى شخص مورد نظر بسازند كه از آن دور و بيگانه است و فاصله‌اش با آن بيش از هرفضيلت ديگر ، تا به اين ترتيب ، نقطهء ضعف و مايهء ننگ و فرومايگىاش را بپوشانند و مستمسك حمله و انتقاد را از ديگران سلب نمايند . مىبينيم درباره فضايلى براى ممدوح خويش پر گفته‌اند كه تاريخ حيات او ثابت كرده كه از آن عارى و بىنصيب است . مثلا دربارهء فضيلت شجاعت ابو بكر مبالغه ورزيده و پر گفته‌اند تا به جايى كه او را به مقام شجاع‌ترين صحابى نشانده‌اند ، در حالى كه در تاريخ ثابت است كه در همهء نبردها و جنگهاى پيامبر اكرم حضور يافته ، اما در هيچ‌يك نه شمشير كشيده ، نه به نبرد كسى رفته ، نه مبارزهء تن به تن كرده و نه هماورد طلبيده است . درست به همين جهت ، از شجاعتش بسيار دم زده‌اند و روايات جعلى و پوچ در دليرىاش يافته‌اند مگر در برابر سيرت ثابت و تجارب و مشهودات تاريخى كه از بزدلى و كارناآمدىاش در جنگ و نبرد هست ، برايش شهامت و شجاعتى بتراشند « 2 » ، يا در زهد و تقوايش مبالغه نموده‌اند و از او موجودى ساخته‌اند كه دلش در آتش خداترسى مىسوزد و دود از آن به آسمان برخاسته است ، حال آنكه هيچگونه امتياز و خصوصيتى در عبادت و خداترسى نداشته و هيچ روايت نشده كه در نماز و روزه يا هرعبادتى كه مايهء تقرب به خداست ، پيشرفتى يا سعى و همتى داشته باشد . « 3 » همچنين در علم و دانايى عمر خيلى حرف زده‌اند و او را دانشمندترين صحابى و سرآمد فقيهان شمرده و ادعا كرده‌اند كه نه دهم علم را سهم برده و علمش بر علم مردم\r\n\r\n\r\n","description":"","footnote":"\r\n( 1 ) . رك : فيض القدير : 3 / 429 .\r\n( 2 ) . رك : الغدير ( متن عربى / چ 2 ) : 7 / 200 - 215 .\r\n( 3 ) . همان : 7 / 219 - 222 .\r\n","page_name":" 430 ","page_number":440},
  {"content":"\r\n\r\nروى زمين و علم همهء قبايل عرب رجحان داشته است ، و از اين گونه خرافات و ياوه‌ها درباره‌اش آورده‌اند « 1 » ، در حالى كه مىدانيم به معاملات بازارى اشتغال داشته و به آموختن قرآن و سنت نرسيده است ، و همهء مردم حتى زنان از و دين‌شناس‌تر بوده‌اند « 2 » ، يا در نهى كردن وى از منكر و باطل و مخالفتش با آوازه‌خوانى پر گفته‌اند ، در حالى كه مسلم است از بس هوسباز بوده ، به آن پرداخته و جايزش دانسته است . « 3 »\r\nبنابر همين قاعدهء اساسى ، وقتى ديده‌اند تاريخ صحيح و حقايقى كه از شرح حال عثمان هست ، ثابت مىماند كه از فضيلت شرم و حيا بىبهره بوده او را بدينگونه در برابر جامعه مجسم مىسازد ، اين تصوير كاذب را در روايات جعلى از او ساخته‌اند تا وى را به‌صورت پرشرم‌وحياترين شخصيت امت محمد و بزرگوارترينش بنمايند ، شخصيتى كه فرشتگان از او شرم مىنمايند . بنابراين ، شرم و حياى عثمان درست مثل شجاعت ابو بكر و علم و دانش عمر است يعنى اصل و حقيقتى ندارد ، تا كم و زياد داشته باشد ، درست مانند امانت‌دارى و دانشمندى معاويه كه از زبان پيامبر اكرم صلّى اللّه عليه و آله در اين باره چنين ساخته‌اند : « معاويه از بس علم و دانش داشت و در مورد كلام پروردگارم ( يعنى الهامات ، يا قرآن ) به‌قدرى امين و طرف اعتماد بود كه نزديك بود به پيامبرى برانگيخته شود » و امينان هفت‌اند : لوح ، قلم ، اسرافيل ، ميكائيل ، جبرئيل ، محمد و معاويه . « 4 »\r\nامانت‌دارى معاويه و مقدار بهره‌اش از اين فضيلت ، در روايتى كه ابو بكر هذلى آورده نمايان است . « 5 »\r\n8 - حاكم نيشابورى روايتى ثبت كرده است از طريق دارمى ، از سعيد بن عبد اللّه جرجسى ، از محمد بن حرب ، از زبيدى ، از زهرى ، از عمرو بن ابان پسر عثمان از جابربن\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 6 / 82 ، 331 و 8 / 62 ، 63 .\r\n( 2 ) . همان : 6 / 83 - 325 .\r\n( 3 ) . همان : 8 / 64 - 81 ، 86 ، 94 - 96 .\r\n( 4 ) . همان : 5 / 308 .\r\n( 5 ) . رك : الاغانى : 11 / 113 ؛ حياة الحيوان ، دميرى : 1 / 351 ؛ المحاضرات ، راغب : 2 / 125 .\r\n","page_name":" 431 ","page_number":441},
  {"content":"\r\n\r\nعبد اللّه ، رضى اللّه عنهم ، كه پيامبر خدا صلّى اللّه عليه و آله فرمود : امشب مردى صالح در خواب ديد كه ابو بكر از پى رسول خدا صلّى اللّه عليه و آله مىآيد و عمر از پى ابو بكر و عثمان از پى عمر . وقتى از حضور پيامبر صلّى اللّه عليه و آله برفتيم ، با خود گفتيم : مقصود از مرد صالح پيامبر خداست ، و مراد از پى هم آمدن اينكه آنان متصديان همين كارى هستند كه خدا و پيامبرش را جهت آن برانگيخته است .\r\nحاكم نيشابورى به دنبال اين روايت مىگويد : دارمى گفته است : از يحيى بن معين شنيده‌ام كه مىگفت : اين حديث را محمد بن حرب به پيامبر مىرساند ، ولى مردم آن را از قول زهرى به صورت مرسل نقل مىكنند . كسى كه قول زهرى را از وى نقل مىنمايد عمرو بن ابان است ، در حالى كه ابان بن عثمان پسرى به نام عمرو نداشته است . « 1 »\r\nرؤياى شگفت‌انگيزى است كه پيامبر صلّى اللّه عليه و آله در جمع اصحابش شرح داده ، ولى هيچ كس از آن ميان نقلش نكرده جز جابر بن عبد اللّه ، و او هم هيچ ترتيب اثرى در عمل خويش به آن نداده ، و براى هيچ‌كس نقل نكرده جز براى نوادهء عثمان به نام عمرو بن ابان كه اساسا وجود نداشته است يا حداقل در وجود چنين شخصى اختلاف هست .\r\nبه راستى بايستى مستدرك الصحيحين انباشته از چنين رواياتى باشد .\r\n9 - ابن ماجه روايتى ثبت كرده است از قول ابو مروان ، محمد بن عثمان اموى عثمانى ، از پدرش عثمان بن خالد ، نوادهء عثمان بن عفان ، از عبد الرحمن بن ابى زناد ، از پدرش ( بردهء آزاد شدهء عايشه دختر عثمان ) ، از اعرج ، از ابو هريره كه پيامبر خدا فرمود : هر پيامبرى در بهشت رفيقى دارد و رفيق من در آنجا عثمان بن عفان است . « 2 »\r\nرجال سند روايت اينها هستند :\r\n1 - ابو مروان كه پيش از اين به وضعش اشاره رفت . « 3 »\r\n2 - عثمان بن خالد كه قبلا نظر حافظان حديث را درباره‌اش ديديم « 4 » ، و اين را كه مورد اعتماد نيست و رواياتش همگى غير محفوظند ، و احاديث جعلىاى را روايت كرده و به\r\n\r\n\r\n","description":"","footnote":"\r\n( 1 ) . المستدرك : 3 / 102 .\r\n( 2 ) . سنن ابن ماجة : 1 / 53 .\r\n( 3 ) . رك : الغدير ( متن عربى / چ 5 ) : 9 / 290 .\r\n( 4 ) . همان : 9 / 291 .\r\n","page_name":" 432 ","page_number":442},
  {"content":"\r\n\r\nنقل وى نمىتوان استناد و استدلال فقهى كرد .\r\nترمذى اين روايات را از طريق طلحة بن عبيد اللّه آورده مىگويد : عجيب و بيگانه از ذهن است و سندش قوى و محكم نبوده و منقطع است .\r\n3 - عبد الرحمن بن ابى زناد كه يحيى بن معين دربارهء او مىگويد : از كسانى نيست كه علماى حديث يا راويان به روايتش استناد نمايند ، وى بىاعتبارست . ابن صالح و ديگران از قول ابن معين درباره‌اش مىگويند : ضعيف است .\r\nدورى از قول ابن معين مىگويد : روايتش قابل استناد و استدلال نيست . صالح بن احمد از قول پدرش مىگويد : روايتش مشوّش است . از ابن مدينى نقل شده كه او در نظر همكاران ما ضعيف است . نسائى مىگويد : به روايت وى نمىتوان استناد و استدلال كرد .\r\nابن سعد مىگويد : زياد روايت مىكرده و روايتهايى كه از قول پدرش آورده ضعيف و سست شمرده است . « 1 »\r\nاز همهء اينها گذشته ، من از اين رفاقت و همدمى تعجب مىكنم و از اينكه چرا او افتخارش را يافته است ، اما هيچ‌يك از اصحابى كه در راه اسلام پيش قدم بوده‌اند و صاحب فضايل و كمالات و كارهاى قهرمانانهء بزرگ ، و نيز امير مؤمنان و مولاى متقيان از آن بهره‌اى نداشته‌اند ، همان كسى كه در قرآن نفس پيامبر صلّى اللّه عليه و آله شمرده شده و در حديث مؤاخات برادرش و همگونش از لحاظ روحيات و كمالات و ايمان ؛ آن يگانه مدافعش در نبردها كه به صريح آيهء تطهير از لحاظ عصمت و پاكى نمونهء بارز شخص پيامبر است و به موجب حديث متواتر معروف دروازهء شهر دانش نبوى . عثمان چه خصوصيت و امتيازى داشت كه به اين مقام نايل آمد ؟ كدام امتياز را على نداشت و او داشت ؟ آيا با آورندهء عالى مقام پيام الهى از لحاظ نسب يا فضايل اكتسابى ، مانند دانش و تقوا و دليرى و پارسايى مشابهتى داشت ؟ يا پيرو گوش به فرمان و پيگير و جدى قرآن و سنت پيامبر بود ؟\r\nهرگاه آنچه را كه در زمينهء كردار و گفتار و دانسته‌هاى عثمان آورديم ، ملاحظه نموده باشيد ، يقين مىفرماييد كه محال است آنچه اين روايت سست بنياد و بىسند براى وى\r\n\r\n\r\n","description":"","footnote":"\r\n( 1 ) . تهذيب التهذيب : 6 / 171 .\r\n","page_name":" 433 ","page_number":443},
  {"content":"\r\n\r\nحمايت مىكند ، صحت داشته باشد ، و پيامبر عالىقدر اسلام برتر از آن است و ساحتش پاك‌تر و منزه‌تر از همدمى با عثمان !\r\nمعلوم نيست خدا چرا دعايى را كه به پيامبر اكرم نسبت داده‌اند ، مستجاب نكرده است ، دعايى را كه ابن عدى از قول زبير بن عوام ثبت كرده كه گفت : پيامبر خدا فرمود :\r\nخدايا تو ابو بكر را در غار همدم و رفيقم ساختى ، او را در بهشت نيز رفيقم گردان . « 1 »\r\nاين روايت در پوچى و بىاساسى درست مثل روايت ابن ماجه است ، چه در سندش نام محمد بن وليد قلانسى بغدادى وجود دارد ، و به‌طورى كه در بحث از سلسلهء دروغسازان آورديم ، دروغسازى بوده كه حديث جعل مىكرده است . « 2 » همچنين نام مصعب بن سعيد كه از قول اشخاص مورد اعتماد روايات نامعلوم و نادرست نقل مىكرده و تصحيف مىنموده است و بعضى حقايق و گفته‌ها را پنهان مىكرده و حرف زدنش را نمىفهميده است ، و حالش را خواهيم ديد . بالاخره نام عيسى بن يونس در سند وجود دارد كه مجهول است و براى حديث شناسان و علماى رجال ، ناشناخته .\r\n10 - حاكم نيشابورى روايتى به ثبت رسانده است از طريق عبيد اللّه بن عمرو قواريرى بصرى ، از قاسم بن حكم بن اوس انصارى ، از ابو عباده زرقى ، از زيد بن اسلم ، از پدرش كه مىگويد : عثمان را روزى كه محاصره گشت ، در محل جنائز ديدم . به من گفت : اى طلحه ، ترا به خدا قسم ، آيا روزى را به ياد نمىآورى كه من و تو همراه رسول خدا بوديم در فلان محل ، و از اصحابش كسى جز من و تو نبود ، آن وقت به تو فرمود : اى طلحه ! هرپيامبرى از ميان امتش رفيقى در بهشت دارد ، و رفيق و همدم من در بهشت عثمان است ؟ طلحه گفت : آرى به خدا ، سپس طلحه رو بر تافت و برفت . « 3 »\r\nاحمد حنبل با همين سند از قول اسلم چنين روايت مىكند : عثمان را روزى كه به محاصره درآمد ، در محل جنائز ديدم . در آن هنگام جمعيت انبوه و بسيار بود به‌طورى كه اگر سنگى مىافتاد ، حتما به سر شخصى اصابت مىكرد . ديدم عثمان ، رضى اللّه عنه ،\r\n\r\n\r\n","description":"","footnote":"\r\n( 1 ) . لسان الميزان : 5 / 418 .\r\n( 2 ) . رك : الغدير ( متن عربى / چ 2 ) : 5 / 265 .\r\n( 3 ) . المستدرك : 3 / 97 .\r\n","page_name":" 434 ","page_number":444},
  {"content":"\r\n\r\nاز پنجرهء اطاقش كه روبروى مقام جبرئيل عليه السّلام بود ، سر درآورد و رو به مردم كرد و گفت :\r\nآيا طلحه در ميان شماست ؟ كسى حرفى نزد . دوباره پرسيد : اى مردم ! طلحه در ميان شماست ؟ همه خاموش ماندند . سپس پرسيد : طلحه در ميان شماست ؟ در اين هنگام طلحة بن عبيد اللّه از جا برخاست . عثمان ، رضى اللّه عنه ، به او گفت : نبينم كه چنين باشى .\r\nهيچ فكر نمىكردم تو در ميان جماعتى باشى و سه بار ترا صدا بزنم و صدايم را بشنوى و جوابم را ندهى . اى طلحه ! ترا به خدا قسم ، آيا روزى را به ياد ندارى كه من و تو با رسول خدا در فلان جا بوديم و از اصحابش جز من و تو هيچ‌كس با او نبود ؟ گفت : بلى . آن وقت رسول خدا به تو گفت : اى طلحه ! هرپيامبرى از ميان امتش رفيقى دارد كه در بهشت همدم اوست ، و اين عثمان بن عفان رفيق و همدم من در بهشت است ؟ طلحه گفت : آرى به خدا ، آنگاه رو بر تافته برفت . « 1 »\r\nحاكم نيشابورى اين روايت را صحيح شمرده است . ذهبى مىگويد : دربارهء قاسم كه نامش در سند روايت آمده ، بخارى گفته است كه روايت كردنش درست نيست . ابو حاتم مىگويد : مجهول و ناشناخته است . ابن حجر از او ياد كرده و آنچه را ذهبى از بخارى و ابو حاتم درباره‌اش نقل كرده ، نوشته است . « 2 »\r\nدر سند اين روايات نام عبيد اللّه قواريرى آمده است . بخارى از او فقط پنج حديث ثبت كرده و مسلم چهل حديث « 3 » ، اما احمد بن يحيى يكصد هزار حديث از او نقل كرده است . « 4 » بنابراين ، قواريرى از كسى كه بخارى و مسلم جز چند حديث از او روايت نكرده‌اند و بعيد هم هست كه رواياتش را نديده باشند ، چگونه خروارها حديث به ثبت رسانده است ؟\r\nهمچنين نام ابو عباده زرقى ، عيسى بن عبد الرحمن انصارى در سند روايت مذكور است . ابو زرعه مىگويد : قوى نيست . ابو حاتم مىگويد : زشت روايت و سست روايت است و شبيه به متروك و مطرود است . سراغ ندارم كه او يك حديث درست از زهرى\r\n\r\n\r\n","description":"","footnote":"\r\n( 1 ) . مسند احمد : 1 / 74 .\r\n( 2 ) . تهذيب التهذيب : 8 / 312 .\r\n( 3 ) . همان : 7 / 41 .\r\n( 4 ) . همان مأخذ .\r\n","page_name":" 435 ","page_number":445},
  {"content":"\r\n\r\nنقل كرده باشد . بخارى و نسائى مىگويند : زشت روايت است . ابن حبان مىگويد : چون از قول راويان مشهور چيزهاى نادرست و نامعلوم روايت مىكند ، بايستى تركش كرد .\r\nعقيلى مىگويد : روايتش مشوّش است . ازدى مىگويد : مجهولى زشت روايت است .\r\nابن عدى مىگويد : عموم رواياتش قابل پيروى نيست . بالاخره ابن حبان مىگويد : رواياتى كه فقط او نقل كرده ، قابل استناد نيست . « 1 »\r\nرو بر تافتن و رفتن طلحه به اين دليل نمىتواند راست باشد ، زيرا كه مىدانيم وى اصرار عجيبى در مبارزه و سختگيرى با عثمان داشته و او را تا آخرين لحظهء حيات زير ضربات خود گرفته و به كشته شدنش اكتفا نكرده است ، حتى از دفنش در گورستان مسلمانان ممانعت به عمل آورده و عده‌اى را بر راه جنازه‌اش به كمين نشانده تا سنگبارانش كنند و صدا بزنند : نعثل ، نعثل ! و گفته است : بايد در دير سلع ، يعنى قبرستان يهوديان دفن شود . به همين جهت ، مروان وقتى طلحه را مىكشد ، به ابان بن عثمان مىگويد : به جاى تو يكى از قاتلان پدرت را به كيفر رساندم ، و مىدانم مروان ، طلحه را از نزديك و خوب مىشناخته است . « 2 »\r\nعجيب است كه اين قسم دادن و گفتگو - بر حسب ادعاى روايت - در حضور جمعيت انبوهى صورت گرفته كه اگر سنگ مىانداختى ، بر سر شخصى مىخورده است . با آنهمه هيچ‌يك از آنها دست از ضديت با عثمان برنداشته است . آيا آن حديث را كه عثمان نقل و گوشزد كرده ، تصديق نموده‌اند و با علم به صحت آن پشت گوش انداخته‌اند ؟ در اين صورت ، چطور آنها را عادل و راسترو مىشناسند ؟ يا مىدانسته‌اند كه آن حديث راست نيست ، و يا عثمان و طلحه در صحت آن موافق نبوده‌اند و آن حرف را چون حديث پيامبر نمىدانسته‌اند ، نشنيده گرفته‌اند . شايد همچنين گفتگو و قسم دادنى رخ نداده باشد ، و اين از همهء آن فرضيات به حقيقت نزديك‌تر است .\r\nبه فرض اينكه تذكر عثمان ، طلحه را قانع كرده باشد - آنطور كه سازندهء روايت ادعا\r\n\r\n\r\n","description":"","footnote":"\r\n( 1 ) . تهذيب التهذيب : 8 / 218 ؛ لسان الميزان : 4 / 400 .\r\n( 2 ) . رك : الغدير ( متن عربى / چ 5 ) : 9 / 91 - 101 .\r\n","page_name":" 436 ","page_number":446},
  {"content":"\r\n\r\nمىكند - اين قانع شدن ، موقتى بوده و طلحه پس از مدت كوتاهى عقل و صوابش را بازيافته و فهميده كه استدلال عثمان محكم نبوده است . به همين سبب ، مبارزه و تحريكاتش را ادامه داده است ، چنان كه تاريخ ثابت كرده كه وى در سختگيرى و شدت عمل نسبت به عثمان پافشارى داشته است . اين حداكثر چيزى است كه مىتوان در مورد ادعاى اين روايت جعلى فرض كرد . به‌علاوه چنان كه قبلا گفتيم قبول رفاقت و همدمى ميان پيامبر اكرم و عثمان كار ساده و آسانى نيست و نمىتوان آن را به سهولت تصديق كرد ، زيرا هيچگونه تجانسى ميان آن دو وجود ندارد . رفاقت مثل برادرى و همدمى است و هرسه نتيجهء تجانس و هم‌سنخى اعتقادى و اخلاقى و توافق در رفتار و فضايل ، و اين همان‌طور كه حديث برادرى دلالت دارد ، ويژهء على بن ابى طالب عليه السّلام بوده است و آن ويژگى را كه در حديث « اى على ! تو برادر من و همدم و رفيقم در بهشتى » « 1 » آمده ، براهين قاطع و اعتبارات درست تأييد و تحكيم مىنمايد .\r\n11 - ابو يعلى و ابو نعيم و ابن عساكر « 2 » و حاكم نيشابورى « 3 » روايتى ثبت كرده‌اند از طريق شيبان بن فروخ ، از طلحة بن زيد دمشقى ، از عبيدة ابن حسان ، از عطاء كيخارانى از جابر بن عبد اللّه به اين مضمون : ما با عده‌اى از مهاجران ، از جمله ابو بكر و عمر و عثمان و على و طلحه و زبير و عبد الرحمن بن عوف و سعد بن ابى وقاص ، رضى اللّه عنهم ، در خانهء ابن حشفه بوديم . پيامبر خدا فرمود : هر يك از شما برخيزد و در كنار همتايش بنشيند .\r\nخود پيامبر هم برخاسته به طرف عثمان رفت و او را در آغوش گرفت و گفت : تو ولى من در دنيا و آخرتى . حاكم نيشابورى اين را صحيح شمرده ، ولى ذهبى در اين خصوص مىگويد : نظر من اين است كه ضعيف است ، زيرا نام طلحة بن زيد در سند آن هست كه سخنش پوچ است . و از عبيدة بن حسان هم نقل كرده كه او نيز راوى معتبرى نيست .\r\nسيوطى مىگويد : روايتى است جعلى . طلحه روايتش قابل استناد و استدلال نيست و عبيده روايات جعلى از زبان اشخاص موثق نقل مىكند . « 4 »\r\n\r\n\r\n","description":"","footnote":"\r\n( 1 ) . تاريخ بغداد : 12 / 268 .\r\n( 2 ) . تاريخ ابن عساكر : 7 / 65 .\r\n( 3 ) . المستدرك : 3 / 97 .\r\n( 4 ) . اللئالى المصنوعة : 1 / 317 .\r\n","page_name":" 437 ","page_number":447},
  {"content":"\r\n\r\nمحب طبرى آن را ثبت كرده است . « 1 » و ابن كثير در تاريخش « 2 » ، ولى مثل همه مواردى كه روايت در تمجيد فضايل كسانى است كه مورد محبت ايشان مىباشند ، سكوت كرده و هيچ از اين دم نزده‌اند كه سندش سست و بىاساس و واهى است . با اينكه مىدانسته‌اند احمد حنبل گفته است : طلحة بن زيد ، راوى قابل‌اعتمادى نيست و روايات نادرست و نامعلومى را نقل كرده است سخنش را ارزشى نيست . حديث جعل مىكرده است و من از رواياتش خوشم نمىآيد . همچنين سخن بخارى و نسايى از ايشان پوشيده نمانده كه : او زشت روايت است ؛ يا سخن نسايى كه او مورد اعتماد نبوده و متروك است ، يا سخن صالح بن محمد كه : حديث و روايت او قابل نوشتن نيست ، و گفتهء ابن حبان كه : او زشت روايت است و نمىتوان به روايتش استناد كرد ، يا سخن دارقطنى و برقانى كه : ضعيف و سست روايت است ، و گفتهء ابو نعيم كه : روايتهاى نامعلوم و نادرست نقل كرده و كسى نيست و يا سخن آجرى را كه از قول ابو داود مىگويد : او حديث جعل مىكرده است . ابن مداينى هم به او نسبت جعل حديث داده است ، و ساجى گفته است كه او زشت روايت است . « 3 » محب طبرى و ابن كثير همچنين از عقيدهء حافظان حديث دربارهء عبيدة بن حسان خبر داشته و مىدانسته‌اند كه ابو حاتم درباره‌اش گفته : زشت روايت است ، و ابن حبان گفته : احاديث جعلى از زبان اشخاص موثق روايت كرده است و دارقطنى هم گفته : سست روايت است . « 4 »\r\nهمتايى و همانندى عثمان با پيامبر و ولى و دوست بودن با او در دنيا و آخرت ، همان اندازه عجيب و مضحك است كه رفاقت و همدمىاش با آن حضرت كه اندكى پيش‌تر از آن سخن رفت . واقعا تأسف‌آور است كه پيامبر عظيم‌الشأن اسلام را با كسى مقايسه كرده و برابر شمرده‌اند كه اصحاب كه به عقيدهء آنها عادل و درستكارند و بر طريق دين ، برايش قدر و بهايى قائل نگشته و به جانش اهميتى نداده‌اند و او را لايق تصدى خلافت\r\n\r\n\r\n","description":"","footnote":"\r\n( 1 ) . الرياض النضرة : 2 / 101 .\r\n( 2 ) . البداية و النهاية : 7 / 212 .\r\n( 3 ) . تاريخ ابن عساكر : 7 / 65 ؛ تهذيب التهذيب : 4 / 16 ؛ اللئالى المصنوعة : 1 / 81 ، 317 .\r\n( 4 ) . لسان الميزان : 4 / 125 .\r\n","page_name":" 438 ","page_number":448},
  {"content":"\r\n\r\nندانسته‌اند و تا دم مرگ با او دشمنى ورزيده‌اند و تا آن دم كه به فرمايش مولاى متقيان « 1 » عملش گريبانگيرش شد و دارودسته‌اش او را به كشتن دادند ، كسى كه اصحاب چندان در مخالفت و مبارزه با وى پافشارى نمودند كه كار به قتلش انجاميد ، و اعمال خود او دليل قاطع بر انتقادات مردم و نظريهء اصحاب دربارهء او بوده است .\r\nهيچ خردمندى نه موجبى براى همتايى و همطرازى و هم‌سنخى پيامبر اكرم با عثمان مىيابد و نه وجه شباهت يا خصلت مشتركى . از لحاظ نسب اگر بسنجيم تفاوتشان از زمين تا آسمان است . آن از شجرهء طيبه و پاكى است كه ريشه‌اش ثابت و ابدى است و شاخه‌اش در آسمان ، و اين از شجرهء ملعونه‌اى است كه در قرآن ياد گشته است . از جنبهء حسب و صفات اكتسابى كه مىسنجيم ، مىبينيم فاصله‌شان از اين سوى گيتى تا بدان سوست و بيشتر . آن به همهء فضايل و مكارم متصف است و در هرزمينه سرآمد ، و اين بىبهره و تهيدست . ملكات فاضله و روحيات شرافتمندانه و بزرگورانه را ملاك قرار مىدهيم ، ملاحظه مىشود كه از آن جهت ، دو طرف تناقض را تشكيل مىدهند . آن خيرخواهى پاكدل است و برترين و بر خلق و خويى عظيم و پرشكوه ، و اين چنان است كه از روى روايات و حقايق تاريخى شناختيم .\r\nحتى اگر آنچه را آن جماعت در زمينهء فضايل روايت كرده‌اند ، جدى بگيريم ، باز فرق آن دو فاحش خواهد بود . مثلا پيامبر اكرم به موجب رواياتشان كه گذشت « 2 » ، زانوها و ران‌ها و بين آنها را لخت مىكرده و اهميتى به آن نمىداده است ، در حالى كه عثمان به موجب روايت نيكو و راستى كه آورده‌اند ، وقتى هم كه در خانهء دربسته بود ، براى شستشو هرگز لخت نمىشد از بس پرشرم و باحيا بود !\r\nهرگاه هم سنخى آن‌دو را از جنبهء ديندارى و عمل به احكامش مورد توجه قرار دهيم ، تباين و تفاوت جدّى آنان كاملا مشهود خواهد بود ، چنان كه در آيهء مباركه آمده است :\r\nخدا مردى را مثل زده است كه شركاى ستيزه‌جويى دارد و مردى را كه همساز مردى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 82 .\r\n( 2 ) . رك : الغدير ( متن عربى / چ 5 ) : 9 / 287 .\r\n","page_name":" 439 ","page_number":449},
  {"content":"\r\n\r\nاست ، آيا اين دو به‌عنوان دو نمونه ، متساوى و همسانند ؟ « 1 » آن پيامبرى كه پيام توحيد آورده و خويشتن را تسليم خدا ساخته است و نيكوكار است و پروردگارش را خالصانه و زير پرچم لا إله الا اللّه مىپرستد و آويزهء گوشش اين فرمودهء الهى است كه : بگو : خدا ، آنگاه به حال خودشان واگذار « 2 » ، و ورد زبانش : توفيق رسانم جز خداى يگانه نيست و به او تكيه مىنمايم . « 3 » اما عثمان اسير چنگال هوسهاى تنى چند تبهكار چون مروان و معاويه و سعيد بن عاص و ديگر امويانى است كه از قماش آنهايند ، و طبق خواستهاى شهوانى و هوسناك آنها سير مىكند ، تا آنجا كه مولاى ما به او تذكر مىدهد : مروان از تو خشنود نمىشود و تو از او خشنود نمىشوى جز به اين ترتيب كه دين و عقلت را بربايد . تو شتر باركش را مىمانى كه او را به هرجا بكشند ، برده مىشود . « 4 » عثمان به سوى پروردگارش رفت ، در حالى كه كار نيكويى كرده و كار زشتى ، و رفتار بدش گريبانگيرش گشته است .\r\nآه و دريغ ، اى پيامبر عظيم‌الشأن ! روزگار ترا پايين آورده و پايين‌تر تا ترا در طراز عثمان و در رديف او قرار داده و همتا و رفيق و همدمش گردانيده است ، آن هم پس از آن مراتب بلند كه نايل گشته‌اى و بعد از آنكه پروردگار ترا از ميان همهء جهانيان برگزيد و برترى بخشيد و ترا پيامبرى راست‌گفتار گردانيد . عده‌اى كه خود را از امت تو مىشمارند ، چنين پاداش ناجوانمردانه‌اى به تو مىدهند . ستمكاران به زودى خواهند دانست كه به كجا درمىآيند . « 5 »\r\nكسانى كه بايد وديعه‌ها و ذخاير علمى اسلام را با امانت و دقت حفظ و نقل مىكردند ، از ره خيانت اين روايت را در برابر و به منظور پايمال ساختن آن حديث صحيح و راست پيامبر اكرم در حق على عليه السّلام ساخته‌اند ، حديث مفصلى كه از ابن عباس نقل شده است و در آن به على عليه السّلام مىفرمايد : تو ولى و دوستدار منى در دنيا و آخرت . اين حديث راست را احمد حنبل با سند صحيح و متين ثبت كرده « 6 » و چنان كه\r\n\r\n\r\n","description":"","footnote":"\r\n( 1 ) . زمر 39 / 29 .\r\n( 2 ) . انعام 6 / 91 .\r\n( 3 ) . هود 11 / 88 .\r\n( 4 ) . رك : الغدير ( متن عربى / چ 5 ) : 9 / 174 .\r\n( 5 ) . شعراء 26 / 227 .\r\n( 6 ) . مسند احمد حنبل : 1 / 331 .\r\n","page_name":" 440 ","page_number":450},
  {"content":"\r\n\r\nگفتيم « 1 » ، رجال سند آن همگى ثقه و مورد اعتمادند ، و عبارتند از :\r\n1 - يحيى بن حماد ، ابو بكر بصرى يكى از رجال دو صحيح است . ابن سعد و ابو حاتم و ابن حبان و عجلى او را ثقه و مورد اعتماد شمرده‌اند .\r\n2 - ابو عوانه ، وضاح يشكرى يكى از رجال دو صحيح است . ابو زرعه ، ابو حاتم ، احمد حنبل ، ابن حبان ، ابن سعد ، عجلى ، و ابن شاهين وى را ثقه و مورد اعتماد شمرده‌اند . ابن عبد البر مىگويد : همهء علماى رجال معتقدند كه او ثقه و مورد اعتماد و حجت است و راستگويىاش در حديث ثابت .\r\n3 - ابو بلج ؛ يحيى بن سليم واسطى . ابن معين ، ابن سعد ، نسائى ، دارقطنى ، ابن حبان و ابو الفتح ازدى او را ثقه و طرف اعتماد شمرده‌اند .\r\n4 - عمرو بن ميمون ، ابو عبد اللّه كوفى . وى دورهء جاهليت را ديده ، ولى پيامبر صلّى اللّه عليه و آله را ملاقات نكرده است . عجلى ، ابن معين ، نسائى و ديگران وى را ثقه و مورد اعتماد دانسته‌اند .\r\n5 - عبد اللّه بن عباس كه منتهى اليه سند روايت است و آن را از پيامبر اكرم نقل كرده است .\r\nجمع كثيرى از حافظان حديث و عدهء زيادى از مؤلفان نيز اين حديث را ثبت كرده‌اند كه از آن ميان تنى چند را نام مىبريم :\r\n1 - حافظ ابو عبد الرحمن نسائى ( م 303 ) . « 2 »\r\n2 - حافظ ابو القاسم طبرانى ( م 360 ) . « 3 »\r\n3 - حافظ ابو يعلى نيشابورى ( م 374 ) . « 4 »\r\n4 - حافظ ابو عبد اللّه ، حاكم نيشابورى ( م 405 ) . « 5 »\r\n5 - حافظ ابو بكر بيهقى ( م 458 ) . « 6 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 1 / 50 و 3 / 195 .\r\n( 2 ) . رك : الخصائص 7 .\r\n( 3 ) . رك : الفرايد ؛ المجمع .\r\n( 4 ) . رك : البداية و النهاية .\r\n( 5 ) . رك : المستدرك : 3 / 132 ، و حاكم آن را صحيح شمرده است .\r\n( 6 ) . رك : المناقب ، خوارزمى .\r\n","page_name":" 441 ","page_number":451},
  {"content":"\r\n\r\n6 - بزرگ‌ترين سخنور خوارزم ، ابو المؤيد ( م 568 ) . « 1 »\r\n7 - حافظ ابو القاسم ابن عساكر ( م 571 ) . « 2 »\r\n8 - حافظ ابو عبد اللّه كنجى ( م 658 ) . « 3 »\r\n9 - حافظ محب طبرى ( م 694 ) . « 4 »\r\n10 - شيخ الاسلام حموى ( م 722 ) . « 5 »\r\n11 - حافظ ابن كثير دمشقى ( م 774 ) . « 6 »\r\n12 - حافظ ابو الحسن هيثمى ( م 807 ) . « 7 »\r\n13 - حافظ ابن حجر عسقلانى ( م 852 ) . « 8 »\r\n14 - ابو حامد محمود صالحانى . « 9 »\r\n15 - سيد شهاب الدين احمد . « 10 »\r\n16 - شيخ احمد بن فضل باكثير ( م 1042 ) . « 11 »\r\n17 - ميرزا محمد بدخشانى ( م 1123 ) . « 12 »\r\n18 - شاه ولى اللّه هندى ( م 1126 ) . « 13 »\r\n19 - امير محمد بن اسماعى يمنى صنعانى . « 14 »\r\n20 - مولوى والى اللّه هندى ( م 1270 ) . « 15 »\r\nاين حديثى راست و درست است از پيامبر عظيم‌الشأن اسلام در حق على عليه السّلام كه تو ولى منى در دنيا و آخرت ، اما از آن جماعت كسانى كه ستمكار بودند ، آن را به صورتى\r\n\r\n\r\n","description":"","footnote":"\r\n( 1 ) . رك : المناقب 75 .\r\n( 2 ) . رك : الاربعين الطوال ؛ الموافقات .\r\n( 3 ) . رك : كفاية الطالب 115 .\r\n( 4 ) . رك : الرياض النضرة : 2 / 203 ؛ ذخائر العقبى 87 .\r\n( 5 ) . رك : فرائد السمطين .\r\n( 6 ) . رك : البداية و النهاية : 7 / 337 .\r\n( 7 ) . رك : مجمع الزوائد : 9 / 108 ، و هيثمى روايتى را كه از طريق احمد حنبل نقل شده ، صحيح دانسته است .\r\n( 8 ) . رك : الاصابة : 2 / 509 .\r\n( 9 ) . رك : توضيح الدلائل ، شهاب الدين احمد .\r\n( 10 ) . رك : توضيح الدلائل على ترجيح الفضائل .\r\n( 11 ) . رك : وسيلة المآل .\r\n( 12 ) . رك : نزل الابرار 16 ؛ مفتاح النجاة .\r\n( 13 ) . رك : ازالة الخفا : 2 / 261 .\r\n( 14 ) . رك : روضة النديّة .\r\n( 15 ) . رك : مرآة المؤمنين .\r\n","page_name":" 442 ","page_number":452},
  {"content":"\r\n\r\nدرآوردند غير از آنچه به ايشان گفته شده بود . « 1 »\r\n12 - بزار از طريق خارجة بن مصعب ، از عبد اللّه بن عبيد حميرى بصرى ، از پدرش روايتى ثبت كرده است به اين مضمون : وقتى عثمان در محاصره بود ، نزد او رفتم . پرسيد :\r\nطلحه اينجاست ؟ طلحه گفت : بلى . گفت : ترا به خدا قسم مىدهم آيا به ياد ندارى كه در خدمت رسول خدا بوديم و گفت : هر يك از شما دست همنشين خويش را بگيرد . آن وقت تو دست فلانى را گرفتى ، و فلان شخص دست به همان را گرفت ، و همين‌طور هركسى دست در دست رفيقش داشت ، و رسول خدا دست مرا گرفت و گفت : اين همنشين من در دنياست و ولى من در آخرت ؟ گفت : آرى به خدا .\r\nابن حجر همين را از ابن منده از طريق عبيد حميرى نامبرده و ثبت نموده است « 2 » بدون اينكه اشاره‌اى به سستى و عيبناكى سند آن بكند ، پندارى هم او نيست كه اظهار نظر حافظان و ناقدان حديث را درباره ناراستى و سست‌رايى خارجة بن مصعب - يكى از رجال همين روايت - آورده و ثبت كرده است . همو مىنويسد : اثرم از قول احمد حنبل مىگويد : روايت او قابل نوشتن و ثبت نيست . عبد اللّه بن احمد مىگويد : پدرم مرا منع كرد و گفت : هيچ‌يك از روايات او را ننويسم . دورى و معاويه و عباس از قول ابن نمير مىگويند : او ثقه و مورد اعتماد نيست ، كسى نيست و دروغساز و ضعيف است . ابن معين مىگويد : او كسى نيست . يحيى بن يحيى مىگويد ، در متن و سند روايت دست مىبرد .\r\nنسائى مىگويد : رواياتش دور ريختنى است ، مورد اعتماد نيست و ضعيف است . ابن سعد مىگويد : مردم از روايات او پرهيز نموده و او را طرد كرده‌اند . ابن خراش و ابو احمد مىگويند : روايتش متروك و دور ريختنى است . دارقطنى مىگويد : ضعيف و سست روايت است . يعقوب مىگويد : در نظر همهء همكاران ما سست روايت است . ابن مدينى مىگويد : در نظر ما سست روايت است . ابو داود مىگويد : ضعيف و سست روايت است و راوى قابل‌اعتمادى نيست . ابن حبّان مىگويد : در رواياتى كه از قول اشخاص مورد اطمينان نقل كرده ، روايات جعلى مخلوط شده است ، و به روايتى كه او آورده ، نمىتوان\r\n\r\n\r\n","description":"","footnote":"\r\n( 1 ) . بقرة 2 / 59 .\r\n( 2 ) . فتح البارى : 5 / 315 .\r\n","page_name":" 443 ","page_number":453},
  {"content":"\r\n\r\nاستدلال و استناد كرد . ابن جارود و عقيلى و ابن سكن و ابو زرعه و ابو العرب و ديگران وى را در شمار راويان ضعيف آورده‌اند . « 1 » سيوطى هم مىنويسد : ابن حبان مىگويد :\r\nخارجه از راويان دروغساز و فريبكار است و در روايتش جعليات رخنه كرده است . « 2 »\r\nدر ذيل دو روايتى كه شبيه اين روايتند ، مقياس و ملاك صحيح جهت ارزيابى و نقد اين گونه احاديث را به دست داديم و گفتيم حقايق زندگى عثمان ملاك سنجش راستى يا ناراستى متن اين روايات است كه فاصله و رابطه‌اش را با حقيقت مشخص مىگرداند . به همين سبب ، از روى متن روايت مورد بحث مىفهميم كه به هيچ‌وجه صحت و اعتبار ندارد ، بگذريم از سستى و بىبنيادى سند آن . از اين سخنان ياوه و نظايرش بايستى بزرگوارانه چشم‌پوشى نمود و گذشت و گذاشت جاعلان حديث و دروغسازان و جنايتكاران عليه تاريخ به تبهكارى سرگرم و دلخوش باشند .\r\nطلحه چنانچه اين حرف ادعايى را كه از زبان رسول اكرم صلّى اللّه عليه و آله حكايت كرده‌اند ، شنيده بود و در هنگام محاصره به صحت آن در برابر جمع اصحاب و توده مردم اعتراف كرده بود ، هرگز آنطور با عثمان تندى نمىنمود و چندان در تحريكات و تلاشهايش پافشارى نمىكرد و از رسيدن آب آشاميدنى به او ممانعت نمىورزيد ، و كارش را به قتل نمىكشاند و راضى نمىشد در قبرستان يهوديان دفنش كنند . طلحه كه به عقيدهء آن جماعت صحابىاى عادل و راسترو و جزو ده نفرى است كه مژده بهشت يافته‌اند ، هرگاه از وجود اين روايت بويى برده بود ، هرگز چنان كارهاى بيراه و تند و زننده را انجام نمىداد .\r\n13 - ابن ماجه اين روايت را ثبت كرده است از قول ابو مروان ، محمد بن عثمان اموى عثمانى ، از پدرش عثمان بن خالد ، نوادهء عثمان بن عفان ، از عبد الرحمن بن ابى زناد ، از پدرش ، از اعرج ، از ابو هريره كه گفت : پيامبر دم در مسجد به عثمان برخورد و به او گفت :\r\nاى عثمان ! اينك جبرئيل به من خبر داده كه خدا ام كلثوم را به همسرى تو درآورده است\r\n\r\n\r\n","description":"","footnote":"\r\n( 1 ) . تهذيب التهذيب : 3 / 78 .\r\n( 2 ) . اللئالى المصنوعة : 1 / 317 .\r\n","page_name":" 444 ","page_number":454},
  {"content":"\r\n\r\nبا همان مهريه و رفتارى كه با رقيه داشتى . « 1 » ابن عساكر اين حديث را روايت كرده ، چنان كه در تاريخ ابن كثير آمده است . « 2 »\r\nپيش از اين‌روشن نموديم « 3 » كه محمد بن عثمان در نقل روايت اشتباه مىكرده و بر خلاف مىگفته و از پدرش روايات نامعلوم و نادرست نقل مىكرده است و پدرش ثقه و مورد اعتماد نبوده و رواياتش غير محفوظ بوده است و رواياتى جعلى نقل كرده كه قابل استناد و استدلال نيست . همچنين ديديم « 4 » كه عبد الرحمن بن ابى زناد جزو كسانى نيست كه حديث‌شناسان روايتش را حجت و قابل استناد مىدانند . او سست روايت و پريشان‌گوست و روايتش غير قابل استناد . براى مزيد اطلاع ، و احاطهء كامل به ماهيت اين راويان به تفصيلاتى كه قبلا آمده ، مراجعه فرماييد . « 5 »\r\n14 - ابن عدى روايتى به ثبت رسانده است از قول محمد بن داود بن دينار ، از احمد بن محمد بن حباب بصرى ، از عمرو بن فائد بصرى ، از موسى بن سيار بصرى ، از حسن بصرى ، از انس كه گفت : پيامبر اكرم فرمود : خداى تعالى شمشيرى دارد كه تا عثمان بن عفان زنده است ، در نيام خواهد بود و هنگامى كه كشته شود ، آن شمشير آخته خواهد گشت و تا روز قيامت در نيام نخواهد رفت . ابن عساكر نيز آن را به‌طور مسند و با سندى كه همهء رجالش ذكر شده‌اند ، ثبت كرده است .\r\nسيوطى درباره آن مىنويسد : جعلى است . اشكال و عيبناكىاش وجود عمرو بن فائد است و استادش نيز دروغگوست . « 6 »\r\nعجيب است كه سيوطى در اينجا روايت را جعلى و راوى آن را دروغساز مىداند ، اما همين را در بيان فضايل و محاسن عثمان مىآورد و فقط مىگويد : اين را تنها عمرو بن فائد روايت كرده است و او روايات نامعلوم و نادرستى دارد . « 7 »\r\n\r\n\r\n","description":"","footnote":"\r\n( 1 ) . سنن ابن ماجة : 1 / 53 .\r\n( 2 ) . تاريخ ابن كثير : 7 / 211 .\r\n( 3 ) . رك : الغدير ( متن عربى / چ 5 ) : 9 / 290 .\r\n( 4 ) . همان : 9 / 295 .\r\n( 5 ) . همان : 8 / 231 - 234 .\r\n( 6 ) . اللئالى المصنوعة : 1 / 316 .\r\n( 7 ) . تاريخ الخلفاء 110 .\r\n","page_name":" 445 ","page_number":455},
  {"content":"\r\n\r\nآرى ، اينطور حقايق را مىپوشانند و وارونه جلوه مىدهند و مردم را مىفريبند .\r\nسيوطى وقتى ديد روايت جعلى است و يك دروغگو از زبان دروغسازى ديگر نقل مىنمايد ، بايد آن را از فهرست فضايل و تمجيدهاى عثمان حذف مىكرد ، اما چون او و همانندانش اگر مىخواستند رواياتى را كه از لحاظ سند يا متن سست و بىاعتبار است ، حذف نمايند و به آن استناد نكنند ، نمىتوانستند هيچ فضيلتى براى عثمان ياد كنند ، و اين چيزى است كه آنها و جماعتشان ميل ندارند و مىخواهند هرطور شده با رديف‌كردن روايات بىاساس و ياوهء دروغسازان و جاعلان ، فهرستى از فضايل و مكارم و شرحى از تمجيد و تحسين در حق عثمان و اقرانش ترتيب دهند .\r\nدارقطنى ، ابن مدينى ، عقيلى ، ابن عدى ، نسائى و ذهبى ، عمرو بن فائد - يكى از راويان آن حديث - را مورد نقد و محكوميت قرار داده و رواياتش را باطل شمرده‌اند . « 1 »\r\nموسى بن سيار بصرى يكى ديگر از رجال سند آن روايت نيز مورد حمله و نكوهش علماى رجال قرار دارد . يحيى القطان ، ابو حاتم ، ابن عدى ، ابن معين ، و ذهبى او را بىاعتبار و دروغگو و رواياتش را باطل و پوچ دانسته‌اند . « 2 »\r\nدر سند آن نام محمد بن داود فارسى نيز هست . ذهبى مىنويسد : او از شيوخ و اساتيد ابن عدى است كه دروغ مىگفته است . « 3 » ابن حجر هم حديثى در فضيلت امير المؤمنين على آورده و به دنبال آن مىگويد : آن از جعليات محمد بن داود دينار است . « 4 »\r\nچنين است حال آن روايت ساختگى و دروغين . با وجود اين ، عده‌اى كه مىخواسته‌اند براى عثمان و حكام همانندش فضايلى بتراشند ، مثل سيوطى و قرمانى « 5 » و احمد زينى دحلان « 6 » ، آن روايت را در فصل تعريف و تمجيد عثمان يك حقيقت مسلم تاريخى گرفته و حجت آورده‌اند ، همان‌طور كه به هنگام مدح و ثناى ديگر اربابانشان\r\n\r\n\r\n","description":"","footnote":"\r\n( 1 ) . رك : لسان الميزان : 4 / 372 .\r\n( 2 ) . رك : ميزان الاعتدال : 3 / 211 ؛ لسان الميزان : 6 / 120 .\r\n( 3 ) . ميزان الاعتدال : 3 / 54 .\r\n( 4 ) . لسان الميزان : 5 / 161 .\r\n( 5 ) . اخبار الدول در حاشيهء الكامل ابن اثير : 1 / 214 .\r\n( 6 ) . الفتوحات الاسلامية : 2 / 498 .\r\n","page_name":" 446 ","page_number":456},
  {"content":"\r\n\r\nعمل كرده‌اند .\r\n15 - حاكم روايتى ثبت كرده است از طريق احمد بن كامل قاضى ، از احمد بن محمد بن عبد الحميد جعفى ، از فضل بن جبير ورّاق ، از خالد بن عبد اللّه طحّان مزنى ، از عطاء بن سائب ، از سعد بن جبير ، از ابن عباس كه گفت : در خدمت پيامبر صلّى اللّه عليه و آله نشسته بودم كه عثمان بن عفان ، رضى اللّه عنه ، فرارسيد . چون نزديك آمد ، به او فرمود : اى عثمان ! تو در حالى كه سورهء بقره را مىخوانى ، كشته خواهى شد و قطره‌اى از خونت بر آيهء « خدا در برابر آنها ترا كافى است كه او شنوا و داناست » « 1 » ، خواهد ريخت . و در رستاخيز در جايى كه بر همهء خوارماندگان پيشوايى برانگيخته خواهى شد و مردم شرق و غرب گيتى به تو رشك مىبرند ، و از جمعيتى بسيار به شمارهء افراد دو قبيلهء ربيعه و مضر شفاعت خواهى كرد . « 2 »\r\nحاكم نيشابورى از صحت اين روايت دم نزده است و ذهبى در تلخيص المستدرك دربارهء آن انصاف داده و گفته كه دروغ محض است . در سند آن نام احمد بن محمد بن عبد الحميد جعفى است كه مورد اتهام مىباشد و به‌علاوه شيخ و استاد جعفى نيز چنان كه عقيلى گفته و ذهبى و ابن حجر نقل كرده‌اند « 3 » ، روايت و نقلش قابل پيروى نيست .\r\nعجيب است كه هيچ‌يك از اصحاب عادل و راسترو اين حديث را از پيامبر اكرم نشنيده‌اند ، پندارى در جلسه‌اى كه آن را بر زبان آورده ، كسى از آنان حضور نداشته است . همچنين شگفت‌آور است كه هيچ كدامشان - به فرض كه شنيده باشند - براى ديگرى نقل نكرده‌اند تا بر سر زبانها بيفتد و بگردد و از اتفاق و وحدتشان عليه عثمان و در كشتن او جلوگيرى نمايد . آرى ، هيچ‌يك از آنها چنين حديثى از او نشنيده‌اند ، جز ابن عباس كه در حيات پيامبر صلّى اللّه عليه و آله كودكى نابالغ بوده است . هنگام درگذشت رسول اكرم صلّى اللّه عليه و آله او - بنا بر گفتهء واقدى و زبير و به تصديق ابو عمر در الاستيعاب - سيزده سال بيش نداشته يا - بنا بر گفتهء خود ابن عباس كه از چندين طريق به دست ما رسيده « 4 » - ده ساله يا كمى\r\n\r\n\r\n","description":"","footnote":"\r\n( 1 ) . بقرة 2 / 137 .\r\n( 2 ) . المستدرك : 3 / 103 .\r\n( 3 ) . لسان الميزان : 4 / 438 .\r\n( 4 ) . مسند احمد حنبل : 1 / 253 ؛ الاستيعاب : 1 / 372 .\r\n","page_name":" 447 ","page_number":457},
  {"content":"\r\n\r\nبزرگتر بوده است . شايد در اينكه قادر به فهم و حفظ حديث پيامبر صلّى اللّه عليه و آله بوده ، ترديد باشد . حتى ممكن است خودش در فهم و حفظ آن سخن ترديد داشته كه روز عرفه در حالى كه براى حاجيان نطق مىكرد ، وقتى استغاثه و استمداد عثمان را در نامهء مخصوص او شنيد ، اعتنايى به آن ننمود « 1 » ، و همين كه نافع بن طريف فرستادهء مخصوص عثمان نامهء حاوى استمدادش را خواند ، ابن عباس به نطق خود ادامه داد و هيچ اشاره‌اى به مددخواهى و بيچارگى او نكرد ، در حالى كه همه مىدانستند عثمان آخرين دقايق زندگى را مىگذراند و انقلابيون مسلح به او مجال ادامهء حيات نمىدهند ؛ وى از طرف عثمان امير الحاج بود . با اينهمه ، هيچ لزومى براى دفاع از جان او يا حكومت و خلافتش نديد ، و هيچ تلاشى براى باقيماندن خلعت خلافت بر تن او از خود بروز نداد ، چرا ؟ براى اينكه با انقلابيون دربارهء عثمان همرأى و همراه بود . اگر چنين چيزى را از پيامبر اكرم شنيده بود ، او كه به عقيدهء آن جماعت صحابىاى عادل و راسترو است ، منظرهء ارشاد و حديث پيامبر را به ياد مىآورد و طنين آن سخن را دگرباره احساس مىنمود و بيدرنگ به دفاع كمر مىبست و حاجيان و همهء مسلمانان را به اين وظيفهء اسلامى دعوت مىكرد . اين اقتضاى عدالت و ديندارى او بود .\r\nشاهد و دليل ديگرى وجود دارد بر اينكه ابن عباس به كلى از چنين حديثى بىخبر بوده است ، و آن عكس العملى است كه در برابر سخن عايشه در راه مكه نشان داده است . وقتى با سمت سرپرستى كاروان حاجيان از طرف عثمان به مكه مىرفته ، به عايشه برمىخورد . عايشه به او مىگويد : اى ابن عباس ! خدا به تو عقل و فهم و قدرت بيان داده است . مبادا مردم را از مخالفت با اين ديكتاتور قانون‌شكن ، يعنى عثمان بازدارى و پراكنده سازى . « 2 » ابن عباس از سخن عايشه يكّه نمىخورد و حيرتى نشان نمىدهد و چنان مىنمايد كه با نظر و رويهء او موافقت دارد ، در حالى كه او نيز حرف عايشه را داير بر تمايل به زمامدارى طلحه رد مىكند . بنابراين ، طبيعى است كه هرگاه چنين حديثى از\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 134 ، 192 .\r\n( 2 ) . همان : 9 / 78 .\r\n","page_name":" 448 ","page_number":458},
  {"content":"\r\n\r\nپيامبر اكرم شنيده بود و به ياد داشت ، به استناد آن ، حرف عايشه را در مورد عثمان بشدت رد مىكرد .\r\nاز اينها نتيجه مىگيريم كه علّامهء امّت ، يعنى عبد اللّه بن عباس هرگز چنين حديثى كه به او نسبت روايتش را مىدهند ، نشنيده ، و اين روايت از ساخته‌ها و جعليات دورهء اموى و پس از درگذشت ابن عباس است .\r\nدر روايت ، سخن از پيشوايى خوارماندگان است و اينكه عثمان در رستاخيز سرور همهء ستمديدگان بلادفاع خواهد بود . اين هم چيز شگفت‌انگيزى است و معلوم نيست چگونه پيشوايى و سرورى است . همچنين درك شخصيتهاى ستمديده و بلادفاع و خوار مانده‌اى كه وى پيشواى آنهاست و شناختن آنها كار دشوارى است . آيا در ميان جمع ايشان اصحاب برجسته و عالىقدر پيامبر اكرم و تابعان نامى ، امثال ابو ذر و عمار ياسر و ابن مسعود و مالك اشتر و زيد بن صوحان و صعصعة بن صوحان و كعب بن عبده و عامر بن قيس و ديگر شخصيتهاى اسلامى مدينه و كوفه و بصره كه عثمان و دارودسته‌اش آنان را مورد ستم و اهانت و خوارى قرار دادند ، وجود دارند يا نه ؟ شايد هم در جمع خوار ماندگان كسانى باشند از قماش حكم و مروان و خانوادهء آنها و عبد اللّه بن ابى سرح و ابو سفيان و اولاد و امثالش كه اسلام خوارشان گردانيد و عثمان به عزت و اقتدارشان رساند و بر گردن امت اسلامى سوارشان كرد و بر شايسته‌ترين شخصيتها و بر اصحاب پيشاهنگ و تابعان نيك رفتار و پاىبند و ديندار مسلّطشان ساخت .\r\nدر روايت ، سخن از شفاعت عثمان است . ما يقين داريم كه سيرهء عثمان احتمال آن را نفى مىنمايد و هيچ دليلى هم بر صحتش نيست و با قرآن منافات دارد . هرگاه به فرض محال چنين چيزى به وقوع پيوندد ، عثمان با شفاعتگرىاش و با وارد ساختن عناصر آلوده و كثيف اموى به بهشت ، آن سراى زيبا و پاك را خواهد آلود ، زيرا خودش گفته است : اگر كليدهاى بهشت به دستم باشد ، به بنىاميه خواهم داد تا همه‌شان به بهشت در آيند . « 1 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 291 .\r\n","page_name":" 449 ","page_number":459},
  {"content":"\r\n\r\n16 - حاكم نيشابورى روايتى ثبت كرده است از قول عبد اللّه بن اسحاق بن ابراهيم العدل « 1 » ، از يحيى بن ابى طالب ، از بشاربن موسى خفاف بصرى ، از حاطبى ، عبد الرحمن « 2 » بن محمد ، از پدرش ، از جدش كه مىگويد : به هنگام جنگ جمل به راه افتادم تا كشتگان را بررسى كنم . على و حسن بن على و عمار ياسر و محمد بن ابى بكر و زيد بن صوحان نيز شروع كردند به گشتن در ميان كشتگان . چشم حسن بن على به كشته‌اى افتاد كه به روى در افتاده بود . آن را برگرداند و سپس فريادى كشيد و گفت : انا لله و انا اليه راجعون « 3 » ، به خدا نونهالى از قريش است . پدرش پرسيد : چه كسى است پسر جانم ؟ جواب داد : محمد پسر طلحة بن عبيد اللّه . گفت : انا للّه و انا اليه راجعون ، به خدا جوان پاك و شايسته‌اى بود . سپس اندوهگين بنشست . حسن گفت : پدر جان ! ترا از اين سفر جنگى منع مىكردم ، اما آن دو نفر تصميم ترا عوض كردند . گفت : همين‌طور است كه تو مىگويى پسرم ! تمنايم اين است كه كاش بيست سال پيش از اين مرده بودم .\r\nمحمد بن حاطب مىگويد : در اين هنگام برخاسته گفتم : اى امير المؤمنين ! ما رهسپار مدينه‌ايم و مردم از ما دربارهء عثمان خواهند پرسيد ، چه جواب بدهيم ؟ عمار ياسر و محمد بن ابى بكر برخاستند و سخن گفتند . على به آن دو گفت : اى عمار ! اى محمد ! بايد اينطور بگوييد : عثمان تبعيض قائل گشت و بد تبعيضى هم قائل گشت . شما هم مجازات كرديد و در مجازات بد عمل كرديد ، و درآينده به پيشگاه داور عادلى برده خواهيد شد تا ميان شما قضاوت كند . آنگاه گفت : تو اى محمد بن حاطب ! چون به مدينه درآمدى و دربارهء عثمان از تو پرسيدند ، بگو : به خدا از كسانى بود كه ايمان آوردند و كارهاى پسنديده كردند ، باز پرهيزكارى نمودند و ايمان آوردند ، و باز هم پارسايى ورزيدند و كار خوب كردند ، و خدا نيكوكاران را دوست مىدارد « 4 » ، و مؤمنان بر خدا بايد توكل نمايند « 5 » . « 6 »\r\n\r\n\r\n","description":"","footnote":"\r\n( 1 ) . در كتابها چنين نوشته شده ، اما درست المعدل است .\r\n( 2 ) . چنان نوشته شده ، ولى درست چنين است : عبد الرحمن بن عثمان بن محمد .\r\n( 3 ) . بقرة 2 / 156 .\r\n( 4 ) . مقتبس است از سورهء مائدة 5 / 93 .\r\n( 5 ) . توبة 9 / 51 .\r\n( 6 ) . المستدرك : 3 / 103 .\r\n","page_name":" 450 ","page_number":460},
  {"content":"\r\n\r\nحاكم نيشابورى از معايب و اشكالاتى كه در سند اين روايت دروغين است ، دم نزده و آن را تصحيح ننموده و راجع به آن يك كلمه ايراد نگرفته است . ذهبى دربارهء آن فقط گفته كه بشار بن موسى سست روايت و ضعيف است ، لكن ما آنچه را بايست گفت ، مىگوييم :\r\nعبد اللّه بن اسحاق بن ابراهيم ، يكى از رجال سند آن است كه دارقطنى درباره‌اش مىگويد : سستىاى در او هست . خطيب بغدادى هم اين گونه گفته است . « 1 »\r\nدربارهء يحيى بن ابى طالب - يكى ديگر از رجال سند - موسى بن هارون مىگويد : من شهادت مىدهم كه او از زبان من دروغ مىسازد . مسلمة بن قاسم مىگويد : مردم درباره‌اش حرفها زده‌اند . « 2 »\r\nدربارهء بشار بن موسى بصرى ، ابن معين مىگويد : وى مورد اعتماد نيست ، و از دغلبازان است . ابو حفص مىگويد : سست روايت است . بخارى مىگويد : زشت روايت است ، او را ديده و از تقريرات روائى او نوشته و رواياتش را ترك كرده‌ام . ابو داود مىگويد : ضعيف و سست روايت است . نسايى مىگويد : مورد اعتماد نيست . ابو زرعه مىگويد : ضعيف است . ابو احمد حاكم مىگويد : او را قوى نمىدانند . اسمش را پيش فضل بن سهل برده‌اند ، از او بدگويى كرده است . « 3 »\r\nعبد الرحمن حاطبى ، چنان كه در ميزان الاعتدال ذهبى آمده ، توسط ابو حاتم رازى تضعيف شده است . از پدرش عثمان نيز در فرهنگ رجال حديث هيچگونه تعريفى نيست .\r\nبنابراين ، چه ارزشى دارد اخبارى كه چنين دغلبازان دروغسازى آنها را روايت نمايند يا باور داشته باشند ؟ به‌علاوه ، مولاى متقيان از روى بصيرت كامل به سفر جنگى مىپرداخت و همهء كارها و نبردها و لشكركشىهايش را با مطالعه و دقت نظر و با واقع بينى انجام مىداد آن هم به دستور و بنا به سفارش پيامبر صلّى اللّه عليه و آله ، و اين از فضايلش\r\n\r\n\r\n","description":"","footnote":"\r\n( 1 ) . تاريخ بغداد : 9 / 414 .\r\n( 2 ) . لسان الميزان : 6 / 262 .\r\n( 3 ) . تاريخ بغداد : 7 / 119 ؛ تهذيب التهذيب : 1 / 144 .\r\n","page_name":" 451 ","page_number":461},
  {"content":"\r\n\r\nشمرده شده است . رسول اكرم صلّى اللّه عليه و آله چنان كه گذشت « 1 » ، در زمان حياتش اصحاب را به يارى وى در آن كشاكشها تشويق و تحريك مىكرد و مىفرمود : بعد از من جماعتى خواهند بود كه با على مىجنگند كه خدا عهده‌دار جنگيدن عليه آنها خواهد بود .\r\nبنابراين ، هركس نتوانست با دست و قدرتش عليه آنها جهاد كند ، بايد با زبانش جهاد نمايد ، و هركس با زبان جهاد نتوانست ، با قلبش بايد جهاد كند ، و پايين‌تر از اين مرتبه‌اى نيست . « 2 » ابو ايوب انصارى و ديگر اصحاب مىگفته‌اند : رسول خدا صلّى اللّه عليه و آله به ما سفارش كرده كه همراه على با پيمان‌شكنان بجنگيم . « 3 » پيامبر صلّى اللّه عليه و آله عايشه ام المؤمنين را از خراميدن جاهليت‌وار برحذر داشته و به او گفته بود : پندارى همين الآن است كه سگان حوأب به طرف تو پارس مىكنند و تو عليه على مىجنگى ، جنگى ظالمانه « 4 » ، و چنان كه قبلا نوشتيم ، صحت اين حديث كه به زبير فرموده : تو عليه على مىجنگى در حالى كه به او ستم روا مىدارى ، به ثبوت رسيده است . « 5 »\r\nبنابراين ، مولاى متقيان رنج آن لشكركشيها و جنگها را به دستور و سفارش پيامبر اكرم بر خود هموار مىساخته است ، و هرگز هيچ‌كس نتوانسته او را از نظريه و اجتهادش منصرف سازد ، و امام مجتبى كه از هرلغزش و خطايى مبرّا و معصوم است ، به هيچ وجه پدرش را از اجراى دستور جدش ، پيامبر اكرم صلّى اللّه عليه و آله منع ننموده است كه به حكم قرآن سخن به دلخواه نمىگويد و سخنش جز وحى منزل نيست ، و نه امير المؤمنين على عليه السّلام كسى بوده است كه از قيام براى بركندن ريشهء فساد و كفر و انحراف پشيمان شود . اگر كسى چنين حرفى در حق وى بزند ، چنان است كه گفته باشد حضرتش از به خاك و خون كشيدن سران كفر و شرك در جنگهاى پيامبر اكرم صلّى اللّه عليه و آله پشيمان گشته و دريغ خورده است ، زيرا موضع‌گيرى و سياستش در هردو مورد مبتنى بر مصلحت بينى اسلامى و به انگيزهء الهى بوده است و به منظور زدودن كفر و تباهى ، و اگر بر يكى از دو حال افسوس خورده\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 188 - 195 .\r\n( 2 ) . همان : 3 / 190 .\r\n( 3 ) . همان : 3 / 192 ، 195 .\r\n( 4 ) . همان : 3 / 189 .\r\n( 5 ) . همان : 3 / 191 .\r\n","page_name":" 452 ","page_number":462},
  {"content":"\r\n\r\nباشد ، بر ديگرى هم خورده است .\r\nوانگهى كدام پاكى و شايستگى در محمد بن طلحه وجود داشته است ، كسى كه شمشير به روى امام و پيشواى مسلمانان كشيده است ، در حالى كه دستور داشته همراهش جهاد كند و يارىاش نمايد ؟ حال او به حال پدرش طلحه مىنمايد و چون او ، از راه بدر گشته و نافرمان و منحرف شده است .\r\nاين است حقيقت ، اما جاعلان و دغلبازان خواسته‌اند حقيقت را وارونه نمايند و شايعه‌ها بسازند تا كار كسانى را كه با كجاوهء جمل همراه گشته‌اند ، توجيه نمايند . آخر اين دروغ‌بافىها كجا و حقيقت كجا ؟\r\nچطور ممكن است على عليه السّلام حرفهايى را كه از زبانش خطاب به محمد بن حاطب ساخته‌اند ، زده باشد ، در حالى كه بىترديد پيش از جنگ جمل و پس از آن سخنها گفته و كارها كرده همه يكنواخت و هماهنگ كه گوياى رأى و نظرش دربارهء عثمان است . « 1 »\r\nمگر تاريخ زندگى عثمان و سياههء اعمالش اجازه مىدهد به على كه او را از كسانى بداند و بشمارد كه ايمان آوردند و كارهاى پسنديده كردند ، باز پرهيزكارى نمودند و ايمان آوردند ، و باز هم پرهيزكارى نمودند و كار خوب كردند ؟ همان سياههء اعمالى كه پر از جنايت و كار بيراهه و ناپسند است و او را به كشتن داد و پيشگامان اصحاب و در رأس ايشان مولاى متقيان را به معارضه و مبارزه با او وا داشت و استانهاى كشور اسلامى را آبستن حوادث خونين ساخت و نگذاشت اصحاب پيامبر خود را موظف به دفاع از جانش بپندارند . همان سياهه كه مردم نيكوكار و ديندار را از كفن و دفن و نماز گزاردن بر جنازه‌اش مانع گشت و سبب شد كه در قبرستان يهوديان خاكش كنند آن هم پس از چند روز ماندن در زباله به حال خوارى و بيكسى و اهانت ، همهء مسلمانان او را در آن حال ببينند و هيچ‌يك براى كفن و دفنش اقدام نكند ، و با امير المؤمنين على عليه السّلام بيعت شود و او فرمانروا باشد و قادر به كفن و دفنش ، ولى قدمى برندارد ، كسى كه براى كارهايى كه به\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 81 و 8 / 287 ، 298 ، 300 ، 301 و 9 / 69 - 77 .\r\n","page_name":" 453 ","page_number":463},
  {"content":"\r\n\r\nنظر مردم ساده و كوچك مىنمايد ، به هيجان مىآيد و خلق را به انجام وظيفه برمىانگيزد ، چنان كه در نطقى آنان را چنين به قيام و اقدام مىخواند : به من اطلاع رسيده كه يكى از آن جماعت مهاجم شامى وارد خانهء زن مسلمان يا زن اهل ذمه شده و زيور و دستبند او را ربوده است و آن زن از چنگ سپاهى مهاجم جز با خواهش و تمنا و التماس نجات پيدا نكرده است . آن وقت در حالى كه از اموال به يغما برده گرانبار بوده‌اند ، به راه خود ادامه دادند بدون اينكه لطمه‌اى ببينند يا كشته‌اى بدهند . اكنون اگر انسان مسلمان بر اثر اين احوال دق‌مرگ شود ، نه‌تنها قابل سرزنش نخواهد بود ، بلكه به نظر من امرى طبيعى و شايسته رخ داده است . « 1 » چنين شخصيت غيرتمند و با حميتى كه در برابر پايمال گشتن حق و ستمديدگى اينطور به هيجان مىآيد و به قيام و اقدام برمىانگيزد ، مىنشيند و جنازهء عثمان را در زباله و بىكفن و دفن رها مىسازد :\r\n- عثمان روبروى او بىكفن و دفن ماند ، و دستى كه به آزارش بلند شده آزاد و رها .\r\n- نمىدانم اين كار على از روى كينه بوده يا نه ، از سر پاكدامنى و پرهيزكارى ؟\r\nدر ميان مردم به موجب قانون اسلام قضاوت كن و از پى هواى نفس مرو كه ترا از راه خدا به در خواهد برد . « 2 » اگر پس از دريافت مايهء دانايى از دلخواه آنان پيروى نمايى ، در برابر خدا حامى و حافظى نخواهى داشت . « 3 »\r\n17 - ابن ابى الدنيا از طريق فرج بن فضالهء دمشقى ، از مروان بن ابى اميه ، از عبد اللّه بن سلام روايتى ثبت كرده است كه مىگويد : نزد عثمان كه در محاصره بود ، رفتم تا سلامى به او كرده باشم . به من خوشامد گفت و افزود : همين ديشب پيامبر خدا را پشت اين پنجره ديدم كه به من فرمود : اى عثمان ترا محاصره كرده‌اند ؟ گفتم : آرى . پرسيد : ترا تشنگى داده‌اند ؟ گفتم : آرى . آنگاه سطلى پر از آب فرو آويخت . از آن آشاميدم تا سيراب گشتم و خنكى آن را در اندرونم احساس كردم . به من فرمود : اگر بخواهى ، بر آنان پيروز خواهى گشت و در صورتى كه بخواهى ، مىتوانى نزد ما افطار كنى . من از آن ميان اين را\r\n\r\n\r\n","description":"","footnote":"\r\n( 1 ) . نهج البلاغة : 1 / 69 .\r\n( 2 ) . ص 38 / 26 .\r\n( 3 ) . رعد 13 / 37 .\r\n","page_name":" 454 ","page_number":464},
  {"content":"\r\n\r\nبرگزيدم و پسنديدم كه در خدمت وى افطار نمايم . عثمان همان روز كشته شد . « 1 »\r\nاين سفسطه و دروغ‌بافى از دغلبازىهاى فرج بن فضالهء دمشقى است . احمد حنبل دربارهء او مىگويد : روايات نامعلوم و نادرستى از زبان اشخاص مورد اعتماد نقل مىكند .\r\nابن معين مىگويد : سست روايت است . ابن مدينى مىگويد : ضعيف است و از او حديث نقل نمىكنم . بخارى و مسلم مىگويند : زشت روايت است . نسائى مىگويد : ضعيف است . ابو حاتم مىگويد : روايتش قابل استناد نيست . ابو احمد مىگويد : حديثش استوار نيست . دارقطنى مىگويد : سست روايت است . برقانى حديثى را كه از طريق فرج بن فضاله آمده براى دارقطنى نقل مىكند و دارقطنى مىگويد : اين باطل و بىاساس است .\r\nبرقانى مىپرسد : به خاطر وجود فرج بن فضاله ؟ مىگويد : آرى . عبد الرحمن بن مهدى مىگويد : روايات نامعلوم و وارونه‌اى نقل كرده است . ساجى مىگويد : سست روايت است . خطيب مىگويد : هيچ‌كس فريب داستانى را كه دربارهء موثق و مورد اعتماد بودن وى از زبان ابن مهدى نقل شده نمىخورد ، زيرا آنچه دربارهء وى از زبان ابن مهدى نقل شده ، روايتى است از سليمان بن احمد كه همان واسطى باشد و او خودش دروغساز است . بخارى مىگويد : ابن مهدى او را ترك و طرد كرده است . ابن حبّان مىگويد : فرج بن فضاله اسناد روايات را جابجا و وارونه مىسازد و متن‌هاى بىاساس و سست را به اسناد صحيح و محكم روايى مىچسباند . بنابراين ، استنادكردن به روايات وى روا نيست .\r\nحاكم نيشابورى مىگويد : او از جمله كسانى است كه حرفش قابل استناد و استدلال نمىباشد . « 2 »\r\nاين ، فرج بن فضاله است ، اما استاد حديثش مروان معلوم نيست كيست و پدرش نيز شناخته شده نيست . نه در فرهنگهاى رجال حديث اثرى از شرح حال او ديده مىشود ، نه ذكرى از او در بيان احوال مشايخ و استادانش به ميان آمده و نه در ميان كسانى كه از عبد اللّه بن سلام حديث نقل كرده‌اند ، از وى ياد شده است . شايد چنين كسى هنوز به دنيا\r\n\r\n\r\n","description":"","footnote":"\r\n( 1 ) . انساب الاشراف ، بلاذرى : 5 / 82 ؛ تاريخ ابن كثير : 7 / 182 ؛ الرياض النضرة ، محب الدين طبرى :\r\n2 / 127 .\r\n( 2 ) . تهذيب التهذيب : 8 / 260 - 262 .\r\n","page_name":" 455 ","page_number":465},
  {"content":"\r\n\r\nنيامده باشد ! و چه بسيارند چنين موجوداتى در سند رواياتى كه در فضايل عثمان و همكارانش نقل مىشود ، موجوداتى كه هنوز مادر دهر آنها را نزاده است و صورت وجود نيافته‌اند ، بلكه ساختهء خيال غرض‌ورزان و فضيلت‌بافان و مزوران و دغلبازانند .\r\nنمىدانم آيا عثمان اين كرامت را كه در حق خويش ادعا نموده ، فقط در گوش عبد اللّه بن سلام گفته است ؟ يا نه ، او يا عبد اللّه بن سلام به همهء اصحاب اطلاع داده‌اند و ايشان ماجرا را خواب و خيالى شمرده ، و دليل و حجت ندانسته‌اند تا به آن ترتيب اثر بدهند ، يا وقتى به اطلاعشان رسيده كه كار از كار گذشته و كارد به استخوان رسيده و نوشداروى پس از مرگ سهراب را مىمانسته است ؛ در آن هنگام كه حجت عليه عثمان تمام گشته و امت عليه وى مجتمع و متفق شده و اجماع كرده است ، و امت هرگز بر خطا اجماع نخواهد كرد .\r\nنكتهء قابل دقت ديگرى در آن روايت هست و آن در مورد روزه داشتن عثمان در روز مرگ است ، زيرا عده‌اى از مورخان كشته شدن وى را دو روز پس از عيد قربان دانسته‌اند .\r\nبلاذرى به استناد روايتى از ابو عثمان نهدى ، چنين نظرى ابراز داشته است « 1 » ، و واقدى نيز همان روايت را در مورد روز كشته شدن وى ثبت كرده و مبرد همين روايت را ترجيح داده است « 2 » ، و ابو عمر « 3 » و ابن جوزى « 4 » و ابن حجر هيثمى « 5 » و عسقلانى « 6 » و سيوطى « 7 » و ديار بكرى « 8 » ، و از مؤلفان معاصر ، على فكرى « 9 » همگى آن را آورده‌اند . به عقيدهء آن جماعت ، روزه گرفتن در سه روزهء پس از عيد قربان جايز نيست ، و اين نظر ابو حنيفه و شافعى است و مالك آن را براى غير ممتنع جايز نمىداند . « 10 » ابن عماد حنبلى مىنويسد :\r\nاين‌كه عثمان مىگويد : پيامبر به من فرمود : نزد ما افطار خواهى كرد ، مقصود اين است كه اولين غذايى كه خواهى خورد ، نزد ما خواهد بود ، نه اينكه افطار روزه‌ات نزد ما خواهد\r\n\r\n\r\n","description":"","footnote":"\r\n( 1 ) . انساب الاشراف : 5 / 86 .\r\n( 2 ) . الكامل : 2 / 241 .\r\n( 3 ) . الاستيعاب : 2 / 477 .\r\n( 4 ) . صفة الصفوة : 1 / 117 .\r\n( 5 ) . الصواعق 66 .\r\n( 6 ) . تهذيب التهذيب : 7 / 141 .\r\n( 7 ) . تاريخ الخلفاء 109 .\r\n( 8 ) . تاريخ الخميس : 2 / 258 ، 264 .\r\n( 9 ) . احسن القصص : 3 / 164 .\r\n( 10 ) . المحلى ، ابن حزم : 7 / 28 ؛ نيل الاوطار : 4 / 353 .\r\n","page_name":" 456 ","page_number":466},
  {"content":"\r\n\r\nبود ، زيرا عثمان در آن روز روزه نداشته ، چون روز دوم عيد قربان بوده است و روزه گرفتن در آن جايز نيست . « 1 » تأويل و توجيهى كه ابن عماد حنبلى كرده با تحسين و تمجيدى كه مورخان از عثمان به خاطر روزه داشتن در روز مرگش به عمل آورده‌اند ، منافات دارد ، و روزه‌دارى وى در آن روز امرى است كه آن جماعت نسل اندر نسل باور داشته‌اند تا امروز كه مثلا على فكرى هم مىگويد . « 2 » وانگهى روايتى كه ابن كثير از طريق ابن عمر از عثمان ثبت كرده ، صراحت دارد بر اينكه روزه‌دار بوده است ، چه عثمان مىگويد : پيامبر را در خواب ديدم كه به من فرمود : اى عثمان ! نزد ما افطار كن . پس عثمان روزه گرفت و همان روز كشته شد . « 3 » همچنين روايتى كه هيثم بن كليب مستندا از نائله دختر فرافصه و همسر عثمان نقل كرده است ، مىگويد : وقتى عثمان به محاصره درآمد ، روزى را كه در آن به قتل رسيد ، به روزه به سر آورد . به هنگام افطار از محاصره‌كنندگان آب خواست ، ندادند و گفتند از آن فاضلاب بخور ، يعنى از آب آلوده در گودالى كه در خانه‌اش بود و كثافات را در آن مىريختند . عثمان آن روز افطار نكرد . من سحرگاهان همسايه‌اى را بر سر قنات ديدم و از او آب خواستم . كوزه‌اى آب به من داد . به خانه آوردم و به عثمان گفتم : اين آب گوارايى است كه برايت آورده‌ام . نگاهى انداخت ، سپيده برآمده بود و گفت : روزه گرفته‌ام . پرسيدم : چگونه ؟ من كه نديدم كسى برايت آب و نان بياورد . گفت : پيامبر خدا را ديدم كه از اين سقف درآمده و سطلى آب در دست دارد و مىفرمايد : اى عثمان ! بنوش . نوشيدم تا تشنگىام برفت . فرمود : بيشتر بنوش . نوشيدم تا سيراب گشتم . آن وقت فرمود : اين جماعت حق ترا پايمال خواهند كرد . اگر با آنها بجنگى پيروز خواهى گشت و در صورتى كه آنان را به حال خودشان واگذارى ، نزد ما افطار خواهى كرد . همان روز به سراى درآمدند و او را كشتند . « 4 »\r\nاين دو روايت هم قابل‌اعتماد نيست ، زيرا راويان آنها بىاعتبارند . يكى دشمن خاندان پيامبر خويش است و ديگرى مجهولى ناشناس ، و سه ديگر از تجاوزكاران مسلح\r\n\r\n\r\n","description":"","footnote":"\r\n( 1 ) . شذرات الذهب : 1 / 41 .\r\n( 2 ) . احسن القصص : 3 / 164 .\r\n( 3 ) . تاريخ ابن كثير : 7 / 182 .\r\n( 4 ) . البداية و النهاية ، ابن كثير : 7 / 183 .\r\n","page_name":" 457 ","page_number":467},
  {"content":"\r\n\r\nداخلى كه به امير المؤمنين على عليه السّلام حمله مىكرده است . پس اين دو روايت مثل روايت ابن ابى الدنيا بىاساس است ، و اين حرف آن جماعت كه عثمان روز قتلش روزه‌دار بوده ، فضيلتى ساختگى و جعلى است كه به منظور بزرگ‌كردن وى بافته‌اند .\r\n18 - حاكم نيشابورى و ابن عساكر و ديگران روايتى ثبت كرده‌اند . از طريق محمد بن يونس كديمى ، ابو العباس بصرى ، از هارون بن اسماعيل خزاز ، ابو الحسن بصرى ، از قرة بن خالد سدوسى بصرى كه مىگويد : حسن بصرى از قيس بن عباد بصرى شنيده كه مىگويد : على ، رضى اللّه عنه ، را در جنگ جمل ديدم كه چنين مىگفت : خدايا از خون عثمان به درگاه تو برائت مىجويم . روزى كه عثمان كشته شد ، عقل از سرم پريد و بى خود گشتم . خواستند با من بيعت كنند ، گفتم : به خدا من از خدا خجالت مىكشم با كسانى بيعت كنم كه مردى را كشته‌اند كه رسول خدا به او گفته است : آيا از كسى كه فرشتگان از او در شرمند ، شرم ننمايم ؟ من از خدا خجالت مىكشم در حالى بيعت كنم كه عثمان كشته بر روى زمين افتاده و هنوز دفن نشده باشد . مردم راه خويش گرفتند و رفتند . وقتى عثمان به خاك سپرده شد ، دوباره آمدند پيش من و تقاضاى بيعت نمودند . گفتم : خدايا من از مبادرت به اين كار ترسانم . بعد اراده‌ام محكم‌تر گشته بيعت كردم . در اين هنگام به من گفتند : اى امير المؤمنين ! تا مرا امير المؤمنين خواندند ، قلبم فرو ريخت . گفتم : خدايا داد عثمان را از من بستان تا خشنود گردد . « 1 » ابن كثير قسمت اخير روايت را چنين آورده است : وقتى به من گفتند امير المؤمنين ، قلبم فرو ريخت و خود را نگهداشتم .\r\nعجيب است كه حاكم نيشابورى چنين روايت مسخره و خنده‌آورى را ذكر مىكند و در رديف ساير رواياتى كه از دو صحيح بخارى و مسلم مورد تحقيق قرار داده و هيچ از سستى سندش ، مىنهد و زيركانه از كنار قضيه مىگذرد به ميان نمىآورد . شايد ذهبى به پوچى اين روايت پى برده باشد ، ولى چون ديده در تمجيد عثمان است ، خاموش مانده از بىاعتبارى آن دم نزده است ، و همهء علم و فوت و فن حديث‌شناسى را نگاهداشته براى بررسى حديث مسلّم و درست و ثابت « من شهر دانشم و على دروازه‌اش » و ديگر\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 103 ؛ تاريخ ابن كثير : 7 / 193 .\r\n","page_name":" 458 ","page_number":468},
  {"content":"\r\n\r\nاحاديث درست و مسلمى كه در فضايل مولاى متقيان وجود دارد ، و كوشيده كه آنها را بىاعتبار سازد و از ارزش بيندازد . همين‌طور ابن كثير كه اين روايت دروغين را وسيله قرار داده تا حقايق را پايمال نمايد و باطل را به كرسى بنشاند و عثمان را صاحب فضايل جلوه دهد .\r\nقبلا در همين كتاب كه سلسله‌اى از دروغسازان و جاعلان روايت را معرفى نموديم « 1 » ، پاره‌اى از اظهارنظرهاى حديث‌دانان و علماى رجال را در نكوهش محمد بن يونس كديمى - يكى از راويان آن روايت دروغين - به نظرتان رسانديم و اين را كه وى از قول پيامبر صلّى اللّه عليه و آله حديث جعل مىكرده كه تعداد آنها از هزار مىگذرد . اكنون بتفصيل در اين‌باره سخن مىگوييم .\r\nآجرى مىگويد : ابو داود ، ابن الاشعث دربارهء محمد بن سنان و محمد بن يونس كديمى سخن مىگفت و آن دو را دروغگو مىخواند . ابن تمار مىگويد : ابو داود سجستانى فقط دروغگو بودن اين دو نفر را اعلام كرده كه عبارتند از : كديمى و غلام خليل . ابو سهل قطان مىگويد : موسى بن هارون مردم را از شنيدن روايات كديمى برحذر مىداشت و مىگفت : خود را به اين طريق به من نزديك ساخت كه ادعا كرد احاديثى را كه پدرم در مجلس درس محمد بن قاسم اسدى آموخته است ثبت كرده ، در حالى كه پدرم هرگز حديث از محمد بن قاسم اسدى روايت ننموده است . موسى بن هارون در حالى كه به پردهء كعبه آويخته بود ، مىگفت : خدايا من شهادت مىدهم و اعلام مىدارم كه كديمى دروغساز است و حديث جعل مىكند . شاذكونى مىگويد : كديمى و برادر كديمى و پسر كديمى خانواده دروغ و دروغسازىاند . ابو بكر هاشمى مىگويد : روزى در خدمت قاسم مطرز بوديم و مسند ابو هريره را برايمان تدريس مىكرد . در آن كتاب به حديثى از كديمى رسيد ، از خواندن آن خوددارى كرد . محمد بن عبد الجبار كه بسيار از كديمى روايت كرده بود ، برخاسته نزد وى رفت و گفت : اى استاد ! ميل دارم آن روايت را بخوانى . نخواند و گفت : من در قيامت و پيشگاه خدا او را محاسبه و مؤاخذه كرده خواهم گفت : اين شخص\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 266 .\r\n","page_name":" 459 ","page_number":469},
  {"content":"\r\n\r\nاز زبان پيامبر خدا و علما دروغ مىساخت . دارقطنى مىگويد : كديمى متهم به جعل حديث است . همو مىگويد : هيچ‌كس از او تعريف نمىكند مگر كسى كه او را نشناسد .\r\nابن حبّان مىگويد : حديث جعل مىكرد . شايد بيش از هزار حديث از زبان اشخاص مورد اعتماد جعل كرده باشد . ابن عدى مىگويد : متهم به جعل حديث است و ادعاى شنيدن روايت از كسانى كرده كه آنها را نديده است . عموم اساتيد حديث ما از رواياتش خوددارى كرده‌اند ، و هركه از او روايتى نقل كرده آن را به جدش نسبت داده است تا معلوم نباشد كه از كيست . « 1 » ابن عدى هم مىگويد : كديمى از ابو هريره ، از ابن عون ، از نافع ، از ابن عمر حديثى بىاساس و باطل نقل كرده است و با اينكه حديث جعل مىكرده و ادعاى شنيدن احاديثى را كه نشنيده بوده داشته است ، براى خود شيوخ و اساتيد حديثى ساخته است . ابن صاعد و عبد اللّه بن محمد از نقل روايت از هرسست روايتى خوددارى نمىكنند جز از كديمى ، زيرا از بس روايات نادرست و مجهول داشته ، ايشان از او هيچ نقل ننموده‌اند . هرگاه بخواهيم رواياتى از او را كه ديگران رد و تقبيح كرده‌اند يا ادعاهاى روايى بىاساس و جعليات او را به شرح آورم ، سخن به درازا خواهد كشيد . حاكم ابو احمد مىگويد : كديمى رواياتش بر بادست . ابن صاعد و ابن عقده او را ترك كرده‌اند . خزيمه از او حديث شنيده ، اما هيچ از او روايت نكرده است . به‌هرحال ، بسيارى از اساتيد حديث و پيشوايان اين فن از او به بدى ياد كرده‌اند . « 2 »\r\nسيوطى در اللئالى المصنوعة چند حديث از طريق كديمى در موضوعات مختلف آورده ، سپس نظر حديث‌دانان را دربارهء آنها نوشته داير بر اينكه جعلى است و آفت آنها وجود كديمى است كه دروغساز و جعل كنندهء روايت است . او آنچه را در اينجا نوشته ، پندارى به هنگام نگارش تاريخ الخلفاء از ياد برده است ، چه همين روايت دروغين تاريخى را دربارهء عثمان بدون ذكر سند ثبت كرده مىگويد : حاكم نيشابورى آن را ثبت\r\n\r\n\r\n","description":"","footnote":"\r\n( 1 ) . چنان كه حاكم نيشابورى براى اينكه وى شناخته نگردد ، او را قرشى مىخواند و از نسبتش به كديم ياد نمىنمايد .\r\n( 2 ) . رك : تهذيب التهذيب : 9 / 539 ؛ الغدير ( متن عربى / چ 2 ) : 5 / 266 .\r\n","page_name":" 460 ","page_number":470},
  {"content":"\r\n\r\nكرده و صحيح شمرده است . آيا سيوطى وقتى فضيلت براى عثمان وضع مىكرد و مىساخت ، آن نظريات محكوم كنندهء كديمى را كه از پيشوايان فن حديث قبلا ثبت كرده بود ، به ياد نداشت يا خود را به فراموشى زده بود ؟ مگر نمىدانست كديمى ، آن دروغساز و جاعل ، از رجال سند آن روايت است ، همان روايتى كه حاكم نيشابورى آن را ثبت كرده و صحيح شمرده است ؟ يا مىدانست و چون بحث از فضايل عثمان بود ، جايز مىديد كه هردروغ و روايت جعلى را بياورد و سند اثبات فضيلت گرداند ؟ به‌علاوه ، حرفى هم كه دربارهء حاكم نيشابورى و نظرش راجع به آن روايت مىزند ، درست نيست .\r\nحاكم نيشابورى درست است كه اين روايت دروغين و جعلى را در المستدرك الصحيحين ثبت كرده ، اما هرگز آن را صحيح نشمرده و تصريحى در اين باب ننموده است .\r\nاز همه بالاتر ، نظريهء امير المؤمنين على ابن ابى طالب دربارهء عثمان كاملا محرز و مسلّم و روشن است ، درست مثل نظريات بقيهء اصحاب پيامبر ، و نظريه‌اش اين نسبت ساختگى را ابطال و رد مىنمايد . آيا خنده‌آور نيست كه به او نسبت دهند كه گفته : روزى كه عثمان كشته شد ، عقل از سرم پريد ؟ اگر چنين گفته ، پس چرا قدمى در جهت حفظ احترام و كرامت عثمان برنداشت و به فرزندان و خويشاوندانش دستور نداد كفن و دفنش كنند و جنازه‌اش را از زباله‌دان بردارند و نماز ميت بر آن بگزارند و در گورستان مسلمانان دفنش كنند ؟ لااقل بايد مجلس عزايى برايش ترتيب مىداد و به سوگوارى مىنشست و ذكر خيرى از او مىكرد ، يا وقتى به خلافت نشست ذكر خيرى از او به عمل مىآورد ، يا به مزارش رفته فاتحه‌اى برايش مىخواند و تعاليم مخصوص زيارت اهل قبور را به كار مىبست . آخر عثمان چگونه مسلمانى بود كه مرده و زنده‌اش هيچگونه احترام و كرامت و بزرگداشتى نداشت ؟ همان خليفه‌اى كه امام على در نطقهاى خود به رويه و سياستش حمله مىكرد و به باد انتقادش مىگرفت و در برابر همه مىگفت :\r\nسومين نفر از آن دسته به حكومت برخاست و با شكمى انباشته ميان چراگاه و اصطبلش مىلوليد و به همراهش خويشاوندان و قبيله‌اش مال خدا را چنان مىخوردند كه شتر سبزهء نورستهء بهاران را ؛ تا آنگاه كه اركان حكومتش به تزلزل درآمد و كارش گريبانگيرش\r\n\r\n","description":"","footnote":"","page_name":" 461 ","page_number":471},
  {"content":"\r\n\r\nگشت و دارودسته‌اش او را از پاى درآورده ، يا دو روز پس از بيعت در نطقى گفت : هان ! هرقطعه زمينى كه عثمان به تيول كسى داده و به انحصارش درآورده و هرمالى كه از اموال خدا به كسى بخشيده است ، بايد به خزانهء عمومى بازگردانده شود ، زيرا حق پيشين را هيچ چيز باطل نمىگرداند ، حتى اگر ببينم با آن ازدواجى صورت گرفته يا در شهرستانها پراكنده گشته به جاى اصلىاش بازمىگردانم .\r\nبه عثمان مىگفت : مروان از تو و تو از او فقط به اين طريق راضى مىشويد كه او عقل و دينت را بربايد . تو شتر باركشى را مىمانى كه او را به هرجا بكشند ، كشيده مىشود .\r\nبه مصريان مىنويسد : به مردمى كه به خاطر خدا به خشم آمدند آن هنگام كه در كشور و سرزمين خدا سر از فرمان و قانونش پيچيده شد و حق و قانونش پايمال گشت ، و انحراف از اسلام بر همه جا و همه‌كس سياهى گسترد : بر نيكوكار و بر بدكار ، بر مقيم و بر مسافر ، به‌طورى كه نه معروف و پسنديده‌اى بود كه به سايه‌اش پناه جويند و نه باطل و ناپسندى كه از آن نهى گردند ، و در آن به دورهء حكومت عثمان اشاره دارد .\r\nدربارهء كشته شدنش مىگويد : نه مايل به كشته شدنش بودم و نه از آن بدم مىآمد ، نه دستورش را دادم و نه از آن منع نمودم ، نه از آن خوشحال شدم و نه ناراحت .\r\nدر نطقى مىگويد : هر كه عثمان را يارى كرده ، نمىتواند بگويد : كسانى كه او را يارى نكردند ، من بر آنان برترى دارم و هركه او را يارى نكرده و خوار گذاشته ، نمىتواند بگويد : كسانى كه او را يارى كردند ، از من بهترند و بر من برترى دارند .\r\nاز فراز منبر پيروانش را براى بسيج و رفتن به جنگ خونخواهان عثمان اينطور تهييج مىكند : اى مهاجرزادگان ! آمادهء نبرد با كسانى شويد كه در راه خونخواهى كسى كه از گناه و خطا گرانبار بود ، مىجنگند .\r\nدر جواب حبيب و شرحبيل كه مىپرسند : آيا شهادت مىدهى كه عثمان به ناحق و مظلومانه كشته شده است ؟ مىفرمايد : چنين چيزى نمىگويم . « 1 »\r\nخيلى شگفت‌آور است كه به گويندهء اين سخنان تهمت بزنند كه فرموده : وقتى به من\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 81 و 8 / 287 و 9 / 69 ، 70 ، 72 ، 74 ، 172 ، 174 .\r\n","page_name":" 462 ","page_number":472},
  {"content":"\r\n\r\nگفتند امير المؤمنين ، قلبم فرو ريخت ! چرا با شنيدن اين لقب و خطاب قلبش فرو بريزد ؟\r\nمگر تازگى داشته يا اولين دفعه بوده كه او را با اين لقب خوانده‌اند ؟ خيلى پيش‌تر رسول خدا او را امير المؤمنين خواند و اين لقب را به نقل از خداوند متعال و فرشتهء وحى به او داد . على بن ابى طالب به موجب نص صريح و ثابت از نخستين روز امير المؤمنين بوده است و هرآيه‌اى كه از راه وحى فرود آمده و خطاب يا ايها الذين آمنوا داشته ، پيش از همه وى را كه در رأس مؤمنان و اميرشان بوده ، منظور داشته است . « 1 »\r\n19 - ابن سعد روايتى ثبت كرده است از محمد بن عمر ، از عمرو بن عبد اللّه بن عنبسة بن عمرو بن عثمان ، از محمد بن عبد اللّه بن عمرو بن عثمان ، از ابن لبيبه كه مىگويد : وقتى عثمان بن عفان به محاصره افتاد ، از پنجرهء اطاقش رو به مردم كرد كه آيا طلحه در ميان شماست ؟ گفتند : آرى . گفت : ترا به خدا قسم ، آيا به ياد ندارى وقتى رسول خدا بين مهاجران و انصار دوبه‌دو پيمان برادرى بست ، بين من و خويشتن نيز پيمان برادرى بست ؟ طلحه گفت : آرى به خدا . بعدها از طلحه در آن‌باره پرسيدند ، گفت : او مرا قسم داد و چيزى را پرسيد كه ديده بودم ، چگونه مىتوانستم اقرار نكنم ؟ « 2 »\r\nرجال سند :\r\n1 - محمد بن عمر كه همان واقدى است . « 3 »\r\n2 - عمرو بن عبد اللّه اموى ، نوادهء عثمان كه هيچ يادى از او در فرهنگهاى رجال حديث نشده است .\r\n3 - محمد بن عبد اللّه اموى ، نوادهء عثمان كه بخارى دربارهء او مىگويد : روايات عجيب و غريبى دارد . ابن جارود مىگويد : تقريبا روايتش قابل پيروى نيست . نسائى يك بار مىگويد : ثقه و مورد اعتماد است ، و ديگر بار مىگويد كه قوى نيست . « 4 »\r\n4 - ابن لبيبه و گفته‌اند : ابن ابى لبيبه ، محمد بن عبد الرحمن . ابن معين مىگويد : روايتش\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 87 ، 89 .\r\n( 2 ) . الطبقات ، ابن سعد : 3 / 47 .\r\n( 3 ) . رك : ميزان الاعتدال : 3 / 110 .\r\n( 4 ) . رك : تهذيب التهذيب : 9 / 268 .\r\n","page_name":" 463 ","page_number":473},
  {"content":"\r\n\r\nبىاعتبار است . دارقطنى مىگويد : ضعيف است . ديگرى مىگويد : قوى نيست . « 1 »\r\nبه‌علاوه ، ابن لبيبه محاصرهء عثمان را نديده و از هيچ صحابى نيز روايت نكرده است .\r\nبنابراين ، رواياتى كه از عثمان و على و سعد نقل مىكند ، مرسل است . و او از سعيد بن مسيب و عبد اللّه بن عمرو بن عثمان و طبقهء آنان نيز نقل مىنمايد . پس اين روايتش هم مرسل است . همچنين ابن سعد كاملا آگاه است كه اين روايت دروغين و جعلى ، چه آن را به صورت مرسل ثبت نمايد و چه سندش را تمام سازد ، اعتبارى نمىيابد .\r\nآيا جعل كنندهء اين روايت دروغين نمىدانسته كه اساتيد و حافظان حديث و مورخان متفقند بر اين‌كه پيامبر اكرم روزى كه ميان مهاجران و انصار پيمان برادرى بست ، خود با على بن ابى طالب و نه ديگرى پيمان برادرى بست ؟ و اين مقتضاى مفهوم نصّ صريح قرآن است كه على بن ابى طالب را نفس پيامبر اكرم صلّى اللّه عليه و آله مىخواند ، و آن دو شخصيت را از خاندان مقدسى مىداند كه خدا از آلايش برى و منزهش گردانيده است ، و ولايت على را مقرون با ولايت خدا و پيامبرش مىسازد . « 2 » همچنين ثابت است كه پيامبر اكرم صلّى اللّه عليه و آله وى را از لحاظ فضايل همتاى خويش دانسته و به لحاظ روحيات مشابه خويش و در اتصاف به ملكات فاضله همرديف خويش و از ميان افراد امت همانند خويش شمرده است « 3 » ، و فرموده كه رابطه‌اش با وى چون رابطهء سر با تن است « 4 » و مقامش نسبت به دو همان مقامى است كه خود نسبت به پروردگارش دارد ، چنان كه ابو بكر از پيامبر نقل كرده است « 5 » ، و آن دو از يك درختند و ديگر مردم از درختان گوناگون « 6 » ، و نيز به او فرموده كه تو از من هستى و من از تو « 7 » ، و همان منزلتى را نسبت به من دارى كه هارون نسبت به موسى\r\n\r\n\r\n","description":"","footnote":"\r\n( 1 ) . ميزان الاعتدال : 3 / 89 ؛ تهذيب التهذيب : 9 / 301 .\r\n( 2 ) . رك : الغدير ( متن عربى / چ 2 ) : 2 / 47 و 3 / 156 - 167 .\r\n( 3 ) . الرياض النضرة : 2 / 164 .\r\n( 4 ) . تاريخ بغداد : 7 / 12 ؛ الرياض النضرة : 2 / 162 ؛ مصباح الظلام ، دمياطى : 2 / 56 .\r\n( 5 ) . الرياض النضرة : 2 / 163 .\r\n( 6 ) . متن و مآخذ اين حديث به زودى خواهد آمد .\r\n( 7 ) . صحيح البخارى : 5 / 219 ؛ مسند احمد حنبل : 5 / 204 ، 356 ؛ صحيح ترمذى : 2 / 213 ؛ خصائص نسائى : 20 ، 24 ، 36 ؛ تاريخ بغداد : 4 / 140 . نيز رك : الغدير ( متن عربى / چ 2 ) : 6 / 338 - 350 .\r\n","page_name":" 464 ","page_number":474},
  {"content":"\r\n\r\nداشت با يك فرق و آن پيامبرى من است . « 1 »\r\nحق حديث مؤاخات را ادا كرديم و پنجاه حديث از احاديث مسلمّى را كه برادرى پيامبر اكرم را با امير المؤمنين على ثابت مىنمايد ، آورديم « 2 » ، از جمله حديث « تو در دنيا و آخرت برادر من هستى » را كه از طريق عمر و انس و ابن ابى اوفى و ابن عباس و محدوج بن زيد ذهلى و جابر بن عبد اللّه و عامر بن ربيعه و ابو ذر و ديگران روايت شده است .\r\nاين فضيلت ارجمند كه احاديث مسلّم و صحيح آن را براى على بن ابى طالب ثابت مىدارد ، مانند ديگر فضايل و مكارمى كه متكى به قرآن و سنت است ، دنيا پرستان و بلهوسان را آنچنان به حسادت و كينه‌توزى وا داشت كه در برابرش دروغها جعل كردند ، مثلا براى ابو بكر چنين ساختند كه ابو بكر برادر پيامبر خداست « 3 » ، و براى عثمان نيز كه پيامبر با او پيمان برادرى بسته است . همچنين جعل كردند كه پيامبر اكرم ميان على و عثمان پيمان برادرى بست . « 4 » جاعلان و راويان بد سيرت خوب مىدانند كه پيامبر صلّى اللّه عليه و آله در نخستين بار كه ميان اصحابش پيمان برادرى بست ، بين ابو بكر و عمر پيمان بست « 5 » ، و در برادرى مهاجران و انصار در مدينه ، بين ابو بكر با خارجة بن زيد انصارى « 6 » ، و در برادرى مكه بين عثمان و عبد الرحمن بن عوف « 7 » ، و در برادرى مدينه بين عثمان و اوس بن ثابت . « 8 »\r\nعثمان و طلحه اگر چنان كه آن جماعت مدعىاند ، براستى از اصحاب عادل و راسترو باشند و از آنها كه مژدهء بهشت يافته‌اند ، نه اولى قسم به دروغ مىدهد و نه ديگرى ادعاى\r\n\r\n\r\n","description":"","footnote":"\r\n( 1 ) . حديث منزلت حديثى است كه بزرگ‌ترين علماى حديث آن را از طريق صحيح ثبت كرده‌اند .\r\n( 2 ) . رك : الغدير ( متن عربى / چ 2 ) : 3 / 112 - 125 .\r\n( 3 ) . همان : 3 / 111 ؛ الاصابة : 1 / 35 ، و ابن حجر آن را ضعيف و سست شمرده است .\r\n( 4 ) . الرياض النضرة : 1 / 17 .\r\n( 5 ) . رك : تاريخ ابن عساكر : 6 / 90 ؛ اسد الغابة : 2 / 221 ؛ عيون الاثر : 1 / 199 ؛ الرياض النضرة : 1 / 15 ، 17 ؛ فتح البارى : 7 / 217 .\r\n( 6 ) . رك : سيرهء ابن هشام : 2 / 124 ؛ تاريخ ابن كثير : 3 / 226 ؛ عيون الأثر : 1 / 201 ؛ الرياض النضرة : 1 / 16 ؛ فتح البارى : 7 / 216 ، 218 .\r\n( 7 ) . رك : تاريخ ابن عساكر : 6 / 90 ؛ عيون الاثر : 1 / 199 ؛ الرياض النضرة : 1 / 15 ، 17 ؛ فتح البارى : 7 / 218 .\r\n( 8 ) . رك : سيرهء ابن هشام : 2 / 125 ؛ تاريخ ابن كثير : 3 / 227 ؛ عيون الاثر : 1 / 201 ؛ الرياض النضرة : 1 / 61 .\r\n","page_name":" 465 ","page_number":475},
  {"content":"\r\n\r\nديدن چيزى را كه نديده است ، مىكند و نه آنچه را شاهد و ناظر نبوده اقرار مىنمايد .\r\nشما مىدانيد اينها را كه به ياوه مىگويند ، چقدر متناقض است با آنچه به‌صورت صحيح و ثابت از مولاى متقيان امير مؤمنان رسيده است كه مىفرمايد : من بندهء خدا و برادر پيامبر اويم ، و هركس غير من اين ادعا را داشته باشد ، قطعا دروغگوست . ابن كثير مىنويسد : اين حديث به صورت‌هاى ديگر هم آمده است . « 1 » ابن حجر مىگويد : آن را از چندين طريق روايت كرده‌ايم . « 2 » اين سخن امير المؤمنين به استناد سخنى است كه پيامبر گرامى به وى فرموده : تو برادر من هستى و من برادر تو . هرگاه كسى با تو مخالفت نمود يا به معارضه و جدل برخاست ، به او بگو : من بندهء خدا و برادر پيامبر خدايم . هركس جز تو چنين ادعايى بكند ، قطعا دروغگوست . « 3 »\r\nاولين كسى كه منكر اين فضيلت و افتخار على بن ابى طالب گشت ، عمر بن خطاب بود ، روزى كه آن حضرت را مثل شتر مهار شده‌اى كشيدند براى بيعت گرفتن از او و فرمود :\r\nاگر بيعت نكنم چه ؟ گفتند : در آن صورت به خداى بىشريك قسم كه گردنت را خواهيم زد . فرمود : در آن صورت بندهء خدا و برادر پيامبرش را كشته‌ايد . عمر گفت : اين را قبول دارم كه بندهء خدايى ، اما اين را كه برادر پيامبرش باشى ، نه . « 4 »\r\nمن نمىخواهم از حكمى كه بايد در حق عمر به خاطر انكار احاديث پيامبر صادر كرد ، پرده بردارم ، زيرا عواطف را جريحه‌دار مىسازد . با انكار احاديث مؤكد و صريحى كه در برادرى على بن ابى طالب با پيامبر اكرم آمده است و عمر آنها را به گوش خود در روز روشن و در برابر همهء خلق شنيده است ، يك چيز را نمىتوان پوشيده داشت و آن اين است كه على ابن ابى طالب به دستور پيامبر صلّى اللّه عليه و آله كه فرموده اگر كسى با تو به مخالفت برخاست ، به او بگو : من بندهء خدا و برادر پيامبر خدايم ، چنين گفته و حجت آورده است .\r\nآيا اين سخن هم به گوش عمر خورده كه با علم به آن چنان بشدت با على بن ابى طالب\r\n\r\n\r\n","description":"","footnote":"\r\n( 1 ) . البداية و النهاية : 7 / 335 .\r\n( 2 ) . تهذيب التهذيب : 7 / 337 . نيز رك : الغدير ( متن عربى / چ 2 ) : 3 / 121 .\r\n( 3 ) . رك : الغدير ( متن عربى / چ 2 ) : 3 / 115 .\r\n( 4 ) . همان : 7 / 78 .\r\n","page_name":" 466 ","page_number":476},
  {"content":"\r\n\r\nمخالفت نموده و به معارضه و جدل برخاسته است ؟ من نمىدانم . هرگاه نزد تو براى داورى آمدند ، ميان آنها داورى كن ، يا روى از آنها بگردان . در صورتى كه روى از آنها بگردانى ، هيچ ضررى به تو نمىرسانند . هرگاه ميان آنها داورى كردى ، به عدالت و انصاف داورى كن ، زيرا خدا دادگران و منصفان را دوست مىدارد . « 1 »\r\n20 - ابن عدى روايتى ثبت كرده است از طريق مصعب بن سعيد مصيصى ، از عيسى بن يونس ، از وائل بن داود ، از بهىّ ، از زبير ، رضى اللّه عنه ، كه مىگويند : پيامبر فرموده است :\r\nبعد از امروز هيچ فردى از قريش نبايد زير شكنجه اعدام شود جز قاتل عثمان . در صورتى كه او را چنين اعدام نكنند ، بدانيد كه مثل گوسفند سربريده خواهيد شد .\r\nذهبى اين روايت را با دو حديث ديگر كه از طريق مصعب بن سعيد نقل شده ، ثبت كرده است و مىگويد : اينها حرفهاى نامعلوم و بىاساس و آفتهايى بيش نيست . « 2 » ابن عدى مىگويد : مصعب روايات نامعلوم و نادرستى را از زبان اشخاص طرف اعتماد نقل مىكند و در احاديث مكتوب دست مىبرد . او از حران « 3 » است ساكن معصيصه . « 4 » روايات ديگرى هم دارد كه سستى آنها كاملا آشكار است . ابن حبّان مىگويد : تدليس مىكرده است . صالح بن جزره مىگويد : پيرى نابيناست كه حرف زدنش را نمىفهميد . « 5 »\r\nدر سند روايت ، نام عيسى بن يونس نيز هست كه دارقطنى درباره‌اش مىگويد :\r\nناشناخته است .\r\nديگرى بهىّ است و او عبد اللّه ابو محمد بردهء آزاد شدهء مصعب بن زبير است ، روايت كردنش از زبير نادرست است و در حقيقت از عبد اللّه بن زبير روايت مىكرده است .\r\nابو حاتم مىنويسد : روايت بهى قابل استناد نيست و او پريشان‌گوست .\r\n21 - ابو نعيم روايتى ثبت كرده است از طريق حامد بن آدم مروزى ، از عبد اللّه بن\r\n\r\n\r\n","description":"","footnote":"\r\n( 1 ) . مائدة 5 / 42 .\r\n( 2 ) . ميزان الاعتدال : 3 / 173 .\r\n( 3 ) . حرّان : از روستاهاى حلب است .\r\n( 4 ) . معصيصه : شهرى است در كنارهء جيحان از مناطق مرزى شام كه ميان انطاكيه و سرزمين روم قرار دارد .\r\n( 5 ) . لسان الميزان : 6 / 43 .\r\n","page_name":" 467 ","page_number":477},
  {"content":"\r\n\r\nمبارك ، از سفيان ، از عثمان بن غياث بصرى ، از ابو عثمان نهدى ، از ابو موسى اشعرى كه مىگويد : همراه پيامبر خدا در مزرعه‌اى بودم كه مردى آمد و خواست به درون آيد .\r\nپيامبر اكرم فرمود : در به رويش باز كن و او را به خاطر بلايى كه بر سرش مىآيد ، مژده بهشت بده . ناگاه ديدم عثمان است . سخن پيامبر را به اطلاعش رساندم . گفت : خدا بزرگ است . « 1 »\r\nابو نعيم مگر جاعل اين روايت ، يعنى حامد بن آدم را نمىشناخته يا مىشناخته ، ولى براى رديف‌كردن فضايل براى آنها كه با انتخابات كذايى به خلافت نشانده شده‌اند ، هر دروغ و ياوه و حرف جعلى را دستاويز ساخته است ؟ كجا ممكن است كسى مثل ابو نعيم نداند كه حامد بن آدم را جوزجانى و ابن عدى دروغگو شمرده‌اند و احمد بن على سليمانى او را در شمار كسانى آورده كه در جعل حديث شهرت يافته‌اند ؟ ابو داود سبخى مىگويد : به ابن معين گفتم : استاد حديثى داريم به نام حامد بن آدم ، گفت : او دروغساز است ، خدا او را لعنت كند . « 2 »\r\nوانگهى عثمان اگر وعدهء بهشت يافته بود و سخن پيامبر اكرم را باور داشته بود ، هرگز چنان كه در صحيح احمد حنبل آمده ، از اين بيمناك نمىگشت كه كسى باشد كه در مكه ملحد يا مدفون خواهد گشت و نيمى از عذاب جهانيان را برعهده خواهد داشت .\r\n22 - مضحك‌ترين روايات جعلى را خطيب بغدادى ثبت كرده است از طريق حسين بن حميد بن موسى عكى كه مىگويد : حماد بن مبارك بغدادى از قول اسماعيل بن اميه ، از ابن جريح ، از عطا از جابر روايت كرده است كه پيامبر نمىشد به منبر بالا نرود و نگويد : عثمان در بهشت است . « 3 » دارقطنى مىگويد : حماد بن مبارك از قول عبد اللّه بن ميمون ، از اسماعيل بن اميه ، از ابن جريح چنين حديثى روايت كرده است . اين روايت از روى روايت اسماعيل بن يحيى بن عبيد اللّه تيمى ، از قول ابن جريح معلوم و روشن مىگردد . « 4 » ذهبى هم مىگويد : روايتى نادرست است . « 5 »\r\n\r\n\r\n","description":"","footnote":"\r\n( 1 ) . حلية الاولياء : 1 / 57 .\r\n( 2 ) . ميزان الاعتدال : 1 / 208 ؛ لسان الميزان : 2 / 163 .\r\n( 3 ) . تاريخ بغداد : 8 / 157 .\r\n( 4 ) . رك : لسان الميزان : 2 / 353 .\r\n( 5 ) . ميزان الاعتدال : 1 / 281 .\r\n","page_name":" 468 ","page_number":478},
  {"content":"\r\n\r\nشگفت‌آور است كه خطيب بغدادى چنين حرف پوچى را با اين سند بىاساس ذكر مىكند و هيچ دم نمىزند و يادى از حال رجال سندش نمىنمايد مثل هميشه كه در فضايل كسانى سخن مىگويد كه دل و دين به ايشان باخته و سر به راه تباهشان نهاده است ، در حالى كه تا پاى احاديثى به ميان مىآيد كه در تمجيد خاندان پاك رسول اكرم است ، بناى رد و قبول ، و نقد و جرح و تعديل را مىگذارد و حدى هم براى تاخت و تازش نمىشناسد .\r\nآيا از كسى چون او پوشيده مانده كه مسلمة بن قاسم درباره حسين عكّى - از رجال سند آن روايت دروغين - مىگويد : او ناشناس است ؟ يا به وجود حماد بن مبارك ، آن مجهول ناشناس در سند روايت ، اهميتى نمىدهد « 6 » ، يا سخن بخارى را دربارهء عبد اللّه بن ميمون كه سخنش بر باد است ، نشنيده است ، يا سخن ابو زرعه را كه حديثش پوچ است و سخن ابو حاتم و ترمذى را كه حديثش ناشناخته و نادرست است ، يا گفتهء ابن عدى را كه عموم رواياتش قابل پيروى نيست و نظر نسايى را كه ضعيف و سست روايت است ، يا سخن ابو حاتم را كه از اشخاص مشهور روايات بىاساس نقل مىكند و به روايتى كه او تنها آورده باشد ، نمىتوان استناد كرد ، يا گفتهء حاكم را كه روايات جعلى نقل مىكند و سخن ابو نعيم را كه روايات نامعلوم و نادرست داشته است ؟ « 7 »\r\nشايد خطيب مايل نيست وضع ناجور اسماعيل بن اميهء عبشمى اموى را كه پسر عموى عثمان است و به نفع پسر عمويش روايت جعل كرده ، روشن سازد ، يا تذكار دارقطنى او را به هوش نياورده است كه گفت : اسماعيل از ابن جريح روايت نمىكند ، بلكه راوى حقيقى عبارت است از اسماعيل بن يحيى تيمى . شايد هم خواسته با سكوتش در مورد اسماعيل بن يحيى تيمى « 8 » آبروى پدربزرگش ابو بكر صديق را حفظ كرده باشد و به همين لحاظ ، اظهارنظر علماى رجال را درباره‌اش پرده‌پوشى نموده\r\n\r\n\r\n","description":"","footnote":"\r\n( 6 ) . ميزان الاعتدال : 1 / 281 ؛ لسان الميزان : 2 / 353 .\r\n( 7 ) . تهذيب التهذيب : 6 / 49 .\r\n( 8 ) . اسماعيل بن يحيى بن عبيد اللّه بن طلحة بن عبد الرحمن بن ابى بكر بن ابى قحافه .\r\n","page_name":" 469 ","page_number":479},
  {"content":"\r\n\r\nاست ، مثلا اين سخن صالح بن جزره را كه او روايت جعل مىكرده است ، و گفتهء ازدى را كه او يكى از اركان دروغسازى است و روايت از وى نشايد ، و نظر ابو على نيشابورى و دارقطنى و حاكم نيشابورى را كه او دروغساز است و سخن حاكم را كه او احاديث جعلى روايت كرده است و گفتهء دارقطنى را كه او به مالك و ثورى و ديگران دروغ بسته است ، و سخن ابن حبّان را كه او روايات جعلى را از زبان اشخاص مورد اعتماد نقل مىكند و روايت‌كردن از وى به هيچ وجه نشايد . « 1 »\r\nآرى همهء اين مطالب و حقايق جلو چشم خطيب بغدادى بوده ، ولى مبالغه و اغراق در فضيلت‌تراشى براى عثمان و امثالش چشم و گوش او را بسته و زبانش را لال كرده است .\r\nذهبى همين روايت را در ميزان الاعتدال در شرح حال حماد بن مبارك ذكر كرده و افزوده است كه روايتى نادرست است .\r\nهرگاه چنين پندارى ذره‌اى صحت داشته باشد ، معنايش اين است كه مطلب جعلى مذكور يعنى بهشتى بودن عثمان مهم‌ترين مطلبى است كه پيامبر اكرم در زمينهء معارف و احكام و پندها و تعليمات آورده است ، زيرا ما نديده‌ايم و سراغ نداريم و نه كسى سراغ دارد كه پيامبر اكرم صلّى اللّه عليه و آله به اصل و عقيده و حكم و مطلبى چنين اهميت داده باشد كه هر دفعه بر سر منبر بگويد و تبليغ نمايد و نشر دهد . البته بعضى مطالب را به لحاظ اهميتش چند بار تذكر مىداده و تكرار مىنموده است ، ولى نه اينكه در هرمنبر به زبان آورد ، حتى دربارهء نماز كه ستون ديندارى است ، چنين تكرار خسته‌كننده‌اى از او ديده نشده است .\r\nكاش مىدانستيم بهشتى بودن عثمان از اصول دين است ، يا از مبانى مهمى كه شريعت و نظام حقوقى و عملى اسلام بر آن استوار گشته كه تا اين حد در تكرارش مبالغه مىورزيده و هردم آن را به زبان مىآورده است ، يا حكم شرعى است ، يا مطلبى حكيمانه ، يا ملكه‌اى فاضله و يا از سنن حاكم بر طبيعت و جامعه كه چنين تأكيد و اصرارى را لازم آورده است ؟\r\n\r\n\r\n","description":"","footnote":"\r\n( 1 ) . ميزان الاعتدال : 1 / 117 ؛ لسان الميزان : 1 / 442 .\r\n","page_name":" 470 ","page_number":480},
  {"content":"\r\n\r\nوانگهى اگر عثمان يكى از مؤمنان بود ، لزومى براى چنين تذكراتى نبود و آيات و احاديث بسيارى كه حاكى از مژدهء ايشان به بهشت است ، كفايت مىنمود .\r\nتازه اگر پيامبر اكرم چنين كارى مىكرد ، نه‌تنها همهء اصحاب مىشنيدند ، بلكه هركس هم كه در طول عمرش يك بار هم محضر پيامبر صلّى اللّه عليه و آله را درك كرده بود ، آن را مىشنيد و بر اثر آن حديثى متواتر مىگشت و ورد زبانها ، نه اينكه فقط جاعلى به جابر نسبت دهد و نه هيچ‌كس ديگر . به‌علاوه از مهم‌ترين نطقها و منبرهاى پيامبر اكرم صلّى اللّه عليه و آله نطق غدير اوست كه در حضور يكصد هزار نفر يا بيشتر ايراد فرموده است . مگر كسى از آنها چنين چيزى از او شنيده ، يا مگر فرموده كه عثمان در بهشت است ؟ اكنون نطقهاى حضرتش در برابر و در دسترس ماست . در كداميك چنين چيزى هست ، تا برسد به اين ادعا كه در هرنطق و هربار كه به منبر مىرفته ، چنين چيزى گفته است ؟ آيا اصحابش كه به صدها هزار نفر بالغ مىشوند ، اين حرف را از او شنيده و فهميده و با وجود اين تركش كرده‌اند ، حتى به هنگام محاصره و قتل عثمان آن را پشت گوش انداخته‌اند ؟ آن هنگام كه به او گفتند : به خدا قسم ، خدا ريختن خونت را جايز دانسته است « 1 » ، يا آن روزى كه به او نامه نوشتند و خواستند توبه كند و به راه حق بازآيد و استدلالها نمودند و سوگندهاى محكم و مؤكد خوردند كه تا او را نكشند ، دست از وى برنخواهند داشت « 2 » ، يا روزى كه به جمعيت انبوهى از خلق كه اصحاب برجسته و معروف در ميانشان بودند ، سلام كرد و هيچ‌كس جوابى نداد « 3 » ، يا روزى كه مادرشان عايشه داد مىزد : نعثل را بكشيد ، خدا او را بكشد ، زيرا او كافر شده است ، و بالاخره آن روزها كه شرح ماجراهايش را نوشتيم . شايد هم همگى آن حديث را فراموش كرده بودند كه چنان رفتارى با او كردند ، يا يكى از آن ميان به يادشان آورد ، ولى گوش به تذكارش نسپردند و حاضر به شنيدنش نشدند ، در حالى كه عده‌اى مدعى هستند آنان عادل و درستكارند و بر طريق دين ؛ اگر آن راست باشد ، حتما عثمان خودش شنيده است . در اين صورت بايد گفت كه وى براى اين از رفتن به مكه\r\n\r\n\r\n","description":"","footnote":"\r\n( 1 ) . تاريخ الخميس : 2 / 260 .\r\n( 2 ) . رك : الغدير ( متن عربى / چ 5 ) : 9 / 162 .\r\n( 3 ) . همان : 9 / 96 .\r\n","page_name":" 471 ","page_number":481},
  {"content":"\r\n\r\nمىترسيد كه مبادا آن كسى باشد كه پيامبر درباره‌اش فرمود كه در مكه ملحد و به خاك سپرده مىشود ، در حالى كه نيمى از عذاب جهانيان را به عهده دارد .\r\n23 - ابن كثير در تاريخش به هنگام رديف‌كردن فضايل عثمان روايتى آورده است از اسماعيل بن عبد الملك ، از عبد اللّه بن ابى مليكه ، از عايشه كه مىگويد : هرگز نديده‌ام رسول خدا دستهاى خويش را به حدى بالا ببرد كه زير بغلش نمودار شود ، جز در مواقعى كه مىخواست در حق عثمان به درگاه خدا دعا كند .\r\nابن كثير و ديگر كسانى كه اين روايت خنده‌آور را ذكر كرده‌اند ، از ثبت سند آن خوددارى نموده و چنان كه پندارى روايتى ثابت و مسلم است ، آن را بىسند ذكر كرده‌اند بىتوجه به اينكه شناختن اسماعيل بن عبد الملك - يكى از رجال سند آن - براى روشن شدن بىاساسى آن كفايت مىنمايد و نيازى به معرفى ديگران نيست . ابن عمار و ابو داود دربارهء او مىگويند : ضعيف و سست روايت است . ابن جارود و ابن معين و نسائى و ابو حاتم مىگويند : قوى نيست . عبد الرحمن بن مهدى مىگويد : رواياتش را به دور افكن .\r\nفلاس و ابو موسى مىگويند : عبد الرحمن و يحيى از او نقل نمىكردند . ابن حبّان مىگويد :\r\nآنچه را روايت مىكرد ، دگرگون مىنمود . « 1 »\r\nمعلوم نيست عايشه چه وقت اين را روايت كرده است ، پيش از تكفير عثمان و تحريك مردم عليه او ، يا پس از آن ؟ شايد پيش از تكفير عثمان اين مطلب را فراموش كرده بوده است ، زيرا او خاطرات و محفوظاتش را خيلى زود از ياد مىبرده ، چنان كه سفارش مشهور پيامبر صلّى اللّه عليه و آله را فراموش كرده است كه فرمود : سگان حوأب به سوى او پارس خواهند كرد و با على عليه السّلام دشمنى خواهد كرد . شايد هم هنگامى روايت كرده كه سرگرم تحريك مردم عليه عثمان بوده و به افروختن آتش جنگ و كشاندنش به مهلكه مىانديشيده است . در اين صورت بايد از تضاد ميان روايت‌كردن و عمل اين بانوى صحابيه كه عادل و راستروش مىپندارند و مادر همهء اصحاب عادل و راسترو است ، به حيرت بود ، يا اينكه پس از تحريكات و تبليغات عليه عثمان و هنگامى روايت كرده باشد\r\n\r\n\r\n","description":"","footnote":"\r\n( 1 ) . تهذيب التهذيب : 1 / 316 .\r\n","page_name":" 472 ","page_number":482},
  {"content":"\r\n\r\nكه طلحه و زبير - آن دو بيعت‌شكن - او را به قيام براى خونخواهى عثمان برانگيخته و وا داشته‌اند و همسر پيامبر صلّى اللّه عليه و آله را چون كنيزى كه در موقع خريد مىكشند و به خانه مىبرند ، به ميدان جنگ در بصره كشيده‌اند ، در حالى كه همسران خويش را در خانه مستور داشته‌اند و بانويى را كه پيامبر صلّى اللّه عليه و آله دستور داده بود در خانه بماند و پرده‌نشين باشد ، بيرون كشيده و نمايان ساخته‌اند « 1 » تا شورش نمايد مگر بدين وسيله گناهى را كه مىپنداشته در حق عثمان مرتكب گشته ، بزدايد و مشمول مغفرت شود ، غافل از اينكه در اين راه به گناهى بزرگ‌تر آلوده گشته و حكم خدا را در مورد همسران پيامبر صلّى اللّه عليه و آله زير پا نهاده است كه فرمود : در خانهء خويش قرار گيريد و چون دورهء ديرينهء جاهليت مخراميد . « 2 » وى به جاى در خانه قرار گرفتن ، سوار شتر گشته و لشكركشى كرده و مستقيما در جنگ شركت جسته است و با مردان بيگانه معاشرت نموده و تعاليم قرآن را پشت گوش افكنده و حرمت همسرش را پاس نداشته است و دستوراتى را كه پيامبر صلّى اللّه عليه و آله به او داده داير به پرهيز از جنگ جمل « 3 » ، و احتراز از مخالفت و جنگ با امير المؤمنين ، زير پا نهاده است . « 4 » همچنين به سفارشهايى كه حضرتش دربارهء جانشين پاكدامن و پاك‌طينت خويش نموده ، بىاعتنايى كرده است و چنان كه در روايت معمر خوانديم ، عايشه نظر خوشى با على عليه السّلام نداشته است ، يا چنان كه در روايت ديگرى ديديم ، عايشه حاضر نبود از على عليه السّلام به نيكى ياد نمايد . « 5 » اين روايت ، صحيح شمرده شده است و رجال سندش همگى ثقه و مورد اعتمادند . احمد حنبل هم آن را از طريق معمر ، از زهرى ، از عبيد اللّه بن عتبه ثبت كرده است . عبيد اللّه بن عتبه مىگويد : عايشه به من گفت : ابتداى ناخوشى پيامبر خدا در خانهء همسرش ميمونه بود . از همسرانش اجازه خواست در خانهء او پرستارى شود . اجازه دادند و وى در حالى كه يك دستش را بر شانهء فضل بن عباس\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 106 .\r\n( 2 ) . احزاب 33 / 33 .\r\n( 3 ) . رك : الغدير ( متن عربى / چ 2 ) : 3 / 188 - 191 .\r\n( 4 ) . همان : 1 / 336 ، 337 و 2 / 300 - 303 و 3 / 26 ، 182 - 188 و 4 / 324 - 325 .\r\n( 5 ) . فتح البارى : 2 / 123 .\r\n","page_name":" 473 ","page_number":483},
  {"content":"\r\n\r\nتكيه داده بود و دست ديگر را بر شانهء مردى ديگر و پاهايش به زمين كشيده مىشد ، از خانه به در شد .\r\nعبيد اللّه بن عتبه مىافزايد : اين مطلب را به ابن عباس گفتن و او به من گفت : مىدانى آن مرد ديگر كه عايشه اسمش را نبرده كه بوده است ؟ او على بوده ، ولى عايشه دل خوشى از او نداشته است . « 1 »\r\nهمين روايت را بخارى در صحيح خويش ثبت كرده ، اما سخن ابن عباس را كه گفت :\r\nولى عايشه دل خوشى از او نداشته است ، حذف نموده است ، و اين رويهء بخارى است در هرموردى كه حقيقت و مطلب به مذاقش سازگار نيايد .\r\nآرى ، عايشه دلش راضى نمىشود كه اسم على را به زبان آورد و از او به نيكى ياد نمايد ، اما همو به فحشهايى كه به على داده مىشود ، گوش مىسپارد و از بدگويى او خوشحال مىشود و طرف را از اين كار زشت باز نمىدارد ، چنان كه روايتى صحيح با سندى كه همهء رجالش ثقه و مورد اعتمادند و احمد حنبل آن را ثبت نموده ، حكايت از آن دارد ، آنجا كه عطاء بن يسار مىگويد : مردى نزد عايشه آمد و شروع به بدگويى از على و عمار ، رضى اللّه عنهما ، كرد . عايشه گفت : دربارهء على چيزى به تو نمىگويم ، ولى دربارهء عمار بايد بگويم كه از پيامبر خدا شنيده‌ام كه در حقش مىگفت : نمىشود او ميان دو كار مخير شود و آن را كه به دين نزديك‌تر باشد ، اختيار ننمايد . « 2 »\r\nچرا اى مادر مؤمنان ! نبايد جلو بدگويى به على عليه السّلام را بگيرى ؟ آيا از همسرت در فضايل على عليه السّلام حتى يك حديث از آنگونه كه در حق عمار ياسر آمده است ، نشنيده‌اى ؟\r\nآيا در قرآن آيه‌اى در حق على نيافته‌اى كه به حديث مربوط به عمار بيارزد ؟ در حالى كه خوب مىدانى برترى على بر عمار ياسر بدان پايه است كه حذيفهء يمانى گفته است : به خدا قسم ، على به قدر برترى آسمان بر زمين بر عمار برترى دارد ، در حالى كه عمار از نيكان است . « 3 »\r\n\r\n\r\n","description":"","footnote":"\r\n( 1 ) . مسند احمد حنبل : 6 / 228 .\r\n( 2 ) . همان : 6 / 113 .\r\n( 3 ) . كنز العمال : 7 / 73 .\r\n","page_name":" 474 ","page_number":484},
  {"content":"\r\n\r\nاى مادر ! تو كه از بد گفتن ديگران به حسان بن ثابت ناراحت مىشوى ، چطور وقتى در حضورت از على عليه السّلام بدگويى مىكنند ، به روى خود نمىآورى و اعتراض نمىكنى ؟\r\nعروه مىگويد : عايشه از اينكه در حضورش به حسان بن ثابت بدگويى شود ، ناراحت مىشد و مىگفت : او كسى است كه چنين سروده :\r\n- براى دفاع از ناموس محمد پدر و جد و عايله‌ام در برابرتان ايستاده‌اند . « 1 »\r\nآيا قهرمانىهاى افتخارآميز على عليه السّلام در جنگهاى پيامبر صلّى اللّه عليه و آله و اين اقدام دليرانه‌اش كه در شب هجرت به جاى پيامبر اكرم در بسترش آرميد و به خاطرش خدا در برابر فرشتگان مباهات نمود ، ارج و سپاس يك بيت شعر حسان بن ثابت را ندارد ؟ حسان بن ثابت را تو خوب مىشناسى و مىدانى كه كيست . آه ، اى مادر ! پيداست كه چرا چنين گفته‌اى و با على عليه السّلام چنان بوده‌اى .\r\nديگر از آثار كينه‌اى كه عايشه نسبت به على در دل مىپرورده ، حرفى است كه هنگام شنيدن خبر بيعت مردم با او زده و چنين گفته است : كاش پيش از وقوع اين كار ، آسمان بر زمين فرود آمده بود .\r\nتو ، اى مادر مؤمنان ! تو بر خلاف اين عقيده كه جنگيدن با خليفهء وقت روا نيست ، با امير المؤمنين على بن ابى طالب جنگيده‌اى . اگر از تو بپرسند كداميك از گناهانت سهمگين‌تر است ، مبارزه‌ات براى سرنگونى عثمان يا جنگت با امير المؤمنين على بن ابى طالب ؟ نمىدانم چه جواب خواهى داد ، لكن امروز معلوم شده است كه در جواب خواهد گفت كه گناه سهمگين وى شركت در جنگ تجاوزكارانهء جمل است . بنابراين ، ممكن است آن روايت را براى تبرئه و توجيه شركتش در آن جنگ تجاوزكارانه بر زبان آورده باشد ، يا نه ، ديگران براى توجيه و تبرئه‌اش ساخته‌اند و ناقلان ياوه‌گو و كسانى كه با خاندان پاك پيامبر دشمنى داشته‌اند و روحانى نمايان دستگاه جور اموى نشر داده و پراكنده‌اند .\r\nعايشه حتما به خوبى مىدانسته است كه در پيشگاه خدا و پيامبرش همدستى او در\r\n\r\n\r\n","description":"","footnote":"\r\n( 1 ) . رك : مسند احمد حنبل : 6 / 197 .\r\n","page_name":" 475 ","page_number":485},
  {"content":"\r\n\r\nقتل عثمان به هيچ‌وجه با نديده گرفتن حكم خدا و پيامبر و از خانه به ميدان جنگ دويدن قابل مقايسه نيست و اين بسيار خطرناك‌تر از آن است ، چنان كه جارية بن قدامهء سعدى صحابى به او گوشزد كرده و گفته است : اى ام المؤمنين ! به خدا قسم ، قتل عثمان بن عفان خيلى كوچك‌تر از اين است كه تو از خانه به قصد قيام بيرون آمده و بر اين شتر لعنتى نشسته و خود را در معرض اسلحه قرار داده‌اى . خدا برايت مستورى و حرمتى قرار داده بود ، ولى تو از آن مستورى به درآمده و پردهء آن حرمت دريده‌اى ، زيرا هركه جنگيدن عليه ترا روا بشمارد ، كشتنت را جايز شمرده باشد . بنابراين ، در صورتى كه آزادانه و به دلخواه آمده‌اى ، به خانه‌ات برگرد و در صورتى هم كه به زور ترا آورده‌اند ، از مردم كمك بخواه . « 1 »\r\nوانگهى ، پيامبر اكرم چه دعايى در حق عثمان مىكرد ؟ دعا مىكرد در طريق اجراى قانون اسلام ثابت قدم بماند و طبق قرآن و سنت رفتار كند ؟ پس چرا دعايش مستجاب نگشت و عثمان در حكومت و اداره از قرآن و سنت تخطى نمود و جنايات و تخلفاتى از او سر زد كه اصحاب متفقا به مخالفتش برخاستند و به قتلش رساندند ؟ يا دعا مىكرد موفق به توبه شود و به قانون اسلام بازگردد ؟ پس چرا در توبه موفق نگشت و هربار توبه كرد ، توبه شكست و هرعهدى كه داير بر بازگشت به اجراى قانون اسلام بست ، گسست ، تا توبه شكنى او بر انقلابيون و بر اصحاب پيامبر صلّى اللّه عليه و آله ثابت گشت و چاره‌اى جز اعدامش نديدند ؟ يا دعا مىكرد كه چون توبه‌اش را بشكند ، خدا او را بيامرزد ؟ چنين دعايى فريفتن و واداشتن به گناهكارى است و صدور اجازهء تبهكارى ، و محال است پيامبرى چنين دعايى بكند . يا دعا مىكرد كه خواه مجرى قانون اسلام باشد و خواه سر از حكم خدا بپيچد ، از شرّ مردم و مخالفانش در امان بماند ؟ به‌فرض كه چنين دعايى را جايز هم بدانيم ، باز مسلم است كه اجابت نگشته است . تازه زنده ماندن چنين موجودى چه فايده‌اى دارد ؟ مردى كه نه‌تنها در هيچ كار خيرى نمىتوان از او سرمشق گرفت و در اجراى تعاليم دين از او پيروى كرد ، بلكه دوام عمرش دوام گنهكارى و شرارت است و\r\n\r\n\r\n","description":"","footnote":"\r\n( 1 ) . تاريخ طبرى : 5 / 176 ؛ الكامل ، ابن اثير : 3 / 90 .\r\n","page_name":" 476 ","page_number":486},
  {"content":"\r\n\r\nمايهء فرو رفتن در منجلاب شقاوت . يا دعا مىكرد كه خدا به او ثروت و مكنتى بدهد تا زندگى خودش را به خوشى بگذراند و همدستان و طرفدارانش در عيش و عشرت به سر برند گرچه از راه تبعيض و محروم‌كردن مسلمانان از حقشان و انحصارگرى باشد آن هم با نقض قوانين اقتصادى اسلام ؟ مگر چنين دعايى شرعا جايز است يا عقل سليم اجازه مىدهد كه براى توفيق كسى در تبهكارى و غارتگرى و عشرت بلهوسانه دعا كنند ؟ يا دعا مىكرد كه به خلافت نايل آيد ؟ البته اگر چنين چيزى راست بوده باشد ، دعايش مستجاب گشته و عثمان به خلافت رسيده است ، اما مسلم است كه پيامبر اكرم با احاطهء علمىاش بر حوادث آينده مىدانسته كه اگر عثمان به حكومت برسد كارهايى خواهد كرد كه با دين و شريعت و خرد مغايرت دارد و حاصلى به بار نمىآورد جز سست اعتقادى مردم ، و از بين رفتن شكوه و عظمت پيشوايى ، و تزلزل اركان نظام جامعهء اسلامى ، و بىاعتمادى مردم به يكديگر ، و سست شدن پيوندها و مناسبات اجتماعىشان ، و توهين شخصيتهاى بارز جامعه و اصحاب عظيم‌الشأن او ، و تعطيل احكام و قوانين اساسى ، و تخطّى از حدودى كه خدا در امور مقرر داشته است ، و كسانى كه از حدود الهى تخطى نمايند ، آنها همان ستمگرانند . « 1 » اينها همان چيزهاست كه اصحاب بدانها پى برده و در نتيجه به عثمان تاخته‌اند . بنابراين ، پيامبر اكرم چه احتياجى به چنين خليفه‌اى داشته است ؟\r\nاينها احتمالاتى است كه در مضمون دعاى مفروض و ادعايى مىتوان داد و فرضياتى كه در آن‌باره مىشود طرح كرد . اكنون دو سؤال ديگر بر جا مىماند : يكى موجب دعا ، و ديگرى شرايط و اوضاعى كه در آن انجام شده است . مسئلهء اول اين است كه چه چيز ايجاب مىكرده پيامبر اكرم در حق عثمان دعا كند ؟ آيا كارهاى گذشتهء عثمان چنين چيزى را ايجاب مىكرد يا كارهاى آينده‌اش ؟ كارهاى آينده‌اش را كه به دقت از نظر گذرانديم و بررسى كرديم و ديديم كه چه مصيبتها براى اسلام و مسلمانان به بار آورده و خودش را به دست مهاجران و انصار به كشتن داده است ، و به هيچ وجه نمىتواند موجب دعاى\r\n\r\n\r\n","description":"","footnote":"\r\n( 1 ) . بقرة 2 / 229 .\r\n","page_name":" 477 ","page_number":487},
  {"content":"\r\n\r\nخير پيامبر اكرم باشد . دربارهء كارهاى گذشته‌اش نيز وضع بهتر از آن نيست . به كارش در جنگ بدر نگاه كنيد كه پا از آن به دامن كشيد و او را تا آخر عمر به خاطرش ملامت و نكوهش مىنمودند و عبد الرحمن بن عوف در اواخر حكومت عثمان در حضور خلق به او طعنه زد كه در جنگ بدر شركت نجسته است ، و وليد بن عقبه - آن شرابخوار كه خدا بدكارش ناميده « 1 » - خبر طعنه‌اش را به گوش عثمان رساند و وى عذر تراشيد كه همسرش رقيه ، دختر پيامبر صلّى اللّه عليه و آله بيمار بوده و به پرستارى او نشسته است « 2 » ، در حالى كه اصحاب هيچ‌يك از آن حادثه كه عثمان بهانهء عدم حضورش در جنگ بدر ساخته بود ، خبر نداشتند ، حتى نزديك‌ترين كسان عثمان ، چون عبد الرحمن بن وعوف برادر پيمانىاش ، و اگر چنان چيزى مىبود ، حتما خبردار مىشدند . كارش را در جنگ احد به نظر آوريد كه از نبرد مشركان گريخت و دربارهء او و ديگر گريختگان خدا چنين فرمود : آن عده از شما كه در برخورد دو سپاه گريختند ، شيطان آنان را با پاره‌اى از آنچه به دست آوردند ، فريفت و لغزاند « 3 » . « 4 » گناهى را كه شب وفات همسرش ام كلثوم ، دختر پيامبر صلّى اللّه عليه و آله مرتكب گشت ، ملاحظه كنيد كه به خاطرش فردا صبح پيامبر اكرم در برابر اصحابش او را مورد توهين قرار داد و از دفن همسرش محروم ساخت « 5 » ، و ديگر كارهايش را نيز از نظر بگذرانيد . عبد اللّه بن ابى سرح مرتد شده و به مشركان پيوسته بود . پيامبر صلّى اللّه عليه و آله در فتح مكه خونش را هدر اعلام كرد و افزود اگر او را زير پردهء كعبه هم يافتيد ، بكشيد . او گريخت و به برادر رضاعىاش عثمان پناه برد و عثمان با اينكه وظيفه داشت او را هرجا پيدا كرد بكشد نكشت ، بلكه او را پناه داد و پنهان كرد ، و به حضور پيامبر صلّى اللّه عليه و آله آورد و برايش تأمين خواست . پيامبر صلّى اللّه عليه و آله كه مايل به زنده ماندن او نبود ، مدتى ساكت ماند و انتظار كشيد مگر\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 274 - 276 .\r\n( 2 ) . رك : مسند احمد حنبل : 1 / 68 ، 75 ؛ الرياض النضرة : 2 / 97 ؛ تاريخ ابن كثير : 7 / 206 .\r\n( 3 ) . آل عمران 3 / 155 .\r\n( 4 ) . رك : مسند احمد حنبل : 1 / 68 ؛ تفسير قرطبى : 4 / 245 ؛ تفسير ابن كثير : 1 / 419 ؛ الرياض النضرة :\r\n2 / 97 ؛ تفسير خازن : 1 / 307 .\r\n( 5 ) . رك : الغدير ( متن عربى / چ 2 ) : 8 / 231 .\r\n","page_name":" 478 ","page_number":488},
  {"content":"\r\n\r\nيكى از حاضران او را بكشد . « 1 » پسر عموى مشرك عثمان ، معاوية بن مغيرة بن ابى العاص در نبرد حمراء الاسد اسير شده بود . پيامبر صلّى اللّه عليه و آله دستور داد گردنش را بزنند . او به عثمان پناه جست ، و عثمان برايش تأمين خواست . پيامبر صلّى اللّه عليه و آله موافقت كرد مشروط بر اينكه سه روزه قلمرو اسلام را ترك كند ، لكن او بعد از سه روز هم بيرون نرفت و فرارى شد .\r\nپيامبر صلّى اللّه عليه و آله ، عمار ياسر و زيد بن حارثه را به تعقيب او فرستاد و فرمود : در فلان جا او را پيدا خواهيد كرد . آنان او را همان‌جا يافتند و كشتند . « 2 » اين كار عثمان چقدر شباهت دارد به كارش در مورد حكم و پسرش مروان بن حكم دربارهء حكومتش ، و اينكه آن‌دو را كه توسط پيامبر اكرم به خارج از مدينه تبعيد گشته و لعنت شده بودند « 3 » ، پناه داد و به مدينه بازگرداند و در سايهء حمايت خويش گرفت و بر مسلمانان مسلط كرد .\r\nمىبينيم كارهاى اول عثمان با كارهاى آخرش يكى است و دو قسمت زندگىاش سر و ته يك كرباسند .\r\nاينهاست آنچه از سوابق عثمان و كارهاى بعدىاش مىدانيم و مىبينيم هيچ كارى نكرده كه ايجاب كند پيامبر اكرم به او محبت نمايد و برايش دعاى خير كند . به تعبير ديگر هيچ‌يك از اين كارها نمىتواند شرايط و احوالى براى عثمان پيش آورد كه پيامبر در آن دست دعا به آسمان بردارد و براى عثمان خير و خوشى و پاداش بطلبد . بنابراين ، هرچه در اين زمينه ساخته‌اند ، پوچ است و از حقيقت به دور ، و بافته‌هاى دورهء امويان است .\r\nآرى ، گفته‌اند پيامبر صلّى اللّه عليه و آله در موقع تدارك سپاه تنگدستى در حق عثمان چندين دعا كرده است . ممكن است شيفتگان عثمان موجب و سببى براى چنين دعاهاى ادعايى بتراشند ، اما انسان محقق و وارد مىداند كه همهء رواياتى كه حكايت از دعاهاى پيامبر اكرم دربارهء عثمان مىنمايد ، سست و درهم و بىاساس است . يا رجال سندش ضعيفند يا روايت مرسل و ناتمام است و مضمون‌هاى متفاوت و متعارضى دارد در اينكه جريان\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 280 .\r\n( 2 ) . سيرهء ابن هشام : 3 / 57 ؛ تاريخ ابن كثير : 4 / 51 ؛ عيون الاثر ، ابن سيد الناس : 2 / 37 ، 38 ؛ شرح الاشخر على بهجة المحافل : 1 / 213 .\r\n( 3 ) . رك : شرح حال حكم و پسرش در جلد هشتم .\r\n","page_name":" 479 ","page_number":489},
  {"content":"\r\n\r\nتدارك آن سپاه چگونه بوده و عثمان چقدر انفاق و كمك كرده است ، و تعارض آنها به قدرى است كه بطلان آن‌ها را ثابت مىنمايد .\r\nمثلا ابن هشام روايت مىكند كه عثمان بن عفان در تدارك آن سپاه مبلغ هنگفتى كمك كرد كه هيچ‌كس كمك نكرده است . كسى كه طرف اعتماد من مىباشد ، برايم اينطور نقل كرده كه عثمان بن عفان در غزوهء تبوك براى تدارك سپاه تنگدستى يكهزار دينار كمك كرده است . « 1 »\r\nطبرى ، قسمت اول گفتهء ابن هشام را گرفته و روايتش را نقل ناكرده رها ساخته است .\r\nكلبى ، چنان كه واحدى آورده ، به‌طور مرسل چنين روايت كرده كه عثمان يكهزار شتر با پالانش كمك كرد . « 2 »\r\nقتاده به‌طور مرسل مىگويد : يكهزار شتر و هفتاد اسب كمك كرد .\r\nبلاذرى با سندى ضعيف و به‌طور مرسل مىگويد : هفتادهزار كمك كرد .\r\nطبرانى با سند ضعيف مىگويد : دويست شتر با پالان كمك كرده همراه با دويست اوقيه طلا .\r\nابويعلى با سندى ضعيف مىگويد : هفتصد اوقيه طلا آورد .\r\nابن عدى با سندى بسيار سست و ضعيف مىگويد : دوهزار دينار آورد .\r\nابو نعيم با دو سند باطل مىگويد : هزار دينار آورد .\r\nاحمد حنبل و ابو نعيم با سند عيبناك روايت مىكنند كه سيصد شتر با پالان كمك كرد .\r\nابن عساكر به‌طور مرسل مىگويد : تداركات يك سوم آن سپاه را تهيه كرد .\r\nابن اثير آنچه را طبرى آورده ، گفته و افزوده كه آورده‌اند كه سيصد شتر و يكهزار دينار بوده است .\r\nعماد الدين عامرى فقط يك حرف ادعايى و سر خود مىزند و مىگويد : يكهزار دينار كمك كرده و نهصد و پنجاه شتر و پنجاه اسب داده است .\r\nحلبى سخنى بدون دليل مىگويد : ده هزار دينار كمك كرد بجز هفتصد شتر و يكصد\r\n\r\n\r\n","description":"","footnote":"\r\n( 1 ) . سيرهء ابن هشام : 4 / 172 .\r\n( 2 ) . اسباب النزول 61 .\r\n","page_name":" 480 ","page_number":490},
  {"content":"\r\n\r\nاسب و توشه و متعلقات آن .\r\nروايت ديگرى در سيرهء حلبى آمده است كه مىگويد : سيصد شتر با پالان و پنجاه اسب كمك كرد .\r\nو همانجا روايت ديگرى آورده است كه ده‌هزار دينار به خدمت رسول خدا آورد و در برابرش ريخت ، بعد مىافزايد : شايد اين ده‌هزار دينار غير از آن كمكهايى است كه براى تدارك ده‌هزار انسان كرده است .\r\nملاحظه كنيد هريك از اين راويان و مورخان مقدار و مبلغ كمك عثمان را با پيمانه و واحد بخشندگى و سخاوت خويش تعيين كرده‌اند و بر حسب گشاد دستى و بلند نظرى خويش .\r\nدر جريان همان تدارك ، عدهء ديگرى شركت داشته و كمكهايى كرده‌اند ، اما معلوم نيست چرا فقط عثمان مورد الطاف پيامبر اكرم قرار گرفته و دعاى خيرش به او اختصاص يافته است ؟ از جمله كسانى كه به تدارك سپاه تنگدستى كمك كرده‌اند عباس بن عبد المطلب است كه گفته‌اند نودهزار كمك كرده است « 1 » ، و پيامبر صلّى اللّه عليه و آله فرموده : عباس عمومى پيامبرتان بخشنده‌ترين و گشاده دست‌ترين فرد قريش است و از همه‌شان دلسوزتر به حال قريش ، يا پيوند نگهدارتر . « 2 » بنا بر مدارك آن جماعت ، نخستين كسى كه دارايىاش را براى كمك به تدارك سپاه اسلام آورد ، ابو بكر است . پيامبر صلّى اللّه عليه و آله از او مىپرسد : چيزى براى خودت نگهداشته‌اى ؟ مىگويد : خدا و پيامبرش را نگاه داشته‌ام . « 3 » به فرض كه دارايى ابو بكر اندك بوده باشد ، لكن مىدانيم كه همهء هستىاش را - در صورت صحت آن روايت - بذل و بخشش كرده است و اين كمال بخشندگى است . پس چرا با وجود اين ، و با اينكه پيامبر صلّى اللّه عليه و آله خود را بيش از هركسى ممنون ابو بكر مىدانسته و بنابر روايت احمد حنبل فرموده : هيچ‌كس با مال و جانش بيش از ابو بكر بن ابى قحافه بر\r\n\r\n\r\n","description":"","footnote":"\r\n( 1 ) . الامتاع مقريزى 446 .\r\n( 2 ) . المستدرك ، حاكم : 3 / 328 .\r\n( 3 ) . تاريخ ابن عساكر : 1 / 110 ؛ شرح المواهب ، زرقانى : 3 / 64 ؛ السيرة الحلبية : 3 / 145 .\r\n","page_name":" 481 ","page_number":491},
  {"content":"\r\n\r\nمن منت ننهاده است « 1 » ، ابو بكر را مورد لطف و دعاى خير خويش قرار نداد ؟ به‌علاوه بسيارى از مورخان شمار سپاه تنگدستى را سى هزار نفر و ده هزار اسب و دوازده هزار شتر دانسته‌اند و به‌نظر ابو زرعه هفتاد هزار نفر و به روايتى چهل هزار نفر بوده است « 2 » ، و كمكهاى مالى عثمان كفاف به تجهيز و تدارك چنان سپاهى را نمىداده است و چنين برمىآيد كه عدهء ديگرى در تدارك آن كمك كرده باشند . پس چرا آنان را از دعاى خير محروم كرد و دعايش را از آن ميان به عثمان اختصاص داد ؟ جواب اين سؤال را من مىدانم . جوابش اين است كه عثمان پس از افتادن به خاك ذلت و بيكسى و پس از مرگش طرفدارانى پيدا كرد كه برايش فضيلت و امتياز و افتخار مىتراشند و آن ديگران از طرفدارانى كه در جعل ، دستى بدين درازى داشته باشند ، محروم مانده‌اند .\r\nاكنون پاره‌اى از رواياتى را كه در اين زمينه درست كرده و به ثبت رسانده‌اند ، مىآوريم و همين مختصر براى ردّ ادعاهايى كه به نفع عثمان شده كفايت مىنمايد .\r\n24 - ابو نعيم روايتى ثبت كرده است از طريق حبيب بن ابى حبيب ، ابو محمد بصرى « 3 » - كاتب مالك - ، از مالك ، از نافع ، از ابن عمر كه مىگويد : وقتى پيامبر سپاه تنگدستى را تدارك مىكرد ، عثمان هزار دينار آورد و به دامن پيامبر ريخت . پيامبر گفت : خدايا عثمان را فراموش مكن ، عثمان از حالا به بعد هرچه بكند ، مسئوليتى برعهده‌اش نخواهد بود .\r\nكسى مثل حافظ ابو نعيم ممكن است نداند كه حديث شناسان و علماى بزرگ رجال آن جماعت دربارهء حبيب - از رجال سند آن روايت - چه گفته‌اند ؟ عبد اللّه بن احمد حنبل مىگويد : پدرم مىگفت : حبيب مورد اعتماد نيست . پدرم به كسى گفت : حبيب دروغ مىگفته است . پدرم هرگز حبيب را قابل‌اعتماد نمىشمرد و از او خوشش نمىآمد و به او سخت بد مىگفت .\r\n\r\n\r\n","description":"","footnote":"\r\n( 1 ) . مسند احمد حنبل : 1 / 270 .\r\n( 2 ) . طبقات ابن سعد ، شمارهء 683 ؛ تاريخ ابن عساكر : 1 / 111 ؛ الامتاع ، مقريزى 650 ؛ فتح البارى : 8 / 93 ؛ المواهب اللدنية : 1 / 173 ؛ ارشاد السارى : 6 / 438 ؛ شرح بهجة المحافل : 2 / 30 .\r\n( 3 ) . حلية الاولياء : 1 / 59 .\r\n","page_name":" 482 ","page_number":492},
  {"content":"\r\n\r\nابو داود دربارهء همين حبيب مىگويد : از دروغگوترين افراد است و حديث جعل مىكرده است . ابو حاتم مىگويد : رواياتش مطرود و متروك است و از قول پسر برادرم احاديث جعلى روايت كرده است . نسائى و ازدى مىگويند : رواياتش متروك است .\r\nابن حبّان مىگويد : در حديث و روايات اساتيد مورد اعتماد و ثقه مطالب دروغين وارد مىكرده است . همچنين مىگويد : همهء رواياتش جعلى است . سپس چندين روايت او را از قول ابن هشام بن سعد و ديگران ذكر كرده مىافزايد : همهء اينها جعلى و ساختگى است ، و عموم رواياتش اينطور است كه متنش جعلى است و سندش به‌هم ريخته .\r\nحبيب ابايى از اين هم ندارد كه از زبان اشخاص مورد ثقه حديث جعل كند ، و كار دروغگويى و دروغسازىاش كاملا آشكار است . ابو احمد حاكم مىگويد : رواياتش بىاعتبار است . سهل بن عسكر مىگويد : از او بيست حديث نوشتيم و به ابن مدينى عرضه داشتيم ، گفت : اينها همه دروغ است . نسائى مىگويد : رواياتش متروك و دور ريختنى است و همه‌اش از زبان مالك و ديگران جعل شده است . « 1 »\r\nاين روايت را احمد حنبل از طريق ضمرة بن ربيعهء دمشقى رملى نقل كرده است .\r\nساجى دربارهء ضمره مىگويد : راستگويى است كه روايات نادرست هم دارد . ضمره روايتى از ثورى ، از ابن دينار ، از ابن عمر نقل كرده است كه احمد حنبل آن را نادرست دانسته و بشدت رد كرده و گفته است : اگر كسى بگويد اين روايت دروغ مىباشد ، اشتباه نكرده است .\r\nآن را ترمذى هم ثبت نموده و افزوده است : اين روايت را از ضمره نمىتوان پذيرفت و به‌نظر حديث‌شناسان خطاست . « 2 »\r\n25 - احمد حنبل روايتى ثبت كرده است از طريق محمد بن ابى بكر مقدمى بصرى ، از\r\n\r\n\r\n","description":"","footnote":"\r\n( 1 ) . رك : ميزان الاعتدال : 1 / 210 ؛ تذكرة الموضوعات ، مقدسى 90 ؛ مجمع الزوائد ، هيثمى : 9 / 74 ؛ تهذيب التهذيب : 2 / 181 ؛ اللئالى المصنوعة : 1 / 8 ، 230 ؛ خلاصة الكمال 60 ؛ اسنى المطالب 216 .\r\n( 2 ) . رك : تهذيب التهذيب : 4 / 461 .\r\n","page_name":" 483 ","page_number":493},
  {"content":"\r\n\r\nمحمد بن عبد اللّه انصارى بصرى ، از هلال بن حق بصرى ، از سعيد جريرى « 1 » بصرى ، از ثمامهء قشيرى كه مىگويد : من روزى كه عثمان ، رضى اللّه عنه ، كشته شد ، در كنار خانهء او بودم . از فراز خانه برآمد و به مردم گفت : آن دو رفيقان را « 2 » كه شما را عليه من شورانده‌اند ، صدا بزنيد بيايند . آنها را صدا زدند تا نزد او آمدند و گفت : شما را به خدا قسم مىدهم ، آيا مىدانيد پيامبر خدا وقتى به مدينه آمد ، مسجد در همه جا نبود و فرمود : چه كسى حاضر است اين زمينها را از دارايى خودش بخرد و وقف مسجد مسلمانان كند و پاداش خويش را در بهشت بگيرد ؟ آن وقت من آن زمين را از دارايى خويش خريدم و وقف مسلمانان كردم . حالا نمىگذاريد در آنجا دو ركعت نماز بخوانم .\r\nسپس گفت : شما را به خدا قسم ، آيا به خاطر داريد كه پيامبر خدا وقتى به مدينه آمد ، چاهى جز « رومه » براى آب آشاميدنىاش وجود نداشت ، و پيامبر خدا فرمود : چه كسى از مال خودش آن چاه را مىخرد و وقف مسلمانان مىسازد و پاداش آن را در بهشت مىگيرد ؟ آن وقت من از دارايى شخصى خودم آن را خريدم . حالا نمىگذاريد از آن آب براى آشاميدنم برگيرم . آنگاه افزود : آيا مىدانيد كه من تدارك كنندهء سپاه تنگدستى هستم ؟ گفتند : آرى به خدا . « 3 »\r\nاين را بلاذرى آورده است از طريق يحيى بن ابى حجاج بصرى ، از سعيد جريرى ، با اين افزوده : شما را قسم مىدهم به خدا ، آيا مىدانيد كه سپاه تنگدستى را من از دارايى خودم تدارك نمودم ؟ گفتند : آرى به خدا . گفت : شما را به خدا قسم مىدهم ، آيا مىدانيد كه پيامبر خدا در ثبير يا در حراء بود كه كوه حركت كرد و سنگهايش به زير ريخت و با پاى خويش به يكى از آن سنگها زد و گفت : قرار گير ، چون كسى جز پيامبر يا راست باور يا شهيد بر تو نخواهد بود ؟ گفتند : آرى به خدا . « 4 »\r\nبيهقى نيز از طريق يحيى بن ابى حجاج ، از جريرى ، از ثمامه همين روايت را ثبت\r\n\r\n\r\n","description":"","footnote":"\r\n( 1 ) . جريرى : به ضم جيم و فتح راء منسوب است به جرير بن عباد .\r\n( 2 ) . مقصود طلحه و زبير است ، و در بسيارى از روايات دروغين با نام از آنها ياد شده است .\r\n( 3 ) . مسند احمد حنبل : 1 / 74 .\r\n( 4 ) . انساب الاشراف : 5 / 5 ، 6 .\r\n","page_name":" 484 ","page_number":494},
  {"content":"\r\n\r\nكرده است . « 1 »\r\nرجال سند :\r\n1 - محمد بن عبد اللّه انصارى .\r\nعقيلى دربارهء او مىگويد : زشت روايت است . ابو احمد حاكم مىگويد : يحيى بن خذام از او ، از مالك بن دينار احاديث نادرست روايت كرده است ، و خدا بهتر مىداند كه مسئوليت نادرستى آن به گردن اوست يا به گردن يحيى . ابن حبان مىگويد : واقعا زشت روايت است و از زبان اشخاص مورد اعتماد رواياتى را كه از ايشان نيست ، نقل كرده است . بنابراين ، به رواياتش نمىتوان استناد كرد . ابن طاهر مىگويد : دروغساز است .\r\nحاكم نيشابورى مىگويد : احاديث جعلى نقل مىكند . ابوالفضل هروى مىگويد : ضعيف و سست روايت است . ازدى مىگويد : واقعا زشت روايت است . از مالك بن دينار احاديث بغرنج نقل كرده است . « 2 »\r\nنبايد پنداشت كه محمد بن عبد اللّه انصارى همان عبد اللّه بصرى محمد بن عبد اللّه بن مثنى است ، زيرا وى بدون واسطه و مستقيما از سعيد جريرى روايت مىكند « 3 » ، در حالى كه آن‌كه با واسطه و غير مستقيم ، از او نقل مىكند ، همين محمد بن عبد اللّه انصارى است كه وضعش را در اينجا شرح داديم .\r\n2 - سعيد ابو مسعود جريرى .\r\nگرچه او شخصا ثقه و مورد اعتماد است ، اما نمىتوان رواياتش را پذيرفت ، زيرا در سه سالهء آخر عمر اختلال حواس پيدا كرده بود . ابو حاتم مىگويد : پيش از مرگ حافظه‌اش را از دست داده بود و به همين جهت ، نقل روايت فقط از كسانى رواست كه پيش از اين دوره از وى چيزى فرا گرفته و روايت كرده‌اند . يزيد بن هارون مىگويد : شايد جريرى باعث گرفتارى و عيبناكى روايات ما شده باشد . ابن معين از قول ابن عدى مىگويد : به خدا دروغ نبنديم ، بايد بگويم من اين را در موقعى از جريرى شنيده‌ام كه\r\n\r\n\r\n","description":"","footnote":"\r\n( 1 ) . السنن الكبرى : 6 / 168 .\r\n( 2 ) . تهذيب التهذيب : 9 / 256 .\r\n( 3 ) . همان : 4 / 6 و 9 / 274 .\r\n","page_name":" 485 ","page_number":495},
  {"content":"\r\n\r\nاختلال حواس پيدا كرده بود . ابن حبان مىگويد : سه سال پيش از مرگش اختلال حواس پيدا كرده بود . يحيى بن سعيد از عيسى بن يونس مىپرسيد : از جريرى حديث شنيده و آموخته‌اى ؟ جواب مىدهد : آرى . به او مىگويد : از او روايت نكن ، زيرا وى آن روايات را از او در دورهء اختلال حواسش شنيده و آموخته است . ابن سعد مىگويد : وى ثقه و مورد اعتماد بوده ، ولى در آخر عمر اختلال حواس پيدا كرده است . « 1 »\r\n3 - يحيى بن ابى حجاج بصرى .\r\nنام وى در سند روايتى است كه بلاذرى آورده . نسايى و ابن معين مىگويند : ابن ابى حجاج راوى معتبرى نيست . ابو حاتم مىگويد قوى نيست .\r\nما در صورتى هم كه به نفع هواخواهان عثمان چشم از نادرستى اين گونه روايات بپوشيم و سستى سند و بىاساسى آنها را نديده بگيريم ، باز متن و مضمون آنها پيش از آنكه فضيلت و امتيازى براى عثمان ثابت نمايد ، اسباب شرمندگى او را فراهم خواهد كرد . مثلا در همين روايت تصريح شده است كه طلحه و زبير ، همان دو تن از ده نفرى كه مىگويند مژدهء بهشت يافته‌اند و عضو شوراى شش نفره و سرآمد اصحابى بوده‌اند كه به زعم آن جماعت عادل و درستكارند ، و اقرار كرده‌اند كه آنچه عثمان به قيد سوگند از آنها مىپرسد راست است ، اما با وجود اين حاضر نشده‌اند دست از مخالفت با عثمان يا تقاضاهاى خويش از او بردارند ، يا بگذارند در مسجدى كه با پول خويش زمينش را خريده نماز بگذارد و يا از آب چاهى كه خود خريده بنوشد ، و همچنان بر حمله و فشار خويش ادامه داده و افزوده‌اند . حالا مىپرسيم : آيا طلحه و زبير با اين عملشان آنچه را از زبان پيامبر صلّى اللّه عليه و آله به ثبوت رسيده ، رد كرده‌اند ؟ با اين فرض ، عدالت و راستروى آنها و عضويتشان در گروه ده نفره‌اى كه مىگويند مژدهء بهشت يافته‌اند ، چه مىشود ؟ مگر نه اين است كه عدالت و جزو عشرهء مبشره بودنشان صحت چنين فرض و احتمالى را رد مىنمايد ؟ پس به فرض كه چنين روايتى صحت داشته و چنان واقعه‌اى رخ داده باشد ، حقيقت اين خواهد بود كه طلحه و زبير معتقد بوده‌اند آنچه از عثمان بعدا سر زده وضع\r\n\r\n\r\n","description":"","footnote":"\r\n( 1 ) . تهذيب التهذيب : 4 / 6 و 9 / 274 .\r\n","page_name":" 486 ","page_number":496},
  {"content":"\r\n\r\nاو را به كلى بر هم زده است ، و سخن پيامبر صلّى اللّه عليه و آله تا وقتى در حق عثمان صادق بوده كه بر احوال ديرين خويش و بر همان كردار و رفتار كه سابقا داشته است ، مىماند ، اما چون به عقيدهء آنها عثمان تغيير كردار و احوال داده و از خط اسلامى اداره و حكومت منحرف گشته ، از مصداق آن سخن پيامبر صلّى اللّه عليه و آله بيرون رفته است . شايد خود عثمان هم پس از آن خلافكارىها خود را از مصداق سخنان پيامبر صلّى اللّه عليه و آله خارج مىديده و به همين لحاظ ، بيمناك بوده كه مبادا همان شخصى باشد كه پيامبر صلّى اللّه عليه و آله پيشگويى فرموده كه در مكه كافر و مدفون مىشود و نيمى از عذاب جهانيان بر عهدهء اوست . « 1 » طلحه و زبير و حتى خود عثمان دربارهء عثمان همان نظرى را داشتند كه ديگر اصحاب كه بر او شوريدند داشتند ، همان نظرى كه ضمن شرح اظهاراتشان و موضع‌گيرى و رفتارشان با او نشان داديم . « 2 » مثلا در آنجا كه در پاسخ سؤال مؤكد به سوگند عثمان مىگويند : اين‌كه دم از پيشاهنگى و سابقه‌ات با پيامبر خدا صلّى اللّه عليه و آله زدى ، بايد بگوييم كه تو پيش قدم و با سابقه و شايسته تصدى خلافت بودى ، اما بعدا عقيده و رويه‌ات را تغيير دادى و آنچه خود مىدانى از تو سر زد . « 3 » يا آنجا كه مىگويند : اين‌كه گفتى : فقط سه گونه شخص را مىتوان به قتل رساند ، بايد بگوييم كه در قرآن قتل غير از اين سه گونه شخص را كه نام بردى ، روا مىبينيم و آن قتل كسى است كه در جهان تلاش تبهكارانه مىكند ، قتل كسى كه به تجاوز مسلحانه دست مىزند ، و قتل كسى كه مانع تحقق حق يا قانونى مىشود و براى عدم تحقق و دريافت آن به جنگ مبادرت نموده گردن‌فرازى مىكند . اكنون تو به تجاوز مسلحانه دست زده‌اى و مانع تحقق قانون و دريافت حقى شده‌اى و ايجاد مانع كرده‌اى و گردن‌فرازى نموده‌اى . امثال اين سخنان كه مبين آراى اصحاب دربارهء او و خلافكارىهاى اوست ، ثابت مىنمايد كه نمىشود پيامبر اكرم وى را شهيد ناميده باشد ، و روايتى كه چنين نسبت ناروايى به پيامبر صلّى اللّه عليه و آله مىدهد جعلى است ، جعلى گستاخانه و بيشرمانه .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 152 .\r\n( 2 ) . همان : 9 / 69 - 163 .\r\n( 3 ) . همان : 9 / 204 .\r\n","page_name":" 487 ","page_number":497},
  {"content":"\r\n\r\n26 - سيف بن عمر در كتاب الفتوح از قول صعصعة بن معاويهء تيمى چنين روايت كرده است : عثمان وقتى در محاصره بود ، به دنبال على و طلحه و زبير و ديگران فرستاد كه فردا بياييد . فردا از فراز خانه رو به آنان نمود و گفت : شما را كه اصحاب پيمبريد ، به خدا قسم مىدهم ، آيا مىدانيد كه پيامبر خدا فرمود : هر كس چاه رومه را حفر كند ، بهشت را پاداش مىبرد ، و من آن چاه را حفر كرده‌ام ؟ آيا مىدانيد كه او فرمود : هر كس سپاه تنگدستى را تدارك نمايد ، بهشت را پاداش مىبرد ، و من آن را تدارك نموده‌ام ؟ آنها حرفش را تصديق كردند .\r\nابن حجر اين را آورده مىگويد : نسائى از طريق احنف بن قيس روايت كرده كه گفت :\r\nكسانى كه حرفش را تصديق كردند ، عبارتند از : على بن ابى طالب ، طلحه ، زبير ، و سعد بن ابى وقاص . « 1 »\r\nابن حجر در اينجا خاموش است و هيچ اشكالى به اين روايت نمىكند ، در حالى كه خودش نظريات حديث‌دانان را دربارهء سيف بن عمر ثبت كرده است كه گفته‌اند : او ضعيف و سست روايت و متروك و بىاعتبار و جاعل است و عموم رواياتش نادرست و دروغ شمرده شده ، و حرفهاى جعلى را از زبان رجال مسلّم حديث نقل مىكند . وى نه‌تنها حديث جعل مىكرده ، بلكه متهم به زندقه نيز بوده است . « 2 »\r\nپندارى ابن حجر مىخواسته با ثبت اعتراف كسانى كه ادعاى عثمان را باور كرده و راست شمرده‌اند ، برهانى براى اثبات فضيلت عثمان ترتيب دهد بىتوجه به اين‌كه هرقدر بر شمارهء تصديق‌كنندگان ادعايش بيفزايد - به‌فرض صحت آن روايات - نه‌تنها فضيلت و افتخارى برايش به ثبوت نمىرسد ، بلكه مايهء ننگ و محكوميتش خواهد شد ، چنان كه گذشت . بىترديد كسانى كه اعتراف به صحت ادعاى عثمان كرده‌اند ، باز به علت انحراف او از راه راست دين نتوانسته‌اند كوچك‌ترين ترتيب اثرى به فرمايشهاى پيامبر صلّى اللّه عليه و آله دربارهء عثمان بدهند ، و چندان بر تقاضاى خويش داير بر عزل وى از خلافت يا دست برداشتن از رويهء ضد اسلامىاش پاى فشرده‌اند كه كار به كشتنش انجاميده است .\r\n\r\n\r\n","description":"","footnote":"\r\n( 1 ) . فتح البارى : 5 / 314 .\r\n( 2 ) . رك : الغدير ( متن عربى / چ 5 ) : 8 / 84 ، 333 .\r\n","page_name":" 488 ","page_number":498},
  {"content":"\r\n\r\nبنابر آنچه گذشت ، محقق هيچ ارزشى براى روايت عثمان قائل نخواهد گشت ، گرچه آن را بخارى در صحيح خويش ثبت كرده باشد . « 1 » چه بسيار حديثهاى سقيم كه در اين صحيح ثبت گشته ، و بايستى همه را به دور افكند ، چنان كه اين معنا از كتاب ابو هريره - اثر ارزندهء آيت اللّه سيد شرف الدين ، و ديگر تأليفات ايشان برمىآيد كه از آن بتفصيل سخن خواهيم گفت .\r\n27 - اسد بن موسى در فضايل اصحاب پيامبر روايتى از قول قتادهء بصرى ثبت كرده است كه مىگويد : عثمان يكهزار شتر و هفتاد اسب براى حمل نفرات سپاه تنگدستى كمك كرد .\r\nاين را ابن حجر ثبت كرده و مىگويد : مرسل است . « 2 » ضمنا اسمى از رجال سند آن‌كه ميان اسد بن موسى و قتاده و نيز از قتاده تا انتهاى سند قرار دارند ، نمىبرد . بدين‌ترتيب ، روايت از دو طرف مرسل است . شايد در دو طرف سند آن راويانى قرار داشته‌اند جاعل و رسوا كه اسد بنى مروان با دامن امانتش رسوايىشان را پوشانده و نخواسته با ذكرشان خدشه‌اى به ارزش حديث وارد سازد . اسد بن موسى نوادهء وليد بن عبد الملك بن مروان اموى است . نسائى با وجود اين‌كه او را ثقه و مورد اعتماد مىداند ، مىگويد : اگر در حديث تأليف نكرده بود ، برايش بهتر بود . ابن يونس مىگويد : روايات نادرست و نامعلوم نقل كرده است و فكر مىكنم عيبناكى رواياتش از خود او نيست . ابن حزم مىگويد : ضعيف و زشت روايت است . عبد الحق مىگويد : به‌نظر حديث‌شناسان رواياتش قابل‌اعتماد نيست . « 3 »\r\n28 - ابو يعلى روايتى از طريق ديگر ثبت كرده به اين مضمون كه عثمان هفتصد اوقيهء طلا براى كمك آورد .\r\nابن حجر اين روايت را آورده مىگويد : سست است . « 4 » كاش آن را با سند و ذكر رجال\r\n\r\n\r\n","description":"","footnote":"\r\n( 1 ) . صحيح البخارى : 4 / 236 .\r\n( 2 ) . فتح البارى : 5 / 315 .\r\n( 3 ) . ميزان الاعتدال : 1 / 97 ؛ تهذيب التهذيب : 1 / 260 .\r\n( 4 ) . فتح البارى : 5 / 315 .\r\n","page_name":" 489 ","page_number":499},
  {"content":"\r\n\r\nراوى آن آورده بود تا پتهء آنها را به آب مىانداختيم و جعلى بودنش مسلم مىگشت .\r\n29 - ابن عدى روايتى ثبت كرده است از قول عمار بن هارون « 1 » ، ابو ياسر مستملى ، از اسحاق ابن ابراهيم مستملى ، از ابو وائل ، از حذيفه كه گفت : پيامبر خدا در يكى از لشكركشىهايش به عثمان پيغام داده از او كمك خواست و عثمان ده هزار دينار براى او فرستاد . حضرتش آنها را در برابر خويش نهاده زيرورو مىكرد و در حق وى دعا كه خدا از تو درگذرد اى عثمان ! از همهء كارهايى كه در پنهان يا آشكار كرده‌اى و هرآنچه تا به قيامت خواهى كرد . عثمان بعد از اين نبايد از هرچه مىكند ، بيمى به دل راه دهد .\r\nابن كثير اين را در تاريخش آورده « 2 » ، ولى هيچ از عيبناكى سندش سخن نمىگويد ، مثل همه‌جا كه روايت در فضايل كسانى است كه دل و دينش را به آنها باخته است . ابن حجر نيز آن را نوشته مىگويد : سندش واقعا سست است « 3 » ، و در جاى ديگر مىگويد : سندش پوچ است . « 4 » قسطلانى هم روايت را آورده « 5 » ، اما از عيبناكى آن هيچ نمىگويد . زرقانى در شرح آن ، سخن ابن حجر را كه آورديم ، مىآورد . « 6 » شرح حال بعضى از راويان سست و ضعيف اين روايت را بعدها خواهيم ديد .\r\nابن كثير در تاريخش مىنويسد : حسن بن عرفه از محمد بن قاسم اسدى شامى ، از اوزاعى شامى ، از حسان بن عطيهء دمشقى ، از پيامبر اكرم روايت مرسلى آورده كه به عثمان فرمود : خدا از تو درگذرد ، از همهء كارهايى كه كرده‌اى و آنچه در انجامش كوتاهى نموده‌اى و آنچه در پنهان و آشكار كرده‌اى و هرچه قبلا انجام داده‌اى و هرچه تا به قيامت خواهى كرد . « 7 »\r\nدر سند اين روايت دروغين ناقص سند ، هرگاه جز نام محمد بن قاسم - آن هواخواه عثمان - نبود ، براى بطلان و نادرستىاش كافى مىنمود . ابن كثير كه به اين روايت جعلى\r\n\r\n\r\n","description":"","footnote":"\r\n( 1 ) . در تاريخ ابن كثير نوشته شده : عمار بن ياسر مستملى ، ولى درست بدانگونه است كه نوشتيم .\r\n( 2 ) . البداية و النهاية : 7 / 212 .\r\n( 3 ) . فتح البارى : 5 / 315 .\r\n( 4 ) . همان : 7 / 43 .\r\n( 5 ) . المواهب اللدنية : 1 / 172 .\r\n( 6 ) . شرح المواهب : 3 / 65 .\r\n( 7 ) . البداية و النهاية : 7 / 212 .\r\n","page_name":" 490 ","page_number":500},
  {"content":"\r\n\r\nبىپايه استناد مىكند ، مگر سخن حديث‌شناسان را دربارهء محمد بن قاسم نديده يا از ياد برده است ؟ مگر نمىدانسته كه نسايى دربارهء او مىگويد : مورد اعتماد نيست و احمد حنبل او را دروغگو خوانده است ؟ ترمذى مىگويد : احمد حنبل دربارهء او سخن گفته و او را ضعيف دانسته است . ابو حاتم مىگويد : قوى نيست و از روايتش خوشم نمىآيد .\r\nابو داود مىگويد : غير قابل‌اعتماد است و امين نيست ، و رواياتش جعلى است . ابن عدى مىگويد : عموم رواياتش قابل پيروى نيست . براء مىگويد : رواياتى كه او نقل كرده ، قابل پيروى نيست . دارقطنى مىگويد : دروغساز است . ابن قاسم مىگويد : رواياتش جعلى است ، و خودش راوى موثّقى نيست . بخارى از قول احمد مىگويد : رواياتش را دور انداخته‌ايم . همو در جاى ديگر مىگويد : احمد حنبل او را دروغگو خوانده است .\r\nابن حبّان مىگويد : از زبان اشخاص مورد اعتماد چيزهايى را كه نگفته‌اند ، نقل مىكند و رواياتش قابل استناد نيست . عقيلى مىگويد : بعضى او را به عنوان راوى شناخته‌اند و برخى نه . احمد حنبل او را ترك كرده و گفته است : رواياتش روايات بدى است . ابو احمد حاكم نيشابورى مىگويد : به‌نظر حديث‌شناسان قوى شمرده نمىشود . بغوى مىگويد :\r\nسست روايت است . ازدى مىگويد : متروك و مطرود است . « 1 »\r\nهمين براى اثبات سستى سند و بطلان روايت كفايت مىنمايد و نيازى نيست به معرفى شاميانى كه در سند آن نام برده شده‌اند و همگى دشمن حقند و مخالف خاندان پاك پيامبر اكرم ، يا ذكر اين‌كه مرسل است و همين ارسال مايهء سستى آن . بگذريم از اين كه متنش با اصول مسلم اعتقاد اسلامى منافات دارد ، زيرا بر همهء كارها و گناهانى كه تا آخرت انجام مىپذيرد ، صحه مىگذارد و اجازه مىدهد هركه هرچه دلش خواست بكند و از عواقب آن نهراسد ، و همين بدترين شكل به گستاخى واداشتن ديگران است . از معصومان كه بگذريم ، به چه كسى مىتوان گفت : هر كارى كه انجام دهى ، آمرزيده خواهد بود ؟ هرگاه چنين حرفى به كسى زده شود ، سبب مىگردد كه ارتكاب گناه و جنايت را كارى سهل و ساده پندارد و از كيفر آخرت بيمى به دل راه ندهد و رفته‌رفته بر\r\n\r\n\r\n","description":"","footnote":"\r\n( 1 ) . ميزان الاعتدال : 3 / 122 ؛ تهذيب التهذيب : 9 / 407 .\r\n","page_name":" 491 ","page_number":501},
  {"content":"\r\n\r\nگستاخى و سركشى بيفزايد و اراده را تسليم هواى نفس سازد و تن به بلهوسى و شهوترانى سپارد .\r\nآرى ، تاريخ زندگى عثمان براستى دليل صحت متن اين روايت است ، زيرا نشان مىدهد كه در زندگى هيچ از عواقب كارهاى زشتش نمىهراسيده و بىمحابا به هر جنايت و خلافى دست مىآلوده است ، پندارى از وضع اخروىاش اطمينان خاطر دارد و آخرت را در هرصورت به مراد دل مىبيند .\r\nگرفتيم كه كارهاى نيك ، كارهاى بدى را كه شخصى درگذشته مرتكب شده - البته به استثناى آنچه حقوق مردم را پايمال مىكند و انسان را از دين به درمىسازد - بزدايد و محو گرداند ، لكن اينطور نيست كه كارهاى بدى را هم كه شخص درآينده ممكن است مرتكب شود ، بزدايد . به كارهاى عثمان كارى نداريم ؛ اصولا كدام كار نيك است كه به انجام دهنده‌اش امكان و اجازه مىدهد هرچه را خواست تا قيامت مرتكب شود ، و تضمين كند كه همهء گناهانش كه درآينده صورت مىگيرد ، آمرزيده شود ؟ مگر در قاموس اسلام بالاتر از ايمان كارى هست ؟ با وجود اين ، ايمان هرگز نمىتواند گناهان آيندهء مؤمن را آمرزيده سازد ، بلكه فقط كارهاى بد گذشته‌اش را مىزدايد ، چنان كه در قرآن آمده است : كسانى كه ايمان آوردند و كارهاى پسنديده كردند و به آنچه بر محمد نازل گشته - كه همه حق است و از طرف پروردگارشان - نيز ايمان آوردند ، خداوند گناهانشان را مىبخشد و كارشان را اصلاح مىكند « 1 » ، و هرگاه غير از اين مىبود ، پاداش و كيفر و حساب و كتاب و دادرسى بىمعنا مىگشت و همهء سخنانى كه در اين زمينه با مؤمنان گفته شده ، بيهوده مىنمود .\r\nما در كارنامهء عثمان به كار نيكى كه چنين مبالغه و فوق‌العادگى را ايجاب نمايد ، برنمىخوريم جز كمكهاى مالىاش به تدارك سپاه تنگدستى - آن هم اگر راست باشد - و پولى كه براى حفر چاه رومه خرج كرده است . ضمنا دانستيم كه عده‌اى ديگر حتى بيش از او به تدارك آن سپاه كمك كرده‌اند ، و چه بسيار چاهها كه كنده‌اند و چه نهرها كه\r\n\r\n\r\n","description":"","footnote":"\r\n( 1 ) . محمد 47 / 2 .\r\n","page_name":" 492 ","page_number":502},
  {"content":"\r\n\r\nاحداث كرده‌اند همه وقف مسلمانان . اگر اين كار عثمان مستلزم آن باشد كه هرگناهى كه تا به قيامت مىكند ، آمرزيده شود ، بايد گناه آن ديگران هم نه تا به قيامت ، بلكه حتى بعد از قيامت هم آمرزيده باشد ، اما به ادعاى هواخواهان عثمان بخت و اقبال فقط يار وى گشته و رخ از ديگران برتافته است .\r\nآيا اصحاب مىدانسته‌اند عثمان آمرزيده بوده است و با علم به اين ، به كارهايى كه از او سر مىزده اعتراض مىنموده و حاضر نبوده‌اند به ديدهء مغفرت بنگرند و از او بر خلاف فرمودهء خدا و پيامبرش در نگذشته‌اند ، حال آنكه مىگويند آنها عادل و راسترو بوده‌اند ؟ يا اين روايت دروغين و جعلى را شنيده‌اند ، اما اعتنايى به آن ننموده و آن را دور انداخته‌اند ؟ حقيقت به نظر من اين است كه آن روايت تا آخرين روزهاى عمر عثمان به وجود مىآمده ، و به هنگام محاصره و قتلش و آنگاه كه نعش او را در بستان كوكب - گورستان يهوديان - خاك كرده‌اند ، هنوز در بطن جاعلان و دروغپردازان بوده است و زمانى كه امويان - هم‌قبيله‌هاى عثمان - به قدرت رسيده‌اند ، ديگر بار توسط گماشتگان معاويه بر سر زبانها افتاده است .\r\n30 - احمد حنبل در مسند روايتى ثبت كرده است از قول بهز ، ابو اسود بصرى ، از ابو عوانه ، وضاح بصرى ، از حصين ، از عمرو بن جاوان بصرى ، از احنف بن قيس بصرى كه مىگويد : به قصد حج به راه افتاديم و از مدينه گذشتيم ، و در حالى كه در يكى از منازل ميان راه بوديم ، يكى آمد و به ما گفت : مردم در مسجد به حال نگرانى به سر مىبرند . من و همراهم به راه افتاديم و ديديم مردم در مسجد به دور چند نفر گرد آمده‌اند . از ميان جمعيت عبور كردم تا به وسط آنها رسيدم و ناگاه على بن ابى طالب و زبير و طلحه و سعد بن ابى وقاص را ديدم . در همين اثنا ، عثمان سر رسيد و پرسيد : على اينجاست ؟\r\nگفتند : آرى . پرسيد : طلحه هست ؟ گفتند : بلى . پرسيد : سعد اينجاست ؟ گفتند : بلى .\r\nگفت : شما را به خداى يگانه سوگند مىدهم ، آيا مىدانيد پيامبر خدا فرمود : چه كسى فلان قطعه زمين را مىخرد كه خدا او را بيامرزد ؟ بعد من آن را خريدم و به پيامبر خدا عرض كردم : من آن را خريده‌ام . فرمود : آن را وقف مسجدمان كن و پاداش خويش بستان .\r\n\r\n","description":"","footnote":"","page_name":" 493 ","page_number":503},
  {"content":"\r\n\r\nآنها گفتند : آرى همين‌طور است كه تو مىگويى . آنگاه عثمان گفت : شما را به خداى يگانه سوگند مىدهم ، آيا مىدانيد پيامبر خدا گفت : چه كسى چاه رومه را مىخرد ؟ و من آن را به فلان مبلغ خريدم و به پيامبر عرض كردم : من آن را ، يعنى چاه رومه را خريده‌ام .\r\nفرمود : وقف آب آشاميدنى مسلمانان كن تا پاداش آن را ببرى . گفتند : آرى . عثمان گفت :\r\nشما را به خداى يگانه قسم مىدهم ، آيا به خاطر داريد كه پيامبر خدا روز تدارك سپاه تنگدستى نگاهى به چهرهء جماعتش افكند و گفت : چه كسى اينها را تدارك مىكند ، خدا او را قرين مغفرتش بدارد ؟ آن وقت من آنها را تدارك كردم حتى تا جزئىترين لوازمشان .\r\nگفتند : آرى به خدا . عثمان گفت : خدايا تو شاهد باش . خدايا تو شاهد باش . خدايا تو شاهد باش ، و برفت . « 1 »\r\nاين روايت را بيهقى با همين سند ذكر كرده است . « 2 »\r\nاين چند بصرى - راويان آن روايت دروغين - كه سرباز زنى گشته و زير پرچم جمل جنگيده‌اند ، پنداشته‌اند مىتوانند چيزى بسازند تا اين واقعيت را كه مردان صالح و شخصيت‌هاى برجسته و پرهيزكار بصره عليه عثمان همداستان گشته‌اند ، از نظرها بپوشانند و دامن وى را از آلايش خلافكارىها و انحرافاتش برى نمايند ، غافل از اينكه اگر روايات دروغين آنها مورد قبول عده‌اى هم قرار گيرد ، نه‌تنها به منظورشان دست نمىيابند ، بلكه بر مشكلات عثمان خواهد افزود و روشن مىسازد كه اصحاب بزرگ و مشهور حتى پس از شنيدن استدلال عثمان و سوگند دادنش دست از مخالفت با او در رويه‌اش برنداشته و او را تا دم مرگ تعقيب كرده‌اند ، همچنانكه از دفاعش خوددارى نموده و به تحريك عليه وى ادامه داده‌اند و به اهانت و تحقير و تضعيف او پرداخته و او را كشته‌اند تا آنجا كه به جنازه‌اش حمله برده و دنده‌اش را شكسته و نعشش را در گورستان يهوديان دفن كرده‌اند ، و امت اسلامى كه به عقيدهء آنان بر خطا اجماع نمىكند ، عليه وى به اجماع و اتفاق دست يافته است . بنابراين ، براى عثمان هيچ قدر و اعتبار و احترامى باقى نمانده گرچه جاعلان هزار افسانه در فضايل و محاسنش بسازند .\r\n\r\n\r\n","description":"","footnote":"\r\n( 1 ) . مسند احمد حنبل : 1 / 70 .\r\n( 2 ) . السنن الكبرى : 6 / 167 .\r\n","page_name":" 494 ","page_number":504},
  {"content":"\r\n\r\nاز آنچه گذشت برمىآيد كه پاداشهاى عثمان در ازاى تدارك سپاه تنگدستى و حفر چاه رومه ، اگر راست باشد ، نتايجى است مترتب بر كارهايى كه كرده نه اينكه حقوق و خصايص ذاتى او باشد . اين نتايج تا وقتى عايد عثمان مىشده كه بر كارهاى ايجابىاش ادامه دهد و چون از آن كارها دست برداشته و به خلافكارى و نقض قرآن و سنت در حكومت و اداره انحراف جسته ، از آن نتايج و آن پاداشها به دور گشته است و به همين لحاظ ، اصحاب اهميتى به وى نداده و اعتنايى به جان و كارش ننموده و گذاشته‌اند محاصره شود و در نهايت خوارى به قتل رسد و در گورستان يهوديان مدفون گردد .\r\n31 - بيهقى روايتى ثبت كرده است از طريق ابو اسحاق سبيعى ، از ابو عبد الرحمن سلمى كه مىگويد : وقتى عثمان بن عفان ، رضى اللّه عنه ، به محاصره درآمد و خانه‌اش را در برگرفتند ، از فراز خانه رو به مردم كرد و گفت : شما را به خدا قسم مىدهم ، آيا مىدانيد پيامبر خدا بر فراز كوه حرا بود كه گفت : قرار گير اى حرا ! جز پيامبر و راست ايمان و شهيد بر تو نيست ؟ گفتند : آرى به خدا . عثمان گفت : شما را به خدا قسم مىدهم ، آيا به خاطر داريد كه پيامبر خدا در لشكركشى تنگدستى گفت : چه كسى انفاق مىكند ، انفاقى كه خدا بپذيرد ، و مردم در آن هنگام تنگدست و درمانده بودند و من از دارايى خود آن سپاه را تدارك كردم ؟ گفتند : آرى به خدا . آنگاه گفت : شما را به خدا قسم مىدهم ، آيا به خاطر داريد كه از چاه رومه هيچ‌كس بدون پول نمىتوانست آب برگيرد ، و من از پول خود آن را خريدم و وقف توانگر و فقير و در راه مانده ساختم ؟ گفتند : آرى به خدا . همو ديگر چيزها را نيز يكايك نام برد و به قيد سوگند پرسيد . « 1 »\r\nدر سند روايت ، نام ابو اسحاق سبيعى است كه پيش از اين خوانديم « 2 » او تدليس مىكرده و رواياتى را كه محدثان كوفه نقل كرده‌اند ، ضايع مىنموده است ، و واقعا ضعيف بوده است و روايتش قابل استناد نيست . ديگر ابو عبد الرحمن است كه از هواخواهان عثمان به شمار مىرفته و به رواياتش نمىتوان تكيه زد .\r\n32 - بلاذرى روايتى ثبت كرده است از قول مداينى ، از عباد بن راشد بصرى ، از حسن\r\n\r\n\r\n","description":"","footnote":"\r\n( 1 ) . السنن الكبرى : 6 / 167 .\r\n( 2 ) . رك : الغدير ( متن عربى / چ 5 ) : 7 / 276 .\r\n","page_name":" 495 ","page_number":505},
  {"content":"\r\n\r\nبصرى كه مىگويد : پيامبر خدا فرمود : چه كسى اين سپاه را در ازاى اين‌كه شفاعتش پذيرفتنى باشد ، تدارك مىكند ؟ عثمان پرسيد : در ازاى شفاعتى پذيرفتنى اى پيامبر خدا ؟ فرمود : آرى برعهدهء خدا و پيامبرش . گفت : من با هفتاد هزار دينار آن را تدارك مىكنم . « 1 »\r\nاين سپاه را در حقيقت حسن بصرى سالها پس از وفات رسول اكرم تدارك كرده است ، زيرا وى دو سال به آخر حكومت عمر مانده متولد شده است و نمىتواند مكالمه‌اى را كه ميان پيامبر و مؤمنان يا عثمان رخ داده بشنود و نقل كند ، مگر اينكه ادعا شود در حالى كه در وجود پدر و مادرش بوده ، از وراء حجاب مادى شنيده و ديده است ، يا بگوييم با عدم ذكر راويان آن اشاره به بطلان روايت كرده است . بعيد هم نيست عبادبن راشد اين روايت را از زبان حسن بصرى ساخته و وى بيگناه بوده باشد ، زيرا چنين كارى از عباد بن راشد برمىآيد . دورى به نقل از ابن معين مىگويد : حديث عباد محكم و قوى نيست ، ولى نوشتنى است تنها براى ملاحظه .\r\nدورى از قول ابن معين مىگويد : ضعيف است . بخارى و ازدى مىگويند : يحيى قطان نقل روايت از وى را ترك كرده است .\r\nابو داود مىگويد : ضعيف است . نسائى مىگويد : قوى نيست . ابن مدينى مىگويد :\r\nوضعش را نمىدانم چگونه است .\r\nابن برقى مىگويد : قوى نيست . ابن حبّان مىگويد : از جمله كسانى است كه روايات نامعلوم و نادرست را از زبان اشخاص معروف نقل مىكنند ، حتى به‌نظر مىرسد كه او در اين كار تعمد داشته است . بنابراين ، سخن وى قابل استناد نيست . از حسن بصرى حديثى طولانى روايت كرده كه بيشترش جعلى و دروغ است . « 2 »\r\n33 - ابو نعيم روايتى ثبت كرده است از طريق ابراهيم بن سعدان ، از بكر بن به كار بصرى ، از عيسى بن مسيب ، از ابو زرعه ، از ابو هريره كه مىگويد : عثمان بن عفان دوبار بهشت را از پيامبر خدا خريده است ، يك بار وقتى چاه رومه را حفر كرد و ديگر بار كه\r\n\r\n\r\n","description":"","footnote":"\r\n( 1 ) . انساب الاشراف : 5 / 10 .\r\n( 2 ) . تهذيب التهذيب : 5 / 92 .\r\n","page_name":" 496 ","page_number":506},
  {"content":"\r\n\r\nسپاه تنگدستى را تدارك نمود . « 1 »\r\nرجال سند :\r\n1 - بكر بن به كار ، ابو عمرو بصرى .\r\nابن ابى حاتم مىگويد : سست روايت است و بدحافظه و مبتلا به اختلال مشاعر .\r\nابن معين مىگويد : راوى قابل‌اعتمادى نيست . نسائى مىگويد : قوى نيست ، و نيز مىگويد : ثقه و مورد اعتماد نيست . ابو حاتم مىگويد : قوى نيست . عقيلى و ابن جارود و ساجى او را در رديف سست روايتها قرار داده‌اند . « 2 »\r\n2 - عيسى بن مسيب .\r\nيحيى و نسائى و دارقطنى مىگويند : ضعيف است . ابو حاتم و ابو زرعه مىگويند : قوى نيست . و ابن حبّان و ديگران به او ايراد گرفته‌اند . ابو داود مىگويد : ضعيف است . يحيى بن معين نيز مىگويد : راوى معتبرى نيست . ابن حبّان مىگويد : اخبار را وارونه مىسازد ، و درست نمىفهمد و اشتباه مىكند به‌طورى كه ديگر قابل استناد نيست . « 3 »\r\nهرمحقق و پژوهنده‌اى مىداند كه اصحاب پيامبر اكرم چنين بهشت خريدنى را هرگز باور نداشته‌اند ، و گرنه عليه عثمان چنان همداستان و فعال نمىبودند و او را خوار و بىدفاع رها نمىساختند ، حتى خود عثمان آن را باور نداشته ، و گرنه از اين بيمناك نمىبود كه آن كسى باشد كه پيامبر صلّى اللّه عليه و آله فرموده در مكه كافر و مدفون مىشود و نيمى از عذاب جهانيان را برعهده دارد . « 4 »\r\n34 - احمد حنبل در مسند و ابو نعيم در حلية الاولياء روايتى ثبت كرده‌اند . هركدام از يك طريق . يكى از طريق عبد اللّه بن جعفر ، از يونس بن حبيب ، از ابو داود ؛ و ديگرى از فاروق بن خطابى ، از ابو مسلم كجى ، از حجاج بن نصر « 5 » ، ابو محمد بصرى . آن دو\r\n\r\n\r\n","description":"","footnote":"\r\n( 1 ) . حلية الاولياء : 1 / 58 .\r\n( 2 ) . ميزان الاعتدال : 1 / 160 ؛ تهذيب التهذيب : 1 / 48 ؛ لسان الميزان : 2 / 48 .\r\n( 3 ) . لسان الميزان : 4 / 405 .\r\n( 4 ) . رك : الغدير ( متن عربى / چ 5 ) : 9 / 153 .\r\n( 5 ) . چنين نوشته شده ، اما درست اينطور است : نصير ، به ضم نون و به‌صورت مصغر .\r\n","page_name":" 497 ","page_number":507},
  {"content":"\r\n\r\nمىگويند : سكن بن مغيرهء اموى بصرى ( آزاد شدهء خانوادهء عثمان ) از وليد بن ابى هشام بصرى ، از فرقد بن ابى طلحه ، از عبد الرحمن بن ابى خباب « 1 » سلمى بصرى روايت كرده كه مىگويد : پيامبر در نطقى مردم را به تدارك سپاه تنگدستى تشويق كرد . عثمان گفت : من يكصد شتر را با پالان و ساز و برگش تعهد مىكنم . پيامبر دوباره به تدارك خواند . عثمان گفت : يكصد شتر ديگر با پالان و ساز و برگش به عهدهء من . پيامبر دگر بار به تدارك برانگيخت . عثمان گفت : يكصد شتر ديگر با پالان و ساز و برگش به عهدهء من . ديدم پيامبر در حالى كه با دست اشاره مىكرد ، فرمود : عثمان از امروز به بعد هرچه بكند ، عليه او نوشته نخواهد شد . « 2 »\r\nاين صحابى بصرى كه از راويان آن روايت است ، ناشناخته است و از او اثرى جز همين روايت نيست ، و هيچ‌كس از وضع و شرح حالش خبرى ندارد به غير از جعل همين روايت ، و چنان كه ابن عبد البر در الاستيعاب و ابن حجر در الاصابة تصريح كرده‌اند ، وى از پيامبر اكرم جز همين نطق ادعايى را نقل نكرده و اين را هيچ صحابىاى از پيامبر صلّى اللّه عليه و آله نشنيده است .\r\nوانگهى كسى كه در انتهاى سند نامش آمده كيست ؟ فرقد بن طلحه كدام است ؟ كى به دنيا آمده و كجا و چه وقت زندگى كرده و شرح حالش چيست ؟ ابن مدينى جواب داده است و مىگويد : نمىدانم كيست . « 3 »\r\nديگرى حجاج بن نصير است . مگر ممكن است يكى از پيشوايان علم حديث يا حافظان حديث اين شخص را نشناسند و ندانند علماى رجال درباره‌اش چه گفته‌اند و چگونه او را مورد حمله و انتقاد قرار داده و محكوم كرده‌اند ؟ ابن معين مىگويد : ضعيف است . على بن مدينى مىگويد : رواياتش را دور انداخته‌اند و مردم چيزى از او نقل نمىكردند . نسائى مىگويد : ضعيف است ، و نيز مىگويد : مورد اعتماد نيست و رواياتش\r\n\r\n\r\n","description":"","footnote":"\r\n( 1 ) . چنين نوشته شده ، اما درست عبد الرحمن بن خباب است .\r\n( 2 ) . مسند احمد حنبل : 4 / 75 ؛ حلية الاولياء : 1 / 58 .\r\n( 3 ) . تهذيب التهذيب : 7 / 264 .\r\n","page_name":" 498 ","page_number":508},
  {"content":"\r\n\r\nقابل نوشتن نيست . ابن حبّان مىگويد : اشتباه مىكند و دچار توهّم مىشود . عجلى مىگويد : در حديث شهرت داشت ولى حديث‌دانان با تلقينات خويش وى را به اشتباه انداخته‌اند به‌طورى كه در ميان رواياتش حرفهايى كه از او نيست ، مخلوط گشته است و به همين جهت ، او را ترك كرده‌اند . ابن سعد مىگويد : ضعيف بوده است . دارقطنى و ازدى مىگويند : ضعيف است . ابو احمد حاكم مىگويد : در نظر حديث‌شناسان قوى نمىآيد . آجرى به نقل از ابو داود مىگويد : رواياتش را ترك كرده‌اند . ابن قانع مىگويد :\r\nضعيف و سست روايت است . « 1 »\r\nفكر مىكنم عيبناكى اين روايت از سكن بن مغيره باشد ، چه او كه بردهء آزاد شدهء خانوادهء عثمان بوده ، خواسته به اين وسيله حق آنان را ادا كرده باشد و پنداشته كه جعل روايت در فضيلت عثمان پاداشى از او براى ايشان مىتواند به شمار آيد . اين كار منافاتى با اين ندارد كه وى به اصطلاح صاح يا امام جمعه و پيشنماز بوده باشد ، زيرا بسا از همين به اصطلاح صالحان حديث جعل كرده‌اند و از سران دروغسازى و دروغ‌بافى بوده‌اند . « 2 »\r\nبراى روشن شدن حقيقت به جلد پنجم الغدير و بخش سلسلهء جاعلان و دروغ پردازان مراجعه كنيد .\r\n35 - ابو نعيم روايتى ثبت كرده است از طريق عمر بن هارون بلخى ، از عبد اللّه بن شوذب بصرى مقدسى ، از عبد اللّه بن قاسم ، از كثير بن ابى كثير بصرى آزاد شدهء سمره « 3 » ، از عبد اللّه بن سمره فرماندار معاوية بن ابى سفيان در بصره كه مىگويد : در موقع تدارك سپاه تنگدستى من همراه پيامبر خدا بودم . عثمان هزار دينار آورد و به پيامبر خدا داد و رفت . پيامبر خدا در حالى كه دينارها را زيرورو مىكرد ، فرمود : عثمان از امروز به بعد هركارى بكند ، باكى نبايد داشته باشد . « 4 »\r\n\r\n\r\n","description":"","footnote":"\r\n( 1 ) . تهذيب التهذيب : 2 / 209 .\r\n( 2 ) . براى روشن شدن حقيقت رجوع شود به : الغدير ( متن عربى / چ 5 ) : 9 / 209 - 275 .\r\n( 3 ) . در مسند احمد حنبل چنين آمده است : آزاد شدهء عبد الرحمن بن سمره از عبد الرحمن بن سمره .\r\n( 4 ) . حلية الاولياء : 1 / 59 .\r\n","page_name":" 499 ","page_number":509},
  {"content":"\r\n\r\nاحمد حنبل عبارت اخير را به اين صورت ثبت كرده است : عثمان از امروز به بعد هركارى بكند ، باكى نبايد داشته باشد ، و اين را چند بار تكرار كرد . « 1 »\r\nابن جوزى هم آن را در كتابش التبصرة ثبت كرده است . « 2 »\r\nشگفت‌آور نيست كه حافظان حديث از دروغسازى پليد روايت كنند با سندى ناقص و بدون ذكر آنان كه نخست روايت كرده‌اند و بدانسان كه حديثى مسلم است ، هيچ به روى خويش نياورند ؟ روايتى كه عمر بن هارون نقل كند ، چه ارزش و اهميتى دارد ؟ كسى كه ابن سعيد درباره‌اش مىگويد : مردم كتابى بزرگ از روايت او نوشتند و نوشتن حديثش را ترك كردند . بخارى مىگويد : يحيى بن معين دربارهء او اينطور اظهارنظر كرده است : عمر بن هارون دروغساز است و در حالى به مكه وارد شد كه جعفر بن محمد درگذشته بود ، و بنا كرد به روايت‌كردن از زبان او . ابن ابى حاتم مىگويد : از پدرم دربارهء او پرسيدم ، گفت : ابن مبارك دربارهء او سخن گفته و روايت او بر باد است . به پدرم گفتم :\r\nاشج از قول او براى ما حديث كرده است . پدرم گفت : او سست روايت است . ابن مبارك هم او را خوار شمرده است . قتيبه مىگويد : به جرير گفتم . عمر بن هارون از زبان قاسم بن مبرور براى ما چنين روايت كرده كه فرشتهء وحى نزد پيامبر آمد و گفت : اين منشى تو ، يعنى معاويه امين است . جرير گفت : پيش او برو و بگو : دروغ مىگويى . اين را عقيلى روايت كرده است . احمد مىگويد : هيچ از او روايت نمىكنم ، ولى سابقا بسيار از او روايت كرده‌ام . ابن مهدى مىگويد : در نظر من هيچ ارزشى ندارد . ابتدا احاديثى برايم روايت كرد . بار ديگر كه نزدم آمد ، همانها را از زبان ابن عباس ، از همان اشخاص روايت كرد و من از آن وقت روايتش را ترك كردم . ابو زكريا مىگويد : عمر بن هارون دروغسازى پليد است و روايتش به هيچ نمىارزد . از او حديث مىنوشتم و بر در خانه‌اش براى آموختن حديث مىماندم و همراهش به نهروان رفتم ، اما بعد وضعش برايم روشن گشت . در نتيجه ، هرچه را از او نوشته بودم ، سوزاندم و كلمه‌اى حديث از او نزدم نيست .\r\n\r\n\r\n","description":"","footnote":"\r\n( 1 ) . مسند احمد حنبل : 5 / 63 .\r\n( 2 ) . رك : قرة العيون المبصرة ، ابو بكر بن محمد ملّا حنفى : 1 / 179 .\r\n","page_name":" 500 ","page_number":510},
  {"content":"\r\n\r\nابن محرز از قول ابن معين مىگويد : وى ثقه و مورد اعتماد نيست . غلابى نيز چنين سخنى از او نقل كرده است ، و ديگر بار مىگويد : ضعيف و سست روايت است . ابو داود از قول او مىگويد : غير موثق است . ابن ابى خيثمه و ديگران از ابن معين چنين نقل مىكنند : راوى موثقى نيست . جعفر طيالسى به نقل از ابن معين مىگويد : دروغ مىگويد .\r\nعبد اللّه بن على بن مدينى مىگويد : دربارهء او از پدرم پرسيدم ، او را بشدت تضعيف كرد .\r\nابراهيم بن موسى مىگويد : مردم حديث او را ترك كرده‌اند . جوزجانى مىگويد : مردم روايات او را نپذيرفته‌اند . نسائى و صالح بن محمد و ابو على حافظ مىگويند : رواياتش مطرود است . ساجى مىگويد : سست روايت است . دارقطنى مىگويد : ضعيف است .\r\nابو نعيم مىگويد : مطالب نادرست و نامعلومى روايت كرده است و راوى درستى نيست . « 1 » عجلى مىگويد : ضعيف است . ابن حبّان مىگويد : از زبان اشخاص موثق روايات پيچيده و بغرنج نقل كرده است و از استادانى ادعاى آموختن حديث كرده كه آنها را هرگز نديده است . « 2 »\r\nدر سند ، همچنين نام كثير بن ابى كثير آمده است . عقيلى او را در رديف راويان ضعيف آورده ، و ابن حزم و عبد الحق مىگويند : او مجهول است . هرگاه توثيقى كه عجلى از وى به عمل آورده ، ارزشى مىداشت ، حافظان حديث او را مجهول نمىخواندند ، و عقيلى او را ضعيف نمىناميد . وانگهى اين‌كه عجلى او را ثقه و مورد اعتماد بشمارد ، چه ارزشى دارد ؟ زيرا عجلى همان است كه عمر بن سعد ، قاتل سيد الشهدا ، و افراد رسوا و ننگينى چون او را نيز ثقه و مورد اعتماد شمرده است .\r\nدر سند روايت ، به طريقى كه احمد حنبل ثبت كرده ، نام ضمرة بن ربيعه هم هست .\r\nقبلا ديديم كه ساجى دربارهء او مىگويد : راستگويى است كه دچار توهّم مىشده ، و روايات نادرست و نامعلوم نقل كرده است . وى از قول ثورى ، از عبد اللّه بن دينار ، از\r\n\r\n\r\n","description":"","footnote":"\r\n( 1 ) . كاش ابو نعيم وقتى مىخواست دربارهء فضيلت و افتخار عثمان ، به نقل روايت از زبان عمر بن هارون بپردازد ، اين نظريه‌اش را دربارهء او به ياد مىداشت .\r\n( 2 ) . تهذيب التهذيب : 7 / 502 - 505 .\r\n","page_name":" 501 ","page_number":511},
  {"content":"\r\n\r\nابن عمر روايتى نقل كرده كه احمد حنبل آن را بشدت رد نموده است و گفته : اگر كسى بگويد اين دروغ است ، خطا نكرده است . ترمذى همان روايت را ثبت كرده مىگويد : نقل ضمرة بن ربيعه قابل پذيرفتن نيست و وى در نظر حديث شناسان خطاكار است .\r\nچنين است وضع و مقام راوى آن روايت ، هرچند بعضى او را ثقه و امين شمرده باشند . به احتمال قوى عيبناكى آن روايت از وجود ابن سمره است و او با رشوه‌هاى معاويه كه بيدريغ به پاى جاعلان حديث مىريخته ، آن را ساخته است .\r\n36 - مسعر از زبان عطيه ، از ابو سعيد مىگويد : پيامبر خدا را ديدم كه از اول شب تا سپيده‌دم دستها را به دعا برداشته مىگويد : خدايا من از عثمان راضى شده‌ام ، تو هم راضى باش .\r\nاين روايت را ابن جوزى در كتابش تبصره به‌طور مرسل ثبت كرده است كه پندارى حديثى مسلم و ثابت است . « 1 » اين اولين حديثى است كه وى در فضايل عثمان آورده .\r\nواحدى همين را به‌طور مرسل آورده مىافزايد : بر اثر آن خداوند متعال آيهء شريفهء « كسانى كه اموال خود را در راه خدا انفاق مىكنند « 2 » » را فرو فرستاد . « 3 » ابن كثير آن را در تاريخش مىآورد بدون اينكه رجال سندش را - جز همان سه نفر نامبرده - ذكر كند .\r\nشايد او و ديگر كسانى كه آن را به‌طور مرسل و با سند ناقص آورده‌اند ديده‌اند كه در سندش نام عناصر بىاعتبارى هست كه حرفشان قابل پذيرفتن و نقل نيست ، و نخواسته‌اند با انگشت گذاشتن روى عيبناكىهاى آن در روايتى كه حاكى از فضايل و افتخارات عثمان است ، خدشه‌اى وارد كنند . « 4 »\r\nنسبت عجيبى به پيامبر گرامى داده و گفته‌اند كه از اول شب تا سپيده‌دم مشغول دعاكردن در حق عثمان بود ، و معنى حرفشان اين مىشود كه از فرايض خويش غافل مانده ، و مثلا نماز شب و نماز وتر را كه تكليف اختصاصى وى بوده « 5 » ، به جا نياورده\r\n\r\n\r\n","description":"","footnote":"\r\n( 1 ) . قرّة العيون المبصرة ، ابو بكر بن ملّا محمد حنفى : 1 / 179 .\r\n( 2 ) . بقرة 2 / 262 .\r\n( 3 ) . اسباب النزول 61 .\r\n( 4 ) . البداية و النهاية : 7 / 212 .\r\n( 5 ) . رك : الخصائص الكبرى : 2 / 229 .\r\n","page_name":" 502 ","page_number":512},
  {"content":"\r\n\r\nاست . آيا وحى تازه‌اى آمده و او را از پرداختن به تكاليف عبادىاش به دعاى عثمان واداشته بود ، يا حقيقت چيز ديگرى است ؟ حقيقت بنا به نوشتهء سيوطى اين است كه در آن شب نه‌تنها از اول تا سپيده‌دمان در حق عثمان دعا نمىكرده ، بلكه يك لحظه هم دعا نكرده است ، زيرا وى در الخصائص الكبرى اسم همهء كسانى را كه پيامبر اكرم در حقشان دعا فرموده ، آورده است حتى ذكر نام يك يهودى را فرو نگذاشته ، ولى در آن ميان اثرى از اسم عثمان نيست . « 1 »\r\nپيامبر صلّى اللّه عليه و آله اگر به‌خاطر كمك عثمان در تدارك سپاه تنگدستى ، چنان كه از روايت واحدى برمىآيد ، او را يكشب پيوسته دعا كرده باشد ، قطعا مىبايست ابو بكر را كه به ادّعاى آن جماعت ، همهء دارايىاش را انفاق نمود ، و پيامبر صلّى اللّه عليه و آله بيش از هركس ممنون بخشندگىهاى او بوده « 2 » ، يك شبانه روز دعا كرده باشد ، لكن كى و كجا چنين كرده است ؟ در صورتى كه اگر مىخواست كسى را براى انجام كمك مالى و بخششى دعا كند ، بايد شبانه‌روز سرگرم دعا در حق اين و آن مىبود و چه بسيار بودند چنين كمك‌كنندگان ، و چه دشوار مىگشت وظيفهء پيامبر صلّى اللّه عليه و آله اگر براى عثمان شبى تا به صبح دستها را به دعا برمىداشت و براى ابو بكر و انصار نيز كه در جنگ و صلح بيدريغ از مال خويش بخشيدند و ديگر كسان كه گنجها سيم و زر براى پيشبرد نهضت اسلام تقديم كردند .\r\nدربارهء سخن واحدى كه گفت آن آيهء شريفه در مورد كمك مالى عثمان فرود آمده است ، سخن گفتيم و ثابت كرديم كه درست نيست . « 3 »\r\n37 - ابن كثير در تاريخش مىنويسد : ليث بن ابى سليم گفته است : نخستين كسى كه خوراكى از خرما و روغن تهيه كرد و آن را با عسل آميخت و به خانهء ام سلمه به خدمت پيامبر خدا فرستاد ، عثمان بود . او در خانه نبود . وقتى آمد ، آن را در برابرش نهادند و پرسيد : چه كسى اين را فرستاده است ؟ گفتند : عثمان . دستها را به آسمان بالا برده گفت :\r\n\r\n\r\n","description":"","footnote":"\r\n( 1 ) . رك : الخصائص الكبرى : 2 / 164 - 170 .\r\n( 2 ) . رك : الغدير ( متن عربى / چ 2 ) : 7 / 307 و 8 / 33 ، 58 .\r\n( 3 ) . همان : 8 / 57 .\r\n","page_name":" 503 ","page_number":513},
  {"content":"\r\n\r\nخدايا از تو مىخواهيم از عثمان خشنود گردى ، از او راضى باش . « 1 »\r\nاين را سيوطى به نقل از بيهقى و ابن عساكر از طريق ليث نوشته است . « 2 »\r\nليث بن ابى سليم اين داستان را پس از وفات پيامبر صلّى اللّه عليه و آله ساخته است ، زيرا خودش در سال 140 هجرى بدون درك حضور پيامبر صلّى اللّه عليه و آله درگذشته است . معلوم نيست داستان را از چه كسى نقل مىكند و چه كسى شاهد آن بوده ، چنان كه از ديگر رجال سند روايت نيز خبرى نيست و روايت از دو طرف مرسل و بىراوى است .\r\nدربارهء خود ليث بن ابى سليم ، عبد اللّه بن احمد مىگويد : نديده‌ام يحيى بن سعيد به كسى بدبين‌تر از ليث ابن ابى سليم و ابن اسحاق و همام باشد . هيچ‌كس نمىتوانست دربارهء آنها به وى مراجعه كند . ابن ابى شيبه و ابو حاتم و جوزجانى مىگويند : سست روايت بوده است . ابن سعد و ابن معين و ابن عيينه او را ضعيف شمرده‌اند . احمد و ابو حاتم و ابو زرعه نيز مىگويند : روايتش نامربوط است و به عقيدهء حديث شناسان قابل استدلال نمىباشد . يحيى مىگويد : عموم استادان و شيوخ او ناشناخته‌اند . ابن حبّان مىگويد : در آخر عمر اختلال مشاعر پيدا كرده بود و سند روايات را دگرگون مىساخت و روايات مرسل را به پيامبر مىرساند ، و از قول راويان مورد اعتماد چيزها مىساخت كه نگفته بودند . قطان و ابن مهدى و ابن معين و احمد او را ترك كرده‌اند . ابو احمد حاكم مىگويد : به عقيدهء حديث‌شناسان قوى نيست . ابو عبد اللّه حاكم مىگويد : محدثان همگى در بدحافظگى او همداستانند . « 3 »\r\nآيا براى حافظى مثل ابن كثير عيب نيست كه چنين روايت عيبناك و سستى را با آن متن نادرست ثبت نمايد و به منظور رديف‌كردن فضايل و افتخارات براى عثمان آن را بدون اتمام سند و ذكر راويان و به‌طور مرسل آن هم چنان كه پندارى ثابت و مسلم باشد ، بياورد . آن وقت چون نوبت مىرسد به حديث صحيح و ثابت و متواتر مؤاخات كه در صحاح با سند كامل و با ذكر همهء راويان ثبت است ، مىگويد « 4 » : سندهاى اين حديث\r\n\r\n\r\n","description":"","footnote":"\r\n( 1 ) . البداية و النهاية : 7 / 212 .\r\n( 2 ) . مسامرة الاوائل 87 .\r\n( 3 ) . تهذيب التهذيب : 8 / 468 .\r\n( 4 ) . رك : البداية و النهاية : 7 / 335 .\r\n","page_name":" 504 ","page_number":514},
  {"content":"\r\n\r\nهمه‌اش ضعيف و سست است و مايهء استدلال و حجت نمىتواند شد . خدا بهتر مىداند . « 1 » در تاريخش نيز روايتى را كه مىگويد آيهء ولايت دربارهء على عليه السّلام نازل گشته ، مىآورد و مىافزايد : اين به علت سستى اسنادش به هيچ وجه درست نيست ، و دربارهء شخص على هيچ آيه‌اى از قرآن نازل نگشته است . « 2 » مرگ بر دوستى كوركورانه و تعصب جاهلانه .\r\nپيامبر صلّى اللّه عليه و آله اگر مىخواست براى هرهديه‌اى گرچه اندك خوراكى باشد ، دست نيايش به آسمان بلند كند ، بايد بيشتر اوقاتش را به علت كثرت هدايا و هديه‌آوران به دعا و نيايش به‌سر آورد ، و عثمان و هديه‌اش چه خصوصيتى داشته‌اند كه فقط او را دعا كند ؟\r\n38 - خطيب بغدادى روايتى ثبت كرده است از طريق عبد اللّه بن حسن بن احمد ، از يزيد بن مروان خلّال ، از اسحاق بن نجيح ملطى ، از عطاء ، از ابو هريره كه مىگويد : پيامبر خدا فرمود : هر پيامبرى از ميان امتش دوستى دارد و دوست من عثمان بن عفان است . « 3 »\r\nبراى شناختن سند اين روايت ، بررسى دو راوى دروغگو و دروغساز آن كفايت مىنمايد : خلال و ملطى . دربارهء خلال ، يحيى بن معين مىگويد : خلال دروغساز است .\r\nدارمى مىگويد : او را ديده‌ام ، در حالى كه ضعيف است ، همان‌گونه كه يحيى بن معين گفته است . ابو داود مىگويد : سست روايت است . دارقطنى مىگويد : واقعا ضعيف است . « 4 »\r\nاين خلاصه‌اى بود دربارهء خلال ، اما ملطى . احمد درباره‌اش مىگويد : اسحاق بن نجيح ملطى از دروغگوترين افراد است . ابن معين مىگويد : دروغسازى است دشمن خدا ، و آدم بد و پليدى . ابن ابى شيبه مىگويد : در بغداد عده‌اى بودند كه حديث جعل\r\n\r\n\r\n","description":"","footnote":"\r\n( 1 ) . حديث مؤاخات با همهء طرق روايت آن به شرح آمد و به آن اشاره رفت . رك : الغدير ( متن عربى / چ 2 ) :\r\n3 / 25 - 112 و 9 / 317 .\r\n( 2 ) . سخن را در اين‌كه آن آيه در حق على عليه السّلام نازل گشته ، بسط داديم و اتفاق نظر فقيهان و متكلمان و حديث شناسان و مفسران را در صحت اين روايت و در نزول آيه در حق على عليه السّلام بيان كرديم . رك :\r\nالغدير ( متن عربى / چ 2 ) : 3 / 156 ، 167 .\r\n( 3 ) . تاريخ بغداد : 6 / 321 .\r\n( 4 ) . ميزان الاعتدال : 3 / 318 ؛ لسان الميزان : 6 / 293 .\r\n","page_name":" 505 ","page_number":515},
  {"content":"\r\n\r\nمىكردند ، از جمله اسحاق بن نجيح . ابن ابى مريم مىگويد : او از كسانى است كه در دروغسازى و جعل حديث شهرت پيدا كرده‌اند . عمرو بن على مىگويد : دروغسازى است كه حديث جعل مىكرده . جوزجانى مىگويد : غير موثق است و غير امين . ابن عدى مىگويد : رواياتش جعلى است و آنچه از ابن جريح نقل كرده همه ساختگى است . وى در رديف راويان ضعيف است و در شمار كسانى كه حديث جعل مىكرده‌اند . نسائى مىگويد : دروغساز است . ابن حبّان مىگويد : دجال و دغلباز است و آشكارا حديث جعل مىكرده . برقانى مىگويد : به او نسبت دروغگويى داده‌اند . جوزجانى مىگويد :\r\nدروغسازى جاعل است و رواياتش را به هيچ وجه نه مىتوان پذيرفت و نه مورد استناد قرار داد ، و بايد وضع او را روشن ساخت . ابو سعيد مىگويد : شهرت دارد كه حديث جعل مىكرده است . ابن طاهر مىگويد : دجالى دروغساز است . ابن جوزى مىگويد :\r\nمحدثان همگى بر اين‌كه جعل حديث مىكرده ، همداستانند . « 1 »\r\nتعجب‌آور است كه خطيب دربارهء اين روايت و عيبناكى و سستى سندش سكوت مىكند ، در حالى كه خودش بسيارى از اظهارنظرهاى حديث‌شناسان نامبرده را در شرح حال اسحاق ثبت كرده است . شايد نخواسته صريحا اين روايت را رد كند و با ذكر آن اظهارنظرها - آن هم در جاى ديگر - سستى سند روايت را رسانده است . جاعل اين روايت توجه نداشته كه روايت‌هاى جعلى ديگرى منافى جعل اوست ، مثلا اين روايت كه : هر پيامبرى دوستى دارد و دوست من سعد بن معاذ است « 2 » ، و روايت ديگرى كه با اين هردو منافات دارد و بخارى در صحيح خويش از قول پيامبر اكرم صلّى اللّه عليه و آله آورده است : اگر مىخواستم دوستى برگزينم حتما ابو بكر را برمىگزيدم . « 3 » در جلدهاى پيش در اين زمينه بتفصيل سخن گفته و ثابت نموديم جعلى و ساختگى است .\r\n39 - ابن ابى الدنيا مستندا از فاطمه دختر عبد الملك نقل مىكند كه شبى عمر بن\r\n\r\n\r\n","description":"","footnote":"\r\n( 1 ) . تاريخ بغداد : 6 / 321 - 324 ؛ تهذيب التهذيب : 1 / 252 .\r\n( 2 ) . كنز العمال : 6 / 183 ؛ منتخب الكنز ، در حاشيهء مسند احمد حنبل : 5 / 231 .\r\n( 3 ) . صحيح البخارى : 5 / 243 .\r\n","page_name":" 506 ","page_number":516},
  {"content":"\r\n\r\nعبد العزيز بيدار شده گفت : امشب خواب عجيبى ديدم . گفتم : برايم نقل كن . گفت : باشد ، بگذار صبح شود . وقتى از نماز جماعت فراغت يافت ، به خانه آمد و پرسيدم چه خواب ديدى ؟ گفت : ديدم من به سرزمين پهناور و سرسبزى چون فرشى زمردين رانده شدم و كاخى ديدم نقره‌گون كه از آن كسى بيرون آمده فرياد برآورد : محمد بن عبد اللّه كجاست ؟\r\nپيامبر خدا كجاست ؟ ناگهان پيامبر خدا پديدار گشت و به درون كاخ رفت .\r\nبعد شخص ديگرى بيرون آمده فرياد برآورد : ابو بكر صديق كجاست ؟ ابو بكر آمد و به درون كاخ رفت . شخص ديگر بيرون آمده فرياد برآورد : عمر بن خطاب كجاست ؟ او آمد و به درون رفت . سپس شخص ديگرى بيرون آمده فرياد برآورد : عثمان بن عفان كجاست ؟ او آمد و به درون رفت . ديگرى آمد و گفت : كه على بن ابى طالب كجاست ؟ او هم آمد و به درون رفت . سپس يكى آمد و گفت : كه عمر بن عبد العزيز كجاست ؟ برخاستم و به درون كاخ رفتم و در كنار پدرم عمر بن خطاب « 1 » كه در سمت چپ پيامبر خدا بود ، نشستم و ابو بكر نيز در سمت راست به فاصلهء يك نفر نشسته بود . از پدرم پرسيدم آن يك نفر كيست ؟ گفت : اين عيسى بن مريم است . آنگاه از هاتفى كه هاله‌اى نور ميان من و او فاصله به وجود آورده و از نظرم پنهانش نموده بود ، شنيدم كه مىگفت : اى عمر بن عبد العزيز ! به عقيده و رويه‌ات متمسك باش و بر آن پايدارى كن . بعد در حالى كه مىپنداشتم به من اجازهء خروج داده‌اند ، بيرون رفتم و در خارج كاخ عثمان بن عفان را ديدم كه به من گفت :\r\nسپاس خداى را كه پروردگارم مرا يارى داد . ناگاه على در پى او آمد ، در حالى كه مىگفت : خدا را شكر كه مرا آمرزيد . اين را ابن كثير در تاريخش نوشته است . « 2 »\r\nمن همچنان با جماعتى روبرو هستم كه مىخواهند مطالبشان را با خواب و رؤيا ثابت نمايند و واقعيات را با خيالات و رؤياها رد كنند . قلم‌موى اوهامشان تصويرى از عثمان مىسازد پاك از هرآلايش و ننگ و زشتى كه اصحاب عادل و راسترو ، كه شاهد و ناظر كارهايش بوده‌اند ، بر او عيب گرفته‌اند و خونش را هدر دانسته‌اند ، همانها كه آن جماعت\r\n\r\n\r\n","description":"","footnote":"\r\n( 1 ) . عمر بن خطاب جد مادرى عمر بن عبد العزيز است و مادرش ام عاصم ، ليلى دختر عاصم بن عمر بن خطاب .\r\n( 2 ) . البداية و النهاية : 9 / 206 .\r\n","page_name":" 507 ","page_number":517},
  {"content":"\r\n\r\nگفتار و كردارشان را سرمشق مىدانند . با چنين ياوه‌ها و حرفهاى پوشالى ، مردم ساده دل را به ورطهء گناه مىكشانند و بدين وسيله عثمان - آن فرورفته در منجلاب گناه و زشتكارى را - آنچنان به خلق نشان مىدهند تا او را از هرگناهى پاك نمايند و كارهاى ساده‌اش را كوهى به نظر آورند و او را كه همهء اصحاب پيامبر خوار و بىدفاع گذاشته‌اند ، مورد حمايت و يارى خدا معرفى كنند . همين دارودستهء تبهكار ، شخصيت امام مسلمانان و سرور جانشينان پيامبر و بزرگ مردى را كه پس از پيامبر صلّى اللّه عليه و آله بهترين و برترين انسان است ، چندان كوچك مىسازند و به قدرى با حقارت و خردى مىنمايند كه هيچ با قدر و مقامش مناسبت ندارد ، تا آنجا كه مىگويند مرتكب گناهى گشته و سپس مورد مغفرت قرار گرفته است .\r\nكسى نيست از اينها بپرسد چه وقت اين گناه از پيشوا و مقتداى مؤمنان و مولاى متقيان سر زده است ؟ آيا آنهنگام كه پيامبر صلّى اللّه عليه و آله قرآن او را نفس خويش خواند ؟ يا هنگامى كه خداى بزرگ و دانا او را از هرآلايش و گناهى پاك و منزه شمرد و فرمود : خدا اراده مىكند كه از شما خاندان پيامبر هرآلايشى را بزدايد و شما را پاك گرداند « 1 » ، يا آنگاه كه ولايت و دوستى او را ملازم و قرين ولايت و دوستى خويش و پيامبرش دانست و فرمود « 2 » : ولى و دوست شما خدا و پيامبر اوست و كسانى كه ايمان آوردند ، همانها كه نماز مىگزارند و در حال ركوع زكات مىپردازند ؟ « 3 » يا آن وقت كه دين را با ولايتش تكميل كرد و نعمتش را بر مسلمانان به اتمام رسانيد و فرمود « 4 » : امروز دينتان را برايتان به كمال رساندم و نعمتم را بر شما تمام گردانيدم و خواستم كه شما را دين اسلام باشد ؟ « 5 » يا زمانى كه پيامبر اكرم صلّى اللّه عليه و آله او را همان‌گونه كه خويشتن بيش از مردم نسبت به خودشان صاحب اختيار است ، صاحب اختيار گردانيد ، و در حديث متواتر و قطعى و مسلم غدير وى را به خلافت عظمى برداشت ؟ آيا آن هنگام كه با حديث ثابت و متواتر و قطعى ثقلين\r\n\r\n\r\n","description":"","footnote":"\r\n( 1 ) . احزاب 33 / 33 .\r\n( 2 ) . مائدة 5 / 55 .\r\n( 3 ) . رك : الغدير ( متن عربى / چ 2 ) : 3 / 156 - 167 .\r\n( 4 ) . مائدة 5 / 3 .\r\n( 5 ) . رك : الغدير ( متن عربى / چ 2 ) : 1 / 231 - 239 .\r\n","page_name":" 508 ","page_number":518},
  {"content":"\r\n\r\nاو را همطراز و همدوش قرآن ساخت ؟ يا به گاهى كه منزلتش را نسبت به خويش همانند منزلت هارون با موسى معين گردانيد و ميان او با خويشتن يك فرق قائل گشت آن هم فرق نبوت كه فرمود : پس از من پيامبرى نخواهد بود ؟ « 1 » يا در مواردى نظير اينها .\r\nامام به هنگامى كه مردم عثمان را در محاصره داشتند ، پا به خانهء خويش كشيد و به هيچ وجه در محاصره و اقدام عليه وى شركت ننمود . شايد در ميان جماعت خرده‌گير و بدگمان كسى باشد كه رفتار امام را با عثمان در آن حال گناهى بخشودنى برايش به شمار آورد ، اين رفتار را كه به عثمان نصيحت مىكرده و از كارهايى كه مورد انتقاد خلق و اصحاب قرار گرفته بود ، نهى مىفرموده و مىگفته است كه وى به معروف و رويهء اسلامى عمل كند و راه كشوردارى را از قرآن و سنت بجويد و طريقى جز آن نپويد ، و چون عثمان گوش به اندرز و راهنمايى خيرخواهانه‌اش نسپرد ، به او اخطار كرد كه ديگر براى راهنمايى و عتابت نخواهم آمد ، زيرا تو شرفت را به باد داده‌اى و زمام اختيارت را از كف نهاده‌اى . « 2 » شايد آن جماعت اين رفتار را براى مولاى متقيان گناهى بخشايش‌پذير شمرده و تحكيم موقعيت انقلابيون و مخالفان عثمان به حساب آورده باشند ، در حالى كه چنين نيست . چه امام نه به خاطر تقويت ايشان ، بلكه براى اين چنان كرده است كه عثمان را از رويهء ضد اسلامى و نامردمىاش دور سازد و به راه حق و اجراى حكم قرآن باز آورد ، لكن دريغ كه او را سودى نبخشيده است و چنان گشته كه شاعر گويد :\r\n- شما را به موقع دستور دادم و راه نمودم ، ولى چه سود كه نصيحت فقط در آفتاب نيمروز واقعيات پديدار خواهد گشت .\r\nيا چنين گويد :\r\n- چه بسيار گوهر نصيحت كه به پايتان ريختم ، اما فقط پند نيوش است كه آن را غنيمت مىشمارد .\r\nبه‌به ! به اين معرفت و شناخت ، و آفرين به اين علم و دانشى كه دارنده‌اش انجام\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 199 - 202 .\r\n( 2 ) . همان : 9 / 172 - 175 .\r\n","page_name":" 509 ","page_number":519},
  {"content":"\r\n\r\nوظيفه را گناه مىشمارد و گناهكار را مورد حمايت و يارى خدا مىپندارد !\r\nبگمانم جاعل اين روايت دروغين و سازندهء اين افسانهء خيالى يكى از كردهاى بيسواد يا از پارسيان عربى نشناس باشد ، و گرنه عرب اصيل هرگز چنين چيزى نمىسازد و نمىگويد : سپاس خدا را كه مرا يارى داد ، و خدا را شكر كه مرا آمرزيد !\r\nعمر بن عبد العزيز خوابى بدتر و تباه‌تر از اين خواب مضحك نيز دارد كه در آن اختلاف و دعاوى خصمانهء امير المؤمنين على بن ابى طالب با معاويه پسر هند جگر خوار حل و فصل گشته است . آن را هم همين ابو بكر بن ابى الدنيا از قول عمر بن عبد العزيز آورده است كه مىگويد : پيامبر خدا را در خواب ديدم كه ابو بكر و عمر در خدمتش نشسته بودند . به او سلام كرده نشستم . در حالى كه نشسته بودم ، على و معاويه را آوردند و وارد اطاقى كردند و در را بستند ، و من تماشا مىكردم . چيزى نگذشت كه على بيرون آمده گفت : به خداى كعبه سوگند كه حكم به نفع من صادر گشت . لحظه‌اى بعد معاويه به در شد ، در حالى كه مىگفت : به خداى كعبه سوگند كه آمرزيده گشتم . « 1 »\r\nاز جمع اين دو خواب چنين برمىآيد كه وضع امير المؤمنين على بن ابى طالب عليه السّلام در برابر عثمان مثل وضعى بوده كه معاويه در برابر على داشته است ، يعنى حال قيام بر ضد امام وقت و حاكم قانونى ، و وضع تجاوزكارانه و انحراف از اسلام ! چه زيان از اين گونه ناروا شنيدنها . بىشك سرانجام به پيشگاه خداى دادگر و حقستان خواهيم رفت و او در رستاخيز ميان ما و خصم ، ميان على از يكسو و عثمان و معاويه و هواخواهان آنها از سوى ديگر ، داورى خواهد كرد ؛ و آن هنگام كه نه از خواب و رؤيا كارى ساخته است و نه از خيالبافى .\r\n40 - بلاذرى روايتى ثبت كرده است از طريق سعيد بن خالد ، از صالح بن كيسان اموى كه معلم پسر عمر بن عبد العزيز بوده است ، از سعيد بن مسيب كه مىگويد : پيامبر خدا به عثمان نگريسته گفت : اين مؤمن متقى شهيد شبيه ابراهيم است . « 2 »\r\nبه‌نظر مىرسد سعيد بن خالد بن عمرو بن عثمان بن عفان اموى ، يا سعيد بن خالد\r\n\r\n\r\n","description":"","footnote":"\r\n( 1 ) . تاريخ ابن كثير : 8 / 130 .\r\n( 2 ) . انساب الاشراف : 5 / 3 .\r\n","page_name":" 510 ","page_number":520},
  {"content":"\r\n\r\nخزاعى مدنى كه علماى رجال بر ضعف وى همداستانند ، در ميان اصحاب پيامبر اكرم كسى را نيافته‌اند كه استعداد انتساب اين حرف ناروا و فضيلت‌بافى گستاخانه را داشته باشد و به همين جهت ، اين روايت را بىذكر نام راويان آن و با سندى منقطع و بريده آورده‌اند به‌طورى كه از سعيد بن مسيب كه دو سال پس از خلافت عمر بن خطاب به دنيا آمده ، تا پيامبر اكرم صلّى اللّه عليه و آله نامى در سند نيست .\r\nخوانندهء عزيز پس از مطالعهء شرح حال عثمان و آراء و اظهارنظرهاى اصحاب دربارهء او و همداستانى امت عليه رويه و كارهاى خلاف و ناپرهيزگارى او ، نيك مىداند كه تشبيه‌كردن اين شخص به ابراهيم پيامبر عليه السّلام چه جنايت وحشتناكى است و چه گستاخى و اهانت سختى به معصومان ، و چه حرف ياوه و نامربوطى ! پناه بر خدا از حرف نابخردانه !\r\nباز اگر او را به يكى از پيامبران مقتول تشبيه كرده بودند ، مىشد گفت كه با هزار فرق كه ميان ايشان هست ، وجه شباهتى دارند و آن مقتول بودن است ، اما تصادف چنان شد كه اين جسارت به ابراهيم خليل اللّه روا گشته است .\r\nگمان مىكنم سازندهء اين تشبيه جنايت‌بار و مضحك ، آن حديث تشبيهى را كه در حق مولاى متقيان هست و قبلا آورديم « 1 » ، شنيد و حسادتش برانگيخته شده تا چنان چيزى براى مراد خويش عثمان ببافد و همين دوستى كوركورانه او را از ديدن عدم تشابهى كه ميان ابراهيم خليل الرحمن و عثمان بن عفان هست ، بازداشته است و نديده كه آن پيامبر معصوم و پاكدامنى است كه به افتخار خليل الرحمانى نايل گشته و اين تبهكارى كه به جرم انحراف از اسلام و غوطه‌ورى در منجلاب گناه به دست اصحاب پيامبر و مهاجران و انصار به قتل رسيده است .\r\nنمىدانم اين نداى پيامبر اكرم صلّى اللّه عليه و آله را كه سعيد بن مسيب - كه مدتها پس از پيامبر صلّى اللّه عليه و آله متولد شده - شنيد ، آيا عايشه هم شنيده بود و با وجود اين ، فرياد برمىداشت و مىگفت : نعثل را بكشيد ، خدا او را بكشد ، زيرا او كافر شده است ، يا به ابن عباس\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 355 - 360 .\r\n","page_name":" 511 ","page_number":521},
  {"content":"\r\n\r\nمىگفت : اى ابن عباس ! خدا به تو عقل و فهم و قدرت بيان داده است ، مبادا مردم را از دور اين ديكتاتور پراكنده سازى ! يا مىگفت : به خدا مىخواستم عثمان در يكى از همين جوالهايم مىبود و قدرت به دوش گرفتنش را مىداشتم و او را به دريا مىافكندم ، يا به مروان مىگفت : به خدا مىخواستم تو و همين رفيقت كه اينقدر به سرنوشتش علاقه‌مندى ، به پاى هركدامتان سنگ آسيايى مىبود و به درون دريا فرو مىرفتيد ، يا به كسانى كه به خانه‌اش مىرفتند ، مىگفت : اين جامهء پيامبر خداست كه نفرسوده و عثمان سنتش را فرسوده و از بين برده است ، يا وقتى خبر قتلش را دريافت ، گفت : خدا شرّش را كم كرد و آن سرنوشت ، نتيجهء كارهايى بود كه كرد ، و خدا هيچ وقت به بندگانش ظلم نمىكند ، يا گفت : خدا شرّش را كم كرد و گناهش او را به كشتن داد . خدا انتقام كارش را از او گرفت . اى جماعت قريش ! مبادا از كشته شدن عثمان آنچنان كه قوم ثمود از كشتهء خويش ناراحت گشتند ، ناراحت شويد . « 1 »\r\nاين روايت را كه مىگويند در تشبيه عثمان هست ، آيا آن اصحابى كه گفتار و اظهارنظرها و اعمالشان را دربارهء عثمان ديديم شنيده‌اند ؟ يا نه ، آن روايت اساسا باطل است و هيچ‌يك از ايشان آن را نشنيده است ؟ اى خوانندهء عزيز ، تو خود در اين‌باره قضاوت كن .\r\nراويان بدسرشت و ناقلان ياوه‌گو ، تشبيهى از زبان عايشه ساخته‌اند كه بسيار سهمگين‌تر و جنايت‌بارتر از تشبيه سابق است و اهانتش به قوانين اسلام و پيامبرش افزون‌تر . اين تشبيه چنين است :\r\nاز مسيب بن واضح سلمى حمصى ، از خالد بن عمرو بن ابى خيل سلفى حمصى ، از عمرو بن ازهر عتكى بصرى ، قاضى گرگان ، از هشام بن عروه ، از پدرش ، از عايشه ، رضى اللّه عنها ، روايت شده كه گفت : وقتى پيامبر اكرم ام كلثوم را شوهر داد ، به ام ايمن گفت : دخترم را بگير و به خانهء عثمان ببر ، و دفى آهسته بزن . او چنان كرد . پس از سه روز پيامبر به ديدن دخترش رفت و پرسيد : شوهرت را چگونه ديدى ؟ گفت : بهترين مرد\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 9 / 77 - 86 .\r\n","page_name":" 512 ","page_number":522},
  {"content":"\r\n\r\nاست . فرمود : او از همه كس به جدت ابراهيم و پدرت محمد بيشتر شباهت دارد . « 1 »\r\nاين خبر را ذهبى ضمن شرح حال عمرو بن ازهر نوشته مىگويد : اين جعلى است .\r\nرجال سند :\r\n1 - مسيب بن واضح\r\nابو حاتم مىگويد : راستگويى است كه زياد اشتباه مىكند و اگر اشتباهاتش به او تذكر داده شود ، نمىپذيرد . دارقطنى مىگويد : ضعيف و سست روايت است . ساجى مىگويد :\r\nدربارهء احاديث بسيارى كه وى نقل كرده ، حرفها زده‌اند . عبدان مىگويد : او و عبد الوهاب بن ضحاك مثل يكديگرند « 2 » ، و عبد الوهاب بن ضحاك را شناختيم و ديديم كه دروغسازى است جاعل روايت ، و متروك و مطرود و بسيار اشتباهكار و متوهم ، و به دروغسازى در روايت شهرت داشته است . « 3 »\r\n2 - خالد بن عمرو\r\nفريابى او را دروغگو خوانده است . ابن عدى و ديگران او را سست و پوشالى دانسته‌اند . دارقطنى مىگويد : ضعيف است . ابن عدى مىگويد : روايات نادرست و ناشناخته‌اى دارد . ذهبى روايتى از طريق او آورده مىگويد : اين باطل است . و از روايات آفت آلود اخيل ، يعنى خالد بن عمرو روايت دروغينى است دربارهء اساتيد حديث ابن شاذان . « 4 »\r\n3 - عمرو بن ازهر عتكى\r\nابو سعيد حداد مىگويد : او دروغ مىبافته است . ابن معين مىگويد : مورد اعتماد نبوده و ضعيف است . بخارى مىگويد : متهم به دروغسازى است . نسائى و ديگران مىگويند : متروك است . احمد حنبل مىگويد : حديث جعل مىكرده است . عباس دورى از قول يحيى مىگويد : دروغسازى سست روايت بوده است . دولابى مىگويد : روايتش\r\n\r\n\r\n","description":"","footnote":"\r\n( 1 ) . ميزان الاعتدال : 2 / 281 ؛ لسان الميزان : 4 / 353 .\r\n( 2 ) . ميزان الاعتدال : 3 / 171 ؛ لسان الميزان : 6 / 41 .\r\n( 3 ) . رك : الغدير ( متن عربى / چ 2 ) : 5 / 242 .\r\n( 4 ) . ميزان الاعتدال : 1 / 299 ؛ تهذيب التهذيب : 3 / 110 .\r\n","page_name":" 513 ","page_number":523},
  {"content":"\r\n\r\nمتروك و مطرود است . جوزجانى مىگويد : غير قابل‌اعتماد است . « 1 »\r\nبه اين روايت دروغين بايد روايت دروغين ديگرى را ضميمه و ملحق ساخت ، آن را كه ابن عدى از طريق زيد بن حريش از عمرو بن صالح ، قاضى رامهرمز ، از عمرى ، از نافع ، از ابن عمر ، رضى اللّه عنهما ، از پيامبر آورده كه فرمود : ما عثمان را به پدرمان ابراهيم تشبيه مىنمائيم .\r\nذهبى دربارهء اين روايت مىگويد : واقعا نادرست و بيگانه است . ابن عدى پس از نوشتن اين روايت دربارهء عمرو بن صالح - از راويان اين روايت - مىگويد : او غير از اين هم رواياتى دارد كه قابل اخذ و پيروى نيست .\r\n41 - بلاذرى روايتى ثبت كرده است از حسين بن على بن اسود ، از عبد الرحمن كه مىگويد : در حجر به عبادت ايستادم و با خود گفتم كه امشب نمىگذارم ديگرى جايم را بگيرد . بعد مردى از پشت سرم آمد و با دست بر شانه‌ام زد . رو برنگرداندم ، دوباره دست بر شانه‌ام زد . رو برنگرداندم و براى سومين بار دست بر شانه‌ام زد . وقتى رو برگرداندم ، ديدم عثمان است . از حجر به يك سو رفتم تا او ايستاد و قرآن را در يك ركعت خواند و راه خويش در پيش گرفت . « 2 »\r\nاين را ابو نعيم نيز با سند ذكر كرده است به اين عبارت : عبد الرحمن مىگويد : با خود گفتم امشب را در مقام خواهم گذراند . پس چون نماز شام بگذاشتم ، رهسپار مقام گشتم و به عبادت ايستادم . در حالى كه به عبادت ايستاده بودم ، مردى دستش را بر شانه‌ام نهاد ، ديدم عثمان بن عفان است . آنگاه وى از اول تا آخر قرآن را خواند و سپس به ركوع و سجده رفت و بعد كفشش را برداشت و به راه افتاد نمىدانم پيش از آن هم نماز خوانده بود يا نه . « 3 »\r\nدربارهء راوى اين فضيلت بايد از علماى رجال پرسيد . حافظ ابن عدى مىگويد :\r\nحسين بن على بن اسود حديث مىدزديده است و رواياتى كه او نقل كرده ، قابل پيروى\r\n\r\n\r\n","description":"","footnote":"\r\n( 1 ) . ميزان الاعتدال : 2 / 281 ؛ لسان الميزان : 4 / 353 .\r\n( 2 ) . انساب الاشراف : 5 / 7 .\r\n( 3 ) . حلية الاولياء : 1 / 56 ، 57 .\r\n","page_name":" 514 ","page_number":524},
  {"content":"\r\n\r\nنيست . ازدى مىگويد : واقعا سست روايت است ، و دربارهء رواياتش حرفهاست .\r\nاحمد پيشواى حنبليان دربارهء او همان را مىگويد كه به ابو بكر مروزى - در جواب اين‌كه حسين بن على بن اسود چگونه كسى است - گفته است ، يعنى گفت : او را نمىشناسم . « 1 »\r\nاكنون بايد از عبد الرحمن تيمى پرسيد : آيا وظيفه نداشتى كه اين مطلب را به پسر عمويت طلحة بن عبيد اللّه تيمى اطلاع دهى آنگاه كه بر صاحب اين فضيلت سخت گرفته و او را در فشار گذاشته بود ، تا آنجا كه مردم را عليه وى شوراند و به او اهانت كرد و ريختن خونش را روا ديد و او را تا دم مرگ تعقيب كرد و سپس نگذاشت نعشش را در گورستان مسلمانان دفن كنند ؟\r\nبالاخره روى سؤال را بايد به عثمان گرداند و پرسيد : مگر در حجر به اندازهء تو جايى پيدا نمىشد كه عبد الرحمن را از جايش دور ساختى و جايش را گرفتى ؟ مگر رواست كسى را كه در محراب عبادت ايستاده با اشارهء پياپى دست ، از عبادت منصرف ساخت ؟\r\nيا او را از جايش بر كنار كرد ؟ در حالى كه مىدانيم حق اقامت با پيش قدم است و آن‌كه زودتر آمده ، چنان كه در حديث شريفى از طريق جابر بن عبد اللّه انصارى آمده كه نبايد هيچ‌كس از شما روز جمعه برادرش را از جا برخيزاند تا خودش بنشيند ، بلكه بايد بگويد : لطفا جا برايم باز كنيد . « 2 » از طريق ابن عمر هم آمده است كه هيچ‌كس نبايد ديگرى را از جايش برخيزاند و بر جاى او بنشيند ، بلكه بايد جا براى يكديگر بگشاييد و به هم جا بدهيد . ابن جريح مىگويد : چون اين حديث بشنيدم ، پرسيدم :\r\nمقصود روز جمعه است ؟ گفت : جمعه و غير جمعه . « 3 » مسلم اين حديث را به اين عبارت آورده است : هيچ‌كس از شما نبايد كسى را از جايش برخيزاند و خود بر جايش بنشيند ، و نيز به اين عبارت : هيچ‌كس از شما نبايد برادرش را از جايش برخيزاند و بعد خود بر جايش بنشيند . نووى مىگويد : اين نهى به منظور تحريم است . بنابراين ، كسى كه\r\n\r\n\r\n","description":"","footnote":"\r\n( 1 ) . رك : تهذيب التهذيب : 2 / 243 .\r\n( 2 ) . صحيح مسلم : 7 / 10 .\r\n( 3 ) . صحيح مسلم : 7 / 10 ؛ مسند احمد حنبل : 2 / 22 ؛ صحيح البخارى : 2 / 94 .\r\n","page_name":" 515 ","page_number":525},
  {"content":"\r\n\r\nروز جمعه يا غير جمعه براى نماز يا غير نماز پيش از ديگران به محل مباحى در مسجدى بنشيند ، از ديگران ذى حق‌تر به آن مكان خواهد بود و به موجب اين حديث حرام است اگر ديگرى او را از آنجا برخيزاند . « 1 » قسطلانى مىگويد : از اين نهى ، حرمت آشكار است و جز با دليل نمىتوان ظهور حرمت آن را نديده گرفت . بنابراين ، روا نيست كه كسى از جايش برخيزانده شود تا به جايش بنشينند ، زيرا هركه بر تصرف مباحى پيشى گيرد ، به آن ذى حق‌تر از ديگران است « 2 » ، احمد حنبل حديث ديگرى آورده به اين مضمون كه هركس پس از خروج امام جماعت از مسجد ، از روى گردن مردم عبور كند يا دو نفر را كه كنار هم نشسته‌اند پس زند ، براى عبورش چنان است كه پشت خويش به آتش كشيده باشد ، و پس زدن دو نفر به اين هم اطلاق مىشود كه كسى دو نفر را از جايشان به كنارى زند تا بين آن دو بنشيند . « 3 » شوكانى مىگويد : هر كه پيش از ديگران جاى مباحى را خواه در مسجد يا غير مسجد و روز جمعه يا غير آن و براى نماز يا عبادتى ديگر بگيرد ، براى توقف در آن‌جا از ديگران ذى حق‌تر است و بر ديگران حرام است كه او را از آنجا بلند كنند و خود بنشينند . « 4 »\r\nبنابر آنچه گذشت ، كار عثمان كه عبد الرحمن را از جايش برخيزاند كه ذى حق‌تر از ديگران به آن بوده است ، و چندين بار با زدن دست بر شانه و پشتش به او اخطار كرد كه جايش را به وى بدهد ، كار ناروا و حرامى بوده و با سنت ثابت ناسازگار است .\r\nبه‌علاوه ، مگر قرآن را يكشبه مىتوان ختم كرد ؟ شايد اگر آن شب از شبهاى بلند زمستان مىبود و عثمان بلافاصله بعد از نماز عشا به حجر مىآمد و زبانى روان و بيانى رسا داشت - كه ما هيچ‌يك را نمىدانيم و براى ما قطعى نيست - احتمال مىرفت كه ممكن بوده باشد .\r\nوانگهى مگر عثمان همان كسى نيست كه وقتى به منبر بالا رفت ، لرزه بر اندامش افتاد\r\n\r\n\r\n","description":"","footnote":"\r\n( 1 ) . شرح مسلم ، در حاشيهء ارشاد السارى : 8 / 479 .\r\n( 2 ) . ارشاد السارى : 2 / 169 .\r\n( 3 ) . مسند احمد حنبل : 3 / 417 .\r\n( 4 ) . نيل الاوطار : 3 / 306 .\r\n","page_name":" 516 ","page_number":526},
  {"content":"\r\n\r\nو سرشكسته خاموش ماند و پس از دقايقى گفت : ابو بكر و عمر براى چنين مناسبتها و منبر رفتن گفتارى تهيه مىديدند ، اما من نه نطقى براى اين مناسبت تهيه ديده‌ام و نه گفتارى آماده نموده‌ام . بعدا مىآييم و صحبت مىكنيم . « 1 » كدام سخنران عرب اگر كلام اللّه مجيد را از بر باشد كه همه معنى و مطلب و رسايى و گويايى است ، احتياج به تهيه‌كردن نطق و سخن و فراهم آوردن مطلب پيدا مىكند ؟\r\nاين آدم به قرآنى كه - بنابرآن روايت دروغين - در نمازش ختم مىكرد ، چرا عمل نمىكرد ؟ مگر در قرآنى كه مىخواند اين آيهء شريفه نيست : كسانى كه مردان و زنان مؤمن را بدون اينكه كارى كرده باشند ، اذيت مىكنند متحمل بهتان و گناهى آشكار مىشوند ؟ « 2 » يا مگر ابو ذر و عمار و ابن مسعود و جماعت نيكوكار و پاكدامنى نظيرشان در شمار مؤمنان نبودند كه آنهمه اذيتشان كرد با تبعيد و آواره ساختن و كتك و شكنجه و اهانت و به هروسيله‌اى كه در اختيار داشت ؟ در آن قرآن مگر اين آيت نيست : كسانى كه پيامبر خدا را بيازارند ، به عذابى دردناك گرفتار خواهند شد ؟ « 3 » كه او با ارتكاب كار ناشايستش در شب وفات ام كلثوم پيامبر خدا را آزرد ، و با پناه دادن به كسى كه حضرتش طرد و لعن كرده بود ، و با تحقير و توهين اصحاب بزرگوارش و سرآمدشان پسر عموى پاكش على بن ابى طالب ، و با تبديل سنت وى و انحراف از آن ، موجبات رنجش حضرت را فراهم كرد .\r\nآيا اين فرمايش الهى در آن نيست : خدا را اطاعت كنيد و پيامبر را و زمامدارانتان را فرمان بريد ؟ « 4 » كه او سر از فرمان خدا و پيامبرش پيچيد و قرآن و سنت را بارها پشت گوش افكند آن هم در مورد جمع و صرف اموال عمومى ، صدقات ، مالياتهاى اسلامى ، زكات ، توزيع عوايد ، نماز ، واگذارى املاك دولتى ، اوقاف ، حج ، نكاح و قانون جزاى اسلامى ؟ « 5 » مگر در آن حدود الهى به شرح در نيامده است ؟ يا اين فرمودهء پروردگار نيست : هركه پا از\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 163 ، 164 .\r\n( 2 ) . احزاب 33 / 58 .\r\n( 3 ) . توبة 9 / 61 .\r\n( 4 ) . نساء 4 / 59 .\r\n( 5 ) . در جلد هشتم بتفصيل از آن سخن رفت .\r\n","page_name":" 517 ","page_number":527},
  {"content":"\r\n\r\nحدود الهى فرا نهد ، پس چنين كسان همان ستمگرانند ؟ « 1 » كه پا از حدود بيرون نهاد و عهد و پيمان خويش گسست و توبه شكست و دست به كارهاى بدفرجام و جنايتها آلود كه كارش را به قتل فجيع كشاند و بلاها و بدبختىها بر سر خودش آورد و بر سر امّت اسلام كه تا به حال جريان دارد . در آن قرآن كه مىگويند مىخوانده ، مگر آيهء مباهله يا آيهء تطهير نبوده است كه خدا در اولى على بن ابى طالب را نفس پيامبر عظيم‌الشأن مىشمارد و در دومى او را چون پيامبر اكرم از هرآلايش پاك و منزه مىگرداند ، اما عثمان عقيده داشت و اظهار مىكرد كه مروان بن حكم - آن تبعيد و لعنت شدهء پيامبر خدا - برتر از اوست ؟ « 2 »\r\nكاش اين آدم آن تلاوت خسته كنندهء قرآن را ترك نموده و به جايش عمل به آن را پيش گرفته بود و احكام قرآن كريم را اجرا مىنمود و بر جامعه رفتار و سياستش تطبيق مىداد و در تلاوت آن به قدر مقدور و ميسور اكتفا مىورزيد .\r\n42 - بلاذرى روايتى ثبت كرده است از خلف بزّاز ، از عبد الوهاب بن عطاء « 3 » خفاف بصرى ، از سعيد بن ابى عروبه ، ابو نضر بصرى ، از ابن اخى « 4 » ، مطرف بن عبد اللّه بن شخير ، از مطرف بصرى كه مىگويد : در جنگ جمل ، على را ديدم كه سواره و شتابان پيش من آمد . گفتم : سزاوار اين بود كه من شتابان به خدمتت مىآمدم . گفت : به گمانم عثمان سبب شد كه پيش ما نيايى . شروع كردم به عذرخواهى از او . گفت : اگر تو دوستش مىدارى ، حقيقت هم اين است كه او نيكوكارترين و خويشاونددارترين ما بود . « 5 »\r\nرجال سند :\r\n1 - خلف بزار\r\nاو مورد اعتماد و امينى شرابخوار است . « 6 »\r\n2 - عبد الوهاب بن عطاء\r\n\r\n\r\n","description":"","footnote":"\r\n( 1 ) . بقرة 2 / 229 .\r\n( 2 ) . رك : الغدير ( متن عربى / چ 2 ) : 8 / 297 .\r\n( 3 ) . در نسخه نوشته شده : عبد الوهاب از عطاء ، اما درست چنان است كه نوشته‌ايم .\r\n( 4 ) . وى عبد اللّه پسر هانى بن عبد اللّه بن شخير بصرى است .\r\n( 5 ) . انساب الاشراف : 5 / 7 .\r\n( 6 ) . رك : الغدير ( متن عربى / چ 2 ) : 5 / 295 .\r\n","page_name":" 518 ","page_number":528},
  {"content":"\r\n\r\nمروزى مىگويد : از احمد حنبل پرسيدم : عبد الوهاب ثقه و مورد اعتماد است ؟ گفت :\r\nچه مىگويى ؟ ثقه و مورد اعتماد ، يحيى قطان است . ساجى مىگويد : راستگويى است كه نزد علماى رجال و حديث‌شناسان قوى شمرده نمىشود . بخارى مىگويد : به نظر آنان قوى شمرده نمىشود ، اما رواياتش قابل يادگيرى و حفظ هست . نسائى مىگويد : قوى نيست . ابو حاتم مىگويد : به نظر حديث شناسان از لحاظ حديث ، قوى نيست . ميمونى به نقل از احمد حنبل مىگويد : سست روايت است . بزّار مىگويد : قوى نيست ، ولى دانشمندان رواياتش را ياد گرفته « 1 » و حفظ كرده‌اند . « 2 »\r\n3 - سعيد بن ابى عروبه\r\nابو حاتم مىگويد : پيش از اينكه حواس پرتى پيدا كند ، ثقه و مورد اعتماد بوده است .\r\nدحيم مىگويد : اختلال حواس پيدا كرده است . ازدى مىگويد : به طرز بدى هم اختلال حواس پيدا كرده است . ابن سعد مىگويد : ثقه و بسيار حديث بوده ، اما در آخر عمر اختلال حواس پيدا كرده است . ابن حبّان مىگويد : اختلال حواسش پنج سال به طول انجاميده است . فقط احاديثى معتبر است كه پيشينيانى مثل يزيد بن زريع و ابن مبارك از او نقل كرده باشند . عبد الوهاب - كسى كه همين روايت را از او نقل كرده - مىگويد : سعيد در سال 47 اختلال حواس پيدا كرد و پس از آن 9 سال زندگى كرد . نسائى مىگويد : هركه پس از اختلال حواس از او چيزى شنيده باشد ، بىاعتبار است . ابن عدى مىگويد : هركه پيش از اختلال حواس از او چيزى شنيده باشد ، نقلش صحيح و قابل استدلال است و هركه پس از اختلال حواس چيزى شنيده باشد ، سخنش قابل استناد نيست . ابو بكر بزّاز مىگويد : در سال 133 اختلال حواسش شروع شد . « 3 »\r\nبراساس سخن ابو بكر بزّاز كه اختلال حواسش در 133 شروع شده ، و گفتهء ابن حبان كه در سال 155 مرده است ، طول دورهء اختلال حواس سعيد بن ابى عروبه به 22 سال\r\n\r\n\r\n","description":"","footnote":"\r\n( 1 ) . ياد گرفتن و حفظكردن رواياتش چنان كه در مورد بسيارى از راويان ضعيف اتفاق افتاده ، به جهت بررسى و دقت و حصول قرينه است .\r\n( 2 ) . تهذيب التهذيب : 6 / 451 .\r\n( 3 ) . همان : 4 / 63 - 66 .\r\n","page_name":" 519 ","page_number":529},
  {"content":"\r\n\r\nمىرسد ، و اين حداكثر دورهء اختلال حواس اوست بنا بر نوشتهء مورخان ، و حداقل آن 5 سال است ، و ديگر اظهارنظرها كه ميان 5 سال و 22 سال است .\r\nاين ، خرابى و عيبناكى سند روايت بود ، اما دربارهء متن آن روايت ، بايد از مولا امير المؤمنين پرسيد و از نظرش در حق عثمان جويا شد كه قبلا به شرح آورديم . « 1 » آيا مىشود كه حضرتش عقيده داشته باشد عثمان نيكوكارترين و خويشاونددارترين فرد بوده است و بعد از فراز منبر و به بانگ بلند و در برابر همه اشاره به عثمان بگويد : نفر سوم برخاسته شروع كرد به باد در گلو انداختن و لوليدن ميان اصطبل و چراگاهش ، و خويشاوندانش همراه او بنا كردند به خوردن مال خدا ، چنان كه شتر گياه نورس بهاره را مىچرد ، تا آنگاه كه بناى حكومتش متزلزل گشت و كارش گريبانگيرش شد و دارو دسته‌اش او را به سرنگونى درآورد « 2 » ، يا دربارهء عثمان بگويد : بنىاميه ميراث محمد صلّى اللّه عليه و آله را با ستيز از دستم به درآورده‌اند « 3 » ، و دربارهء بخششها و پرداختيهايى كه از خزانهء عمومى كرده است ، بگويد : هان ! هرقطعه زمينى كه عثمان به كسى اختصاص داده باشد و هرپولى كه از مال خدا پرداخته باشد ، به خزانه عمومى باز خواهد گشت ، زيرا حق پيشين را هيچ چيز ابطال نمىنمايد ، و هرگاه آن را ببينم كه به مصرف ازدواج رسيده يا در استانها پراكنده گشته است ، به وضع اصلىاش باز خواهم گرداند . « 4 »\r\nكجا بذل و بخششهاى عثمان به نظر على بن ابى طالب مشروع و روا بود كه او را به خاطرش بستايد و نيكوكارترين و خويشاوندترين فرد بشمارد . در جلد هشتم ديديم كه ريخت و پاشهايش چه بوده و از كجا و براى كه ، دگرباره ملاحظه كنيد و به ياد آوريد تا حقيقت روشن گردد و رسوايى اين روايت ساختگى هويداتر آيد .\r\n43 - ابن عساكر از يزيد بن ابى حبيب روايتى ثبت كرده و سيوطى هم آورده است كه مىگويد : چنين به اطلاعم رسيده كه افراد كاروانى كه به طرف عثمان سرازير گشت ،\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 9 / 69 - 77 .\r\n( 2 ) . همان : 7 / 81 .\r\n( 3 ) . همان : 8 / 287 .\r\n( 4 ) . همان مأخذ .\r\n","page_name":" 520 ","page_number":530},
  {"content":"\r\n\r\nعموما ديوانه شدند . « 1 » قرمانى هم آن را با اين عبارت آورده است : همهء كسانى كه به كشتن عثمان اشاره كردند و دستور دادند ، ديوانه شدند . « 2 »\r\nآيا گفتن اين حرف ، خود نوعى ديوانگى نيست ؟ نخست عقل يزيد بن ابى حبيب را تماشا كنيد و سپس عقل آن جماعت از حافظان حديث را كه چنين سخن ياوه‌اى را در شمار فضايل و كرامات عثمان ثبت كرده‌اند . گمان مىكنم ابن سعد كه در شرح حال يزيد بن ابى حبيب نوشته : او آدم بردبار و عاقلى بوده است ، به اين خاطر بوده كه مىدانسته هركس اين روايت او را بخواند و ببيند ، بيدرنگ در عقل وى شك مىكند ، اما وقتى تاريخ روايت وى را ثبت كرده و در معرض ملاحظهء خردمندان قرار داده ، ديگر حرف ابن سعد چه دردى را مىتواند دوا كند يا بىعقلى يزيد بن ابى حبيب را كجا مىتواند بپوشاند ؟ آن كاروان پرشكوهى كه به طرف عثمان سرازير گشت ، جمعيتى را در برداشت و هزاران تن از رجال شهرهاى بزرگ را كه همه از مشاهيرند ، و هيچ‌كس تا به حال نسبت ناروايى را كه ابن ابى حبيب به آنان داده ، به يكى از ايشان نداده است ، و كسى را جرأت و ياراى چنين كارى نبوده است . آنچه ابن ابى حبيب دربارهء آن جمعيت عظيم و شهير و پرشكوه كشف كرده ، چطور بر اصحاب و تابعان و مردم آگاه و خردمند پوشيده مانده است ؟ چطور شد فقط او تنها فهميد ، نه هيچ‌كس ديگر ؟\r\nوانگهى ما جمعى از آنان را مىشناسيم كه بىترديد از كمال عقل و درايت برخوردار بوده‌اند و تا وقتى كه جان سپرده يا به شهادت رسيده‌اند ، ستارگان آسمان علم و دانايى بوده‌اند ، مثل عمار ياسر ، مالك اشتر ، كعب بن عبده ، زيد بن صوحان ، صعصعة بن صوحان ، عمرو بن بديل ورقاء ، محمد بن ابى بكر ، عمرو بن حمق و بسيارى ديگر نظيرشان كه از رجال صحاح و مسندهاى اهل سنّتند و حديث شناسان از طريق ايشان ، احاديث فراوانى را ثبت كرده و صحيح دانسته‌اند ، و هيچ‌يك از آنان صحت آن احاديث را منوط به اين ننموده كه از دورهء پيش از ديوانگى آن بزرگان بوده باشد ، و نه اشاره‌اى شده به اين\r\n\r\n\r\n","description":"","footnote":"\r\n( 1 ) . تاريخ الخلفاء 110 .\r\n( 2 ) . اخبار الدول ، در حاشيهء الكامل فى التاريخ ابن اثير : 1 / 213 .\r\n","page_name":" 521 ","page_number":531},
  {"content":"\r\n\r\nكه فلان حديث مربوط به دورهء بعد از ديوانگى فلان شخصيت يا صحابى بوده است .\r\nهرگاه لفظى را كه قرمانى آورد ، سند قرار دهيم ، وضع بدتر خواهد شد . در آن صورت اگر نگوييم همهء اصحاب و مهاجران و انصار ، لااقل بخش اعظم ايشان و بزرگان اصحاب و مهاجران و انصار از شمار ديوانگان مستثنى نخواهند بود ، زيرا همه به قتل عثمان اشاره داشتند و پيشاپيش همه طلحه و زبير و عمرو بن عاص و عايشه ام المؤمنين بودند .\r\nبه حقيقت سوگند كه نابخرد آن كسى است كه صفحهء تاريخ را با چنين حرفهاى مسخره و رسوايى ميآلايد و سياه مىگرداند مگر فضيلت و كرامتى براى كسانى دست و پا كند كه خدا در قرآن شجرهء آنها را معرفى كرده است و در روز رستخيز به حسابشان خواهد رسيد .\r\n44 - واحدى روايتى ثبت كرده است از محمد بن ابراهيم بن محمد بن يحيى ، از ابو بكر انبارى ، از جعفر بن محمد بن شاكر ، از عفان ، از وهيب ، از عبد اللّه بن عثمان بن خثيم ، از ابراهيم ، از عكرمه ، از ابن عباس كه مىگويد : آيهء كريمهء « خدا بردهء زرخريدى را مثال مىزند كه هيچ قدرتى ندارد » « 1 » ، دربارهء هشام بن عمرو كه از دارايىاش در پنهان و آشكار انفاق مىكرد ، نازل گشته و دربارهء بردهء آزاد شده‌اش ابو الخوراء كه او را از انفاق نهى مىنمود . همچنين در آيهء شريفهء « خدا دو تن را مثال آورده است كه يكى لال است و قادر به هيچ كارى نيست « 2 » » مقصود از لالى كه سربار سرور خويش است ، اسد بن ابى العيص است ، و كسى كه به عدالت فرمان مىدهد ، و بر راه راست است ، عثمان بن عفان ، رضى اللّه عنه ، مىباشد . « 3 »\r\nاين خبر را با همين سند ، بلاذرى ثبت كرده است . « 4 » همچنين ابن سعد به‌طور مرسل\r\n\r\n\r\n","description":"","footnote":"\r\n( 1 ) . نحل 16 / 75 . بقيهء آيه اين است : و كسى را كه از جانب خويش روزى نيكو داده‌ايم و از آن در پنهان و آشكار انفاق مىكند . آيا اين دو برابرند ؟ سپاس خداى راست ، ولى بيشترشان نمىدانند .\r\n( 2 ) . نحل 16 / 76 . بقيهء آيه اين است : و او سربار سرور خويش است ؛ به هرجا كه او را بفرستد ، سودآور نباشد . آيا او و آن كس كه به عدالت فرمان مىدهد و خود بر راه راست است ، برابرند ؟\r\n( 3 ) . اسباب النزول 210 .\r\n( 4 ) . انساب الاشراف : 5 / 3 .\r\n","page_name":" 522 ","page_number":532},
  {"content":"\r\n\r\nاز قول عكرمه ، از ابن عباس مىنويسد كه آيهء « آيا او با كسى كه به عدالت فرمان مىدهد ، برابر است » « 1 » ، در حق عثمان نازل گشته است « 2 » ، و محب طبرى هم آن را در كتابش آورده است . « 3 »\r\nما به تحقيق و بررسى سند اين روايت دروغين احتياج نداريم ، روايتى كه شأن نزول آيه را از حقيقتش بگردانيده است . اين روايت بهترين شاهد و دليل است بر راستى سخن سعيد بن مسيب با بردهء آزاد شده‌اش به نام برد كه گفت : اى برد ! مبادا تو از زبان من چنان كه عكره از زبان ابن عباس دروغ مىساخت ، دروغ بسازى . « 4 »\r\nبار ديگر صفحات تاريخ زندگى عثمان را ورق بزنيم و از نظر بگذرانيم تا ببينيم كدامينش بر راستى اين افسانه دلالت مىنمايد ؟ چه وقت و در كدام روز زندگىاش فرمان به عدالت مىداده و بر راه راست دين بوده است ؟ در روزهاى معاصر پيامبر اكرم صلّى اللّه عليه و آله كه با رفتار زننده‌اش در شب وفات دختر پيامبر دل آن حضرت را آزرد . « 5 » از دورهء حكومتش هم طومارها خلافكارى داريم و تاريخ آكنده است از لغزشها و خطاها و گناهانش ، چنان كه مولاى متقيان به اين دوره از حيات عثمان اشاره نموده است . آنجا كه به مردم مصر مىنويسد : به مردمى كه وقتى در زمين خدا سر از حكمش پيچيده گشت و حق و قانونش از ميان برده شد ، به خشم آمدند . در آن هنگام انحراف از اسلام بر نيكوكار و زشتكار و بر مقيم و مسافر سيطره يافت و چنان بود كه نه به رويهء نيكوى اسلامى پناه برده مىشد و نه از رويهء زشت غير اسلامى يكديگر را نهى مىنمودند . « 6 » ابو ايوب انصارى نيز از آن چنين ياد كرده است : اى خداپرستان ! دورهء انحراف از اسلام و تجاوزگرى ديروزى را به ياد نمىآوريد كه همهء خلق را فرا گرفته بود و در كشور اسلامى شيوع يافته و چنان گشته بود كه صاحب حق محروم مانده و مورد دشنام و اهانت قرار گرفته بود و بر\r\n\r\n\r\n","description":"","footnote":"\r\n( 1 ) . نحل 16 / 76 .\r\n( 2 ) . طبقات ابن سعد : 3 / 41 .\r\n( 3 ) . الرياض النضرة : 2 / 103 .\r\n( 4 ) . معارف ابن قتيبه 194 . عكرمه آزاد شدهء ابن عباس بوده است . ( م )\r\n( 5 ) . رك : الغدير ( متن عربى / چ 5 ) : 8 / 231 ، 280 و 9 / 327 .\r\n( 6 ) . همان : 9 / 74 .\r\n","page_name":" 523 ","page_number":533},
  {"content":"\r\n\r\nپشتش تازيانه خورده و صورتش سيلى و شكمش لگد ، و بر خاك افتاده بود . « 1 »\r\nآيا پناه دادن او به كسى كه پيامبر اكرم تبعيد و لعنتش كرده ، از عدالت و راه راست دين بوده است ؟ يا اينكه با خويشاوندان اموىاش مال خدا را چنان مىخورده است كه شتر سبزهء نورس بهاره را ؟ يا اينكه مشاغل حساس و مهم دولتى را به افراد تبهكار و فاسد و نالايق مىسپرده ، يا اموال مسلمانان را به خويشاوندان زشتكارش مىبخشيده است : به فاسقى گستاخ يا به تبعيدى و ملعونى بدسيرت يا به جوانان خوشگذران و نابخرد قريش ، يا اينكه آنها را بر مردم مسلّط مىكرده و امور حكومت اسلامى و ادارهء توده‌هاى خلق را به آنان مىسپرده است ، در حالى كه مىدانسته كه پيامبر گرامى فرموده است : هركه عهده‌دار يكى از امور حكومت اسلامى شود و بر مردم تحت حكومتش كسى را در حالى به منصب حكومتى بگمارد كه مىداند شايسته‌تر از وى هم يافت مىشود و داناتر از او به كتاب خدا و سنت پيامبرش ، به خدا و پيامبرش و همهء مؤمنان خيانت كرده باشد « 2 » ، و بنا بر روايت صحيحى كه حاكم نيشابورى از طريق ابن عباس آورده ، فرموده است : هر كس از ميان جماعتى شخصى را به يك كار دولتى بگمارد ، در حالى كه در ميان آن جماعت شخص ديگرى باشد كه از اولى بيشتر مايهء خشنودى پروردگار است ، به خدا و به پيامبرش و به مؤمنان خيانت كرده است . همو بنا بر روايت ديگرى كه از طريق ابو بكر آمده ، مىفرمايد : هر كسى عهده‌دار يكى از امور مسلمانان شود و كسى را به خاطر نسبت خويشاوندىاش با خويش به كار حكومتى بگمارد ، لعنت خدا بر او خواهد بود ، و خدا از او به هيچ وجه نمىپذيرد تا او را به جهنم درآورد . « 3 »\r\nآيا اذيت و اهانت‌كردن به بهترين شخصيتهاى امت اسلامى و بزرگان اصحاب بدون اينكه كوچكترين گناهى يا جرمى كرده باشند ، از عدالت و راه راست دين بوده است ؟ يا اين‌كه يكى از آنان را تبعيد كند تا در تبعيد و حال آوارگى بميرد ، و ديگرى در سياهچال زندان تحت شكنجه باشد ، و آن يك دشنام بشنود و خوار گردد و مورد شماتت دشمن\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 9 / 125 .\r\n( 2 ) . مجمع الزوائد هيثمى : 5 / 211 .\r\n( 3 ) . ازالة الخفاء : 1 / 16 .\r\n","page_name":" 524 ","page_number":534},
  {"content":"\r\n\r\nقرار گيرد ، و ديگرى را به دستورش آنقدر كتك بزنند تا دنده‌هايش بشكند ، و آن يك را به خاطر امر به معروف و نهى از منكر از حقوقى كه از بيت المال دارد ، محروم سازد ؟ يا اينكه در نامه و نطقش به اصحاب عادل و راسترو دشنام دهد و آنان را كافر بشمارد ؟ يا اينكه برادر پيامبر خدا و نفس او را آنطور ناسزا بگويد و مروان آن ملعون و مطرود را برتر از سرور خاندان پيامبر بشمارد ؟ يا به او بگويد كه تو بيش از هركس سزاوار تبعيد و دور شدن از مزار پيامبر اكرمى ؟ يا دور انداختن قرآن و تعطيل احكامش و انحراف از سنت شريف و عزيز رسول خدا در نماز و حج و زكات و خرج و دخل كشور ؟ يا اظهار آراى خلاف قرآن و سنت ، و اجراى آنها در موارد مختلف ؟ و بسيارى ديگر از اين كارها ؟\r\nمگر اصحاب پيامبر اكرم به عدالت اين آدم پى نبرده و نمىدانستند بر راه راست دين است كه او را در كار حكومت ، منحرف از اصول و احكام اسلام مىشمردند و بيرون از راه عدل و داد ، و سرگشته و تجاوزكار و تباهگر به حساب مىآوردند ، و همچنان عليه او فعاليت و كوشش نمودند و مردم را برانگيختند تا كشور به تلاطم و هيجان درآمد و شعلهء انقلاب از هركران زبانه كشيد و فرو نكشيد تا عثمان دم در كشيد و بمرد ؟ يا مىدانستند و با علم به عدالت وى از روى بدخواهى و دشمنى و حسادت چنان با وى رفتار كردند ؟ در اين صورت ، چگونه مىگوييد آنها عادل و درستكارند ؟\r\nاگر آن شخص واقعا طبق عدالت رفتار مىكرد و بر راه راست دين بود ، چرا در سال 35 هجرى پيمان بست و متعهد گشت كه پس از آن به موجب قرآن و سنت عمل كند ؟ و چرا بارها بر سر منبر اظهار توبه كرد و قول داد دست از خلافكارى و بيراهه روىاش بردارد ؟ آن سخنان كه اصحاب آگاه و آنان كه از نزديك و با دقت شاهد و ناظر كارهايش بودند ، بر زبان مىآوردند چيست و چه معنى دارد ؟ مثلا فرمايش امير المؤمنين على بن ابى طالب به عثمان كه تو و مروان از يكديگر فقط در يك صورت راضى مىشويد و آن اين‌كه او عقل و دينت را بربايد . تو مثل شترى گشنه‌اى كه او را به هرجا بكشند ، برده مىشود ، يا اين فرمايشش كه : تو شرافتت را به باد داده‌اى و اختيار كارت را از تو گرفته‌اند و سخن عمار ياسر كه : اى بندگان خدا ! همراه من به جنگ جماعتى بياييد كه ادعا مىكنند\r\n\r\n","description":"","footnote":"","page_name":" 525 ","page_number":535},
  {"content":"\r\n\r\nبه خونخواهى كسى برخاسته‌اند كه به خويشتن ستم روا داشته است و بر بندگان خدا طبق چيزى غير كتاب خدا حكومت كرده است ، و حرف عمرو بن عاص به عثمان كه :\r\nكارهاى ناشايست را بر اين امت تحميل كردى تا به پيروى از تو مرتكب آنها گشتند ، و آنان را از راه به در بردى و به وسيلهء تو به‌در رفتند . به راه راست بازآى يا كناره‌گيرى كن .\r\nيا سخن سعد بن ابى وقاص : اما عثمان رويهء حكومت را تغيير داد و خود نيز تغيير رويه داد ، و كار خوب كرد و كار بد .\r\nو سخن مالك اشتر : خليفهء بلازدهء خطاكارى كه از سنت پيامبرش انحراف جست و حكم قرآن را پشت سر افكند .\r\nو سخن صعصعة بن صوحان به او : از راه به در شدى ، امت تو از راه به‌در گشت . به راه راست آى اى امير مؤمنان ! تا امتت به راه راست درآيد .\r\nو سخن هاشم مرقال : او را اصحاب محمد و اساتيد قرآن آن هنگام كشتند كه بدعتها پديد آورد و بر خلاف حكم قرآن رفتار كرد .\r\nو سخن عبد الرحمن عنزى : عثمان اولين كسى بود كه راههاى ستمكارى را بگشود و راههاى حق را بربست .\r\nو سخن ياران حجر بن عدى : او اولين كسى بود كه در حكومت از اسلام انحراف جست ، و بجز قانون اسلام عمل كرد .\r\nو سخن اصحاب پيامبر اكرم به او : از انحرافى كه در حكومتت پيدا كردى و تبعيضى كه در توزيع درآمد عمومى قائل گشتى و كيفرهاى بيجايى كه دادى ، دچار گرفتارىهايى شده‌ايم .\r\nو سخن نائله دختر فرافصه و همسر عثمان به او : از خداى يگانهء بىشريك بترس و رويهء دو همكار پيش از خودت را پيش گير .\r\nو سخنان بسيار ديگر از جمع انبوهى از اصحاب پيامبر گرامى كه در اين جلد به نظرتان رسيد .\r\nبنابراين ، با توجه به آن سخنان ، و با مسلم بودن آن رويهء نادرست و خطايى كه داشته\r\n\r\n","description":"","footnote":"","page_name":" 526 ","page_number":536},
  {"content":"\r\n\r\nممكن نيست آن آيهء شريفه دربارهء او نازل گشته باشد . كسانى كه چنين حرفى زده‌اند ، آيه را از شأن نزولش بگردانيده و اين حقايق روشن را نديده گرفته و از ياد برده‌اند .\r\n45 - چنان كه در تاريخ الخلفاء سيوطى آمده « 1 » ، ابن عساكر از ابن عباس اين روايت را ثبت كرده است : اگر مردم به خونخواهى عثمان برنخاسته بودند ، سنگ از آسمان برايشان مىباريد . اين را قرمانى هم نوشته است . « 2 »\r\nاز راوى اين حرف ادعايى و بىسند كه به علامهء امت ، ابن عباس نسبت داده شده ، بايد پرسيد : آيا خونخواهى عثمان كار پسنديده و مشروعى بوده كه مايهء خشنودى خدا و پيامبر است يا نه ؟ اگر هست ، پس چرا پيامبر اكرم به امير المؤمنين على وصيت كرده كه با پيمان شكنان و ستمكاران منحرفى كه به خونخواهى عثمان برخاسته‌اند ، بجنگد ؟ و چرا به برجسته‌ترين اصحابش توصيه مىكند كه وقتى آنها بر على تاختند ، به يارى او برخيزند ؟ و چرا به كسانى كه در آن دو موقعيت به دشمنى على برخيزند اخطار مىنمايد و از جنگيدن عليه او برحذرشان مىدارد و مىگويد كه اگر عليه او بجنگند ، ظالم خواهند بود ؟ « 3 »\r\nوانگهى مولاى متقيان چرا عليه خونخواهان عثمان پيكار مىكرده ، گذشته از اينكه با آنان در خونخواهى شركت نمىجست ؟ چرا نه‌تنها قاتلان عثمان را تحويل خونخواهان نداد ، بلكه ايشان را در پناه خويش گرفت ؟ و مىدانيم كه او آن شخصيتى است كه با حق در گردش است و هرجا كه او باشد ، حق همانجاست ، و با قرآن است و قرآن با وى ، و از هم جدايى نمىپذيرند تا آن دم كه در رستاخيز با هم به ديدار پيامبر اكرم درآيند . « 4 »\r\nاصحاب عادل و راسترو چطور همراه امام با شورشيانى كه مدعى خونخواهى عثمان بودند ، جنگيدند ؟ مىدانيم كه در جنگ جمل برجسته‌ترين چهره‌هاى اصحاب و شخصيت‌هاى امت زير پرچم على عليه السّلام قرار داشتند و در جنگ صفين امام حسن و امام\r\n\r\n\r\n","description":"","footnote":"\r\n( 1 ) . تاريخ الخلفاء 110 .\r\n( 2 ) . اخبار الدول ، در حاشيهء الكامل : 1 / 214 .\r\n( 3 ) . رك : الغدير ( متن عربى / چ 2 ) : 3 / 188 - 195 .\r\n( 4 ) . همان : 3 / 176 - 180 .\r\n","page_name":" 527 ","page_number":537},
  {"content":"\r\n\r\nحسين ، نوادگان پيامبر اكرم ، و بنا بر روايتى كه حاكم آورده ، دويست و پنجاه تن از بيعت‌كنندگان بيعت رضوان همراه على عليه السّلام بودند « 1 » ، و گفته‌اند : هشتصد نفر كه از آن ميان سيصد و شصت تن به شهادت رسيدند . « 2 » همچنين بنا بر روايت ابن ديزيل و حاكم نيشابورى هشتاد تن از مجاهدان بدر همراهش بودند « 3 » ، يا چنان كه از نطق سعيد بن قيس برمىآيد هفتاد مجاهد بدرى « 4 » ، يا بر حسب سخن مالك اشتر قريب به يكصد مجاهد بدرى . « 5 »\r\nاز جملهء آن اصحاب كه در مقدمه و صدرشان مجاهدان بدر قرار دارند و زير پرچم على بن ابى طالب عليه السّلام در صفين شركت جسته‌اند ، اينها هستند :\r\n1 - اسيد بن ثعلبهء انصارى ، از مجاهدان بدر .\r\n2 - ثابت بن عبيد انصارى ، از مجاهدان بدر كه در صفين شهيد شد .\r\n3 - ثعلبة بن قيظى بن صخر انصارى ، مجاهد بدرى .\r\n4 - جبر بن انس بن ابى زريق ، مجاهد بدرى .\r\n5 - جبلة بن ثعلبهء انصارى خزرجى ، مجاهد بدرى .\r\n6 - حارث بن حاطب بن عمرو انصارى اوسى ، مجاهد بدرى .\r\n7 - حارث بن نعمان بن اميهء انصارى اوسى ، مجاهد بدرى .\r\n8 - حصين بن حارث بن مطلب قرشى ، مجاهد بدرى .\r\n9 - خالد بن زيد بن كليب ، معروف به ابو ايوب انصارى ، مجاهد بدرى .\r\n10 - خزيمة بن ثابت انصارى اوسى ، معروف به ذو الشهادتين ، از مجاهدان بدر كه در صفين شهيد شد .\r\n11 - خليفة ( عليفة ) بن عدى بن عمرو بياضى ، مجاهد بدرى .\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 104 .\r\n( 2 ) . الاستيعاب ، شرح حال عمار ؛ الاصابة : 2 / 389 .\r\n( 3 ) . المستدرك ، حاكم : 3 / 104 ؛ تاريخ ابن كثير : 7 / 254 .\r\n( 4 ) . كتاب صفين ، ابن مزاحم 266 ؛ شرح ابن ابى الحديد : 1 / 483 .\r\n( 5 ) . كتاب صفين 268 ؛ شرح ابن ابى الحديد : 1 / 484 .\r\n","page_name":" 528 ","page_number":538},
  {"content":"\r\n\r\n12 - خويلدبن عمرو انصارى سلمى ، مجاهد بدرى .\r\n13 - ربعى بن عمرو انصارى ، مجاهد بدرى .\r\n14 - رفاعة بن رافع بن مالك انصارى خزرجى ، مجاهد بدرى .\r\n15 - زيد بن اسلم بن ثعلبة بن عدى بلوى ، مجاهد بدرى .\r\n16 - جابر بن عبد اللّه بن عمرو انصارى سلمى ، مجاهد بدرى .\r\n17 - خباب بن ارت ، ابو عبد اللّه تميمى ، مجاهد بدرى .\r\n18 - سهل بن حنيف بن واهب انصارى اوسى ، مجاهد بدرى .\r\n19 - سماك بن اوس بن خرشهء انصارى خزرجى ، مجاهد بدرى .\r\n20 - صالح انصارى ، مجاهد بدرى .\r\n21 - عبد اللّه بن عتيك انصارى ، مجاهد بدرى .\r\n22 - عقبة بن عمرو بن ثعلبه ، ابو مسعود انصارى ، مجاهد بدرى .\r\n23 - عمار بن ياسر ، پاك مرد مجاهد بدرى شهيد در صفين .\r\n24 - عمرو بن انس انصارى خزرجى ، مجاهد بدرى .\r\n25 - عمرو بن حمق خزاعى كعبى ، مجاهد بدرى .\r\n26 - قيس بن سعد بن عبادهء انصارى خزرجى ، مجاهد بدرى .\r\n27 - كعب بن عامر سعدى ، مجاهد بدرى .\r\n28 - مسعود بن اوس بن اصرم انصارى ، مجاهد بدرى .\r\n29 - ابو هيثم ، مالك بن تيهان بلوى ، مجاهد بدرى شهيد در صفين .\r\n30 - ابو حبه ، عمرو بن غزيّه ، مجاهد بدرى .\r\n31 - ابو عمره ، بشر بن عمرو بن محصن انصارى ، مجاهد بدرى شهيد در صفين .\r\n32 - ابو فضالهء انصارى ، مجاهد بدرى شهيد در صفين .\r\n33 - ابو محمد انصارى ، مجاهد بدرى .\r\n34 - ابو برده ، هانى بن نيار ( نمر ) ، مجاهد بدرى .\r\n35 - ابو يسر ، كعب بن عمرو بن عباد انصارى سلمى ، مجاهد بدرى .\r\n\r\n","description":"","footnote":"","page_name":" 529 ","page_number":539},
  {"content":"\r\n\r\n36 - اسود بن عيسى بن اسماء تميمى .\r\n37 - اشعث بن قيس كندى ، فرمانده جناح راست سپاه على عليه السّلام در صفين .\r\n38 - انس بن مدرك ، ابو سفيان خثعمى .\r\n39 - احنف بن قيس ، ابو بحر تميمى سعدى .\r\n40 - اعين بن ضبيعهء حنظلى ، از فرماندهان سپاه على عليه السّلام در صفين .\r\n41 - بريد اسلمى كه در صفين شهيد شد و امير مؤمنان او را ستود .\r\n42 - براء بن عازب انصارى خزرجى .\r\n43 - بشر ( بشير ) بن ابى زيد انصارى .\r\n44 - بشير بن ابى مسعود انصارى .\r\n45 - ثابت بن قيس بن خطيم انصارى .\r\n46 - جارية بن زيد كه در صفين شهيد شد .\r\n47 - جارية بن قدامة بن مالك تميمى سعدى .\r\n48 - جبلة بن عمرو بن ثعلبهء انصارى .\r\n49 - جبير بن حباب بن منذر انصارى .\r\n50 - جندب بن زهير ازدى غامدى ، از فرماندهان سپاه على عليه السّلام در صفين .\r\n51 - جندب بن كعب عبدى ، ابو عبد اللّه ازدى غامدى .\r\n52 - حارث بن عمرو بن حرام انصارى خزرجى .\r\n53 - حازم بن ابى حازم احمسى كه در صفين شهيد شد .\r\n54 - حبشى بن جنادة بن نصر سلولى .\r\n55 - حجاج بن عمرو بن عزيّهء انصارى .\r\n56 - حجر بن عدى كندى ، معروف به حجر الخير ، از فرماندهان سپاه على عليه السّلام در صفين .\r\n57 - حجر بن يزيد بن مسلمهء كندى .\r\n58 - حنظلة بن نعمان انصارى .\r\n\r\n","description":"","footnote":"","page_name":" 530 ","page_number":540},
  {"content":"\r\n\r\n59 - حيّان بن ابجر كنانى .\r\n60 - خالد بن ابى خالد انصارى .\r\n61 - خالد بن ابى دجانهء انصارى .\r\n62 - خالد بن معمر بن سليمان سدوسى ، از فرماندهان سپاه على عليه السّلام در صفين .\r\n63 - خالد بن وليد انصارى .\r\n64 - خرشة بن مالك بن جرير اودى .\r\n65 - رافع بن خديج بن رافع انصارى خزرجى حارثى .\r\n66 - ربيعة بن قيس عدوانى .\r\n67 - ربيعة بن مالك بن وهيل نخعى .\r\n68 - زبيد بن عبد خولانى كه همراه معاويه به جنگ آمده و پرچمدار سپاه او بود . وقتى عمار كشته شد ، با توجه به فرمايش پيامبر صلّى اللّه عليه و آله كه : عمار را دارودسته تجاوزكار مسلح داخلى مىكشد ، به سپاه على عليه السّلام پيوست .\r\n69 - زيد بن ارقم بن زيد بن قيس كعبى خزرجى .\r\n70 - زيد بن جاريهء انصارى .\r\n71 - زيد بن حيله .\r\n72 - زياد بن حنظلهء تميمى .\r\n73 - سعد بن حارث بن صمهء انصارى كه در صفين شهيد شد .\r\n74 - سعد بن عمرو بن حرام انصارى خزرجى .\r\n75 - سعد بن مسعود ثقفى ، عموى مختار بن ابى عبيد ثقفى .\r\n76 - سليمان بن صرد بن ابى جون ، ابو مطرف خزاعى ، فرمانده جناح راست پياده نظام سپاه على عليه السّلام در صفين .\r\n77 - سهيل بن عمرو انصارى كه در صفين شهيد شد .\r\n78 - شبث بن ربعى تميمى يربوعى ، ابو عبد القدوس .\r\n79 - شبيب بن عبد اللّه بن شكل مذحجى .\r\n\r\n","description":"","footnote":"","page_name":" 531 ","page_number":541},
  {"content":"\r\n\r\n80 - شريح بن هانى بن يزيد بن نهيك ، ابو مقدام حارثى .\r\n81 - شيبان بن محرث .\r\n82 - صدى بن عجلان بن حارث ، معروف به ابو امامهء باهلى .\r\n83 - صعصعة بن صوحان عبدى .\r\n84 - صفر بن عمرو بن محصن كه در صفين شهيد شد .\r\n85 - صيفى بن ربعى بن اوس .\r\n86 - عائذ بن سعيد بن زيد بن جندب محاربى جسرى كه در صفين شهيد شد .\r\n87 - عائذ بن عمرو انصارى .\r\n88 - عامر بن واثله بن عبد اللّه ، ابو طفيل ليثى .\r\n89 - عبد اللّه اسلمى كه در صفين شهيد شد و امير مؤمنان او را ستود .\r\n90 - عبد اللّه بن بديل بن ورقاء خزاعى كه در صفين شهيد شد .\r\n91 - عبد اللّه بن عباس بن عبد المطلب بن هاشم ، فرمانده جناح چپ سپاه على عليه السّلام در صفين .\r\n92 - عبد اللّه بن خراش ، ابو يعلى انصارى .\r\n93 - عبد اللّه بن خليفهء بولانى طائى .\r\n94 - عبد اللّه بن ذباب بن حارث مذحجى .\r\n95 - عبد اللّه بن طفيل بن ثور بن معاويهء بكائى .\r\n96 - عبد إله بن كعب مرادى كه در صفين شهيد شد و از برجسته‌ترين ياران امير المؤمنين عليه السّلام بود .\r\n97 - عبد اللّه بن يزيد خطمى انصارى اوسى .\r\n98 - عبد الرحمن بن بديل بن ورقاء خزاعى ، از شهيدان صفين .\r\n99 - عبد الرحمن بن حسل جمحى كه در صفين شهيد شد .\r\n100 - عبيد بن خالد سلمى .\r\n101 - عبيد اللّه بن سهيل انصارى .\r\n\r\n","description":"","footnote":"","page_name":" 532 ","page_number":542},
  {"content":"\r\n\r\n102 - عبيد بن عازب ، برادر براء بن عازب .\r\n103 - عبيد بن عمرو سلمانى ، ابو عمرو ، دوست عبد اللّه بن مسعود .\r\n104 - عبد خير بن يزيد بن محمد همدانى ، از ياران بزرگ امام على عليه السّلام .\r\n105 - عدى بن حاتم بن عبد اللّه بن سعد طائى .\r\n106 - عروة بن زيد خيل طائى .\r\n107 - عروه بن مالك اسلمى كه در صفين شهيد شد و مورد ستايش امام على عليه السّلام قرار گرفت .\r\n108 - عقبة بن عامر سلمى .\r\n109 - علاء بن عمرو انصارى .\r\n110 - عليم بن سلمهء فهمى .\r\n111 - عمرو بن بلال ، از مهاجران .\r\n112 - عمير بن حارثهء ليثى .\r\n113 - عمير بن قرهء سلمى .\r\n114 - عمار بن ابى سلامة بن عبد اللّه بن عمران .\r\n115 - عوف بن عبد اللّه بن احمر ازدى .\r\n116 - فاكه بن سعد بن جبير انصارى اوسى خطمى كه در صفين شهيد شد .\r\n117 - قيس بن ابى قيس انصارى .\r\n118 - قيس بن مكشوح ، ابو شدّاد مرادى ، از شهيدان صفين .\r\n119 - قرظة بن كعب بن ثعلبة بن عمرو انصارى خزرجى .\r\n120 - كرامة بن ثابت انصارى .\r\n121 - كعب بن عمر ، ابو زعنه .\r\n122 - كميل بن زياد نخعى . « 1 »\r\n\r\n\r\n","description":"","footnote":"\r\n( 1 ) . گفته‌اند : وى هيجده سال از زندگانى پيامبر اكرم را درك كرده و با حضرتش مصاحبت داشته است . او مردى مورد اعتماد و محترم و شريف و فرمانروا بوده است . الاصابة : 3 / 318 .\r\n","page_name":" 533 ","page_number":543},
  {"content":"\r\n\r\n123 - مالك بن حارث بن عبد يغوث نخعى ، معروف به مالك اشتر .\r\n124 - مالك بن عامر بن هانى بن خفاف اشعرى .\r\n125 - محمد بن بديل بن ورقاء خزاعى ، از شهيدان صفين .\r\n126 - محمد بن جعفر بن ابى طالب هاشمى كه گفته‌اند : در صفين به شهادت رسيده است .\r\n127 - مخنف بن سليم بن حرث بن عوف بن ثعلبهء ازدى غامدى كه در سپاه على عليه السّلام پرچمدار « ازد » بوده است .\r\n128 - معقل بن قيس رياحى تميمى يربوعى .\r\n129 - مغيرة بن نوفل بن حرث بن عبد المطلب هاشمى .\r\n130 - منقذ بن مالك اسلمى ، برادر عروة بن مالك و كسى است كه در صفين به شهادت رسيد .\r\n131 - مهاجر بن خالد بن وليد مخزومى كه در صفين شهيد شد .\r\n132 - نضلة بن عبيد اسلمى ، ابو بريزه .\r\n133 - نعمان بن عجلان بن نعمان انصارى زرقى .\r\n134 - هاشم بن عتبة بن ابى وقاص ، معروف به هاشم مرقال كه پرچمدار سپاه على عليه السّلام بود و در صفين شهيد شد .\r\n135 - هبيرة بن نعمان بن قيس بن مالك بن معاويهء جعفى - از فرماندهان سپاه على عليه السّلام .\r\n136 - وداعة بن ابى زيد انصارى .\r\n137 - يزيد بن حويرث انصارى .\r\n138 - يزيد بن طعمة بن جارية بن لوذان انصارى خطمى .\r\n139 - يعلى بن امية بن ابى عبيدة بن همام بن حرث تميمى حنظلى كه گفته‌اند : در صفين به شهادت رسيده است .\r\n140 - يعلى بن عمير بن يعمر بن حارثة بن عبيد نهدى .\r\n141 - ابو شمر بن ابرهة بن شرحبيل بن ابرهة بن صباح حميرى ابرهى كه در صفين\r\n\r\n","description":"","footnote":"","page_name":" 534 ","page_number":544},
  {"content":"\r\n\r\nشهيد شد .\r\n142 - ابو ليلى انصارى ، پدر عبد الرحمن .\r\n143 - ابو جحيفهء سوائى .\r\n144 - ابو عثمان انصارى .\r\n145 - ابو ورد بن قيس بن فهر انصارى .\r\nامير المؤمنين على بن ابى طالب عليه السّلام قبل از جنگ جمل ، چنان كه قبلا به شرح آورديم ، براى طلحه اتمام حجت كرد . « 1 » همچنين چنان كه گذشت ، بر زبير « 2 » ، و هنگامى جنگ با آنان را آغاز كرد كه دليلى و عذر و بهانه‌اى براى آن دو در اقدام مسلحانهء خويش عليه امام بيعت شده و حاكم شرعى وجود نداشت و ديد كه با وجود اقرار به شنيدن آن سخن پيامبر صلّى اللّه عليه و آله ، حاضر نيستند دست از جنگ تجاوزكارانه و ظالمانهء خويش بردارند . آن دو وضع كسى را به خود گرفته بودند كه اعتنايى به مبادى اسلام و حق و ناحق ندارد .\r\nنوشته‌اند : مردى نزد طلحه و زبير كه در مسجد بصره بودند ، آمد و آنها را به خدا قسم داد و پرسيد كه آيا دربارهء اين لشكركشى سفارشى از پيامبر خدا به شما شده و دستورى داريد ؟ طلحه بىآنكه جوابى بدهد ، برخاست و رفت . آن مرد زبير را قسم داد و سؤال خويش را تكرار نمود . زبير گفت : نه ، ولى اطلاع پيدا كرده‌ايم كه شما پولهايى داريد ، آمده‌ايم با شما در تملك آن شريك بشويم . « 3 »\r\nوقتى اهالى بصره با زبير و طلحه بيعت نمودند ، زبير گفت : آيا هزار سوار جنگى پيدا نمىشود تا آنها را به طرف على ببرم و شبانگاه يا صبحگاه بر او بتازم ، شايد قبل از اينكه خود را به ما برساند ، او را بكشم ؟ هيچ‌كس جوابش را نداد . آنگاه گفت : اين همان فتنه‌اى است كه قبلا از آن سخن مىگفتيم . آزاد شده‌اش به او گفت : با اينكه آن را فتنه مىخوانى ، باز براى آن مىجنگى ؟ گفت : واى بر تو ! ما صاحب بصيرتيم . تاكنون هيچ پيشامدى نكرده كه ندانم چه موضع و حالى بايد داشته باشم جز اين كار ، و تنها اكنون است كه\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 1 / 186 ، 187 .\r\n( 2 ) . همان : 3 / 191 .\r\n( 3 ) . تاريخ طبرى : 5 / 183 .\r\n","page_name":" 535 ","page_number":545},
  {"content":"\r\n\r\nنمىدانم چه كنم ، و سرگردانم . « 1 »\r\nدر همين هنگام بود كه نظر عمر بن خطاب دربارهء زبير به تحقق و صحت پيوست .\r\nعبد اللّه بن عمر مىگويد : زبير پيش عمر آمده به او گفت : اجازه بده رهسپار جنگ در راه خدا شوم . گفت : براى تو كافيست . تو همراه رسول خدا جنگيده‌اى . زبير در حالى كه ناراحت و خشمگين شده بود ، بيرون شد . عمر گفت : چه كنم از دست اصحاب محمد ؟ اگر من جلو اين ماجراجو را نگيرم ، امت محمد را به گمراهى و نابودى مىكشاند . « 2 »\r\nحكيم بن جبله و هفتاد بيگناه ديگر از قبيلهء عبد القيس چه گناهى كرده بودند و چه جرمى داشتند كه طلحه و زبير پيش از درگيرى جنگ جمل آنها را كشتند . سخنگوى آن دو فرياد برآورد كه هان ! از قبايل شما هركه در حمله به مدينه براى بازخواست و توبه دادن عثمان شركت داشته ، بايد آورده شود . بعد آنها را مثل سگ كشيدند و آوردند و كشتند . حكيم بن جبلة گفت : حال كه برادرانمان را كشتيد ، خونتان براى ما حلال گشته است . آيا از خداى عزّ و جل نمىترسيد ؟ چرا خونريزى را روا مىشماريد ؟ ابن زبير گفت :\r\nدر ازاى خون عثمان بن عفان . پرسيد : اينهايى كه كشتيد ، عثمان را كشته بودند ؟ آيا از خدا نمىترسيد ؟ عبد اللّه بن زبير گفت : نه مىگذاريم غذايى بخوريد و نه عثمان بن حنيف را از زندان آزاد مىكنيم مگر او على را از خلافت خلع نمايد . در نتيجه ، حكيم بن جبله و هفتاد تن از قبيلهء عبد القيس توسط آنها كشته شدند . « 3 »\r\nطلحه و زبير و مادرشان عايشه ام المؤمنين مسئوليت ريخته شدن خون شش هزار مؤمن يا بيشتر را كه در آن جنگ خونين كشته شدند ، به گردن دارند و هركه مؤمنى را عمدا بكشد ، كيفرش جهنم است و در آن جاودانه خواهد بود و هركه شخصى را بدون اينكه كسى را كشته يا در كشور فساد كرده باشد بكشد ، چنان است كه مردم همگى را كشته باشد . « 4 »\r\n\r\n\r\n","description":"","footnote":"\r\n( 1 ) . تاريخ طبرى : 5 / 183 .\r\n( 2 ) . تاريخ بغداد : 7 / 453 .\r\n( 3 ) . تاريخ طبرى : 5 / 180 ، 182 ، 183 .\r\n( 4 ) . مائدة 5 / 32 .\r\n","page_name":" 536 ","page_number":546},
  {"content":"\r\n\r\nدربارهء جنگ جمل آن جوانمرد قبيلهء بنى سعد چه خوش گفته است :\r\n- همسرانتان را محفوظ و مستور نگهداشتيد و مادرتان را بيرون كشانديد . اين كار براستى از كم انصافى است .\r\n- دستور داشت پاى به دامن فرو پيچد و در خانه بماند ، اما بيرون پريد و بيابانها را در نور ديد و به ميدان نبرد شتافت .\r\n- آنگاه هدف تير و شمشير قرار گرفت ، در حالى كه فرزندانش با نيزه و تير و تيغ به دفاعش مىجنگيدند .\r\n- طلحه و زبير ، پردهء حرمت عايشه را بدريدند و همين كار بيانگر رفتار آنهاست و براى معرفىشان كافى . « 1 »\r\nگرداگرد جمل را جماعتى بىسروپا گرفته بودند و عناصرى سودجو و فرصت‌طلب كه در پى جنگ و چپاول بودند ، جمعى از قبيلهء ضبه و ازد مدفوع شتر عايشه را از روى زمين جمع مىكردند و گلوله مىساختند و مىبوييدند و مىگفتند : به‌به ! پشكل شتر مادرمان چه خوشبو است ، بوى مشك مىدهد ؛ چنان كه در سپاه معاويه كسى جز بىسروپايان فرومايگان نبودند كه امير المؤمنين در وصف آنها همان روزها فرمود : به نبرد باقيماندهء قبايل مشرك و مهاجم عرب بشتابيد ، به نبرد كسانى كه دربارهء فرمايش خدا و پيامبرش مىگويند : خدا و پيامبرش دروغ گفته‌اند ، بر خلاف ما كه مىگوييم : خدا و پيامبرش راست گفته‌اند . « 2 »\r\nقيس بن سعد در گفتارى مىگويد : آيا همراه معاويه كسى جز عرب بيابانگردى كه از آزاد شدگان فتح اسلامى است يا يمنىاى كه به فريبش كشانده‌اند ، ديده مىشود ؟\r\nو عمار ياسر مىگويد : موضع ما درست همان جايى است كه زير پرچمهاى پيامبر خدا در جنگ بدر و احد و حنين داشتيم ، و آن جماعت درست در موضع پرچمهاى\r\n\r\n\r\n","description":"","footnote":"\r\n( 1 ) . تاريخ طبرى : 5 / 176 .\r\n( 2 ) . بنا بر روايتى كه بزّار با دو سند ثبت كرده و در مجمع الزوائد هيثمى : 7 / 239 آمده است .\r\n","page_name":" 537 ","page_number":547},
  {"content":"\r\n\r\nقبايل مشرك و مهاجم قرار دارند . « 1 »\r\nو مالك اشتر مىگويد : بيشتر پرچمهاى شما همان پرچمهايى است كه همراه پيامبر خدا بوده ، و همراه معاويه پرچمهايى است كه همراه مشركان در جنگ عليه پيامبر خدا بود . بنابراين ، غير از آدم دل مرده هيچ‌كس در وجوب جنگيدن عليه آنها ترديد به خود راه نمىدهد . « 2 »\r\nهدفها و انگيزهء جنگهاى معاويه بر هيچ‌كس پوشيده نبود حتى بر زنان كه در خانه و از سياست به دور بودند . چنان كه ام الخير دختر حريش دربارهء هدفها و انگيزهء معاويه در جنگهايش مىگويد : آنها كينه‌هاى جنگ بدر است و انتقامهاى جاهليت و خشم كينه‌توزانهء جنگ احد كه معاويه به ناگهان از پى آن و براى گرفتن انتقام خونهايى كه از قبيله بنى عبد شمس ريخته شده بود ، مبادرت جسته است . با پيشوايان كفر بجنگيد ، زيرا آنها قابل پيمان بستن نيستند . شايد به خود آيند و دست از رويهء خويش بكشند « 3 » . « 4 »\r\nچگونه ممكن است عمليات مسلحانهء معاويه كه به ادعاى خونخواهى عثمان صورت گرفته مشروع باشد ؟ در حالى كه مسلم است كسانى كه در قتل عثمان شركت داشته‌اند ، اصحاب پيامبر اكرم بوده‌اند ، همانها كه به عقيدهء آن جماعت گروهى عادل و درستكارند و طلحه نسبت به عثمان از همهء مردم سختگيرتر و تندروتر بوده است و مروان به همين سبب ، با زدن تيرى كه او را كشته است ، انتقام خون عثمان را از او گرفته است ، و معاويه خودش آنقدر در يارى عثمان كوتاهى ورزيده تا كار از كار گذشته است .\r\nدر صورتى كه قيام براى خونخواهى عثمان نامشروع باشد و خدا و پيامبرش نپسندند - چنان كه همهء شخصيت‌هاى تاريخ اسلام آن را مسلم و قطعى دانسته‌اند - چگونه ممكن است اين كار نامشروع و خدا ناپسند مايهء نجات كسى از عذاب شود ؟\r\n\r\n\r\n","description":"","footnote":"\r\n( 1 ) . كتاب صفين 363 ؛ شرح ابن ابى الحديد : 1 / 506 .\r\n( 2 ) . كتاب صفين 268 ؛ شرح ابن ابى الحديد : 1 / 484 .\r\n( 3 ) . بلاغات النساء 36 ؛ العقد الفريد : 1 / 132 ؛ نهاية الأرب : 7 / 241 ؛ صبح الاعشى : 1 / 248 .\r\n( 4 ) . توبة 9 / 12 .\r\n","page_name":" 538 ","page_number":548},
  {"content":"\r\n\r\nهرگاه خواب و خيال آن جماعت را راست پنداريم ، لازم مىآيد كه نفرات سپاه جمل از هرپيشامد ناگوار و هرسوكى مصون و محفوظ مانده باشند ، در حالى كه مىدانيم نه‌تنها مصونيت نيافته‌اند ، بلكه عذاب از هرسو آنان را فرا گرفت و به كشتن داد و خدا دست كسانى را كه عنان جمل را گرفته بودند ، به تيغ بران سپرد و با ذلت و خوارى تمام نابودشان كرد .\r\nمعاويه در يك شبانه روز - در نبرد هرير - باعث كشته شدن هفتاد هزار نفر گشته است ؛ چهل و پنج هزار از سپاه شام به كشتن رفته‌اند و بيست و پنج هزار از سپاه على بن ابى طالب . « 1 » باز هم دست از به اصطلاح خونخواهى عثمان برنداشته و چندان به خونريزى ادامه داده تا به تخت سلطنت نشسته است . حتى به نشستن بر تخت سلطنت اكتفا ننموده و هركه از ياران و دوستداران على بن ابى طالب را يافته ، از دم شمشير گذرانده است ، لكن ديگر نه به بهانهء انتقام خون عثمان ، چنان كه كلمه‌اى از انتقام خون وى يا كيفر قاتلانش به زبان نياورده است . تاريخ معاويه در برابر شما است ، ملاحظه فرماييد .\r\n46 - خطيب بغدادى روايتى ثبت كرده است از طريق احمد بن محمد بن مغلس حمانى ، از ابو سهل فضل بن ابى طالب ، از عبد الكريم بن روح بزاز ، از پدرش روح بن عنبسة بن سعيد بن ابى عياش اموى ، بردهء آزاد شدهء امويان ، از پدرش عنبسه « 2 » ، از مادربزرگ پدرىاش امّ عياش كه كنيز رقيه دختر پيامبر اكرم بوده است ، مىگويد : از پيامبر خدا شنيدم كه مىگفت : ام كلثوم را بنا بر وحى آسمانى به همسرى عثمان درآوردم . « 3 »\r\nشگفت‌آور است كه خطيب بغدادى اين روايت را بدون اشاره به عيبناكى سندش ثبت مىكند . در حقيقت او اسير عشق كوركورانه به خانوادهء اموى است و هواخواهى آنها چشمش را از ديدن نظريات حديث‌شناسان و علماى رجال بازداشته است و نديده كه دربارهء احمد بن محمد چه گفته‌اند و از ياد برده كه خودش در شرح حال او چه نوشته\r\n\r\n\r\n","description":"","footnote":"\r\n( 1 ) . كتاب صفين 543 ؛ تاريخ ابن كثير : 7 / 274 ، 312 ؛ فتح البارى : 13 / 73 .\r\n( 2 ) . در مأخذ نوشته شده است : از پدرش از عنبسه ، ولى صحيح چنان است كه نوشته‌ايم .\r\n( 3 ) . تاريخ بغداد : 12 / 364 .\r\n","page_name":" 539 ","page_number":549},
  {"content":"\r\n\r\nاست . ابن عدى مىگويد : در ميان دروغسازان هيچ‌كس را اينقدر بىحيا نديده‌ام . ابن قانع مىگويد : قابل‌اعتماد نيست . ابن ابى فوارس مىگويد : حديث جعل مىكرده است . ابن حبّان مىگويد : دوستان توصيه مىكردند كه بروم و درس حديثش را بشنوم . پاره‌اى از احاديثش را برگرفتم تا چيزى از آن برگزينم ، ديدم از يحيى روايت مىكند و از هناد ، دانستم كه او حديث جعل مىكند . دارقطنى مىگويد : حديث جعل مىكرده است . حاكم مىگويد : از قول قعنبى و مسدّد و ابن ابى اويس و بشر بن وليد رواياتى نقل كرده كه جعل خود اوست . همچنين چندين متن حديث جعل كرده ، علاوه بر اين‌كه به دروغ مىگويد اشخاصى را كه از آنها نقل مىكند ، ملاقات كرده است . خطيب بغدادى مىگويد : من خود از ابو نعيم و ديگران احاديث نادرستى را ثبت كرده‌ام كه وى جعل كرده و از بشر بن حارث و يحيى بن معين و على بن معين و على بن مدينى نيز رواياتى نقل نموده كه آنها را پس از جعل در كتاب مناقب ابو حنيفه جاى داده است . دارقطنى همچنين مىگويد : كتاب مناقب ابو حنيفه همه‌اش جعلى است و ساختهء احمد بن مغلس حمانى ، و من آن را بيش از يك بار خوانده‌ام ، و بسيار سخن و اظهارنظر ديگر از اين قبيل . « 1 »\r\nدر سند اين روايت ، نام عبد الكريم بن روح ، ابو سعيد بصرى هم هست . ابو حاتم مىگويد : مجهول و ناشناخته است . عمرو بن رافع مىگويد : به محضر درسش رفته‌ام ، اما حديثش را نشنيده‌ام ، و گفته مىشود كه او متروك الحديث است . ابن حبّان مىگويد :\r\nاشتباه مىكند و بر خلاف سخن مىگويد . ابن ابى عاصم و دارقطنى او را سست روايت شمرده‌اند . « 2 » نه فقط او مجهول و ناشناخته است ، بلكه پدر و پدربزرگ و مادربزرگش كه در سند روايت از آنها ذكرى هست ، نيز مجهولند . « 3 »\r\nاين روايت را ابن عدى از طريق عمير بن عمران حنفى ثبت كرده و از روايات بىاساس و باطل شمرده است و ذهبى و ابن حجر نيز وى را تأييد كرده‌اند . ابن عدى مىگويد : سستى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 216 .\r\n( 2 ) . تهذيب التهذيب : 6 / 372 .\r\n( 3 ) . رك : ميزان الاعتدال ذهبى ؛ خلاصهء ابن جزرى .\r\n","page_name":" 540 ","page_number":550},
  {"content":"\r\n\r\nاز روايتش آشكار و هويداست . عقيلى مىگويد : روايتش توهّم‌انگيز و غلط است . « 1 »\r\nآرى شك نيست كه هركارى كه پيامبر گرامى انجام داده يا هرسخنى كه گفته ، به موجب وى آسمانى بوده است و او به دلخواه سخن نمىگويد و گفته‌اش جز وحىاى كه به او مىرسد نيست « 2 » ، لكن مصلحت‌هايى كه موجب ارسال وحى مىگردد ، مختلفند و هرمورد با ديگر موارد ممكن است تفاوت داشته باشد . از اين جهت ، هربخششى كه حضرتش به كسى كرده يا احسانى كه در حق كسى روا داشته است ، نشانهء وجود فضيلتى براى طرف مقابل نيست ، زيرا گاهى به منظور اتمام حجت بر وى بوده يا براى آگاه ساختن تودهء دينداران ، علاوه بر اين ، خصومت كينه‌توزانه‌اى را كه از دير زمان در سينهء امويان عليه بنىهاشم مىجوشيده ، هيچ بخشش و احسان و لطف و مرحمتى نزدوده است ، زيرا هيچ احسانى بالاتر از اعطاى افتخار دامادى نيست بويژه اگر داماد همسر جگرگوشهء پيامبر اكرم باشد ، اما آيا آن داماد پاس افتخار همسرى دخت گرانمايهء پيامبر را نگهداشت يا نه ، شب وفات همسر گرانقدرش هيچ ناراحتى از فقدان آن افتخار و عزت به خود راه نداد و عنان خويش به كامرانى سپرد « 3 » تا بر اثر آن بىمبالاتى و اهانت ، پيامبر عظيم‌الشأن در برابر همه به او توهين كرد و خوار و خفيفش نمود و به او اجازه نداد وارد گورش شود ، در حالى كه پس از پدرش او به اين عمل ذى حق بود .\r\nشايد هروصلت و ازدواجى كه ميان بنىهاشم و امويان صورت گرفته ، به همين انگيزه و منظور بوده است ، و هاشميان و پيش از همه سرورشان به اين وسيله كوشيده‌اند آبى بر شعلهء كينه‌هاى جاهلانهء امويان نسبت به خود ريخته و دلهاى آنها را تصفيه كرده باشند ، لكن آيا مساعى جميلهء آنان سودى بخشيده و ثمرى به بار آورده است ؟ يا چنان گشته كه شاعرى گويد :\r\n- هرچه كردم در اخگر فسرده دميدن بود و آهن سرد كوبيدن .\r\nهرگاه اين وصلت‌ها و ازدواجهاى مصلحت انديشانه نبود ، امويان به خاطر اختلاف و\r\n\r\n\r\n","description":"","footnote":"\r\n( 1 ) . لسان الميزان : 4 / 380 .\r\n( 2 ) . نجم 53 / 3 ، 4 .\r\n( 3 ) . رك : الغدير ( متن عربى / چ 2 ) : 8 / 231 - 234 .\r\n","page_name":" 541 ","page_number":551},
  {"content":"\r\n\r\nقطع روابطى كه ميان آنها با هاشميان از مدتها وجود داشت ، زبانشان بر سر هاشميان دراز بود و هرپيشامد بدى را كه ميان آنها رخ مىداد ، نتيجهء آن سابقهء خصومت مىشمردند و هراقدام خصمانهء خويش را عليه ايشان با آن توجيه مىنمودند ، اما خاندان اصلاحگر و مصلحت‌جوى هاشمى با مبادرت به اين گونه وصلتها گذشت نشان داده و احسان ورزيده است تا آن شبهات و بهانه‌جويىها را جايى نماند و مردم بدانند كه بدخواهى امويان نسبت به ايشان داعى و موجبى ندارد و نيش عقرب را مىماند كه اقتضاى طبيعت است و براى جلوگيرى از آن هيچ نرمش و احسان و ملاطفتى سود نمىبخشد .\r\nدر اينجا تمايزى را كه ميان دامادى مولاى متقيان با دامادى عثمان - همسر ام كلثوم - هست ، به خوبى مشاهده مىنماييد و به ياد مىآوريد كه امام عليه السّلام چه رفتار مهرآميز و بزرگوارانه‌اى با فاطمهء زهرا ، سلام اللّه عليها ، داشت و وى در بستر بيمارى و هنگامى كه جان به جان‌آفرين تسليم مىكرد ، از او خشنود بود و او نيز از وى ، و پيامبر خدا به گاه درگذشتش از هردو راضى بود . اكنون به اين يك بنگريد كه شب وفات همسرش ام كلثوم مرتكب كارى مىشود كه خدا و پيامبرش از آن ناراضى است . او هيچ اهميتى به وفات همسرش نمىدهد و نه از آن مصيبت بزرگ و خرد كننده خم به ابرو مىآورد و نه ارزشى براى دامادى پيامبر صلّى اللّه عليه و آله قايل است كه از فقدانش اندوهگين شود به حدى كه همان شب با ديگر همسرانش هم‌آغوش مىشود و خشم پيامبر صلّى اللّه عليه و آله را برمىانگيزد ، در حالى كه آن داماد عالىقدر و پاسدار و حق‌شناس بر درگذشت همسرش مىگريد و ناله سر مىدهد و اشك مىبارد و از گلوى بغض گرفته‌اش به آهنگى سوزان مىگويد : سلام بر تو اى پيامبر خدا ! از جانب من و از جانب دخترت كه به كنارت بنشسته و بشتاب به تو پيوسته است .\r\nتاب شكيبايى اى پيامبر خدا از فقدان دختر پاكت نمىآرم و به خاطرش تاب و توانم برفته است . فقط ياد فقدان سهمگين و عظيم تو و مصيبت كمرشكنت اندكى برايم مايهء تسلى است ، و من بودم كه ترا در آرامگاه مزارت نهادم و روحت در حالى كه بر من تكيه داده بودى ، از سينه‌ام برآمد . بنابراين ، ما از آن خداييم و به او بازمىگرديم . « 1 » اينك وديعه\r\n\r\n\r\n","description":"","footnote":"\r\n( 1 ) . بقرة 2 / 156 .\r\n","page_name":" 542 ","page_number":552},
  {"content":"\r\n\r\nبازگردانده گشت و امانت گرفته شد ، لكن اندوهم جاودانه خواهد بود و شبانگاهم تيره و فسرده تا آنگاه كه خدا مرا به سرايت كه در آن مقيمى ببرد . دخترت برايت از همدستى امتت در خوردن و از بين بردن حق خلافت داستان خواهد كرد . از او نيك سؤال كن و از اوضاع بپرس و جويا شو ، و اين اتفاق در حالى افتاد كه از درگذشتت ديرى نمىگذشت و يادت هنوز از خاطر نرفته بود . سلام بر شما دو نفر ، سلام خداحافظى ، نه سلامى از سر روگردانى يا ملامت . بنابراين ، اگر از نزدتان مىروم نه از خستگى و ملالت است ، چنان كه اگر اينجا بنشينم نه از آن سبب است كه به وعده‌اى كه خدا به شكيبايان داده ، بدگمان باشيم يا كم ايمان . آنگاه بر سر مزارش به اين دو بيتى تمثل جست :\r\n- سرانجام هرهمدمى دو دوست ، جدايى است و هرچه در اين سوى مرگ باشد ، اندك و ناچيز است .\r\n- و اين‌كه يكى را پس از ديگرى از دست دادم « 1 » ، دليلى بر اين است كه هيچ دوستى پاينده نيست . « 2 »\r\n47 - ازدى روايتى ثبت كرده است از قول عبد الواحد بن عثمان بن دينار موصلى ، از معافى بن عمران ثورى ، از ابن نجيح ، از مجاهد ، از ابن عباس كه مىگويد : رسول خدا صلّى اللّه عليه و آله به عثمان گفت : تو از دامادها و از ياوران منى ، و پروردگارم با من عهد بسته كه تو با من در بهشت باشى .\r\nذهبى در شرح حال عبد الواحد مىنويسد : اين روايتى باطل و بىاساس است كه ازدى آن را آورده است . « 3 »\r\n48 - طبرانى روايتى ثبت كرده مىگويد : بكر بن سهل به ما گفته است كه محمد بن عبد اللّه بن سليمان خراسانى از عبد اللّه بن يحيى اسكندرانى و نيز ابن مبارك ، از معمر ، از زهرى ، از سالم ، از پدرش روايت كرده است كه مىگويد : وقتى عمر ضربه خورد و فرمان تشكيل شورا را صادر كرد ، دخترش حفصه پيش او آمد و گفت : اى پدر ! مردم مىگويند\r\n\r\n\r\n","description":"","footnote":"\r\n( 1 ) . يا با اين عبارت نيز آمده است : و اين‌كه فاطمه را پس از احمد از دست دادم .\r\n( 2 ) . رك : اعلام النساء : 3 / 1222 .\r\n( 3 ) . ميزان الاعتدال : 2 / 158 .\r\n","page_name":" 543 ","page_number":553},
  {"content":"\r\n\r\nاينهايى كه تو به عضويت شورا درآورده‌اى ، مورد رضايت نيستند . عمر گفت : مرا تكيه بدهيد . او را تكيه دادند . گفت : ممكن است دربارهء عثمان بگوييد كه مورد رضايت ما نيست . من از پيامبر خدا شنيدم كه مىفرمود : عثمان چون بميرد فرشتگان آسمان بر او نماز مىگزارند . پرسيدم : فقط براى عثمان يا براى همهء مردم ؟ گفت : نه ، فقط براى عثمان ، آنگاه براى هريك از شش عضو شورا فضيلت و افتخارى نقل مىكند . « 1 »\r\nذهبى در ميزان الاعتدال در اين‌باره مىگويد : روايتى است جعلى و ساختگى .\r\nابن حجر نيز در لسان الميزان مىگويد : جعلى بودنش از خودش هويداست .\r\nما بر گفتهء آنان مىافزاييم : بكر بن سهل دمياطى را ، چنان كه ذهبى مىگويد ، نسايى ضعيف و سست روايت شمرده است و در لسان الميزان آمده كه از جعليات وى اين سخن است : روز جمعه‌اى زود برخاسته تا عصر هشت بار قرآن را ختم كردم . اين را بشنو و حيرت كن . مسلمة بن قاسم مىگويد : مردم دربارهء او حرفها زده‌اند و او را به خاطر روايتى كه از زبان سعيد بن كثير نقل كرده ، جاعل و روايت‌ساز خوانده‌اند . « 2 »\r\nدر سند آن روايت علاوه بر بكر بن سهل دمياطى ، نام محمد بن عبد اللّه آمده است كه مجهول و ناشناس است .\r\n49 - خطيب بغدادى روايتى آورده است از طريق عيسى بن محمد بن منضور اسكافى ، از شعيب بن حرب مدائنى ، از محمد همدانى كه مىگويد : شيخى در مسجد كوفه از قول نعمان بن بشير براى ما چنين روايت كرد : ما نزد على بن ابى طالب بوديم كه سخن از عثمان به ميان آمد و على گفت : كسانى كه پيش از اين مقرر كرده‌ايم كه به ايشان خوبى كنيم ، از آتش دوزخ به دورند . « 3 » ايشان عبارتند از عثمان و يارانش ، و من از ياران عثمانم . « 4 »\r\nاز خطيب بغدادى بايد بپرسيم كه عيسى بن محمد بن منصور اسكافى كه از وى روايت كرده ، كيست ؟ و چكاره است ؟ خود خطيب كه خواسته شرح حالش را بنويسد ،\r\n\r\n\r\n","description":"","footnote":"\r\n( 1 ) . لسان الميزان : 5 / 226 .\r\n( 2 ) . ميزان الاعتدال : 3 / 84 ؛ لسان الميزان : 2 / 52 و 5 / 226 .\r\n( 3 ) . انبياء 21 / 101 .\r\n( 4 ) . تاريخ بغداد : 11 / 169 .\r\n","page_name":" 544 ","page_number":554},
  {"content":"\r\n\r\nجز اسمش چيزى نمىدانسته است . آنگاه از او دربارهء محمد همدانى مىپرسيم و از شيخ و استاد حديثش كه نه او نام برده و نه ديگرى ، پندارى وجود نداشته و به دنيا نيامده است . دربارهء نعمان بن بشير مىپرسيم كه كيست و قدرش چيست ؟ او كه در دورهء جنگ صفين عليه امام خويش قيام كرده و در صف تجاوزگران بىسروپا جنگيده است ، همان كسى كه آن روزها قيس بن سعد انصارى خطاب به دو چنين معرفىاش نموده است : تو به خدا قسم دغلبازى گمراه و گمراهگرى . نعمان بن بشير نيز همان است كه به قيس بن سعد انصارى مىگويد : شما كه عثمان را خوار و بيدفاع گذاشتيد ، هرگاه على را نيز خوار و بيدفاع بگذاريد ، آن يك به اين يك سربه‌سر خواهد شد ، ولى شما حق را خوار گذاشته و باطل را يارى نموده‌ايد .\r\nآيا اين على كه در روايت جعلى از او نامى آمده ، همان علىاى است كه عثمان به هنگام محاصره از او خواست به ينبع برود تا نه از دست او غم بخورد و نه او از دست وى ؟ آيا او همان كسى نيست كه گفته است : به خدايى كه جز او خدايى نيست ، من عثمان را نكشته‌ام و نه به قتلش تمايل نموده‌ام و نه از كشته شدنش ناراحت گشته‌ام ؟ و گفته است : نه قتلش را خوش داشتم و نه از آن بدم آمد ، نه دستورش را دادم و نه از آن برحذر داشتم ، نه از آن خوشم آمد و نه بدم ؟ همان كه در صفين به ياران و سپاهيانش گفته است : به نبرد كسانى بشتابيد كه بر سر خونخواهى كسى كه بار گناهان را بر دوش داشته ، مىجنگند . سوگند به آن‌كه دانه را بشكافت و آدمى را بيافريد ، او بار گناهانى را كه اينها تا به قيامت مرتكب شوند ، به گردن دارد ، در حالى كه اندكى از مسئوليت خود اينها نمىكاهد .\r\nمگر همو به مردم مصر ننوشته است : به مردمى كه به خاطر خدا هنگامى كه در زمينش سر از قانونش پيچيده گشت و حقش پايمال شد ، به خشم آمدند آنگاه كه انحراف از اسلام بر نيكوكار و بدكار سيطره يافت . آيا وى همان كسى نيست كه حاضر نشد شهادت بدهد كه عثمان مظلومانه و به ناحق كشته شده است ؟ « 1 » و در نطق شقشقيه در برابر همه گفت : هنگامى كه سومين آن دارودسته به حكومت برخاست و شروع كرد به\r\n\r\n\r\n","description":"","footnote":"\r\n( 1 ) . روايات تاريخى آن قبلا به نظرتان رسيد . رك : الغدير ( متن عربى / چ 5 ) : 9 / 69 - 77 .\r\n","page_name":" 545 ","page_number":555},
  {"content":"\r\n\r\nباد در گلو انداختن و لوليدن ميان اصطبل و آخورش . . . ! « 1 »\r\nوانگهى اگر چنين روايتى باشد ، ياران عثمان چه اهميتى مىتوانند داشته باشند ؟\r\nيارانى مثل على بن ابى طالب عليه السّلام كه به هيچ وجه از او پشتيبانى نمىنمايند و او خود قادر نيست در هيچ موردى به آنان اتكا داشته باشد و مىبينيد كه در برابرشان دارد كشته مىشود و كلمه‌اى بر زبان نمىآورند و مىگذارند نعشش سه روز در مزبله بيفتد و باد بخورد و بعد با لباسهايش و بدون كفن در قبرستان يهوديان دفن شود و از هرسو به او پرخاش گردد و سنگ بر حاملان جنازه‌اش ببارد تا ترسان جنازه را در گودالى نهند و مشتى خاك بر آن ريزند و بگريزند . چه كسى ستمكارتر از آن است كه به خدا دروغ مىبندد تا از روى بىخبرى مردم را بفريبد « 2 » ، و خدا مىداند كه آنها حتما دروغگويند . « 3 »\r\n50 - روايتى است كه مىگويد : عثمان بن عفان ديد شب ازدواج على ، رضى اللّه عنه ، با فاطمه ، رضى اللّه عنها ، زره على را مىخواهند به چهار صد درهم بفروشند . گفت : اين زره على قهرمان اسلام است ، هرگز نبايد فروخته شود . آن‌گاه چهارصد درهم به مستخدم على پرداخت و او را قسم داد كه جريان را به على نگويد ، و زره را همراهش برگرداند . چون عثمان صبحگاهان سر از خواب برداشت ، در خانهء خويش چهارصد كيسه يافت در هركيسه چهارصد درهم كه بر هريك نوشته شده بود : اين درهمى است كه خداى رحمان سكه زده براى عثمان بن عفان . فرشتهء وحى اين را به پيامبر اطلاع داد ، و پيامبر فرمود : گوارا بادت اى عثمان !\r\nاين روايت را حلبى آورده است « 4 » و مىگويد در فتاواى جلال الدين سيوطى آمده كه از او دربارهء صحت اين روايت پرسيده‌اند و جواب داده كه آن صحت ندارد . وى راست گفته است ، زيرا خود روايت دلالت دارد بر اين‌كه دروغ است و جعلى .\r\nقبلا در بررسى يك سلسله روايت جعلى ديديم كه ابن درويش الحوت مىگويد : اين\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 7 / 81 .\r\n( 2 ) . انعام 6 / 144 .\r\n( 3 ) . توبة 9 / 42 .\r\n( 4 ) . السيرة الحلبية : 2 / 228 .\r\n","page_name":" 546 ","page_number":556},
  {"content":"\r\n\r\nروايت ، دروغى جنايت‌آميز است . « 1 »\r\n\r\nپايان مناقب عثمان\r\nجردانى مىگويد : كسى كه نامهاى زير را بنويسد و با آبى كه بر روى نوشته مىريزد ، روى خودش را بشويد ، هرگز كور نخواهد گشت ، و كسى كه بنويسد و آبش را صبحگاهان بنوشد ، از فراموشكارى مصون خواهد گشت ، و كسى كه آن را بنويسد و بنوشد ، ناتوانى جنسى نخواهد ديد . آن نامها اين است : عثمان بن عفان ، معاذ بن جبل ، عبد الرحمن بن عوف ، زيد بن ثابت ، ابّى بن كعب ، طلحة بن عبد الرحمن ، تميم الدارى . « 2 »\r\nهركه از ابتلا به كورى و فراموشكارى و ناتوانى جنسى نمىترسد ، اين دستورالعمل را به كار بندد !\r\nبر اين افسانه‌ها و روايات ننگين و رسوا كه در مدح و فضيلت عثمان ساخته و نوشته و به ثبت رسانده‌اند ، بايد آن مناقب و ستايشهاى جعلى ديگرى را كه قبلا نوشتيم ، بيفزود . « 3 »\r\n\r\nگفتار پايانى\r\nبررسى روايات جعلىاى را كه در فضايل عثمان ساخته و پراكنده‌اند ، به همين‌جا پايان مىدهيم ، آنچه را كه دنيا پرستان و كامجويان در دورهء حاكميت امويان به طمع صله و هداياى آنها تعبيه كرده و به عرض رسانده‌اند . بيشتر اينها شامى و بصرى بوده‌اند و دلبستهء امويان و دشمن كينه‌توز مردان پرافتخار تاريخ اسلام و دودمان والاى پيامبر گرامى . جعل چنان روايات از چنين موجودات بلهوس و تبهكارى طبيعى مىنمايد . از اين گونه روايات دروغينى كه آورديم و به محك بررسى و ارزيابى زديم ، باز هم هست كه نياورديم ، زيرا كيفيت سند و ماهيت متن آنها به هم مىماند و سروته يك كرباس است و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 322 .\r\n( 2 ) . مصباح الظلام : 2 / 29 .\r\n( 3 ) . رك : الغدير ( متن عربى / چ 2 ) : 5 / 313 ، 324 ، 329 .\r\n","page_name":" 547 ","page_number":557},
  {"content":"\r\n\r\nمنشأ همهء آنها فضيلت‌پردازى و بزرگ‌نمايى اين و آن از روى نافهمى و بيخردى و بىانصافى است .\r\nشايد آن جماعت معذور بوده‌اند كه در نقل و ثبت آن روايات آفت‌زده و عيبناك و بىاساس و جعلى كه در مدح و تمجيد عثمان و امثالش هست ، اعتنايى به آراء و نظريات حافظان و اساتيد فن حديث ننموده و چشم از همهء آن حقايق در مورد رجال و راويان آنها پوشيده‌اند تا براساس آنها فضيلت و عظمتى براى تنى چند ببافند و مايهء هواخواهى آنان سازند و دليل روگردانى از جمعى و دودمانى ، زيرا اگر مىخواستند جز به روايت مسند و مستندى كه رجال ناقلش موثق و امين باشند و متنش با قرآن و خرد سازگار نمايد ، استناد نكنند و فضيلت را براى كسى جز به اتكاى روايت صحيح و مسلم ثابت ندانند و جعليات و روايات ياوه را به دور افكنند و آن بافته‌هاى پوچ و تنيدهء اوهام و اغراض را بهايى ندهند ، آن صفحات كه در تاريخ و حديث و شرح حال سياه كرده‌اند ، سفيد مىماند و تهى از هرستايش و مدح و تمجيد و افتخار و فضيلتى ، و اين براى آن جماعت گران مىآمد و با هواخواهى باطنىشان جور نمىبود و تعصبشان را اقناع نمىنمود ، پس چون شيطان كارهايشان را برايشان آراسته و پسنديده جلوه داده « 1 » ، به ستم و بهتان و دروغ مبادرت جستند « 2 » و با حرفهاى پوچ و بىاساس به مجادله برخاستند تا به وسيلهء آن حق را از بين ببرند « 3 » ، و مىپندارند كه متكى به چيزى استوار هستند ، هان ! اينها همان دروغگويانند . « 4 » بنگر كه چگونه استوار براى آنان بيان مىنماييم ، سپس بنگر كه چگونه بهتان مىبندند . « 5 »\r\n\r\n\r\n","description":"","footnote":"\r\n( 1 ) . انفال 8 / 48 .\r\n( 2 ) . فرقان 25 / 4 .\r\n( 3 ) . مؤمن 40 / 5 .\r\n( 4 ) . مجادلة 58 / 18 .\r\n( 5 ) . مائدة 5 / 75 .\r\n","page_name":" 548 ","page_number":558},
  {"content":"\r\n\r\n\r\nمبالغه در فضايل خلفاى سه‌گانه\r\nشمه‌اى از زياده‌روى و مبالغه‌اى كه در تمجيد و فضيلت‌شمارى براى هريك از اين سه نفر از طرف هواخواهانشان يا فرصت‌طلبان دنياپرست صورت گرفته به نظرتان رسيد و ثابت نموديم كه تمام فضايلى كه آن جماعت براى اين سه نفر تراشيده‌اند ، همه به استناد روايات جعلى و بىاساس و ضعيف است كه به هيچ وجه با حقايق تاريخى و احاديث ثابت و مسلم و صحيح سازگار نيست و نه با آنچه تاريخ از روحيات و خصوصيات اخلاقى و اعتقادى يا اعمال و كردارشان براى ما داستان مىنمايد ، مطابقت دارد . در گذشته غالبا رواياتى را بررسى كرديم كه در فضيلت يكى از اين سه نفر ساخته و رايج گشته بود ، لكن اكنون شما را با نوعى از روايات آشنا مىسازيم كه هرسه را در بر دارد . البته فقط به روايات تاريخى مىپردازيم و به هر گفته و حرفى اعتنا نمىنمائيم ، زيرا حرف زدن تمام شدنى نيست و عنان زبان چون گسيخت و رها گشت ، سخن به هرسو رانده مىشود چونان افسار شهوت و هوس و عشق و كين كوركورانه كه حد و مرزى نمىشناسد . به همين روى ، از كنار حرفهاى امثال ابن حزم و ابن تيميه و ابن جوزى و ابن جوزيه و ابن كثير و ابن حجر و ديگر پيشينيان و معاصرانى كه از قماش آنهايند ، بزرگوارانه مىگذريم ، چه كجا ما را ياراى اين است كه در برابر پندارهايى كه به صورت\r\n\r\n","description":"","footnote":"","page_name":" 549 ","page_number":559},
  {"content":"\r\n\r\nياوه از دهان تفتازانى و امثالش به درآمده ، حوصلهء شرح و بسط و تجزيه و تحليل به خرج دهيم ، مثل سخن تفتازانى كه مىگويد : جماعت ما براى اثبات اين‌كه معصوم بودن زمامدار واجب نيست ، به اجماعى كه در زمامدارى ابو بكر و عمر و عثمان ، رضى اللّه عنهم ، شده است ، استدلال كرده و گفته‌اند كه معصوم شمردن آنان واجب نيست ، گرچه معصوم هم باشند . به اين معنى كه از هنگام ايمان آوردن ، متصف به خصلت پرهيز از گناه بنده‌اند ، در عين اينكه ارتكاب گناه برايشان امكان داشته است . « 1 » يا حرف متكلم معروف ابو ثناء ، شمس الدين محمود اصبهانى كه گوياى اين مطلب است : شرط خلافت ، معصوم بودن نيست ، بر خلاف نظر اسماعيليه و اثنى عشريه . ما خلافت ابو بكر را داريم ، و امت اجماع كرده است بر اين‌كه معصوم شمردنش واجب نيست ، البته نمىگويم معصوم نبوده است . « 2 » يا اينكه حافظ نور محمد افغانى سخن از معصوم بودن عثمان رانده است . « 3 » ما صفحاتى از نامهء اعمال اين معصومان را كه بيشتر عمرشان را در جاهليت و بر عادات و رويهء خاصش سپرى كرده‌اند ، از نظرتان گذرانديم و باز نموديم كه حتى كارها و كردار دورهء اسلامى زندگانىشان نمىگذارد عادل و راسترو شمرده شوند تا چه رسد به معصوم ! نمىخواهيم در اينجا داستان آن صفحات را تكرار كنيم و دوباره يكايك اعمالشان را به شرح و بحث آوريم ، زيرا آنچه را كه در جلدهاى ششم و هفتم و هشتم از جنايات و گناهان و بدعتها و نامردمىهاى آنان و كارهايى كه با اسلام سازگار نيست و با احكام قرآن و سنت بيگانه است ثبت كرديم ، كفايت مىنمايد .\r\nاما استنتاج تفتازانى از آن دو اجماع ، از فاحش‌ترين غلطهاى اوست . اولا : بياييم به بررسى اجماع ادعايى او در مورد هريك از سه حاكم بپردازيم . حاكميت ابو بكر نه از طريق اجماع بلكه به شكلى صورت گرفت كه روى او را سياه كرده و لكهء ننگى ابدى و پاك نشدنى بر دامن امت نهاده است . حاكميتش با بيعت يك نفر و دو نفر يا پنج نفر صورت گرفت ، و به اتكاى همين واقعه است كه آن جماعت پنداشته و معتقد گشته‌اند كه\r\n\r\n\r\n","description":"","footnote":"\r\n( 1 ) . شرح المقاصد : 2 / 279 .\r\n( 2 ) . مطالع الأنظار 470 .\r\n( 3 ) . تاريخ مزار شريف 4 .\r\n","page_name":" 550 ","page_number":560},
  {"content":"\r\n\r\nخلافت با بيعت‌كردن يك يا دو يا پنج نفر تحقق مىيابد و مستقر مىگردد . « 1 » آن وقت در برابر آن چند نفرى كه بيعت خلافت با ابو بكر بستند ، چنان كه به تفصيل بيان گشت ، جمع كثيرى از بزرگان و چهره‌هاى مشخص اصحاب از بيعت با او خوددارى ورزيدند « 2 » و تنها وقتى حاضر شدند به آن چند نفر ملحق شوند كه تهديد و ارعاب و دارو دسته‌پردازى و برق شمشير آنها را ديدند و لشكركشى آنها را كه در ميانشان جمعى جن بودند كه بعدها سعد بن عباده رئيس قبيلهء خزرج را به خاطر مخالفتش با حكومت ابو بكر و خوددارىاش از بيعت ، به تير دوختند . اين از تصدى ابو بكر . اما تصدى عمر ، به فرمان ابو بكر صورت گرفت نه با اجماع ، در حالى كه اصحاب به ابو بكر دربارهء تعيين عمر اعتراض داشتند و از او انتقاد مىكردند ، و چه بسيار از آنان كه سخن طلحه را تأييد نمودند و با او در اين اعتراض همداستان شدند و گفتند : تو كه آدم خشك و خشنى را بر ما گماشته‌اى ، جواب پروردگارت را چه خواهى داد ؟ « 3 » . اما عثمان ، از طرف شوراى شش نفره به اين مقام گماشته شد كه با هم اختلاف داشتند و تنها عبد الرحمن بن عوف بود كه او را به اين منصب گماشت و چنان كه ايجى اعتراف نموده « 4 » ، حتى اجماع مردم مدينه را شرط استقرار حكومتش نشمردند تا چه رسد به اجماع امت . آرى ، عبد الرحمن بن عوف در حالى با عثمان پيمان حكومت بست كه شمشيرش را بر سر امام على بن ابى طالب اخته بود و تهديد مىكرد كه بيعت كن ، و گرنه گردنت را مىزنم ، و اعضاى شورا او را تهديد مىنمودند كه بيعت كن ، و گرنه با تو مبارزه خواهيم كرد . « 5 »\r\nاين حرف هم كه اجماع پس از آن و بتدريج صورت گرفته است ، فايده‌اى ندارد ، زيرا خلافت به نظر آنان با همان بيعت اول استقرار يافت و ديگران كه بعدا بيعت كرده‌اند ، در حالى به بيعت اقدام مىنمودند كه اساس خلافت استوار گشته بود .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 141 - 143 .\r\n( 2 ) . همان : 7 / 93 .\r\n( 3 ) . الرياض النضرة : 1 / 181 ؛ كنز العمال : 6 / 324 . نيز رك : الغدير ( متن عربى / چ 2 ) : 7 / 152 .\r\n( 4 ) . رك : الغدير ( متن عربى / چ 2 ) : 7 / 141 .\r\n( 5 ) . انساب الاشراف ، بلاذرى : 5 / 22 .\r\n","page_name":" 551 ","page_number":561},
  {"content":"\r\n\r\nثانيا : به فرض ، اگر اجماعى را كه تفتازانى مىگويد بر خلافت آن سه نفر شده است و آن را دليل بر شرط نبودن عصمت براى تصدى خلافت مىگيرد بپذيريم ، براى اجماع ديگرى كه ادعاى تحققش را كرده چه دليلى دارد ؟ براى اين اجماع كه مىگويد بر عدم وجوب عصمت براى خلافت شده است ، زيرا راهى نيست براى حصول آن از آراء و نظريات اصحاب . تفتازانى چه وقت در نظريات پيشنيان كه بر صدها هزار بالغند ، تتبع كرده تا از روحيات و كردار و اقوالشان دريافته كه معتقد به وجوب عصمت خلفايشان نيستند ؟ يا چه كسى ممكن بوده اين را تتبع و كسب كند و به تفتازانى خبر بدهد و اين تتبع و درك را به دورهء صحابه برساند ؟ يا كى آنها به مسائل كلامى و اعتقادى مىپرداخته و به مباحثه و گفتگو و نقد و تحليل آنها همت مىگماشته‌اند . تا يكى نتيجه را به ديگرى و آن به سومى برساند و آن نتايج و آراء به تسلسل نقل شود و اشاعه يابد ؟ كسى كه در تاريخ نخستين دورهء حكومت پس از پيامبر گرامى ، يعنى از سقيفه تا شوراى شش نفره مطالعه و دقت نمايد ، ملاحظه خواهد كرد كه در انجمن‌ها و مباحثات هرگز ذكرى از مسئلهء عصمت نمىرود و عصمت اساسا مطرح نمىشود و همواره از خلافت تلقى سلطنت دارند و دستگاه حاكميت به برقرارى امنيت داخلى ، حفظ مرزها ، اجراى قانون كيفرى و امثال آن مىپردازد و اختياراتش به همين امور محدود است ، چنان كه از آن بتفصيل سخن رفت « 1 » ، و علما و متكلمان آن جماعت همه‌جا از خلافت همين تصور را داشته و براساس همين طرز تلقى اظهارنظر و بحث كرده‌اند و به همين جهت ، بحث شرايط معنوى و روحىاى از قبيل اتصاف به علم و تقوا و پاكدامنى و پاكدلى و عصمت را يا مطرح نساخته‌اند يا اگر ساخته‌اند ، وجوب و ضرورتش را نفى و رد كرده‌اند .\r\nثالثا : ما اجماع را وقتى دليل مىدانيم كه حجت بودن آن ثابت باشد . وقتى ثابت شد كه اجماع دليل و حجت شمرده مىشود ، ديگر نمىتوان آن را به يك يا چند مورد اختصاص داده در آنجا دليل گرفت و در ديگر موارد حجت و دليل نشمرد . اگر اجماع براستى چنان كه تفتازانى و آن جماعت مىگويند حجت و دليل باشد ، نه فقط در مورد\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 136 .\r\n","page_name":" 552 ","page_number":562},
  {"content":"\r\n\r\nتصدى ابو بكر - كه البته صورت نگرفته ، ولى براى همراهى در بحث با آنان مفروض مىگيريم - بلكه در مورد روا دانستن قتل عثمان هم حجت خواهد بود ، و اگر در مورد اجماع اخير گفته شود كه سه چهار نفر اموى بىسروپا يا از وابستگان و هواخواهان آنها در اجماع عليه عثمان شركت نداشته‌اند ، در جواب مىگوييم : در اجماع اول ، يعنى اجماع ادعايى شما جمع كثيرى از اصحاب صالح و پاكدامن و ستوده و بزرگان اصحاب پيامبر و در طليعهء آنان سرور دودمان پاك پيامبر خدا و امام امت امير المؤمنين على عليه السّلام و امام حسن و امام حسين و صديقهء طاهره ، فاطمهء زهرا عليهم السّلام كه اصحاب كسايند و خدا پليدى را از ايشان دور كرده و پاك و پاكيزه‌شان گردانيده است ، و ديگر اشخاص از خاندان بنى هاشم و مردان بزرگى از مهاجر و انصار از بيعت و شركت در اجماع خوددارى ورزيده‌اند ، و اگر بعدها همداستانى نموده‌اند ، براثر تهديد و ارعاب بوده است و چنين چيزى را نمىتوان موافقت ناميد و اتفاق آراء و متمم اجماع ، چه ايشان در همان حال كه به ملاحظهء شرايط سياسى جامعه يا اوضاع خارجى كشور و پرهيز از وقوع آشوب و تفرقه و تضعيف وحدت ملى از كشيدن شمشير و دست زدن به مبارزهء خونين رو گردانده و موقتا چشم از حق خويش و حكومت مطلوب اسلامى پوشيده‌اند ، همچنان بر رأى خويش و بر مخالفت اصولى با حكومت ابو بكر و تصدى وى باقى بوده‌اند ، چنان كه مىبينيم مولا امير المؤمنين عليه السّلام پس از گذشت دورهء حكام سه‌گانه در اجتماع ملى كوفه مىگويد : هان ! به خدا قسم ، خلعت خلافت را پسر ابو قحافه [ ابو بكر 
  ] در حالى به تن كرد كه به خوبى مىدانست خلافت بر مدار من مىچرخد و مقام رفيع رهبرى تنها مرا برازنده است و هيچ‌كس را ياراى وصول به اوج منزلتم نيست . بنابراين ، از خلافت چشم پوشيدم و روى از آن بگردانيدم ، و بناى اتخاذ تصميم و انديشه بر اين نهادم كه با دستى تنها بشورم يا بر جريان كوركورانهء جامعه شكيبايى ورزم و بر شرايطى كه كلان را مىفرسايد و خرد را پير مىگرداند و انسان مؤمن چندان رنج مىبرد تا به ديدار پروردگارش نايل آيد . ديدم شكيبايى ورزيدن بر آن شرايط و احوال ، به مصلحت نزديك‌تر است . پس در حالى صبر نمودم كه خاشاك در ديده بود و استخوان در گلو ، و\r\n\r\n","description":"","footnote":"","page_name":" 553 ","page_number":563},
  {"content":"\r\n\r\nمىنگريستم كه ميراثم بر باد رفته است ، تا آنكه ابو بكر از جهان رخت بر بست و خلافت را پس از خويش به پسر خطاب [ عمر 
  ] سپرد . سپس با تمثّل جستن به بيتى از اعشى چنين ادامه داد :\r\nدر آن مدت طولانى و با همهء شدت ناگوارى آن صبر و شكيبايى نمودم ، تا آن هنگام كه او درمىگذشت ، خلافت را به شورايى واگذاشت كه مىپنداشت من از شمار ايشانم .\r\nخدايا اين چه شورايى است ! كى دربارهء منزلت من نسبت به ابو بكر ترديد يا ابهامى بوده است كه حالا مرا با چنين افرادى شبيه و قرين مىسازند ؟ با اينهمه ، من با آنها همداستانى و تظاهر به هماهنگى نمودم . آن وقت يكى از آنها ، يعنى اعضاى شوراى شش نفره گوش تصميم به كينهء ديرينه‌اش سپرده و ديگرى به پيوند خويشاونديش ، و ديگر چيزها ؛ تا سومين نفر از آن دارودسته به حكومت برخاست و در حالى كه باد در گلو انداخته بود ، ميان اصطبل و آخورش لوليد و همراهش اقوام و خويشانش اموال خدا را چنان خوردند كه شتر سبزهء نورستهء بهاره را . سرانجام ، كار به جايى كشيد كه رشتهء حكومتش پنبه گشت و عملش گريبانگيرش شد و دارو دسته‌اش او را نگونسار ساختند . « 1 » اين نطق گرانقدر نظر حضرتش را دربارهء حكومتهاى سه‌گانه‌اى كه پس از رسول اكرم برقرار گشته بازمىنمايد ، و هرجمله‌اش گواه است بر اين‌كه آن سه تن از عصمت ادعايى بىنصيب بوده‌اند ، و اين معصومان را با همهء زواياى حيات و خصوصياتشان به تماشا مىگذارد . در نامه‌اى هم كه به معاويه نوشته ، تصويرى دقيق و روشن از آنها به دست داده است ، آنجا كه مىگويد : سخن از خوددارى و پا به دامن كشيدنم در برابر خلفا گفته‌اى و از حسادت و تجاوز مسلحانه‌ام به آنها . دربارهء تجاوز مسلحانه بايد بگويم پناه بر خدا اگر چنين باشد ! اما اين‌كه من از آنها نفرت داشتم ، به خدا قسم ، اين چيزى است كه در برابر مردم از آن عذرخواهى نخواهم كرد . سخن از تجاوزم بر عثمان گفته‌اى و اين كه خويشاوندىاش را پاس نداشته‌ام ، حقيقت اين است كه عثمان به رويه‌اى كه مىدانى ، عمل كرد و مردم با او چنان كردند كه به اطلاعت رسيده است . « 2 » همچنين در نطقى كه پس\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 81 - 85 .\r\n( 2 ) . العقد الفريد : 2 / 286 .\r\n","page_name":" 554 ","page_number":564},
  {"content":"\r\n\r\nاز تصميم به لشكركشى به بصره ايراد كرد ، فرمود : خدا چون پيامبرش را از دنيا ببرد ، قبيلهء قريش به زيان ما حكومت را به خويش اختصاص داد و ما را از دسترسى به حقى كه از عموم مردم نسبت به آن سزاوارتر بوديم ، دور ساخت . ديدم شكيبايى ورزيدن بر آن حال برترى دارد بر اين‌كه زمينهء تفرقهء اعتقادى مسلمانان و ريخته شدن خونشان فراهم آيد آن هم در شرايطى كه مردم تازه مسلمانند و دين هنوز بر روح آنان نقش نبسته و با كمترين تزلزل به تباهى مىگرايد و با اندك شكافى وارونه مىگردد . در نتيجه ، عده‌اى متصدى حكومت گشتند كه در كار حكومت كوشش فكرى و استنتاجى نمىنمودند .\r\nسپس به سراى مكافات رخت كشيدند و خدا عهده‌دار بررسى كارهاى بد آنها و صاحب اختيار گذشت از لغزشهاى آنهاست . « 1 » همو در جاى ديگر فرمود : به هنگام درگذشت پيامبر صلّى اللّه عليه و آله هيچ‌كس را سزاوارتر و ذى حق‌تر از خويش براى تصدى حكومت نمىديدم ، اما مردم با ابو بكر بيعت كردند ، پس من هم مثل آنها بيعت كردم . بعد ابو بكر مرد و مىديدم كه هيچ‌كس سزاوارتر و ذى حق‌تر از من به تصدى حكومت نيست ، اما مردم با عمر بن خطاب بيعت نمودند ، در نتيجه من هم مثل آنها بيعت كردم . آنگاه عمر مرد و هيچ كس را سزاوارتر و ذى حق‌تر از خويش به تصدى حكومت نمىديدم ، اما او مرا يك سهم از شش سهم داد و بعد مردم با عثمان بيعت كردند . « 2 » همچنين روزى ابو بكر غلامش قنفذ را گفت : برو و على را بگو نزد من بيايد . چون به خدمت على عليه السّلام رسيد ، حضرتش پرسيد : چه مىخواهى ؟ گفت : خليفهء رسول خدا ترا نزد خويش مىخواند . على عليه السّلام فرمود : خيلى زود به تكذيب رسول خدا پرداخته‌ايد . قنفذ پيام وى را به ابو بكر رسانيد .\r\nابو بكر گفت : دوباره نزد او برو و بگو امير المؤمنين ترا نزد خويش مىخواند تا با او بيعت كنى . قنفذ آمد و پيغام را رساند . على چون پيغامش را شنيد ، بانگ برداشت كه پناه بر خدا ! ادعايى به گزاف و به ناحق مىكند . « 3 »\r\nجز اينها امام على عليه السّلام را سخنانى ديگر است كه ما را بر حقيقت امر و از نظر\r\n\r\n\r\n","description":"","footnote":"\r\n( 1 ) . شرح ابن ابى الحديد : 1 / 102 .\r\n( 2 ) . تاريخ طبرى : 5 / 171 .\r\n( 3 ) . الامامة و السياسة : 1 / 13 .\r\n","page_name":" 555 ","page_number":565},
  {"content":"\r\n\r\nحضرتش دربارهء حكام سه‌گانه آگاه مىسازد .\r\nبنابراين ، معصوم بودنى كه براى حكام سه‌گانه ادعا مىكنند ، كجاست ؟ و كجا بر وجود آن اجماع گشته است ؟ خود تصدى خلافت با اجماع صورت نگرفته است تا چه رسد به اجماع بر عصمت حاكم ! تازه ، چنان كه گفتيم ، اگر اجماعى صورت گرفته و حجت باشد ، بايستى در مورد انحراف و قتل عثمان نيز حجت و دليل شمرده شود و اگر قرار است باطل و بىاثر شمرده شود ، بايستى در هردو مورد چنين باشد .\r\nهرگاه به رد و ابطال چنين ياوه‌هايى كه ناشى از زياده‌روى در تجليل و فضيلت‌تراشى است ادامه دهيم ، از مسير اصلى بحث بازمىمانيم و به وادىهاى انحرافى كشيده خواهيم شد . وانگهى اين حرفها پايه و اساسى ندارد تا به اعتنا و جواب دادن و ردكردن بيارزد . پاره‌اى از آن افسانه‌هاى باطل را به معرض بررسى و نقد درآورديم تا نمونه‌اى از آن در دست باشد و ديگر حرفها از آن قماش كه بىتعقل و بىحساب و نسنجيده گفته شده ، فهميده آيد .\r\nاكنون چند روايت مىآوريم از آنها كه به تجليل از حكام سه‌گانه پرداخته‌اند :\r\n1 - امام فقيه حديث‌دان مورد اعتماد « 1 » ابو الحسين محمد بن احمد ملطى شافعى ( م 377 ) اين روايت را ثبت كرده است : محمد بن عكاشه ، خدايش بيامرزد ، مىگويد :\r\nمعاوية بن حماد كرمانى از قول زهرى به من گفته بود : هر كه شب جمعه غسل كند و دو ركعت نماز بگزارد و در نمازش سورهء اخلاص را هزار بار بخواند ، پيامبر را در خواب خواهد ديد . محمد بن عكاشه مىافزايد : من هرشب جمعه چنين مىكردم و دو ركعت نماز مىخواندم با هزاربار سورهء اخلاص ، مگر پيامبر را در خواب ببينم و اين اصول را بر وى عرضه نمايم . شب جمعه‌اى سرد فرا رسيد ، غسل كردم و دو ركعت نماز بگزاشتم و سپس به بستر رفتم و محتلم گشتم . ناچار برخاسته غسل كردم و دو ركعت نماز بگزاشتم و نزديك سپيده‌دم از آن بپرداختم و به ديوار تكيه دادم و روى به قبله داشتم . در اين هنگام پيامبر بر من درآمد ، در حالى كه چهره‌اش چون ماه شب چهارده مىدرخشيد و\r\n\r\n\r\n","description":"","footnote":"\r\n( 1 ) . او را چنين ناميده‌اند و صحت نامگذارىاش را از روايتى كه ثبت كرده ، خواهيد شناخت .\r\n","page_name":" 556 ","page_number":566},
  {"content":"\r\n\r\nگردنش چون تنگ سيمين بود كه دو دستهء زرين بر آن باشد ، و بر تنش دو برد يمنى كه يكى را پيراهن‌وار پوشيده و ديگرى را بر اندام آويخته بود . در اين حال آمد و در برابرم قرار يافت . خواستم خوشامد بگويم ، پيشدستى كرده سلام و خوشامد گفت . دوست داشتم دندان پيشين شكسته‌اش را ببينم كه لبخندى زد و به دندانش نگريستم و گفتم : اى پيامبر خدا ! فقيهان و دانشمندان با من رفت و آمد دارند و من تعدادى اصول از سنت دارم كه مىخواهم بر تو عرضه بدارم . فرمود : عرضه بدار .\r\nگفتم : رضا به قضاى الهى . تسليم بودن به امر خدا . صبركردن به حكم خدا . دست آويختن به آنچه خدا فرمان داده است . برحذر داشتن از آنچه خدا از آن برحذر داشته است . پاك ساختن به وسيله كار براى خدا . ايمان به اينكه مقدرات الهى چه خير باشد و چه شر از جانب خداست . در مسايل دينى ترك ريا و جدال و دشمنىكردن . مسح كشيدن بر پاپوش . جهاد عليه مسلمانان . نماز بر مسلمان مرده مستحب است . ايمان كم و زياد شدنى است . اعتقاد داشتن و عمل‌كردن . قرآن كلام خداست . شكيبايى و مقاومت زير پرچم قدرت حاكمه در مواردى كه بر طريق دين است يا از آن منحرف . قيام مسلحانه عليه حاكم گرچه از رويهء اسلامى منحرف گشته باشد ، روا نيست . موحدانى كه نه به بهشت درمىآيند و نه به دوزخ . هيچ موحدى را گرچه گناهان بزرگ مرتكب گشته باشد ، نمىتوان كافر شمرد . دست از اصحاب محمد باز داشتن . ( چون رسيدم به دست از اصحاب محمد بازداشتن ، بناى گريستن را گذاشت تا بانگ گريه‌اش برخاست ) برترين فرد مردم پس از پيامبر خدا ابو بكر است ، بعد عمر ، بعد عثمان و سپس على . محمد بن عكاشه مىگويد : وقتى نام على را مىبردم در دل مىگفتم : پسر عمو و داماد اوست . پيامبر لبخندى زد ، پنداشتى كه مىداند در دل به چه مىانديشم . سه شب پياپى اين اصول را بر حضرتش عرضه مىداشتم و هروقت به اين‌جا مىرسيدم كه عثمان سپس على ، به من مىفرمود : بعد عثمان سپس على ، بعد عثمان سپس على ، و اين را سه بار تكرار مىكرد ، و چون اين احاديث اصولى را بر وى عرضه مىداشتم ، ديدگانش پر از اشك مىشد . از آن خواب حلاوتى در دل و دهانم احساس كردم كه هشت روز هيچ نخوردم و نياشاميدم\r\n\r\n","description":"","footnote":"","page_name":" 557 ","page_number":567},
  {"content":"\r\n\r\nچندان كه ياراى نماز واجب در من نماند ، پس غذايى خوردم و آن حلاوت و لذت برفت .\r\nخدا مرا گواه است و تنها خدا گواهى را بسنده است .\r\nآنگاه مىنويسد : امير المؤمنين متوكل به احمد بن حنبل گفت : اى احمد ! من مىخواهم ترا بين خود و خدا حجت گردانم ؛ بنابراين ، مرا از سنت و جماعت و آنچه از اصحابت از تابعان از قول اصحاب پيامبر خدا نوشته‌اى ، مطلع و آگاه ساز . احمد بن حنبل اين روايت را براى وى برخواند . « 1 »\r\nخوانندهء گرامى نيازى ندارد به توضيح ما و بحث دربارهء اين افسانه و مطالب خنده‌آور و مايهء تأسف آن ، چه احمد بن حنبل را برتر از اين مىدانيم كه چنين روايت پوچ و افسانه‌اى را بين خود و خدا حجت گرداند و آن را به خليفهء وقتش تلقين نمايد ؛ همچنين بالاتر از اين‌كه حرف محمد بن عكاشه و روايتش را تصديق نمايد ، روايت كسى را كه ابن عساكر پس از ذكر اين خواب درباره‌اش مىگويد : سعيد بن عمرو بردعى گفت : به ابو زرعه گفتم : محمد بن عكاشهء كرمانى ؟ سرى تكان داده گفت : او را ديده‌ام و از او حديث نوشته‌ام ، اما دروغساز است . پرسيدم : خوابى را كه داستان مىكند ، از زبانش نوشته‌اى ؟ گفت : آرى ، نوشته‌ام و ادعا مىكرد كه به اين صورت براى شبابه نقل كرده كه :\r\nايمان گفتار و كردار است و زياد و كم مىشود ، و براى ابو نعيم به اين شكل : على سپس عثمان ، و افزود كه وى ، يعنى محمد بن عكاشه بسيار دروغگوست و رواياتش قابل نوشتن و ثبت نيست . مقصودش اين بود كه شبابه و ابو نعيم آن روايت را نقل نمىكنند .\r\nپرسيدم : محمد بن عكاشه را كجا ديده‌اى ؟ گفت : با محمد بن رافع كه رفيقش بود ، اينجا آمد و براى وى مقامى قائل بودم . محمد بن رافع مرا ديد و مايل نبود دربارهء او چيزى بگويد و به من گفت : هرگاه سر صحبت را با او باز كنى ، وضعش برايت روشن خواهد شد . گفتم : چطور است كه در اين زمينه به من تفضلى كنى و مرا روشن گردانى ، گفت :\r\nاولين حديثى كه برايم تقرير كرد ، دروغى بود كه به خدا بست و بر پيامبرش و بر على و بر\r\n\r\n\r\n","description":"","footnote":"\r\n( 1 ) . التنبيه و الرد على اهل الاهواء و البدع ، محمد بن احمد ملطى 23 .\r\n","page_name":" 558 ","page_number":568},
  {"content":"\r\n\r\nابن عباس . « 1 »\r\nحاكم نيشابورى او را در شمار راويان ضعيف آورده است و مىگويد : جمعى از اين راويان به جعل روايت پرداخته‌اند و به گمان خويش به اين وسيله مردم را به كارهاى خوب و فضايل خوانده‌اند ، مثل ابو عصمه و محمد بن عكاشهء كرمانى . آنگاه از قول سهل بن سرى حافظ مىگويد : احمد جويبارى و محمد بن تميم و محمد بن عكاشه بيش از ده هزار حديث از زبان پيامبر خدا جعل كرده‌اند . « 2 »\r\nكسى كه وضعش چنين باشد و صفات و خصوصياتش چنان و آن روايتش ، به هيچ وجه شايسته نيست افسانه‌هايى را كه در زمينهء اصول اعتقادى و تعاليم دينى مىبافد ، تصديق كنيم . تعجب از فقيه مورد اعتماد و ثقه‌اى بايد كرد كه چنين حرف پوچ و مسخره و رسوايى را ثبت مىكند و سند قرار مىدهد . اين ناشى از عشق كوركورانه است و تعصبى كه صاحبش را به گمراهگرى و فريب توده‌هاى ساده‌دل مىكشاند ، و خدا مىداند كه آنها دروغگويند . « 3 »\r\n2 - بلاذرى روايتى ثبت كرده است از خلف بزّار ، از ابو شهاب حناط « 4 » ، از خالد حذاء بصرى ، از ابو قلابهء بصرى ، از انس كه مىگويد : پيامبر خدا فرمود : مهربان‌ترينتان ابو بكرست و سختگيرترينتان در امور دين عمر ، و تواناترينتان در قرائت قرآن أبّى ، و راستگوترينتان از سر شرم عثمان ، و حلال و حرام‌شناس ترينتان معاذ بن جبل ، و فريضه گزارترينتان زيد بن ثابت ، و هرامتى امينى دارد و امين اين امت ابو عبيدهء جراح است . « 5 »\r\nاين روايت را ابن عساكر با حذف سند ثبت كرده است به اين عبارت : مهربان‌ترين فرد امتم ابو بكر است و سختگيرترينشان در دين خدا عمر ، و راستگوترينشان از سر شرم عثمان ، و فريضه گزارترينشان زيد ، و تواناترينشان در قرائت قرآن ابى بن كعب . . . « 6 » همو در\r\n\r\n\r\n","description":"","footnote":"\r\n( 1 ) . لسان الميزان : 5 / 287 .\r\n( 2 ) . همان : 5 / 286 - 289 براى مزيد اطلاع رجوع شود به : الغدير ( متن عربى / چ 2 ) : 5 / 261 .\r\n( 3 ) . توبة 9 / 42 .\r\n( 4 ) . وى عبد ربّه بن نافع سكنانى ، ثقه‌اى است كه قوى نيست و در نقل حديث دچار توهّم و اشتباه مىشود .\r\n( 5 ) . أنساب الاشراف : 5 / 5 .\r\n( 6 ) . تاريخ ابن عساكر : 1 / 325 .\r\n","page_name":" 559 ","page_number":569},
  {"content":"\r\n\r\nجاى ديگر آن را از طريق ابو سعيد خدرى ثبت كرده مىافزايد : عقيلى مىگويد : سندهاى اين روايات غير محفوظ است و متن آنها معروف . « 1 »\r\nاين افسانهء شگفت‌انگيز و خنده‌آور را خلف بزّار داستان كرده است كه گفته‌اند ثقه و امين و عابد و فاضل است و شرابخوار . ابو جعفر نفيلى مىگويد : اگر آن آفت شرابخوارى در وى نبود ، از راويان سنت و حديث شمرده مىشد . وقتى نام وى را نزد احمد - پيشواى حنبليان - مىبرند و مىگويند : او شراب مىخورد ، مىگويد : خبر اين به ما رسيده است ، لكن به خدا قسم ، او چه شراب بخورد و چه شراب نخورد ، به‌نظر ما ثقه و امين و درستكار است . « 2 »\r\nهمين روايتش گواه صادقى است بر صحت اطلاعى كه به احمد حنبل دربارهء خلف بزار رسيده است ، و كسانى كه آن روايت را از چنين موجودى گرفته و ثبت و نقل كرده‌اند ، دستخوش مستى هواخواهى و غرض‌ورزى و جانبدارى بوده‌اند .\r\nخطيب بغدادى براى پاك نمودن دامن آلودهء اين ثقهء امين از پليدى ميگسارى ، نقل قولى آورده است از محمد بن احمد بن رزق ، از محمد بن حسن بن زياد نقاش كه مىگويد :\r\nادريس بن عبد الكريم حدّاد مىگفت : خلف بن هشام بزّار با تأويل آيات قرآن شراب مىنوشيد . روزى خواهرزاده‌اش در حضورش سورهء انفال را مىخواند تا رسيد به آيهء تا خدا پليد را از پاكيزه متمايز و جدا سازد « 3 » ، آنگاه رو به خلف كرده پرسيد : دايى جان ! اگر خدا پليدها را از پاكيزه‌ها متمايز و جدا سازد ، شراب در رديف كداميك قرار خواهد گرفت ؟ خلف سر خويش پايين انداخت و مدتى سرافكنده ماند ، سپس جواب داد : در رديف پليدها . خواهرزاده‌اش پرسيد : آيا راضى مىشوى كه در شمار مرتكبان پليدى باشى ؟ گفت : عزيزم ! به خانه برو و هرچه را در آن خمره است ، بر خاك بريز ، و بدينگونه ترك ميگسارى گفت . آنگاه خدا روزه را پيش آورد و او روزگار به روزه‌دارى گذرانيد تا بمرد .\r\n\r\n\r\n","description":"","footnote":"\r\n( 1 ) . تاريخ ابن عساكر : 6 / 199 .\r\n( 2 ) . خودتان دربارهء سخنش داورى كنيد .\r\n( 3 ) . انفال 8 / 37 .\r\n","page_name":" 560 ","page_number":570},
  {"content":"\r\n\r\nاگر خواب و توهّم راست درمىآمد ، اين تبرئه هم درست مىنمود ، و كاش چنين مىبود . اگر تبرئه وى معقول مىبود و حقيقت مىداشت ، بهتر از عقيده و اظهار امام احمد حنبل بود كه گفته است : چه شراب بخورد و چه نخورد ، ثقه و امين و درستكار است ، زيرا اين عقيده و اظهارى است كه نه دليل و برهانى در اثبات آن وجود دارد و نه با شرع و عقل و منطق سازگار است . خداوند مىفرمايد : اى كسانى كه ايمان آورده‌ايد ، هرگاه بدكارى برايتان خبرى آورد ، درباره‌اش بررسى و تحقيق كنيد . « 1 »\r\nالبته داستانى كه خطيب بغدادى براى تبرئه و پاك نمودن دامن خلف بزّار نقل كرده قابل اعتبار نيست ، زيرا سند روايتش به علت وجود محمد بن حسن نقاش باطل و سست است و وى را طلحة بن محمد ، دروغگو خوانده است و دارقطنى ناباب ، و ابو بكر نيز متهم به تدليس نموده است و برقانى گفته : همهء رواياتش زشت و ناشناخته است همو در حضورش از تفسير او ياد كرده و گفته است : در آن هيچ حديث صحيحى وجود ندارد .\r\nاينها همه را خطيب بغدادى خودش نوشته است . بنابراين ، چطور خلف بزّار را مىتوان تبرئه كرد ؟\r\nمن از كسى كه اين روايت را جعل كرده ، سپاسگزارم كه نام مولاى ما امير المؤمنين على بن ابى طالب عليه السّلام را در شمار آن افراد كه نام برده نياورده است ، نام او را كه به لحاظ آن صفات بر همهء آنها برترى دارد و شخصيت والايش برتر از آن است كه در رديف آنها ذكر شود يا كسى در كنارش نام برده شود چه فضايلش چندان عظيم و عالى است كه در كنارش نمىسزد از فضيلت ديگرى ياد آيد .\r\nنمىخواهيم در اينجا به بررسى متن روايت و اوصافى كه براى آن عده ذكر شده بپردازيم ، چه نيازى به تحليل و بررسى و نقد نمىبينيم . اما بر اين‌كه ابو بكر مهربان‌ترين فرد امت است ، چند دليل قاطع معروف كفايت مىكند ، مثلا اين‌كه فجائه را به دستورش آتش زده‌اند و از اجراى قانون كيفر اسلام در مورد خالد بن وليد كه جنايتى در حق قبيله\r\n\r\n\r\n","description":"","footnote":"\r\n( 1 ) . حجرات 49 / 6 .\r\n","page_name":" 561 ","page_number":571},
  {"content":"\r\n\r\nبنى حنيفه مرتكب گشته و جنايت ننگينى در حق مالك بن نويره و همسرش « 1 » ، خوددارى كرده است يا به اقامهء دعواى صديقهء طاهره فاطمهء زهرا ، سلام اللّه عليها ، بىاعتنايى كرده و نه‌تنها حقش را نپرداخته ، بلكه نخواسته او را با راه حلى كه برايش وجود داشته ، راضى و خشنود گرداند . حال ، چنانچه فتاواى باطل آن جماعت را نديده بگيريم و نيز روايت دروغينى را كه پيامبران را بىميراث مالى مىانگارد - گرچه با آيات ارث به‌طور كلى و ميراث پيامبران خصوصا منافات دارد - و نيز اين را نديده انگاريم كه فاطمه و پسر عمويش على از آنچه ابو بكر به تنهايى نقل مىكرده ، بىاطلاع نبوده‌اند ، و امير المؤمنين على عليه السّلام برجسته‌ترين قاضى امت و دروازهء شهر علم پيامبر صلّى اللّه عليه و آله بوده است و فاطمه جگرگوشهء پيامبر صلّى اللّه عليه و آله و حضرتش هيچ از نثار علم خويش و آموختن علم حقوق اسلامى به دخترش دريغ نداشته و مىدانسته كه درآينده عليه بعضى از اصحابش كه بر فدك دست مىاندازند ، اقامهء دعوا خواهد كرد و حق و ميراثش را به او نمىدهند و مبارزهء سياسى و فكرى و كشمكش حقوقى ميانشان رخ خواهد داد و انشعابى در امت به وجود خواهد آمد كه تا قيامت ادامه مىيابد ، پس براساس اين اطلاع قبلى ، بر پيامبر صلّى اللّه عليه و آله لازم بوده كه راجع به ميراث خويش پيش از ابو بكر به دخترش و به دامادش تعليم دهد . آرى ، اگر اينها همه را نديده بگيريم ، باز راه حلى را در برابر ابو بكر گشاده مىبينيم كه اتخاذ نكرده است . آيا وى نمىتوانست براى جلوگيرى از انشعاب امت و اختلاف و گستاخى بدخواهان نسبت به خاندان نبوت ، فدك را - گرچه ملك عموم و تحت اختيار دولت مىدانست - به اختيار فاطمه درآورد ، همانطور كه بعدها عمر به ميراث بران پيامبر بازش گرداند ، يا چنان كه عثمان به تيول مروان درآورد و يا معاويه به تيول مشترك سه نفر :\r\nمروان بن حكم ، عمرو بن عثمان ، و يزيد بن معاويه ، و بالاخره در دوره‌اى حكام در همين فدك و در املاك دولتى تصرف مالكانه داشتند . « 2 »\r\nدربارهء مهربانى ابو بكر كه در آن روايت دروغين و جعلى برايش ادعا گشته ، از فاطمه\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 156 - 158 ، 168 .\r\n( 2 ) . همان : 7 / 195 .\r\n","page_name":" 562 ","page_number":572},
  {"content":"\r\n\r\nكه صديقه و بسيار راستگوست ، بايد پرسيد ، آن روز كه گريان به در شد و با همهء قدرتش بانگ برآورد كه آه ، پدرم ! اى پيامبر خدا ! پس از تو چه‌ها كه از دست پسر خطاب و پسر ابو قحافه نكشيديم . « 1 » از او بايد پرسيد آن روز كه با جمعى از زنان خانواده‌اش از خانه بيرون شد و به شيوهء پدرش راه رفتن گرفت تا به مقر ابو بكر كه با جمعيتى از مهاجران و انصار و ديگران بود ، رسيد و در برابرش ايستاد و سپس شيونى سر داد كه آن جماعت را به ناگهان به گريه و فغان آورد و مجلس را به لرزه درانداخت . « 2 » از او بايد پرسيد آن روز كه به ابو بكر گفت : به خدا بعد از هرنمازى كه مىگزارم ، ترا نفرين مىكنم . از او بايد پرسيد آن روز كه درمىگذشت و از ابو بكر آزرده‌خاطر بود . آرى ، فاطمه همان است كه خداى جليل در آيهء تطهير منزهش دانسته و پاكش خوانده است ، و از پدرش درباره‌اش اين سخن به صحت پيوسته كه : فاطمه پارهء تن من است ، هركه او را به خشم آرد ، مرا به خشم آورده باشد و هركه او را بيازارد ، مرا آزرده است « 3 » ، و نيز فرموده : فاطمه قلب و روح من است كه در اندرونم قرار دارد ، هركه او را اذيت كند ، قطعا مرا اذيت كرده است « 4 » و خدا به خاطر خشم فاطمه به خشم مىآيد و به خاطر خشنودىاش خشنود مىگردد . « 5 »\r\nدربارهء مهربانى ابو بكر از امير المؤمنين على بن ابى طالب عليه السّلام كه بزرگترين صديق و راستگوست ، بايد پرسيد ، آن روز كه وى را مثل شتر مهار شده براى بيعت گرفتن مىكشيدند ، بيعتى كه آثار منحوس آن بر سرتاسر تاريخ جامعهء اسلامى دويده بود و در دل توده‌ها بذر گناه و تفرقه‌پويى پاشيده و سبب گشته بود كه سلمان خشونت ببيند و مقداد طرد گردد و ابو ذر تبعيد شود و شكم عمار دريده گردد و تعاليم قرآن دگرگونه فهميده و تبليغ شود و احكام اسلام متروك ماند و مقام خلافت دستخوش تغيير گردد و درآمد خمس به كيسهء غارتگران و آزادشدگان فتح مكه سرازير شود و فرزندان آنها كه پيامبر اكرم لعنتشان كرده ، بر جان و مال و ناموس خلق مسلط شوند و حلال به حرام\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 77 .\r\n( 2 ) . همان : 7 / 192 .\r\n( 3 ) . همان : 7 / 231 - 235 .\r\n( 4 ) . همان : 7 / 20 .\r\n( 5 ) . همان : 7 / 235 .\r\n","page_name":" 563 ","page_number":573},
  {"content":"\r\n\r\nدرآميزد و ايمان و ديندارى خوار و ناچيز شمرده شود و كعبه ويران گردد و در جنگ حره بر مدينه كه سراى هجرت پيامبر و مؤمنان است ، حملهء نظامى رود و دختران مهاجران و انصار اسير بىناموسان هرزه شوند و مورد تجاوز و هتك حرمت قرار گيرند و به جلّادان اجازه داده شود تا با كمترين شبهه دست به قتل دودمان پيامبر صلّى اللّه عليه و آله برند و نسلش را براندازند و شاخسار شجرهء پاكش را بشكنند و عائله‌اش را به اسارت گيرند و يارانش را بكشند و منبرش را درهم شكنند و دينش را از خلق بپوشانند و بر مشعل فروزان نام و يادش خاك فرو پاشند . انا للّه و انا اليه راجعون !\r\nدربارهء مهربانىاش بايستى از امير المؤمنين على پرسيد ، آن هنگام كه به مزار برادرش - پيامبر خدا صلّى اللّه عليه و آله - پناه برد و گريان مىگفت : اى برادر ! اين جماعت مرا ناتوان و خوار ساختند و نزديك بود مرا بكشند . « 1 »\r\nاينها و امثالش دلايلى هستند قاطع و روشنگر بر اين‌كه ابو بكر مهربان‌ترين فرد امت است !\r\nراجع به اين‌كه عمر در امور دين سخت‌گيرترين فرد امت باشد ، روشن است كه سختگيرى در امور دين به خشونت و بدزبانى و قلدرى نيست ، بلكه به جديت در تطبيق قرآن و سنت و اجراى احكام آن است و رفتار به موجب آن ، و مىدانيم كه آن مرد چه بسيار از آن تخلف ورزيده و سرپيچيده است و به رأى و دلخواه خويش كه به خلاف حكم خدا و سنت پيامبر بوده ، عمل كرده است ؛ بگذريم از مواردى كه حكم خدا و پيامبر اكرم را نمىدانسته و تخلفاتش از روى نادانى و بىاطلاعى بوده است . خشونت و سختگيرى بدون علم و از روى نادانى چه ارزشى دارد ؟ كسى كه تعاليم و احكام اساسى دين را زير پا مىگذارد ، پافشارى و سختگيرىاش در موارد جزئى و فرعى چه اهميتى مىتواند داشته باشد ؟ سختگيرى و شدت عمل كسى كه از سنن و رويهء مشهود و ثابت اسلام منحرف مىشود و خودسرانه عمل مىكند . دگربار بحثى را كه قبلا زير عنوان روايات نادر در مقدار دانش عمر داشتيم ، به خاطر آوريد تا شواهد زنده‌اى از اين\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 78 .\r\n","page_name":" 564 ","page_number":574},
  {"content":"\r\n\r\nخصوصيت عمر در برابرتان قرار گيرد ، و حقيقت امر روشن‌تر آيد . « 1 »\r\nبر اين مطلب كه عثمان راستگوترين فرد امت از سر شرم و حيا بوده است ، جلد هشتم و نهم الغدير دلالت كافى دارد و هرصفحهء آن آيتى و برهانى از صفات و خصوصيّات وى است ، علاوه بر بحثى كه در همين جلد دربارهء شرم و حياى عثمان كرديم . « 2 »\r\nراجع به آن سه نفر ديگر ، بحث نمىكنيم . چه مايهء ضايع شدن وقت است و سرگرم شدن و نرسيدن به آنچه بيشتر اهميت دارد . هركس كتاب الغدير را مطالعه كرده باشد ، مىداند كه داناترين ، دين‌شناس‌ترين ، فريضه گزارترين و امين‌ترين فرد امت كيست ، و در مىيابد كه او غير اين اشخاص است ، و ساحت امت را همانند آنان نمىآلايد و دربارهء او آن نگرانى كه پيامبر اكرم دربارهء امتش داشت نيست ، آنجا كه فرمود : دربارهء امتم بعد از خودم از گمراهگرى خواهشهاى درونى ، و پيروى شهوات ، و غفلت‌كردن پس از شناختن و درك ، بيمناكم . « 3 »\r\n3 - در صحيح بخارى ، فصل مناقب اين روايت ثبت است : محمد بن حنيفه مىگويد : از پدرم پرسيدم : بهترين فرد پس از رسول خدا كيست ؟ گفت : ابو بكر . پرسيدم : پس از وى كيست ؟ گفت : عمر . سپس از ترس اينكه بگويد بعد از او عثمان ، گفتم : سپس تو ؟ گفت :\r\nمن فقط يك تن از مسلمانان هستم . « 4 »\r\nاين روايت را خطيب بغدادى در تاريخش با اين عبارت آورده است : محمد بن حنفيه مىگويد : گفتم : اى پدر ! بهترين فرد پس از رسول خدا كيست ؟ گفت : پسرم ! مگر نمىدانى ؟ گفتم : نه . گفت : ابو بكر . پرسيدم : پس از وى كيست ؟ گفت : پسرم ! مگر نمىدانى ؟ گفتم : نه . گفت : عمر . آنگاه پيشدستى كرده گفتم : پدر ! بعد از او تو سومين نفرى . گفت : پسرم ! پدرت يك تن از مسلمانان است ، و همان حقوق و تكاليفى را دارد كه\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 6 / 83 - 333 .\r\n( 2 ) . همان : 9 / 274 - 289 .\r\n( 3 ) . اسد الغابة : 1 / 108 .\r\n( 4 ) . صحيح البخارى : 5 / 249 .\r\n","page_name":" 565 ","page_number":575},
  {"content":"\r\n\r\nايشان دارند . « 1 »\r\nاين اولين لغزش و خطاى بخارى نيست ، او از اين گونه لغزشها بسيار دارد . هركس نظريه و عقيدهء امير المؤمنين على بن ابى طالب را دربارهء سه حاكم پيش از وى بداند و اين را كه بارها و در مناسبت‌هاى متعدد اعلام داشته و مشروحا بيان كرده است ، شكى برايش باقى نمىماند در اين‌كه آنچه را با اين گونه روايات دروغين به وى نسبت داده‌اند ، بهتانى سهمگين است .\r\nتازه محمد بن حنفيه كسى نيست كه پدرش را نشناسد يا نظريهء پدرش را دربارهء آن سه نفر و دارو دسته‌شان پس از آنهمه تصريحات و اعلانات نداند ، بعد بيايد و از پدرش دربارهء آنها بپرسد و به سومين نفر كه برسد ، بترسد از اينكه مبادا پدرش نام عثمان را ببرد ، عثمانى را كه خوب مىشناسد و مىداند يكى از سى نفر از خانواده ابو العاص است كه حديث صحيحى از پيامبر صلّى اللّه عليه و آله دربارهء آنها هست كه مىفرمايد : هنگامى كه فرزندان ابو العاص به سى تن برسند ، مال خدا را به انحصار خود درمىآورند و دست به دست مىگردانند و بندگان خدا را به بردگى مىگيرند و دينش را وسيلهء فريب مىسازند . « 2 »\r\nپس چرا امير المؤمنين اين عقيده‌اش را روز كشته شدن عثمان به پسرش محمد بن حنفيه نگفت ، آن روز كه چون آهنگ خانهء عثمان كرد ، محمد بن حنفيه دستش را گرفت و مانع رفتنش گشت ؟ « 3 »\r\nمحمد بن حنفيه برتر از آن است كه ندانسته باشد جدش پيامبر گرامى صلّى اللّه عليه و آله در حق پدرش چنين فرموده است : على بهترين فرد روى زمين است و بهترين انسان ، و او بهترين كسى است كه پس از خود بر جايش مىگذارم ، و او بهترين مردم و بهترين مردان است و\r\n\r\n\r\n","description":"","footnote":"\r\n( 1 ) . تاريخ بغداد : 13 / 432 .\r\n( 2 ) . رك : الغدير ( متن عربى / چ 2 ) : 8 / 250 ، 251 ، 305 .\r\n( 3 ) . انساب الاشراف : 5 / 94 .\r\n","page_name":" 566 ","page_number":576},
  {"content":"\r\n\r\nيكى از دو مايهء خير . « 1 » محمد بن حنفيه كسى است كه كثيّر عزّه در حضورش اين شعر را ميسرايد :\r\n- تو پسر بهترين مردم پس از پيامبرى ، فرزند على ؛ راه‌پوى كه على را همتايى نيست . « 2 »\r\nچگونه مىتوان چنين پندار و افسانه‌اى را به على عليه السّلام نسبت داد ، در حالى كه از چندين طريق روائى به اطلاع ما رسيده كه مىفرمايد : پيامبر خدا در حالى كه به سينه‌ام تكيه زده بود ، به من فرمود : هان اى على ! آيا نشنيده‌اى كه خداى متعال فرمود : كسانى كه ايمان آوردند و كارهاى پسنديده كردند ، ايشان بهترين افراد روى زمينند ؟ « 3 » آنان تويى و شيعه‌ات . جابر بن عبد اللّه انصارى نيز مىگويد : اصحاب پيامبر وقتى على حاضر مىشد ، مىگفتند : بهترين فرد روى زمين آمد . « 4 » علاوه بر مآخذ و مصادرى كه قبلا در اين‌باره ذكر شد ، ابن ابى حاتم آن را در تفسيرش ثبت كرده است ، و سيوطى مىنويسد : ابن ابى حاتم پاىبند اين است كه در تفسيرش صحيح‌ترين روايات را بياورد و در همهء تفسيرش حتى يك روايت جعلى نياورده است . « 5 »\r\nامير المؤمنين اگر ابو بكر را بهترين فرد مردم مىدانست ، چرا از بيعت‌كردن با او تا فاطمهء زهرا ، سلام اللّه عليها ، زنده بود ، خوددارى كرد ؟ و بنا به روايتى كه خود بخارى ثبت كرده ، خوددارى على عليه السّلام در دورهء حيات فاطمه عليها السّلام نزد مردم مقبوليتى تمام داشته است و در اين خوددارى ، بنى هاشم و ديگر بزرگان و متنفذان امت و مشاهير اصحاب با وى همداستان بوده‌اند . آيا در ميان ايشان كسى يافت نمىشد كه اين منزلت ابو بكر را درك كرده و شناخته باشد تا آنان را به ترك موضع مخالف برانگيخته به بيعت وادارد ؟ يا چرا امير المؤمنين على عليه السّلام فاطمهء زهرا را بر ستورى مىنشاند و شبها به انجمن انصار مىبرد تا از ايشان بر عليه بهترين انسان ! استمداد نمايد ؟ « 6 » و چرا در سقيفه طرفداران\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 57 و 3 / 22 ، 24 .\r\n( 2 ) . طبقات ابن سعد : 5 / 79 .\r\n( 3 ) . بيّنة 98 / 7 .\r\n( 4 ) . رك : الغدير ( متن عربى / چ 2 ) : 2 / 52 .\r\n( 5 ) . اللئالى المصنوعة : 1 / 12 .\r\n( 6 ) . الامامة و السياسة : 1 / 12 .\r\n","page_name":" 567 ","page_number":577},
  {"content":"\r\n\r\nابو بكر و مبلغانش هيچ اشاره‌اى به اين‌كه او بهترين انسان است ، ننمودند و نه در اجتماعات و مناسبتهاى پس از سقيفه ؟ بلكه همه جا حرفشان اين بود كه او پيش قدم و سالخورده است و يار پيامبر در غار « 1 » ، و اين حرف را با تهديد و ارعاب مىآميختند . آيا در آن سخن انديشه نكردند يا براى آنها چيزى كه نازل شده كه براى نياكانشان نازل نشده بود . « 2 »\r\nگرفتيم كه اصحاب آن روز منزلت ابو بكر را نشناختند و به علوّ مقامش پى نبردند ، چرا امير المؤمنين به آنها كه در ميانشان پيروانى مطيع‌تر از سايهء خويش داشت ، تذكر نداد و آگاهشان نساخت و دستور نداد كه از ابو بكر پيروى نمايند تا با اين كار ريشهء آشوب و اختلاف داخلى را بركند و مسلمانان را به وحدت آرد و مجال حركات زيانبار را از ميان بردارد ؟\r\nدر حقيقت ، امير المؤمنين على بن ابى طالب منزه است از اين حرفها ، و مبراست از تهمتى كه در اين روايت دروغين به وى زده شده است . حضرتش هيچگاه چنين سخنى نگفته و چنين مقام و منزلتى براى ابو بكر و عمر و عثمان قائل نگشته ، بلكه همواره نظرى بر خلاف اين اظهار و اعلام داشته و عقيدهء خويش را دربارهء آنها از فراز منبر و در ميان دهها هزار تن بيان كرده و به شرح آورده است كه ما قسمتى از سخنان گهربارش را در اين زمينه ثبت كرديم .\r\nدر اينجا هرگز در مقام اثبات اين‌كه على عليه السّلام پس از پيامبر اكرم صلّى اللّه عليه و آله بهترين و برترين انسان است نيستيم ، و نه درصدد اين‌كه برترى و تفوقش را بر حكام سه‌گانه و امثال آنها باز نماييم ، بلكه فقط دوست مىداريم كه براى اين انسان كامل در افكار عمومى جامعهء اسلامى مقام يك فرد مسلمان را ثابت نماييم و بر سر اين مقام با آن جماعت همداستان شويم . خدايا از تو پوزش مىطلبم كه سرانجام همه به سوى تست .\r\nآن جماعت بعد از اينكه باور داشتند و راست پنداشتند كه على عليه السّلام فرموده است : من فقط يك تن از مسلمانان هستم . يا به پسرش گفته : پسرم ! پدرت يك تن از مسلمانان است\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 7 / 91 .\r\n( 2 ) . مؤمنون 23 / 68 .\r\n","page_name":" 568 ","page_number":578},
  {"content":"\r\n\r\nو همان حقوق و تكاليفى را دارد كه ايشان دارند ، چه خوب بود كه او را يك تن از مسلمانان مىشمردند و برايش همان حقوقى را قائل مىبودند كه هرفرد مسلمان دارد و درباره‌اش احكامى را جارى مىساختند كه بر هرمسلمان و مؤمن جارى است . حتى به اين اندازه هم خوب بود كه نظر عثمان را درباره‌اش مىداشتند و مروان بن حكم را كه پيامبر اكرم او را لعنت شده و پسر لعنت شده خوانده است ، برتر از او مىشمردند . بالاتر از اينها ، كاش او را همرديف فرومايه‌ترين اعراب بيابانگرد و بىفرهنگ ، يا پست‌ترين طبقهء اصحاب فرو دست و كم‌مايه مىدانستند ، ولى دريغ كه چنين هم نكردند !\r\nشما را به خدا بگوييد غير از على عليه السّلام كدام مسلمان والامقام يا فرومايه را هيجده هزار بار بر منابر لعنت فرستاده و دشنام گفته‌اند و هيچ‌كس لب به دفاعش نگشوده است ؟\r\nشما را به خدا بگوييد غير از على عليه السّلام سرور دودمان پاك رسالت ، كدام مسلمان مقتدر و صاحب منصب يا بازارى و عادى بود كه براى دشنامش در هرنماز جمعه و جماعتى كه در شهرهاى عمدهء كشور اسلامى برگزار مىشده ، قانون وضع نمايند و تمام سخنرانىها و كنفرانسها را با بدگويىاش ختم كنند ، و هركس را كه از اين دستور و قانون سرباز مىزده ، تبعيد و آواره سازند ؟ جنيد بن عبد الرحمن بن عمرو مىگويد : از حوران به دمشق آمدم تا حقوقم را بگيرم . نماز جمعه را خواندم خواستم از مسجد بيرون آيم كه ديدم شيخى به نام ابو شيبه در آنجا براى مردم داستان تاريخى مىگويد . چون سخن از عذاب مىگفت و بيمناك مىشديم ، و از سختى كيفر مىگفت و گريان مىگشتيم . وقتى داستانش را به پايان برد ، گفت : مجلس خويش را با دشنام دادن به ابو تراب پايان دهيد . آنها هم ابو تراب را دشنام گفتند . رو به كسى كه سمت راستم نشسته بود ، گردانده پرسيدم : ابو تراب كيست ؟ گفت : على بن ابى طالب پسر عموى پيامبر خدا و دامادش و نخستين مردى كه اسلام آورد و پدر حسن و حسين . ابن عساكر پس از نوشتن اين واقعه مىگويد : جنيد اين كار را تقبيح كرد و سيلى محكمى بر صورت آن مرد نواخت ، و او به هشام بن عبد الملك شكايت برد و وى جنيد را به سند تبعيد كرد و در آنجا به حال تبعيد بود تا مرد . « 1 »\r\n\r\n\r\n","description":"","footnote":"\r\n( 1 ) . تاريخ ابن عساكر : 3 / 407 .\r\n","page_name":" 569 ","page_number":579},
  {"content":"\r\n\r\nشما را به خدا بگوييد كدامين عزيز پيامبر اكرم غير از اين عزيز فداكار راه دين چنين مورد پرخاش و دشنام قرار گرفته و چندان ناگوارى و سختى ديده است كه به تنگ آمده و از زندگى دلسرد گشته و در حالى كه شكيبايى ورزيده كه گويى خاشاك در ديده‌اش فرو رفته و استخوان در گلويش گير كرده است . همو به چشم خود مىديد كه ميراث گرانقدرش اسلام به غارت و چپاول مىرود ؟\r\nشما را به خدا بگوييد كدام صحابى غير از على عليه السّلام بوده كه پنداشته‌اند كار حكومت بر امت محمد جز با دشنامش راست و برقرار نيايد ؟ به مروان بن حكم مىگويند : چرا على را بر فراز منبر دشنام مىدهيد ؟ صريحا مىگويد : در حقيقت ، كار ما جز به اين وسيله استوار نمىگردد . « 1 »\r\nشما را به خدا ببينيد كدام موحد خداشناس جز على عليه السّلام بوده كه در بيعت خليفهء مسلمانان كه پيمان با خدا و پيامبر اوست ، بيزارى جستن از وى را جزو مواد بيعت قرار دهند و از شرايطش ؟ مىدانيم كه معاويه بيزارى جستن از على عليه السّلام را شرط بيعت با خويش قرار داده بود . « 2 »\r\nآخر كدام انسان است كه بردن نامش براى كسى گران آيد و دشوار نمايد جز على عليه السّلام ؟ اين عايشه است كه نه مىخواهد نام او را به نيكى ياد نمايد و نه مىتواند دل خويش را از بدخواهى بپيرايد . « 3 » معاويه يا عبد الملك بن مروان ، يا هردو به ابن عباس دستور مىدهند كه اسم و لقب پسرش على را تغيير دهد « 4 » ، و على بن جهم سلمى پدرش را بد مىگفته كه چرا اسمش را على گذاشته است . « 5 »\r\nشما را به خدا بگوييد كدام مسلمان نيكوكار و راسترو غير از نخستين مسلمان على عليه السّلام بوده كه دشمنانش را كه به او دشنام داده و بد گفته و لعنت فرستاده و به خصومتش\r\n\r\n\r\n","description":"","footnote":"\r\n( 1 ) . الصواعق المحرقة ، ابن حجر 33 .\r\n( 2 ) . البيان و التبيين ، جاحظ : 2 / 85 .\r\n( 3 ) . رك : الغدير ( متن عربى / چ 5 ) : 9 / 325 .\r\n( 4 ) . تاريخ طبرى : 8 / 230 ؛ حلية الاولياء : 3 / 207 ؛ الكامل ، مبرد : 2 / 157 ؛ العقد الفريد : 3 / 286 ؛ الكامل ، ابن اثير : 5 / 78 ؛ تاريخ ابن خلكان : 1 / 350 ؛ تهذيب التهذيب : 7 / 358 ؛ شذرات الذهب : 1 / 148 .\r\n( 5 ) . لسان الميزان : 4 / 210 .\r\n","page_name":" 570 ","page_number":580},
  {"content":"\r\n\r\nكمر بسته و خوارش گذاشته و با او به ستيز برخاسته‌اند ، تبرئه نمايند و در تبرئه و توجيه كارشان بگويند آنها مجتهد و صاحب تفسير و استنباط خاص خويش بوده‌اند و به همين جهت ، مستحق هيچگونه انزجار و اهانت و كيفرى نيستند ؟\r\nبگوييد كداميك از فرزندان اسلام غير از زادهء كعبه ، پسر فاطمهء بنت اسد بوده است كه شيعه و پيروان و خاندان و دوستدارانش را در جامعه سزاوار دشنام بدانند و مستحق لعنت و قتل و اسارت و شكنجه و اهانت و حبس در سياهچال‌ها و زندانها و با آنان بدترين رفتارها را بكنند و دنيا را با همهء فراخىاش بر آنان تنگ گيرند ؟\r\nنهايت حق‌كشى و بىانصافى اين است كه ابن حجر از موجودى مثل حكم بن ابى العاص - لعنت شده و تبعيدى پيامبر اكرم - به استناد صحابى بودنش دفاع كند و اجازه ندهد كسى او را به خاطر زشتكارى و گناه و جرايمش بد بگويد و محكوم سازد . « 1 »\r\nگستاخى در پايمال‌كردن حق اين است كه ابن حزم از عبد الرحمن بن ملجم - قاتل امير المؤمنين على عليه السّلام - به استناد اين حرف پوچ دفاع كند كه او مجتهدى بوده كه در استنباط حكم به اشتباه رفته است و به همين جهت ، اهانت و دشنام به عبد الرحمن بن ملجم را جايز نداند . « 2 » حق‌كشى تبهكارانه دفاعى است كه قاضى حسين شافعى از عمران بن حطان - مدح كنندهء ابن ملجم - مىنمايد ، دفاع از كسى كه در ستايش قاتل امير المؤمنين على بن ابى طالب چنين مىسرايد :\r\n- به‌به ! ضربه‌اى كه مرد پرهيزگارى زد و هيچ مقصودى جز اين نداشت كه خشنودى خداى متعال را به دست آرد .\r\n- هرگاه به يادش مىافتم ، مىبينم كه در ميزان خدا از همهء موجودات روى زمين پر ثواب‌تر است .\r\nقاضى حسين شافعى مىگويد : چون عمران بن حطان ، صحابى بوده لعنت كردنش جايز نيست « 3 » ، بىخبر از اينكه ابن حطان صحابى نبوده و مدتها پس از پيامبر اكرم متولد\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 8 / 251 .\r\n( 2 ) . همان : 1 / 323 .\r\n( 3 ) . الاصابة : 3 / 179 .\r\n","page_name":" 571 ","page_number":581},
  {"content":"\r\n\r\nگشته و از رؤساى خوارج بوده است كه پيامبر اكرم صلّى اللّه عليه و آله قيام تجاوزكارانهء آنها را پيشگويى كرده و خودشان را نيز لعنت فرستاده است .\r\nحق‌كشى دردناك اين است كه دامن پليد معاويه را از آلايش رباخوارى و ميگسارى و جنايات و تبهكارىهايش و كشتن هزاران تن از مردان صالح و پاكدامن امت محمد صلّى اللّه عليه و آله با اين سخن كه : او مجتهدى خطاكار بوده است ، مىخواهند پاك نمايند « 1 » ، و به همين منوال جرايم يزيد ، آن مجسمهء ميگسارى و تبهكارى را نديده انگاشتند تا براى جنايات كفرآميزش عذر و بهانه بتراشند و با اين حرف كه : او امامى دچار اشتباه بوده است ، از تكفير و لعنش جلوگيرى كنند و او را مسلمانى بشمارند كه هنوز كفرش به ثبوت نرسيده است . « 2 »\r\nآرى ، اين گونه پشتيبانىها و مدافعات از آن تبهكاران كافر مسلك به عمل آمد و در همان حال نسبت به پيشواى عالىقدر مؤمنان و مولاى متقيان و دوستدار خدا و پيامبرش ، توده‌هايى از عوام و كژانديشان جسارتها نمودند و حتى خويشاوندان و دوستان و پيروانش را از توطئه و آزار و اهانت و كشتن و بستن مصون نداشتند ، در حالى كه وى حداقل همانند يك مسلمان از حقوق معنوى و احتراماتى كه شايستهء هرمسلمان است ، برخوردار بوده و بايستى حرمتش را نگه مىداشتند و از اهانت و آزارش پرهيز مىنمودند . كاش آن جماعت اين حرف منسوب به حضرتش را كه : من فقط يك تن از مسلمانانم - گرچه ساختگى و جعلى است - از بخارى و خطيب خودشان مىگرفتند و در حق وى روا مىداشتند ، لكن دريغ و درد و صد افسوس .\r\nاز اينها گذشته ، چگونه و با چه جرأت و جسارتى اين حرف را به حضرتش نسبت مىدهند ، در حالى كه مىدانيم پيامبر اكرم به دخترش صديقهء طاهره ، فاطمه زهرا ، سلام اللّه عليها ، مىفرمايد : همسرت بهترين فرد امت من است و داناترين و بردبارترينشان و از همه پيشقدم‌تر در ايمان به اسلام ؟ « 3 »\r\n\r\n\r\n","description":"","footnote":"\r\n( 1 ) . الفصل ، ابن حزم : 4 / 89 ؛ تاريخ ابن كثير : 7 / 279 .\r\n( 2 ) . تاريخ ابن كثير : 8 / 223 و 13 / 9 .\r\n( 3 ) . رك : الغدير ( متن عربى / چ 2 ) : 3 / 95 .\r\n","page_name":" 572 ","page_number":582},
  {"content":"\r\n\r\nهمو در موارد ديگر مىفرمايد :\r\nعلى بهترين كسى است كه پس از خويش برجا نهاده‌ام .\r\nبهترين مردتان على بن ابى طالب است و بهترين زنتان فاطمه دختر محمد .\r\nعلى بهترين انسان است و هركه اين را نپذيرد ، قطعا كافر گشته است .\r\nهركس معتقد و معترف نباشد كه على بهترين انسان است ، قطعا كافر گشته است .\r\nهمچنين خطاب به فاطمه مىفرمايد :\r\nخدا به مردم روى زمين توجه نمود و پدرت را از ميانشان به پيامبرى برگزيد ، و دگرباره توجه نمود و همسرت را برگزيد .\r\nخدا از مردم روى زمين دو مرد را برگزيد كه يكى از آن دو پدر تست و ديگرى همسر تو . « 1 »\r\nنمىدانم چطور ممكن است چنين سخنى از حضرتش داير بر برترى ابو بكر و عمر و عثمان شنيده شود ، در حالى كه به تصريح قرآن پيامبر خدا صلّى اللّه عليه و آله او را نفس خويشتن خوانده است و پروردگار با آيهء تطهير او را پاك و منزه شمرده و ولايت خويش را به نص صريح قرآن مجيد با ولايت پيامبرش و ولايت على مقرون ساخته است و پيامبر صلّى اللّه عليه و آله برايش منزلتى نسبت به خويش قائل گشته كه هارون نسبت به موسى داشته ، به استثناى مقام نبوت ، و او را به هنگام عقد پيمان برادرى ، براساس همسانى در ملكات و روحيات ، به برادرى خويشتن اختيار نموده است . اگر در ميان امت كسى برتر از على عليه السّلام وجود مىداشت ، چگونه اين امور انجام شدنى بود ؟ اگر در ميان امت كسى برتر از على عليه السّلام مىبود ، اين مقام و منزلت كه به على عليه السّلام تعلق گرفته ، به وى تعلق مىگرفت و على عليه السّلام از آنهمه بىنصيب مىماند . هرگاه در ميان امت كسى برتر از على عليه السّلام مىبود ، ديگر امكان نداشت امير المؤمنين على عليه السّلام بيش از همهء خلق مورد محبت خدا و پيامبرش باشد ، حال آنكه مسلم است و به صحت پيوسته كه پيامبر صلّى اللّه عليه و آله در حديث مشهور پرندهء بريان فرمود :\r\nخدايا آن شخصى را كه از ميان خلقت بيش از همه دوست ميدارى ، برسان تا با من غذا\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 20 - 23 .\r\n","page_name":" 573 ","page_number":583},
  {"content":"\r\n\r\nبخورد ، و على عليه السّلام در رسيد . حضرتش نيز به عايشه فرمود : دوست داشتنىترين و گرامىترين و عزيزترين مرد برايم على است ؛ بنابراين ، حقش را پاس بدار و وجودش را گرامى شمار . همو فرمود : از مردان دوست داشتنى ترينشان برايم على است . در حديثى ديگر فرمود : على دوست داشتنىترين مردم براى من است و دوست داشتنى ترينشان براى خدا . همچنين عايشه گفته است : به خدا نديده‌ام براى پيامبر كسى از على دوست داشتنىتر باشد ، و بريده و ابّى گفته‌اند : براى پيامبر خدا دوست داشتنىترين فرد از زنان فاطمه بود و از مردان على . « 1 »\r\nبه‌علاوه فاطمهء صديقه چه مىانديشيد كه به هنگام درگذشتش از ابو بكر و عمر كه بهترين افراد بشر بوده‌اند ، دلگير و آزرده بود ؟ چه مىانديشيد آن دم كه گريان به مزار پدرش پناه برده فغان و فرياد برآورد كه آه ، پدرم ! اى پيامبر خدا ! پس از تو چه‌ها از پسر خطاب و پسر ابو قحافه كشيديم ؟ روى چه حسابى به اين دو بهترين فرد بشر مىگفت : من خدا و فرشتگانش را گواه مىگيرم كه شما دو نفر مرا به خشم آورده‌ايد و خشنودم نساخته‌ايد و هرگاه پيامبر را ببينم ، از شما به او شكايت خواهم برد ؟ شكوهء جگرخراشى كه هنوز در گوش تاريخ و تاريخ‌دانان طنين انداز است . چرا وصيت كرد شبانه به خاك سپرده شود و ابو بكر بر او نماز نگزارد و آن دو بهترين فرد بشر ! در كفن و دفن و تشييع جنازه‌اش شركت ننمايند ؟ وصيت مشهورى كه در انجمن‌هاى تاريخى مورد بحث و تدقيق است و عظمت واقعيش ذهن و قلم مورخان را به خود مشغول داشته است . « 2 »\r\nآرى ، سبب همهء اينها آن است كه صديقهء طاهره ، فاطمهء زهرا ، سلام اللّه عليها ، مانند پسر عمو و همسر ارجمندش هيچ از آن بهتان كه در آن روايت دروغين و جعلى آمده ، خبر نداشته است ، زيرا اصلا چنين روايتى وجود نداشته .\r\nكسانى كه جلد ششم و هفتم الغدير را مطالعه كرده‌اند ، شايد بيش از اين بر ماهيت افسانه‌اى كه مىگويد : ابو بكر و عمر بهترين افراد بشرند ، آگاهى داشته باشند .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 21 - 23 .\r\n( 2 ) . همان : 7 / 227 .\r\n","page_name":" 574 ","page_number":584},
  {"content":"\r\n\r\nيقين داريم براى هرمحقق آزاده و خوانندهء با انصافى پس از مطالعه و دريافت مطالب و بحثهاى پنج جلد اخير الغدير هيچ ترديد يا ابهامى در اين باقى نمىماند كه راويان افسانه‌هاى ساختگى و معتقدان به چنان اباطيلى كه كوركورانه و بىتفكر بدان چسبيده‌اند ، كسانى هستند كه در فضيلت‌سازى براى مراد خويش بس زياده‌روى نموده و پا از حد عقل و دين و ادب بيرون نهاده‌اند و به همين روى ، سخنشان ظالمانه و شرك‌آلود و بهتان‌آميز گشته است ، و جماعتى از آنها حق و حقيقت را دانسته و عمدا كتمان كرده‌اند . بدينسان كسانى كه ستم نمودند ، سخن و عقيده‌اى جز آنچه به آنان گفته شد ، گفتند . پس چه كسى ستمكارتر از آن است كه عليه خدا دروغ گفت و راست را چون در رسيد ، دروغ انگاشت ؟ بنابراين ، روى از آنها بگردان و بگو : بدرود كه به زودى در خواهند يافت . « 1 » آخرين سخن اين‌كه سپاس خداى را كه پروردگار جهانيان راست . « 2 »\r\n\r\n\r\n","description":"","footnote":"\r\n( 1 ) . زخرف 43 / 89 .\r\n( 2 ) . مأخوذ است از سورهء يونس 10 / 10 .\r\n","page_name":" 575 ","page_number":585},
  {"content":"\r\n . \r\n\r\n","description":"","footnote":"","page_name":" 576 ","page_number":586}
  ]