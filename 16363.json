[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعلامه سيد مرتضى عسكرى\r\nترجمه محمد جواد كرمى\r\nجلد دوم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنام كتاب : بازنشانى دو مكتب ترجمه معالم المدرستين\r\nمولف : علامه سيد مرتضى عسكرى\r\nناشر : انتشارات دانشكده اصول الدين\r\nباهمكارى : موسسه علمى فرهنگى علامه عسكرى\r\nنوبت چاپ : سوم / 1388 ش\r\nتيراژ : 2000 نسخه\r\nچاپ : نينوا\r\n( دوره ) ISBN : 964 - 5841 - 67 - 4\r\n( جلد 1 ) ISBN : 964 - 5841 - 68 - 2\r\nنشانى :\r\nتهران / ميدان قدس / خيابان شهيد باهنر / خيابان شهيد مقدسى كوى نواب كاشانى / شماره 12\r\nتلفن : 49 77 85 22\r\n03 66 71 22\r\nنمابر :\r\n56 77 85 22\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد دوم 
  ]\r\n\r\nمقدمه\r\nبسم الله الرحمن الرحيم\r\nالحَمدُ لِلهِ رَبِّ العالَمينِ ، وَ الصَّلاةُ وَ السَّلامُ عَلى خَيرِ الأنَامِ وَ خَاتَمِ المُرسَلِينَ مُحَمَّدٍ وَ آلِهِ الطَيِّبِينَ الطّاهِرينَ .\r\nبا توجه به درخواست‌هاى مكرّر محققان و علاقمندان گرامى نسبت به چاپ و نشر ترجمه‌ى جلد دوم كتاب معالم المدرستين ، بر آن شديم كه به درخواست عزيزان پاسخ مثبت داده و نسبت به چاپ اين كتاب اقدام نمائيم . ليكن به لحاظ ضيق وقت ، تصحيح اغلاط احتمالى فنى و چاپى آن را به چاپ بعد موكول نموديم .\r\nاميد است خوانندگان محترم در صورت برخورد با اين گونه اغلاط ، عذر ما را پذيرا باشند . و در صورت مشاهده‌ى هرگونه ايراد فنى و چاپى ، مواد را از طريق نمابر 7773538 - 0251 و يا نشانى قم ، صندوق پستى 37185 / 878 به آگاهى ناشر برسانند .\r\nانتشارات دانشكدهء اصول الدين قم\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nاز متن كتاب و سنّت ار برگيريم\r\nعزّ و شرف گذشته از سر گيريم\r\n\r\n« وحدت بر محور كتاب و سنت »\r\nبسم الله الرّحمن الرّحيم\r\nالحَمْدُ لِلَّهِ رَبِّ الْعالَمِينَ وَ الصَّلَاةُ وَ السَّلَامُ عَلَى مُحَمَّدٍ وَ آلِهِ الطّاهِرينَ و السّلامُ عَلى اصحابِ الْبَرَرَةِ الْمَيَامِين .\r\nما مسلمانان يكپارچه ، از درون و از راه مسائل اختلافى با خود به نزاع برخاستيم و دشمنان اسلام از برون و از راهى كه ندانستيم ، وحدتمان را به تفرقه و شوكتمان را به ضعف كشاندند تا از دفاع ناتوانمان كردند و بر ما چيرگى يافتند ؛ در حالى كه خداى سبحان فرموده است : ( أَطيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ ريحُكُم ) : « خدا و پيامبرش را اطاعت كنيد و با يكديگر نزاع نكنيد كه ناتوان شويد و قدرت و شوكت شما برود ! » . انفال / 46 .\r\nپس ، شايسته آن است كه امروز و هر روز ، به « كتاب و سنت » بازگرديم و وحدت كلمه خود را بر محور « كتاب و سنت » باز يابيم كه خداى متعال مىفرمايد :\r\n( فَإِنْ تَنازَعْتُمْ في شَيْءٍ فَرُدُّوهُ إِلَى اللَّهِ وَ الرَّسُول ) : « و اگر در چيزى نزاع و ستيز كرديد [ حكم 
  ] آن را به خدا و رسول بازگردانيد » . نساء / 59 .\r\nما ، در اين سلسله از بحث‌ها به « كتاب و سنت » مراجعه كرده و ابزار روشنگرِ راهمان در مسائل مورد اختلاف را از « كتاب و سنت » مىگيريم تا - به اذن خداى متعال - وسيله وحدت كلمه و يكپارچگى دوباره‌مان گردد .\r\nاميدوارم دانشمندان و انديشمندان اسلامى نيز ، در اين ميدان ، با ما همراهى نموده و ديدگاه‌هاى خود را براى ما ارسال دارند .\r\nسيّد مرتضى عسكرى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبحث سوم مصادر و مدارك شريعت اسلامى در دو مكتب\r\nمقدمه - اصطلاحات پنج‌گانه اسلامى : قرآن ، سنت ، بدعت ، فقه و اجتهاد .\r\nفصل اول - ديدگاه هر يك از دو مكتب درباره قرآن كريم .\r\nفصل دوم - ديدگاه هر يك از دو مكتب درباره سنّت رسول خدا ( ص ) .\r\nفصل سوم - ديدگاه هر يك از دو مكتب درباره فقه و اجتهاد .\r\nفصل چهارم - قرآن و سنت ، تنها مدارك شريعت اسلامى در مكتب اهل البيت .\r\nفصل پنجم - فشرده بحث‌هاى دو مكتب درباره مصادر و مدارك شريعت اسلامى .\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه - مصطلحات پنج‌گانه اسلامى\r\nبحث مصادر و مدارك شريعت اسلامى را با بررسى مصطلحات پنج گانه اسلامى : « قرآن ، سنّت ، بدعت ، فقه و اجتهاد » آغاز كرده و پس از آن به بررسى ديدگاه هر يك از دو مكتب درباره آن‌ها مىپردازيم و در خلال آن مصطلحات ديگر مربوط به اين مباحث را نيز مورد بحث و بررسى قرار خواهيم داد - ان شاء الله .\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n1 - قرآن\r\nقرآن : كلام خداى متعال ، كه آن را به تدريج بر خاتم انبياء محمد مصطفى ( ص ) نازل فرمود ، در زبان عرب نقطه مقابل « شعر » و « نثر » است ؛ بنابراين ، زبان عرب سه گونه مىشود : « قرآن شعر و نثر » « 1 » و همانگونه كه اطلاق واژه « شعر » هم بر ديوان شاعر صحيح است و هم بر يك قصيده از آن و هم بر يك بيت و يك سطر از آن ؛ همچنين اطلاق واژه « قرآن » به كل قرآن يا به يك سوره از قرآن يا به يك آيه از قرآن نيز ، صحيح و متداول است ؛ چنان كه گاهى به بخشى از يك آيه مانند : ( وَ مِمَّا رَزَقْناهُمْ ) « 2 » نيز ، « قرآن » گفته مىشود ؛ و « قرآن » به اين معنى ، يك مصطلح اسلامى و يك حقيقت شرعى است ؛ زيرا اين گونه استعمال و كاربرد ، برگرفته از قرآن كريم و حديث شريف نبوى است .\r\n\r\n\r\n","description":"","footnote":"\r\n( 1 ) . و اين ، يكى از وجوه اعجاز قرآن كريم است ؛ زيرا كلام بنى آدم ، همگى و در همه زبان‌ها ، يا شعر است و يا نثر ، و قرآن كريم در زبان عرب نه شعر است و نه نثر ، بلكه « قرآن عربى مبين » و « كلام الله مجيد » است و از نوع كلام آدميان نيست .\r\n( 2 ) . سوره بقره / 2 . .\r\n","page_name":" 13 ","page_number":13},
  {"content":"\r\n\r\n\r\nاسامى ديگر قرآن\r\nعلماى اسلام از خودِ قرآن كريم نام‌هاى ديگرى را براى آن استخراج كرده‌اند كه در حقيقت ، معرفى شىء به صفات آن است و مشهورترين آن‌ها واژه « كتاب » است . خداوند سبحان [ بقره / 2 
  ] مىفرمايد : ( ذلِكَ الْكِتابُ لا رَيْبَ فيه ) : « آن كتاب ، شكى درش نيست » ، و مقصود از « كتاب » در اينجا ، همين « قرآنِ » مسلمانان است كه در مقابل دو كتاب تورات و انجيلِ يهود و نصارى قرار دارد كه مراد از آن را ، با « الف و لامِ » عهد ، مشخص فرموده است .\r\nگاهى نيز ، واژه « كتاب » ويژه تورات است ؛ چنانچه فرموده : ( وَ مِنْ قَبْلِهِ كِتابُ مُوسى ) : « و پيش از آن ، كتاب موسى » و مقصود از آن را با اضافه كتاب به موسى مشخص فرموده است .\r\nدر نزد نحويان نيز ، كتاب « سيبويه » به « الكتاب » شهرت يافته است ؛ چنان كه حاجى خليفه در « كشف الظنون » در باب « كتاب » گويد : « واژه كتاب » براى كتابِ سيبويه در نحو ، به خاطر شهرت و فضل آن ، در نزد نحويان « عَلَم » شده و چنان است كه هرگاه در بصره گفته مىشد : « فلانى كتاب را خوانده است » ، دانسته مىشد كه مراد از آن « كتاب سيبويه » است ؛ و هرگاه گفته مىشد : « نصف كتاب را خوانده است » ، هيچكس ترديد نمىكرد كه آن كتاب « كتاب سيبويه » است . . . »\r\nو گويد : « كتاب سيبويه را ، على بن محمد معروف به ابن خروف اندلسى ( متوفاى 609 ه - ) شرح كرده و آن را « تنقيح الألباب فى شرح غوامض الكتاب » ناميده است ، و نيز ، ابو البقاء عبد الله بن حسين عكبرى بغدادى حنبلى ( متوفاى 616 ه - ) به شرح ابيات آن پرداخته و آن را « لباب الكتاب » ناميده است ، و محمد بن حسن زبيدى اندلسى ( متوفاى 380 ه - ) شرح خود را « ابنية الكتاب » نام\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nداده است » . « 1 »\r\nبنا بر اين ، واژه « كتاب » نه در قرآن كريم و نه در عرف مسلمين ، اسم خاص قرآن نيست .\r\nيكى ديگر از اسامى ، واژه « نور » است ، كه خداوند متعال در سوره نساء / 174 مىفرمايد : ( وَ أَنْزَلْنا إِلَيْكُمْ نُوراً مُبينا ) : « و فرستاديم به سوى شما نورى آشكار » .\r\nو ديگرى واژه « موعظه » است كه در سوره يونس / 57 مىفرمايد : ( قَدْ جاءَتْكُمْ مَوْعِظَةٌ مِنْ رَبِّكُم ) : « همانا موعظه‌اى از پروردگارتان براى شما آمد » .\r\nو نيز ، واژه « كريم » كه در سوره واقعه / 77 مىفرمايد : ( إِنَّهُ لَقُرْآنٌ كَريم ) : « همانا آن قرآن كريمى است » .\r\nاين اسامىِ آمده در قرآن ، همانگونه كه علما برآنند ، اسامى خاص « قرآن » نيستند ، بلكه تنها در مقام تعبير و تعريف برخى از صفات قرآن آمده‌اند .\r\nيكى ديگر از اسامى « قرآن » در مكتب خلفا ، واژه « مصحف » است كه اين واژه در قرآن كريم و حديث شريف نبوى نيامده است .\r\nزركشى و ديگران روايت كرده و گويند : « هنگامى كه ابوبكر قرآن را جمع كرد گفتند : « نام آن را انتخاب كنيد » برخى گفتند : « نامش را « انجيل » بگذاريد » كه آن را نپسنديدند ، و برخى ديگر گفتند : « نامش را « سِفر » بگذاريد . » اين نام را نيز ، چون از آنِ يهود بود ، نپذيرفتند و ابن مسعود گفت : « من در نزد حبشيان كتابى ديدم كه آن را « مصحف » مىناميدند ، آن را مصحف بناميد . » « 2 »\r\nبنا بر اين ، ناميدن قرآن به « مصحف » يك اصطلاح اسلامى و يك حقيقت شرعى نيست ؛ بلكه تنها از نوع نامگذارى مسلمانان و اصلاح آنان است ، و لذا\r\n\r\n\r\n","description":"","footnote":"\r\n( 1 ) . كشف الظنونِ حاجى خليفه ، ج 2 ، ص 1427 و 1428 .\r\n( 2 ) . البرهان فى علوم القرآنِ زركشى ( متوفاى 794 ه - ) چاپ قاهره ، ج 1 ، ص 273 و 276 و 282 ، و الاتقان سيوطى ( متوفاى 911 ه - ) چاپ قاهره 1368 ه - ، ص 63 . .\r\n","page_name":" 15 ","page_number":15},
  {"content":"\r\n\r\nحالِ واژهء « مصحف » در اين نامگذارى حال واژه « شارى » در نزد خوارج است كه آن‌ها اين واژه را براى كسى به كار مىبرند كه خود را براى جنگ با مسلمانان آماده كرده است ؛ در حالى كه اين واژه در نزد غير خوارج به معناى « مشترى » و خريدار به كار مىرود . و ما هرگاه واژه « شارى » را در نزد غير خوارج يافتيم ، درمىيابيم كه مراد از آن « مشترى » است ، نه كسى كه خود را براى جنگ با مسلمانان آماده كرده است .\r\nو نيز ، حالِ آن ، حال واژه « مبسوط » در نزد مردم سوريه و عراق است كه اين واژه را عراقىها به معناى : « مضروب » به كار مىبرند و سورىها به معناى : « مسرور » ، و چون در سخنان سورىها بيايد درمىيابيم كه مرادشان « مسرور » است و اگر عراقىها آن را به كار گيرند مىفهميم كه مرادشان « مضروب » است .\r\nبنابراين ، « مصحف » نيز كه از نوع نامگذارى مكتب خلفاست ، هرگاه در كلام آن‌ها بيايد ، به معناى : « قرآن كريم » است ، ولى هرگاه در كلام پيروان مكتب اهل البيت بيايد و بگويند : « مصحف فاطمه » مرادشان « كتاب فاطمه ( س ) » است ؛ همانگونه كه كتاب دعاى مشهور و چاپ شده امام سجاد ( ع ) را « صحيفه سجاديه » يعنى : « كتاب سجاد » مىنامند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n2 و 3 - سنت و بدعت\r\nسنت و بدعت دو اصطلاح اسلامىاند كه شناخت هر يك متوقف بر شناخت ديگرى است و در موارد ابهام ، با يكديگر مقايسه مىشوند . شرح اين دو اصطلاح چنين است :\r\n\r\nنخست - سنّت :\r\nسنت در لغت به معناى : « روش و سيره » است ؛ نيكو باشد يا زشت ؛ « 1 » و در شريعت اسلامى به معناى : « اوامر و نواهى و ارشادات » قولى و عملى رسول خدا ( ص ) است ؛ امورى كه با صراحت در قرآن مجيد نيامده است ؛ « 2 » همچنين ، تقرير و تاييد رسول خدا ( ص ) را نيز شامل مىگردد ، يعنى عملى را كه پيامبر ( ص ) از فرد مسلمانى ديده و او را از آن نهى نكرده ، و در واقع با سكوت خود ، آن عمل را امضاء و تاييد فرموده ، آن را نيز شامل مىگردد ؛ « 3 » و بدين خاطر\r\n\r\n\r\n","description":"","footnote":"\r\n( 1 ) . المعجم الوسيط ، ماده « سنن » .\r\n( 2 ) . نهاية اللغة ابن اثير ، ماده « سنن » .\r\n( 3 ) . سنن ابو داود ، ج 2 ، ص 274 - 275 ، از سهل بن سعد گويد : « هرچه در نزد رسول خدا ( ص ) انجام شده ، سنت است » . .\r\n","page_name":" 17 ","page_number":17},
  {"content":"\r\n\r\nاست كه به ادّله شرعى : « كتاب و سنت » يعنى : « قرآن و حديث » گفته مىشود . « 1 »\r\n\r\nدوم - بدعت :\r\nبِدع در لغت به معناى : « امر تازه و نوظهور » است ؛ « 2 » و بدعت در دين يعنى : « نسبت دادن قول و فعلِ اختراعى و ساختگى به صاحب شريعت » . « 3 »\r\nسنت از مصادر و مدارك شريعت اسلامى است .\r\nسنت رسول خدا ( ص ) بدان خاطر از مدارك شريعت اسلامى است كه خداوند متعال در سوره حشر / 7 فرموده :\r\n( وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا )\r\n« آنچه را كه رسول خدا براى شما آورده بگيريد . و از آنچه نهىتان كرده بازايستيد . »\r\nو در سوره نجم / 3 فرموده : ( وَ ما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى )\r\n« او [ / پيامبر 
  ] هرگز از هواى نفس سخن نمىگويد . آنچه مىگويد چيزى جز وحيى كه بر او نازل مىشود نيست » .\r\nو در سوره احزاب / 21 فرموده :\r\n( لَقَدْ كانَ لَكُمْ في رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ ذَكَرَ اللَّهَ كَثيرا ) .\r\n« همانا رسول خدا براى شما اسوه و الگوى نيكويى است ؛ براى كسى كه اميد به خدا و روز واپسين دارد و خدا را بسيار ياد مىكند » .\r\nو در سوره آل عمران / 31 فرموده :\r\n\r\n\r\n","description":"","footnote":"\r\n( 1 ) . نهاية اللغة ، ماده « سنن » .\r\n( 2 ) . المعجم الوسيط ، ماده « بدع » .\r\n( 3 ) . مفردات راغب ، ماده « بدع » . .\r\n","page_name":" 18 ","page_number":18},
  {"content":"\r\n\r\n( قُلْ إِنْ كُنْتُمْ تُحِبُّونَ اللَّهَ فَاتَّبِعُوني يُحْبِبْكُمُ اللَّهُ وَ يَغْفِرْ لَكُمْ ذُنُوبَكُم )\r\n« بگو اگر خدا را دوست داريد ، مرا پيروى كنيد تا خدا هم شما را دوست بدارد و گناهانتان را براى شما ببخشايد » .\r\nو در سوره اعراف / 158 فرموده :\r\n( فَآمِنُوا بِاللَّهِ وَ رَسُولِهِ النَّبِيِّ الْأُمِّيِّ الَّذي يُؤْمِنُ بِاللَّهِ وَ كَلِماتِهِ وَ اتَّبِعُوه )\r\n« پس ، به خدا و رسول او ايمان بياوريد ؛ همين پيامبر مكتب نديده‌اى كه به خدا و كلماتش ايمان دارد ، و او را پيروى كنيد » .\r\nو در احاديث بسيارى آمده است كه رسول خدا ( ص ) مسلمانان را به پيروى از سنت خود تشويق و از مخالفت با آن نهى مىفرمود ، اين سخن كه فرمود : ( مَنْ رَغِبَ عَنْ سُنَّتِي فَلَيْسَ مِنِّي ) : « هر كه از سنت من رويگردان شود ، از من نيست » . « 1 »\r\nبنابراين ، « سنّت » يك مصطلح اسلامى و يك حقيقت شرعى است ، و راه رسيدنِ « سنّت رسول خدا » يعنى : « سيره و حديث و تقرير او » به ما ، منحصر در احاديثى است كه از آن حضرت روايت شده و اكنون در كتاب‌هاى حديث و سيره و تفسير و ديگر مدارك پژوهشى اسلامى مدوّن و موجود است ، مانند اين روايات كه ، از « عايشه » از رسول خدا ( ص ) روايت كرده‌اند كه فرمود :\r\n( « النكاح سنّتي فمن لم يعمل بسنّتي فليس منّي ) .\r\n« ازدواج سنت من است و هر كه به سنت من عمل نكرد از من نيست » . « 2 »\r\nو از « عمرو المزنى » روايت كرده‌اند كه گويد : رسول خدا ( ص ) فرمود :\r\n« هر كس سنّتى از سنّت‌هاى مرا زنده كند و مردم به آن عمل نمايند ، پاداش او همانند پاداش كسانى است كه بدان عمل كرده‌اند و خداوند چيزى از پاداش\r\n\r\n\r\n","description":"","footnote":"\r\n( 1 ) . المعجم المفهرس الألفاظ الحديث ، ماده « السّنة » .\r\n( 2 ) . سنن ابن ماجه ، كتاب النكاح ، حديث 1845 ص 592 . .\r\n","page_name":" 19 ","page_number":19},
  {"content":"\r\n\r\nآنها را نمىكاهد . و هر كس بدعتى را بر جاى گذارد و بدان عمل شود ، بار گناه كسانى كه بدان عمل كرده‌اند بر دويش او خواهد بود ، و خداوند چيزى از بار گناه عاملان بدان را نمىكاهد . » « 1 »\r\nو از « جابر » روايت شده كه گفت : رسول خدا ( ص ) فرمود :\r\n( أمّا بَعد فَإنّ خَيرِ الأُمور كِتاب اللَّه وَ خَيْرَ الْهَدْيِ هَدْيُ مُحَمَّدٍ - وَ شَرَّ الْأُمُورِ مُحْدَثَاتُهَا وَ كُلَّ بِدْعَةٍ ضَلَالَة ) .\r\n« اما بعد ، همانا بهترين چيزها ، كتاب خداست و بهترين هدايت‌ها ، هدايت محمد ، و بدترين چيزها ، بدعت‌ها نوظهورند و هر بدعتى گمراهى است » .\r\nو در روايت ديگرى است كه فرمود : « برترين هدايت‌ها ، هدايت محمد است . . . » « 2 »\r\nو از « ابن مسعود » گويد : رسول خدا ( ص ) فرمود :\r\n« به زودى امور شما را كسانى عهده دار مىشوند كه سنت را خاموش كرده و به بدعت عمل مىكنند و نماز را از وقت خود به تأخير مىاندازند » گفتم : « يا رسول الله ! اگر آن‌ها را دريافتيم چه كنم ؟ » فرمود : « پسر امّ عبد ! از من مىپرسى چه كنى ؟ كسى كه خدا را نافرمانى كند حق پيروى شدن ندارد ! ! » « 3 »\r\nو از « ابن عباس » گويد : رسول خدا ( ص ) فرمود :\r\n« خداوند هرگز عمل بدعت گذار را نمىپذيرد تا آنگاه كه بدعتش را رها سازد » « 4 »\r\nو از « حذيفه » گويد : رسول خدا ( ص ) فرمود :\r\n\r\n\r\n","description":"","footnote":"\r\n( 1 ) همان ، مقدمه ص 76 ، حديث 209 و 210 ، و سنن ترمذى ، ج 1 ، ص 147 - 148 .\r\n( 2 ) . همان ، مقدمه ، ص 17 ، حديث 45 ، و حديث دوم در سنن دارمى ، ج 1 ، ص 69 ، حديث 45 .\r\n( 3 ) . همان ، كتاب الجهاد ، ص 956 ، حديث 2865 ، و مسند احمد ، ج 1 ، ص 400 .\r\n( 4 ) . همان ، مقدمه ، ص 19 ، حديث 49 و 50 . .\r\n","page_name":" 20 ","page_number":20},
  {"content":"\r\n\r\n« خداوند هيچگونه روزه و نماز و صدقه و حج و عمره و جهاد و نافله و فريضه‌اى را از بدعت گذار نمىپذيرد ؛ او همانگونه كه موى از خمير بيرون مىشود ، از اسلام خارج مىگردد » . « 1 »\r\nخداوند متعال « بدعت » را در آيه 27 سوره حديد يادآور شده و فرموده : ( وَ رَهْبانِيَّةً ابْتَدَعُوها ما كَتَبْناها عَلَيْهِم ) : « و رهبانيتى را كه بدعت گذاردند ، بر آن‌ها واجب نكرده بوديم » .\r\n\r\nفشرده مطالب :\r\nشريعت اسلامى آن چيزى است كه در « كتاب و سنت » آمده و از آن دو استنباط مىشود ، و بدعت ، آراى انسانىِ جداى از دين و داخل شده در آن است ؛ آرايى كه نه در كتاب و سنت آمده و نه از آن دو استنباط شده استف اگر چه نام « اجتهاد » و « مصالح مرسله » بر آن نهيم و يا به اصطلاح امروزىها : « اسلام انعطاف‌پذير و متناسب با نيازهاى زمان » ش بناميم ، هر چه باشد ، مصداق تمام آن مطالبى است كه در احاديث رسول خدا ( ص ) درباره « بدعت و بدعت گذار » آمده است .\r\n\r\n\r\n","description":"","footnote":"\r\n( 1 ) . همان . .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n4 - فقه\r\n« فقه » بنابر آنچه در كتب لغت آمده به معناى « فهم » است ، و معناى آن در « كتاب و سنت » چنان است كه مىآيد :\r\nخداوند سبحان در سوره توبه / 122 مىفرمايد :\r\n( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُون ) .\r\n« چرا از هر گروه ، طايفه‌اى كوچ نمىكنند تا در دين فقيه و آگاه گردند و به هنگام بازگشت به سوى قوم خود ، آن‌ها را بيم دهند ؟ شايد پروا و خوددارى كنند ! »\r\nو رسول خدا ( ص ) فرموده :\r\n« نَضَّرَ اللَّهُ عَبْداً سَمِعَ مَقَالَتِى هذِهِ فَبَلَّغَهَا فَرُبَّ حَامِلِ فِقْهٍ غَيْرُ فَقِيه وَ رُبَّ حَامِلِ فِقْهٍ إِلَى مَنْ هُوَ أَفْقَهُ مِنْه »\r\n« خداوند بنده‌اى را كه اين گفتار مرا بشنود و تبليغ نمايد ، خرّم و شاداب گرداند ؛ اى بسا حامل فقه‌ى كه فقيه نيست ، و اى بسا حامل فقه‌ى كه فقه را به\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nفقيه‌تر از خود مىرساند » « 1 »\r\nو روايت شده كه فرمود : « يك نفر براى شيطان دشوارتر از هزار عابد است » « 2 » .\r\nو نيز فرموده : « هر كه در دين خدا فقيه گردد و پيام رسالت من سودش رساند ، مىآموزد و مىآموزاند » « 3 » .\r\nو نيز : « بهترين شما خوش اخلاق‌ترين شمايند اگر فقيه شوند » . « 4 »\r\nو : « بهترين‌هاى آن‌ها در جاهليت ، بهترينشان در اسلامند اگر فقيه شوند » . « 5 »\r\nو : « دو خصلت‌اند كه در منافق جمع نگردند : سيماى خوش و فقه در دين » . « 6 »\r\nو : « هر كه خدا خيرش را بخواهد ، در دين فقيه‌اش گرداند » . « 7 »\r\nو : « مردانى از اطراف زمين به سوى شما مىآيند تا در دين فقيه گردند ؛ پس هرگاه آمدند ، آن‌ها را به نيكى پذيرا شويد » . « 8 »\r\n\r\n\r\n","description":"","footnote":"\r\n( 1 ) . سنن ابن ماجه ، مقدمه ، حديث 23 و 231 و 236 . سنن ابو داود ، حديث 3660 . سنن ترمذى ، ج 10 ص 136 و 124 . سنن دارمى ، ج 1 ، ص 74 - 76 ، و مسند احمد ، ج 3 ص 225 و ج 4 ص 80 و 82 و ج 5 ص 173 .\r\n( 2 ) . سنن ترمذى ، كتاب العلم ، ج 10 ص 154 .\r\n( 3 ) . صحيح بخارى ، كتاب العلم ، ج 1 ص 18 . صحيح مسلم ، كتاب الفضائل ، حديث 15 ، و مسند احمد ، ج 4 ص 399 .\r\n( 4 ) . مسند احمد ، ج 2 ص 467 و 469 و 481 .\r\n( 5 ) . صحيح بخارى ، ج 2 ص 175 . صحيح مسلم ، كتاب الفضائل ، حديث 199 . سنن دارمى ، مقدمه ، ص 73 باب 24 ، و مسند احمد ، ج 2 ص 257 و 260 و 391 و 431 و 485 و 498 و 525 و 539 و ج 3 ص 367 و 383 و ج 4 ص 101 .\r\n( 6 ) . سنن ترمذى ، كتاب العلم ، ج 10 ص 157 .\r\n( 7 ) . صحيح بخارى ، ج 1 ص 16 و ج 4 ص 175 . سنن دارمى ، ج 1 ص 74 ، و مسند احمد ، ج 1 ص 306 و ج 2 ص 234 و ج 4 ص 91 و 95 - 99 و 101 .\r\n( 8 ) . سنن ترمذى ، ج 10 ص 119 ، و سنن ابن ماجه ، مقدمه ، باب 22 . .\r\n","page_name":" 24 ","page_number":24},
  {"content":"\r\n\r\nو ابن عباس را دعا كرد و گفت : « خداوندا در دين فقيه‌اش گردان » . « 1 »\r\nو بعد از رسول خدا در سخنان اهل البيت و صحابه نيز آمده است :\r\nالف - امام على ( ع ) فرمود :\r\n( الَا أُخْبِرُكُمْ بِالْفَقِيهِ حَقِّ الْفَقِيهِ قَالُوا بَلَى يَا أَمِيرَ الْمُؤْمِنِينَ قَالَ مَنْ لَمْ يُقَنِّطِ النَّاسَ مِنْ رَحْمَةِ اللَّهِ وَ لَمْ يُؤْمِنْهُمْ مِنْ عَذَابِ اللَّهِ وَ لَمْ يُرَخِّصْ لَهُمْ فِي مَعَاصِي اللَّه ) .\r\n« آيا شما را از فقيه حقيقى آگاه نسازم ؟ گفتند : چرا يا امير المؤمنين ! فرمود : او كسى است كه مردم را از رحمت خدا مأيوس نكرده ، از عذاب خدا ايمن نساخته و اجازه ورود در معاصى خدا را بدانان نداده است » . « 2 »\r\nب - يحيى بن سعيد انصارى مىگفت : « هيچ يك از فقهاى سرزمينمان را نديدم مگر آنكه در پايان نمازهاى دو ركعتى [ نافله‌ى 
  ] روزانه سلام مىدادند » « 3 » .\r\nج - و عمر مىگفت : « فقه بياموزيد ، پيش از آنكه به رياست برسيد » . « 4 »\r\nو : « كسى كه قومش او را با فقه به رهبرى گزينند ، مايه حيات خود و آن‌ها باشد ، و كسى كه قومش او را بدون فقه به رهبرى بگيرند ، مايه هلاك خود و آن‌ها باشد » . « 5 »\r\nو فرزند عبد الرحمن در وصف « ابن عباس » گويد : « او مفسر كتاب الله و فقيه\r\n\r\n\r\n","description":"","footnote":"\r\n( 1 ) . صحيح بخارى ، ج 1 ص 28 ، و مسند احمد ، ج 1 ص 266 و 314 و 328 و 335 .\r\n( 2 ) . سنن دارمى ، ج 1 ص 89 . اصول كافى ، ج 1 ص 36 . تحف العقول ، باب ما روى عن امير المؤمنين . معانى الأخبار صدوق ، باب معنى الفقيه حقاً ، ص 374 . كنز العمال ، كتاب العلم ، ج 10 ص 103 حديث 278 . حلية الاولياء ، ج 1 ص 77 ، و بحار الانوار ، ج 17 ص 407 .\r\n( 3 ) . صحيح بخارى ، كتاب التهجد ، ج 1 ص 141 .\r\n( 4 ) . همان ، كتاب العلم ، ج 1 ص 16 ، و سنن دارمى ، ج 1 ص 79 .\r\n( 5 ) . سنن دارمى ، ج 1 ص 79 . .\r\n","page_name":" 25 ","page_number":25},
  {"content":"\r\n\r\nدين خداست » « 1 »\r\nو در سنن دارمى ، باب اختلاف الفقها ، گويد : « عمر بن عبد العزيز در بخشنامه‌اى سراسرى دستور داد : « هر قومى بدانچه مورد اجماع فقهاى آن‌هاست حكم نمايند » . « 2 »\r\nو نيز ، در همان كتاب گويد : « آن‌ها هرگاه پس از نماز عشاء مىنشستند ، به فقه مىپرداختند » . « 3 » و : « شب زنده دارى براى فقه بلا اشكال است » . « 4 » و : « آن‌ها شب‌نشينى مىكردند و به بحث فقهى مىپرداختند » . « 5 »\r\nو در صحيح بخارى ، باب السمر فى الفقه ، از قول « شعبى » گويد : « هنگامى كه عدى بن حاتم به كوفه آمد ، با عده‌اى از فقهاى كوفه به نزد او رفتم » « 6 »\r\nو از « عمران منقرى » گويد : « روزى به « حسن بصرى » كه در موضوعى سخن مىگفت گفتم : « يا ابا سعيد ! فقها اين‌چنين نمىگويند ! » گفت : « واى بر تو ! آيا هرگز فقيهى را ديده‌اى ؟ فقيه كسى است كه زاهد دنيا ، مشتاق آخرت ، بصير در دين و مداوم بر عبادت پروردگارش باشد ! » « 7 »\r\nاين ، بخشى از روايات كتب حديث مكتب خلفا درباره « فقه » و « فقيه » بود . در كتب حديث مكتب اهل البيت نيز آمده است :\r\nالف - از رسول خدا ( ص ) است كه فرمود : « فقها ، تا آنگاه كه دنيا طلب\r\n\r\n\r\n","description":"","footnote":"\r\n( 1 ) . مسند احمد ، ج 1 ص 349 .\r\n( 2 ) . سنن دارمى ، ج 1 ص 151 ، 149 و 150 .\r\n( 3 ) . سنن دارمى ، ج 1 ص 151 ، 149 و 150 .\r\n( 4 ) . سنن دارمى ، ج 1 ص 151 ، 149 و 150 .\r\n( 5 ) . سنن دارمى ، ج 1 ص 151 ، 149 و 150 .\r\n( 6 ) . صحيح بخارى ، كتاب المواقيت ، ج 1 ص 79 ، و سنن ابن ماجه ، حديث 87 .\r\n( 7 ) . سنن دارمى ، ج 1 ص 89 . .\r\n","page_name":" 26 ","page_number":26},
  {"content":"\r\n\r\nنشده‌اند ، امناى رسولانند » « 1 » و : « هر كس چهل حديث را براى امت من حفظ كند كه در امر دينشان از آن بهره‌مند گردند ، خداوند در روز قيامت فقيه و عالمش برانگيزد » « 2 »\r\nب - در نهج البلاغه از امام على ( ع ) فرمود : « هر كس بدون فقه به معامله و تجارت پردازد ، مسلماً در ربا فروشود » « 3 » و : « بهار دل‌هاى فقها » . « 4 » و : « در دين تفقّه نما » . « 5 »\r\nج - و از امام صادق ( ع ) است كه فرمود : « اى كاش تازيانه بر سر اصحابم بود تا در حلال و حرام تفقّه مىكردند » « 6 » و : « هيچكس از شما ، تا آنگاه كه معاريض و كنايات سخن ما را نشناسد ، فقيه نباشد » « 7 »\r\nو فرمود : « هر يك از فقها كه نفس خود را نگاه دارد و دين خود را حفظ نمايد و با هواى خود مخالفت كند و مطيع فرمان مولايش باشد ، تقليد و پيروى از او براى عوام روا باشد » . « 8 »\r\nاين ، مدلول و معناى « فقه » و « فقيه » در « كتاب و سنت » بود . واژه‌ى فقه سپس در نزد علماى مكتب اهل البيت ، معناى خاص يافت و مراد از آن : « علم به احكام شرعى از طريق ادلّه تفصيلى آن » باشد .\r\nجمال الدين حسن بن زين الدين ( متوفاى 1011 ه - ) در كتاب « معالم الدين »\r\n\r\n\r\n","description":"","footnote":"\r\n( 1 ) . بحار الانوار ، ج 2 ص 110 و 156 .\r\n( 2 ) . همان .\r\n( 3 ) . نهج البلاغه ، حكمت 447 .\r\n( 4 ) . همان ، خطبه 196 .\r\n( 5 ) . همان ، نامه 31 در وصيت به امام حسن ( ع ) .\r\n( 6 ) . محاسن برقى ، حديث 161 ، و بحار الانوار ، ج 1 ص 66 .\r\n( 7 ) . بحار ، ج 2 ص 184 .\r\n( 8 ) . سفينة البحار ، ماده « فقه » . .\r\n","page_name":" 27 ","page_number":27},
  {"content":"\r\n\r\nخود مشهور به « معالم الأصول » گويد : « فقه در لغت به معناى فهم است ، و در اصطلاح ، علم به احكام فرعى شرعى از طريق ادلّه تفصيلى آن است » « 1 » و مراد او از اصطلاح ، اصطلاح علماى مكتب اهل البيت است .\r\n\r\n\r\n","description":"","footnote":"\r\n( 1 ) . معالم الدين ، تصحيح عبد الحسين محمد على البقال ، ص 66 . .\r\n","page_name":" 28 ","page_number":28},
  {"content":"\r\n\r\n\r\n5 - اجتهاد\r\n\r\nنخست - اجتهاد در لغت :\r\nابن اثير گويد : « اجتهاد بر وزن افتعال از ماده جهد به معناى : كوشيدن در طلب امر است » . « 1 »\r\nاين واژه در زمان رسول خدا و صحابه ، تا پايان قرن اول هجرى نيز ، به همين معنى به كار رفته است ؛ چنان كه از رسول خدا ( ص ) روايت شده كه فرمود :\r\nالف - ( أما السّجُود فَاجتَهِدوا في الدُعاءَ فَقَمِن أن يَستَجابَ لَكُم )\r\n« امّا سجود ، پس در دعايش بكوشيد كه سزاوار است براى شما مستجاب گردد » . « 2 »\r\nب - ( صَلّوا عَلىّ وَ اجتَهَدوا فى الدُعاء ) : « بر من درود فرستيد و در دعا بكوشيد » « 3 »\r\n\r\n\r\n","description":"","footnote":"\r\n( 1 ) . نهاية اللغة ، ماده « جهد » .\r\n( 2 ) . صحيح مسلم ، كتاب ا لصلاة ، حديث 207 ، و مسند احمد ، ج 1 ص 219 .\r\n( 3 ) . سنن نسائى ، ج 1 ص 190 ، و مسند احمد ، ج 1 ص 199 فشرده . .\r\n","page_name":" 29 ","page_number":29},
  {"content":"\r\n\r\nج - ( فَضْلُ الْعَالِمِ عَلَى الْمُجْتَهِد مائَةَ دَرَجةَ ) : « برترى عالم بر كوشنده [ در عبادت 
  ] يكصد درجه است » . « 1 »\r\nو از « محمّد قرظى » گويد : « در ميان بنى اسرائيل مردى فقيهِ عالم و عابِد مجتهد [ / كوشا 
  ] بود » . « 2 »\r\nو از « عايشه » گويد : ( كَانَ رَسُولُ اللَّهِ يَجْتَهِدُ فِي الْعَشْرِ الْأَوَاخِرِ مَا لَا يَجْتَهِدُ فِي غَيْرِهِ ) : « رسول خدا در دهه سوم ماه چنان مىكوشيد كه در غير آن نمىكوشيد » « 3 » - يعنى : در عبادت مىكوشيد .\r\nو در حديث « طلحه » درباره دو نفر از معاصران رسول خدا ( ص ) گويد : ( كَانَ أَحَدُهُمَا أَشَدَّ اجْتِهَاداً مَنْ الْأُخَرِ فَغَزَا الْمُجْتَهِدِ مِنْهُمَا فَاسْتُشْهِدَ ) : « يكى از آن دو بيش از ديگرى مىكوشيد ، و آن كوشنده جنگيد تا شهيد شد . » « 4 »\r\nو از « ابو سعيد » گويد : ( كَانَ رَسُولُ اللَّهِ ص إِذَا حَلَفَ وَ اجْتَهِدْ فِي الْيَمِينِ قَالَ : . . . ) : « رسول خدا ( ص ) چنان بود كه هرگاه پيمان مىبست و در پيمان مىكوشيد ، مىفرمود : . . . » . « 5 »\r\nو در داستان « عبد الله بن ابىّ » در « غزوه بنى المصطلق » آمده است كه : ( فَاجْتَهِدْ بِيَمِينِهِ مَا فَعَلَ ) : « مىكوشيد و سوگند مىخورد كه كارى نكرده است » . « 6 »\r\nو در سؤال « امّ حارثه » از رسول خدا ( ص ) درباره سرنوشت پسرش « حارثه »\r\n\r\n\r\n","description":"","footnote":"\r\n( 1 ) . سنن دارمى ، مقدمه ، ج 1 ص 100 .\r\n( 2 ) . موطّأ مالك ، كتاب الجنائز ، حديث 43 .\r\n( 3 ) . صحيح مسلم ، كتاب الاعتكاف ، حديث 8 ، و سنن ابن ماجه ، كتاب الصيام ، حديث 1767 .\r\n( 4 ) . سنن ابن ماجه ، كتاب الرؤيا ، حديث 3925 ، و مسند احمد ، ج 1 ص 163 ، و ج 2 ص 323 و 363 و ج 6 ص 82 و 123 و 256 ، و ج 5 ص 40 .\r\n( 5 ) . مسند احمد ، ج 3 ص 33 و 148 .\r\n( 6 ) . صحيح بخارى ، ج 3 ص 136 ، صحيح مسلم ، كتاب المنافقين ، حديث 1 و مسند احمد ، ج 4 ص 373 . .\r\n","page_name":" 30 ","page_number":30},
  {"content":"\r\n\r\nآمده است كه گفت : ( إِنْ كَانَ فِي الْجَنَّةِ صَبَرَتْ وَ إِنْ كَانَ غَيْرَ ذَلِكَ اجْتَهَدْتُ عَلَيْهِ فِي الْبُكَاءِ ) : « اگر در بهشت باشد ، شكيبائى كنم و اگر جز آن باشد ، در گريه بر او بيشتر مىكوشم » . « 1 »\r\nاكنون از موارد ياد شده و نظاير پرشمار آن در مىيابيم كه ، آنچه در قرن اول هجرى از واژه « اجتهاد » به ذهن افراد مىرسيد ، همان كوشش و تلاش بود ؛ اين معنى سپس در جامعه اسلامى دچار تحول گرديد و در « اصطلاح مسلمانان » معناى : « كشف و استنباط احكام فرعى شرعى از ادلّه تفضيلى آن » را پيدا كرد .\r\n\r\nدوم - اجتهاد در اصطلاح مسلمانان :\r\nغزالى در تعريف واژه « اجتهاد » گويد : « اجتهاد ، عبارت از كوشيدن و صرف توان در كارى از كارهاست ، و جز درباره كارهاى سخت و توان فرسا به كار نرود . . . ولى اين واژه در عرف علما به : « كوشيدن مجتهد در طلب علم به احكام شريعت » اختصاص يافته است . « 2 »\r\nو دهلوى گويد : « حقيقت اجتهاد ، كوشش و صرف توان در درك احكام شرعى از ادّله تفضيلى آن ، يعنى : كتاب و سنت و اجماع و قياس ، است » « 3 »\r\nهمانگونه كه « محمد امين » نيز ، در كتاب « تيسير التحرير » ادلّه احكام را چنين\r\n\r\n\r\n","description":"","footnote":"\r\n( 1 ) . صحيح بخارى ، كتاب الجهاد ، ج 2 ص 92 ، و مسند احمد ، ج 3 ص 260 و 283 .\r\n( 2 ) . المستصفى فى اصول الفقه ، چاپ مصر 1356 ه - ، ج 2 ص 101 ، و ابو حامد محمد غزالى ( متوفاى 505 ه - ) ، شرح حال او در كشف الظنون ، ج 2 ص 1673 ، آمده است . و نيز ، مراجعه كنيد : الأحكام آمدى ج 4 ص 141 .\r\n( 3 ) . دائرة المعارف قرن بيستم فريد وجدى ، ج 3 ص 236 به نقل از رساله « الانصاف فى بيان سبب الاختلاف » از احمد بن عبد الرحيم دهلوى فاروقى حنفى محدثِ فقيه ( متوفاى 1176 يا 1179 ه - ) كه شرح حال او در « الاعلام زركلى » ج 1 ص 144 ، آمده است . .\r\n","page_name":" 31 ","page_number":31},
  {"content":"\r\n\r\nمعرفى كرده است . « 1 »\r\nاين ، معناى اصطلاحى واژه « اجتهاد » در مكتب خلفا بود ، كه پس از قرن پنجم هجرى ، در نزد علماى مكتب اهل البيت نيز ، شايع گرديد ؛ چنان كه « علامه حلى » در كتاب « مبادى الأصول » ، فصل دوازدهم ، در تعريف « اجتهاد » گويد : « اجتهاد ، كوشش و صرف توان فكرى در مسائل ظنّى شرعى است ؛ به گونه‌اى كه بيش از آن ميسور نباشد ؛ و نسبت آن به رسول خدا ( ص ) صحيح است ؛ چون خداى متعال [ نجم / 4 
  ] فرموده : ( وَ ما يَنْطِقُ عَنِ الْهَوى ) : « او از هواى نفس سخن نمىگويد » ؛ و چون اجتهاد بيش از ظنّ و گمان سود ندهد ، و آن حضرت عليه السلام قادر بر دريافت وحى است ؛ و چون در بسيارى از احكام ورود وحى را انتظار مىكشيد ، و اگر « اجتهاد » براى او جايز بود ، به سوى آن مىرفت ؛ و اگر براى آن حضرت جايز بود ، براى جبرئيل عليه السلام نيز ، جايز بود ؛ و اگر چنين مىشد ، باب قطع و جزم به اينكه : « شريعت محمد ( ص ) از خداى متعال است » بسته مىشد ، باب قطع و جزم و اينكه : « شريعت محمد ( ص ) از خداى متعال است » بسته مىشد ؛ و چون اجتهاد گاهى خطا و گاهى درست است ، و تسليم شدن آن حضرت عليه السلام به آن جايز نيست ؛ زيرا اعتماد به سخنان او را از بين مىبرد .\r\nهمچنين ، به نظر ما ، اجتهاد براى هيچ يك از ائمه عليهم السلام نيز جايز نباشد ؛ چون آن‌ها معصوم‌اند و احكام را تنها از رسول خدا ( ص ) آموخته‌اند ؛ ولى براى علما جايز است تا با اجتهاد خويش احكام را از عمومات موجود در « قرآن و سنت » ، و ترجيح ميان ادّله متعارضه ، استنباط نمايند ؛ امّا گرفتن حكم از راه\r\n\r\n\r\n","description":"","footnote":"\r\n( 1 ) . اصل اين كتاب به نام « التحرير فى اصول الفقه » از علامه كمال الدين محمد بن عبد الواحد مشهور به ابن همّام حنفى ( متوفاى 861 - ه - ) است كه شاگردان فاضل او محمد بن محمد بن امير حنفى ( متوفاى 879 ه - ) آن را شرح كرده و شرح او را محقق محمد امين معروف به امير پادشاه بخارى ، ساكن مكه شرح نموده و آن را « تيسير التحرير » ناميده است و ما از چاپ مصر آن ( 1351 ه - ) ج 1 ص 171 ، نقل كرديم . شرح حال آن‌ها در كشف الظنون ، ج 1 ص 358 ، آمده است . .\r\n","page_name":" 32 ","page_number":32},
  {"content":"\r\n\r\n« قياس » و « استحسان » جايز نيست » . « 1 »\r\nنكته قابل توجه اينكه ، علماى مكتب اهل البيت در عين به كار بردن اصطلاح « اجتهاد » و « مجتهد » ، اصطلاح « فقه » و « فقيه » را رها نكردند ؛ بلكه هر دو اصطلاح را با هم به كار گرفتند ؛ چنان كه صاحب معالم در ابتداى كتابش گويد : « الفِقهِ في اللُّغَة الفَهم » : « فقه در لغت به معناى فهم است » و در اصطلاح : « علم به احكام شرعى فرعى از ادلّه تفصيلى آن است » وى پس از آن ، فصل ديگرى را براى تعريف « اجتهاد » ترتيب داده و گويد : « اجتهاد در لغت به معناى تحمل جهد و استقامت است . . . اما در اصطلاح به معناى كوشش فقيه و صرف توان در تحصيل ظن به حكم شرعى است . . . » « 2 »\r\nاضافه بر آنچه گذشت ، اين دو مكتب در برخى از ادلّه احكام شرعى نيز اختلاف نظر دارند كه به زودى - انشاءالله - آن را بيان مىداريم .\r\n* * * و اكنون ، پس از بحث و بررسى « مصطلحات پنج‌گانه » گذشته ، به يارى خداى متعال ، ديدگاه هر يك از اين دو مكتب درباره آن‌ها را مورد بحث و بررسى قرار مىدهيم .\r\n\r\n\r\n","description":"","footnote":"\r\n( 1 ) . مبادىء الأصول الى علم الأصول ، ص 240 - 241 .\r\n( 2 ) . معالم الدين . .\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفصل اول : ديدگاه اين دو مكتب درباره قرآن كريم\r\n1 - اهتمام رسول خدا ( ص ) و صحابه به جمع و تدوين قرآن .\r\n2 - هياهوى تازه پيرامون مصحف فاطمه ( س ) .\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\n1 - اهتمام رسول خدا ( ص ) و صحابه به جمع و تدوين قرآن كريم\r\nرسول خدا ( ص ) هرگاه كه آياتى از قرآن كريم بر او نازل مىشد ، آن را بر عموم مسلمانانِ حاضر تلاوت مىكرد و آنچه را كه نيازمند تفسير بود ، براى آن‌ها تفسير مىنمود ، و به ويژه آن را به امام على ( ع ) تلقين و آموزش مىداد و دستور نوشتنش مىفرمود ، كه مشروح آن - انشاء الله - در بحث‌هاى بعدى همين كتاب مىآيد .\r\nآن حضرت هنگامى كه به مدينه هجرت كرد ، مسلمانان را به فراگيرى فن نوشتن تشويق فرمود ، و آن‌ها بدان پرداختند و بعد ، آن‌ها را برانگيخت تا به نوشتن و حفظ قرآن بپردازند و آن‌ها بر يكديگر پيشى گرفتند و هرچه از آيات قرآن را دريافت مىكردند ، بر هرچه از پوست و غير آن مىيافتند ، مىنوشتند و رسول خدا ( ص ) اسامى سوره‌ها و محل آيات را ، همانگونه كه خداى متعال تعليمش داده بود ، بدانان مىآموخت ؛ چنان كه چون خداى متعال او را به سوى خود برد ، ده‌ها نفر از صحابه در مدينه ، حافظ كل قرآن بودند و بسيارى ديگر از صحابه ، همه قرآن را نوشته و نزد خود داشتند ، و تنها تفاوت آن قرآن‌ها با قرآن امروز آن بود ه آن‌ها به صورت كتاب مدون و جلد شده نبودند ؛ بلكه در ورق‌ها\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو الواح جداى از هم نوشته شده بود . رسول خدا ( ص ) كه رحلت كرد ، امام على ( ع ) به تدوين قرآن در كتابى واحد پرداخت ؛ همان‌گونه كه عده ديگرى از صحابه - به جز امام على ( ع ) - نيز نسخه قرآن مدون خود را داشتند ؛ ولى خليفه ابوبكر به اين نسخه‌ها بسنده نكرد و دستور داد تا گروهى از صحابه ، قرآن را بسان يك كتاب تدوين نمايند ، سپس آن را نزد « ام المؤمنين حفصه » به وديعت نهاد تا آنگاه كه دوران عثمان فرا رسيد ، و فتوحات بلاد گسترش يافت و مسلمانان پراكنده شدند ، خليفه دستو داد تا چند نسخه از روى نسخه موجود در نزد حفصه بنويسند و آن را در بلاد مسلمين توزيع كرد ، و مسلمانان نسخه‌هاى خود را از روى اين نسخه‌ها نوشتند و از نسلى به نسل ديگر سپردند و تا به امروز ، نسخه‌اى جز آن در نزد احدى از مسلمانان نبوده است و نيز ، نسخه‌اى كه واجد كلمه‌اى زيادت و نقصان بوده و با اين قرآن متداول امروز در نزد مسلمانان تفاوت داشته باشد ، در هيچ يك از ايام وجود نداشته است ، و همه فرقه‌هاى مسلمان : سنّى و شيعه و اشعرى و معتزلى و حنفى و شافعى و حنبلى و مالكى و زيدى و امامى و وهابى تا خوارج ، همگى بر آن اتفاق نظر دارند و در نزد هيچ فرقه‌اى از آن‌ها و غير آن‌ها ، در روزى از روزها ، نسخه‌اى كه حاوى زيادت و نقصان حتى يك كلمه باشد ، يا ترتيب سوره‌ها و آيات آن مخالف قرآن متداول امروزين مسلمانان باشد ، وجود نداشته است .\r\nاما آنچه كه در برخى از كتاب‌هاى حديثى آمده و حاوى پندار نقص و كاستى در قرآن كريم است ، در همان جا كه بوده باقى مانده و به هيچ روى در هيچ يك از نسخه‌هاى قرآن وارد نشده است ؛ مانند آنچه در صحاح شش‌گانه : بخارى و مسلم و ابى داود و ترمذى و ابن ما جه و دارمى و ديگر كتب آمده و گويد :\r\n« خليفه عمر بر فراز منبر گفت : « خداوند محمد را به حق برانگيخت و اين كتاب را بر او نازل فرمود و از جمله ما انزل الله « آيه‌ى رجم » بود كه ما آن را\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nخوانديم و درك كرديم و حفظ نموديم ؛ رسول خدا ( ص ) رجم كرد و ما نيز پس از او رجم كرديم ؛ و اكنون بيم آن دارم كه اگر مدتى بر مردم بگذرد ؛ گوينده‌اى بگويد : « به خدا سوگند آيه رجم را در كتاب خدا نمىيابيم » و با ترك واجبى كه خدا نازل فرموده ، گمراه شوند ؛ در حالى كه رجم در كتاب خدا براى كسى كه زنا كند و محصن باشد ، حق و ثابت است » . « 1 »\r\nو آيت پندارى در روايت ابن ماجه از عمر ، كه گفت من آن را اين گونه خوانده‌ام ، چنين است : ( الشَّيْخُ وَ الشَّيْخَةُ إذَا زَنَيَا فَارْجُموهُمَا الْبَتَّة ) : « مرد بزرگسال و زن بزرگسال اگر زنا كردند ، حتماً آن دو را رجم كنيد » و در موطّأ مالك گويد : « مرد بزرگسال و زن بزرگسال را حتماً رجم كنيد » كه ما آن را خوانده‌ايم . »\r\nو در همين حديث ، در صحيح بخارى گويد : « سپس ما از كتاب خدا چنين مىخوانديم : ( أنْ لَا تَرْغَبُوا عَنْ آبَاءكُمْ فَإنَّهُ كُفْرٌ بِكُمْ أنْ تَرْغَبُوا عَنْ آبَاءكُم ) : « از پدرانتان روى مگردانيد كه رويگردانى شما از پدرانتان مايه كفر شماست »\r\nو در حديثِ روايت شده از « ام المؤمنين عايشه » گويد : « از جمله موارد نازل شده قرآنى : ( عَشَرَ رَضَعَات مَعلومات ) : « ده بار شير خوردن معلوم » بود ، كه رسول خدا ( ص ) رحلت كرد و آن‌ها از قرآن خوانده مىشدند » . « 2 »\r\nو در صحيح ابن ماجه گويد : ( نَزَلَتْ آيِةِ الرَّجْمُ وَ رَضَاعِةِ الْكَبِيرِ عَشْراً . . . ) :\r\n\r\n\r\n","description":"","footnote":"\r\n( 1 ) . صحيح بخارى ، كتاب الحدود ، ج 4 ص 120 . صحيح مسلم ، ج 5 ص 116 . سنن ابو داود ، ج 2 ص 229 . سنن ترمذى ، ج 6 ص 204 . سنن ابن ماجه ، كتاب الحدود ، حديث 2553 . سنن دارمى ، ج 2 ص 179 ، و موطّأ مالك ، ج 3 ص 42 .\r\n( 2 ) . صحيح مسلم ، كتاب الرضاع ، ج 4 ص 167 . سنن ابو داود ، كتاب النكاح ، ج 1 ص 279 . سنن نسائى ، ج 2 ص 82 . سنن ابن ماجه ، كتاب النكاح ، ج 1 ص 626 ، حديث 1944 . سنن دارمى ، ج 1 ص 157 ، و موطّأ مالك ، كتاب الرضاع ، ج 2 ص 118 . .\r\n","page_name":" 39 ","page_number":39},
  {"content":"\r\n\r\n« آيه رجم و شير خوردن ده بار بزرگسال نازل شد و در زير بستر من بود ه رسول خدا ( ص ) وفات كرد و ما سرگرم فوت او شديم و حيوانى اهلى وارد شد و آن را خورد . »\r\nو در صحيح مسلم گويد : « ابوموسى اشعرى در جمع سيصد نفرى قاريان بصره گفت : « ما سوره‌اى را مىخوانديم كه از حيث مقدار و صلابت ، آن را به سوره برائت تشبيه مىكرديم و من فراموشش كردم مگر اين بخش از آن را كه : ( لَوْ كَانَ لِابْنِ آدَمَ وَ أَدْيَانٍ مِنْ مَالٍ لَا بتغي وَادِياً ثَالِثًا وَ لَا يَمْلَأُ جَوْفَ ابْنِ آدَمَ إلَّا التُّرَابُ ) : « اگر آدميزاد را دو وادى از مال باشد ، مسلماً وادى سوم را مىجويد ؛ و درون آدميزاد را جز خاك پر نسازد » .\r\nو نيز گفت : « ما سوره‌اى را مىخوانديم كه آن را به يكى از سوره‌هاى مسبّحات [ سَبَّح . . . 
  ] تشبيه مىكرديم و من فراموشش كردم ، جز اين بخش از آن را كه : ( يَا أَيُّهَا الَّذِينَ آمَنُوا لِمَ تَقُولُونَ مَا لَا تَفْعَلُونَ فَتُكْتَبُ شَهَادَةٌ فِي أَعْنَاقِكُمْ فَتُسْأَلُونَ عَنْهَا يَوْمَ الْقِيَامَةِ ) : « اى كسانى كه ايمان آورديد ، چرا چيزى را مىگوئيد كه عمل نمىكنيد و آن شهادتى بر گردن‌هاى شما نوشته شود و در قيامت از آن پرسيده شويد » . « 1 »\r\n* * * آرى ، با وجود چنين رواياتى كه در كتب صحاح مكتب خلفا آمده ، هيچ يك از پيروان مكتب اهل البيت ، پيروان مكتب خلفا را متهم نكرده و نگفته : « پيروان مكتب خلفا معتقد به نقصان قرآنند ، يا آن‌ها از پيش خود ، سوره‌ها و جملاتى را بر قرآن افزوده‌اند » .\r\nولى عكس آن اتفاق افتاده ، و آنجا كه همانند اين اقوال در برخى از كتب\r\n\r\n\r\n","description":"","footnote":"\r\n( 1 ) . صحيح مسلم ، كتاب الزكاة ، ج 3 ص 100 . .\r\n","page_name":" 40 ","page_number":40},
  {"content":"\r\n\r\nحديثى پيروان مكتب اهل البيت آمده ، برخى از نويسندگان مكتب خلفا هياهوى عظيمى را بر عليه پيروان مكتب اهل البيت به راه انداخته و گفته‌اند : « آن‌ها معتقد به نقصان قرآنند و از پيش خود ، عبارات و جملاتى را بر قرآن افزوده‌اند . » و مايه استدلال آن‌ها نيز ، همان رواياتى است كه در برخى از كتاب‌هاى حديثى آمده است .\r\nحال آنكه پيروان مكتب اهل البيت ، خود را به صحت هيچ كتابى ، جز كتاب خدا ، ملتزم نمىدانند ؛ ولى پيروان مكتب خلفا ، خود را بدانچه كه در صحيح بخارى و مسلم آمده ملتزم مىدانند ، و مشكل اين احاديث را با اين گفته كه : « تلاوت آن‌ها نسخ شده » علاج و توجيه مىكنند . « 1 »\r\n\r\n\r\n","description":"","footnote":"\r\n( 1 ) . صحيح بخارى ، كتاب الحدود ، باب رجم الحبلى من الزنا ، حديث 1 ، و صحيح مسلم ، كتاب الحدود ، باب رجم الثيّب فى الزنا ، حديث 15 . .\r\n","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\n2 - هياهويى نوين درباره مصحف فاطمه ( س )\r\nبرخى از نويسندگان اخير ، هياهوى نوين ديگرى را بر عليه پيروان مكتب اهل البيت به راه انداخته و گفته‌اند : « آن‌ها قرآن ديگرى دارند كه نامش « مصحف فاطمه » است . » و اين هياهو بدان خاطر است كه كتاب فاطمه ( س ) « مصحف ناميده شده ، و قرآن كريم نيز ، از سوى برخى از مسلمانان « مصحف » نام گرفته است ؛ حال آنكه ، احاديث مكتب اهل البيت با صراحت بر آن است كه : « مصحف امت اسلامى حكومت مىكنند ؛ حتى امام صادق ( ع ) ، هنگامى كه نوادگان امام حسن يعنى : « محمد و ابراهيم » بر عليه منصور دوانيقى خروج كردند ، فرمود : « در كتاب مادرشان فاطمه نام اين‌ها در زمره كسانى كه بر اين امت حكومت مىكنند وجود ندارد » . « 1 »\r\nبه علاوه كه نام « مصحف » براى قرآن ، نه در قرآن كريم و نه در حديث شريف نبوى ، در هيچ يك نيامده است ؛ ولى نام « كتاب » براى قرآن كريم در\r\n\r\n\r\n","description":"","footnote":"\r\n( 1 ) . مراجعه كنيد : پايان همين كتاب ، باب مصدر شريعت اسلامى در نزد اهل البيت . .\r\n","page_name":" 43 ","page_number":43},
  {"content":"\r\n\r\nآياتى از خود قرآن آمده است ، و در عين حال ، مكتب خلفا ، كتاب سيبويه در نحورا « كتاب » ناميده‌اند !\r\nخداوند سبحان در آيات زير ، و ده‌ها آيه ديگر ، قرآن كريم را « كتاب » ناميده است :\r\n( ذلِكَ « الْكِتابُ » لا رَيْبَ فيهِ هُدىً لِلْمُتَّقين ) بقره / 2 .\r\n( أَ فَتُؤْمِنُونَ بِبَعْضِ « الْكِتابِ » وَ تَكْفُرُونَ بِبَعْض ) بقره / 85 .\r\n( وَ لَمَّا جاءَهُمْ « كِتابٌ » مِنْ عِنْدِ اللَّهِ مُصَدِّقٌ لِما مَعَهُمْ ) بقره / 89 .\r\n( وَ يُعَلِّمُهُمُ « الْكِتابَ » وَ الْحِكْمَةَ ) بقره / 129 .\r\n( وَ يُعَلِّمُهُمُ « الْكِتابَ » وَ الْحِكْمَةَ ) بقره / 151 .\r\nبا وجود اين ، اگر كسى بگويد : « حجم كتاب سيبويه دو برابر كتاب خداست » مرادش آن نيست كه « كتاب سيبويه قرآنى بزرگتر از كتاب خداست » و هيچ يك از پيروان مكتب اهل البيت نيز بر اين نامگذارى اعتراض نكرده است .\r\n* * * و كلام آخر اينكه ، دشمنان اسلام از چنين سخنانى بهره‌بردارى كرده ، و آن‌ها را وسيله عيب‌جوئى از قرآن كريم قرار مىدهند ! خداوند برخى از اين نويسندگان را بصيرت بخشد تا از اين هذيان بازايستد !\r\nبارى ، اين قرآنى كه امروزه در دست مسلمانان است همان قرآنى است كه خداوند متعال نزول آن را در اواخر حيات خاتم انبياء ( ص ) به امام و اكمال رسانيد ، و صحابه رسول خدا ( ص ) پس از وفات آن حضرت ، به جمع و تدوين و استنساخ و توزيع آن در جامعه اسلامى پرداختند ، و ابتداى آن : « بِسْمِ اللَّهِ الرَّحْمنِ الرَّحيمِ . الْحَمْدُ لِلَّهِ رَبِّ الْعالَمين . . . » است و انتهاى آن : ( . . مِنَ الْجِنَّةِ وَ النَّاس ) مىباشد ، و در هيچ روزى از روزها ، از آن روز تا امروز ، كه اين قرآن در دست مسلمانان است - بدون اختلاف - هيچگونه زيادت و نقصى در آن راه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nنيافته و اختلاف ، تنها در تفسير و تأويل متشابهات آن است ، و اين بدان خاطر است كه تفسير و تأويل متشابهات از حديث گرفته مىشود و مسلمانان درباره حديث رسول خدا ( ص ) اختلاف كرده‌اند كه ما - انشاءالله - در بحث بعد به بيان آن خواهيم پرداخت .\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nفصل دوم : ديدگاه دو مكتب درباره سنت رسول خدا ( ص )\r\n1 - ديدگاه دو مكتب درباره كسانى كه از رسول خدا ( ص ) روايت كرده‌اند .\r\n2 - ديدگاه دو مكتب درباره نشر حديث رسول خدا ( ص ) در قرن اول هجرى .\r\n3 - جلوگيرى از نوشتن سنت رسول خدا ( ص ) تا پايان قرن اول هجرى .\r\nالف - در دوران ابوبكر و عمر .\r\nب - در دوران عثمان .\r\nج - در زمان معاويه .\r\nد - گشايش باب اسرائيليات .\r\nه - - در زمان عمر بن عبد العزيز .\r\nو - چگونگى پيدايش دو حديث متناقض .\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nمقدمه :\r\nهر دو مكتب در اينكه « سنت رسول خدا ( ص ) » از مصادر شريعت اسلامى بوده ، و عمل بدان واجب است ، ايمان و اتفاق نظر دارند ؛ ولى چون سنت رسول خدا ( ص ) يعنى : سيره و حديث و تقرير آن حضرت ، به وسيله روايت راويان به دست ما مىرسد ، اين دو مكتب در دو موضوع زير با هم اختلاف دارند :\r\nدرباره برخى از واسطه‌هاى نقل روايت از رسول خدا ( ص ) .\r\nدرباره جواز نوشتن حديث رسول خدا ( ص ) در قرن اول هجرى .\r\nو ما - انشاء الله - هر دو موضوع را ، در مبحث آينده ، مورد بحث و بررسى قرار مىدهيم .\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\n1 - ديدگاه دو مكتب درباره راويان حديث رسول خدا ( ص ) :\r\nهمانگونه كه در مبحث « صحابه » و « امامت » يادآور شديم ، پيروان مكتب اهل البيت معالم و معارف دين خود را از امامان دوازده‌گانه اهل البيت مىگيرند و پيروان مكتب خلفا ، معالم و معارف دين خود را از هر فردى از صحابه رسول خدا ( ص ) كه باشد - بدون هيچ تفاوتى - دريافت مىدارند ؛ چون همگى آن‌ها را عادل مىدانند ؛ در حالى كه پيروان مكتب اهل البيت هرگز به صحابه‌اى چون « طلحه » « 1 » و « عبد الله بن زبير » « 2 » كه در « جمل » با على جنگيدند مراجعه\r\n\r\n\r\n","description":"","footnote":"\r\n( 1 ) . ابو محمد طلحة بن عبد الله قريشى ، رسول خدا بين او و زبير پيمان برادرى بست . او از سرسخت‌ترين شورشيان بر ضد عثمان بود و چون عثمان كشته شد ، در بيعت با امام على ( ع ) پيشدستى كرد و سپس براى خوانخواهى عثمان از امام ( ع ) به بصره رفت و مروان - كه از همراهان او بود - وى را هدف تير خود قرار داد و او را بكشت . صاحبان صحاح 38 حديث از او روايت كرده‌اند . شرح حال او را در : « نقش عايشه در تاريخ اسلام » و « جوامع السيره ص 281 ) مىيابيد .\r\n( 2 ) . ابو حبيب عبد الله بن زبير قريشى ، مادرش اسماء دختر ابوبكر بود و ام المؤمنين عايشه به شدت دوستدار او بود و گرامىاش مىداشت ، و او دشمن آل البيت بود و امام على ( ع ) مىفرمود : « زبير همواره از ما اهل البيت بود ، تا آنگاه كه پسرش عبد الله بزرگ شد » و او از تحريك كنندگان عايشه در جنگ جمل بود . پس از شهادت امام حسين ( ع ) در مكه نداى استقلال سر داد و در سال 73 هجرى به دست حجاج بن يوسف كشته شد . صاحبان صحاح 33 حديث از او روايت كرده‌اند . شرح حال او را در اسد الغابه ، جوامع السيره و « نقش عايشه » بخش جنگ جمل مىيابيد . .\r\n","page_name":" 51 ","page_number":51},
  {"content":"\r\n\r\nنمىكنند ؛ و نيز ، « معاويه » « 1 » و « عمروبن عاص » « 2 » كه در « صفين » به جنگ او آمدند ، و « ذوالخو يصره » « 3 » و « عبد الله بن وهب » « 4 » كه در « نهروان » با او جنگيدند ، به\r\n\r\n\r\n","description":"","footnote":"\r\n( 1 ) . ابو عبدالله معاوية بن ابىسفيان قريشى اموى ، مادرش هند دختر عتبه ، پس از فتح مكه اسلام آورد و برادرش در سال 18 هجرى پس از ضرت خوردن در عمواس ، او را به جاى خود منصوب نمود و عمر آن را تأييد كرد و او تا هنگامى كه عثمان كشته شد ، والى شام بود و بعد ، از فرمان امام على ( ع ) سرباز زد و براى جنگ با آن حضرت به تجهيز سپاه پرداخت و در سال 36 هجرى در صفين با امام روبرو شد و هنگامى كه پيروزى سپاهيان امام را احساس كرد با بلند كردن قرآن‌ها و دعوت آن‌ها به حكميت ، فريبشان داد ، و در تحكيم نيز ، عمرو بن عاص ابوموسى اشعرى را فريب داد و در سال 41 هجرى ، امام حسن ( ع ) با او مصالحه نمود و پس از آن ، خليفه مسلمانان گرديد و در سال 60 هجرى وفات كرد . صاحبان صحاح 163 حديث از او روايت كرده‌اند . شرح حالش را در « نقش عايشه » و جوامع السيره ص 277 مىيابيد .\r\n( 2 ) . ابو عبدالله عمروبن عاص قريشى سهمى ، مادرش نابغه از بدكاران مشهور جاهليت بود . در سال فتح خيبر اسلام آورد و در زمان عمر مصر را فتح كرد و حاكم آن شد و هنگامى كه عثمان عزلش نمود ، از تحريك كنندگان سرسخت ضد او شد و پس از كشته شدن عثمان همراهى معاويه را ، به شرط گرفتن حكومت مصر ، پذيرفت و در صفين شركت نمود و طرح بالا بردن قرآن‌ها را به معاويه پيشنهاد داد و ابوموسى اشعرى را در قضيه تحكيم فريفت و سپس به مصر رفت و محمد بن ابىبكر را كشت و حاكم آنجا گرديد و در سال 40 هجرى وفات كرد . صاحبان صحاح 39 حديث از او روايت كرده‌اند . شرح حالش در « نقش عايشه » بخش همراه با معاويه ، و جوامع السيره ، ص 280 ، آمده است .\r\n( 3 ) . ذوالخو يصره تميمى ، نامش « حوقوص » بود و روزى كه رسلو خدا ( ص ) بيت المال را تقسيم مىكرد گفت : « اى رسول خدا ! عادلانه تقسيم كن ! » فرمود : « واى بر تو ، اگر من عدالت نكنم ، ديگر چه كسى عدالت مىكند ؟ ! » و از خروح و كشته شدن او خبر داد ، و او در نهروان در زمره خوارج به هلاكت رسيد و على ( ع ) همانگونه كه رسول خدا ( ص 9 خبر داده بود ، او را بيافت . شرح حالش در اسد الغابه آمده است .\r\n( 4 ) . عبدالله بن وهب الراسبى سبائى ، خوارج در سال 37 ه - با او بيعت كردند تا خليفه آن‌ها باشد و او در نهروان به هلاكت رسيد . شرح حال او در « عبد الله بن سبا » آمده است . .\r\n","page_name":" 52 ","page_number":52},
  {"content":"\r\n\r\nهيچ يك از اين‌ها و امثال اين‌ها مراجعه نمىكنند .\r\nهمانگونه كه معالم دين خود را نيز از ديگر همتايان اين‌ها نمىگيرند ؛ چه از صحابه به شمار آيند و چه از تابعين و يا اتباع تابعين و يا اينكه از ديگر طبقات راويان باشند . « 1 »\r\nحال آنكه مىبينيم - مثلًا - امام المحدثين ، بخارى ، در حالى كه حتى يك حديث را هم از امام جعفر صادق ، ششمين امام از ائمه اهل البيت ( ع ) ، « 2 » در صحيح خود روايت نمىكند - امام صادقى كه هزاران محدّث پيرو مكتب اهل البيت ، هزاران حديث را از او روايت كرده‌اند - همو و ابوداود و نسائى در صحاح خود از « عمران‌بن حطّان » « 3 » خارجى روايت مىكنند ؛ از كسى كه درباره « عبد الرحمن بن ملجم » و كشتن « امام على ( ع ) » گفته است :\r\n « يا ضربة من تقى ما اراد بها * الا ليبلغ من ذى العرش رضوانا\r\nانّى لأذكره يوماً و احسبه * اوفى البريّة عند الله ميزانا » \r\n« چه نيكو ضربتى بود ضربت آن تقوا پيشه كه قصدى نداشت\r\nجز آنكه به رضا و رضوان صاحب عرش نايل آيد\r\nمن هر روزه يادش مىكنم و چنانش پندارم\r\nكه پاداش او نزد خدا از همه مخلوقات فزون‌تر است ! »\r\nهمچنين ، نسائى در صحيح خود از « عمر بن سعد » « 4 » قاتل امام حسين ( ع ) نيز\r\n\r\n\r\n","description":"","footnote":"\r\n( 1 ) . البته گاهى ، روايات فضل و برترى امام على ( ع ) و امثال آن را از ايشان روايت كرده‌اند ، و اين بدان خاطر است كه : ( االفَضلِ ما شَهِدتَ بِهِ الاعداء ) : « فضل آن است كه دشمن به گواهش باشد ! »\r\n( 2 ) . شيخ مفيد در ارشاد ، ص 254 ، گويد : « اصحاب حديث اسامى راويان امام صادق ( ع ) را تا چهار هزار نفر گرد آورده‌اند . » آن حضرت در سال 148 ه - وفات كرد .\r\n( 3 ) . عمران‌بن حطّان بكرى ، از شعراى خوارج بود . شرح حال او در اغانى ، چاپ ساسى ، ج 16 ص 147 - 152 ، آمده است .\r\n( 4 ) . ابو جعفر ، عمر بن سعد قريشى ، در سال 65 يا 66 يا 76 به دست مختار به هلاكت رسيد . شرح حال او در تقريب التهذيب ، ج 7 ص 451 ، آمده است . .\r\n","page_name":" 53 ","page_number":53},
  {"content":"\r\n\r\nروايت مىكند و علماى رجال مكتب خلفا درباره‌اش گويند : « صدوق است ولى مردم او را دشمن داشتند ؛ چون فرمانده سپاهيانى بود كه حسين بن على را كشتند » . و اين در حالى است كه پيروان مكتب اهل البيت او را لعن مىكنند .\r\nو بدين خاطر بود كه ميان او دو مكتب ، درباره اينكه حديث رسول خدا ( ص ) را از چه كسى بگيرند ، اختلاف افتاد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n2 - ديدگاه دو مكتب درباره نشر حديث رسول خدا ( ص ) در قرن اول هجرى\r\nاضافه بر آنچه يادآور شديم ، رجال هر يك از اين دو مكتب در محدوده و چهارچوب خاص خود به نشر حديث پرداخته‌اند ؛ و درست در همان دوران كه خلفاى يك مكتب از نوشتن و نشر حديث جلوگيرى مىكردند ، مكتب ديگر با همه توان به نشر حديث و مبارزه با تلاش مكتب خلفا در منع از آن پرداخت و اين معركه ، از واپسين دم حيات رسول خدا ( ص ) آغاز گرديد ؛ همان لحظه‌اى كه فرمود :\r\n« ايتونى بكتاب اكتب لكم كتاباً لن تضلّوا بعده ابداً » :\r\n« ابزار نوشتنى نزد من بياوريد تا براى شما نامه‌اى بنويسم كه بعد از آن هرگز گمراه نشويد » . و برخى از حاضران گفتند : « رسول خدا هذيان مىگويد ! » « 1 »\r\n\r\n\r\n","description":"","footnote":"\r\n( 1 ) . صحيح بخارى ، كتاب الجهاد ، ج 2 ص 120 و كتاب الجزية ، ج 2 ص 126 . صحيح مسلم ، باب ترك الوصية ، ج 5 ص 75 ، كه آن را با هفت سند روايت كرده است . مسند احمد ، تحقيق احمد محمد شاكر ، ج 1 ص 222 ، حديث 1935 . طبقات ابن‌سعد ، چاپ بيروت ، ج 2 ص 244 ، و تاريخ طبرى ، ج 3 ص 193 ، كه در عبارت برخى چنين است كه گفتند : « ما شأنه ؟ أهَجَر ؟ » ) : ( او را چه شده ؟ آيا هذيان مىگويد ؟ » و در عبارات برخى ديگر گفتند : ( انما يَهجر رسول الله ) : « جز اين نيست كه رسول خدا هذيان مىگويد ! » .\r\n","page_name":" 55 ","page_number":55},
  {"content":"\r\n\r\nو بخارى در حديثى ديگر از قول ابن عباس ، گوينده اين سخن را مشخص كرده و گويد :\r\n« رسول خدا ( ص ) به گاه احتضار ، در حضور مردانى كه در اطاق بودند ، از جمله عمر بن خطاب ، فرمود : « بيائيد تا براى شما نامه‌اى بنويسم كه بعد از آن هرگز گمراه نشويد » كه عمر گفت : « درد بر پيامبر چيره شده ، و كتاب خدا در نزد شماست ، و كتاب خدا ما را بسنده است » و اين سخن باعث اختلاف و درگيرى حاضران در خانه شد و برخى سخن عمر را تكرار كردند و چون دامنه اختلاف بالا گرفت پيامبر ( ص ) فرمود : « از نزد من برخيزيد كه تنازع در نزد من روا نباشد » . « 1 »\r\nو در روايتى ديگر از قول عمر ، چگونگى تنازع را نيز بيان كرده و گويد : « نزد پيامبر ( ص ) بوديم و ميان ما و زنان پرده بود كه رسول خدا ( ص ) فرمود : « مرا با هفت مشك آب بشوئيد ، و كاغذ و دواتى بياوريد تا براى شما نامه‌اى بنويسم كه بعد از آن هرگز گمراه نشويد » . و زنان گفتند : « 2 » « خواسته رسول خدا را بياوريد » عمر گويد : من گفتم : « ساكت شويد كه شما زنان او هستيد ، زنانى كه اگر مريض شود اشك مىريزيد و چون سالم گردد ، يقه‌اش را مىگيريد » و رسول خدا ( ص ) فرمود : « آن‌ها بهتر از شمايند ! » « 3 »\r\nو در روايتى ديگر گويد : « زينب زوجه رسول خدا ( ص ) گفت : « آيا نمىشنويد كه رسول خدا ( ص ) از شما چه مىخواهد ؟ » آن‌ها شلوغ كردند و پيامبر فرمود :\r\n\r\n\r\n","description":"","footnote":"\r\n( 1 ) . صحيح بخارى ، كتاب العلم ، باب العلم ، ج 1 ص 22 .\r\n( 2 ) . در امتاع الاسماع ، ص 546 ، آمده كه زينب بنت جحش و زنان پيامبر گفتند .\r\n( 3 ) . طبقات ابن سعد ، چاپ بيروت ، ج 2 ص 243 - 244 . نهاية الارب ، ج 18 ص 357 ، و كنز العمال ، چاپ اول ، ج 3 ص 138 و ج 4 ص 52 . .\r\n","page_name":" 56 ","page_number":56},
  {"content":"\r\n\r\n« برخيزيد » و چون برخاستند ، رسول خدا ( ص ) در جاى خود رحلت كرد » « 1 »\r\nو از برخى احاديث ظاهر مىشود كه آن‌ها پيش از آن ، در زمان سلامت رسول خدا ( ص ) خود را براى جلوگيرى از نوشتن حديث آن حضرت آماده كرده بودند ؛ چنان كه « عبدالله بن عمروبن عاص » گويد : « من هر چه را كه از رسول خدا ( ص ) مىشنديم مىنوشتم ؛ قريش مرا از اين كار نهى كردند و گفتند : « تو هر چه را كه از رسول خدا شنيدى مىنويسى ؛ در حالى كه رسول خدا نيز بشر است و در حال خشم و رضا سخن مىگويد ! » من از نوشتن دست كشيدم و آن را براى رسول خدا ( ص ) بيان داشتم كه پيامبر را انگشت به دهان خود اشاره كرد و فرمود : « بنويس ، كه سوگند به آنكه جانم به دست اوست ، جز حق از آن برون نيايد » . « 2 »\r\n* * * آرى ، آن‌ها در سخن خود با عبدالله بن عمرو ، نقاب از چهره خويش برگرفتند و علت منع از نوشتن حديث را آشكار ساختند و آن ، ترس ايشان از سخن پيامبر ( ص ) در حق گروه متفاوت بود : سخن درباره گروهى از مردم در حال رضا ، و سخن درباره گروهى ديگر در حال خشم ! و ما از همين جا به علت منع آن‌ها از نوشتن وصيت رسول خدا ( ص ) ، در واپسين دم حيات نيز ، پى مىبريم و درمىيابيم كه آن شلوغى و غوغا سالارى تا آنگاه كه آن حضرت رحلت\r\n\r\n\r\n","description":"","footnote":"\r\n( 1 ) . طبقات ابن سعد ، ج 2 ص 244 .\r\n( 2 ) . سنن دارمى ، ج 1 ص 125 . سنن ابوداود ، ج 2 ص 126 . مسند احمد ، ج 2 ص 162 ، 192 ، 207 و 215 . مستدرك حاكم ، ج 1 ص 105 - 106 ، و جامع بيان العلم ابن عبد البرّ ، چاپ دوم قاهره 1388 ، ج 1 ص 85 . و عبدالله بن عمروبن عاص قريشى سهمى ، در سال 63 يا 65 در مكه وفات كرد . شرح حال او در اسدالغابه ، ج 3 ص 23 ، سير اعلام النبلاء ، ج 3 ص 56 و تهذيب التهذيب ، ج 5 ص 337 آمده است . .\r\n","page_name":" 57 ","page_number":57},
  {"content":"\r\n\r\nفرمود ، برنامه‌اى از پيش تعيين شده بود ؛ چنان كه در دوران حكومت خود نيز آن را ادامه دادند و از نوشتن حديث رسول خدا ( ص ) جلوگيرى كردند !\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\n3 - جلوگيرى از نوشتن سنت رسول خدا ( ص ) تا پايان قرن اول هجرى\r\n\r\nدر زمان ابوبكر :\r\nذهبى روايت كرده كه ابوبكر پس از وفات پيامبر ( ص ) مردم را فرخواند و گفت : « شما خود ، سخنانى را از رسول خدا ( ص ) نقل كرده و درباره آن‌ها اختلاف مىكنيد ، و مردم بعد از شما بيش از شما اختلاف مىكنند ؛ پس ، چيزى از رسول خدا نقل نكنيد و اگر كسى چيزى از شما ؟ ؟ ؟ پرسيد بگوئيد : كتاب خدا در ميان ماست ، حلالش و حرامش را حرام بدانيد » . « 1 »\r\n\r\nدر زمان عمر :\r\nدر طبقات ابن سعد گويد : « احاديث رسول خدا ( ص ) در زمان عمر بن خطاب گسترش يافت و از مردم خواست تا همه را نزد وى بياورند و چون آوردند فرمان داد تا آن‌ها را بسوزانند » . « 2 »\r\n\r\n\r\n","description":"","footnote":"\r\n( 1 ) . تذكرة الحفاظ ، شرح حال ابوبكر ، ج 1 ص 2 - 3 .\r\n( 2 ) . طبقات ابن سعد ، ج 5 ص 140 ، شرح حال قاسم بن محمد ابن‌ابى بكر . .\r\n","page_name":" 59 ","page_number":59},
  {"content":"\r\n\r\nمكتب خلفا تا پايان قرن اول هجرى از تدوين حديث رسول خدا ( ص ) جلوگيرى كردند ، و اى كاش بدان اكتفا مىكردند ، آن‌ها از روايت حديث پيامبر ( ص ) نيز ممانعت نمودند ؛ چنان كه « قرظة بن كعب » گويد :\r\n« هنگامى كه عمر ما را به عراق فرستاد ، خود او تا منطقه « صرار » ما را همراهى كرد و سپس گفت : « مىدانيد چرا شما را بدرقه كردم ؟ » گفتيم : « مىخواستى ما را دلگرم و گرامى بدارى » گفت : « علاوه بر آن خواسته ديگرى هم دارم : شما نزد مردانى مىرويد كه صداى قرآنشان همچون صداى زنبور عسل بلند است ، پس آن‌ها را با حاديث رسول خدا ( ص ) از اين كار باز مداريد كه من مراقب شما هستم » قرظه گفت : « من پس از آن هيچ حديث و سخنى را از رسول خدا ( ص ) روايت نكردم ! » .\r\nو در روايت ديگرى گويد : « هنگامى كه قرظة بن كعب وارد شد گفتند : « براى ما از سخنان پيامبر بگو » گفت : « عمر ما را نهى كرده ! » « 1 »\r\nآرى ، در ميان صحابه ، هم افرادى چون قرظة بن كعب بودند كه « سنت خلفا » را پيروى نموده و از نشر و گسترش « سنت رسول خدا ( ص ) » امتناع مىكردند ، و هم افراد مقابل آن‌ها ؛ از گروه اول كسانى چون « عبدالله بن عمر » و « سعد بن ابىوقاص » بودند كه دارمى در سنن خود [ ج 1 ص 84 - 85 
  ] در باب : « كسانى كه از فتوا دادن ترسيدند » از شعبى روايت كند كه گفت : « يك سال با « ابن عمر » همنشين بودم و نشنيدم كه از رسول خدا ( ص ) روايت كند ! » .\r\n\r\n\r\n","description":"","footnote":"\r\n( 1 ) . جامع بيان العلم ابن عبد البرّ ، ج 2 ص 147 . شرف اصحاب الحديث خطيب بغدادى ، ص 88 ، و تذكرة الحفاظ ذهبى ، ج 1 ص 4 - 5 . و در اسد الغابه ، ( ج 2 ص 203 ) گويد : قرظة بن كعب انصارى يكى از ده نفرى بود كه عمر آن‌ها را با عمار به كوفه فرستاد . در احد و بعد از آن حضور داشت و در سال 23 ه - رى را فتح كرد و امام على هنگامى كه به جمل مىرفت وى را حاكم كوفه گردانيد و در زمان خلافت او در همانجا وفات كرد . .\r\n","page_name":" 60 ","page_number":60},
  {"content":"\r\n\r\nو در روايت ديگرى گويد : « دو سال يا يك سال و نيم با « ابن عمر » همنشين بودم و چيزى از حديث رسول خدا ( ص ) از او نشنيدم ، مگر اين حديث را ! » .\r\nو از سائب‌بن يزيد روايت كند كه گفت : « همراه « سعد بن ابىوقاص » به مكه رفتيم و تا آنگاه كه به مدينه بازگشتيم ، يك حديث از احاديث رسول خدا ( ص ) را هم از او نشنيدم ! »\r\nو از گروه دوم كه با « سنت خلفا » مخالفت كرده و « سنت رسول خدا ( ص ) » را روايت نموده‌اند و در راه آن ستم‌ها كشيدند ، كسانى چون « عبدالله‌بن حذيفه » و « ابودرداء » و « ابوذر » و « عقبة بن عامر » بودند ، كه در كنز العمال از « عبد الرحمن بن عوف » روايت كند كه گفت :\r\n« عمر بن خطاب پيش از مرگ خود صحابه رسول خدا : « عبدالله‌بن حذيفه و ابودرداء و ابوذر و عقبةبن عامر » را از اطراف بلاد نزد خود فراخواند و گفت : « اين احاديثى كه از رسول خدا ( ص ) در اطراف پخش كرده‌ايد ، چيست ؟ » گفتند : « ما را نهى مىكنى ؟ » گفت : « نه ، نزد من بمانيد و به خدا سوگند تا زنده‌ام از من جدا نمىشويد ، كه ما داناتريم : از شما مىگيريم و بر شما رد مىكنيم ! » و آن‌ها تا وفات عمر از او جدا نشدند ! » « 1 »\r\n\r\n\r\n","description":"","footnote":"\r\n( 1 ) . كنز العمال ، چاپ اول ، ج 5 ص 239 ، حديث 4865 ، و چاپ دوم ، ج 10 ص 180 ، حديث 1398 ، و منتخب كنز ، ج 4 ص 62 .\r\nو عبدالرحمن‌بن عوف قريشى زهرى ، رسول خدا بين او و عثمان پيمان برادرى بست و عمر تعيين خليفه در شوراى شش نفره را به او واگذارد و او با عثمان بيعت نمود و در سال 31 يا 32 ه - در مدينه وفات كرد . صاحبان صحاح 65 حديث از او روايت كرده‌اند . شرح حالش در جوامع السيره ، ص 279 ، و عبدالله‌بن سبا ، ج 1 آمده است .\r\nو عبدالله‌بن حذيفه ، شرح حالش را نيافتيم و شايد او عبدالله‌بن خذافه قريشى باشد كه از پيشگامان مهاجر بود و در زمان خلافت عثمان در مصر وفات كرد . ( تقريب التهذيب 1 / 409 ) .\r\nو ابودرداء ، عويم يا عامربن مالك انصارى ، اسلامش متأخر بود و در خندق و مابعد آن حضور داشت و رسول خدا ميان او و سلمان پيمان برادرى بست . در زمان عثمان قاضى دمشق شد و در سال 32 يا 33 ه - وفات كرد . صاحبان صحاح 79 حديث از او روايت كرده‌اند . شرح حالش در اسد الغابه ، ج 5 ص 159 - 160 و 187 و 188 ، و جوامع السيره ، ص 277 ، آمده است .\r\nو عقبةبن عامر دو نفرند : جهنى ، كه صاحبان صحاح 55 حديث از او روايت كرده‌اند ، و انصارى سلمى ، مراجعه كنيد : اسد الغابه ، ج 3 ص 417 ، و جوامع السيره ، ص 179 . .\r\n","page_name":" 61 ","page_number":61},
  {"content":"\r\n\r\nو ذهبى روايت كرده كه : « عمر ، ابن‌مسعود و ابودرداء و ابومسعود انصارى را حبس كرد و گفت : « شما بيشت از حدّ لازم سخنان رسول خدا را روايت كرده‌ايد ! » « 1 »\r\nو عمر همواره به صحابه مىگفت : « روايتِ سخنان رسول خدا ( ص ) در احكام عملى را كاهش دهيد ! » . « 2 » اين روايت با روايت « عبدالله‌بن عمروبن عاص » ، كه قريش او را از نوشتن همه سخنان خدا نهى كردند ، در هدف يكسان است .\r\n\r\nدر زمان عثمان :\r\nعثمان نيز ، سياست گذشته را تأييد كرد و بر فراز منبر گفت : « هيچ كس نبايد حديثى را كه در زمان ابوبكر و عمر شنيده نشده ، روايت كند ! » « 3 »\r\n\r\n\r\n","description":"","footnote":"\r\n( 1 ) . تذكره الحفاظ ، ج 1 ص 7 ، شرح حال عمر .\r\nو عبدالله‌بن مسعود ، اسلامش قديم بود و در مكه با صداى بنلد به تلاوت قرآن پرداخت و او را چنان زدند كه خون آلود شد به حبشه و مدينه هجرت كرد و در بدر و مابعد آن حضور داشت . عثمان حقوق او را به مدت دو سال قطع كرد ، چون با وليد حاكم كوفه ، به خاطر زشت‌كاريهايش درگير شده بود . در سال 32 ه - وفات كرد و وصيت كرد كه عثمان بر او نماز نخواند . شرح حال او در اسد الغابه ، ج 3 ص 256 - 260 ، مستدرك حاكم ، ج 3 ص 315 - 320 ، آمده است .\r\nو ابومسعود انصارى ، عقبةبن عمرو بدرى ، شرح حالش در اسد الغابه ، ج 5 ص 296 ، آمده است .\r\n( 2 ) . تاريخ ابن‌كثير ، ج 8 ص 107 .\r\n( 3 ) . منتخب كنز العمال در حاشيه مسند احمد ، ج 4 ص 64 . .\r\n","page_name":" 62 ","page_number":62},
  {"content":"\r\n\r\nو از روايت دارمى و ديگران به دست مىآيد كه : « ابوذر روزى در كنار « جمره‌ى وسطى » نشسته بود و مردم اجتماع كرده و از او فتوا مىپرسيدند ، كه مردى بر بالاى سرش ايستاد و گفت : « مگر تو از فتوا دادن منع نشده بودى ؟ » ابوذر او را نگريست و گفت : « تو مراقب منى ؟ » و بعد - با اشاره به پشت گردن خود - گفت : « اگر شمشير را بر اينجاى من بگذاريد و بدانم كه پيش از كشته شدن ، بر انجام سخنى كه از رسول خدا ( ص ) شنيدم توانايم ، حتماً آن را به انجام مىرسانم » « 1 »\r\nشرايط اين دوران را نيز ، « احنف‌بن قيس » چنين روايت كرده و گويد : « به شام رفتم و در نماز جمعه شركت كردم و مردى را ديدم كه به سوى هر گروهى مىرود ، از گِردش پراكنده مىشوند ! نماز مىخواند و نمازش را طول نمىداد » . گويد : « نزد او نشستم و گفتم : « اى بنده خدا ! تو كه هستى ؟ » گفت : « من ابوذرم ، تو كه هستى ؟ » گفتم : « احنف‌بن قيس » گفت : « از نزد من برخيز تا گرفتار شرّت نكنم ! » گفتم : « چگونه گرفتار شرّم مىكنى ؟ » گفت : « جارچى اين شخص - يعنى معاويه - جار زده كه : « هيچكس نبايد نزد من بنشيند ! » « 2 »\r\nآرى ، ابوذر به خاطر مخالفت با فرامين سلطه حاكم ، از شهرى به شهر ديگر تبعيد شد و در پايان ، رانده و تنها ، در ربذه بدرود حيات گفت !\r\nاين سيره تا نيمه اول خلافت عثمان ادامه يافت ، و هنگامى كه در نيمه دوم\r\n\r\n\r\n","description":"","footnote":"\r\n( 1 ) . اين كه گفتيم اين قضيه در زمان عثمان بوده ، بدان خاطر است كه هيچ يك از صحابه در زمان عمر ، جرأت مبارزه با فرمان حكومت را نداشت ، اين روايت در سنن دارمى ، ج 1 ص 132 ، و طبقات ابن‌سعد ، ج 2 ص 354 ، در شرح حال ابوذر موجود است ، بخارى نيز آن را در صحيح خود خلاصه كرده و در ، ج 1 ص 161 ، باب العلم قبل القول آورده است .\r\n( 2 ) . طبقات ابن‌سعد ، ج 4 ص 168 . و احنف‌بن قيس تميمى سعدى ، رسول خدا را درك كرده ولى آن حضرت را نديده بود . در جنگ جمل كناره گرفت و در صفين با امام على ( ع ) همراه شد و در سال 67 هجرى در كوفه وفات كرد . صاحبان صحاح همگى از او روايت كرده‌اند . شرح حالش در اسدالغابه و تقريب التهذيب آمده است . .\r\n","page_name":" 63 ","page_number":63},
  {"content":"\r\n\r\nآن ، كار او به پراكندگى كشيد و كسانى چون : « ام المؤمنين عايشه » و طلحه و زبير و عمروبن عاص و ديگران ، از صحابه و تابعين ، به مقابله با وى پرداختند ، در اين دوره ، براى افرادى از صحابه كه مىخواستند « سنت رسول خدا ( ص ) » را روايت كنند ، مانع و محظورى باقى نماند ، و بخشى از آن در اين عصر منتشر گرديد ، ولى به جمع و تدوين نرسيد .\r\nدر دوران امام على ( ع ) نيز ، بخش عمده‌اى از « سنت رسول خدا ( ص ) » ، كه پيش از آن حضرت ممنوع الروايه بود ، به وسيله صحابه روايت و منشر گرديد ، ولى به جمع و تدوين نرسيد .\r\nاين‌ها نمونه‌هائى از محدوديت‌ها و موانعى بود كه در دوران خلفا براى صحابه رسول خدا پديد آوردند تا از نشر حديث آن حضرت پيشگيرى نمايند ؛ جز اينكه آن‌ها سخنان خود را در لفّافه مىگفتند و به هدف مورد نظر خود ، مانند معاويه ، تصريح نمىكردند ؛ ولى معاويه :\r\n\r\nدر زمان معاويه :\r\nعبدالله‌بن عامر يَحصُبى گويد : « از معاويه كه برفراز منبر دمشق بود شنيدم كه مىگفت : « اى مردم ! از روايت احاديث رسول خدا بپرهيزيد ، مگر احاديثى كه در زمان عمر بيان مىشد ؛ چون عمر مردم را به خاطر خداى عزّوجلّ مىترسانيد . » « 1 »\r\nو رجاءبن ابىسلمه گويد : « به من خبر رسيد كه معاويه مىگويد : « بر شما لازم است كه در مورد حديث ، همانند زمان عمر عمل كنيد كه او مردم را از بيان حديث رسول خدا ( ص ) بيم مىداد ! » « 2 »\r\n\r\n\r\n","description":"","footnote":"\r\n( 1 ) . تاريخ دمشق ، نسخه خطى مجمع علمى اسلامى ، ج 9 قسمت دوم ص 236 و 237 ب ، و شرف اصحاب الحديث ، ص 91 .\r\n( 2 ) . تذكرة الحفاط ، ج ص 7 . .\r\n","page_name":" 64 ","page_number":64},
  {"content":"\r\n\r\nو طبرى روايت كند كه : « معاويه هنگامى كه در سال 41 هجرى « مغيرةبن شعبه » را فرماندار كوفه كرد ، او را خواست و گفت : « من سفارش‌هاى بسيارى براى تو دارم كه همه آن‌ها را به خاطر اعتماد بر تيزهوشىات ترك مىگويم ؛ ولى يك و سفارش را رها نمىكنم : « دشنام بر على و بدگوئى از او ، و ترحم بر عثمان استغفار براى او را هرگز فرموش مكن ! از ياران على عيبجوئى كن و آن‌ها را از خود دور ساز ، و ياران عثمان را ستايش نما و آن‌ها را به خود نزديك گردان » . و مغيره گفت : « من تجربه ديده و آزمون داده‌ام و پيش از تو براى غير تو نيز كار كرده و سرزنش نديده‌ام ، و به زودى اثر كارم آشكار مىشود و تو ستايش يا سرزنش مىكنى ! » و معاويه گفت : « بلكه ستايش مىكنيم ، انشاءالله . » « 1 »\r\nو مدائنى در كتاب الأحداث گويد : « معاويه پس از « عام الجماعة » [ / سال چيرگى كامل معاويه 
  ] در بخشنامه واحدى به كارگزاران خود نوشت : « من ذمّه و امان را از كسى كه چيزى از فضل ابىتراب و اهل‌بيتش را روايت كند ،\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ص 112 - 113 ، و تاريخ ابن اثير ، ج 3 ص 102 ، حوادث سال 51 هجرى . مغيرةبن شعبه ، در سال فتح خندق اسلام آورد و سبب اسلام آوردنش ، - بنابر نقل واقدى در مغازى ( ج 2 ص 595 - 598 ) - آن بود كه با چهارده نفر دربار مقوقس رفت و او آن‌ها را گرامى داشت و در راه بازگشت ، ميان خيبر و مدينه ، به شراب‌خوارى پرداختند و مغيرة از نوشيدن خوددارى كرد و سيزده نفر از همراهان مست خود را از دم تيغ گذارانيد و نفر چهاردهم فرار كرد و او متاع و اموال آن‌ها را از آن خود كرد و نزد رسول خدا آمد و اظهار اسلام كرد ؛ ولى پيامبر ( ص ) فرمود : « من اين اموال را تخميس نمىكنم ، اين مكر و فريب است » و عروةبن مسعود ، عموى مغيره به جاى او ديه آن سيزده نفر را پرداخت . همچنين در زمان حكومتش دركوفه به زنا كردنش گواهى دادند و چون گواهان به نزد عمر رفتند ، عمر يكى از چهار نفر را تحت تأثير قرار داد تا چگونگى شهادتش با ديگران يكسان نيايد و حدّ زنا درباره او اجرا نگردد . صاحبان صحاح 136 حديث از او روايت كرده‌اند . شرح حالش در اسد الغابه و جوامع السيره ، ص 288 ، آمده است . .\r\n","page_name":" 65 ","page_number":65},
  {"content":"\r\n\r\nبرداشتم ! » و بلاكش‌ترين مردم در آن دوران ، كوفيان بودند » . « 1 »\r\nو در همين راه بود كه « حُجربن عدى » و ياران او شكنجه و كشته شدند و « رشيد هجرى و ميثم تمار » « 2 » كشته و بردار گرديدند ! و مكتب خلفا ، بدين‌گونه ، نَفَس صحابه و تابعين را در سينه‌ها حبس كرد ، و مخالفان سياسى خود را به ديار عدم فرستاد و در برابر آن ، درها را به روى ديگران گشود تا هرگونه كه خواستند - چنان كه در پىمىآيد - براى مسلمانان سخنرانى و قصه‌پردازى نمايند :\r\n\r\nفتح باب اسرائيليات :\r\nمكتب خلفا هنگامى كه باب روايت احاديث رسول خدا ( ص ) را به روى مسلمانان مسدود ساخت ، در عوض ، باب احاديث اسرائيلى را بر هر دو پاشنه آن ، به روى مسلمانان گشود و با سخاوت هرچه تمامتر به امثال « تميم دارى » « 3 »\r\n\r\n\r\n","description":"","footnote":"\r\n( 1 ) . شرح نهج البلاغه ابن‌ابى الحديد ، ج 3 ص 15 - 16 .\r\n( 2 ) . حجربن عدى كندى ، با هيئت نمايندگى قبيله‌اش به ديدار رسول خدا ( ص ) نائل گرديد . در فتح قادسيه شركت كرد و در جمل و صفين در كنار امام على على ( ع ) بود و در نهروان فرمانده قبيله كنده و در ميسره‌ى سپاه امام ( ع ) قرار داشت ، و هنگامى كه با زيادبن ابيه به خاطر لعن امام على ( ع ) درگير شد و يك بار نيز به خاطر تأخير نماز سنگ‌ريزه‌اش زد ، زياد او و ياران او را به دستور معاويه به شام فرستاد و معاويه فرمان داد تا هر يك از آن‌ها را كه از على بيزارى نجويند بكشند و حجر بدين خاطر در « مرج عذرا » در سال 51 ه - به شهادت رسيد . شرح حال او را در عبدالله‌بن سبا ، ج 2 بيابيد .\r\nرشيد هَجَرى منسوب به « هجر » يمن نيز ، از مؤمنان به « رَجعت » بود و در كوفه از آن سخن مىگفت كه زياد زبانش را قطع و او را به دار كشيد . شرح حالش در استيعات و اسدالغابه و رجال كشى آمده است .\r\nميثم تمار برده‌ى زنى از بنىاسد بود كه امام على ( ع ) او را خريد و آزادش كرد . هنگامى كه ابن‌زياد او را توقيف كرد گفت : « پيش از آنكه كشته شوم از من سئوال كنيد ، و چون مردم از او سئوال كردند و او پاسخشان داد ، ابن‌زياد دستور داد تا او را لجام زدند و او اولين كسى بود كه در اسلام لجام زده شد . شرح حالش را در استيعات و اسدالغابه و رجال‌كشى مىيابيد .\r\n( 3 ) . ابورقيمه تميم‌بن اوس الدارى معروف به « تميم دارى » از علماى نصرانى ، راهب زمان خود و عابد فلسطين بود . پس از غزوه تبوك به مدينه آمد و به خاطر سرقتى كه انجام داده و بر عهده‌اش ثابت شده بود ، اظهار اسلام كرد تا از تبعات آن در امان بماند ، و آن چنين بود كه : « با دو نفر براى تجارت به شام رفتند ، و يكى از آن‌ها بمرد و وصيت كرد تا سرمايه او را به خانواده‌اش برسانند و وصيت خود را در بين اموال پنهان ساخت . آن دو نيز اموال باارزش او ، از جمله ظرف سيمين زركوبش را براى خود برداشتند و بقيه مال را به ورثه دادند . آن‌ها كه با فقدان بخشى از اموال روبرو شدند ، به وصيت مراجعه كرده و چون ديدند همه اموال در آن صورت بردارى شده و هيچ چيز آن فروخته و بخشيده نشده ، به پيامبر ( ص ) شكايت كردند و آن حضرت پس از نماز عصر ، در كنار منبر آن دو را سوگند داد و آن‌ها سوگند خوردند كه خيانت نكرده‌اند و پيامبر رهايشان ساخت . سپس ظرف سيمين را نطد تميم دارى يافتند و دوياره آن دو را نزد پيامبر آوردند و اين آيه نازل شد : ( يا أَيهَا الَّذينَ آمَنُوا شَهادَةُ بَينِكُم . . . ) و ورثه سوگند خوردند كه آن ظرف از اموال خويشاوند آن‌ها بوده و آن را با بقيه اموال از تميم دارى گرفتند و تميم به خيانت اعتراف كرد و پيامبر به او فرمود : « واى بر تو اى تميم ! اسلام بياور تا خدا از تو بگذرد » و او اسلام آورد . او تا دوره عمر در مدينه زندگى كرد و عمر او را بزرگ مىداشت و درباره‌اش مىگفت : « او بهترين اهل مدينه است » و در حقوق با بدريان همتايش كرد ، و هنگامى كه نماز شب خاص ماه رمضان را سنت [ / بدعت 
  ] نهاد او و ابىّبن كعب را امام آن قرار داد . تميم پس از قتل عثمان به شام رفت و در كنف حمايت معاويه قرار گرفت و در سال 40 هجرى وفات كرد . داستان تميم و شرح حال او را در كتاب « من تاريخ الحديث » [ / سرگذشت حديث 
  ] آورده‌ايم . تفصيل و مصادر را در آنجا بجوئيد . .\r\n","page_name":" 66 ","page_number":66},
  {"content":"\r\n\r\nنصرانى و « كعب الأحبار » « 1 » يهودىِ مقرّب خلفا و متظاهر به اسلام ميدان داد تا احاديث اسرائيلى [ / اسرائيليات 
  ] را ، آنگونه كه مىخواستند ، در جامعه اسلامى منتشر ساختند ؛ چنان كه خليفه دوم عمربن خطاب ، اولى را سخنران پيش از خطبه‌هاى نماز جمعه مسجد پيامبر ساخت ، و خليفه سوم عثمان اين سخنرانى را\r\n\r\n\r\n","description":"","footnote":"\r\n( 1 ) . ابواسحاق كعب‌بن مائع ، از بزرگان علماى اهل كتاب و احبار يهود يمن بود كه در زمان عمر به مدينه آمد و اظهار اسلام كرد و به خواست عمر در آنجا باقى ماند و با پيدايش شورش بر ضد عثمان به شام رفت و در كنف حمايت معاويه درآمد و در سال 34 هجرى در 104 سالگى وفات كرد . و آن كسى كه بر تفكر اسلامى ، در برخى از جوانب اثر گذاشت ، همين كعب الأحبار يهودى معلوم الحال بود ، نه عبدالله‌بن سباى مجعول كه بنابر پندار برخى بر افكار صحابه و تابعين اثر گذاشت ! براى آشنائى بيشتر به « عبدالله بن سبا » اثر مولف مراجعه نمائيد . .\r\n","page_name":" 67 ","page_number":67},
  {"content":"\r\n\r\nاز هفته‌اى يك روز به دو روز ارتقاء داد .\r\nو « كعب الأحبار » نيز مقام پاسخگوئى به سئولات خلفا را از آن خود ساخت و به سؤالات « عمر و عثمان و معاويه » درباره مبدأ و معاد و تفسير قرآن و جز آن پاسخ مىداد ! و سخنان آن دو را كسانى چون : انس‌بن مالك و ابوهريره « 1 » و عبدالله‌بن عمربن خطاب و عبدالله‌بن زبير و معاويه و همتايان صحابى و تابعى آن‌ها روايت كرده‌اند .\r\nنقل اسرائيليات در مكتب خلفا ، منحصر به اين دو عالم اهل كتاب و شاگردان آن‌ها نبود ، بلكه گروهى ديگر با آن دو به پا خاستند و پس از آن‌ها نيز راهشان ادامه يافت و - جز دوران كوتاه حكومت امام ( ع ) كه آن‌ها را از مساجد مسلمانان بيرون راند - سيره آن‌ها تا دوران خلافت عباسيان امتداد يافت و عنوان « قصّاصين » [ / قصه‌پردازان 
  ] را از آن خود ساختند ، و انديشه اسلامى مكتب خلفا را به شدت تحت تأثير قرار دادند ، و از همين جا بود كه فرهنگ اسرائيلى در بخشى از حوزه علوم اسلامى نفوذ كرد ، و اعتقاد به جسميّت خدا و گناهكار بودن انبياء و تفسيرهاى نارواى مبدأ و معاد و ديگر افكار اسرائيلى از همين جا به مكتب خلفا راه يافت . نفوذ اين گروه در دوران اموى ، به ويژه در حكومت معاويه بسى بيشتر و بيشتر شد ، چون معاويه كسانى امثال « سرجون » « 2 » نصرانى را\r\n\r\n\r\n","description":"","footnote":"\r\n( 1 ) . ابو هريره دوسى ، در نام و نسبش اختلاف است و 5374 حديث از او روايت كرده‌اند . در سال 57 يا 58 هجرى وفات كرد . شرح حال او در جوماع السيره ، ص 276 ، و كتاب « شيخ المضيرة » عالم مصرى شيح محمود ابوريه آمده است .\r\n( 2 ) . سرجون‌بن منصور رومى ، در تاريخ طبرى ( ج 2 ص 205 ) و تاريخ ابن‌اثير ( ج 4 ص 7 ) گويند : « او كاتب معاويه و همراز او بود و پس از او كاتب و منشى يزيد شد » و در اغانى ( ج 16 ص 68 ) گويد : « يزيد به گاه شراب خوارى سرجون نصرانى را نديم و هم پياله خود مىگرفت » و نيز در تاريخ طبرى ( ج 2 ص 228 و 239 ) و تاريخ ابن‌اثير ( ج 4 ص 17 ) گويند : « همو بود كه به هنگام رسيدن خبر مسلم‌بن عقيل ، به يزيد پيشنهاد كرد تا ابن‌زياد را حاكم كوفه گرداند » و بنابر نقل مسعودى در التنبيه و الاشراف ، ص 261 و خطط مقريزى ، ج 1 ص 159 ، پسر جون نيز كاتب عبدالملك مروان شد . .\r\n","page_name":" 68 ","page_number":68},
  {"content":"\r\n\r\nمستشار و همراز ، « ابن أثال » « 1 » نصرانى را طبيب ويژه و « اخطل » « 2 » نصرانى را شاعر\r\n\r\n\r\n","description":"","footnote":"\r\n( 1 ) . هنگامى كه معاويه بر آن شد تا براى يزيد بيعت بگيرد و متوجه شد كه مردم شام به « عبدالرحمن‌بن خالدبن وليد » گرايش دارند ، به طبيب خود « ابن‌اثال » دستور داد تا عبدالرحمن را مسموم كند و به او وعده داد كه ماليات يك سال او را ببخشد و كارگزار ماليات حمص‌اش گرداند ، و او چنان كرد و معاويه نيز به وعده‌اش عمل نمود و بعد ، خالد پسر عبدالرحمن يا مهاجر برادر زاده او وى را بكشت . مراجعه كنيد : اغانى ، ج 15 ص 12 - 13 . تاريخ طبرى ، ج 2 ص 82 - 83 . ابن‌اثير ، ج 3 ص 378 ، و يعقوبى ، ج 2 ص 223 .\r\n( 2 ) . ابو مالك غياث‌بن غوث اخطل از نصاراى تغلب ، در اوايل خلافت عمر به دنيا آمد و در سال 59 هجرى فوت كرد . جاحظ در البيان و التبيين ( 1 / 86 ) درباره سبب نزديكى او به امويان يادآور شده كه : « معاويه مىخواست انصار را هجو و عيبجوئى كند ، چون بيشتر آن‌ها از ياران علىبن ابىطالب بودند و نظر معاويه را درباره خلافت نمىپذيرفتند ؛ لذا پسرش يزيد از « كعب‌بن جعيل » خواست تا انصار را هجو كند كه او نپذيرفت و گفت : « ولى من تو را به جوانى نصرانى از خودمان راهنمائى مىكنم كه زبانش غوغا مىكند و از هجو آن‌ها باكى ندارد ، و اخطل را به او معرفى كرد » .\r\nو در اغانى ( 13 / 142 ) از قول كعب‌بن جعيل گويد : « يزيدبن معاويه به من گفت : « پسر حسّان ، عبدالرحمن‌بن حكم را رسوا كرده و ما را نيز - چون او با زوجه ابن حكم ارتباط داشت - پس تو هم انصار را هجو كن ! » گفتم : « آيا مرا به شرك بازمىگردانى و مىخواهى قومى را كه به رسول خدا يارى رسانده و او را پناه دادند ، هجو كنم ؟ ولى جوانى نصرانى از خودمان را به تو معرفى مىكنم . . . » و در روايت ديگرى گويد : « معاويه در نهان از كعب خواست تا انصار را هجو كند او اخطل را به وى معرفى كرد و اخطل آن‌ها را هجو نمود و در شعر او آمده است :\r\n « ذهبت قريش بالمكارم و العلا * و اللّؤم تحت عمائم الأنصار » \r\nقريش همه مكارم و برترىها را از آن خود كرد .\r\nو همه پستىها در زير عمامه‌هاى انصار است ! » .\r\nو در ص 147 گويد : « انصار از معاويه خواستند تا اخطل را به آن‌ها واگذارد و او گفت : « زبانش در اختيار شما باشد ، جز آنكه پسرم يزيد او را پناه داده است ! » و در نهان به يزيد گفت : « من به اين قوم چنين و چنان گفته‌ام و اكنون تو او را پناه بده ! . . . » و در ج 8 ص 299 گويد : درباره او گفته‌اند : « نصرانى كافرى بود كه مسلمانان را هجو مىكرد و با جبّه خز و حرز خز و زنجير و صليب طلاى آويخته در گردن و ريش آلوده به خمر وارد دربار مىشد و بدون اجازه نزد عبدالملك مروان مىرفت ! » و در ج 16 ص 68 گويد : « نديم و هم پياله شراب يزيد بود » . .\r\n","page_name":" 69 ","page_number":69},
  {"content":"\r\n\r\nمخصوص دربار برگزيد ؛ پر واضح است كه آن‌ها هنگامى كه دربار اموى را سروسامان مىدادند ، فرهنگ و آداب و افكار خويش را رها نكرده و آن را با خود به دربار خلافت اموى آورده بودند . اضافه بر آنكه ، پايتخت معاويه در شام ، پيش از آن ، مركز نصاراى بيزانسى روم شرقى و داراى تمدّنى كهن و ريشه‌دار بود و معاويه وارد چنين محيطى شده بود !\r\nاما خود معاويه ، او در مركز غليظترين افكار و عادات قبيلگى دوران جاهليت نشو و نما كرده بود ؛ جاهليتى كه با اسلام و فرهنگ اسلامى با شدت هر چه تمامتر جنگيد و در نهايت ، در سايه شمشير اسلام از شرارت بازايستاد ! او در چنين محيطى پديدار و پرورش يافت و پس از فتح مكه ، از مكه به مدينه و از جاهليت به اسلام درآمد ، و در جامعه نوپاى اسلامى نيز درنگ چندانى نكرد تا پرورش و تربيت اسلامى يابد و چنان شود كه بر جامعه روم و تمدن ريشه دارش تأثير گذارد ، بلكه اين او بود كه از آن متأثر شد !\r\nمعاويه چنان بود كه اعتراضات ديگر صحابه پرورش يافته در مكتب اسلام را نيز برنمىتافت ، و كسانى چون : ابوذر و ابودرداء و قاريان و مفسران كوفه را تبعيد و از محدوده خويش دور مىكرد . « 1 »\r\nهمه اين عوامل باعث شد تا مكتب خلفا در دوران معاويه ، با رنگ و بوى فرهنگ اهل كتاب آميخته گردد ، و اين عوامل تا به امروز هم مورد نقد و بررسى\r\n\r\n\r\n","description":"","footnote":"\r\n( 1 ) . مراجعه كنيد : نقش عايشه در تاريخ اسلام فصل همراه با معاويه ؛ و شرح نهج البلاغه ابن‌ابى الحديد ، چاپ مصر ، ج 1 ص 159 - 160 . .\r\n","page_name":" 70 ","page_number":70},
  {"content":"\r\n\r\nموضوعى قرار نگرفته تا ميزان تأثير آن‌ها بر اين مكتب شناخته شود !\r\nمعاويه ، اضافه بر آنچه يادآور شديم ، پرورش يافته عادات جاهلى بود و خود را به عرف و عادات خاص آن ، از تعصب قبيلگى گرفته تا احياى آثار مشركين ، ملتزم و مسئول مىدانست ! « 1 » و علاوه بر آن ، اهداف ديگرى را نيز تعقيب مىنمود كه از جمله آن‌ها ، مورثى كردن حكومت در دودمان خويش و شكستن شوكت مخالفان بود ؛ مخالفان ديندار و دين نگهدارى كه با سلاح رسول خدا ( ص ) فراروى او و بدعت‌هاى او مىايستادند ! و او براى وصول به اغراض جاهلى و اهداف خاص خود ، به چاره‌انديشى پرداخت و در اين مسير همراهان خود را يافت و از بازمانده‌هاى صحابه متزلزل و بىبهره از دين همچون : « عمرو بن\r\n\r\n\r\n","description":"","footnote":"\r\n( 1 ) . در اغانى ، چاپ دار الكتب ( ج 2 ص 241 - 251 ) گوبد : « هنگامى كه مروان از سوى معاويه حاكم مدينه بود ، عبدالرحمن‌بن ارطاة را كه در جاهليت هم پيمان « حرب » جد معاويه بود ، حدّ زد . معاويه به او نوشت : « اما بعد ، تو هم پيمان حرب را در انظار مردم هشتاد ضربه زدى ، اگر او ، هم پيمان پدرت « حكم » بود رسوايش نمىكردى ! هان به خدا سوگند ! يا حدّت را باطل مىكنى و اشتباهات را اعلان مىدارى و اعتبارش را بازمىگردانى ، يا آنكه من حدّت را باطل مىكنم و فرمانش مىدهم تا به عنوان قصاص هشتاد ضربه‌ات بزند » و مروان فرمان معاويه را اجرا كند .\r\nنمونه ديگر ، الحاق « زيادبن عبيد » به پدرش ابوسفيان ، براساس عرف و عادات جاهلى مخالف اسلام بود ! اسلامى كه فرزند را از آن ازدواج مىداند و زناكار را مستحق سنگ ! مشروح داستان را در : نقش عايشه و عبدالله‌بن سبا بجوئيد .\r\nو در عقدالفريد ( ج 3 ص 413 ) گويد : « معاويه احنف‌بن قيس و سمرةبن جندب را فراخواند و گفت : « چنان مىبينم كه اين سرخ رويان غير عرب زياد شده‌اند ، و مىبينيم كه بر گذشتگان ما عيب مىگيرند ، و گويا مشاهده مىكنم كه به سوى عرب و حكومت خيز برداشته‌اند و اكنون به اين نتيجه رسيده‌ام كه گروهى از آن‌ها را بكشم و گروهى را براى حفظ بازار كار و ساختن راه‌ها رها سازم ! . . . » كه احنف با او مخالفت كرده و سمره گفت : « اى امير ! آن‌ها را به من واگذار تا به حسابشان برسم و خواسته‌ات را برآورده سازم ! » و معاويه از نظر خود و كشتن آن‌ها عدول كرد . .\r\n","page_name":" 71 ","page_number":71},
  {"content":"\r\n\r\nعاص » و « سمرةبن جندب » « 1 » و « ابوهريره » استمداد كرد و آن‌ها نيز ، به وضع احاديث مورد نيازش پرداختند و همه را به رسول خدا ( ص ) نسبت دادند !\r\nمدائنى در كتاب « الاحداث » گويد : « معاويه پس از « عام‌ّالجماعة » در بخشنامه واحدى به همه كارگزارانش نوشت : « من ذمّه و امان را از كسى كه چيزى از فضل ابىتراب و اهل‌بيت او را روايت كند ، برداشتم ! » و نوشت :\r\n« اطرافيان خود را كه از شيعيان عثمان و دوستداران و اهل ولايت او هستند ، و فضايل و مناقب او را روايت مىكنند ، مورد توهج قرار دهيد و به مجالس آن‌ها نزديك شويد ، و آن‌ها را به خود نزديك كنيد و گرامىشان بداريد و هر يك از آن‌ها كه روايتى نقل كرد نام و نام پدر و عشيره‌اش را براى من بنويسيد ! » آن‌ها چنين كردند و اين‌ها به جعل فضايل و مناقب عثمان پرداختند و معاويه ، به اعطاى جوايز و هداياى مختلف در ميان ايشان پرداخت و اين روش در همه شهرها گسترش يافت و براى مقام و دنيا به مسابقه برخاستند و چنان شد كه هر رانده شده اجتماعى كه نزد عثمان و معاويه مىآمد و در فضل عثمان روايتى نقل مىكرد ، نامش نوشته و مقرّب و مقبول درگاه مىشد ؛ تا آنگاه كه مدتى گذشت و او دوباره به كارگزارانش نوشت :\r\n« حديث فضايل عثمان بسيار و پرشمار شده و در هر كوى و برزنى منتشر گرديده است ؛ اكنون با دريافت اين نامه ، مردم را به روايت درباره فضايل صحابه\r\n\r\n\r\n","description":"","footnote":"\r\n( 1 ) . سمرةبن جندب‌بن هلال فزارى ، مادرش او را پس از فوت پدر به مدينه آورد و خود با شيبان‌بن ثعلبه ازدواج كرد و سمره هم پيمان انصار شد . رسول خدا ( ص ) به برخى از صحابه كه سمره نيز در جمعشان بود فرمود : « آخرين مرده شما در آتش است ! » و سمره آخرين مرده آن‌ها بود كه در سال 59 در بصره فوت كرد . شرح حالش در اسد الغابه و سير اعلام النبلاء آمده است : همه صاحبان صحاح حديث او را روايت كرده‌اند . داستان همراهىاش با معاويه و چگونگى جعل حديث براى او و . . . در كتاب ! نقش عايشه ، آمده است . .\r\n","page_name":" 72 ","page_number":72},
  {"content":"\r\n\r\nو خلفاى پيشين فرابخوانيد ، و هرگونه خيرى را كه يكى از مسلمانان درباره ابوتراب روايت مىكند ، مناقض آن را به نفع صحابه براى من بفرستيد كه اين كار نزد من محبوبتر بوده و ديده‌ام را روشنتر مىسازد ؛ و براى كوبيدن برهان ابوتراب و شيعيان او كوبنده‌تر و از مناقب عثمان و فضل او بر آنان دشوارتر است ! »\r\nنامه او براى مردم خوانده شد و از آن پس ، اخبار جعلى و نادرست در مناقب صحابه روايت گرديد ، و مردم به رواياتى از اين دست همت گماشتند و كار بدانجا رسيد كه آن‌ها را بر فراز منا بر قرائت ، و بر معلّمان مدارس القاء مىكردند و كودكان و نوجوانان بسيارى را براساس آن پرورش دادند ؛ به گونه‌اى كه همچون قرآن به فراگيرىاش پرداختند و دامنه تعليم و تعلّم آن را به زنان و دختران و خادمان و نوكران خود گسترش دادند و تا آنجا كه خدا خواست بر آن درنگ كردند . . .\r\nو از اين راه ، احاديث جعلى بسيار و تهمت‌هاى پرشمار آشكار گرديد ، و فقها و قضات و اميران براساس آن‌ها طى مسير كردند ؛ و مبتلاترين مردم در اين فتنه ، قاريان و مفسران رياكار سست عنصرى بودند كه با اظهار خشوع و عبادت ، اين احاديث را از پيش خود مىساختند تا نزد حكومتگران مقبول و به مجالس آن‌ها نزديك و از اموال و امكان و مقام آن‌ها بهره جويند ؛ تا آنگاه كه اين احاديث به دست دينداران رسيد ؛ كسانى كه كذب و بهتان را روا نمىدانستند ، و با پندار حق بودن آن‌ها را پذيرفتند و روايت كردند ، و اگر باطل بودن آن‌ها را مىدانستند هرگز آن‌ها را روايت نكرده و به آن‌ها معتقد نمىشدند ! » « 1 »\r\nابن‌ابى الحديد نام برخى از صحابه و تابعين را كه معاويه براى حديث سازى\r\n\r\n\r\n","description":"","footnote":"\r\n( 1 ) . شرح نهج البلاغه ابن‌ابى الحديد ، خطبه شماره 203 ، ج 3 ص 15 - 16 ، و فجر الاسلام احمد امين ، ص 275 . .\r\n","page_name":" 73 ","page_number":73},
  {"content":"\r\n\r\nاستخدام كرده بود ، يادآور شده است ؛ « 1 » و ما نيز ، نام برخى از آن‌ها را در كتاب « نقش عايشه » آورده‌ايم . « 2 »\r\nو سوگمندانه ، همه اين احاديث ساختگى را جزئى از « سنت پيامبر » به شمار آورده‌اند ، و واى بر كسى كه آن را انكار كرده و بدان ايمان نياورده و آن را تصديق ننمايد ! ! « 3 »\r\n\r\nدر زمان عمربن عبدالعزيز\r\nعمربن عبدالعزيز كه به حكومت رسيد ، ممنوعيت نوشتن « سنت رسول خدا ( ص ) » را بر طرف كرد به مردم مدينه نوشت : « حديث رسول خدا ( ص ) را مورد توجه قرار دهيد و آن را بنويسد كه من از نابودى علم و رفتن صاحبان آن بيمناكم ! » .\r\nو « ابن‌شهاب زهرى » اولين كسى بود كه در سلا يكصدم هجرى به دستور عمربن عبدالعزيز به تدوين حديث پرداخت ؛ « 4 » ولى اين كار با فوت عمر در سال 101 نيمه تمام ماند و آنچه تدوين شده بود نيز ، مفقود گرديد !\r\n\r\n\r\n","description":"","footnote":"\r\n( 1 ) . همان ، ج 1 ص 358 .\r\n( 2 ) . نقش عايشه در تاريخ اسلام ، باب : « هماره با معاويه » .\r\n( 3 ) . خطيب بغدادى در تاريخ بغداد ( ج 4 ص 7 ) روايت كند و گويد : « نزد هارون الرشيد با حضور يكى از بزرگان قريش ، سخن از اين حديث ابوهريره به ميان آمد كه گودى : « موسى آدم را ملاقات كرد و گفت : « تو همان آدمى هستى كه ما را از بهشت بيرون كردى ؟ » آن مرد قريشى گفت : « موسى در كجا آدم را ملاقات كرد ؟ » راوى گويد : رشيد خشمگين شد و گفت : « شمشير و زيرانداز مرگ را بياوريد كه به خدا سوگند ، اين زنديق است و بر حديث رسول خدا ( ص ) عيب مىگيرد ! » و راوى اين قصه - ابومعاويه - پيوسته او را به آرامش مىخواند و مىگفت : « يا اميرالمؤمنين ! چيزى از دهانش پريد و نفهميد ! » تا آنگاه كه او را آرام كرد !\r\n( 4 ) . فتح البارى ، ج 1 ص 218 ، باب كتابة العلم . .\r\n","page_name":" 74 ","page_number":74},
  {"content":"\r\n\r\nابن حجر در شرح حال « ابوبكربن محمدبن عمرو ابن حزم » متوفاى 117 ه - گويد : « عمربن عبدالعزيز به او نوشت كه : « علم را براى او بنويسد » و فرزند وى پس از وفاتش گفت : « آن نوشته‌ها از بين رفت ! » « 1 »\r\nهمچنين ، تدوين شده‌هاى ديگران نيز باقى نماند ؛ تا آنگاه كه ابوجعفر منصور دوانيقى به حكومت رسيد و علما را بر تدوين علوم برانگيخت . ذهبى در ذكر حوادث سال 143 ه - گويد :\r\n« و در اين زمان ، علماى اسلام ، تدوين حديث و فقه و تفسير را آغاز كردند : ابن حريح در مكه به « تصانيف » پرداخت و سعيدبن ابىعروبه و حمّادبن سلمه و ديگران در بصره و اوزاعى در شام ، به نوشتن بخاستند ، و مالك در مدينه « موطّأ » را تصنيف كرد و ابن اسحاق « مغازى » را نوشت ، و معمّر در يمن و ابوحنيفه و ديگران در كوفه به نوشتن « فقه و رأى » پرداختند و سفيان ثورى كتاب جامع را تصنيف كرد ، و پس از اندكى ، هشيم به تصنيف كتاب‌هاى خود پرداخت ، و ليث در مصر ، و ابن‌لهيعه و بعد ابن‌مبارك و ابويوسف و ابن‌وهب به تدوين و تبويب علوم پرداختند و از اين راه ، تدوين كتاب‌هاى ادب و لغت و تاريخ و سيره فزونى گرفت ؛ و پيش از اين دوران ، ساير پيشوايان يا از حافظه خود سخن مىگفتند و يا علوم را از روى نوشته‌هاى صحيح نامرتب روايت مىكردند . و خداى را سپاس كه دستيابى به علم آسان گرديد و اعتماد بر حفظ به تدريج كاهش يافت و هر چه هست همه از آن خداست » . « 2 »\r\nو در « موسوعة الفقه الاسلامى » ( ج 1 ص 47 ) آمده است : « هنگامى كه منصور در سال 143 هجرى به حج رفت ، مالك را به نوشتن كتاب « موطّأ » برانگيخت ؛ همانگونه كه همراه با كارگزارانش ديگر علما را به تدوين و تأليف\r\n\r\n\r\n","description":"","footnote":"\r\n( 1 ) . تهذيب التهذيب ، ج 12 ص 39 .\r\n( 2 ) . تاريخ الاسلام ذهبى ، ج 6 ص 6 ، و تاريخ الخلفاء سيوطى ، ص 261 . .\r\n","page_name":" 75 ","page_number":75},
  {"content":"\r\n\r\nتشويق نمود ، و ابن‌جريح و ابن‌عروبه و ابن‌عيينه و ديگر فقهاى شهرها و اصحاب آن‌ها به تدوين و تأليف پرداختند » . « 1 »\r\nمؤلف گويد : « آنچه در اينجا يادآور شديم ، با آنچه نقل شده و گفته‌اند : « پيش از اين دوران نيز مدوّنات حديثى وجود داشته » تناقضى ندارد ، چون - مثلًا - اينكه گفته شده : « عبدالله‌بن عمروبن عاص صحابى ، صحيفه صادقه داشته و زهرى تابعى ، احاديث تدوين شده » ؛ بايد بدانيم كه نام امثال اين دو كتاب مدوّن نيز ، تنها در عصر تدوين حديث به علما رسيده است ؛ و از آن پس ، علماى مكتب خلفا به تدوين محفوظات خويش از « سنت رسول خدا ( ص ) » پرداختند و همراه با آن ، به تدوين رواياتى پرداختند كه از اجتهادات خلفا را در برابر نصّ « سنت رسول خدا » تأييد مىكرد ، و گاهى همراه با آن ، به تدوين احاديث اسرائيلى پرداختند . « 2 » و نيز ، در عصر تأليفب ود كه به تمرين و آمادگى براى كتمان و تحريف بخشى از سنت رسول خدا ( ص ) همت گماشتند كه ما ، ده نوع از آن را در بحث وصيت مورد بحث و بررسى قرار داديم . اما احاديث متناقض :\r\n\r\nچگونگى پيدايش احاديث متناقض\r\nشايد بخشى از احاديثى كه در زمان معاويه ساخته و پرداخته و روايت شد ، و در شمار احاديث رسول خدا و سنت آن حضرت ( ص ) به شمار آمد ، احاديث زيرين باشد :\r\nدر صحيح مسلم و سنن دارمى و مسند احمد آمده است كه رسول خدا ( ص ) فرمود :\r\n( لَا تَكْتُبُوا عَنِّي وَ مَنْ كَتَبَ عَنِّي غَيْرَ الْقُرْآنِ فَلْيُمْحِهِ ) :\r\n« سخنان مرا ننويسيد ، و كسى كه سخنان مرا ، به جز قرآن ، نوشته باشد بايد آن را محو\r\n\r\n\r\n","description":"","footnote":"\r\n( 1 ) . موسوعة الفقه الاسلامى ، چاپ قاهره 1386 ه - ، ج 1 ص 47 ، مقدمه گروه تأليف .\r\n( 2 ) . مراجعه كنيد : نقش ائمه در احياى دين ، جلد 11 و 12 . .\r\n","page_name":" 76 ","page_number":76},
  {"content":"\r\n\r\nو نابود كند » « 1 »\r\nو در روايت ديگرى گويد : « آن‌ها از پيامبر اجازه خواستند تا سخنانش را بنويسند و او به آن‌ها اجازه نداد . » « 2 »\r\nو در مسند احمد ، و سنن ابوداود از « زيدبن ثابت » گويد : « رسول خدا ( ص ) از اينكه چيزى از سخنانش را بنويسيم نهى فرمود و آن را محو كرد » . « 3 »\r\nو نيز ، در مسند احمد از « ابوهريره » گويد : « نشسته بوديم و هر چه را از پيامبر مىشنيديم مىنوشتيم كه آن حضرت نزد ما آمد و فرمود : « آيا با كتاب خدا كتاب ديگرى است ؟ » گفتيم : « هر چه مىشنويم » فرمود : « كتاب خدا را بنويسيد ؛ تنها كتاب خدا را . آيا كتابى جز كتاب الله وجود دارد ؟ تنها كتاب خدا را بنويسيد . » گويد : « ما نيز ، هر چه را نوشته بوديم در يك جا گرد آورديم و سپس همه را آتش زديم ! » . « 4 »\r\nبه راستى اگر اين روايات صحيح باشد ، وظيفه مسلمانان چيست ؟ آيا نبايد همه مصادر و مدارك حاوى احاديث رسول خدا ( ص ) ، و همه صحاح و مسانيد و سيره و تفسير را گرد آورند و آن‌ها را بسوزانند يا به دريا بريزند ؟ ! ! و اگر چنين كنيم و همه مصادر سنت رسول خدا ( ص ) را به دريا بريزيم ، از شرايع اسلام چه مىماند ؟ ! نه ، رسول خدا ( ص ) هرگز چنين سخنانى را نفرموده ، و بلكه نقيض آن را بيان داشته و در حجة الوداع فرموده :\r\n\r\n\r\n","description":"","footnote":"\r\n( 1 ) . صحيح مسلم ، كتاب الزهد ، ج 4 ص 97 . سنن دارمى ، مقدمه ، ج 1 ص 119 ، و مسند احمد ، ج 3 ص 12 و 39 و 56 .\r\n( 2 ) . سنن دارمى ، ج 1 ص 119 .\r\n( 3 ) . مسند احمد ، ج 5 ص 182 ، و سنن ابوداود ، كتاب العلم ، ج 3 ص 319 .\r\n( 4 ) . همان ، ج 3 ص 12 - 13 . .\r\n","page_name":" 77 ","page_number":77},
  {"content":"\r\n\r\n( نَضَّرَ اللَّهُ عَبْداً سَمِعَ مَقَالَتِي فَوَعَاهَا وَ بَلَّغَهَا مَنْ لَمْ يَسْمَعْهَا فَكَمْ مِنْ حَامِلِ فِقْهٍ إِلَى مَنْ هُوَ أَفْقَهُ مِنْه . . . ) : « خدا شادمان كند بنده‌اى را كه سخنان مرا بشنود و حفظ كند و به كسى كه آن را نشنيده برساند ؛ اى بسا حامل فقه‌ى كه فقه را به فقيه‌تر از خود مىرساند . . . » . « 1 »\r\nو در حديث ديگر فرموده : « اى بسا حامل فقه‌ى كه فقيه نيست ؛ و اى بسا حامل فقه‌ى كه فقه را به فقيه‌تر از خود مىرساند » . « 2 »\r\nو در روايت ديگرى فرموده : « خدا شادمان كند فردى را كه سخنى از ما بشنود و همانگونه كه شنيده آن را به ديگرى برساند ، كه اى بسا گيرنده از شنونده نگهدارنده‌تر است » « 3 »\r\nو در ديگرى فرموده : « بايد شاهدان به غايبان برسانند ، كه شاهد ممكن است به كسى برساند كه از خود او نگهدارنده‌تر است » . « 4 »\r\nو فرمود : « خدايا جانشينان مرا ببخشاى ! خدايا جانشينان مرا ببخشاى ! خدايا جانشينان مرا ببخشاى ! گفته شد يا رسول الله ! جانشينان شما كيانند ؟ فرمود : كسانى كه بعد از من مىآيند و سخنان و سنت مرا روايت مىكنند » . « 5 »\r\n\r\n\r\n","description":"","footnote":"\r\n( 1 ) . مراجعه كنيد : تعريف مصطلحات پنج گانه در ابتداى همين جلد كه مصادر اين روايات در آنجا آمده است .\r\n( 2 ) . همان .\r\n( 3 ) . همان .\r\n( 4 ) . صحيح بخارى ، ج 1 ص 24 . سنن ابن‌ماجه ، ج 1 ص 85 . كنز العمال ، ج 2 ص 1126 ، و بحارالانوار ، ج 1 ص 152 .\r\n( 5 ) . مراجعه كنيد : مصادر مكتب اهل‌البيت : معانى الاخبار ، ص 374 - 375 . عيون الاخبار ، چاپ نجف ، ج 2 ص 36 ، من لا يحضره الفقيه ، ج 4 ص 420 ، و بحار الانوار ، ج 2 ص 145 .\r\nو مصادر مكتب خلفا : قواعد التحديث قاسمى ، چاپ دوم ، ص 48 ، شرق اصحاب الحديث خطيب بغدادى ، ص 30 . جامع بيان العلم ابن‌عبدالبرّ ، ج 2 ص 55 ، اخبار اصفهان ابونعيم ، ج 2 ص 81 . الفتح الكبير سيوطى ، ج 1 ص 233 . كنز العمال ، چاپ دوم ، ج 128 و 133 ، و ج 10 ص 181 ، و الالماع قاضى عياض ، ص 11 . .\r\n","page_name":" 78 ","page_number":78},
  {"content":"\r\n\r\nو در صحيح بخارى گويد : « مردى از اهالى يمن سخن رسول خدا ( ص ) را شنيد و گفت : « يا رسول الله براى من بنويس » فرمود : « براى ابوفلان بنويسيد » . « 1 »\r\nو روايت شده كه مردى از انصار نزد پيامبر مىنشست و برخى سخنان آن حضرت را مىشنيد و به شگفت مىآمد و نمىتوانست آن را حفظ كند و از اين ناتوانى خود به پيامبر ( ص ) شكوه كرد و آن حضرت به او فرمود : « از دستت يارى بجو » و به دست او اشاره كرد كه يعنى بنويس » . « 2 »\r\nو از « عمروبن شعيب » از پدرش از جدش روايت كنند كه گفت : « به رسول خدا ( ص ) گفتم : « يا رسول الله ! آيا هر چه را كه از شما مىشنوم بنويسم ؟ » فرمود : « آرى » گفتم : « در حال خشم و خشنودى هم ؟ » فرمود : « آرى ، چون در همه اين موارد جز حق نگويم » .\r\nو در روايت ديگرى است كه گفت : « من چيزهائى از شما مىشنوم ، آيا آن‌ها را بنويسم ؟ » فرمود : « آرى » . « 3 »\r\nو از « عبدالله‌بن عمرو » گويد : « من هر چه را كه از رسول خدا ( ص ) مىشنيدم مىنوشتم تا آن را نگهدارم كه قريش مرا نهى كردند و گفتند : « هرچه از رسول خدا مىشنوى مىنويسى ! در حالى كه رسول خدا هم بشر است و در حال خشم و خشنودى سخن مىگويد ! » و من از نوشتن دست كشيدم و موضوع را براى رسول خدا ( ص ) بازگو كردم و آن حضرت با انگشت به دهان خود اشاره\r\n\r\n\r\n","description":"","footnote":"\r\n( 1 ) . صحيح بخارى ، ج 1 ص 22 ، و ابوفلان چنان كه در سنن ترمذى ( ج 10 ص 135 ) آمده ، « ابوشاة » بوده است .\r\n( 2 ) . سنن ترمذى ، كتاب العلم ، ج 10 ص 134 .\r\n( 3 ) . مسند احمد ، ج 2 ص 215 . .\r\n","page_name":" 79 ","page_number":79},
  {"content":"\r\n\r\nكرد و فرمود : « بنويس ، كه سوگند بدانكه جانم به دست اوست ، جز حق از آن بيرون نيايد » . « 1 »\r\nو در روايت ديگرى بعد از آن آمده است كه : « نزد رسول خدا ( ص ) آمد و گفت : « يا رسول الله ! من از سخنان شما سيراب مىشوم و مىخواهم اگر اجازه دهيد ، دستم را براى نوشتن با قلبم همراه سازم » فرمود : « اگر سخنان من است ، دستت را با قلبت همراه ساز » . « 2 »\r\nو از « عمروبن شعيب » از پدرش از جدش گويد : « گفتم : يا رسول الله ! ما از شما سخنانى را مىشنويم و نمىتوانيم آن را حفظ كنيم ، آيا آن‌ها را ننويسيم ؟ » فرمود : « چرا ، آن‌ها را بنويسيد » . « 3 »\r\n* * * آرى ، همان‌گونه كه در احاديث صحيح اخير ديديم ، رسول خدا ( ص ) صحابه را به نوشتن و نشر سخنان خود تشويق و فرمان داده است ؛ حال بايد ديد ، احاديث گذشته كه مىگويد : « پيامبر از نوشتن سخنان خود نهى فرمود » چگونه و از كجا روايت شده است ؟ !\r\nپاسخ آن است كه : ما ديديم كه قريش ، يعنى مهاجران صحابه ، از نوشتن سخنان رسول خدا ( ص ) در حال حيات آن حضرت منع مىكردند ، و هم آن‌ها از نوشتن وصيت رسول خدا ( ص ) پيش از وفات آن حضرت جلوگيرى كردند ، و پس از وفات پيامبر نيز ، ديديم كه خليفه قريشى ، عمر ، با شدت هر چه تمامتر از نوشتن سخنان رسول خدا ( ص ) نهى مىكرد و هر چه را كه نوشته شده بود مىسوزانيد و از انتشار آن جلوگيرى مىنمود و مخالفان نظر خود را در مدينه\r\n\r\n\r\n","description":"","footnote":"\r\n( 1 ) . مصادر اين روايت در باب : ديدگاه دو مكتب درباره نشر حديث رسول خدا ( ص ) ، گذشت .\r\n( 2 ) . سنن دارمى ، مقدمه ، ج 1 ص 125 - 126 .\r\n( 3 ) . مسند احمد ، ج 2 ص 215 . .\r\n","page_name":" 80 ","page_number":80},
  {"content":"\r\n\r\nتحت نظر نگه مىداشت ، و خليفه سوم عثمان مسير او را ادامه داد ، و بسيار طبيعى بود كه گروهى از صحابه نيز ، در ركاب سلطه حاكم طى مسير نمايند !\r\nاز سوى ديگر برخى از صحابه كه با اين روند مخالفت كرده و همانند ابوذر ، به انتشار سخنان رسول خدا ( ص ) پرداختند ، گرفتار مصيبت و سختى شدند ؛ و چنان كه خواهد آمد - امام على ( ع ) آنان را تشجيع و دلدارى مىداد ؛ و بسيار طبيعى بود كه امام ( ع ) در دوران خلافت خويش نيز ، اين تشجيع و دلدارى را ادامه دهد ؛ و لذا هنگامى كه آن حضرت در محراب عبادت به شهادت رسيد و حكومت به دست معاويه افتاد ، معاويه پس از آن به سادگى نمىتوانست از نوشتن و نشر حديث رسول خدا ( ص ) جلوگيرى كند و نيازمند آن بود كه براى اين ديدگاه مؤيّدى بيابد و بدين خاطر ، احاديث : « منع پيامبر از نوشتن حديث » در زمان او ساخته و پرداخته و روايت گرديد ، و نتيجه آن شد كه اكنون در احاديث رسول خدا ( ص ) تناقض بيابيم ؛ به گونه‌اى كه :\r\n« احاديثى از رسول خدا ( ص ) روايت شود كه فرمود : « سخنان مرا بنويسيد » . و « احاديثى روايت شود كه فرمود : « سخنان مرا ننويسيد ! » و بدين‌گونه ، احاديث روايت شده از رسول خدا ( ص ) متناقض و متعارض يافته شد ! !\r\nبنابراين ، ما هرگاه با احاديث متعارض مواجه شويم ، شايسته آن است كه احاديث موافق با ديدگاه سلطه حاكم در طى قرون را رها كرده و به دو اندازيم !\r\nو در پايان ، فراموش نكنيم كه : « هدف منع ، منع از انتشار فضايل امام على ( ع ) در ميان مسلمانان ، به ويژه دو دوران معاويه بود كه فرمان داد تا امام على ( ع ) را در خطبه‌هاى نماز جمعه بر فراز منا بر مسلمانان لعن و نفرين نمايند ؛ همانگونه كه شرح آن در جلد اول ، فصل كتمان فضايل امام على ( ع ) ، گذشت » .\r\n* * * در گذشته به بخشى از مقتضاى سياست حكومتى معاويه اشاره كرديم ؛\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nسياستى كه مىكوشيد تا مردم را از مكتب اهل‌البيت دور كرده و به سوى مكتب خلفا بكشاند . اضافه بر آن ، معاويه نيازمند آن بود تا ديدگاه مسلمانان را نسبت به امام خود هر چه بيشتر تغيير دهد ؛ چون ديدى كه مسلمانان از اولى حاكم اسلامى يعنى رسول خدا ( ص ) داشتند ، نمونه بارز انسان كامل بود ؛ انسان كاملى كه نه گناه كرده و نه از هواى نفس پيروى مىنمود .\r\nاين ديدگاه ، مسلماً افراد پاك و غير منحرف امت اسلامى را از رفتن به راه معاويه ، و پذيرش ولايت عهدى يزيد فاسق دائم الخمر ، بازمىداشت ؛ و بدين خاطر معاويه بر آن شد تا با جعل احاديث ، نظر مسمانان را نسبت به نمونه‌ى اعلاى اسلاميت و انسانيت يعنى رسول خدا ( ص ) تغيير دهد و آن حضرت را در حدّ و اندازه يزيد و معاويه ، و پيرو خواهش‌هاى نفسانى معرفى نمايد ؛ احاديثى كه از قول برخى از زنان پيامبر « امّهات المؤمنين » و برخى از صحابه رسول خدا ( ص ) روايت شده است ! ! « 1 »\r\nو نيز در احاديث اسرائيلى منسوب به انبياى پيشين ، كه علماى اهل كتاب آن‌ها را در بين مسلمانان انتشار مىدادند ، نسبت‌هاى دروغين و ناروائى بود كه اين خواسته سياسى معاويه را تأييد مىكرد ؛ و آنچه بر اين آشفته بازار دامن مىزد ، منع نوشتن حديث رسول خدا ( ص ) و اعتماد بر حافظه راويان و روايات نامكتوب و غير مستند آن‌ها بود كه خوب و بد را درهم كرد و اسرائيليات اهل كتاب را با مرويات مسلمانان درهم آميخت !\r\nو اين همه ، انديشه اسلامى مكتب خلفا را در زمان معاويه ، به گونه‌اى كه او مىخواست سامان داد و اين تفكر خاص از زمان معاويه به بعد ، اسلام رسمى به\r\n\r\n\r\n","description":"","footnote":"\r\n( 1 ) . مراجعه كنيد : جلد اول همين كتاب ، بحث‌هاى آمادگى ، بحث منشأ اختلاف پيرامون صفات رسول خدا ( ص ) تا با تصويرى كه مكتب خلفا از چهره خاتم انبيا ترسيم كرده آشنا شويد ، كه به نظر ما آن احاديث در زمان معاويه و با رهنمود او ساخته و پرداخته شده است . .\r\n","page_name":" 82 ","page_number":82},
  {"content":"\r\n\r\nشمار آمد و هرچه مخالف آن بود متروك و مطرود گرديد ، و اين اسلام رسمى با اين تفكرى كه معاويه در شكل و محتواى اسلام ارائه داد ، همانگونه كه او خواسته بود ، همنان تا به امروز باقى و پابرجاست ؛ جز آنكه شهادت امام حسين و اهل بيت و ياران آن حضرت ( ع ) ، مرز انحراف پس از معاويه را تعيين ، و چهره واقعى خليفه يزيد را روشن ساخت و مقام خلافت را از هاله مقدسى كه پيرامون آن كشيده بودند جدا كرد و از آن پس ، سلطه حاكم در يك سوى و مرجعيت دينى در دگرسوى قرار گرفت !\r\n* * * اين ، ديدگاه مكتب خلفا درباره حديث رسول خدا ( ص ) بود . ديدگاه مكتب اهل‌البيت درباره حديث رسول خدا ( ص ) را - انشاءالله - پس از بحث : ديدگاه دو مكتب درباره فقه و اجتهاد » مورد بحث و بررسى قرار مىدهيم .\r\n\r\nبازگشت به آغاز\r\nاستمرار نهى از نوشتن و نشر « سنّت رسول خدا ( ص ) » در مكتب خلفا - تا قرن دوم هجرى - از مهم‌ترين علل گشودن باب اجتهاد و عمل به رأى در احكام اسلامى ، از سوى آن‌ها بود ؛ اجتهادى كه گاهى در مقابل « سنّت رسول خدا ( ص ) » نيز قرار مىگرفت و ما - انشاءالله - در فصل بعد آن را پى مىگيريم .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفصل سوّم : ديدگاه دو مكتب درباره « فقه و اجتهاد »\r\n1 - سير تحوّل و تغيير معناى « اجتهاد » در مكتب خلفا .\r\n2 - نامگذارى « 
  ] اجتهاد »\r\n3 - مجتهدان مكتب خلاف در قرن اول و موارد اجتهاد آن‌ها .\r\n4 - مجتهدانِ خلفا و صحابه و تابعين و شرح موارد اجتهاد آن‌ها .\r\nالف - موارد اجتهاد رسول خدا ( ص ) .\r\nب - موارد اجتهاد دو خليف ، ابوبكر و عمر .\r\n5 - اجتهاد خاص ابوبكر و عمر درباره خمس .\r\n6 - اجتهاد خاص خليفه عمر درباره متعه حج و ازدواج موقت .\r\n7 - اجتهاد در قرن دوم به بعد ، حقيقت و دگرگونى آن و دلايل صحّت عمل بدان .\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nمقدمه :\r\nواژه « فقه و اجتهاد » در عصر اخير چنان در هم آميخته‌اند كه ، جدائى ميان آن‌ها ، بدون بحث و بررسى كافى ، ميسور نيست . لذا ، ما ابتدا به بررسى « اجتهاد » در مكتب خلفا پرداخته و سپس ديدگاه مكتب اهل‌البيت درباره « فقه و اجتهاد » را بيان مىداريم - انشاءالله .\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\n1 - سير تحوّل معناى « اجتهاد » در مكتب خلفا\r\nاصطلاح « اجتهاد » و « مجتهد » پديده‌هاى سال‌ها پس از عصر صحابه و تابعين‌اند ؛ چون صحابه و تابعين ، تغيير احكام با نظر شخصى خود را « تأويل » مىناميدند ؛ همان‌گونه كه در داستان كشتن « مالك‌بن نويره » كارگزار رسول خدا ( ص ) گذشت و « خالدبن وليد » به ابوبكر گفت : « اى خليفه رسول‌الله ! من « تأويل » كردم و صواب و اشتباه نمودم ! » و ابوبكر در پاسخ عمر كه مىگفت : « خالد زنا كرده ، او را رجم كن » گفت : « من او را رجم نمىكنم ، چون او « تأويل » كرده و اشتباه نموده است » . « 1 »\r\nو نيز ، همانند روايت زهرى از عروه از « عايشه » كه گفت : « نماز واجب در ابتدا دو ركعتى بود كه اين دو ركعت براى سفر ثابت ماند ، ولى در حَضَر [ / غير سفر 
  ] نماز تمام است » زهرى گويد : « به عروه گفتم : پس چرا خود عايشه در سفر نماز را تمام مىخواند ؟ » گفت : « او تأويل كرد ، همان گونه كه عثمان تأويل كرد » . « 2 »\r\n\r\n\r\n","description":"","footnote":"\r\n( 1 ) . مراجعه كنيد : « موارد اجتهاد ابىبكر » در بحث آينده .\r\n( 2 ) . صحيح مسلم ، باب صلاة المسافرين و قصرها ، حديث 3 ، و صحيح بخارى ، ج 1 ص 134 ، باب تقصير الصلاة ، كه عبارت « فىالسفر » را - براى پاسدارى از كرامت ام‌المؤمنين - از حديث حذف كرده است . .\r\n","page_name":" 89 ","page_number":89},
  {"content":"\r\n\r\nو « ابن‌حزم » در كتاب « الفصل » گويد : « و عمار كه به دست « ابوالغاديه » كشته شد ، از حاضران در بيعت رضوان و از كسانى است كه خداوند بر پاكى قلبش گواهى داده و سكينه و آرامشش بخشيده و از او راضى شده است ؛ و ابوالغاديه چون متّاول و مجتهدى است كه به اشتباه بر او ستم كرده ، او نيز مأجور است ، اجرى واحد ؛ و او همانند قاتلان عثمان نيست ؛ چون آن‌ها را مجال اجتهاد درباره كشتن او نبود » . « 1 »\r\nو « ابن‌حجر » در شرح حال « ابوالغاديه » گويد : « نظر ما نسبت به صحابه در همه آن جنگ‌ها اين است كه آن‌ها « تأويل و اجتهاد » مىكردند و مجتهد اشتباه كار نيز پاداش مىگيرد ؛ و اگر اين قاعده درباره آحاد مردم ثابت باشد ، ثبوت آن درباره صحابه به طريق اولى است » . « 2 »\r\nو « ابن‌حزم » در « المحلّى » و « ابن‌تركمانى » در « الجوهر النقى » گويند : « هيچ يك از افراد امت ترديد ندارند كه « عبدالرحمن‌بن ملجم » در كشتن « على » « متأوّل و مجتهد » بود و چنان مىپنداشت كه راه صواب مىرود ؛ و بدين خاطر است كه « عمران‌بن حطان » گويد :\r\n يا ضربة من تقى ما اراد بها * الّا ليبلغ من ذى العرش رضوانا\r\nانّى لأذكره يوماً فأحسبه * أو فى البريّة عند الله ميزاناً « 3 » \r\nو « شيخ عبداللطيف » در حاشيه « صواعق » گويد : « تمام صحابه‌ى دوران « على » ،\r\n\r\n\r\n","description":"","footnote":"\r\n( 1 ) . الفصل ، ج 4 ص 161 .\r\n( 2 ) . الإصابه ، ج 4 ص 151 .\r\n( 3 ) . المحلّى ، ابن‌حزم ، ج 10 ص 484 ، و الجوهر النقى ، ابن‌تركمانى حنفى ( متوفاى 750 ه - ) در ذيل سنن بيهقى ، ج 8 ص 58 و 59 . .\r\n","page_name":" 90 ","page_number":90},
  {"content":"\r\n\r\nكه يا همراه او بودند يا بر عليه او ، و يا از هر دو لشگر كناره گرفته بودند ، همگى « مجتهد » بودند و آنچه مىكردند آن‌ها را از عدالت خارج نمىكرد » . « 1 »\r\nو « ابن‌كثير » درباره‌ى « يزيد » گويد : « علماى ما كارهاى ناپسندش را حمل بر آن كرده‌اند كه او « تأويل و اجتهاد » كرده است ؛ و گفته‌اند : « با وجود اين ، او امام فاسقى بوده كه عزل نمىشود . . . و شورش بر عليه وى جايز نيست » و امّا اينكه گفته شده : « يزيد هنگامى كه از ماجراى اهل مدينه و فجايعى كه در « واقعه حرّه » بر آن‌ها رفته بود آگاه شد ، به شدت مسرور و شادمان گرديد » اين بدان خاطر بود كه او خود را امام مىدانست و آن‌ها از دايره طاعتش خارج شده و شخص ديگرى را اميز خود گرفته بودند ، و اين حق او بود كه با آن‌ها بجنگد تا به فرمانش درآيند و همراه جماعت گردند » . « 2 »\r\nدر خبر اول ديديم كه آن دو صحابى ، خالدبن وليد و خليفه ابوبكر ، كشتن مالك‌بن نويره و همبستر شدن با همسر او را ، « تأويل » ناميدند .\r\nدر خبر دوم ، عروةبن زبير تابعى ، كار عايشه را ، كه بر خلاف آنچه روايت كرده بود ، نمازش را در سفر تمام مىخواند ، « تأويل » ناميد ؛ همان‌گونه كه عثمان نيز چنين كرده بود .\r\nو پس از چند قرن مىبينيم كه « ابن حزم » ( متوفاى 456 ه - ) « ابوالغاديه » قاتل « عمّار » را « متأوَّل مجتهد » مأجور به اجر واحد توصيف مىكند .\r\nو بعد ، همو و « ابن‌تركمانى حنفى » ( متوفاى 750 ) « ابن‌ملجم » قاتل امام على ( ع ) را نيز ، « متأوَّل مجتهد » معرفى مىكنند .\r\nو بعد ، « ابن‌حجر » ( متوفاى 852 ه - ) همه صحابه را در آن جنگ‌ها ، « متأوّل و مجتهد » توصيف كرده و مىگويد : « مجتهِد اشتباه كرده يك پاداش دارد ! »\r\n\r\n\r\n","description":"","footnote":"\r\n( 1 ) . حاشيه صواعق ، ص 209 .\r\n( 2 ) . تاريخ ابن‌كثير ، ج 8 ص 223 ، كه ما فشرده آن را آورديم . .\r\n","page_name":" 91 ","page_number":91},
  {"content":"\r\n\r\nو بدين گونه ، ابتدا عمل به رأى و نظر شخصى را « تأويل » ، و در نهايت آن را « اجتهاد » ناميدند ؛ سپى علماى مكتب خلفا در اين راه از صحابه و خلفا پيروى كردند و باب اين اجتهاد - يعنى عمل به رأى و نظر شخصى - را به روى خود گشودند و براى آن ضوابط و قواعدى تعيين كردند و هر يك را نام مخصوصى دادند و ابوابى از علم اصول را ويژه آن ساختند و مراجعه به اين قواعدِ خود ساخته و استخراج احكام براساس آن‌ها را نيز ، « اجتهاد » و رهروان اين مسير را « مجتهد » ناميدند ؛ در حالى كه ، مصطلح شرعىِ علمِ دين ، « فقه » و رهرو در مسير آن ، « فقيه » است ؛ و اكنون ، سزاوار آن است كه سه موضوع مورد بحث و بررسى قرار گيرد :\r\n1 - نامگذارى اجتهاد .\r\n2 - مجتهدان عصر اول و موارد اجتهاد آن‌ها .\r\n3 - اجتهاد در قرن دوم به بعد ، و استنباط احكام از عمل صحابه .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n2 - نامگذارى اجتهاد\r\n\r\nمعناى « تأويل » در لغت و شرع :\r\nابو العباس ، احمد بن يحيى ، معروف به « ثعلب » ( متوفاى 291 ه - ) گويد : « تأويل ، معنى و تفسير ، به يك معنى هستند » . « 1 »\r\nو جوهرى ( متوفاى 396 ه - ) گويد : « تأويل ، تفسير چيزى است كه معنى بدان بازمىگردد » . « 2 »\r\nو راغب ( متوفاى 502 ه - ) گويد : « تأويل از مادّه : « اول » به معانى بازگشت به اصل است و « موئل » يعنى : بازگشتنگاه ، از اين مادّه است . و معناى « تأويل » در لغت ، برگرداندن شىء به هدف مورد نظر آن است ؛ كه در قرآن كريم - در آيات زير - بدين معنى آمده است :\r\n1 - ( وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْم ) : « و هيچ كس جز خدا و راسخان در علم ، تأويل و هدف مورد نظر از ان نمىداند » . آل عمران / 7 .\r\n\r\n\r\n","description":"","footnote":"\r\n( 1 ) . لسان العرب ، مادّه : « اول » .\r\n( 2 ) . الصحاح ، مادّه : « اول » . .\r\n","page_name":" 93 ","page_number":93},
  {"content":"\r\n\r\n2 - ( هَلْ يَنْظُرُونَ إِلَّا تَأْوِيلَهُ يَوْمَ يَأْتِي تَأْوِيلُه . . . ) : « آيا جز تأويل آن را انتظار مىكشند ؟ روزى كه تأويل - يعنى بيان هدف مورد نظر از آن - بيايد . . . » اعراف / 53 . « 1 »\r\nواژه « تأويل » در كتاب و سنت [ / قرآن و حديث 
  ] در تعبير خواب و رؤيا نيز به كار رفته است ؛ چنان كه در داستان گفتند : ( نَبِّئْنا بِتَأْوِيلِه ) : « ما را از تأويل [ / هدف مورد نظر 
  ] آن آگاه كن » و نيز ، در تعبيرى كه رسول خدا ( ص ) از خواب خود فرمود كه : « آن زره را به مدينه تأويل و تعبير كردم » . « 2 »\r\nاين‌ها معناى لغوى واژه « تأويل » و نمونه‌هائى از موارد استعمال آن بود كه صحابه و تابعين ، اين واژه را با استعاره در « تغيير احكام » به كار بردند و بدين خاطر ، واژه تأويل در عرف مكتب خلفا معناى جديدى پيدا كرد .\r\nابن‌كثير گويد : « تأويل از مادّه : « آلَ يَؤول » يعنى : بازگشت به سوى آن است ، و مراد از « تأويل » ، نقل معناى ظاهر لفظ از آنچه كه براى آن وضع شده به معنايى است كه نيازمند دليل است و اگر اين دليل نباشد ، معناى ظاهرى لفظ رها نمىشود » . « 3 »\r\nو بدين‌گونه ، مدلول و معناى اين واژه را تغيير دادند ، و اين تغيير در كتب حديث منتشر گرديد ، تا آنجا كه بخارى در كتاب الأدب صحيح خود گويد : « باب كسى كه برادرش را بدون تأويل تكفير نمايد ، پس او چنان است كه [ پيامبر ( ص ) 
  ]\r\n\r\n\r\n","description":"","footnote":"\r\n( 1 ) . نهاية اللغة ، ابن‌اثير ، مادّه « اول » .\r\n( 2 ) . سنن دارمى ، ج 2 ص 129 . موطّأ مالك ، كتاب اللبس باب ما جاء فى الانتعال ، حديث 16 ، و سوره يوسف آيه 36 .\r\n( 3 ) . نهاية اللغة ، ابن‌اثير ، مادّه « اول » . .\r\n","page_name":" 94 ","page_number":94},
  {"content":"\r\n\r\nدر باره‌اش فرموده : . . . » و : « باب كسى كه گوينده‌ى متأوِّل يا جاهلِ اين سخن را كافر نمىداند » . « 1 »\r\nو در فتح البارى ، در شرح باب : « آنچه درباره‌ى تأويل كنندگان آمده » ، گويد : « نتيجه آنكه ، هر كس مسلمانى را تكفير كند ، بايد دقت شود كه اگر بدون « تأويل » بود ، سزاوار مذمّت است ، واى بسا خود او كافر باشد ؛ و اگر با « تأويل » بود ، دقت شود كه اگر ناروا است ، مستحق مذمّت است ، ولى به مرز كفر نمىرسد ؛ بلكه بايد جهت اشتباهش را براى او روشن نمود و به مقدارى كه سزاوار آن است تنبيه‌اش كرد ، و اين شخص به نظر جمهور علما همانند شخص اول نخواهد بود ؛ و اما اگر تكفير او با « تأويل » شايسته‌اى بود ، سزاوار مذمّت نيست ؛ بلكه براى او دليل آورده مىشود تا به راه صواب بازگردد ، كه علما گفته‌اند : « هر تأويل كننده‌اى به خاطر تأويلش معذور است ، و اگر تأويل او در زبان عرب روا بوده و نشانه‌اى از علم را دارا باشد ، گناهكار نخواهد بود » . « 2 »\r\nو بدين‌گونه ، مدلول و معناى « تأويل » را به تدريج تغيير دادند و در نهايت موارد آن را در عرف خود « اجتهاد » ناميدند . در بحث بعد ، مجتهدان عصر نخستين و موارد اجتهاد آن‌ا را بررسى خواهيم كرد .\r\n\r\n\r\n","description":"","footnote":"\r\n( 1 ) . فتح البارى ، شرح صحيح بخارى ، ج 13 ص 129 - 130 .\r\n( 2 ) . همان ، ج 15 ص 333 . و نمىدانم درباره خوارج كه همه مسلمان را تكفير مىكنند ، چه مىگويند ؟ ظاهراً آن‌ها را معذور نمىدانند و بد آن‌ها لقب مارقين و خارج شدگان از اسلام مىدهند ، مگر ابن‌ملجم قاتل اميرالمؤمنين ( ع ) را كه متأوّل و معذورش مىدانند ! ! ! .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\n3 - مجتهدان عصر اول و موارد اجتهاد آن‌ها از ديدگاه مكتب خلفا\r\n\r\nالف - خاتم انبياء و سيّد رسولان ( ص ) :\r\nابن‌ابى الحديد معتزلى در مقام اعتذار از تخلّف و عدم حضور « ابوبكر و عمر » و « سپاه اسامه » گويد : « رسول خدا ( ص ) سپاهيان را به « اجتهاد خود » روانه جهاد مىكرد ، نه به فرمان وحى كه مخالفت با آن حرام باشد ! » « 1 » سپس به شرح و بسط اجتهاد رسول خدا ( ص ) در اين قضيه مىپردازد . « 2 »\r\n\r\nب - خليفه اوّل ابوبكر :\r\nعلّامه قوشچيدر شرح كتاب « تجريد » خواجه نصير الدين طوسى ، در پاسخ اعتراض خواجه بر ابىبكر و اينكه او كسى است كه : « فجائه سلمى را آتش زد ، و\r\n\r\n\r\n","description":"","footnote":"\r\n( 1 ) . شرح نهج البلاغه ابن‌ابى الحديد ، ج 4 ص 178 چاپ مصر 1329 .\r\n( 2 ) . به زودى در باب : « اجتهاد خليفه عمر » مورد ديگرى را نيز يادآور مىشويم ؛ موردى كه حكم رسول خدا ( ص ) را اجتهاد ناميده‌اند ؛ و نيز ، دلايل آن‌ها بر اجتهاد رسول خدا و توضيحات و پاسخ آن‌ها را بيان مىداريم ؛ و بدين خاطر نام رسول خدا را در صدر مجتهدان مكتب خلفا آورديم ؛ چون مكتب اهل‌البيت هرگونه اجتهاد را از آن حضرت نفى مىكند . .\r\n","page_name":" 97 ","page_number":97},
  {"content":"\r\n\r\nمعناى « كلاله » و ميراث جدّه را نمىدانست » گويد : « سوزانيدن فجائه با آتش از غلط و اشتباه او در اجتهادش بود ، كه همانند آن از مجتهدان بسيار است ؛ و اما ندانستن كلاله و ميراث جدّه در ميان مجتهدان امر تازه‌اى نيست ، چون آن‌ها مدارك احكام را مىجويند و از هر كه بدان‌ها احاطه دارد سؤال مىكنند . . . » « 1 »\r\nو در جواب اعتراض خواجه به ابىبكر و اينكه او : « خالدبن وليد را از حدّ زنا و قصاص معاف كرد » گويد : « او همسر مالك را در دارالحرب تصاحب كرد و اين از مسائل مربوط به مجتهدان است » .\r\nو گويد : « انكار و اشكال عمر بر او نيز ، نه دلالت بر قدح وى در امامت ابىبكر دارد و نه دلالت بر قصد قدح ؛ بلكه تنها بر او انكار و اشكا كرده ، همانگونه كه برخى از مجتهدان بر برخى ديگر انكار و اشكال مىكنند » « 2 »\r\n\r\nج - صحابى مجتهد خالدبن وليد :\r\nابن‌كثير گويد : « ابوبكر خالد را ، با آنكه در كشتن « مالك بن نويره » اجتهاد كرد و اشتباه نمود ، در سمت فرماندهى ابقاء كرد » . « 3 »\r\n\r\n\r\n","description":"","footnote":"\r\n( 1 ) . مراجعه كنيد : الذريعه ، ج 3 ص 351 . و شرح تجريد از علاءالدين علىبن محمد قوشچى است كه پدرش بدان خاطر كه نگهبان قوش‌ها و بازهاى پادشاه ماوراءالنهر بود ملقب به قوشچى شد . علاءالدين در ساختن رصدخانه سمرقند مشاركت داشت و براى اصلاح ميان سلطان عثمانى و سلطان تبريز به نام « حسن الطويل » به تبريز و قسطنطنيه [ / اسلامبول 
  ] مسافرت كرد كه سلطان عثمانى مقدمش را گرامى داشت و او را به سرپرستى مدرسه اياصوفيا منصوب كرد . او در سال 897 ه - در آنجا وفات كرد . ( هدية العارفين ، ج 1 ص 736 ، و الكنى و الالقاب ، ج 3 ص 77 . )\r\n( 2 ) . شرح تجريد ، چاپ تبريز 1301 ه - ، ص 407 ، و شرح نهج البلاغه ابن‌ابى الحديد ، ج 4 ص 183 ، الطعن السادس .\r\n( 3 ) . تاريخ ابن‌كثير ، ج 6 ص 323 . .\r\n","page_name":" 98 ","page_number":98},
  {"content":"\r\n\r\n\r\nد - خليفه دوم عمربن خطاب :\r\nابن‌ابى الحديد گويد : « از جمله انتقاداتى كه از عمر شده اين است كه گفته‌اند : « او بيت المال را به ناروا تقسيم مىكرد ؛ تا آنجا كه « عايشه و حفصه » را سالانه ده هزار درهم مىداد و اهل البيت را از خمس خويش محروم ساخت . . . »\r\nو در پاسخ اشكال گويد : « بيت المال محلّ جمع اموال براى پرداخت حقوق است و اعطاى بيش و كم آن به « اجتهاد » حاكم است ؛ اما موضوع خمس نيز ، از موارد « اجتهاد » است . . . »\r\nو گويد : « و عمر در حكم خود از روش « اجتهاد » خارج نشد ، و هر كس كه به اقدامات او اشكال مىكند ، در حقيقت ، « روش اجتهادى » صحابه را زير سؤال مىبرد » « 1 »\r\nو نيز ، از « ابن‌جوزى » نقل كرده كه او درباره « خمس » گويد : « خُمس مسأله‌اى اجتهادى است » . « 2 »\r\nو گويد : « از ديگر انتقاداتى كه از عمر شده اين است كه گفته‌اند : « او در بيان و اجراى احكام متلوّن و نااستوار بود ؛ تا آنجا كه بنابر روايت ، درباره سهم الإرث جدّ هفتاد نوع ، و به روايتى ديگر ، يكصد نوع حكم صادر كرده است ؛ و در حقوق ، برخى را بر برخى تفضيل مىداد ؛ در حالى كه خداى متعال همه را يكسان قرار داده است ؛ و نيز ، درباره احكام ، با نظر شخصى و حدس و گمان سخن مىگفت .\r\nو در پاسخ گويد : « علما گفته‌اند : « اختلافِ نظر در مسائل اجتهادى و برگشتن از رأيى به رأى ديگر ، به خاطر دليل و ظنّ غالب ، امرى روا و جايز است » .\r\n\r\n\r\n","description":"","footnote":"\r\n( 1 ) . شرح نهج البلاغه ابن‌ابى الحديد ، ج 2 ص 153 ، و نيز ، در ج 3 ص 180 در جواب اين اشكال گويد : « اجتهادش چنين بوده » .\r\n( 2 ) . همان ، ص 154 . .\r\n","page_name":" 99 ","page_number":99},
  {"content":"\r\n\r\nو گويد : « سخن تنها در اصلِ « قياس » و « اجتهاد » است كه اگر ثابت شد ، اشكال ديگرى نخواهد بود » . « 1 »\r\nو نيز ، قوشچى در جواب اين اشكالِ خواجه نصير طوسى كه مىگويد : « عمر براى زنان پيامبر حقوق ويژه قرار داد ، و فاطمه و اهل البيت را از خمس خويش محروم ساخت ، و درباره سهم الإرث جدّ يكصد نوع حكم كرد ، و در تقسيم حقوق از بيت المال ، برخى را بر برخى تفضيل داد ، در حالى كه در زمان پيامبر چنين نبود » ، قوشچى گويد : « در پاسخ اين اشكالات چهارگانه مىگويم : « اين‌ها از امورى نيست كه باعث اشكال بر او گردد ، چون از نوع مخالفت مجتهد با مجتهد ديگر در مسائل اجتهادى است » « 2 »\r\nمراد قوشچى آن است كه مخالفت خليفه عمربن خطاب با رسول خدا ( ص ) در احكام ياد شده ، از باب مخالفتِ مجتهدى چون عمر با مجتهدى چون رسول خدا ( ص ) است ؛ و در اين كار اشكالى بر عمر وارد نيست ! ! ! « 3 »\r\n\r\nه - خليفه سوم عثمان‌بن عفّان :\r\nعلّامه قوشچى ، در پاسخ اين انتقاد كه مىگويد : « عثمان حكم قصاص را از عبيدالله‌بن عمر ساقط كرد » ، گويد : « او اجتهاد كرد و چنان ديد كه اجراى حكم اين قتل بر او واجب نيست ، چون پيش از شروع امامت او اتفاق افتاده بود » « 4 »\r\nو ابن تيميّه نيز در پاسخ همين انتقاد گويد : « اين مسأله‌اى اجتهادى است » . « 5 »\r\n\r\n\r\n","description":"","footnote":"\r\n( 1 ) . همان ، ص 165 .\r\n( 2 ) . شرح تجريد ، ص 408 .\r\n( 3 ) . اين نوحه‌گر اسلام برخيز و مصيبت خوان !\r\n( 4 ) . شرح تجريد ، ص 409 ، و شرح نهج البلاغه ابن‌ابى الحديد ، ج 1 ص 243 .\r\n( 5 ) . منهاج السنّة ، ج 3 ص 203 ، تأليف احمدبن عبدالحليم‌بن عبد السلام‌بن عبدالله‌بن ابى القاسم بن تيميّه حرّانى دمشقى حنبلى [ 661 - 728 ه - 
  ] مؤسّس مكتب سَلَفى كه علماى عصر او به فساد عقيده‌اش فتوا دادند و به وسيله حكومت زندانى شد و در زندان وفات كرد . شرح حال او در تاريخ ابن‌كثير ، ج 14 ص 135 ، آمده است . .\r\n","page_name":" 100 ","page_number":100},
  {"content":"\r\n\r\nو ابن ابى الحديد معتزلى نقل مىكند كه ، علماى مكتب خلفا درباره‌ى اقدام عثمان ، كه « حَكَم » پدر مروان را از تبعيدگاه به مدينه بازگردانيد ، گفته‌اند : « اگر چه پيامبر اجازه بازگرداندن او را نداده ، ولى از آنجا كه اجتهاد عثمان بدان رسيده بود ، بازگردان او جايز مىشد ؛ چون حالات و دوره‌هاى تغيير مىكنند » . « 1 »\r\nو ابن‌تيميّه گويد : « اين امرى اجتهادى است » .\r\nو در پاسخ انتقاد از آنچه ميان او و « ابن‌مسعود » گذشت گويد : « چون هر دو در گفتار خود مجتهد بودند ، خداوند حسناتش را پاداش داده و سيئاتش را مىآمرزد » .\r\nو گويد : « گاهى امام در كيفر دادن اجتهاد مىكند و به خاطر آن پاداش مىگيرد ؛ و اين گروه ، در آنچه كرده‌اند اجتهاد نموده و مرتكب گناه نشده‌اند ؛ بلكه براى اجتهاد خويش پاداش مىگيرند ، مانند شهادت « ابىبكره » بر عليه « مغيره » ؛ زيرا ابوبكره مردى صالح و از نيكان مسلمين بود و براى رضاى خدا شهادت داد و معتقد بود كه براى شهادتش پاداش مىگيرد ؛ « 2 » و اگر اقدام عثمان در تأديب « ابن‌مسعود و عمار » را از اين باب بدانيم ، بلامانع است . و اگر چنان است كه كسانى كه با يكديگر مىجنگند ، اگر همگى مجتهد باشند ، خطا و اشتباهشان بخشيده است ، « 3 » پس ، كسانى كه با يكديگر نزاع و دشمنى مىكنند ،\r\n\r\n\r\n","description":"","footnote":"\r\n( 1 ) . شرح نهج البلاغه ، ج 1 ص 233 .\r\n( 2 ) . نمىدانم درباره‌ى « مغيره » و شهادت شهود چهارگانه بر اينكه او را در ميان دو پاى « امّ جميل » ديده‌اند ، چه مىگويد ، آيا او را نيز ، چون از صحابه رسول خداست ، مجتهد و مثاب مىداند ؟ !\r\n( 3 ) . حتى در موردى كه اجتهادش با نصّ كتاب و سنت مخالف باشد ؟ ! .\r\n","page_name":" 101 ","page_number":101},
  {"content":"\r\n\r\nبدين بخشش سزاوارترند » . « 1 »\r\nو در پاسخ اين انتقاد كه : « او در روز جمعه اذان سوّم را بيفزود » گويد : « اين از مسائل اجتهادى است » . « 2 »\r\nو ابن حَجَر هيثمى در صواعق گويد : « اما ابن‌مسعود ، او همواره بر عثمان خُرده مىگرفت و مصلحت آن بود كه عزل شود ؛ « 3 » اضافه بر آنكه مجتهد در امور اجتهادىاش مورد اعتراض واقع نمىشود ، ولى اين سرزنش كنندگانِ پرخاشگر را فهمى نباشد ؛ بلكه عقلى ندارند » . « 4 »\r\nو گويد : « قطع حقوق ابن‌مسعود و راندن او ، نتيجه طبيعى آن خرده‌گيرىها بود ؛ به ويژه كه هر دوى آن‌ها مجتهد بودند و بر آنچه با يكديگر كرده‌اند جاى اشكال نباشد » « 5 »\r\nو در پاسخ اين اشكال كه : « او نمازش را در سفر حج ، به جاى قصر ، تمام گزارد » گويد : « اين مسأله‌اى اجتهادى است و اعتراض به آن ناشى از جهل و قُبح و كودنى آشكار است ؛ چون بيشتر علما برآنند كه قصر [ / شكسته 
  ] جايز است نه واجب » . « 6 »\r\n\r\n\r\n","description":"","footnote":"\r\n( 1 ) . منهاج السنّة ، ج 3 ص 193 ، و چنان كه مشهود است ، هر چه را كه ابن‌تيميّه ، براى دفاع از عثمان ، از اجتهاد صحابه مثال آورده ، مصادره‌ى به مطلوب است .\r\n( 2 ) . همان ، ج 3 ص 204 .\r\n( 3 ) . مصلحت چه كسى ؟ مصلحت ابن‌مسعود يا مسلمانان يا بنىاميه ؟ !\r\n( 4 ) . الصواعق المحرقه از ابن‌حجر ، شهاب الدين احمدبن محمدبن علىبن حجر مصرى هيثمى انصارى ( 909 - 974 ه - ) چاپ قاهره 1375 ه - ، ص 111 .\r\n( 5 ) . همان ، ص 112 .\r\n( 6 ) . همان ، ص 113 . .\r\n","page_name":" 102 ","page_number":102},
  {"content":"\r\n\r\n\r\nو - بانوى مجتهده امّ المؤمنين عايشه :\r\nابن‌تيميّه در پاسخ اشكالِ « علّامه حلّى » بر « امّ المؤمنين عايشه » گويد : « امّا اين اشكال او كه گويد : « عايشه با حكم خداى متعال مخالفت كرد و فرمان قرآنى : ( وَ قَرْنَ في بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى ) « 1 » را ناديده گرفت » ، اين اشكال وارد نيست ؛ زيرا او - رضى الله عنها - همانند دوران جاهليّت پيشين خودنمائى نكرد ، و فرمان استقرار و آرام گرفتن در خانه‌ها نيز ، با خروج مصلحتى منافات ندارد . . . « 2 » و اگر سفر مصلحتى زنانِ پيامبر براى عايشه جايز باشد ، او تأويل و اجتهاد كرده و اين سفر را به مصلحت مسلمانان دانسته است ؛ و چون خطاى مجتهدِ خطاكار بخشيده است ، بخشش و آمرزش براى عايشه‌ى مجتهده ، بدان خاطر كه در خانه خود آرام نگرفت ، اولى است ؛ و با اين توجيه ، خروج عايشه - رضى الله عنها - پاسخ داده مىشود ؛ و اگر مجتهد خطاكار باشد ، اين خطا در كتاب و سنّت بخشوده است » . « 3 »\r\nو قرطبّى گويد : « او مجتهده‌ى مصيب و درستكار بود ، و در تأويل و اجتهادى كه كرد مُثاب و مأجور ؛ زيرا ، هر مجتهدِ در احكام ، مصيب و درستكار است » . « 4 »\r\n\r\n\r\n","description":"","footnote":"\r\n( 1 ) . يعنى : « [ اى زنان پيامبر ! 
  ] « در خانه‌هاى خود آرام بگيريد و همانند دوران جاهليّت پيشين خودنمائى نكنيد »\r\n( 2 ) . علّامه حلى ، ابومنصور جمال الدين حسن‌بن يوسف مطهر حلّى ( 467 - 752 ه - ) از جمله تأليفات او « منهاج الكرامة » است كه ابن‌تميميه بر آن ردّ نوشته و « منهاج السنة » اش ناميده ، و ما در اين بحث به چاپ اميريه 1322 ه - آن مراجعه كرديم .\r\n( 3 ) . منهاج السنّة ، ابن‌تيميه ، ج 3 ص 190 .\r\n( 4 ) - تفسير قرطبى ، ج 14 ص 182 ، در تفسير آيه : ( وَ لا تَبَرَّجْنَ ) . .\r\n","page_name":" 103 ","page_number":103},
  {"content":"\r\n\r\n\r\nز - معاويةبن ابىسفيان :\r\nفقيهِ مجتهدى كه مقابله به مثل نمىكند ، و دانشمندى كه از حدّ تجاوز نمىنمايد « 1 »\r\n\r\nح - وزير معاويه عمروبن عاص :\r\nابن‌حزم در كتاب « الفصل » خود گويد : « معاويه و همراهان او خطاكارانِ مجتهدِ مأجورى هستند كه يك اجر مىبرند » « 2 »\r\nو گويد : « معاويه - كه رحمت خدا بر او باد - خطاكار مأجور به اجر واحد است ، چون مجتهد بود » . « 3 »\r\nو بار ديگر معاويه و عمروبن عاص را يادآور شده و گويد : « اين دو در مسائل خون و خونريزى اجتهاد كردند ؛ همان‌گونه كه فتوا دهندگان در اين باره اجتها مىكنند ؛ چنان كه برخى از فتوا دهندگان كشتن ساحر را واجب مىدانند و برخى ديگر چنين نظرى ندارند ؛ پس ، ميان اين اجتهادات ، و اجتهاد معاويه و عمروبن عاص و ديگران ، اگر جهل و كوردلى و تخليط نادانسته نباشد ، چه فرق است ؟ » « 4 »\r\nو ابن تيميه نيز در بيان عذر معاويه و اقدامات او گويد : « او مجتهد بود » و گويد : « او در اين باره همانند علىبن ابيطالب است » « 5 »\r\nو ابن‌كثير گويد : « معاويه مجتهد و مأجور است ؛ انشاءالله » . « 6 »\r\n\r\n\r\n","description":"","footnote":"\r\n( 1 ) . اين صفاتى است كه ابن‌حجر هيثمى در تطهير اللّسان خود ( ص 22 ) به او داده است .\r\n( 2 ) . الفصل فى الملل و الأهواء و النحل ، نوشته ابومحمد علىبن حزم اندلسى ظاهرى ( متوفاى 456 ه - ) چاپ مصر 1321 ه - ج 4 ص 141 ، كه در حاشيه آن نيز ، ملل و نحل شهرستانى آمده است .\r\n( 3 ) . همان ، ج 4 ص 89 .\r\n( 4 ) . همان ، ج 4 ص 160 .\r\n( 5 ) . منهاج السنّة ، ج 3 ص 261 ، 257 - 276 ، 284 و 288 - 289 .\r\n( 6 ) . تاريخ ابن‌كثير ، ج 7 ص 279 . .\r\n","page_name":" 104 ","page_number":104},
  {"content":"\r\n\r\nو پس از بيان داستان « تحكيم » ميان عمروبن عاص و ابوموسى اشعرى گويد : « عمرو ، معاويه را بر حكومت ماندگار كرد ؛ چون آن را به مصلحت مىديد ؛ و اجتهاد ، هم خطا مىرود و هم درست » « 1 »\r\nو ابن‌حجر هيثمى در صواعقش گويد : « عقيده اهل سنّت و جماعت نيز بر آن است كه معاويه در دوران على ، خليفه نبود ؛ بلكه از سلاطين بود و به خاطر اجتهادش يك پاداش دارد ؛ ولى على را دو پاداش است : پاداشى براى اجتهاد و پاداشى براى تشخيص درست حق . . . » « 2 »\r\nو نيز ، در كتاب ديگرش « تطهير الجنان و اللسان عن الخطور و التفوّه بثلب سيّدنا معاويةبن ابىسفيان » « 3 » گويد : « معاويه به خاطر اجتهادش مأجور است ؛ چون در حديث آمده است كه : « مجتهد هرگاه اجتهاد كند و به حق برسد دو پاداش دارد ، و اگر اجتهاد كند و خطا نمايد يك پاداش » . و معاويه بدون ترديد مجتهد بود و اگر در اين اجتهادها خطا كرده ، مثاب و مأجور است و ايرادى بر او نيست » . او سپس فصل طويلى از كتاب خود را به اثبات اجتهاد معاويه اختصاص مىدهد . « 4 »\r\nو در تأويل و معناى واژه « باغى » [ / شورشگر 
  ] گويد : « در كتاب « الأنوار » از كتب پيشوايان متأخر ما آمده است كه : « باغىها و شورشگران فاسق و كافر نيستند ؛ ولى در روش و رفتار خطاكارند ، و عيبجوئى از معاويه جايز نيست ؛ زيرا او از بزرگان صحابه است » . « 5 »\r\n\r\n\r\n","description":"","footnote":"\r\n( 1 ) . همان ، ج 7 ص 283 .\r\n( 2 ) . الصواعق المحرقه ، ص 216 .\r\n( 3 ) . يعنى : « پاك كردن جان و زبان از ظنّ و بيان عيب‌جويانه درباره‌ى آقاى ما معاويةبن ابىسفيان » .\r\n( 4 ) . تطهير الجنان و . . . ، ص 15 .\r\n( 5 ) . الصواعق المحرقه ، ص 221 . .\r\n","page_name":" 105 ","page_number":105},
  {"content":"\r\n\r\nو شيخ عبدالوّهاب عبداللطيف در حاشيه‌اش بر كتاب تطهير اللسان - پس از آن كه از كتاب « دراسات اللّبيب » نقل مىكند كه گفته است : « بسيارى از صحابه بدعت‌هاى معاويه را مردود و ناروا دانسته‌اند » - گويد : « او براى نمونه وقايع و فتاوايى را يادآور شده كه مرجع همه آن‌ها به اختلاف مجتهدان در فتوا و عدم علم به نصّ بازمىگردد ، و همانند آن براى صحابه و غير صحابه اتفاق افتاده و اين ، معاويه رااز صفّ مجتهدان خارج نمىكند » . « 1 »\r\n\r\nط - ابو الغاديه‌ى مجتهد ، قاتل عمّار :\r\nابن‌حزم در كتاب « الفصل » گويد : « عمّار كه به دست « ابو الغاديه » كشته شد ، از حاضران در « بيعت رضوان » و از كسانى است كه خداوند نيّت درونىاش را تصديق ، سكينه و آرامش را بر او نازل و از وى خشنود گرديده بود . و ابوالغاديه ( رض ) نيز ، متأوّلِ مجتهدى بود كه به اشتباه بر او ستم نمود و در عين حال يك پاداش را دارد ؛ و او همانند قاتلان عثمان ( رض ) نيست ؛ چون آن‌ها را مجال اجتهاد در كشتن او نبود . . . » « 2 »\r\nو ابن‌حجر نيز در اصابه ، شرح حال ابوالغاديه ، چنين گفته و او را از صحابه مجتهد به شمار آورده است .\r\n\r\nى - مجتهدان بالجمله :\r\nابن‌تيميه در پاسخ علّامه حلّى كه گفته است : « اما مطاعن اين جماعت چنان\r\n\r\n\r\n","description":"","footnote":"\r\n( 1 ) . شيخ عبدالوهّاب مدرس دانشكده شريعت در قاهره بوده و حاشيه او در ص 18 كتاب « تطهير اللسانِ » ابن‌حجر آمده ، و كتاب « دراسات اللبيب » تأليف معين‌بن امين است كه نقل مذكور از « دراسة الثانيه » آن است .\r\n( 2 ) . الفصل ، ج 4 ص 161 . .\r\n","page_name":" 106 ","page_number":106},
  {"content":"\r\n\r\nاست كه جمهور علما موارد بسيارى از آن نقل كرده ، و « كلبى » « 1 » در مثالب و عيوب صحابه كتابى خاص تأليف كرده ، و در همان حال ، يك اشكال از اهل‌البيت در آن نيامده است » ابن‌تيميه در پاسخ اين سخن گويد :\r\n« بيشتر اين امور كه از آنان سر زده ، عذر موجّهى دارد كه آن را از دايره گناه خارج و در زمره موارد اجتهادى قرار مىدهد ؛ اجتهادى كه اگر مجتهد در آن به حق برسد ، دو پاداش دارد و اگر اشتباه كند يك پاداش ؛ و هر چه درباره « خلفاى راشدين » نقل شده ، از اين باب است » .\r\nسپس در صفحات 19 - 30 جزء سوم منهاج خود ، سخن را به درازا كشانده و بعد ، به پاسخ بسيارى از اشكالات علّامه بر نخبگان بزرگ صحابه پرداخته و گويد : « اين‌ها همه از موارد اجتهاد است » . « 2 »\r\nاو ابن‌حجر در شرح حال « ابوالغاديه » گويد : « گمان ما درباره صحابه در همه اين جنگ‌ها آن است كه ايشان اهل تأويل [ و اجتهاد 
  ] بودند ، و مجتهد اشتباه كار يك پاداش دارد ، و اگر اين قاعده در حق آحاد مردم ثابت باشد ، ثبوت آن براى صحابه به طريق اولى است » « 3 » .\r\nو شيخ عبدالوهاب عبداللطيف در حاشيه صواعق گويد : « همه صحابه كه در دوران على بودند ، يا همراه او مىجنگيدند ، يا بر عليه او ، يا از هر دو سپاه كناره گرفته و با او نمىجنگيدند ؛ چنان كه گروهى مانند : اصحاب ابن‌مسعود و سعد\r\n\r\n\r\n","description":"","footnote":"\r\n( 1 ) . مراد علامه از « كلبى » هشام‌بن محمدبن سائب كلبى است . ذهبى در كتاب « العبر » ج 1 ص 346 گويد : « تصنيفات او بيش از يكصد و پنجاه جزء است » و احمد زكى در ملحق « الأصنام » نام 141 عدد آن‌ها را ثبت كرده است ؛ و نام بسيارى از آن‌ها كه از قلم احمد زكى افتاده ، در « رجال نجاشى » شرح حال هشام آمده است . علماى مكتب خلفا هشام را به رفض و غلوّ در تشيع نسبت داده‌اند . وفات او در سال 204 يا 206 هجرى ، و شرح حال او در « طبقات الحفاظ » و « انساب سمعانى » آمده است .\r\n( 2 ) . منهاج السنة ، ج 3 ص 19 به بعد .\r\n( 3 ) . الاصابه ، ج 4 ص 151 . .\r\n","page_name":" 107 ","page_number":107},
  {"content":"\r\n\r\nابن‌ابى وقاص از جنگيدن با او امتناع كردند و كسانى چون : حذيفه و ابن‌مسلمه و ابوذر و عمران‌بن حصين و ابوموسى اشعرى از هر دو گروه كناره گرفتند ، و همه آن‌ها اهل تأويل [ و اجتهاد 
  ] بودند و آنچه از آن‌ها سرزد از عدالتشان برون نمىكند » . « 1 »\r\nآرى ، پيروان مكتب خلفا ، بدين‌گونه ، از قرن دوم هجرى تا به امروز - اوايل قرن پانزدهم - اجماع و اتفاق كرده اند كه : « همه صحابه عادلند و خداوند سبحان بر هر چه كرده‌اند : « خصومت و دشمنى ، كشتار و خونريزى » براى همه آن‌ها پاداششان مىدهد » يعنى : نه تنها گناهانشان را ثبت نمىكند ، كه بر سيئاتشان پاداش مىدهد ! !\r\nو بنابر پندار آنان ، چه قاضى دادگرى است اين خداوند ! ما را به خاطر گناهانمان مجازات مىكند و آن‌ها را به خاطر گناهانشان پاداش مىدهد ! ! !\r\nآن‌ها بر اين سخن در حق صحابه تا عصر معاويه اتفاق و اجماع كرده‌اند ، و برخى از آن‌ها گويد : « اين قاعده تا عصر يزيد نيز سارى و جارى است . » چنان كه « ابن‌خلدون » درباره صحابه زمان يزيد گويد : « برخى از آنان كار يزيد را ناروا دانسته و برخى جنگ با او را واجب شمردند » سپس گويد : « و اين شأن همه مسلمانان بوده ، و همگى مجتهد بوده‌اند ، و ايرادى بر هيچ يك از دو گروه نيست ، و اهداف آن‌ها در نيكى و حقجوئى ، معروف است و خداوند ما را\r\n\r\n\r\n","description":"","footnote":"\r\n( 1 ) . حاشيه صواعق ، ص 209 . او اين سخن را در كتاب « المختصر » خود نيز تأكيد مىكند ؛ در حالى كه ما اين « اصحاب ابن‌مسعود » را كه از فتنه كناره گرفته باشند نشناختيم ؛ چنان كه « حذيفه » نيز در آن زمان در مدينه نبود ، بلكه در مدائن بود و در آنجا وفات كرد و وصيت نمود كه از « امام على ( ع ) » پيروى شود ؛ و نيز « ابوذر » آشكارا با بدعت‌هاى حاكمان مبارزه كرد تا شهر به شهر تبعيد گرديد و در پايان در زمان خلافت عثمان و در حال تبعيد در سال 32 هجرى در « ربذه » وفات كرد و « سعدبن وقاص » نيز از يارى نكردن امام پشيمان شد و « عمران‌بن حصين » پيش از آن وفات كرده بود . .\r\n","page_name":" 108 ","page_number":108},
  {"content":"\r\n\r\nدر اقتداى بدان‌ها توفيق دهد » . « 1 »\r\nنمىدانم اگر آن‌ها همگى به خاطر درك صحبت و همراهى رسول خدا ( ص ) مجتهدند ، حال قاتلان عثمان چه مىشود ؟ چرا آن‌ها از مجتهدان شمرده نشدند ؟ ! ابن‌حزم در باب اجتهاد « ابوالغاديه » قاتل عمار - چنان كه گذشت - گويد :\r\n« و اين [ / ابوالغاديه 
  ] همانند قاتلان عثمان ( رض ) نيست ؛ زيرا در كشتن عثمان ، مجالى براى اجتهاد وجود نداشت ؛ چون او نه كسى را كشته و نه با كسى جنگ و قتال و درگيرى داشته و نه زناى محصنه نموده و نه مرتدّ شده بود تا تأويل و اجتهاد در كشتن او جايز باشد ؛ بلكه آنان فاسقان جنگجوئى بودند كه عمداً و بدون تأويل ، ظالمانه و ستمگرانه ، خون حرامى را ريختند ؛ پس آن‌ها فاسقان و ملعونانند » « 2 »\r\nو ابن حجر هيثمى گويد : « عقيده بسيارى از علما بر آن است كه كشندگان عثمان ، شورشى نبودند ؛ بلكه آن‌ها ستمگران و سركشان بودند ؛ چون شبهات آن‌ها قابل توجه نبود و آن‌ها ، پس از كشف شبهه و روشن شدن حق ، بر باطل پاى فشردند ؛ و چنان نيست كه هر كس شبهه‌اى را برگرفت و دريافت ، به وسيله آن ، مجتهد گردد ؛ چون شبهه بر كسى عارض مىشود كه از درجه اجتهاد قاصر و ناتوان است » . « 3 »\r\nنمىدانم اگر چنين است ، چگونه قاتل امام على ( ع ) مجتهد متأوّل گرديد و آن حضرت را در حال نماز ، در محراب مسجد كوفه ، به شهادت رسانيد ؟ !\r\n\r\n\r\n","description":"","footnote":"\r\n( 1 ) . مقدمه ابن‌خلدون ، چاپ دار الكتاب اللبنانى 1956 م ، ص 380 ؛ عبدالرحمن‌بن خلدون ( 732 - 808 ه - ) در مقابر صوفيه مصر مدفون است . مراد او از كسانى كه جنگ با يزيد را واجب مىدانستند ، مردم مدينه در « واقعه حرّه » و عبدالله‌بن زبير در شهر مكه است .\r\n( 2 ) . الفصل ، ج 4 ص 161 .\r\n( 3 ) . الصواعق المحرقه ، ص 215 . .\r\n","page_name":" 109 ","page_number":109},
  {"content":"\r\n\r\n\r\nك - مجتهد متأوّل ، عبدالرحمن‌بن ملجم قاتل امام على ( ع ) :\r\nابن‌حزم در « المحلّى » و ابن‌تركمانى در « الجوهر النقى » - چنان كه گذشت - گويند : هيچ يك از ابناى امت ترديد ندارند كه « عبدالرحمن‌بن ملجم » در كشتن على « متأوّل و مجتهد » بود و چنان مىپنداشت كه راه صواب مىرود ، و بدين خاطر است كه « عمران‌بن حطّان » گويد :\r\n « يا ضربة من تقى ما اراد بها * الّا ليبلغ من ذى العرش رضوانا\r\nانّى لأذكره يوماً و احسبه * او فى البريّة عند الله ميزانا » « 1 » \r\nنمىدانم « عبدالرحمن‌بن ملجم » كه در شمار صحابه نبود ، چگونه مجتهد از آب درآمد ؟ !\r\nو نيز نمىدانم « يزيد » كه از صحابه نبود ، چگونه مجتهد گرديد ؟ !\r\n\r\nل - خليفه و امام ، يزيدبن معاويه :\r\nابوالخير شافعى درباره‌ى « يزيد » گويد : « او امام و مجتهد ود »\r\nو ابن‌كثير ، پس از آنكه از قول « ابوالفرج‌بن جوزى » « 2 » جواز لعن بر يزيد را نقل كرده گويد : « و گروه ديگرى از آن نهى كرده و آن‌ها نيز در اين باره كتاب نوشته‌اند تا لعن يزيد دستاويز لعن پدرش يا يكى از صحابه نگردد ؛ و افعال و اقدامات نارواى او را چنين توجيه كرده‌اند كه : « او اجتهاد كرده و اشتباه نموده ! »\r\nو گفته‌اند : « با وجود اين او امامى فاسق بوده ، و امام اگر فاسق گردد ، به مجرد\r\n\r\n\r\n","description":"","footnote":"\r\n( 1 ) . المحلّى ، ج 10 ص 484 . الجوهر النقى در حاشيه سنن بيهقى ، ج 8 ص 58 و 59 ، كه مؤلف آن علاءالدين علىبن عثمان معروف به ابن‌تركمانى حنفى ( متوفاى 750 ه - » در مقدمه‌اش گويد : « اين‌ها فوائدى است كه در حاشيه اين سنن بزرگ بيان داشتم ، و حاجى خليفه در كشف الظنون ، ج 2 ص 1007 ، درباره‌ى سنن بيهقى ( متوفاى 458 ه - ) گويد : « همانندش در اسلام تأليف نشده است » .\r\n( 2 ) . ابوالفرج ابن‌جوزى ، عبدالرحمن‌بن علىبن محمد بكرى حنبلى واعظ و محدّث و مفسِّر ( متوفاى 597 ه - ) از كتب او كتاب : « الردّعلى عبدالمغيث‌بن زهير حنبلى » نويسنده كتاب « فضائل يزيد » است . .\r\n","page_name":" 110 ","page_number":110},
  {"content":"\r\n\r\nفسقش - بنابر يكى از دو قول علما كه صحيح‌تر است - عزل نمىشود ؛ بلكه خروج بر عليه او هم جايز نيست ؛ چون موجب فتنه انگيزى و هرج و مرج و خونريزى حرام مىگردد . . . » .\r\nو اما آنچه كه برخى از مردم يادآور شده‌اند كه : « يزيد به هنگام شنيدن خبر اهل مدينه و آنچه كه در « واقعه حرّه » به وسيله « مسلم‌بن عقبه » و سپاه او بر آنان رفته بود ، به شدت اظهار شادمانى كرد » اين بدان خاطر بود كه او خود را امام مىديد و آن‌ها از طاعتش برون شده و ديگرى را امير خود گرفته بودند و او حق داشت با آن‌ها بجنگد تا به طاعتش بازآيند و همراه جماعت گردند » . « 1 »\r\nو ابن‌حجر در صواعق از « غزالى » و « متولى » « 2 » نقل كند كه گفته‌اند : « لعن يزيد و تكفير او جايز نيست ، چون او از جمله مؤمنان است و سرانجام كارش با مشيّت خداست كه اگر خواست عذابش كند و اگر خواست از او ببخشايد » . « 3 »\r\n\r\n\r\n","description":"","footnote":"\r\n( 1 ) . تاريخ ابن‌كثير ، ج 8 ص 223 - 224 .\r\n( 2 ) . ابوسعيد عبدالرحمن‌بن ابىمحمد مأمون‌بن على المتولّى ، فقيه اصولى شافعى نيشابورى مدرّس نظاميه بغداد ( متوفاى 478 ه - ) شرح حال او در الكنى و الاقاب ، ج 3 ص 119 ، آمده است .\r\n( 3 ) . الصواعق المحرقه ، ص 221 ، و نيز مراجعه كنيد : احياء علوم الدين غزالى ( متوفاى 505 ه - ) ج 3 ص 125 . .\r\n","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\n4 - شرح موارد اجتهاد يادشدگان\r\n\r\nالف - رسول خدا ( ص )\r\nنخستين كسى كه در مكتب خلفا « مجتهد » ناميده شد ، رسول خدا ( ص ) است ؛ چنان كه در داستان اسامه گذشت و گفتند : « آن حضرت سپاهيان را با اجتهاد و نظر شخصى خود اعزام مىكرد » اما داستان اعزام اسامه و چگونگى تخلّف خليفه اول و دوم از آن ، چنان است كه مىآيد :\r\nدر طبقات ابن‌سعد ، انساب الأشراف و عيون الأثر گويند : « روز دوشنبه چهار روز به پايان ماه صفر سال يازدهم هجرى ، رسول خدا ( ص ) فرمان داد تا مردم براى جنگ با روم آماده شوند و فرداى آن « اسامةبن زيد » را فراخواند و فرمود : « به سوى شهادتگاه پدرت برو و سواره بر آن بتاز كه تو را فرمانده اين سپاه گردانيدم . . . » روز چهارشنبه كه رسيد ، بيمارى رسول خدا ( ص ) شدت گرفت و تب كرد و سر درد گرفت و چون روز پنجشنبه شد ، با دست خود پرچم فرماندهى را به اسامه داد . . . اسامه نيز با همان پرچم از مدينه بيرون رفت و در « جرف » « 1 » اردو\r\n\r\n\r\n","description":"","footnote":"\r\n( 1 ) . جرف : منطقه‌اى است در سه ميلى مدينه به سوى شام . ( معجم البلدان ) .\r\n","page_name":" 113 ","page_number":113},
  {"content":"\r\n\r\nزد و همه بزرگان مهاجر و انصار ، از جمله ابوبكر صديق و عمربن خطاب و ابوعبيده جرّاح و سعيدبن زيد بايد در آن شركت مىكردند ، كه برخى زبان به اعتراض گشودند و گفتند : « اين جوان را فرمانده‌ى مهاجران پيشتاز كرده است ! » و رسول خدا ( ص ) با شنيدن سخنان ايشان به شدت خشمگين شد و به منبر رفت و فرمود :\r\n« اين سخنى است كه از قول برخى از شما درباره‌ى فرماندهى اسامه به من رسيده ؟ پيش از او نيز در فرماندهى پدرش عيبجوئى كرديد ؛ در حالى كه به خدا سوگند او براى فرماندهى بسيار شايسته بود پسرش نيز پس از او براى فرماندهى شايسته است »\r\nسپس از منبر فرود آمد و همراهان اسامه براى رفتن به « جرف » با آن حضرت خداحافظى كردند . رسول خدا ( ص ) سنگين شد و در همان حال مىفرمود : « سپاه اسامه را روانه كنيد » و چون روز يكشنبه شد ، درد بر رسول خدا ( ص ) چيره گرديد و در حالى كه بيهوش بود ، اسامه وارد شد و سر فرود آورد و آن حضرت را بوسيد و به اردوگاه خود بازگشت . سپس روز دوشنبه شد و رسول‌الله ( ص ) كه بهتر شده بود به او فرمود : « به يمن و بركت خدا حركت كن » و اسامه با او خداحافظى كرد و به ادوگاه بازگشت و فرمان حركت داد و در حالى كه قصد سوار شدن داشت ناگهان ديد كه فرستاده مادرش « امّ ايمن » آمده و مىگويد : « رسول خدا ( ص ) در حال جان دادن است » و او به مدينه آمد و عمروابو عبيده نيز همراهىاش كردند تا بر بالين رسول الله ( ص ) رسيدند ، و آن حضرت در نيمروز دوشنبه دوازدهم ربيع الأول رحلت فرمود » « 1 »\r\n\r\n\r\n","description":"","footnote":"\r\n( 1 ) . طبقات ابن‌سعد ، ج 2 ص 190 و ج 4 ص 66 . عيون الأثر ، ج 2 ص 281 . از جمله كسانى كه به بودن ابوبكر و عمر در سپاه اسامه تصريح كرده‌اند ، صاحب كنز العمال ، ج 5 ص 312 ، و منتخب آن در حاشيه مسند احمد ، ج 4 ص 180 ، از عروه ، و انساب الأشراف در شرح حال اسامه ، ج 1 ص 474 ، از ابن‌عباس ، و تهذيب تاريخ ابن‌عساكر ، و تاريخ يعقوبى ، ج 2 ص 74 ، و تاريخ ابن‌اثير ، ج 2 ص 123 . .\r\n","page_name":" 114 ","page_number":114},
  {"content":"\r\n\r\nو در شرح نهج البلاغه گويد : « رسول خدا ( ص ) كه به هوش آمد از حال اسامه و حركت او پرسيد كه گفتند : « در حال آماده شدن هستند » و آن حضرت پيوسته مىفرمود : « سپاه اسامه را روانه كنيد ؛ خدا لعنت كند كسى را كه از همراهى با آن سرپيچى كند » و اسامه با جمع صحابه كه فراروى او بودند و آن پرچم كه بر بالاى سرش در اهتزاز بود حركت كرد تا به « جرف » رسيدند و در حالى كه ابوبكر و عمر و بسيارى از مهاجران ، و اسيدبن حضير و بشيربن سعد در كثيرى از مشاهير انصار با او بودند فرود آمد كه ناگهان فرستاده‌ى مادرش « امّ ايمن » فرا رسيد و گفت : « . . . » « 1 »\r\nاين ، داستان تجهيز سپاه اسامه در زمان رسول خدا ( ص ) بود ؛ و از « عروه » روايت شده كه درباره سرانجام اين سپاه پس از وفات رسول خدا ( ص ) گفته است : « هنگامى كه از كار بيعت ابوبكر فارغ شدند و مردم آرامش يافتند ، ابوبكر به اسامه گفت : « بدانجا كه رسول خدا ( ص ) فرمانت داده بود ، روانه شو » « 2 » و اسامه با سپاه خود حركت كرد و ابوبكر و عمر به خاطر اداره‌ى شئون خلافت بر جاى ماندند و خليفه عمر هميشه به اسامه مىگفت : « رسول خدا ( ص ) رحلت كرد و تو فرمانده من بودى » او حتى زمانى كه به خلافت رسيد نيز هرگاه اسامه را مىديد مىگفت : « السلام عليك ايّها الأمير » : « سلام بر تو اى فرمانده » و اسامه مىگفت : « خدايت ببخشايد يا اميرالمؤمنين ! اين را به من مىگوئى ؟ ! » و عمر مىگفت : « همواره تا زنده‌ام تو را فرمانده مىخوانم ؛ چون رسول خدا ( ص ) از دنيا رفت و تو\r\n\r\n\r\n","description":"","footnote":"\r\n( 1 ) . شرح نهج البلاغه ابن‌ابى الحديد ، ج 2 ص 21 .\r\n( 2 ) . تاريخ ابن‌عساكر ، ج 1 ص 433 . .\r\n","page_name":" 115 ","page_number":115},
  {"content":"\r\n\r\nفرمانده من بودى » . « 1 »\r\nو اين دو خليفه ، ابوبكر و عمر ، هرگاه به خاطر سرپيچى از همراهى با سپاه اسامه مورد انتقاد قرار گرفتند ، هوادارانشان همان عذر پيشين را آوردند كه : « رسول خدا ( ص ) سپاهيان را با اجتهاد شخصى خود روانه مىكرد « 2 » و بنابراين ، مخالفت ديگر صحابه مجتهد ، با اين گونه فرامين اجتهادى رسول خدا ( ص ) ، جايز است ! » « 3 »\r\n\r\nب - اجتهاد ابىبكر :\r\nاز جمله موارد اجتهاد ابىبكر ، داستان آتش زدن « فجائه سلمى » است كه بنابر روايت طبرى و ابن‌اثير و ابن‌كثير چنين است كه گويند : « مردى از قبيله بنىسليم به نام « فجائه ، بحيربن اياس . . . بن خفاف » « 4 » نزد ابوبكر آمد و گفت : « من مسلمانم و مىخواهم با كفارى كه مرتد شده‌اند جهاد كنم ، مرا تجهيز كن » ابوبكر سلاح و مركبش داد و او به همراه « نجبةبن ابىالميثاء » بيرون رفت و مسلمان و مرتد را مورد هجوم قرار داد : اموالشان را غارت مىكرد و هر كس را كه مقاومت مىنمود مىكشت . خبر اقدامات او كه به ابوبكر رسيد به « طريفةبن حاجز » « 5 » نوشت : « اين دشمن خدا ، فجائه ، نزد من آمد و چنان نمود كه مسلمان است و از من خواست تا براى جنگ با مرتدان تجهيزش كنم و من سلاح و مركبش دادم ، و اكنون با خبر يقينى دريافته‌ام كه اين دشمن خدا مسلمان و مرتد را مورد هجوم قرار داده و\r\n\r\n\r\n","description":"","footnote":"\r\n( 1 ) . سيره حلبيه ، ص 237 .\r\n( 2 ) . مراجعه كنيد : شرح نهج البلاغه ابن‌ابى الحديد ، ج 4 ص 173 - 178 .\r\n( 3 ) . همان ، ج 1 ص 53 ، شرح خطبه شقشقيه .\r\n( 4 ) . در جمهره‌ى انساب ابن‌حزم ، ص 261 ، باب ذكر نسب بنو سليم‌بن منصور گويد : « فجائه ، بحيربن اياس‌بن عبدالله . . . بن خفاف » مرتد بود و ابوبكر ( رض ) او را با آتش سوزانيد .\r\n( 5 ) . شرح حال او در اصابه ، ج 2 ص 215 ، آمده است . .\r\n","page_name":" 116 ","page_number":116},
  {"content":"\r\n\r\nاموال آن‌ها را مىگيرد و هر كس را كه مقاومت كند مىكشد ؛ پس ، با مسلمانانِ همراهت به سوى او روى آور تا او را كشته و يا اسير كرده و نزد من آورى » طريفةبن حاجز به سوى او رفت و چون به هم رسيدند ، هر دو گروه به تراندازى پرداختند و « نجبةبن ابىالميثاء » كشته شد و « فجائه » كه ديد مسلمانان در كار خود جدى هستند به « طريفه » گفت : « به خدا سوگند تو برتر از من نيستى ، تو يك فرمانده ابوبكرى و من هم يك فرمانده او » طريفه گفت : « اگر راست مىگوئى سلاح را بر زمين بگذار و با من به نزد ابىبكر بيا » لذا با هم به نزد ابوبكر رفتند و چون بر او وارد شدند ، ابوبكر به طريفه گفت : « او را به بقيع ببر و در آتش بسوزان » طريفه نيز او را به سوى مصلّى برد و آتشى برافروخت و وى را در آن افكند » .\r\nو در روايت پيش از آن ، در تاريخ طبرى گويد : « در مصلّاى مدينه با هيزم بسيار براى او آتشى افروختند و سپس ، با دست و پاى بسته ، او را در آن افكندند » .\r\nو در روايت ابن‌كثير گويد : « دستانش را از پشت بسته و در آتشش افكندند و او در حالى كه كاملًا بسته بود ، بسوخت » « 1 »\r\nابوبكر سپس از اين كار خود پشيمان شد و در بيمارى منجر به مرگش گفت : « سه كار است كه انجام دادم و اين كاش انجام نداده بودم : اى كاش حريم خانه فاطمه را نگاه مىداشتم و آن را نمىگشودم ، اگر چه براى جنگش بسته بودند ؛ و اين كاش « فجائه سلمى » را در آتش نمىسوزانيدم و او را آزادانه ، يا انديشمندانه ، مىكشتم ؛ و اين كاش در سقيفه بنىساعده اين امر را بر عهده يكى از آن دو نفر\r\n\r\n\r\n","description":"","footnote":"\r\n( 1 ) . تاريخ طبرى ، چاپ اول مصر ، ج 3 ص 234 - 235 ، تاريخ ابن‌اثير ، ج 2 ص 146 ، و تاريخ ابن‌كثير ، ج 9 ص 319 ، حوادث سال 11 هجرى . .\r\n","page_name":" 117 ","page_number":117},
  {"content":"\r\n\r\n[ / عمر يا ابوعبيده 
  ] انداخته بودم » . « 1 »\r\nاشكالى كه در اين اقدام بر ابوبكر كرده‌اند آن است كه حكم مُفسدانى چون « فجائه » در قرآن كريم ( مائده / 33 ) با صراحت آمده است :\r\n( إِنَّما جَزاءُ الَّذينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْديهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظيم )\r\n« همانا كيفر كسانى كه با خدا و رسول او مىجنگند و مىكوشند تا در زمين فساد كنند ، آن است كه كشته شوند ، يا به صليب كشيده شوند ، يا دست و پاى آن‌ها بر خلاف هم قطع گردد ، يا تبعيد گردند ؛ اين خوارى و كيفر دنياى ايشان است و آن‌ها را در آخرت عذاب عظيمى خواهد بود » .\r\nو رسول خدا ( ص ) از سوزانيدن با آتش نهى كرده و چنان كه در صحيح بخارى و مسند احمد آمده فرمود : ( لا يعذّب بالنّار إلّا ربّ النّار ) : « با آتش عذاب نمىكند ، مگر پروردگار آتش » . و : « كسى جز خدا ، با آتش عذاب نمىكند » . و : « كسى جز پروردگارِ آتش ، با آن عذاب نمىكند » . « 2 »\r\nو فرموده : « كسى كه دينش را تبديل كرد ، او را بكشيد » . « 3 » و : « كشتن فرد مسلمانى كه « لا إله الّا اللَّه و محمّداً رسول اللَّه » گوى است جايز نيست : مگر براى سه كار : « زناى محصنه ، كه به خاطر آن رجم مىشود ؛ شورش و جنگ با خدا و\r\n\r\n\r\n","description":"","footnote":"\r\n( 1 ) . همان ، ج 4 ص 52 ، حوادث سال 13 هجرى . بقيه مصادر را در كتاب : « عبدالله‌بن سبا » فصل : « تحصن در خانه فاطمه ( س ) » بجوئيد .\r\n( 2 ) . صحيح بخارى ، ج 2 ص 115 . مسند احمد ، ج 2 ص 207 و ج 3 ص 494 . سنن ابوداود ، كتاب الجهاد ، ج 3 ص 494 . سنن ابوداود ، كتاب الجهاد ، ج 3 ص 55 و 56 ، حديث 2673 و 2675 ، و كتاب الأدب ، ج 4 ص 367 و 368 ، حديث 5268 ، و سنن بيهقى ، ج 9 ص 71 و 72 .\r\n( 3 ) . همان ، كتاب الستتابة المرتدّين ، و سنن ابوداود ، كتاب الحدود . .\r\n","page_name":" 118 ","page_number":118},
  {"content":"\r\n\r\nرسول او ، كه به خاطر آن كشته يا به صليب كشيده مىشود يا تبعيد مىگردد ، و كشتن شخص ديگر ، كه به قصاص آن كشته مىشود » . « 1 »\r\nو علماى مكتب خلفا براى مخالفت ابوبكر با اين نصوص صريح ، چنين عذر آورده‌اند كه : « سوزانيدن فجائه سلمى از اشتباه او در اجتهادش بوده و همانند آن براى مجتهدان بسيار است » . « 2 »\r\nاشكال ديگرى كه بر ابوبكر كرده‌اند ، فتواى او درباره « كلاله » « 3 » يعنى : ميّتى است كه فرزند و پدر و مادر بر جاى ننهاده ، كه به وارثان او « كلاله » گويند ، و در قرآن كريم ( نساء / 12 ) فرموده :\r\n( وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُث . . . )\r\n« و اگر مردى يا زنى از جهت « كلاله » ارث برده شود ، و او را برادرى يا خواهرى باشد ، براى هر كدام از آن‌ها يك ششم ، و اگر بيش از آن باشند ، همگى در يك سوم شريكند . . . » . « 4 »\r\nو در آيه 176 نساء فرموده :\r\n( يَسْتَفْتُونَكَ قُلِ اللَّهُ يُفْتيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَ إِنْ كانُوا إِخْوَةً رِجالًا وَ نِساءً فَلِلذَّكَرِ مِثْلُ حَظِّ الْأُنْثَيَيْنِ يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَليم )\r\n\r\n\r\n","description":"","footnote":"\r\n( 1 ) . سنن بيهقى ، ج 9 ص 71 .\r\n( 2 ) . مصادر آن گذشت .\r\n( 3 ) . مفردات راغب ، تفسير كلاله .\r\n( 4 ) . بنابر آنچه در همه تفاسير آمده و مورد اجماع و نص است ، مراد از كلاله در اينجا برادر و خواهر مادرى است . .\r\n","page_name":" 119 ","page_number":119},
  {"content":"\r\n\r\n« از تو فتوا مىخواهند ، بگو : خدا درباره‌ى « كلاله » فتوايتان مىدهد : اگر مردى بميرد كه فرزندى ندارد و خواهرى دارد ، نصف ماترك او از آنِ خواهرش باشد ؛ و اگر خواهرش فرزندى نداشته باشد ، او تمام مالش را به ارث مىبرد ؛ و اگر دو نفر ( وارث ) باشند ، دو ثلثِ ماترك از آنِ ايشان است ؛ و اگر برادران و خواهران باشند ، براى هر مردى همانند سهم دو زن باشد ؛ خدا [ احكام را 
  ] براى شما بيان مىكند تا گمراه نشويد و خدا بر هر چيزى آگاه است » . « 1 »\r\nو چون حكم « كلاله » را از ابىبكر پرسيدند گفت : « به زودى نظرم را درباره آن بيان مىكنم ، اگر صحيح بود از خداست ، و اگر خطا بود ، از من و از شيطان است و خدا و رسول از آن مبرّا هستند : به نظر من غير فرزند و پدر را شامل است » و هنگامى كه عمر به خلافت رسيد گفت : « من از خدا شرم مىكنم چيزى را كه ابوبكر گفته ردّ نمايم » « 2 » و يك بار نيز گفت : كلاله كسى است كه فرزند ندارد » . « 3 »\r\nو نيز ، پاسخ او درباره‌ى « وارث جدّه » بنابر آنچه در مؤطّأ مالك ، سنن دارمى ، سنن ابىداود و سنن ابن‌ماجه آمده چنين است كه راوى گويد : « جدّه‌اى نزد ابوبكر صديق آمد و درباره‌ى ميراث خود پرسيد و ابوبكر به او گفت : « در كتاب خدا براى تو چيزى نيست ، در سنت رسول خدا نيز ، چيزى براى تو نمىدانم ؛ اكنون بازگرد تا از مردم بپرسم . سپس از مردم سئوال كرد و مغيرةبن شعبه گفت : « نزد رسول خدا حاضر بودم كه سهم جدّه را يك ششم داد . » ابوبكر گفت : « آيا ديگرى هم با تو بود ؟ » كه محمدبن مسلمه انصارى برخاست و قول مغيره را\r\n\r\n\r\n","description":"","footnote":"\r\n( 1 ) . مقصود از برادر و خواهر ميّت در اينجا تنها برادر و خواهر تنى يا برادر و خواهر پدرى است .\r\n( 2 ) . سنن دارمى ، ج 2 ص 365 . اعلام المؤلفين ، ج 1 ص 28 ، و سنن بيهقى ، ج 6 ص 223 .\r\n( 3 ) . تفسير قرطبى ، ج 5 ص 77 . .\r\n","page_name":" 120 ","page_number":120},
  {"content":"\r\n\r\nتكرار كرد و ابوبكر آن را در حق او جارى ساخت . . . » « 1 »\r\nو در استيعاب و اسدالغابه و اصابه ، در شرح حال عبدالرحمن‌بن سهيل انصارى ، و مؤطّأ مالك روايتى است كه فشرده آن چنين است : « دو نفر جدّه ، مادرِ مادر و مادرِ پدر ، نزد ابوبكر آمدند و او ميراث را به مادرِ مادر داد و به مادرِ پدر چيزى نداد ؛ عبدالرحمن‌بن سهل گفت : « اى خليفه رسول خدا ! ميراث را به كسى دادى كه اگر بميرد ، ميراث گذار و از او ارث نمىبرد » و ابوبكر آن را - يعنى يك ششم را - بين آن دو تقسيم كرد » . « 2 »\r\nو از جمله آن‌ها ، كشتن « مالك‌بن نويره » و درآميختن خالد با همسر وى در شب قتل اوست ؛ مالك‌بن نويره تميمى ، مكنّى به اباحنظله ، شاعر و شريف و شجاعِ شجاعان بنىيربوع در جاهليت ، هنگامى كه اسلام آورد رسول خدا ( ص ) او را كارگزار صدقات قوم خود قرار داد و او پس از رحلت پيامبر صدقات را نگاه داشت و آن‌ها را ميان قوم خود تقسيم كرد و گفت :\r\n « فقلت خذوا الموالكم غير خائف * و لا ناظر فى ما يجىء من الغد\r\nفان قام بالدّين المخوِّف قائم * اطعنا و قلنا الدين دين محمد » \r\n« گفتم اموالتان را بدون ترس بگيريد ،\r\nو منتظر اينكه فردا چه مىشود نباشيد ؛\r\nكه اگر براى اين دينِ بيم دهنده ، رهبرى به پا خاست ،\r\nاطاعت مىكنيم و مىگوئيم : دين دين محمد است . » « 3 »\r\n\r\n\r\n","description":"","footnote":"\r\n( 1 ) . مؤطّأ مالك ، ج 2 ص 54 . سنن دارمى ، ج 2 ص 359 . سنن ابىداود ، ج 2 ص 38 . سنن‌ابن‌ماجه ، ص 910 ، و بداية المجتهد ، ج 2 ص 278 .\r\n( 2 ) . استيعاب در حاشيه اصابه ، ج 2 ص 441 . اسد الغابه ، ج 3 ص 299 . اصابه ، ج 2 ص 394 . بداية المجتهد ، ج 2 ص 379 ، و مؤطّأ مالك ، ج 2 ص 54 .\r\n( 3 ) . معجم الشعراء مرزبانى ، ص 260 ، و شرح حال مالك در اصابه ، ص 336 . .\r\n","page_name":" 121 ","page_number":121},
  {"content":"\r\n\r\nو در تاريخ طبرى از عبدالرحمن‌بن ابىبكر گويد : « هنگامى كه خالد در « بطاح » « 1 » فرود آمد ، « ضراربن الأزور » « 2 » را با گروهى كه « ابوقتاده » « 3 » نيز با آن‌ها بود به سوى قبيله مالك فرستاد و شبانه آن‌ها را محاصره كردند .\r\nابوقتاده گويد : « آن‌ها شبانه به محاصره آن قوم پرداختند و آنان را تحت نظر گرفتند و چون سلاح برگرفتند ، گفتيم : « ما مسلمانيم ! »\r\nآن‌ها گفتند : « ما نيز مسلمانيم ! »\r\nگفتيم : « پس چرا سلاح برداشتيد ؟ »\r\nگفتند : « شما چرا سلاح برداشتيد ؟ »\r\nگفتيم : « اگر راست مىگوئيد سلاح را بر زمين بگذاريد »\r\nگويد : « آن‌ها سلاح خود را زمين نهادند و نماز خوانديم و نماز خواندند » . « 4 »\r\nو در شرح ابن‌ابى الحديد گويد : « و چون سلاح خود را زمين نهادند ، آن‌ها را اسير و دربند كرده و به نزد خالد آوردند » .\r\n\r\n\r\n","description":"","footnote":"\r\n( 1 ) . بطاح ، آبشخورى در ديار اسدبن خزيمه بوده است . ( معجم البلدان ) .\r\n( 2 ) . ضراربن الأزور ( اسدى ) شاعر شجاع و دلاور ، در شرح حال او در اصابه ، ج 2 ص 200 - 201 ، گويد : « خالد او را با گروهى بر سر تيره‌اى از بنىاسد فرستاد و آن‌ها زن زيبائى را اسير كردند و ضرار از همراهانش خواست تا زن را به او ببخشند و آن‌ها بخشيدند و او با وى درآميخت و سپس پشيمان شد و داستان را براى خالد بازگفت و خالد به او گفت : « گوارايت كردم ! » و او گفت : « نه ، بايد براى عمر بنويسى » و عمر نوشت : « سنگسارش كن » و چون نامه رسيد او مرده بود و خالد گفت : « خداوند ضرار را خوار نكرد » و گفته شده او از كسانى بود كه با ابوجندل شراب خورده بود . . . » .\r\n( 3 ) . ابوقتاده ، حارث انصارى خزرجى ، در احد و ما بعد آن حضور يافت و او را تك سوار رسول خدا ( ص ) مىگفتند ؛ با امام على ( ع ) نيز در همه نبردها همراه بود . سال وفات و محل وفاتش را با اختلاف ، كوفه 38 يا 40 و مدينه 54 هجرى ذكر كرده‌اند ؛ شرح حال او در استعاب ، ج 1 ص 110 - 111 ، و حاشيه اصابه ، ج 4 ص 161 160 ، و اصابه ، ج 4 ص 157 - 158 ، آمده است .\r\n( 4 ) . تاريخ طبرى چاپ اروپا ، ص 1927 - 1928 . .\r\n","page_name":" 122 ","page_number":122},
  {"content":"\r\n\r\nو در اصابه گويد : « خالد زن زيبا روى مالك را ديد و مالك پس از آن به همسرش گفت : « مرا به كشتن دادى ! » يعنى : به زودى به خاطر تو كشته مىشوم » . « 1 »\r\nو در تاريخ يعقوبى گويد : « خالد كه آن زن را ديد به شگفت آمد و گفت : « به خدا سوگند پيش از آنكه به نزد قومت بازگردى تو را مىكشم ! » « 2 »\r\nو در كنز العمال گويد : « خالدبن وليد ادّعا كرد كه ملك‌بن نويره با سخنى كه گفته و به خالد رسيده ، مرتدّ شده و مالك آن را انكار كرد و گفت : « من بر دين اسلامم و هيچ تغيير و تبديلى انجام ندادم » و ابوقتاده و عبدالله‌بن عمر به نفع او شهادت دادند ، ولى خالد او را پيش انداخت و به ضراربن الأزور دستور داد تا گردنش را زد ، و بعد ، همسر او « امّ تميم » را گرفت و با وى درآميخت » . « 3 »\r\nو در وفيات الأعيان و فوات الوفيات و تاريخ ابىالفداء و تاريخ ابن‌شحنه گويند : « عبدالله‌بن عمر و ابوقتاده انصارى كه حاضر بودند ، با خالد درباره‌ى مالك سخن گفتند و او سخنشان را نپسنديد و مالك گفت : « خالد ! ما را نزد ابوبكر فرست تا او درباره‌ى ما قضاوت كند ، كه تو غير ما را كه جرمش بيش از ما بوده ، نزد او فرستاده‌اى ! » و خالد گفت : « نه ، خدا مرا نبخشد اگر تو را نكشم » و به ضراربن الأزور دستور داد گردنش را بزند . مالك به همسرش نظر كرد و به خالد گفت : « اين است كه مرا كشت ! » چون آن زن در غايت جمال و زيبائى بود ، و خالد گفت : « بلكه خدا تو را كشت كه از اسلام برگشتى »\r\nمالك گفت : « من بر دين اسلامم » .\r\nخالد گفت : « ضرار ! گردنش را بزن ! » .\r\nضرار گردنش را زد و بعد ، سرش را كه بسيار پرمو بود ، پايه ديگ\r\n\r\n\r\n","description":"","footnote":"\r\n( 1 ) . الاصابه ، ج 3 ص 337 .\r\n( 2 ) . تاريخ يعقوبى ج 2 ص 131 .\r\n( 3 ) . كنزالعمال ، چاپ اول ، ج 3 ص 132 . .\r\n","page_name":" 123 ","page_number":123},
  {"content":"\r\n\r\nقرار دادند » « 1 »\r\nو خالد در همان شب با « امّ تميم » دخت منهال و همسر مالك درآميخت ، « 2 » و ابوزهير سعدى درباره‌ى اين رويداد گفت :\r\n « الا قل لحىّ او طئوا بالسنابك * تطاول هذا الّليل من بعد مالك\r\nقضى خالد بغيا عليه لعرسه * و كان له فيها هوى قبل ذلك\r\nفامضى هواه خالد غير عاطف * عنان الهوى عنها و لا متمالك\r\nو اصبح ذا اهل و اصبح مالك * الى غير اهل‌ها لكا فى الهوا لك » \r\n« هان ! به قبيله كوچكى كه پايمال سم اسبان شدند بگو :\r\nاين شب سياه ، پس از مالك به درازا كشيد !\r\nخالد ستمگرانه او را ، به خاطر زن زيبايش نابود كرد !\r\nچون پيش از آن خواستار وصال آن زن بود !\r\nخالد خواسته‌اش را بىپروا به انجام رسانيد\r\nو از مهار هواى نفس عنان گسسته‌اش عاجز ماند !\r\nو روز بعد ، او صاحب زن بود و مالك ،\r\nبدون همسر ، كشته‌اى در ميان كشته‌ها ! » . « 3 »\r\nو بعد ، منهال ، پدر زن مالك با مردى از قوم خود بر كشته او حاضر شدند و منهال با پارچه‌اى كه از خرجين خود درآورد او را كفن و دفن كرد . « 4 »\r\n\r\n\r\n","description":"","footnote":"\r\n( 1 ) . وفيات الاعيان ، ج 5 ص 66 . فوات الوفيات ، ج 2 ص 627 ، كه هر دو كتاب اين داستان را از ردّه ابن‌وثيمه و واقدى نقل كرده‌اند . تاريخ ابىالفداء ، ص 158 ، و تاريخ ابن‌شحنه در حاشيه تاريخ الكامل ، ج 11 ص 114 .\r\n( 2 ) . تاريخ يعقوبى ، ج 2 ص 110 .\r\n( 3 ) . وفيات الاعيان ، ج 5 ص 67 . فوات الوفيات ، ج 2 ص 626 - 627 . تاريخ ابىالفداء ، ص 158 ، و تاريخ ابن‌شحنه در حاشيه الكامل ج 11 ص 114 .\r\n( 4 ) . الاصابه ، ج 3 ص 478 ، شرح حال منهال . .\r\n","page_name":" 124 ","page_number":124},
  {"content":"\r\n\r\nو در تاريخ يعقوبى گويد : « ابوقتاده خود را به ابوبكر رسانيد و او را از ماجرا آگاه كرد و سوگند خورد كه ديگر در زير لواى خالد ، كه مالك مسلمان را كشته ، نخواهد رفت .\r\nو در تاريخ طبرى از عبدالرحمن‌بن ابىبكر گويد : « از جمله كسانى كه به اسلام مالك گواهى داد ، ابوقتاده بود و او با خدا عهد كرد كه ديگر در هيچ جنگى با خالد همراه نشود » .\r\nو در تاريخ يعقوبى گويد : « عمربن خطاب به ابىبكر گفت : « اى خليفه رسول خدا ! خالد مرد مسلمانى را كشته و در همان‌روز با همسر وى در آميخته است ! » و ابوبكر خالد را فراخواند و وى گفت : « اى خليفه‌ى رسول خدا ! من تأويل و اجتهاد كردم و صواب و اشتباه انجام دادم » . « 1 »\r\nو در وفيات الأعيان و تاريخ ابىالفداء و كنز العمال و ديگر كتب گويند : « هنگامى كه اين خبر به ابوبكر و عمر رسيد ، عمر به ابىبكر گفت : « خالد زنا كرده ، او را رجم كن » ابوبكر گفت : « من او را رجم نمىكنم او تأويل و اجتهاد كرده و اشتباه نموده » عمر گفت : « پس عزلش كن » گفت : « من شمشيرى را كه خدا كشيده در نيام نخواهم كرد ! » « 2 »\r\nو در روايت طبرى از عبدالرحمن‌بن ابىبكر گويد : « هنگامى كه خبر كشته شدن آن‌ها به عمربن خطاب رسيد ، درباره‌ى خالد با ابوبكر به سخن پرداخت و با تندى گفت : « اين دشمن خدا بر مرد مسلمانى تجاوز كرده و او را كشته و سپس بر روى همسرش جَسته است ! » و خالدبن وليد از سفر بازگشت و با قباى زره گونه و عمامه تيرنشان به سوى مسجد رفت و چون داخل شد ، عمر به سوى او خيز برداشت و تيرها را از عمامه‌اش برگرفت و در هم شكست و گفت : « رياكار !\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ص 132 .\r\n( 2 ) . كنزل العمال ، چاپ اول ، ج 3 ص 132 ، حديث 228 . بقيه مصادر نيز در صفحات پيشين گذشت . .\r\n","page_name":" 125 ","page_number":125},
  {"content":"\r\n\r\nمرد مسلمانى را كُشتى و سپس بر روى همسرش جستى ! به خدا سوگند با سنگ‌هاى خودت رجمت خواهم كرد » و خالد پاسخش نداد و چنان پنداشت كه ابوبكر هم درباره‌ى او مثل عمر مىانديشد ، تا آنگاه كه نزد ابوبكر رفت و او را از ماجرا باخبر ساخت و عذر خود را بيان داشت و ابوبكر عذرش را پذيرفت و از آنچه در اين جنگ انجام داده بود ، درگذشت .\r\nگويد : خالد پس از جلب رضايت ابوبكر ، در حالى كه عمر در مسجد نشسته بود ، بيرون آمد و به او گفت : « اى پسر ام‌ّشمله ! نزد من بيا » و عمر دريافت كه ابوبكر از او راضى شده ، لذا پاسخش را نداد و به خانه‌ى خود رفت » .\r\nو در وفيات‌الاعيان و تاريخ يعقوبى گويد : « برادر مالك « متمّم‌بن نويره‌ى » شاعر ، با مراثى بسيار برادرش را ستود و به مدينه نزد ابوبكر آمد و نماز صبح را پشت سر او بجاى آورد و چون از نماز فارغ شد برخاست و روبروى او ايستاد و بر كمان خود تكيه كرد و گفت :\r\n « نعم القتيل اذا الرياح تناوحت * خلف البيوت قتلت يابن الازور\r\nادعوته بالله ثم غدرته * لو هو دعاك بذمّة لم يغدر » \r\n« چه خوب كشته‌اى بود آنكه به گاه وزيدن بادها ،\r\nدر پشت خانه‌ها ، او را كشتىاى پسر ازور !\r\nاو را در امان خدا دعوت كرد و سپس خيانتش نمودى !\r\nدر حالى كه اگر او تو را به هر امانى خوانده بود خيانت نمىكرد ! »\r\nو به ابوبكر اشاره كرد ، و ابوبكر گفت : « به خدا سوگند من نه دعوتش نمودم و نه خيانتش كردم . . . »\r\nاين ، داستان مالك و درآميختن خالد با همسر او در روز كشته‌شدنش بود . بارى ، خالد درباره‌ى مسلمانى كه نماز مىخواند ، تأويل و اجتهاد كرد و او را اسير نمود و سپس كشت ، و بار ديگر تأويل و اجتهاد نمود و در همان شب با همسر او\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدرآميخت ؛ و بعد نوبت تأويل و اجتهاد ابوبكر شد تا قصاص و حدّ شرعى را از او ساقط نمايد ! آرى ، اين دو صحابى نامدار اجتهاد كردند و اشتباه نمودند و براى هر اشتباه خود نيز يك پاداش مىگيرند ، و صحابى ديگر ، يعنى عمر كه اجتهاد كرد و به درستى به رجم خالد نظر داد ، دو پاداش خواهد داشت ! امّا مالك‌بن نويره صحابى كارگزار رسول خدا ( ص ) در اين اسارت و كشته شدن ، پاداشى ندارد ؛ چون به فرمان فرمانده‌ى كبير خالدبن وليد كشته شده است ! ! !\r\n\r\nج - اجتهادات عمر\r\nطبرى در ذكر حوادث سال 23 هجرى ، درباره‌ى سيره‌ى عمر و چگونگى تدوين دفاترِ پرداخت حقوق گويد : « او نخستين كسى بود كه براى مردم دفتر و ديوان ترتيب داد و مردم را بر مبناى قبايل ثبت نام كرد و حقوق مشخص براى آن‌ها تعيين نمود » . و گويد : « عمربن خطاب درباره‌ى تدوين دفاتر از مسلمانان نظرخواهى نمود و علىبن ابىطالب به او گفت : « در طول سال هرچه از اموال نزد تو جمع مىشود همه را تقسيم كن و چيزى از آن را نگه مدار » و عثمان گفت : « مال بسيارى را [ در بيت المال 
  ] مىبينم كه همه‌ى مردم را فرامىگيرد و اگر [ اين مردم 
  ] آمارگيرى نشوند تا حقوق گرفتگان را از ناگرفته‌ها تشخيص دهى ، بيم آن دارم كه كار به پراكندگى بكشد . » و وليدبن هشام‌بن مغيره گفت : « يا اميرالمؤمنين ! من به شام رفته و ديدم كه پادشاهان آنجا دفتر و ديوان و سپاه و نظام دارند ؛ پس ، تو نيز ديوان و سپاه ترتيب بده . » كه عمر نظر او را پسنديد و عقيل‌بن ابىطالب و مخرمةبن نوفل و جبيربن مطعم را ، كه از نسب شناسان قريش بودند ، فراخواند و گفت : « مردم را بر اساس مقام و جايگاهشان ثبت‌نام كنيد . . . » . « 1 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ص 22 - 23 . و فتوح البلدان ، ص 549 . ما در كتاب تراجم نام وليدبن هشام‌بن مغيره را نيافتيم ، شايد او وليدبن وليدبن مغيره باشد كه شرح حال او در اسدالغابه ، ج 5 ص 92 ، و انساب قريش ، ص 322 ، آمده است ؛ و عقيل‌بن ابىطالب در زمان خلافت معاويه وفات كرد ؛ شرح حال او در اسدالغابه ، ج 3 ص 412 ، آمده است ؛ و نيز ، شرح حال مخرمةبن نوفل قريشى را در ، ج 4 ص 33 ، اسدالغابه و جبيربن مطعم قريشى را نيز در ، ج 1 ص 271 ، آن بيابيد . .\r\n","page_name":" 127 ","page_number":127},
  {"content":"\r\n\r\nو ابن جوزى در اخبا عمر و سيره‌ى او مشروح تعيين حقوق و برترى دادن برخى بر برخى ديگر را آورده و گويد : « او براى عباس‌بن عبدالمطلب دوازده هزار درهم تعيين كرد ، و براى هر يك از زنان پيامبر ده هزار درهم قرار داد و عايشه را با دو هزار درهم ديگر بر آن‌ها برترى داد . سپس براى هر يك از مهاجرانِ شركت كننده در جنگ بدر پنج هزار درهم و براى انصارِ شركت كننده در آن چهار هزار درهم تعيين كرد . و گفته شده : « براى هر يك از شركت‌كنندگان در جنگ بدر ، از هر قبيله كه بودند ، پنج هزار درهم قرار داد » سپس براى هر كس كه در جنگ احُد تا حديبيّه حضور يافته بود ، چهار هزار درهم ، و براى حاضران در ديگر غزواتِ بعد از حديبيه ، سه هزار درهم ، و براى شركت‌كنندگان در جنگ‌هاى پس از رسول خدا ( ص ) ، دو هزار و هزار و پانصد و هزار تا دويست درهم تعيين كرد » .\r\nگويد : « عمر پس از تثبيت آن وفات كرد » .\r\nو گويد : « براى زنان اهل بدر پانصد درهم ، و براى زنان پس از بدر تا حديبيه ، چهارصد درهم ، و براى زنان پس از آن سيصد درهم قرار داد ، و زنان اهل قادسيّه را دويست درهم ، و بعد از آن همه زنان را يكسان به شمار آورد » « 1 »\r\nو در روايت يعقوبى - اضافه بر آنچه گشت - آمده است كه : « براى بزرگان\r\n\r\n\r\n","description":"","footnote":"\r\n( 1 ) . شرح نهج البلاغه ، ابن‌ابىالحديد ، ج 3 ص 154 ، و فتوح البلدان ، ص 550 - 565 . .\r\n","page_name":" 128 ","page_number":128},
  {"content":"\r\n\r\nاهل مكه مانند ابوسفيان و معاويه نيز ، پنج هزار درهم تعيين كرد » . « 1 »\r\nو بدين‌گونه ، برخى را بر برخى در حقوق برترى داد ، تا جائى كه حقوق برخى شصت برابر حقوق ديگران شد ، مانند حقوق دوازده هزار درهمى « ام‌المؤمنين عايشه » نسبت به حقوق دويست درهمى گروهى از زنان مسلمان ! كه با اين كار ، بر خلاف سنّت رسول خدا ( ص ) ، به ايجاد نظام طبقاتى در جامعه اسلامى پرداخت و چنان شد كه پس از چندى ، ثروت و مكنت در سويى و عسرت و نكبت در سوى ديگر ، پديدار شد و طبقه‌اى مترف و بىكار و پرمدّعا به وجود آمد و بدانجا رسيد كه خليفه عمر خود را در پايان حياتش عمق اين فاجعه را احساس كرد و بنابر نقل طبرى گفت :\r\n« اگر عمر گذشته‌ام را بازيابم ، زيادت اموال اغنيا را مىگيرم و بين فقراى مهاجران تقسيم مىكنم . » « 2 »\r\nو چنان كه مىبينيد ، در اين آرزوى خود نيز ، فقراى مهاجران را بر فقراى انصار و فقراى ساير مسلمانان مقدّم داشته است ! « 3 »\r\nزيان ديگر تقسيم بيت المال براساس پرداخت ساليانه ، آن شد كه مسلمانان پس از آن در زير سيطره‌ى حاكمان قرار گرفتند و هر كس با آن‌ها مخالفت مىكرد ، حقوق او را قطع مىكردند و هر كس با ايشان همراهى مىنمود ، بر حقوقش مىافزودند ؛ چنان كه در زمان خليفه عثمان اتفاق افتاد ، و نيز در دوران حكومت\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ص 153 .\r\n( 2 ) . تاريخ طبرى ، ج 5 ص 33 ، در ذكر سيره‌ى عمر .\r\n( 3 ) . و نمىدانم با چه مجوّزى - جز آنچه خدا واجب كرده بود - مىخواست اموال مردم را بگيرد ! .\r\n","page_name":" 129 ","page_number":129},
  {"content":"\r\n\r\nزياد و پسرش عبيدالله در كوفه اينچنين شد . « 1 »\r\n\r\n\r\n","description":"","footnote":"\r\n( 1 ) . مراجعه كنيد : نقش عايشه در تاريخ اسلام ، سيره‌ى عثمان و معاويه ؛ و زياد ، مادرش سميّه كنيز حرث‌بن كلده‌ى طبيب ثقفى ، و از زنادهندگان نشاندارِ طائف بود و در محلّه بدكارانِ خارج شهر مىنشست و درصدِ كار خود را به حرث مىداد و او وى را به ازدواج غلامى رومى به نام عبيد درآورده بود ؛ ابوسفيان در يكى از سفرهاى خود به طائف از ابومريم شراب فروش خواستار بدكاره‌اى شد و او سميّه را نزد وى آورد و سميّه از او باردار شد و آن را به عبيد نسبت داد و هميشه منسوب به او بود تا آنگاه كه زياد در بصره كاتب ابوموسى اشعرى شد و سپس حاكم رى گرديد و در اين دوران ، معاويه او را به ابوسفيان ملحق كرد و به او زيادبن ابىسفيان گفته شد و كسانى كه اين نسبقت را در زمان بنىاميه روا نمىديدند ، او را زيادبن ابيه مىناميدند . معاويه او را به حكومت بصره و كوفه منصوب كرد و هنگامى كه از گرفتن بيعت براى يزيد سرباز زد ، ناگهان در سال 53 هجرى در كوفه فوت شد ؛ فرزند زياد عبيدالله نيز مادرش كنيزى به نام مرجانه بود و در سال 28 هجرى در كوفه به دنيا آمد و معاويه وى را پس از پدرش به حكومت خراسان فرستاد و سپس در سال 55 هجرى حاكم بصره شد و در زمان يزيد حكومت كوفه را بر آن افزود و او حسين‌بن على ( ع ) و اهل‌بيت و يارانش را در سال 61 هجرى به شهادت رسانيد و پس از آن در سال 76 هجرى به وسيله ابراهيم‌بن اشتر فرمانده سپاه مختار به هلاكت رسيد . .\r\n","page_name":" 130 ","page_number":130},
  {"content":"\r\n\r\n\r\n5 - اجتهاد ابوبكر و عمر در مورد « خُمس »\r\nاز ديگر موارد اجتهاد ابوبكر و عمر - كه يادآور شده‌اند - بازداشتن اهل‌البيت ( ع ) از دريافت « خُمس » خويش ، بويژه حقّ فاطمه ( س ) دختر رسول خدا ( ص ) بود ، كه براى آشنايى با كيفيت اجتهاد آن دو خليفه ، در اين مورد ، بررسى معانى واژه‌ها و اصطلاحات زير ضرورى است :\r\nنخست - معناى لغوى و اصطلاحى واژه‌هاى : « زكات ، صدقه ، فى ، صَفىّ ، أنفال ، غنيمت و خُمس » .\r\nدوم - شأن خمس و حقّ دختر رسول خدا ( ص ) ، كه پس از بررسى اين واژه‌ها و اين موضوعات ، بحث و بررسى كيفيت اجتهادِ آن دو خليفه در مورد « خُمس » به ويژه حق دختر رسول خدا ( ص ) آسان خواهد شد ؛ لذا مىگوئيم :\r\n\r\n1 و 2 - زكات و صدقه :\r\n« زكات » در لغت به معناى : « طهارت و پاكيزگى ، نماء و رشد و بركت ، و مدح » است ؛ « 1 » چنانه در قرآن كريم ( كهف / 19 ) مىفرمايد : ( أَيُّها أَزْكى طَعاماً ) يعنى :\r\n\r\n\r\n","description":"","footnote":"\r\n( 1 ) . نهاية اللغة ، ابن‌اثير ، مادّه « زكا » . .\r\n","page_name":" 131 ","page_number":131},
  {"content":"\r\n\r\n« كداميك غذايشان پاكيزه‌تر است » ؛ و از امام باقر ( ع ) روايت شده كه فرمود :\r\n« زَكَاةُ الأرضِ : يُبْسُها »\r\nيعنى : « پاكِ زمين خشك آن است » ؛ « 1 » و امام على ( ع ) فرموده :\r\n« الْعِلْمُ يَزْكُوا عَلَى الْإِنْفَاق »\r\n. يعنى : « علم با انفاق و مصرف فزونى مىگيرد » ؛ « 2 » و اين سخن كه مىگويند « زكا الزرع » يعنى : « زراعت رشد و بركت يافته » ؛ و سخن خداى متعال ( نساء / 49 ) كه مىفرمايد : ( الَّذِينَ يُزَكُّونَ أَنْفُسَهُم ) يعنى : كسانى كه خود را مدح و ستايش مىكنند » .\r\nو « زكات » در شرع به معناى : « حق خداست كه انسان از مال خود جدا كرده و به مستحق آن مىرساند » و بدان خاطر زكاتش ناميده‌اند كه مايه‌ى بركت و پاكى جان است . « 3 »\r\nاين ، فشرده‌ى قول اهل لغت در بيان معنى « زكات » است . « 4 »\r\nاما « صدقه » ، راغب در مفردات گويد : « صدقه چيزى است كه انسان به قصد قربت از مال خود جدا مىكند ، مانند زكات ؛ ولى صدقه در اصل به پرداخت مستحب گفته مىشود و زكات به پرداخت واجب » . « 5 »\r\nو طبرسى در مجمع‌البيان گويد : « فرق ميان صدقه و زكات آن است كه زكات واجب است ؛ ولى صدقه گاهى واجب و گاهى مستحب است . » « 6 »\r\nو از اين روست كه مىبينيم ، معناى وجوب در زكات لحاظ شده و مراد از آن « حق خدا در مال » است ؛ چنان كه در صدقه نيز ، استحباب و دادن مال براى تقرب\r\n\r\n\r\n","description":"","footnote":"\r\n( 1 ) . همان .\r\n( 2 ) . نهج‌البلاغه ، حكمت 147 .\r\n( 3 ) . مفردات راغب ، ماده‌ى ب « زكا » .\r\n( 4 ) . مراجعه كنيد : مفردات راغب ، نهاية اللغة ابن‌اثير ، لسان العرب ابن‌منظور ، قاموس فيروز آبادى و شرح آن ، و تفاسير قرآن مانند : تفسير طبرى ، تفسير مجمع البيان و . . .\r\n( 5 ) . مفردات ، ماده‌ى « صدق » .\r\n( 6 ) . مجمع البيان ، تفسير آيه 272 سوره‌ى بقره . .\r\n","page_name":" 132 ","page_number":132},
  {"content":"\r\n\r\nبه خدا لحاظ شده است ؛ و گاهى نيز بخشش بر كسى كه صدقه مىگيرد ، مانند درخواست برادران يوسف كه به او گفتند : ( وَ تَصَدَّقْ عَلَيْنا ) : « و بر ما ببخشاى » . « 1 »\r\nو چون « زكات » قرين و همراه « وجوب » يعنى ثبوت حق خدا در مال آمده ، به نظر ما انواع صدقات واجب و خمس واجب و ديگر موارد وجوب را كه خدا بر مال انسان قرار داده ، همه را شامل مىگردد ؛ و گواه آن ، نامه‌ى رسول خدا ( ص ) به پادشاهان حِميرَ است كه فرموده : ( وَ آتَيْتُمُ الزَّكَاةَ مِنْ الْمَغَانِمِ خُمُسُ اللَّهِ وَ سَهْمُ النّبي وَ صَفِيُّهُ وَ مَا كَتَبَ الل‌َهُ عَلِيٌّ الْمُؤْمِنِينَ مِنْ الصَّدَقَهْ ) . يعنى : « و زكات را بپردازيد ؛ از غنايم ، خمس خدا و سهم پيامبر و خالصه‌ى او و صدقاتى كه خدا بر مؤمنان واجب كرده است . »\r\nزيرا ، لفظ « مِن » بعد از لفظ « زكات » براى بيان انواع زكات است كه عبارتند از :\r\nالف - خُمس خدا\r\nب - سهم پيامبر و خالصه‌ى او\r\nج - صدقاتى كه خدا بر مؤمنان واجب كرده است ؛ يعنى : قسم واجب صدقه .\r\nو بدين‌گونه ، صدقه‌ى واجب قسمى از اقسام زكات قرار داده شد و خداوند مورد مصرف آن را در مواضع هشت‌گانه آيه 60 سوره توبه قرار داد و فرمود : ( إِنَّمَا الصَّدَقاتُ لِلْفُقَراءِ وَ الْمَساكينِ وَ الْعامِلينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمينَ وَ في سَبيلِ اللَّهِ وَ ابْنِ السَّبيلِ فَريضَةً مِنَ اللَّهِ وَ اللَّهُ عَليمٌ حَكيم ) يعنى : « جز اين نيست كه صدقات از آنِ فقيران و مسكينان و مأموران جمع‌آورى آن ، و دلجوئى شوندگان و آزادى بردگان و بدهكاران ، و راه خدا و در راه‌ماندگان است ؛ فريضه‌اى الهى است و خداوند عليم و حكيم است » .\r\nو خداوند سبحان در بيان حكم « زكات » به يك يا دو مورد بسنده نكرده ، بلكه\r\n\r\n\r\n","description":"","footnote":"\r\n( 1 ) . يوسف / 88 . .\r\n","page_name":" 133 ","page_number":133},
  {"content":"\r\n\r\nدر بيست و پنج مورد از قرآن آن را قرين « صلاة » قرار داده است ، « 1 » و هرگاه « زكات و صلاة » در كلام خدا و كلام رسول خدا قرين هم آمده‌اند ، مقصود از آن مطلق حق خدا در مال است كه از جمله‌ى آن جائى است كه نقدين [ / طلا و نقره 
  ] و انعام و غلات - يعنى صدقات واجب - به حدّ نصاب برسند ، و ديگر حق خدا در غنايم - يعنى خمس - و غير آن‌هاست .\r\nو هرگاه « زكات » در كلام خدا و رسول قرين « خُمس » آمده باشد ، مقصود از آن تنها صدقات واجب است ؛ همچنين هرگاه در كلام به يكى از اصناف صدقه اضافه شده باشد ، مانند : « زكات الغنم » يعنى : « زكات گوسفند » يا « زكات النقدين » يعنى : « زكات طلا و نقره » ، مراد از آن نيز ، صدقات واجب است . و نيز ، كارگزارِ امر صدقات را در حديث و سيره « مصدِّق » « 2 » يعنى : « وصول كننده‌ى صدقه » ناميده‌اند ، نه « مزكّى » يعنى : « وصول كننده‌ى زكات » ، و نيز ، صدقه پرداز را « متصدِّق » « 3 » نامند نه « مزكّى » « متزكّى » ، و اين « صدقه » است كه بر بنىهاشم حرام گرديده نه زكات ؛ « 4 » و مُسلم چون متوجه اين موضوع نشده ، در صحيح خود باب : « تحريم زكات بر رسول خدا ( ص ) و بر آل او . . . » « 5 » را باز كرده و هشت حديث صريح در حرمت صدقه بر آن‌ها را در اين باب آورده است ؛ در حالى كه « زكات » بدانگونه كه او\r\n\r\n\r\n","description":"","footnote":"\r\n( 1 ) . مراجعه كنيد : معجم‌الفهرس ماده‌ى « زكات » .\r\n( 2 ) . مراجعه كنيد : مفردات راغب ، نهاية اللغة و لسان العرب ، ماده‌ى : « صدق » .\r\n( 3 ) . خداوند متعال ( حديد / 18 ) مىفرمايد : ( إِنَّ الْمُصَّدِّقينَ وَ الْمُصَّدِّقات ) يعنى : « مردان صدقه‌دهنده و زنان صدقه‌دهنده » و « احزاب / 35 ) مىفرمايد : ( وَ الْمُتَصَدِّقينَ وَ الْمُتَصَدِّقات ) يعنى : « مردان صدقه‌دهنده و زنان صدقه‌دهنده » و نيز مراجعه كنيد : ابواب زكات در صحيح مسلم ، ج 3 ص 172 ، سنن ابوداود ، ج 1 ص 202 . سنن ترمذى ، ج 3 ص 172 . و بدانچه كه برخى متأخران مانند متقى هندى در كنزالعمال آورده توجه نمىشود .\r\n( 4 ) . مشروح آن مىآيد - ان‌شاءالله .\r\n( 5 ) . صحيح مسلم ، ج 3 ص 117 . .\r\n","page_name":" 134 ","page_number":134},
  {"content":"\r\n\r\nگفته نيست .\r\nبنابراين ، هرجا كه دو جمله : ( أَقيمُوا الصَّلاةَ وَ آتُوا الزَّكاةَ ) در قرآن كريم با هم آمده ، « 1 » اين دو جمله ابتدا فرمان مىدهد تا نمازهاى واجب اقامه گردد ؛ نماز يوميّه باشد يا نماز آيات يا غير آن ؛ و دوم فرمان مىدهد تا حق خدا در اموال پرداخت شود ؛ اين حق چه از موارد صدقه‌ى واجب باشد يا حق خدا در موارد خمس يا ديگر حقوق ، همه را شامل مىگردد .\r\nهمچنين است آنچه كه از رسول خدا ( ص ) روايت شده كه فرمود : « هرگاه زكات مالت را پرداختى ، هرچه بر عهده‌ات بوده ادا كرده‌اى » « 2 » مراد حديث آن است كه : « اگر حق خدا در مالت را پرداختى ، يعنى همه‌ى حقوق خدا در مال را ، هرچه بر عهده‌ات بوده انجام داده‌اى » و نيز ، آنچه كهاز آن حضرت روايت شده كه فرمود : « هركه مالى را به دست آورد تا پايان سال « زكات » بر عهده‌ى او نيست » « 3 » يعنى : « خدا را در مال او هيچ حقى نيست » ، و در احاديث امامان اهل البيت ( ع ) آمده است كه : ( وَ حَقٌّ فِي الْأَمْوَالِ الزَّكَاةُ ) « 4 » يعنى : « و حق در اموال زكات است » و شايد سبب پوشيده ماندنش آن بر مردم اين باشد كه چون خلفا خمس را ، پس از رسول خدا ( ص ) ساقط كردند و عملًا مصداقى جز « صدقات » براى « زكات » باقى نماند ، موضوع خُمس به تدريج فراموش گرديد و كار بدانجا رسيد كه در دوره‌هاى اخير از لكه « زكات » چيزى جز « صدقات » به ذهن نرسد !\r\n\r\n\r\n","description":"","footnote":"\r\n( 1 ) . مراجعه كنيد : معجم المفهرس ، ماده‌ى « زكات » .\r\n( 2 ) . سنن ترمذى ، ج 3 ص 97 .\r\n( 3 ) . همان ، ج 3 ص 125 .\r\n( 4 ) . كافى ، ج 2 ص 19 و 20 . تفسير عياشى ، ج 1 ص 252 ، و بحارالانوار ، ج 68 ص 337 و 389 . .\r\n","page_name":" 135 ","page_number":135},
  {"content":"\r\n\r\n\r\n3 - فَى :\r\n« فَى » در لغت به معناى « رجوع و بازگشت » است ؛ چنان كه بازگشت سايه پس از زوال خورشيد را « فَى » گويند .\r\n« فَى » در شرع اسلام ، چنان كه در لسان‌العرب آمده ، به معناى : « اموال كفار است كه بدون جنگ به دست آمده » و : « اموالى است كه خداوند متعال به اهل دين خود بازگردانيده ، از اموال مخالفان دين كه بدون جنگ فراهم آمده ، يا از راه جلاى وطن و تخليه آن براى مسلمانان ، يا از راه مصالحه و پرداخت « جزيه » كه به وسيله آن فدا مىدهند و خود خود را حفظ مىكنند [ و در پناه اسلام درمىآيند 
  ] كه اين مال همان « فَى » است . » « 1 »\r\nخداوند در سوره‌ى حشر / 7 مىفرمايد : ( ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكينِ وَ ابْنِ السَّبيل ) يعنى : « و آنچه را كه خدا از اهل آن قريه‌ها به رسولش بازگردانيد ، از آنِ خدا و رسول و خويشاوندان او ، و يتيمان و مسكينان و در راه‌ماندگان است » .\r\nاين آيه و سوره‌ى حشر همگى ، درباره واقعه‌ى يهود « بنىنضير » نازل گرديد ، چون آن‌ها پيمان خود را با رسول خدا ( ص ) را نقض كردند و بر آن شدند تا آن حضرت را كه با ده نفر از يارانش به نزد آن‌ها رفته بود بفريبند و با پرتاب صخره‌اى از بالا او را بكشند كه خداوند به وسيله وحى از توطئه‌ى آن‌ها آگاهش نمود و او با شتاب ، به گونه‌اى كه گويا نيازى دارد ، از آنجا بيرون شد و به مدينه رفت و چون دير كرد ، يارانش به او پيوستند و پيامبر به نزد آن‌ها فرستد و از مكرى كه كرده بودند آگاهشان نمود و فرمانشان داد تا از آنجا كوچ كنند كه نپذيرفتند و پانزده روز در قلعه خود ماندند و سپس بيرون آمدند و پذيرفتند كه - به جز سلاح - هر چه را كه\r\n\r\n\r\n","description":"","footnote":"\r\n( 1 ) . لسان العرب ، ماده‌ى « فَى » . .\r\n","page_name":" 136 ","page_number":136},
  {"content":"\r\n\r\nتوانستند با شتران ببرند از آنِ ايشان باشد ، و آن‌ها با ششصد شتر بيرون شده و به « خيبر » و ديگر مكان‌ها رفتند و خداوند سلاح‌ها و اراضى و نخلستان‌هاى بسيارى را كه برجاى نهاده بودند ، همه را براى رسول خدا ( ص ) قرار داد و عمر گفت : « آيا آنچه را كه به دست آورده‌اى تخميس نمىكنى ؟ » يعنى : « آيا خُمس آن را جدا نمىكنى تا بقيه را ميان مسلمانان تقسيم نمائى ؟ » كه رسول خدا ( ص ) فرمود : « چيزى را كه خداوند ، جداى از مسلمانان ، براى من قرار داده و فرموده : ( ما أَفاءَ اللَّهُ عَلى رَسُولِه . . . ) آن را همانند چيزى كه دو سهم آن براى مسلمانان است ، قرار نمىدهم . »\r\nواقدى و ديگران گويند : « آن حضرت خرج خانواده‌ى خود را از اموال بنىنضير ، كه خالصه‌ى او بود ، مىپرداخت و به هر كه مىخواست مىبخشيد و هرچه را مىخواست نگه مىداشت و خادم خود ابورافع را كاگزار آن قرار داده بود . » « 1 »\r\n\r\n4 - صفىّ :\r\n« صفىّ » كه جمع آن « صفايا » است ، در جاهليت به چيزى گفته مىشد كه رئيس قبيله از اموال به چنگ آمده از راه درگيرى - پيش از تقسيم - دريافت مىكرد . « صفىّ » در شريعت اسلام ، مال منقول و غير منقولى است كه خالصه و ويژه رسول خدا ( ص ) است و مسلمانان در آن سهمى ندارند ، و اين جداى از سهم او\r\n\r\n\r\n","description":"","footnote":"\r\n( 1 ) . آنچه از داستان بنىنضير يادآور شديم ، از مغازى واقدى ، ص 363 - 378 بود . همچنين مقريزى در امتاع الأسماع ، ص 178 - 182 ، فشرده‌ى آن را ذكر كرده است ، و نيز مراجعه كنيد : تفسير آيه در تفسير طبرى . و ابورافع غلامى قبطى از عباس بود كه آن را به پيامبر بخشيد و آن حضرت آزادش نمود و كنيز خود سلمى را به عقد او درآورد . در مكه اسلام آورد و در احد و مابعد آن حضور يافت و پسرش رافع كاتب امام على ( ع ) بود . ابورافع در زمان خلافت عثمان يا بعد از او وفات كرد . شرح حالش در اسدالغابه ( ج 1 ص 41 و 77 ) آمده است . .\r\n","page_name":" 137 ","page_number":137},
  {"content":"\r\n\r\nدر خُمس است . « 1 » آنچه يادآور شديم از روايات زير به دست مىآيد :\r\nالف - ابوداود در سنن خود از خليفه عمر روايت كند كه گفت :\r\n« رسول خدا ( ص ) را سه خالصه بود : بنىنضير ، خيبر و فدك . . . » . « 2 »\r\nو در حديثى ديگر گويد : « خداوند رسول الله ( ص ) را خاصّه‌اى بخشيد كه به احدى از مردم نبخشيد و فرمود : ( فَمَا أَوْجَفْتُمْ عَلَيْهِ مِنْ خَيْلٍ وَ لاركاب وَ لَكِنْ يُسَلِّطُ رُسُلَهُ عَلَيَّ مَنْ يَشَاءُ وَ اللَّهِ عَلِيٌّ كُلُّ شَيْءٍ قَدِيرٌ ) يعنى : « [ آنچه را كه خدا از آنان به رسولش بازگردانيد چيزى است 
  ] كه شما نه اسبى بر آن تاختيد و نه شترى ، ولى خداوند رسولان خود را بر هر كه خواهد مسلّط مىكند ، و خدا بر هر چيز تواناست » « 3 » و اين خداوند بود كه اموال بنىنضير را به پيامبر بازگردانيد . . . » .\r\nو در حديثى ديگر ، پس از ذكر آيه‌اى كه گذشت گويد : « اين‌ها خاصّه‌ى رسول خداست : آبادىهاى عربى فلان و فلان . » .\r\nو ابوداود از « زهرى » گويد : « پيامبر ( ص ) اهل فدك و آبادىهاى ديگرى را محاصره كرد و آن‌ها خواستار صلح شدند و آيه : ( فَمَا أَوْجَفْتُمْ عَلَيْهِ مِنْ خَيْلٍ وَ لاركاب ) مىگويد : « اين‌ها بدون جنگ به دست آمده‌اند » گويد : « و اموال بنىنضير خالصه‌ى رسول خدا گرديد ؛ چون آنجا را با زور فتح نكرد بلكه از راه صلح فتح شد . »\r\nاز آنچه يادآور شديم ثابت مىشود كه تحليل‌گرى چون « ابن‌اثير » نيز ، به حقيقت نرسيده است . او در نهاية اللغة ، ماده « صفا » گويد : « صفى چيزى است كه رئيس سپاه پيش از تقسيم غنائم براى خود برمىدارد و بدان « صفيّه » گفته مىشود و جمعش صفاياست ، و حديث عايشه از همين باب است كه گفت :\r\n\r\n\r\n","description":"","footnote":"\r\n( 1 ) . نهاية اللغة ابن اثير .\r\n( 2 ) . سنن ابوداود ، كتاب الخراج ، ج 3 ص 141 ، و الأموال ابوعبيد ، ص 9 .\r\n( 3 ) . حشر / 6 . .\r\n","page_name":" 138 ","page_number":138},
  {"content":"\r\n\r\n« صفيّه ( رض ) از « صفى » بود . » يعنى : صفيّه دختر حىّبن اخطب از كسانى بود كه پيامبر ( ص ) آن را از غنائم خيبر براى خود برگزيد ، و واژه‌ى صفىّ و صفايا به كرّات در احاديث آمده است . » .\r\nگويد : « و در حديث على و عباس آمده است كه آن دو در حالى كه درباره « صوافى » اى كه خدا از اموال بنىنضير به پيامبرش بازگردانيده بود مخاصمه مىكردند وارد بر عمر ( رض ) شدند . و صوافى : املاك و اراضى بدون مالكى است كه صاحبش كوچ كرده يا مرده باشند و وارثى نداشته باشد . واحد آن « صافيه » است . ازهرى گويد : « به زمين‌هائى كه سلطان براى خاصّه خود برمىگزيند صوافى گويند . » .\r\nلغت‌شناسان بعدى مانند « ابن‌منظور » نيز اين معنى را از « ازهرى و ابن‌اثير » گرفته‌اند . ابن منظور در لسان العرب ، مادّه « صفا » گويد :\r\n« و خلاصه نظر آن‌ها اين است كه : صفى كه جمع آن صفاياست ، به چيزى گفته مىشود كه رئيس از غنادم غير منقول جنگ برمىگزيند ، و صافيه كه جمع آن صوافى است ، به چيزى گفته مىشود كه سلطان از اراضى و كشتزارها جدا مىكند . » .\r\nنمىدانم چگونه اين سخن صحيح است ، درحالى كه ديديم خليه عمر فدك و خيبر و آبادىهاى ديگرى را « صفايا » ى رسول خدا ( ص ) ناميد .\r\nو ابوداود ، « 1 » متوفاى 257 ه - ، در سنن خود بابى را به نام : « باب صفايا رسول الله » ترتيب داده و به معرفى آبادىهاى ذكر شده در حديث عمر و\r\n\r\n\r\n","description":"","footnote":"\r\n( 1 ) . ابوداود سليمان‌بن اشعث سيستانى صاحب كتاب سنن ، گويد : « پنجاه هزار حديث از رسول خدا ( ص ) را نوشتم و بعد ، احاديث كتاب سنن را از بين آن‌ها انتخاب كردم و چهار هزار و هشتصد حديث را در آن وارد نمودم و صحيح و شبه صحيح و نزديك به آن را يادآور شدم . در بصره سكنى گزيد و در همان شهر وفات كرد . .\r\n","page_name":" 139 ","page_number":139},
  {"content":"\r\n\r\nغير عمر مىپردازد .\r\nبه نظر ما تقسيم و تحليل مذكور از آنِ ازهرى ، « 1 » متوفاى 370 ه - ، است ؛ يعنى قريب يك قرن پس از ابوداود ، كه شايد آن را از متعارف زمان خود گرفته و از خود او نباشد ، به ويژه از قرامطه كه زمانى دراز معاصر و معاشر و خانه‌زاد آن‌ها بوده و از محاورات آن‌ها به وفور استفاده كرده است .\r\nخلاصه آنكه : صفايا كه مفرد آن صفى است حتى تا زمان ابوداود نيز ، بر كلّ اموال و ضياع و زمين‌هاى خاص و خالصه‌ى رسول خدا ( ص ) اطلاق مىشده است .\r\n\r\n5 - انفال :\r\n« انفال » جمه « نَفَل » است و نفل در لغت به معناى : « عطا و بخشش » است ، و « نَفل » به معناى زياده بر واجب ، كه نمازهاى نافله از اين باب است . « 2 »\r\nانفال در شرع اسلام براى اولين‌بار در آيه نخستين سوره انفال : ( يَسْئَلُونَكَ عَنِ الْأَنْفال . . . ) به كار گرفته شده است ، و شأن نزول اين آيه آن بود كه مسلمانان براى اولين بار زير لواى قائد عظيم الشأن خود رسول خدا ( ص ) ، در سال دوم هجرى ، به غزوه بدر كبرى رفتند و در پايان نبرد كه با پيروزى كوبنده آن‌ها بر مشركان قريش همراه شد ، درباره غنادم جنگى دچار اختلاف شدند و به رسول خدا ( ص ) مراجعه كردند و به دنبال آن ، آيات كريمه‌ى ابتداى سوره‌ى انفال\r\n\r\n\r\n","description":"","footnote":"\r\n( 1 ) . ازهرى محمدبن احمدبن ازهرى هروى شافعى لغوى ، خانه زاد قرامطه كه زمانى دراز در بين آن‌ها زيست و در بيابان سكنى مىگزيد و الفاظ بسيارى را از محاورات آن‌ها به دست آورد . از جمله تصانيف او « التهذيب » است ، و شايد آنچه را كه در تعريف « صوافى » ذكر كرده از محاورات قرامطه در خصوص جنگ و تاراج و چپاول باشد . بنابراين ، چنين تعريفى از او ، تعريف « مصطلح شرعى » نيست تا براساس آن واژه‌هاى حديث شريف تفسير گردد .\r\n( 2 ) . مراجعه كنيد : كتاب‌هاى لغت به ويژه لسان العرب ، مادّه « نفل » . .\r\n","page_name":" 140 ","page_number":140},
  {"content":"\r\n\r\nنازل گرديد كه : ( يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِين ) يعنى : « از تو درباره‌ى انفال مىپرسند ، بگو : انفال از آنِ خدا و رسول است . پس ، از خدا بترسيد و دشمنىها را به صلح و صفا مبدّل كنيد و خدا و رسولش را اطاعت نماييد اگر ايمان داريد » .\r\nدر سيره ابن‌هشام ، تاريخ طبرى ، سنن ابوداود و ديگر كتب ، روايتى است كه گويد : « رسول خدا ( ص ) فرمان داد تا هر چه را كه افراد سپاه جمع كرده بودند ، همه را گرد هم آورند كه مسلمانان درباره‌ى آن اختلاف كردند و آن‌ها كه آن را جمع كرده بودند گفتند : « اين از آنِ ماست » و آن‌ها كه با دشمن جنگيده و او تعقيب كرده بودند گفتند : « به خدا سوگند اگر ما نبوديم شما بدانها نمىرسيدند ، ما بوديم كه دشمن را از شما بازداشتيم تا بدانها رسيديد » و آن‌ها كه از رسول خدا ( ص ) پاسدارى مىكردند گفتند : « به خدا سوگند شما از ما بدان سزاوارتر نيستيد ، ما هم مىتوانستيم غنايمى را كه پاسدارى نداشت برگيريم ، ولى ما از هجوم دشمن بر رسول خدا ( ص ) ترسيديم و خود را سپر بلاى آن حضرت ساختيم . پس شما از ما بدان سزاوارتر نيستيد » .\r\nهمچنين ابن‌هشام از « عبادةبن صامت » روايت كند كه درباره‌ى سوره انفال گفت : « اين سوره درباره‌ى ما بدريان نازل شد ، آنگاه كه درباره‌ى « نفل » آن اختلاف و بدخلقى كرديم ، كه خداوند آن را از دست ما گرفت و در اختيار رسول خدا ( ص ) قرار داد و آن حضرت آن را به نحو مساوى ميان مسلمانان تقسيم كرد . » .\r\nو از « ابو اسيد ساعدى » روايت كند كه گفت : « در جنگ بدر شمشير عائذ مخزومى به نام مرزبان را به چنگ آوردم و آنگاه كه رسول خدا ( ص ) به مردم فرمان داد تا هرچه را كه از « نفل » در دست دارند بازگردانند ، رفتم و آن را در « نفل » انداختم . »\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nابن‌هشام گويد : « پس از آن رسول خدا ( ص ) با سپاه و اسيران مشرك رو به سوى مدينه آورد و چون از « تنگه صفراء » گذشت بر شنزارى فرود آمد و « نفل » ى را كه خدا از مشركان به مسلمانان بازگردانده بود به طور مساوى ميان آن‌ها تقسيم كرد . » « 1 »\r\nاز آنچه گذشت درمىيابيم كه خداوند متعال به گاه استعمال لفظ « انفال » در اين آيه كريمه ، همان معناى لغوى : « عطا و بخشش » را از آن اراده فرموده است ، يعنى : آنچه را كه شما از اموال دشمن به دست آورديد ، از باب چپاول و غارتِ پذيرفته شده در قانون جاهلى نيست تا آن را تملك نمائيد ، بلكه اين عطا و بخششى از خداست ، چون اصل آن از آنِ خدا و رسول است و شما بايد آن را به رسول خدا بازگردانيد تا هرگونه صلاح ديد به مصرفش رساند .\r\nو از اينجا تناسب به كارگيرى لفظ « انفال » در احاديث امامان اهل البيت ( ع ) را نيز درمىيابيم كه : « انفال شامل تمام چيزهائى است كه از منطقه جنگى بدون جنگ به دست آمده ، و نيز ، همه سرزمين‌هائى كه صاحبان آن بدون جنگ از آنجا كوچ كرده‌اند ، و آنچه در تيول ملوك و پادشاهان بوده و غصبى نباشد ، و نيز ، بيشه‌زارها و بيابان‌ها و زمين‌هاى موات و امثال آن » « 2 » كه تمام اين‌ها عطا و بخشش خدا وهبه‌اى به رسول خداست و پس از او آنِ ائمه ( ع ) است ؛ و انفال\r\n\r\n\r\n","description":"","footnote":"\r\n( 1 ) . سيره ابن‌هشام ، ج 2 ص 283 - 286 ، و در چاپ ديگر ، ج 2 ص 296 ، و تفسير آيه در تفسير طبرى . عبادةبن صامت ابووليد انصارى خزرجى ، در عقبه اول و دوم و همه مشاهد رسول خدا ( ص ) حضور داشته و يكى از نقيبان انصار و از حافظان قرآن در زمان پيامبر بود . در سال 34 يا 45 هجرى در رمله يا بيت المقدس وفات كرد . شرح حالش در اسد الغابه ، ج 3 ص 107 ، آمدهس ات ؛ و ابو اسيد مالك‌بن ربيعه انصارى خزرجى در برد و ما بعد آن حضور داشت . درباره وفات و اختلاف شده كه در سال 60 يا 65 هجرى بوده . شرح حالش در اسدالغابه ، ج 4 ص 297 ، آمده است ؛ و بنو عائذبن عبدالله‌ب مخزوم تيره‌اى از قريش بودند ه نسب آن‌ها در « نسب قريش » مصعب زبيرى ، ص 299 ، آمده است .\r\n( 2 ) . بحار الانوار ، كتاب الخمس ، ج 96 ص 204 - 214 . .\r\n","page_name":" 142 ","page_number":142},
  {"content":"\r\n\r\nبا اين كاربرد اخير ، در عرف اسلامىِ مكتب اهل البيت ع ) نامى شد براى آنچه كه يادآور شديم .\r\n\r\n6 - غنيمت و مغنم :\r\nمعنى و مدلول غنيمت و مغنم پس از دوران جاهليت ، دو بار دچار تغيير و تحوّل شده است : يك بار در شرع اسلام ، و بار ديگر در نزد متشرعه و مسلمانان ، تا اينكه اخيراً مدلول غنيمت و مغنم مساوى سلب و غارت و حرب شده است . بيان آن چنين است :\r\nعرب هرگاه بگويد : « سَلَبَه سَلباً » مرادش آن است كه هماوردى لباس و سلاح و مركب و ديگر لوازم هماورد خود را از او گرفته است ؛ چون « سَلَب » به معناى لباس است و جمع آن « اسلاب » .\r\nو هرگاه بگويد : « حَرَبَه حَرباً » مرادش آن است كه حريف ، كلّ اموال طرف مقابل را گرفته و رهايش كرده است ، و به كسى كه اموالش را گرفته و ربوده باشند ، « محروب و حريب » [ / مالباخته 
  ] گويند و به مالى كه از او گرفته شده « حَريبه » . و هرگاه بگويد : « اخِذَت حَريبته » مرادش آن است كه : اموال معيشت و حيات او گرفته شده است .\r\nو هرگاه بگويد : « نَهَبَه و نَهِبَه » يعنى : حريف مال او را به زور گرفته است ، و « نَهب و نُهبى و نُهَيبى » به معناى غارت كردن و تاراج و چپاول است ، و هرگاه بگويد : « أنهَبَ عِرضَه و ماله » يعنى : عِرض و آبرو و مال او را بر ديگران مباح كرد .\r\nاين ، تفسير الفاظ مذكور در كتاب‌هاى لغت بود ، « 1 » كه به همين معنى نيز در سيره و حديث و محاورات صحابه به كار رفته است :\r\n\r\n\r\n","description":"","footnote":"\r\n( 1 ) . مراجعه كنيد : مصباح جوهرى ، نهايه ابن‌اثير ، لسان العرب ابن‌منظور ، و قاموس اللغة . .\r\n","page_name":" 143 ","page_number":143},
  {"content":"\r\n\r\nمثلًا در « حديث » آمده است :\r\n« مَن قَتَل قَتيلًا فَلَه سَلَبَه »\r\nيعنى : « هر كس [ در ميدان جهاد 
  ] كسى را بكشد اموال شخصى مقتول از آنِ اوست » . « 1 »\r\nو در بيابان رسول خدا ( ص ) آمده است كه به « مغنّى و مطرب » ى كه از آن حضرت اجازه خواست تا در مدينه مطربى كند ، فرمود :\r\n« أَحْلَلْتَ سَلَبَكَ نُهْبَةً لفتيان أَهْلِ المدينه »\r\nيعنى : « دار و ندارت را براى جوانان مدينه حلال كردم ! » « 2 » و در « سيره » آمده است كه : هنگامى كه رسول خدا ( ص ) در غزوه‌ى حنين به هر يك از كسانى چون : « ابوسفيان و صفوان‌بن اميّه و عيينة بن حصن و أقرع‌بن حابس » يكصد شتر داد و به « عباس‌بن مرداس » چنين سرود :\r\n « أتجعل نهبى و نهب العبى * دبين عيينة و الأقرع » \r\nيعنى : « آيا غارتىهاى من و غارتىهاى [ اسب من 
  ] عبيد را بين عيينه و اقرع تقسيم مىكنى ؟ : « 3 »\r\nو قريش در داستان بدر گفتند :\r\n« اخرُجوا الى حَرائبكم »\r\nيعنى « برويد به سوى اموالتان » « 4 »\r\nو در كلام رسول خدا ( ص ) آمده است كه\r\n: « فَإِنْ قَعَدُوا قَعَدُوا مَوْتُورِينَ محروبين »\r\nيعنى : « اگر از پاى بنشينند مظلوم و مالباخته نشسته‌اند » . « 5 »\r\n\r\n\r\n","description":"","footnote":"\r\n( 1 ) . سنن دارمى ، باب من قتل قتيلا . . . ج 2 ص 229 . مسند احمد ، ج 5 ص 295 و 306 و 312 . سنن ابوداود ، كتاب الجهاد ، ج 2 ص 3 و 13 .\r\n( 2 ) . سنن ابن ماجه ، كتاب الحدود ، حديث 2613 .\r\n( 3 ) . صحيح مسلم ، كتاب الزكاة ، ج 3 ص 108 ، و اغانى ، شرح حال عباس بن مرداس ، ج 14 ص 290 . پيامبر ( ص ) در غزوه‌ى حنين از سهم « مؤلّفة قلوبهم » به آن‌ها داد و مورد اعتراض عباس بن مرداس قرار گرفت .\r\n( 4 ) . مراجعه كنيد : نهاية اللغة ابن اثير مادّه « حرب » .\r\n( 5 ) . مسند احمد ، ج 4 ص 328 ، و صحيح بخارى ، ج 3 ص 31 . .\r\n","page_name":" 144 ","page_number":144},
  {"content":"\r\n\r\nو در سخن عمر :\r\n« إِيَّاكُمْ وَ الدَّيْنَ فَإِنَّ أَوَّلَهُ هَمٌّ وَ آخِرِهِ حَرْبٍ\r\n» يعنى : « از وا مدارى بپرهيزيد كه اولش اندوه و آخرش مالباختگى است » . « 1 »\r\nو در عصر صحابه ، معاويةبن ابىسفيان هنگامى كه سفيان بن عوف غامدى را به جنگ مسلمانان خارج از محدوده‌ى حكومت خود فرستاد ، به او سفارش كرد و گفت :\r\n« فَاقْتُلْ مَنْ لَقِيتُهُ مِمَّنْ لَيْسَ هُوَ عَلِيُّ رَأْيَكَ وَ احرب كُلِّ مَا مَرَرْتُ بِهِ مِنْ الْقَرِيِّ وَ احرب الْأَمْوَالِ فَإِنْ حَرْبَ الْأَمْوَالَ شَبِيهٌ بِالْقَتْلِ وَ هُوَ أَوْجَعُ لِلْقَلْبِ »\r\nيعنى : « با هر كس كه روبرو شدى و رأى تو را نداشت او را بكش ، و از هر آبادى كه گذشتى آن را غارت كن ، و تمام اموال را به يغما ببر كه چپاول اموال شبيه كشتن است و براى قلب دردآورتر ! » « 2 »\r\nو در حديث است كه صحابه رسول خدا ( ص ) به گوسفندانى رسيدند و آن‌ها را غارت كردند و پختند ، كه پيامبر ( ص ) فرمود :\r\n« أَنْ النهبي اوْ النهبه لَا تَصْلُحُ »\r\nيعنى : « غارت شده يا چپاول شده حلال نيست » و ديگ‌ها را وارونه كردند . « 3 »\r\nو در نبرد كابل نيز گوسفندانى را به غنيمت گرفتند و آن‌ها را غارت كردند كه عبدالرحمن [ بن سمره 
  ] دستور داد تا منادى ندا كند : « من از رسول خدا ( ص ) شنيدم كه مىفرمود : « هر كس مالى را غارت كند از ما نيست » پس ، گوسفندان را بازگردانيد » و آن‌ها را بازگردانيدند و بالسّويه تقسيمشان كرد . « 4 »\r\nاين‌ها معانى « سلب و نهب و حرب » بود . اما « غنيمت و مغنم » ، راغب و ازهرى در ماده « غنم » گويند : « غَنَم [ / گوسفند 
  ] معروف است و غُنم ، رسيدن و دست\r\n\r\n\r\n","description":"","footnote":"\r\n( 1 ) . موطّأ مالك ، ج 2 ص 236 .\r\n( 2 ) . شرح نهج البلاغه ابن ابى الحديد ، ج 2 ص 58 - 90 ، به نقل از « الغارات ثقفى » .\r\n( 3 ) . مسند احمد ، ج 5 ص 367 ، و سنن ابن ماجه ، كتاب الفتن ، حديث 3938 .\r\n( 4 ) . همان ، ج 5 ص 62 و 63 . شرح حال عبدالرحمن بن سمره قريشى در اسد الغابه ، ج 3 ص 297 ، آمده است . .\r\n","page_name":" 145 ","page_number":145},
  {"content":"\r\n\r\nيافتن به آن است كه بعداً در « هرچه كه به دست آيد » ، از راه ستيز و غير آن ، در همه آن‌ها به كار رفته است . خداوند متعال فرموده : ( وَ اعْلَمُوا أَنَّمَا غَنِمْتُمْ مِنْ شَيْءٍ ) : « و بدانيد هر چه را كه به دست آورديد » و : ( فَكُلُوا مِمَّا غَنِمْتُمْ حَلَالًا طَيِّبًا ) : « و از آنچه به دست آورديد بخوريد ، حلال و پاكيزه » ؛ و « مغنم » آن چيزى است كه به دست مىآيد و جمع آن « مغانم » است . خداوند متعال فرموده : ( فَعِنْدَ الل‌َهِ مَغَانِمُ كَثِيرُهُ ) : « و نزد خدا غنايم بسيارى است » « 1 »\r\nو در لسان العرب ، تهذيب اللغة ، نهاية اللغه و معجم الفاظ القرآن گويند : « غُنم ، دستيابى به غَنَم است كه پس از آن درباره هرگونه دستيابى از دشمن و غير دشمن به كار رفته است . » و نيز گفته‌اند :\r\n« غُنم ، دستيابى بدون مشقت به اشياء است » و هرگاه گفته شود : « غَنِمَ الشىء ، يعنى به آن چيز دست يافته است ، و « اغتنام » ، در انتظار غنيمت بودن است » . « 2 »\r\nو در سنن ابن‌ماجه روايت كند كه رسول خدا ( ص ) فرمود : « هنگام كنار گذاشتن زكاتِ مال گفته شود :\r\n« اللَّهُمَّ اجْعَلْهَا مَغْنَمًا وَ لَا تَجْعَلْهَا مَغْرَمًا » :\r\n« خداوندا آن را غنيمت و دستاورد قرار بده ، نه مغرم و زيان » . « 3 »\r\nو در مسند احمد از رسول خدا ( ص ) روايت كند كه فرمود : « غنيمت و دستاورد مجالسِ ذكر ، بهشت است » « 4 »\r\nو درباره ماه رمضان فرمود : « آن ماه غنيمت مؤمن است » « 5 »\r\n\r\n\r\n","description":"","footnote":"\r\n( 1 ) . مفردات راغب مادّه « غنم » . تهذيب اللغه ازهرى ، ج 8 ص 149 ، و معجم الفاظ القرآن ، ج 2 ص 293 . و آيات متن به ترتيب : انفال / 41 و 49 ، و نساء / 94 .\r\n( 2 ) . مراجعه كنيد : نهاية اللغه ، لسان العرب ، التهذيب اللغه ، مقاييس اللغه ، ماده « غنم » و تفسير فخررازى ، ج 15 ص 166 .\r\n( 3 ) . سنن ابن‌ماجه ، كتاب الزكاة ، حديث 1797 .\r\n( 4 ) . مسند احمد ، ج 2 ص 177 .\r\n( 5 ) . همان ، ج 2 ص 330 و 374 و 524 . .\r\n","page_name":" 146 ","page_number":146},
  {"content":"\r\n\r\n\r\nفشرده و نتيجه مباحث\r\nديديم كه عرب در جاهليت و اسلام به كسى كه سلاح و جامه و مركبش از سوى رقيب به يغما مىرفت ، « مسلوب » مىگفت و به كسى كه تمام اموالش غارت مىشد « محروب » ، و واژه‌هاى : « نَهيبه و نُهبى » نزد آنان مساوى « غنيمت و مغنم » در عصر ما بود .\r\nو ديديم كه واژه‌ى « غُنم » به معناى دستيابى بدون مشقت به اشياء است و « اغتنام » يعنى : در انتظار غنيمت و سود بودن ، و « مغنم » يعنى ، مال غنيمتى كه جمع آن « مغانم » است ، و در حديث كه آمده : « لُه غُنمه » يعنى : سود و اضافه قيمتش از آنِ اوست ، و در وصف ماه رمضان كه فرمود : « هُوَ غَنَم المؤمن » يعنى : آن ماه غنيمت مؤمن و به سود اوست ، و در دعاى هنگام پرداخت زكات جمله : « اللّهُمَ اجعَلَهُ مُغنِما » يعنى : خدايا آن را غنيمت و دستاورد قرار بده ، و جمله : « غَنِيمَةِ مَجَالِسِ الذِّكْرِ الْجَنَّةُ » يعنى : غنيمت و سود مجالس ذكر ، بهشت است .\r\nو گفته‌اند : « غُنم » در اصل به معناى دستيابى به « غَنَم » است ، سپس درباره هر چه به دست آيد به كار رفته است ، از راه ستيز باشد يا غير آن ، و به نظر ما شمول « غُنم » بر هرچه كه به دست آيد ، از راه ستيز و غير آن ، اين شمول به عصر\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاسلامى برمىگردد نه پيش از آن ، چون مسلمانان اولين‌بارى كه زير لواى رسول خدا 0 ص ) در بدر وارد جنگ شدند و پيروز گرديدند ، درباره‌ى « غنايمِ » آن به نزاع برخاستند و خداوند ماليكت اموالى را كه از راه ستيز و نبرد به دست آورده بودند از آنان سلب كرد و به خدا و رسولش اختصاص داد و « انفال » ش ناميد ، و پس از نزول اين حكم در سوره انفال ، همه مجاهدان در تمام غزوه‌ها هر چه را مىيافتند نزد فرمانده مىآوردند تا در اختيار او و با نظر او تقسيم گردد و هيچ كس حق نداشت چيزى را در نهان و آشكار بربايد ، كه رسول خدا ( ص ) غارت و ربودن را حرام كرد و فرمود : « هر كس غنيمتى را بربايد از ما نيست . » « 1 »\r\nو در صحيح بخارى و مسند احمد از عباده ، گويد : « با رسول خدا بيعت كرديم كه غارت نكنيم » . « 2 »\r\nو باز در صحيح بخارى از رسول دا ( ص ) فرمود : انسان شريف و مؤمن هرگز چيزى را غارت نمىكند » . « 3 »\r\nو در سنن ابوداود از مردى انصارى گويد : « با رسول خدا ( ص ) به سفر رفتيم و مردم به شدت نيازمند [ غذا 
  ] شدند و به گوسفندانى رسيدند و آن‌ها را غارت كردند . ديگ‌هاى ما در حال جوشيدن بود كه رسول خدا سررسيد و با كمانش ديگ‌ها را وارونه كرد و گوشت‌ها را با خاك درآميخت و فرمود : « غارتى از مردار حلال‌تر نيست . » « 4 »\r\n\r\n\r\n","description":"","footnote":"\r\n( 1 ) . سنن ابن‌ماجه ، كتاب الفتن ، حديث 1299 ، و مسند احمد ، ج 4 ص 194 و 439 و 443 و 446 ، و ج 3 ص 140 و 197 و 312 و 323 و 380 و 395 ، و ج 5 ص 62 .\r\n( 2 ) . صحيح بخارى ، كتاب المظالم ، ج 2 ص 49 ، و مسند احمد ، ج 5 ص 321 .\r\n( 3 ) . همان ، كتاب الأشريه ، ج 3 ص 214 .\r\n( 4 ) . سنن ابوداود ، كتاب الجهاد ، ج 3 ص 66 . .\r\n","page_name":" 148 ","page_number":148},
  {"content":"\r\n\r\nو خداوند خيانت را حرام كرده و در سوره آل عمران / 161 فرموده : ( وَ مَنْ يَغْلُلْ يَأْتِ بِما غَلَّ يَوْمَ الْقِيامَة ) : « و هر كس خيانت كند ، روز قيامت با آنچه كه در آن خيانت كرده وارد مىشود » .\r\nو رسول خدا فرموده : « غارت و خيانت و سرقت حرام است و هر كس خيانت كند ، روز قيامت با خيانت خود وارد مىشود » « 1 » و در اين حديث ، غارت و خيانت در رديف سرقت آمده است .\r\nو در حديث ديگرى فرمود : « نخ و سوزن و بيشتر و كمتر از آن را هم تحويل دهيد كه خيانت در قيامت مايه ننگ و عار و رسوائى خيانتكار است . » . « 2 »\r\nو از عبدالله بن عمروبن عاص ، گويد : « رسول خدا ( ص ) هرگاه به غنيمتى دست مىيافتند ، به بلال مىفرمود ندا كند تا غنايم را بياورند و بعد ، خمسش را جدا مىكرد و و آن را تقسيم مىنمود . يك بار مردى با افسارى از مو آمد و گفت : يا رسول الله ! اين غنيمتى است كه به دست آورديم . فرمود : « آيا شنيدى كه بلال سه بار ندا كرد ؟ » گفت : آرى ، فرمود : « چرا آن را نياوردى ؟ » او عذر آورد و پيامبر فرمود : « باش تا روز قيامت با آن بيائى و اكنون از تو نمىپذيرم . » . « 3 »\r\nو در سنن ابن‌ماجه ، باب غلول و خيانت گويد : « مردى از قبيله اشجع در خيبر فوت كرد و پيامبر فرمود : « بر رفيقتان نماز بخوانيد » مردم نگران شدند و چهره‌ها دگرگون شد و پيامبر كه چنين ديد فرمود : « رفيق شما خيانت كرد ! » « 4 »\r\nو در سنن دارمى ، باب روايات رسيده درباره خيانت از عمربن خطاب ، گويد :\r\n\r\n\r\n","description":"","footnote":"\r\n( 1 ) . سنن دارمى ، ج 2 ص 230 .\r\n( 2 ) . همان .\r\n( 3 ) . سنن ابوداود ، كتاب الجهاد ، ج 2 ص 13 . و در همين كتاب ، باب عقوبت خيانت كار ، يادآور شده كه آن‌ها متاع خيانت كار را مىسوزانيدند !\r\n( 4 ) . سنن ابن‌ماجه ، ص 95 . .\r\n","page_name":" 149 ","page_number":149},
  {"content":"\r\n\r\n« افرادى در جنگ خيبر كشته شدند و مردم گفتند : « فلانى شهيد است و . . . تا به نام مردى رسيدند و گفتند : فلانى شهيد است » كه رسول خدا فرمود : « نه چنانست ! من او را در آتش ديدم ، در عبا يا ردائى كه با خيانت ربوده بود . » . « 1 »\r\nو در سنن ابن‌ماجه ، با غلول ، گويد : « مردى به نام « كركره » انبار دار رسول خدا ( ص ) بود و چون بمرد پيامبر فرمود : « . . . او در آتش است » و مردم به كاوش پرداختند و ديدند روانداز او چيزى است كه با خيانت ربوده بود » . « 2 »\r\nاين معنى در صحيح بخارى ، صحيح مسلم و سنن ابوداود با عبارتى ديگر آمده كه در پايان آن چنين است : « مردى كه اين سخن پيامبر را شنيد يك يا دو بند كفش را آورد و پيامبر فرمود : « يك بند يا دو بند آتشين ! » . « 3 »\r\n* * * اكنون كه دانستيم اسلام افراد سپاه را از غارت منع كرده و اجازه تملك اموال غنيمتى ميدان جنگ را به هيچ كس نداده است ، تا آنجا كه رسول خدا ( ص ) ديگ‌هاى گرسنگان سپاه را وارونه كرد و گوشت گوسفندان غارت شده درون آن‌ها را خاك اندود ساخت ، و از دست يازيدن نهانى به اموال غنيمتى نهى كرد و آن را غلول و خيانت ناميد و فرمود : « نخ و سوزن و برتر و پست‌تر از آن را هم تحويل دهيد » و بر كسى كه خيانت كرده بود نماز نگزارد ، و كشته‌اى را كه عبائى دزديده بود شهيد نخواند ، و در يك كلام ، اكنون كه اسلام ملكيّت اموال غنيمتى ميدان نبرد را از جنگاوران آن سلب كرده است و اجازه نمىدهد حتى يك بند كفش آن را در نهان يا آشكار براى خود بردارند ، و اين غنايم را « أنفال » ناميده و\r\n\r\n\r\n","description":"","footnote":"\r\n( 1 ) . سنن دارمى ، ج 2 ص 230 .\r\n( 2 ) . سنن ابن‌ماجه ، ص 950 .\r\n( 3 ) . تمام اين حديث در صحيح بخارى ، باب غزوه‌ى خيبر ، ج 3 ص 37 ، صحيح مسلم ، كتاب الايمان ، ج 1 ص 75 ، و كتاب الاماره ، ج 6 ص 10 ، و سنن ابوداود ، كتاب الجهاد ، ج 2 ص 13 ، آمده است . .\r\n","page_name":" 150 ","page_number":150},
  {"content":"\r\n\r\nآن را از خدا و رسولش دانسته تا پيامبر به هرگونه كه مصلحت مىداند به مصرفش رساند ، اينك ببينيم پيامبر ( ص ) با غنايم جنگى چه مىكرد :\r\n\r\nپيامبر خدا و مصرف غنايم\r\nرسول خدا ( ص ) در غزوات خود ، افراد پياده و سوار را به هرگونه كه مصلحت مىديد از غنايم بهره‌مند مىكرد ، « 1 » و ميان كسى كه غنيمتى به دست آورده يا نياورده بودند ، فرقى نمىگذاشت ، و براى زنان نيز سهم اندكى قرار مىداد .\r\nو بيش از اين ، آن حضرت حتى براى كسانى كه در جنگ هم شركت نكرده بودند سهمى قرار داد ، مانند آنچه كه از غنايم جنگ بدر به عثمان داد و آنچه كه در خيبر به ياران جعفربن ابىطالب بخشيد ؛ چنان كه در صحيح بخارى ، مسند طيالسى ، مسند احمد و طبقات ابن سعد آمده و گويند : « رسول خدا ( ص ) در جنگ بدر عثمان را بر جاى گذارد تا زوجه‌اش را ، كه دختر پيامبر و مريض بود ، نگهدارى كند و براى او نيز همانند يكى از مجاهدان سهمى از غنايم را منظور كرد . » « 2 »\r\nو در همان صفحه از صحيح بخارى از ابوموسى گويد : « خبر هجرت پيامبر ( ص ) را دريافتيم و ما كه در يمن بوديم با پنجاه و چند نفر از قوم خود براى هجرت آماده شديم و در كشتى نشستيم و ما را به حبشه ديار نجاشى برد و با جعفربن ابىطالب و يارانش همراه شديم و با او بوديم تا همگى به سوى پيامبر بازگشتيم و او را در فتح خيبر ملاقات كرديم و آن حضرت ما و ياران ما و جعفر\r\n\r\n\r\n","description":"","footnote":"\r\n( 1 ) . در صحيح بخارى ، باب غزوه‌ى خيبر گويد : « آن حضرت براى سواره دو سهم و براى پياده يك سهم قرار داد .\r\n( 2 ) . صحيح بخارى ، كتاب الجهاد ، ج 2 ص 131 . مسند طيالسى ، حديث 1985 . مسند احمد ، ج 1 ص 68 و 75 ، و ج 2 ص 101 و 102 ، طبقات ابن‌سعد ، ج 3 ص 56 ، و بداية المجتهد ، كتاب الجهاد ، ج 1 ص 410 - 412 . .\r\n","page_name":" 151 ","page_number":151},
  {"content":"\r\n\r\nو ياران او را در غنايم خيبر سهيم كرد . « 1 »\r\nپيامبر همچنين به « مؤلِّفه قلوبهم » در حنين - چنان كه گذشت - بسى بيشتر از مؤمنان مجاهد بخشود .\r\nآرى ، اسلام بدين گونه ملكيّت غنايم جنگى را از مجاهدان سلب و آن را در اختيار خدا ( ص ) قرار داد تا هرگونه مصلحت ديد به مصرفش رساند ، و با اين اعتبار اگر بگوئيم : « كسى كه سهمى از غنايم به او مىرسد ، در جنگ بوده يا نبوده باشد ، آن را بدون مشقت به دست آورده ، چون از دست رسول خدا گرفته نه از راه جنگ ، سخن صحيحى گفته‌ايم ، و با اين اعتبار مىتوانيم اين اموال به دست آمده را از نوع « غنيمت و مغنم » بدانيم ، همان غنيمت و مغنمى كه در نزد عرب به معناى : « مال به دست آمده بدون مشقت و بدون جنگ است » و آنچه كه از راه ستيز و جنگ به دست مىآيد نام‌هاى ديگرى دارد كه در گذشته بدان‌ها اشاره كرديم ، و نيز ، با اين اعتبار آيه ( وَ اعْلَمُوا أَنَّما غَنِمْتُمْ ) پس از نزول آيه « انفال » در اين غزوه [ / بدر 
  ] يا غزوه أحد نازل گرديد و « غنيمت » پس از نزول اين آيه دو معنى پيدا كرد :\r\n1 - معناى لغوى ، و آن : « دستيابى بدون مشقت به اموال » كه شامل غنايم جنگى نمىشود ، چون آن غنايم را نام‌هايى ويژه همچون : « سلب و نهب و حرب » است .\r\n2 - معناى شرعى ، و آن : « دستيابى مطلق بر اموال ، از راه جنگ و غير آن است » همان‌گونه كه در مفردات راغب آمده است ، و اسلام بدين‌گونه ، غنايم جنگى را كه از مصاديق « مغنم » نبوده ، از مصاديق آن قرار داده است .\r\nو ديديم كه « غنيمت و مغنم » در حديث و سيره گاهى به همان معناى لغوى\r\n\r\n\r\n","description":"","footnote":"\r\n( 1 ) . همان ، كه ما فشرده آن را آورديم . .\r\n","page_name":" 152 ","page_number":152},
  {"content":"\r\n\r\nخود استعمال شده‌اند ، همان‌گونه كه هر لفظى در معناى حقيقى خود به كار مىرود و نيازى به قرينه ندارد - چنان كه گذشت - و گاهى به معناى شرعى با وجود قرينه در كلام ، يا در حال تخاطب ، كه دلالت بر معناى شرعى مورد نظر دارد .\r\nاين دو واژه بدين‌گونه تا عصر گسترش فتوحات در زمان خليفه عمر و مابعد آن ، كه استعمال مشتقات ماده « غنم » درباره « غنايم جنگى » با وجود قرائن حاليه يا مقاليه فزونى گرفت ، در اين دو معنى « لغوى و شرعى » به كار رفت ، و هنگامى كه لغت‌شناسان پيدا شدند و به كاوش درباره موارد استعمال مادّه « غنم » در بين اعرابِ عصر خود و بالاتر از آن پرداختند ، معناى كاربردى آن را چنين يافتند :\r\nالف - به معناى : « دستيابى بدون مشقت به اشياء و اموال » كه اين معنى در عصر جاهلى و صدر اسلام در نزد همه اعراب به كار مىرفت .\r\nب - به معناى : « دستيابى به اشياء و اموال دشمنان و غير آن‌ها » كه اين معنى پس از نزول آيه خمس در نزد مسلمانانِ عصر پيامبر تا عصر صحابه به كار مىرفت .\r\nج - به معناى خاص : « دستيابى به اشياء و اموال دشمنان » كه اين معنى در عصر فتوحات با وجود قرائن حاليه‌اى كه بدان توجه نشده به كار مىرفت . سپس به تدريج در عصر لغت‌شناسان ، به ويژه در جامعه اسلامى ، بدون قرينه به كار رفت ، و هنگامى كه پيشوايان لغت به تدوين آن پرداختند ، متوجه تطور و جابه‌جايى مدلول مادّه « غنم » نشدند و نتيجه آن شد كه برخى از آن‌ها مانند راغب اصفهانى ، كاربرد آن در مدينه ، پس از تشريع حكم خمس را مورد توجه قرار دادند و گفتند : « درباره هر نوع دستيابى به اموال دشمنان و غير آن‌ها به كار رفته است » .\r\nو ابن منظور و ديگران نيز ، گاهى كاربرد عصر جاهلى را مورد توجه قرار داده و گفته‌اند : « غَنَمَ الشىء ، يعنى بدان دست يافت ، و اغتنام ، يعنى در انتظار غنيمت\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبودن . . . » و گاهى كاربرد آن در عصر فتوحات را كه همراه با قرينه بوده و برآن‌ها پوشيده مانده و بعدها بدون قرينه به كار رفته ، آن را مورد توجه قرار داده و گفته‌اند : « غنيمت چيزى است كه از اموال اهل جنگ به دست مىآيد » .\r\nو صاحب قاموس در ماده‌ى « غنم » دچار ترديد شده ، كه آيا به معناى : « دستيابى و فىء » « 1 » هر دوست ، يعنى آيا مشترك بين دو معنى است ، يا آنكه غنيمت به معناى « فَىء » است و ساير مشتقات اين ماده به معناى « دستيابى به اشياء » است . « 2 »\r\nو بدين‌گونه در تفسير مادّه « غنم » خلط و آميختگى به وجود آورند ، و راه صواب آن است كه تطور و تغيير مدلول اين مادّه را - چنان كه گذشت - مورد توجه قرار دهيم ، و لذا مىگوئيم : سير تطوّر مادژه « غنم » چنين بوده است :\r\nالف - در عصر جاهلى و صدر اسلام ، حقيقتى لغوى به معناى : « دستيابى بدون مشقت به اشياء » بود .\r\nب - پس از نزول آيه خمس ، حقيقتى شرعى به معناى : « دستاوردهاى جنگى و غير جنگى » شد كه در كنار حقيقت لغوى آن كه تا آن روز فراموش نشده بود به كار مىرفت .\r\nج - در عصر تدوين لغت و بعد از آن ، معناى خاصى يافت كه « حقيقت متشرعه » اش نامند و آن تنها : « دستيابى به غنايم دشمنان » بود و اين معنى نيز ، در كنار حقيقت لغوىاش به كار مىرفت .\r\nبنابراين ، ما هرگاه يكى از مشتقات اين مادّه را در كلام يافتيم كه در صدر اسلام و پيش از آن به كار مىرفته ، شايسته است كه آن را بر همان معناى لغوى خاص يعنى : دستيابى بدون مشقت به اشياء و غنايم غير جنگى » حمل كنيم .\r\nو هرگاه ديديم پس از تشريع خمس و در شريعت اسلامى به كار رفته ، يا بر\r\n\r\n\r\n","description":"","footnote":"\r\n( 1 ) . صاحب قاموس در مادّه « فَىء » فَىء را به غنيمت تفسير كرده است .\r\n( 2 ) . قاموس اللغة ، مادّه « غنم » . .\r\n","page_name":" 154 ","page_number":154},
  {"content":"\r\n\r\nهمان معناى لغوى حمل مىشود و يا بر معناى شرعى يعنى : « دستاوردهاى جنگى و غير جنگى » كه مشترك ميان هر دو معناى لغوى و شرعى است .\r\nو هرگاه ديديم در عصر تدوين لغت و بعد از آن به كار رفته ، بهتر آن است كه به معناى مشهور آن روز حمل شود ، يعنى : « دستيابى به اموال دشمنان و بس » .\r\nاز آنچه يادآور شديم روشن مىشود كه ما هرگاه يكى از مشتقات اين مادّه را در حديث و غير حديث بيابيم كه پس از تشريع خمس در عصر صحابه به كار رفته باشد ، به ناچار بايد آن را بر يكى از دو معناى : لغوى يا شرعى آن حمل كنيم و در چنين حالى شايسته آن است كه در پى قرينه دلالت كننده بر مقصود باشيم .\r\nو ما در استقراء و پژوهش خود از موارد استعمال اين كلمه در آن زمان ، بيشترين كاربردش را همراه با قرينه حاليه و مقاليه‌اى ديديم كه بر معناى شرعى دلالت مىكرد ، كه البته در موارد بسيارى نيز در معناى لغوى خود و بدون قرينه به كار رفته است .\r\n\r\n7 - خمس :\r\nخمس در لغت به معناى : « گرفتن يك پنجم » است و اگر كسى بگويد : « خَمَستُ الَقومَ » مرادش آن است كه يك پنجم اموال آن‌ها را گرفته است .\r\nاما معناى شرعى آن ، براى درك اين معنى شايسته آن است كه ابتدا به عرف عرب جاهلى و شناخت نظام اجتماعى آن‌ها در اين مورد خاص بپردازيم و سپس به « تشريع اسلامى » بازگرديم و « خمس » را در آن مورد بررسى قرار دهيم و بعد ، سرگذشت آن در جامعه اسلامى را مرور نمائيم :\r\n\r\nنخست - در عصر جاهلى :\r\nدر عصر جاهلى چنان بود كه رئيس قوم يك چهارم غنيمت را دريافت مىكرد و گفته مىشد : « رَبَعَ القَوم » يعنى : يك چهارم اموالشان را گرفت ، و :\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n« رَبَعَ الجَيش » يعنى : يك چهارم غنايم را از آن‌ها ستاند ، و به يك چهارمِ رئيس ، « مِرباع » گفته مىشد ، و در حديث است كه رسول خدا ( ص ) به « عُدّى بن حاتم » پيش از كه اسلام آورد ، فرمود : « تو « مِرباع » مىخورى و آن در دين تو حلال نيست ! » « 1 » و شاعر گفته است :\r\n « لك المرباع منها و الصفايا * و حكمك و النشيطة و الفضول » \r\nيعنى : « يك چهارم‌ها و گزيده‌ها ويژه‌ى توست ، و هر چه حكم كنى و بين راهىها و زيادتىها ! » « 2 »\r\nو در نهاية اللغه گويد : « انّ فلاناً قَد ارتَبَعَ القوم » يعنى : « فلانى منتظر است كه امير اين قوم شود و يك چهارم بگيرد » و : « هو على رباعة قومه » يعنى : « او آقاى قوم خويش است » .\r\nو در مادّه « خمس » گويد : « و از آن جمله ، سخن عدّى بن حاتم است كه گفت : « رَبْعَةً فِي الْجَاهِلِيَّةِ وَ خَمْسَةٌ فِي الْإِسْلَامِ » يعنى : در جاهليت و اسلام فرماندهى و ريياست كردم ؛ چون امير قوم در جاهليت يك چهارم غنيمت را مىگرفت و اسلام كه آمد آن را يك پنجم كرد و براى آن موارد مصرف تعيين نمود . « 3 »\r\n\r\n\r\n","description":"","footnote":"\r\n( 1 ) . مراجعه كنيد : قاموس اللغه ، لسان العرب ، تاج العروس ، نهاية اللغه و صحاح جوهرى ، مادّه « ربع » و نيز ، سيره ابن هشام ، ج 4 ص 294 .\r\n( 2 ) . نهاية اللغه ، ج 2 ص 62 .\r\n( 3 ) . همان ، ج 1 ص 321 ، و مسند احمد ، ج 4 ص 257 . عدّى بن حاتم در سال نهم هجرى اسلام آورد و در فتح عراق شركت كرد و نيز ، در جمل و صفين و نهروان از ياران امام على ( ع ) بود و چشم او در صفين آسيب ديد . محدثان 66 حديث از او روايت كرده‌اند . در سال 68 هجرى در كوفه فوت كرد . شرح حالش در استيعاب و اسد الغابه و تقريب التهذيب آمده است . .\r\n","page_name":" 156 ","page_number":156},
  {"content":"\r\n\r\n\r\nدوم - در عصر اسلامى :\r\nخمس در شريعت اسلام حكم واجبى است كه در كتاب و سنت هر دو آمده است :\r\n\r\nالف - خمس در كتاب خدا :\r\nخداوند سبحان در سوره انفال / 41 فرموده : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكينِ وَ ابْنِ السَّبيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَديرٌ ) : يعنى : « بدانيد هرگونه غنيمتى به دست آورديد ، خمس آن از آنِ خدا و رسول و ذى القربى و يتيمان و مسكينان و در راه ماندگان است ، اگر به خدا و آنچه كه بر بنده خود در روز جدائى ، روز رويارويى دو گروه نازل كرديم ، ايمان آورده‌ايد ؛ و خداوند بر هر چيزى تواناست ! » .\r\nاين آيه اگر چه در موردى خاص نازل شده ، ولى حكم عامّى را اعلان داشته ، كه آن وجوب اداى خمس غنايم و دستاوردها به صاحبان خمس است ، و اگر مراد اين آيه تنها وجود اداى خمس غنايم جنگى باشد ، شايسته آن بود كه خداوند متعال بفرمايد : ( وَ اعْلَمُوا أَنَّما غَنِمْتُمْ مِنْ - العدى - » « 1 » نه آنكه بفرمايد : ( أَنَّما غَنِمْتُمْ مِنْ شَيْءٍ ) يعنى : « هرگونه غنيمتى به دست آورديد » .\r\nاسلام در اين تشريع ، سهم رياست را از يك چهارم به يك پنجم كاهش داد و صاحبان و دريافت كنندگان آن را بيشتر كرد : سهمى براى خدا ، سهمى براى پيامبر ، سهمى براى خويشاوندان پيامبر ، و سه سهم براى يتيمان و مسكينان و در\r\n\r\n\r\n","description":"","footnote":"\r\n( 1 ) . يعنى : بدانيد هرگونه غنيمتى را كه - از دشمنان - به دست آورديد . .\r\n","page_name":" 157 ","page_number":157},
  {"content":"\r\n\r\nراه ماندگانِ فقير خويشاوند پيامبر ؛ و اين يك پنجم را بر همه غنايم و دستاوردها تسرّى داد ، و آن را به غنايم جنگى منحصر نكرد ، و در مقابلِ « مِرباع » عصر جاهلى ، « خمس » ش ناميد .\r\nو چون مفهوم « زكات » - چنان كه گذشت - مساوى با « حقّ خدا » در اموال است ، در هركجاى قرآن كه سخن از پرداخت زكات و ترغيب به آن است ، « 1 » اين سخن ترغيب به پرداخت « صدقات واجب » و « خمس واجبِ » تمامى دستاوردهاى مالى انسان است ، كه خداوند اين حق خود را در آيه‌ى « صدقه » و آيه « خمس » شرح داده است .\r\n\r\nب - خمس در سنّت رسول خدا ( ص )\r\nرسول خدا ( ص ) فرمان داد تا خمس غنايم جنگى و خمس غير غنايم جنگى مانند معدن را جدا سازند ، چنان كه هر يك از ابن‌عباس و ابوهريره و جابر و عبادة بن صامت و أنس بن مالك ، آن را بدين‌گونه روايت كرده‌اند :\r\nدر مسند احمد و سنن ابن ماجه از ابن‌عباس گويد : « رسول خدا ( ص ) براى معدن طلا و نقره خمس قرار داد . »\r\nو در صحيح مسلم ، صحيح بخارى ، سنن ابوداود ، سنن ترمذى ، سنن ابن‌ماجه ، موطّأ مالك و مسند احمد از ابوهريره گويد : « رسول خدا ( ص ) فرمود : « آسيب عَجماء [ / حيوان رها شده 
  ] و آسيب معدن هدر است و « ركاز » يعنى معدن طلا و نقهر خمس دارد » و در برخى از روايات مسند احمد است كه : « ديه‌ى بهيمه هدر است » « 2 »\r\n\r\n\r\n","description":"","footnote":"\r\n( 1 ) . مراجعه كنيد : معجم المفهرس ، مادّه « زكات » كه بيش از سى آيه درباره آن آمده است .\r\n( 2 ) . صحيح مسلم ، كتاب الحدود ج 5 ص 127 . صحيح بخارى ، ج 1 ص 182 ، و ج 2 ص 34 . سنن ابوداود ، ج 2 ص 254 و 70 . سنن ترمذى ، ج 3 ص 138 . سنن ابن‌ماجه ، ص 83 . موطّأ مالك ، ج 1 ص 244 . مسند احمد ، ج 2 ص 228 و 239 و 254 و 274 و 185 و 319 و 382 و 386 و 406 و 411 و 415 و 454 و 456 و 467 و 475 و 482 و 493 و 495 و 499 و 501 و 507 ، و الأموال ابوعبيد ، ص 336 . .\r\n","page_name":" 158 ","page_number":158},
  {"content":"\r\n\r\nابو يوسف در كتاب « الخراج » در شرح اين حديث گويد : « مردم زمان جاهليت هرگاه كسى درون چاهى مىافتاد ، آن چاه را خون‌بهاى او قرار مىدادند ؛ و هرگاه حيوانى كسى را مىكشت ، آن حيوان را خون‌بهايش قرار مىدادند ، و هرگاه معدنى بر كسى آوار مىشد ، آن معدن را به غرامتش مىدادند ، و چون از رسول خدا ( ص ) درباره‌ى آن‌ها پرسيدند فرمود : « آسيب حيوان و ريزش معدن غرامت ندارد و « ركاز » خمس دارد » گفته شد يا رسول الله ! ركاز چيست ؟ فرمود : « طلا و نقره‌اى كه خدا از ابتداى خلقت در زمين آفريده است . » . « 1 »\r\nو در مسند احمد از شعبى از جابربن عبدالله ، گويد : « رسول خدا ( ص ) فرمود : « آسيب وارد از سائمه [ / حيوان اهلى 
  ] هدر است ، آسيب وارد از چاه هدر است ، آسيب وارد از معدن هدر است ، و معدن طلا و نقره خمس دارد » . « 2 »\r\nو باز در مسند احمد از عبادةبن صامت گويد : « از جمله احكام رسول خدا ( ص ) آن بود كه : « آسيب وارد از معدن هدر است ، آسيب وارد از چاه هدر است ، و آسيب حيوان هدر است و معدن طلا و نقره خمس دارد . » « 3 »\r\nو نيز ، از مالك‌بن انس گويد : « با رسول خدا ( ص ) به خيبر رفتيم و يكى از\r\n\r\n\r\n","description":"","footnote":"\r\n( 1 ) . كتاب الخراج ، چاپ قاهره 1346 ه - ، ص 26 . ابويوسف يعقوب‌بن ابراهيم انصارى ، در كوبه سال 113 ه - به دنيا آمد و نزد ابوحنيفه آموزش ديد و اولين كسى بود كه بر مبناى رأى ابوحنيفه كتاب نوشت و در زمان مهدى و هادى و هارون الرشيد عباسى قاضى كوفه شد و در سال 182 ه - فوت كرد . او اين كتاب را براى خليفه زمان خود ، هارون الرشيد تصنيف كرد .\r\n( 2 ) . مسند احمد ، ج 3 ص 335 و 336 و 353 - 354 و 356 . مجمع الزوائد ، ج 3 ص 78 ، و انساب سمعانى ، ص 336 .\r\n( 3 ) . همان ، ج 5 ص 326 . .\r\n","page_name":" 159 ","page_number":159},
  {"content":"\r\n\r\nهمراهان ما به خرابه‌اى رفت تا قضاى حاجت نمايد و خشتى برداشت تا خود را با آن پاك كند كه مقدارى طلا فروريخت و او آن را برگرفت و نزد پيامبر ( ص ) آمد و موضوع را بيان داشت . پيامبر فرمود : « وزنش كن » او وزنش كرد دويست درهم بود و آن حضرت فرمود : « اين گنج است و خمس دارد . » « 1 »\r\nو باز در مسند احمد گويد : « مردى از قبيله مزينه از رسول خدا ( ص ) مسائلى پرسيد كه از جمله آن‌ها اين بود : « دفينه‌اى كه در خرابه‌ها و زير « أرام » و سنگ‌هاى نشاندار مىيابيم ؟ » و رسول خدا ( ص ) فرمود : « هم آن‌ها و هم « ركاز » و معدن طلا و نقره خمس دارند . » « 2 »\r\nو در نهاية اللغة ، لسان العرب و تاج العروس مادّه « سيب » و نهاية الإرب و عقد الفريد و اسد الغابه ، گويند : « در نامه رسول خدا به « وائل بن حجر » آمده بود كه : « در سيوب خمس است » و سيوب به معناى ركاز يعنى معدن طلا و نقره باشد » .\r\nو گويد : گفته‌اند : « سيوب رگه‌هاى طلا و نقره است كه در معدن به وجود مىآيد و ظاهر مىشود » و : « سيوب جمع سيب يعنى بخشش و عطا است و مراد رسول خدا از آن ، اموال دفن شده دوران جاهليت يا معدن بوده است ؛ زيرا اين‌ها از فضل و بخشش خدا به يا بندگان آن است » .\r\nمشروح نامه رسول خدا به وائل در نهاية الإرب قلقشندى آمده است . « 3 »\r\n\r\n\r\n","description":"","footnote":"\r\n( 1 ) . همان ، ج 3 ص 128 . مجمع الزوائد ، ج 3 ص 77 ، و مغازى واقدى ، ص 682 .\r\n( 2 ) . همان ، ج 2 ص 186 و 202 و 207 . سنن ترمذى ، ج 1 ص 219 ، و الأموال ابوعبيد ، ص 337 .\r\n( 3 ) . نهاية الإرب ، ص 221 به نقل از كتاب « الشفاء » قاضى عياض . عقد الفريد ، ج 2 ص 48 ، و اسدالغابه ، ج 3 ص 38 . .\r\n","page_name":" 160 ","page_number":160},
  {"content":"\r\n\r\n\r\nتفسير الفاظ اين احاديث :\r\nترمذى گويد : « عجماء ، حيوان رها شده از دست صاحب خويش است كه خسارات زمان فرارش بر عهده صاحبش نيست ؛ و اينكه فرموده : « آسيب معدن هدر است » معنايش اين است كه ، اگر كسى معدنى را حفر كند و انسانى در آن بيفتد ، بر صاحب آن غرامتى نباشد ؛ بر حفر كننده غرامتى نيست . و « ركاز » دفينه‌هاى زمان جاهليت بوده كه هر كس بيابد بايد خمس آن را به حاكم پرداخت كند و بقيه از آنِ اوست » « 1 »\r\nو در نهاية اللغه ابن‌اثير ، ماده « ارم » گويد : « أرام ، نشانه‌ها ، و آن سنگ‌هاى انبوهى بود كه در پناهگاه‌ها نصب مىكردند تا نشان و راهنماى راه باشد و واحد آن « إرم » است ؛ و عادت مردم جاهلى بر آن بود كه هرگاه در مسير خود چيزى مىيافتند كه نمىتوانستند همراه ببرند ، سنگ‌هايى را بر روى آن مىگذاشتند تا در بازگشت آن را شناخته و بردارند . »\r\nو در لسان العرب و ديگر كتب لغت گويند : « ركاز ، قطعه طلا و نقره يا معدنى است كه از زمين بيرون مىآيد و واحد آن « ركزه » است كه گوئى در زمين تثبيت و پابرجا شده است . »\r\nو در نهاية اللغه گويد : « ركزه ، قطعه‌اى از گوهرهاى متمركز و تثبيت شده زمين ، و جمع آن « ركاز » است » .\r\n\r\n\r\n","description":"","footnote":"\r\n( 1 ) . سنن ترمذى ، ج 6 ص 145 - 146 . .\r\n","page_name":" 161 ","page_number":161},
  {"content":"\r\n\r\n\r\nخلاصه روايات گذشته :\r\nفشرده روايات گذشته مىگويد : رسول خدا ( ص ) دستور داد تا خمس طلا و نقره‌اى را كه از زمين بيرون مىكشند پرداخت نمايند ؛ گنج باشد يا معدن فرقى ندارد ، و روشن است كه اين دو از غنايم جنگى نيستند تا مراد از واژه « غَنِمتُم » در آيه شريفه‌ى خمس - چنان كه برخى پنداشته‌اند - تنها خمس غنايم جنگى باشد ؛ پس ، از مجموع آنچه گذشت ثابت شد كه خمس در اسلام اختصاص به غنايم جنگى ندارد ؛ همان‌گونه كه برخى از فقهاى مكتب خلفا از اين روايات همين را استنباط كرده‌اند و پرداخت خمس از غير غنايم جنگى را واجب دانسته‌اند . « 1 »\r\nقاضى ابويوسف در كتاب « خراج » خود گويد : « خمس در هرچه كه از معادن به دست آيد ، در اندك و بسيار آن ، واجب است ، و اگر كسى در معدنى كمتر از دويست درهم نقره ، يا كمتر از بيست درهم طلا بيابد ، آن هم خمس دارد ، و اينجا جاى زكات نيست ، « 2 » و اين دو در موضع غنايم‌اند ، و در خاك آن‌ها [ / طلا و نقره 
  ] خمسى نيست ، چون خمس بر طلا و نقره خالص ، و بر آهن و مس و سرب\r\n\r\n\r\n","description":"","footnote":"\r\n( 1 ) . الخراج ، ص 25 - 27 .\r\n( 2 ) . مراد او از زكات در اينجا « صدقه » است كه در مقابل خمس قرار دارد . .\r\n","page_name":" 162 ","page_number":162},
  {"content":"\r\n\r\nتعلق مىگيرد ؛ و بر مقدارى از آن كه خرج استخراج شود خمسى نيست ، كه گاهى همه آن خرج استخراجش مىشود و در اين صورت خمسى ندارد و خمس آن پس از تصفيه و ناب سازى است ، اندك باشد يا بسيار فرقى ندارد ؛ و اما سنگ‌ها استخراجى از معادن مانند : ياقوت و فيروزه و سُرمه و جيوه و گوگرد و گِل سرخ ، مشمول حكم خمس نيستند ، « 1 » چون همه آن‌ها به منزله گل و خاك هستند . »\r\nو گويد : « اگر كسى به چيزى از طلا و نقره يا آهن يا سرب يا مس دست يابد و سخت بدهكار باشد ، اين بدهى باعث ابطال خمس نمىشود ، آيا نمىبينى كه اگر فردى از سپاهيان به غنيمتى از دشمن برسد ، خمس آن جدا مىشود و به وامدار بودن و نبود او توجه نمىشود و وامدارى مانع خمس نيست ! » و گويد : « اما ركاز ، يعنى : طلا و نقره‌اى كه خداى عزّوجل از ابتداى خلقتِ زمين آفريده و در آن جاى داده ، خمس آن نيز واجب است ، و كسى كه در غير ملك ديگران به گونه‌اى عادى دفينه ااى بيابد كه حاوى طلا و نقره يا گوهر يا جامه‌اى باشد ، خمس آن نيز واجب است و چهار پنجم آن سهم يابنده است و آن به منزله غنيمتى است كه گروهى به دست مىآورند و خمس آن جدا مىشود و بقيه بدان‌ها مىرسد . »\r\nو گويد : « اگر كافر حربى در سرزمين اسلام دفينه‌اى بيابد ، و در امان كسى وارد شده باشد ، همه آن از او گرفته مىشود و چيزى از آن به او نمىرسد ؛ ولى اگر كافر ذمّى باشد ، تنها خمس آن از او گرفته مىشود ، همان گونه كه از فرد مسلمان گرفته مىشود ، و چهار پنجم آن تحويل او مىگردد . همچنين است حال برده مكاتبى كه دفينه‌اى را در سرزمين اسلام بيابد ، كه او نيز پس از پرداخت خمس ،\r\n\r\n\r\n","description":"","footnote":"\r\n( 1 ) . اين نظر مخالف عموم آيه خمس است و با آنچه كه در فقه امامان اهل البيت ( ع ) آمده نمىسازد . .\r\n","page_name":" 163 ","page_number":163},
  {"content":"\r\n\r\nبقيه را مالك مىشود . » .\r\nو نيز ، در « فصل آنچه از دريا بيرون مىآيد » خطاب به خليفه هارون الرشيد مىگويد : « يا امير المؤمنين ! در پاسخ سئوال شما از آنچه كه از دريا بيرون مىآيد [ مىگويم : 
  ] آنچه كه از دريا بيرون مىآيد ، زيور و عنبر ، نيز خمس دارد . » . « 1 »\r\n* * * تا اينجا روايات فمران رسول خدا ( ص ) درباره‌ى پرداخت خمس از غير غنايم جنگى ، و استنباط فقها از اين روايات را ملاحظه كرديم ، اكنون به نامه‌ها و عهدنامه‌هاى آن حضرت كه در آن‌ها به پرداخت خمس فرمان داده مىپردازيم :\r\n\r\nخمس در نامه‌ها و عهدنامه‌ها رسول خدا ( ص )\r\nالف - در صحيح بخارى ، صحيح مسلم ، سنن نسائى و مسند احمد ، گويند : « هنگامى كه هيئت نمايندگى « عبدالقيس » به رسول خدا ( ص ) گفتند : « مشركان قبيله مُضَر بين ما و شما فاصله انداخته‌اند و ما جز در ماه‌هاى حرام به شما دسترسى نداريم ، لذا آموزه‌اى را به ما بياموز كه اگر بدان‌ها عمل كنيم وارد بهشت گرديم ، و نيز ، اطرافيانمان را بدان فرابخوانيم » پيامبر فرمود : « من شما را به چهار چيز امر ، و از چهار چيز نهى مىكنم : به خدا ايمان بياوريد ، و آيا مىدانيد ايمان به خدا چيست ؟ شهادت لا إله الّا الله ، اقامه نماز ، دادن زكات و اينكه « خمس غنايم » را بپردازيد . . . » . « 2 »\r\nپيامبر ( ص ) هنگامى كه به نمايندگان قبيله « عبدالقيس » فرمود كه بايد « خمس\r\n\r\n\r\n","description":"","footnote":"\r\n( 1 ) . الخراج ، ص 83 .\r\n( 2 ) . صحيح بخارى ، كتاب التوحيد ، ج 4 ص 205 ، و ج 1 ص 13 و 19 ، و ج 3 ص 53 . صحيح مسلم ، باب الأمر بالايمان ، ج 1 ص 35 و 36 . سنن نسائى ، ج 2 ص 333 ، و مسند احمد ، ج 3 ص 318 و ج 5 ص 136 . و عبد القيس قبيله‌اى از ربيعه بودند كه در تهامه مىزيستند و بعد به بحرين رفتند ، هيئت نمايندگى آن‌ها در سال نهم هجرى پيامبر رسيدند . .\r\n","page_name":" 164 ","page_number":164},
  {"content":"\r\n\r\nغنايم » خود را بدهند ، مسلّم بود كه « خمس غنايم جنگى » را از آنان نمىخواست ؛ چون آن‌ها كسانى بودند كه از بيم مشركان قبيله مضر - به جز در ماه‌هاى حرام - توان خروج از محدوده خود را نداشتند ، پس مراد آن حضرت از « غنايم » معناى حقيقى آن در زبان عرب بود ، يعنى : « دستاورد و سود بدون مشقت » چنان كه تفسير آن گذشت ؛ يعنى : آن‌ها بايد خمس دستاورد خود را مىدادند ، يا لااقل مراد آن حضرت معناى حقيقى غنايم در شرع بوده كه شامل : « دستاوردهاى جنگى و غير جنگى است . »\r\nهمين معنى در « عهدنامه‌ها » ى منعقد با هيئت‌هاى نمايندگى قبايل عربى و نامه‌هائى كه سفيران آن حضرت براى آن‌ها مىبردند و احكام واليان او بر آنان ، در همه آن‌ها مشهود است ؛ مانند آنچه در فتوح بلاذرى آمده و گويد : « هنگامى كه خبر پيروزى و حقانيت رسول خدا ( ص ) به يمانيان رسيد ، نمايندگان آن‌ها نزد آن حضرت آمدند و او براى آن‌ها عهدنامه‌اى نوشت كه با اسلام آوردن ، اموال و اراضى و معادنشان تثبيت و برقرار مىماند ، كه آن‌ها اسلام آوردند و پيامبر سفيران و كارگزاران خود را نزدا يشان فرستاد تا شرايع اسلام و سنت‌هاى آن را به آن‌ها بياموزند و صدقات آنان را دريافت كنند و از كسانى كه بر نصرانيت و يهوديت و مجوسيّت باقى مىمانند « جزيه » بگيرند » .\r\nب - همو و ابن‌هشام و طبرى و ابن‌كثير يادآور شده‌اند كه ، پيامبر ( ص ) هنگامى كه « عمروبن حزم » را به يمن فرستاد ، براى او نوشت :\r\n« بسم الله الرحمن الرحيم . اين بيانى از خدا و رسول خداست : ( يا أَيُّهَا الَّذينَ آمَنُوا أَوْفُوا بِالْعُقُودِ ) : « اى مؤمنان به پيمان‌ها وفا كنيد » « 1 » اين عهدنامه‌اى است از محمد نبىّ و رسول خدا براى « عمروبن حزم » آنگاه كه او را به يمن فرستاد :\r\n\r\n\r\n","description":"","footnote":"\r\n( 1 ) . مائده / 1 . .\r\n","page_name":" 165 ","page_number":165},
  {"content":"\r\n\r\nفرمانش مىدهد تا در تمام كارهاى خود تقواى الهى پيشه كند و اينكه « خمس خدا » را از « غنايم » بگيرد و « صدقات » ى را كه خدا بر مؤمنان واجب فرموده دريافت كند : از محصول ديمزارها يك دهم و از محصول آبيارى دستى يك بيستم . » « 1 »\r\nج - عهدنامه آن حضرت براى قبيله « سعد هذيم » از قضاعه و قبيله « جذام » در نوشته‌اى واحد ، كه « صدقات » واجب را به آن‌ها ياد داده و فرمانشان مىدهد كه « صدقه » و « خمس » را به فرستادگان او : « ابَىّ و عنبسه » يا كسى كه آن دو مىفرستند تحويل دهند . » « 2 »\r\nرسول خدا ( ص ) هنگامى كه از دو قبيله « سعد و جذام » مىخواهد كه صدقه و خمس را به فرستادگان او يا نمايندگان آن‌ها تحويل دهند ، چنان نبوده كه خمس غنايم جنگِ آن‌ها با كفار را از ايشان مطالبه كند ، بلكه مراد آن حضرت تنها صدقات و خمس واجب شده بر آن‌ها از سود كار و دستاوردها بوده است .\r\nد - همچنين عهدنامه‌اى است كه براى « مالك‌بن احمر جذامى » و پيروان مسلمان او نوشته كه : « تا آنگاه كه نماز را بر پاى بدارند و از مسلمانان پيروى كنند و از مشركان دورى نمايند و « خمس غنايم » را بپردازند و سهم غارمين و وامداران و . . . را بدهند ، در امانند . . . » . « 3 »\r\n\r\n\r\n","description":"","footnote":"\r\n( 1 ) . فتوح البلدان ، باب يمن ، ج 1 ص 82 . سيره ابن هشام ، ج 4 ص 265 - 266 . تاريخ طبرى ، ج 1 ص 1727 - 1729 . تاريخ ابن كثير ، ج 5 ص 76 . خراج ابويوسف ص 85 . در اين باره روايت ديگرى نيز هست كه حاكم در ج 1 ص 395 و 396 مستدرك و متقى هندى در ج 5 ص 517 كنز العمال آن را آورده‌اند .\r\n( 2 ) . طبقات ابن‌سعد ، ج 1 ص 270 . « جذام » قبيله بزرگى از قحطانيان بود كه در جمهره ابن حزم ص 420 - 421 ، نسب آن‌ها ذكر شده است . « سعد هذيم » نيز از تيره‌هاى قضاعه و منسوب به قحطان است كه نسب آن‌ها در جمهره ص 477 ، آمده است .\r\n( 3 ) . اسد الغابه ، ج 4 ص 271 . اصابه ، ج 3 شماره 7593 . لسان الميزان ، ج 3 ص 20 ، كه نام او در آن به جاى مالك ، مبارك آمده است . مالك از تيره‌هاى كهلان و زيستگاه آن‌ها بين « مدين » به سوى « تبوك » بوده و چون اسلام آورد از رسول خدا خواست تا براى او نامه‌اى بنويسد و قومش را به اسلام دعوت كند كه آن حضرت نامه را در پوستى به عرض چهار انگشت و طول يك وجب براى او نوشت . .\r\n","page_name":" 166 ","page_number":166},
  {"content":"\r\n\r\nه - - و عهدنامه‌اى كه براى « فجيع » و پيروان او نوشت : « از محمد رسول خدا به فجيع و پيروان او ، كه اسلام آورده و نماز را بر پاى داشته و زكات را داده و خدا و رسول او را اطاعت كرده ، و « خمس خدا » را از « مغانم » پرداخت نموده و پيامبر و يارانش را يارى كرده و بر اسلامش گواه گرفته و از مشركان جدا شده ، همانا او ايمن به امان خدا و امام محمّد است . » « 1 »\r\nو - عهدنامه اسبذييّن : « از محمد رسول خدا به بندگان خدا « اسبذييّن » ملوك عمان ، كسانى از آن‌ها كه در بحرين هستند ، آن‌ها اگر ايمان آورند و نماز را بر پاى بدارند و زكات را پرداخت كنند و خدا و رسول خدا را اطاعت نمايند و « حق پيامبر » را بپردازند و راه مسلمانان را بپويند ، آن‌ها مؤمنند و هرچه دارند براساس اسلام از آنِ خودشان است ، مگر اموال آتشكده كه از آنِ خدا و رسول است ، و اينكه يك دهم محصول خرما و يك بيستم محصول دانه‌ها « صدقه » است ، و اينكه بايد مسلمانان را يارى و خيرخواهى كنند ، و اينكه آسياب‌هاى آن‌ها از آنِ خودشان است تا هرچه خواستند آرد كنند . » « 2 »\r\nو مراد از « حق پيامبر » در اين نامه ، تنها « خمس » يا خمس و « صفىّ » با هم است كه معناى صفىّ گذشت .\r\n\r\n\r\n","description":"","footnote":"\r\n( 1 ) . طبقات ابن‌سعد ، ج 1 ص 304 - 305 . اسد الغابه ، ج 4 ص 175 ، و اصابه ، ج 4 شماره 6960 .\r\n( 2 ) . الوثائق السياسية به نقل از الاموال ابوعبيد ، ص 52 ، و صبح الاعشى قلقشندى ، ج 6 ص 380 . و اسبذ از قريه‌هاى هجر است ، و اينكه گفته شده منسوب به اسبذييّنى است كه اسب پرست بوده‌اند ، با آنچه كه در نامه رسول خدا ( ص ) آمده و آن‌ها را « بندگان خدا » ناميده منافات دارد ؛ چون پيامبر آن‌ها را به عبوديت خدا نسبت داده و اين با نسبت دادن آن‌ها به اسب پرستى نمىسازد . مراجعه كنيد : فتوح البلدان ، ص 95 . .\r\n","page_name":" 167 ","page_number":167},
  {"content":"\r\n\r\nز - همچنين مراد از « حظّ الله » و « حظّ الرسول » كه در نامه آن حضرت به « حدس و لخم » آمده نيز « خمس » است كه فرموده : به كسانى از « حدس و لخم » كه اسلام آورند و نماز را برپاى دارند و زكات را بپردازند و « حظّ الله » - يعنى سهم خدا - و حظّ الرسول را ادا كنند و از مشركين جدا گردند ، اينان در پناه خدا و پناه محمّدند ؛ و هر كه از دينش رويگردان شود ، ذمّه خدا و ذمّه رسول از او برداشته است . . . » « 1 »\r\nح - و در آنچه كه براى « جناده‌ى ازدى » و قوم او و پيروانش نوشته كه : « مادامى كه نماز را برپاى دارند و زكات را بپردازند و خدا و رسول را اطاعت كنند و « خمس خدا » و سهم پيامبر را از « غنايم » ادا نمايند و از مشركان جدا شوند ، ذمّه خدا و ذمّه محمدبن عبدالله از آنِ ايشان خواهد بود » « 2 »\r\nط - و در آنچه كه براى « معاويةبن جرول طائى » نوشته كه : « براى كسى كه اسلام آورد و نماز را برپاى دارد و زكات را بپردازد و خدا و رسول را اطاعت كند و « خمس خدا » و سهم پيامبر را از « غنايم » ادا نمايد و از مشركان جدا شود و بر اسلام خود گواه بگيرد ، او ايمن به امان خدا و رسول است و آنچه در حال اسلام آوردن داشته از آنِ خود اوست . » . « 3 » و نامه ديگرى كه برا « جوين طائى » نوشته كه ممكن است همان نامه پيشين با اندكى اختلاف به روايتى ديگر باشد . « 4 »\r\nى - و آنچه كه براى « جهينةبن زيد » نوشته كه : « زير و روى آن سرزمين و\r\n\r\n\r\n","description":"","footnote":"\r\n( 1 ) . طبقات ابن‌سعد ، ج 1 ص 266 . حدس‌بن اريش تيره‌اى بزرگ از قبيله لخمِ قحطانى بودند كه نسب آن‌ها در جمهره ابن حزم ، ص 423 ، آمده است .\r\n( 2 ) . همان ، ج 1 ص 270 ، اسد الغابه ، ج 1 ص 300 ، شرح حال جناده ، و كنز العمال ، چاپ اول ، ج 5 ص 320 .\r\n( 3 ) . همان ، ج 1 ص 269 .\r\n( 4 ) . همان . .\r\n","page_name":" 168 ","page_number":168},
  {"content":"\r\n\r\nپست و بلندش از آنِ شما باشد تا گياهش را بچرخانيد و آبش را بنوشيد ، بدين قرار كه « خمس » را بپردازيد ، و در « تيعه » و « صريعه » اگر جمع آمدند ، دو گوسفند است و اگر جدا شدند هر يك را يك گوسفند است ، و بر اهل مثير [ / صاحب گاوِ شخم زن 
  ] پرداخت صدقه واجب نيست . . . » . « 1 »\r\nابن‌اثير در نهاية اللغه گويد : « تبعه » نامى است براى چيزى كه زكات آن واجب مىشود ؛ و « صريعه » گله شتر و گوسفند است » و گويد : « مراد از « صريعه » در حديث ، صد و بيست و يك تا دويست گوسفند است كه اگر بدين نصاب برسند ، زكات آن ، دو گوسفند است و اگر از آنِ دو نفر بود و آن‌ها را از هم جدا كردند ، هر يك از آنان بايد يك گوسفند بدهند . » .\r\nك - و در برخى از نامه‌هاى رسول خدا ، پس الز ذكر « سهم النبى » ذكر « صفى » نيز آمده است ؛ مانند نامه‌اى كه به « ملوك حمير » نوشت : « اما بعد ، و خداوند شما را با هدايت خويش هدايت فرموده است ، اگر خود را اصلاح كنيد و خدا و رسولش را اطاعت نماييد و نماز را برپاى داريد و زكات را بپردازيد و « خمس خدا » و سهم پيامبر و خالصه او و صدقه واجب بر مؤمنان را ادا نماييد . . . » « 2 »\r\nل - و آنچه كه در نامه آن حضرت براى « بنىثعلبةبن عامر آمده كه : « هر كه از آنان اسلام آورد و نماز را برپاى دارد و زكات را بپردازد و « خمس غنايم » و\r\n\r\n\r\n","description":"","footnote":"\r\n( 1 ) . الوثائق السياسيه ، ص 142 شماره 157 به نقل از جوامع سيوطى . جهينةبن زيد از قبيله قضاعه از قحطان است كه نسب آن‌ها در جمهره ابن حزم ، ص 444 - 446 ، آمده است .\r\n( 2 ) . فتوح البلدان ، ج 1 ص 85 . سيره ابن هشام ، ج 4 ص 258 - 259 . مستدرك حاكم ، ج 1 ص 395 . تهذيب تاريخ ابن عساكر ، ج 6 ص 273 - 274 . كنز العمال ، چاپ اول ، ج 6 ص 165 ، و الاموال ابوعبيد ، ص 13 . قبيله حميره تيره‌اى بزرگ از قحطانيان بنىسبا بود كه پيش از اسلام در يمن مىزيستند و در سال نهم هجرى نمايندگان خود را خدمت رسول خدا فرستادند و نامه آن حضرت براى « حارث‌بن عبد كلال » و « نعمان » از ملوك حمير بود . شرح حال اين قبيله در جمهره ابن‌حزم ، ص 432 - 438 ، آمده است . .\r\n","page_name":" 169 ","page_number":169},
  {"content":"\r\n\r\nسهم پيامبر و « صفىّ » را ادا نمايد ، او ايمن به امان خدا باشد . . . » . « 1 »\r\nم - و آنچه كه در نامه آن حضرت براى « بنىزهير » آمده كه : « . . . شما اگر به يكتائى خدا و رسالت محمد شهادت بدهيد و نماز را برپاى داريد و زكات را بپردازيد و « خمس غنايم » و سهم پيامبر و سهم « صفىّ » را ادا نماييد ، شما ايمن به امان خدا و رسول او هستيد . » « 2 »\r\nن - و آنچه كه در نامه آن حضرت براى برخى از بزرگان « جهينه » آمده كه : « هر كه از ايشان اسلام آورد و نماز را برپاى دارد و زكات را بپردازد و خدا و رسول را اطاعت كند و « خمس غنايم » و سهم النبى ، صفى ، را ادا نمايد . » « 3 »\r\n« صفى » كه در اين نامه‌ها آمده و جمع آن « صفايا » ست ، خالصه‌ى رسول خدا از اموال و املاك است ، و چنان كه پيش از اين توضيح داديم ، از سهم خمس آن حضرت جداست .\r\nاضافه بر آنچه يادآور شديم ، ذكر « خمس » در دو نامه ديگر منسوب به رسول خدا نيز آمده است كه ما به آن دو نامه اعتماد نكرديم ، چون در اولى آمده كه آن را براى « عبد يغوث » نوشته است ، « 4 » و نمىتوان باور كرد كه رسول خدا ( ص ) براى « عبد يغوث » نامه بنويسد ؛ زيرا « يغوث » نام يك بُت بوده و\r\n\r\n\r\n","description":"","footnote":"\r\n( 1 ) . اصابه ، ج 2 ص 189 شماره 4111 . استيعاب در حاشيه اصابه ، ج 2 ص 186 . اسد الغابه ، ج 3 ص 34 . بنو ثعلبةبن عامر تيره‌اى از بكربن و ائل از عدنانيان بودند كه در سال هشتم هجرى نمايندگانشان را خدمت رسول خدا ( ص ) فرستادند ، شرح بيشتر را در جمهره ابن‌حزم ، ص 316 ، طبقات ابن سعد ، ج 1 ص 298 ، و عيون الر ، ج 2 ص 248 ، بجوئيد .\r\n( 2 ) . سنن ابوداود ، كتاب الخراج ، ج 2 ص 55 ، و چاپ دار احياء السنة النبوية ، ج 3 ص 153 - 154 . سنن نسائى ، ج 2 ص 179 . طبقات ابن‌سعد ، ج 1 ص 279 . مسند احمد ، ج 5 ص 77 و 78 و 363 . اسد الغابه ، ج 5 ص 4 و ص 389 ، و الاموال ابوعبيد ، ص 31 .\r\n( 3 ) . طبقات ابن‌سعد ، ج 1 ص 271 .\r\n( 4 ) . همان ، ج 1 ص 268 . .\r\n","page_name":" 170 ","page_number":170},
  {"content":"\r\n\r\nپيامبر اين گونه اسامى را تغيير مىداد ، مانند « عبد العزّى » كه آن را به « عبدالرحمن » بدل كرد ، و « عبدالحجر » « 1 » و « عبد عمرو الأصمّ » كه آن دو را به « عبد الله » تغيير داد . « 2 »\r\nو نامه دوم كه گفته شده : آن را براى « نهشل‌بن مالك وائلى » « 3 » نوشته است ، ابتداى آن به جاى « بسم الله الرحمن الرحيم » ، كه رسول خدا نامه‌هاى خود را با آن آغاز مىكرد ، « بسمك اللهم » آمده است .\r\n* * * در نامه‌ها و عهدنامه‌هاى گذشته ، چنان كه ديديم ، رسول خدا ( ص ) هنگامى كه براى قبيله « سعد هذيم » نوشت كه بايد « خمس و صدقه » را به فرستادگان او بدهند ، از آنان نخواست تا خمس غنايم جنگى خود را بپردازند ، بلكه خمس و صدقه‌اى را كه به اموالشان تعلق مىگرفت مىخواست .\r\nهمچنين در نامه‌اى كه به قبيله « جهينه » نوشت كه ، آبِ آن سرزمين را بنوشد و مراتع آن را بچرانند ، بدين شرطه كه « خمس و صدقه » بپردازند ، پرداخت خمس را مشروط به وارد شدن در جنگ و اكتساب غنايم ننمود ، بلكه شرط بهره‌ورى از مواهب زمين را ، پرداخت خمس و صدقه قرار داد ، يعنى : در واقع حكم اسلامىِ حاكم بر كسب و كار را بدانان آموخت .\r\nو نيز ، در نامه به هيئت نمايندگى « عبد القيس » كه از خوف مشركان توان خروج از محدوده خود را - به جز در ماه‌هاى حرام - نداشتند ، ضمن آموختن جملاتى كه اگر بدان‌ها عمل كنند وارد بهشت مىشوند ، آنگاه كه فرمود بايد « خمس غنايم » را بپردازند ، از آنان نخواست كه خمس غنايم جنگى خود بر ضد\r\n\r\n\r\n","description":"","footnote":"\r\n( 1 ) . به شرح حال او در اسد الغابه مراجعه كنيد .\r\n( 2 ) . طبقات ابن‌سعد ، ج 1 ص 305 .\r\n( 3 ) . همان ، ج 1 ص 248 . .\r\n","page_name":" 171 ","page_number":171},
  {"content":"\r\n\r\nمشركان را بپردازند ، بلكه از آن‌ها خواست تا خمس دستاوردهاى خود را ادا نمايند .\r\nهمچنين در عهدنامه‌اى كه براى كارگزار خود « عمروبن حزم » نوشت تا صدقات و خمس را از قبايل يمن دريافت كند ، از او نخواست تا خمس غنايم جنگى آن قبايل را بستاند .\r\nو نيز ، در نامه‌هائى كه به آن قبايل و ديگران نوشت تا خمس بدهند ، و در نامه‌هائى كه به ديگر كارگزارانش - به جز عمروبن حزم - نوشت كه خمس قبايل را بستانند ، شأن « خمس » در تمام اين نامه‌ها و عهدنامه‌ها ، شأن « صدقه » است كه هر دو « حقّ خدا » در اموالند و به وجوب خدائى واجب شده‌اند .\r\nو آنچه كه نظر ما را تأييد و تاكيد مىكند ، كه خمس در اين نامه‌ها ، خمس غنايم جنگى نيست ، آن است كه « حكم جنگى » در اسلام با آنچه كه در قبايل عربى پيش از اسلام بود ، كاملًا مخالفت است و چنان نيست كه هر مجموعه يا فردى در اسلام اختيار داشته باشد به قبايل غير هم‌پيمان خود يورش برد و به هرگونه كه شد اموال آن‌ها را غارت كند ، و هر كس هر چه را به يغما برد از آنِ او باشد ، و چيزى جز يك چهارمِ سهم رئيس بر عهده او نباشد ، نه ، چنين چيزى در اسلام پذيرفته نشده تا پيامبر هم به جاى يك چهارم اموال غارتى ، خمس و يك پنجم آن را از ايشان مطالبه كند ! نه ، در اسلام هيچ فرد و گروهى از پيش خود حق اعلان جنگ با غير مسلمان و يورش و غارت دلخواه بر آن‌ها را ندارد ، و تنها حاكم اسلامى است كه براساس قوانين اسلام حق تعيين و قرآن آن را دارد و افراد مسلمان حكم و قرار او را انجام مىدهند . به علاوه آنكه اين حاكم اسلامى يا نماينده اوست كه پس از پيروزى ، تمام غنايم جنگى را در اختيار مىگيرد و احدى از افراد سپاه چيزى از غنايم را ، به جز اموال شخصى مقتول ، مالك نمىشود و همه جنگاوران هر چه را به دست آورده نزد حاكم يا نماينده او\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمىآورند كه اگر چنين نكنند از خيانتكاران محسوب شده و ننگ آن را بر خانواده خويش تحميل و عذابش را در قيامت تحمل مىكنند ! و حاكم اسلامى نيز - پس از اخراج خمس - سهم پياده و سوار را تعيين ، و بخشى را به زنان مجاهدان اختصاص مىدهد ، و گاهى غايب از جنگ را نيز در غنايم شريك مىسازد ، و گاهى نيز ، به « مؤلفة قلوبهم » بسى بيش از مومن مجاهد مىبخشد .\r\nو حال كه اعلان جنگ و اخراج « خمس غنايم جنگى » در زمان رسول خدا ( ص ) ، از شئون پيامبر است ، پس معناى درخواست خمس از مردم و تأكيد بر آن در نامه‌ها و عهدنامه‌هاى پياپى ، چيزى جز خمس اموال و دستاوردهاى مخاطبان نباشد ، خمسى همانند صدقه كه ويژه غنايم جنگى نيست .\r\nبنابراين ، چاره‌اى نداريم جز آنكه واژه « مغنم » و « غنايم » را كه در اين نامه‌ها و عهدنامه‌ها آمده ، يا به همان معناى لغوى : « دستيابى بدون مشقت بر اشياء » حمل كنيم و يا به معناى شرعى آن يعنى : « آنچه كه از راه جنگ و غير جنگ به دست آمده است » تفسير نمائيم .\r\nو بر آن بيفزائيد آنچه را كه پيش از اين در تفسير ( غنيمت ) ، در ابتداى اين مبحث آورديم ، كه غنيمت در جامعه اسلامى پس از تدوين كتب لغت ، در غنايم جنگى به كار برده شد و « حقيقت متشرعه » گرديد ؛ بنابراين ، حمل چيزى كه در حديث رسول خدا آمده ، بر آنچه كه قريب دو قرن بعد در عرف مردم پذيرفته شده ، صحيح نيست .\r\nو امّا آنچه كه در برخى از اين نامه‌ها و عهدنامه‌ها با عنوان : « حظّ الله و حظّ الرسول » يا « حقّ النّبى » يا « سهم النّبى » و امثال آن ذكر شده ، همان چيزى است كه در اين آيه كريمه آمده است : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ و . . . ) و نيز ، د رسنّت نبوى كه اين آيه را تفسير و تبيين مىكند ، آنجا كه « سهم خدا و سهم پيامبر » از « غنايم » يعنى « خمس » را تعيين مىكند كه حق آن دو\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو حظّ آن دو نيز هست .\r\nاكنون كه ثابت شد پيامبر ( ص ) « خمس » غنايم جنگى و غنايم غير جنگى هر دو را دريافت مىكرد ، و از هر كه اسلام مىآورد مىخواست تا خمس دستاوردهاى خود را - به جز آنچه كه مشمول وجوب صدقه بود - پرداخت نمايد ، اكنون به بحث و بررسى « جايگاه خمس » و موارد مصرف آن مىپردازيم :\r\n\r\nجايگاه خمس در كتاب و سنّت :\r\n\r\nنخست - در قرآن كريم :\r\nآيه‌ى خمس با صراحت بر آن است كه « خمس » از آنِ خدا و رسول و ذى القربى ، و يتيمان و مسكينان و در راه ماندگان است . اينك مىپرسيم : « ذى القربى » و كسانى كه در اين آيه به دنبال ذى القربى آمده‌اند كيانند ؟\r\nالف - ذى القربى\r\nشأن « ذى القربى » و « قربى » و « اولى القربى » [ / خويشاوند 
  ] در كلام عرب ، از حيث مرجعِ ضمير و ظاهر ، شأن « والدين » است ؛ يعنى : همان‌گونه كه هر جا لفظ « والدين » بيايد ، مراد از آن والدينِ كسانى است كه پيش از آن صريح يا مضمر يا مقدّر معرفى شده‌اند ، لفظ ، « قربى و اولى القربى و ذوى القربى » نيز چنين است ؛ نمونه آشكار و صريح آن در قرآن كريم آيه 113 سوره توبه است كه مىفرمايد : ( ما كانَ لِلنَّبِيِّ وَ الَّذينَ آمَنُوا أَنْ يَسْتَغْفِرُوا لِلْمُشْرِكينَ وَ لَوْ كانُوا أُولي قُرْبى ) يعنى : « پيامبر و مؤمنان نبايد براى مشركان استغفار كنند ، اگر چه از نزديكانشان باشند » كه مراد از « اولى القربى » [ / نزديكان 
  ] در اينجا ، نزديكان پيامبر و مؤمنانى است كه در ابتداى آيه با صراحت ذكر شده‌اند .\r\nو نمونه مُضمر آن يه 152 سوذه انعام است كه مىفرمايد : ( وَ إِذا قُلْتُمْ فَاعْدِلُوا وَ لَوْ كانَ ذا قُرْبى ) : « و هرگاه سخن مىگوئيد ، عدالت بورزيد ، اگر چه درباره‌ى نزديكان باشد » كه مراد از « ذا قربى » در اينجا ، مرجع ضمير در ( قُلْتُم )\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاست ، يعنى : نزديكان شما .\r\nو مثال مقدّر آن آيه 8 سوره‌ى نساء است كه مىفرمايد : ( وَ إِذا حَضَرَ الْقِسْمَةَ أُولُوا الْقُرْبى ) : « و اگر به گاه تقسيم ، خويشاوندان نيز حضور داشتند » كه مراد از « اولو القربى » خويشاوندان « ميّت » ى است كه در اينجا مقدّر است و در آيه پيشين ذكر شده ، همچنين است حال ساير مواردى كه در قرآن كريم از « ذى القربى و اولى القربى » ياد شده است .\r\nخداوند در دو مورد نيز ، « والدين » و « ذى القربى » را در كنار هم قرار داده و در آيه‌ى 83 بقره فرموده : ( وَ بِالْوالِدَيْنِ إِحْساناً وَ ذِي الْقُرْبى ) : « و به پدر و مادر و خويشاوندان احسان كنيد » و در آيه 36 نساء فرموده : ( وَ بِالْوالِدَيْنِ إِحْساناً وَ ذِي الْقُرْبى ) كه مراد آيه اول ، پدران و مادران قوم بنىاسرائيل و خويشاوندان آن‌هاست كه پيش از آن با صراحت ذكر شده‌اند ، و مراد آيه دوم پدر و مادر خويشاوندان مرجع ضمير در ( وَ اعْبُدُوا ) و ( لا تُشْرِكُوا ) است كه مؤمنان اين امتند .\r\nاكنون كه اين معنى ثابت شد مىگوئيم : « هنگامى كه خداوند در آيه خمس مىفرمايد : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى ) به ناچار بايد مراد از « ذى القربى » در اينجا ، خويشاوندا رسول خدا ( ص ) باشند كه نامش پيش از آن ، فاصله ذكر شده است ؛ و اگر چنين نيست ، پس مراد خدا از « ذى القربى » در اينجا چه كسانى هستند ؟ !\r\nهمچنين است حال « ذى القربى » در آيه 7 سوره حشر كه مىفرمايد : ) ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى ) : « آنچه را كه خداوند از اهل آبادىها به رسولش بازگردانيد ، از آنِ خدا و رسول و خويشاوندان است » كه مراد از آن ، خويشاوندانِ رسول خداست كهخ نام او پيش از آن با صراحت بيان شده است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو نيز ، مراد از « قربى » در آيه 23 سوره شورى كه مىفرمايد : ( قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى ) : « بگو : من هيچ مزدى از شما نمىخواهم جز مودّت خويشاوندان » مراد از آن خويشاوندانِ ضميرِ فاعل در ( أسألكم ) است كه همان رسول خدا ( ص ) باشد . « 1 »\r\nب - يتيم : صغيرى كه پدر از دست داده و به حد بلوغ نرسيده است .\r\nج - مسكين : نيازمندى كه نياز او زمينگيرش كردهاست .\r\nد - ابن السبيل : مسافرى كه در سفر خود درمانده است . « 2 »\r\nو سياق آيه‌ى خمس دلالت بر آن دارد كه مراد « يتيمان و مسكينان و در راه ماندگانِ » خويشاوند رسول خدا هستند ، و شأن اين الفاظ در آيه ، شأن « ذى الفربى » يى است كه پيش از آن‌ها آمده است .\r\nبه ويژه كه خداوند متعال براى « مسكين و ابن‌سبيل » - از غير بنىهاشم - در « صدقات » سهم خاص قرار داده است ؛ آنجا كه مورد « صدقه » را در سوره توبه / 60 تعيين كرده و فرموده : « إِنَّمَا الصَّدَقاتُ لِلْفُقَراءِ وَ الْمَساكين . . . وَ ابْنِ السَّبيل » : « صدقات تنها از آنِ فقيران و مسكينان . . . و در راه ماندگان است . . . » و اين « صدقه » بر مسكين و فقيرِ بنىهاشم حرام شده و خداوند به جاى آن سهمى از « خمس » را براى ايشان مقرر فرموده است .\r\n\r\n\r\n","description":"","footnote":"\r\n( 1 ) . ممكن است دانشمندان آينده ، بحث ما درباره‌ى « ذى القربى » و امثال آن را توضيح واضحات بدانند ، چيزى كه صرف وقت در شرح آن شايسته نباشد ؛ آرى آن‌ها نمىدانند كه ما از آراى نوخاسته اين عصر كه از فهم مصطلحات اسلام و عقايد و احكام آن بسى منحرف و بعيد است چه مىكشيم ! و اين است كه ما را وادار مىكند تا به اين شرح و بسط بپردازيم !\r\n( 2 ) . مراجعه كنيد : تفسير مجمع البيان ، تفسير آيه خمس ، و مفردات راغب ، مادّه « سبل » . .\r\n","page_name":" 176 ","page_number":176},
  {"content":"\r\n\r\n\r\nدوم - در سنّت و نزد مسلمانان :\r\nخمس در حيات رسول خدا ( ص ) به شش سهم تقسيم مىشد : خدا و رسول دو سهم ، خويشاوندان رسول خدا يك سهم و . . . تا آنگاه كه آن حضرت رحلت فرمود . « 1 »\r\nاز ابىالعاليه رياحى روايت كنند كه گفت : « هرگاه غنيمتى را نزد رسول خدا ( ص ) مىآوردند ، آن را به پنج سهم تقسيم مىكرد كه چهار پنجمش از آنِ مجاهدان بود . سپس خمس آن را برمىداشت و بعد ، مشتى از آن را برمىگرفت و براى كعبه قرار مىداد و آن سهم خدا بود . سپس بقيه را به پنج سهم تقسيم مىكرد : سهمى براى رسول ، سهمى براى ذى القربى ، سهمى براى يتيمان ، سهمى براى مسكينان و سهمى براى ابن‌السبيل » گويد : « و آن را كه براى كعبه قرار مىداد ، همان سهم خدا بود . » « 2 »\r\nاين دو روايت تصريح مىكند مكه « خمس » بر شش سهم تقسيم مىشد ، و اين كاملًا صحيح است ، چون با نصّ آيه خمس توافق دارد ، و آنچه كه در روايت ابىالعاليه آمده ، كه رسول خدا « سهم خدا » را براى كعبه قرار مىداد ، ممكن است اين كار يك بار اتفاق افتاده باشد ، و به نظر ما سخن صواب در اين باره آن است كه « عطاء بن ابىرياح » نقل كرده و گويد : « خمس خدا و خمس رسول خدا يكى بود و رسول خدا آن را هرگونه كه مىخواست و مىپسنديد مصرف مىنمود . » « 3 »\r\n\r\n\r\n","description":"","footnote":"\r\n( 1 ) . مراجعه كنيد : تفسير نيشابورى در حاشيه تفسير طبرى ، ج 10 ص 4 .\r\n( 2 ) . الأموال ابوعبيد ، ص 325 و ص 14 . تفسير طبرى ، ج 10 ص 4 . احكام القرآن جصّاص ، ج 3 ص 60 و فشرده آن در ص 61 . ابىالعاليه ، رفيع بن مِهران در سال 90 يا بعد آن وفات كرد . صاحبان صحاح حديث او را روايت كرده‌اند . مراجعه كنيد : تهذيب التهذيب ، ج 1 ص 252 .\r\n( 3 ) . همان ، ص 14 . عطاءبن ابىرباح در سال 114 ه - وفات كرد . حديث او را صاحبان صحاح روايت كرده‌اند . مراجعه كنيد : تهذيب التهذيب ، ج 2 ص 22 . .\r\n","page_name":" 177 ","page_number":177},
  {"content":"\r\n\r\nو همانند آن روايتِ « ابن جريح » است كه گويد : « . . . چهار پنجم آن سهم مجاهدان حاضر در جنگ بود و يك پنجم باقى مانده سهم خدا و سهم رسول خدا بود كه پيامبر هرگونه مىخواست مصرفش مىنمود و سهم ذوى القربى و . . . » . « 1 »\r\nو سخن صحيح و صواب در روايت ابى العاليه و ابن جريح آن است كه : « سهم خدا و سهم رسول خدا از خمس در اختيار پيامبر بوده و آن حضرت هرگونه كه مىخواست به مصرفش مىرسانيد » ، امّا آنچه كه از اين دو روايت به دست مىآيد كه : « سهم خدا و سهم رسول خدا يكى است » ، اين معنى مخالف ظاهر آيه خمس است ؛ چون خداوند خمس را در اين آيه به شش سهم تقسيم كرده است ، مگر آنكه مراد اين باشد كه مورد مصرف آن دو سهم يكى باشد ، نه آنكه هر دو سهم يك سهم باشند .\r\nهمچنين است روايت « قتاده » كه با ظاهر آيه نمىسازد ، چون مىگويد : « رسول خدا ( ص ) هرگاه غنيمتى به دست مىآورد آن را به پنج سهم تقسيم مىكرد و خمس آن براى خدا و رسول خدا بود و بقيه را بر مسلمانان تقسيم مىنمود ، و آن « خمس » ى را كه از آنِ خدا و رسول بود ، براى رسول و خويشاوندان و يتيمان و مسكينان و در راه ماندگان قرار مىداد ، و اين خمس به پنج سهم تقسيم مىشد : سهمى براى خدا و رسول خدا و . . . » . « 2 »\r\nو از روايت « ابن عباس » ظاهر مىشود كه تغيير آن دو سهم به يك سهم ، پس از رسول خدا اتفاق افتاده است . گويد : « سهم خدا و سهم رسول خدا يكى شد ؛ و\r\n\r\n\r\n","description":"","footnote":"\r\n( 1 ) . تفسير طبرى ، ج 10 ص 5 با دو سند . ابن‌جريح ، عبد الملك بن عبدالعزيز مكّى هم پيمان بنىاميه بود كه در سال 150 هجرى يا بعد آن فوت كرد . صاحبان صحاح حديث او را روايت كرده‌اند . مراجعه كنيد : تهذيب التهذيب ، ج 1 ص 520 .\r\n( 2 ) . تفسير طبرى ، ج 10 ص 4 . .\r\n","page_name":" 178 ","page_number":178},
  {"content":"\r\n\r\nذوى القربى نيز يك سهم داشت ، كه اين دو سهم براى سلاح و مركب اختصاص يافت . » . « 1 »\r\nو طبرى از « مجاهد » گويد : « صدقه بر آن محمّد ( ص ) حلال نبود و بدين خاطر يك پنجم خمس به آنان اختصاص يافت » . « 2 »\r\nو گويد : « خداوند مىدانست كه در بنىهاشم نيز فقيرانى خواهد بود ، لذا خمس را براى آن‌ها جايگزين « صدقه » كرد . » « 3 »\r\nو گويد : « اينان خويشاوندان رسول خدايند ، كسانى كه صدقه بر آنان روا نيست » . « 4 »\r\nو امام علىبن الحسين ( ع ) به مردى از شاميان فرمود : « آيا در سوره‌ى انفال نخوانده‌اى كه فرموده : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى ) ؟\r\nگفت : « چرا خوانده‌ام ، آيا شما همانهائيد ؟ »\r\nفرمود : « آرى . » « 5 »\r\nاين ، تفسير واژه « ذى القربيم در آيه « خمس » و غير آن بود . اما « يتامى » و « مساكين » ، نيشابورى در تفسير آيه گويد : « از علىبن الحسين ( ع ) روايت شده كه به آن حضرت گفته شد : « خداوند متعال فرموده : ( وَ الْيَتامى وَ الْمَساكينِ ) فرمود : « مراد يتيمان و مساكين ماست . » « 6 »\r\n\r\n\r\n","description":"","footnote":"\r\n( 1 ) . همان ، ج 10 ص 5 .\r\n( 2 ) . همان ، ج 10 ص 5 .\r\n( 3 ) . همان ، ج 10 ص 5 .\r\n( 4 ) . همان ، ج 10 ص 5 .\r\n( 5 ) . همان .\r\n( 6 ) . تفسير نيشابورى در حاشيه تفسير طبرى و خود تفسير طبرى ، ج 10 ص 7 . امام علىبن الحسين زين العابدين ( ع ) در سال 94 هجرى رحلت كرد . حديث او را صاحبان صحاح روايت كرده‌اند . مراجعه كنيد : تهذيب التهذيب ، ج 2 ص 34 . .\r\n","page_name":" 179 ","page_number":179},
  {"content":"\r\n\r\nو طبرى از « منهال‌بن عمرو » « 1 » گويد : « از عبدالله‌بن محمدبن على و علىبن الحسين درباره‌ى « خمس » سئوال كردم و گفتند : « خُمس از آنِ ماست » . من به على گفتم : « خداى متعال مىفرمايد : ( وَ الْيَتامى وَ الْمَساكينَ وَ ابْنَ السَّبيلِ ) و آن‌ها گفتند : « يتيمان ما و مسكينان ما هستند » . « 2 »\r\nتا اينجا ، مدارك بحث خمس را از كتاب‌هاى حديث و سيره و تفسير مكتب خلفا آورديم ؛ در بحث بعدى به بيان موارد مصرف خمس در مكتب اهل‌البيت ( ع ) مىپردازيم .\r\nروايات متواتر امامان اهل البيت ( ص ) بر آن است كه خمس بر شش سهم تقسيم مىشود : سهم خدا ، سهم رسول خدا ، سهم ذى القربى ، - كه سهم ذى القربى در زمان رسول خدا و پس از او ، ويژه اهل البيت ( ع ) بوده است و بعد ، به ساير امامان اهل البيت ( ع ) اختصاص يافته است - و اين سهام سه‌گانه‌ى خدا و رسول خدا و ذى القربى تحت اين عنوان و از آنِ اين عنوان است ، كه سهم خدا در اختيار رسول خداست تا هرجا كه خواست به مصرفش رساند ، و پس از رسول خدا نيز ، سهم رسول و سهم خدا از آنِ امام و جانشين او خواهد بود . پس نيمى از خمس در عصر ما تماماً از آنِ امام عصر ( عج ) مىباشد : دو سهم از راه وراثت از رسول خدا ، و يك سهم از راه تقسيم خدايى كه سهم ذىالقربى است ، و اين سه سهم از جهت امامت به امام عصر ( ع ) مىرسد ، و سهام سه‌گانه ديگر سهم يتيمان و مسكينان و در راه‌ماندگان بنىهاشم است كه خويشاوندان\r\n\r\n\r\n","description":"","footnote":"\r\n( 1 ) . منهال‌بن عمر از موالى كوفه و از طبقه پنجم راويان است كه صاحبان صحاح به جز مسلم از او روايت كرده‌اند . مراجعه كنيد : تهذيب التهذيب ، ج 2 ص 278 .\r\n( 2 ) . تفير طبرى ، ج 10 ص 7 . .\r\n","page_name":" 180 ","page_number":180},
  {"content":"\r\n\r\nرسول خدايند ، همانانى كه خداوند در آيه 214 سوره‌ى شعرا يادشان كرده و فرموده : ( وَ أَنْذِرْ عَشيرَتَكَ الْأَقْرَبين ) : « و خويشاوندان نزديكت را بيم ده » كه آن‌ها نوادگان عبدالمطلب‌اند ، زنان و مردان آن‌ها ، و ايشان غير از اهل‌بيت پيامبرند . و ملاك استحقاق در اين سه گروه دو چيز است :\r\nالف - خويشاوندى با رسول خدا .\r\nب - نياز به دريافت خمس براى خرج زندگى ؛ در حالى كه استحقاق صاحبان سهما سه گانه اول يعنى : خدا و رسول و ذىالقربى ، تنها به خاطر عنوان بود نه نياز !\r\nاين نيمه از خمس تنها به مقدار كفاف و عفاف بر اين سه گروه از بنىهاشم تقسيم مىشود ، به مقدارى كه نياز يك سالشان را بر طرف سازد ، و اگر چيزى از آن زياده آمده در اختيار حاكم است ، و اگر به مقدار نباشد و آن‌ها را بىنياز نسازد ، بر حاكم است كه از بيت‌المال به قدرى كه بىنيازشان كند در اختيارشان گذارد ، و اين بر عهده اوست چون زيادتى هم به او باز مىگردد .\r\nاين سه گروه بايد از طريق پدر به عبدالمطلب برسند ، و اگر تنها از راه مادر به او منتسب باشند ، چيزى از خمس بدان‌ها داده نمىشود و « صدقات » بر آن‌ها حلال است ؛ چون خداى متعال [ احزاب / 33 
  ] فرموده : ( ادْعُوهُمْ لِآبائِهِ ) : « آن‌ها را به نام پدرانشان بخوانيد » .\r\nو از امام صادق ( ع ) روايت شده كه فرمود : « نوادگان مطّلب نيز با هاشميان در سهام خمس شريكند » و در حديث ديگرى است كه فرمود : « اگر عدالت اجرا مىشد ، هيچ فرد هاشمى يا مطّلبى نيازمند صدقه نمىشد ، چون خداوند عزّوجلّ در كتاب خود چيزى را براى آنان مقرر داشته كه با آن گشاده‌دست مىشوند » سپس فرمود : « انسان اگر چيزى نيافت ، ميته و مردار نيز بر او حلال مىشود ، و صدقه براى احدى از آنان روا نباشد ، مگر آنكه چيزى نيابد و از كسانى شود كه ميته بر او رواست » .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nو نيز ، آنچه را كه يكى از افراد اين سه گروه از باب خمس دريافت مىكند و مالك آن مىشود ، انتقال آن به وارث پس از وفات او صحيح است . همچنين است آنچه را كه پيامبر يا امام فوت شده از سهام سه گانه دريافت كرده و مالك شده ، آن مال نيز پس از وفات بنابر اقتضاى آيه‌ى مواريث و نه آيه‌ى خمس ، به وارث او مىرسد . « 1 »\r\n\r\nروايتى واحد كه بيانگر جايگاه خمس در عصر پيامبر ( ص ) است :\r\nدر سنن ابوداود ، مسند احمد ، تفسير طبرى ، سنن نسائى و صحيح بخارى از « جبيربن مطعم » گويد : « رسول خدا ( ص ) در فتح خيبر سهم « ذى القربى » را براى بنىهاشم و بنىالمطّلب » قرار داد و بنى نوفل و بنىعبد شمس را رها كرد . من و عثمان‌بن عفان نزد پيامبر رفتيم و گفتيم : « يا رسول الله ! ما فضل بنىهاشم را به خاطر نزديكى با شما انكار نمىكنيم ، اما چه شده كه بنىالمطّلب را نيز بهره‌مند كرده و تنها ما و خويشاوندانمان را رها كرده‌اى ؟ » رسول خدا ( ص ) فرمود : « من و بنىالمطّلب از هم جدا نمىشويم - و در روايت نسائى : بنىالمطّلب از من جدا نمىشوند - نه در جاهليت و نه در اسلام ، ما و آن‌ها [ اين گونه 
  ] به هم پيوسته و يگانه هستيم » و انگشتانش را در هم فروبرد . » « 2 »\r\nو در روايت ديگرى در مسند احمد گويد كه اين اقدام در « غزوه‌ى حنين » بود . « 3 »\r\nو در روايت سوم در سنن ابوداود و سنن نسائى و مسند احمد ، آن غزوه را\r\n\r\n\r\n","description":"","footnote":"\r\n( 1 ) . در اين بحث علاوه بر مراجعه به مجموعه‌هاى حديثى ، به « مصباح الفقيه » حاج آقا رضا همدانى ، كتاب الخمس ، ص 144 ، مراجعه كرده و متون احاديث مورد استشهاد را فشرده آورديم .\r\n( 2 ) . سنن ابوداود ، ج 2 ص 50 . تفسير طبرى ، ج 10 ص 50 . مسند احمد ، ج 4 ص 81 . صحيح بخارى ، ج 3 ص 36 با عباراتى ديگر . سنن نسائى ، ج 2 ص 178 . سنن ابن‌ماجه ص 961 . مغازى واقدى ، ص 696 ، و الأموال ابوعبيد ، ص 331 .\r\n( 3 ) . مسند احمد ، ج 4 ص 85 . .\r\n","page_name":" 182 ","page_number":182},
  {"content":"\r\n\r\nتعيين نكرده است . « 1 »\r\nپرسش عثمان و جبير و پاسخ رسول خدا به آن‌ها بدان خاطر بود كه « عبد مناف » چهار پسر به نام‌هاى زير داشت :\r\n1 - هاشم كه نامش عمرو بود .\r\n2 - مطّلب .\r\n3 - عبد شمس .\r\n4 - نوفل . « 2 »\r\nو از اين خاندان ، بنىهاشم و بنىالمطّلب براى نصرت رسول خدا همدست شدند و قريش همگى به جنگ با آنان برخاستند و عهدنامه قطع رابطه با آن‌ها را نوشتند و پيامبر و يارانش به ناچار به « شِعب ابىطالب » رفتند و در سال‌هاى قطع رابطه در آنجا ماندند و فرزندان عبد شمس و نوفل بر خلاف آن‌ها با قريش همدستى نمودند . ابن‌ابى الحديد در اين باره گويد :\r\n« يكى از علل درنگ و عدم گرايش « بنىنوفل » به اسلام ، درنگ برادرانشان « اولاد عبد شمس » بود كه احدى از آن‌ها پيامبر را يارى نكرد و در مشاهده كريمه او حضور نيافت ؛ در حالى كه « فرزندان عبدالمطّلب » كه دوستدار بنىهاشم بودند و راه پيامبر را بيّن مىديدند و اقدام مخالفان را ناشى از كينه و حسد مىدانستند ، و جز آن را مانع گرايش به اسلام نمىديدند ، به اسلام گرويدند و فرزندان حارث‌بن عبدالمطّلب : عبيده و طفيل و حصين هماره با مسطح‌بن اثاثه فرزند عبادبن مطلّب همگى در بدر حضور يافتند ، و ابوطالب به گاه همدستى قريش بر ضدّ پيامبر ، به مطعم‌بن عدىبن نوفل گفت :\r\n « جزى الله عنّا عبد شمس و نوفلًا * جزاء مسىٍء عاجلًا غير آجل » \r\n\r\n\r\n","description":"","footnote":"\r\n( 1 ) . سنن ابوداود ، ج 2 ص 51 - 52 . سنن نسائى ، ج 2 ص 178 ، و مسند احمد ، ج 4 ص 83 .\r\n( 2 ) . جمهره‌ى ابن‌حزم ، ص 14 . .\r\n","page_name":" 183 ","page_number":183},
  {"content":"\r\n\r\n« خداوند به جاى ما تيره‌ى عبد شمس و نوفل را كيفر دهد ؛\r\nكيفرى كه به بدكار مىدهد ، سريع و بىمهلت ! » . « 1 »\r\nجبيربن مطعم در اين روايت يادآور شده كه رسول خدا ( ص ) سهم « ذى القربيم را در بين « بنىهاشم و بنىالمطّلب » تقسيم كرد ، و به نظر ما آنچه را كه راوى اين حديث ديده آن بوده كه رسول خدا ( ص ) از سهام خمس بدان‌ها داده و چيزى از آن را به « بنىاميه و بنىنوفل » نداده است . اما تشخيص آن سهمى كه رسول خدا از آن به آن‌ها داده [ يعنى سهم ذى القربى » ، اين را راوى از نزد خود و پندار خود ذكر كرده و نگفته كه رسول خدا اين را فرموده است ؛ و لذا ممكن است پيامبر ( ص ) بخشى از سهم خدا و سهم رسول خدا را به آن‌ها بخشيده باشد ؛ چون ، چنان كه گذشت پيامبر ( ص ) حق داشت آن را هرگونه كه صلاح مىديد به مصرف برساند ، و شايد برخى از سهام مسكينان را به آن‌ها داده باشد ، كه « صدقه » بر فقيران آن‌ها حرام است :\r\n\r\nتحريم صدقه بر پيامبر و خويشاوندان او :\r\nاحاديث اين باب بسيار است ؛ از جمله ، در صحيح مسلم گويد : « پيامبر ( ص ) چنان بود كه هرگاه غذائى براى او مىآوردند از حال آن مىپرسيد و اگر گفته مىشد : « هديه است » از آن مىخورد و اگر گفته مىشد : « صدقه است » از آن نمىخورد » . « 2 »\r\nو نيز ، در صحيح مسلم و بخارى و سنن ابوداود و دارمى ، گويد : « پيامبر ( ص ) در راه به دانه‌ى خرمايى برخورد و فرمود : « اگر از اموال صدقه نبود آن را مىخوردم . و يك بار كه حسن‌بن على دانه‌ى خرمايى از خرماهاى صدقات را\r\n\r\n\r\n","description":"","footnote":"\r\n( 1 ) . شرح نهج‌البلاغه ، ج 3 ص 486 ، كه ما فشرده آن را آورديم .\r\n( 2 ) . صحيح مسلم ، ج 3 ص 121 ، و مجمع الزوائد ، ج 3 ص 90 . .\r\n","page_name":" 184 ","page_number":184},
  {"content":"\r\n\r\nبرداشت و بر دهان نهاد ، پيامبر ( ص ) فرمود : « آن را بيانداز ! آيا نمىدانى كه ما صدقه را نمىخوريم ! » .\r\nرسول خدا ( ص ) از اين كه بنىهاشم را متولى امر صدقات كند و آن‌ها از سهم « عاملين عليها » [ / دريافت كنندگان آن 
  ] بهره‌مند شوند ، خوددارى مىفرمود ؛ چنان كه مسلم و احمد و ابوداود و نسائى و ترمذى و ابوعبيد و ديگران روايت كرده و گويند :\r\n« ربيعةبن حارث‌بن عبدالمطلب و عباس‌بن عبدالمطلب به يكديگر گفتند : « به خدا خوب است كه اين دو جوان : « عبدالمطلب‌بن ربيعه و فضل‌بن عباس » را نزد رسول خدا بفرستيم تا از او بخواهند كه آن دو را مأمور جمع صدقات كند و آنچه را كه مردم مىپردازند بپردازند و از آنچه بهره‌مند مىشوند بهره گيرند . »\r\nراوى گويد : « در آن حال بودند كه علىبن ابىطالب سر رسيد و نزد آن دو ايستاد و موضوع را براى او بيان كردند و علىبن ابىطالب گفت : « چنين نكنيد كه به خدا سوگند نمىكند » ربيعه او را براند و گفت : « به خدا سوگند اين سخن را بخيلانه مىگوئى ؛ در حالى كه تو به دامادى رسول خدا رسيدى و ما بر تو بخل نورزيديم » على گفت : « پس آن دو را بفرستيد » و خود خوابيد . و در روايتى است كه : « على رداى خود را افكند و روى آن خوابيد و گفت : « من ابوالحسنِ رأى استوارم ، به خدا سوگند از جاى برنخيزم تا پسرانتان دست خالى به نزد شما بازگردند » .\r\nعبدالمطلّب‌بن ربيعه گفت : « هنگامى كه رسول خدا ( ص ) نماز ظهر را پايان برد ، پيش از او به سوى اطاق رفتيم و نزديك در نشستيم تا آمد و گونه‌هاى ما را\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nگرفت و فرمود : « هرچه در چنته داريد برون بريزيد » سپس وارد شد و وارد شديم و آن روز در خانه زينب بنت حجش بود ، گويد : ما سخن گفتن را به يكديگر واگذاشتيم و در نهايت يكى از ما گفت : « يا رسول الله ! تو بهترين مردمى و از همه آن‌ها در صله‌ى رحم پيشترى و ما دو نفر به مرز ازدواج رسيده و آمده‌ايم تا ما را مأمور جمع‌آورى برخى از اين صدقات كنى تا آن را همانند ساير مردم به نزد تو آوريم و به مانند آن‌ها از آن بهره‌مند شويم . » گويد : « مدتى دراز سكوت كرد چناننكه ما بر آن شيدم تا دوباره با او سخن بگوييم ، كه زينب از وراى پرده به ما اشاره كرد كه چيزى نگوييم . سپس فرمود : « صدقه براى آل محمد سزاوار نباشد ، كه آن چركينه‌هاى مردم است ؛ محمّيه را نزد من بخوانيد » - او و نوفل‌بن حارث بن عبد المطّلب متولّى امر خمس بودند - گويد : « آن دو آمدند و پيامبر به محمّيه فرمود : « دخترت را به ازدواج اين پسر - فضل به عباس - در بياور » و به نوفل بن حارث بن عبدالمطلب فرمود : « دخترت را به ازدواج اين پسر - يعنى عبدالمطلّب بن ربيعه - درآور . » و او تزويجم كرد و پيامبر به محميّه فرمود : « مهريه آن‌ها را از خمس بپرداز ؛ فلان و فلان مقدار . » . « 1 »\r\nبدين‌گونه ، رسول خدا ( ص ) از اينكه احدى از بنى هاشم را مأمور جمع صدقات كند خوددارى كرد . و از اينجا درمىيابيم : آنان كه پنداشته‌اند رسول خدا ( ص ) على را براى جمع‌آورى صدقات به يمن فرستاد ، اشتباه كرده‌اند ، و صحيحِ آن سخن « ابن قيّم جوزيّه » است كه در كتاب خود « زاد المعاد » فصل : « اميران رسول خدا » گويد : « و على بن ابىطالب را متولّى جمع خمس و\r\n\r\n\r\n","description":"","footnote":"\r\n( 1 ) . صحيح مسلم ، باب تحريم الزكاة على آل النبى ، ج 3 ص 118 . مسند احمد ، ج 4 ص 166 . سنن نسائى ، ج 1 ص 365 . سنن ابوداود ، ج 2 ص 52 ، حديث 2985 ، و چاپ دار احياء السنة ، ج 3 ص 147 - 148 . الأموال ابوعبيد ، ص 329 . مجمع الزوائد ، ج 3 ص 91 . اسد الغابه ، شرح حال عبد المطّلب بن ربيعه و نوفل بن حارث و محمّيه ، تفسير عياشى ، ج 2 ص 93 ، و مغازى واقدى ، ص 696 . .\r\n","page_name":" 186 ","page_number":186},
  {"content":"\r\n\r\nقضاوت يمن فرمود . » « 1 » و در فصل پيش از آن ، فصل : « نامه‌ها و سفيران آن حضرت به سوى پادشاهان » گويد : « و ابوموساى اشعرى و معاذبن جبل را پس از بازگشت از تبوك به سوى يمن فرستاد » و گفته شده : بلكه در ربيع الاول سال دهم فرستاد تا آن‌ها را به اسلام دعوت كنند ، كه عموم مردم آنجا داوطلبانه و بدون درگيرى اسلام آوردند . سپس على بن ابى طالب را بدانجا فرستاد و او در مكه ، در حجة الوداع به آن‌ها [ / پيامبر و اصحاب 
  ] پيوست . » . « 2 »\r\nو شايد سبب اشتباه برخى آن باشد كه خلفا پس از رسول خدا ( ص ) فريضه‌ى خمس را از ميان برداشتند - بيان آن مىآيد - و ديگر چيزى جز صدقات واجب خمس را از ميان برداشتند - بيان آن مىآيد - و ديگر چيزى جز صدقات واجب براى دريافت از مسلمانان باقى نماند ، و آن‌ها نيز زمان پيامبر را با زمان خود يكسان پنداشتند و گمان كردند كه پيامبر ( ص ) على را براى جمع صدقات به يمن فرستاد ، و فرامشو كردند كه رسول خدا ( ص ) حتى خادم خود را از شركت و اقدام در جمع صدقات بازداشت ، حال چگونه پس عمو و پدر عترتش را فرستاد ؟ !\r\nابوداود و نسائى و ترمذى در سنن خود روايت كرده و گويند : « رسول خدا ( ص ) مردى را براى دريافت صدقه از بنى مخزوم به سوى آن‌ها فرستاد - ترمذى گويد : نام او أرقم‌بن ارقم بود - و آن مرد به « ابورافع » گفت : « همراه من بيا تا تو را هم از آن سهمى باشد » او گفت : « نه ، تا نزد رسول خدا بروم و از او بپرسم . » سپس نزد پيامبر رفت و پرسيد و آن حضرت فرمود : « خادمِ قوم از خود آن‌هاست و صدقع براى ما حلال نيست . » . « 3 »\r\n\r\n\r\n","description":"","footnote":"\r\n( 1 ) . زاد المعاد ، ج 1 ص 47 ، چاپ حلبى مصر . پ 139 ه - .\r\n( 2 ) . همان ، ج 1 ص 46 ، و نيز مراجعه كنيد : سنن ابوداود ، كتاب الاقضيه ج 3 ص 127 .\r\n( 3 ) . سنن ابوداود ، كتاب الزكاة ، ج 1 ص 212 . سنن نسائى ، ج 1 ص 366 . سنن ترمذى ، ج 3 ص 159 . مجمع الزوائد ، ج 3 ص 90 - 91 . كنز العمال ، ج 6 ص 252 - 256 . امالى طوسى ، ج 2 ص 17 . بحار الانوار ، ج 96 ص 57 ، كه در الفاظ روايات اندكى اختلاف است ، و سنن بيهقى ، ج 7 ص 32 . .\r\n","page_name":" 187 ","page_number":187},
  {"content":"\r\n\r\nآرى ، رسول خدا ( ص ) بدين‌گونه « ابورافع » را از همراهى با عامل صدقات بازداشت تا از سهم « عاملين عليها » به دو نرسد ، چون خادم آن حضرت بود ؛ و امامان اهل البيت ( ع ) نيز ، بعد از رسول خدا ( ص ) چنين كردند و از دريافت آن امتناع نمودند و همه بنىهاشم را هم از گرفتن آن بازداشتند .\r\nدر دعائم الاسلام گويد : « هنگامى كه به امام صادق ( ع ) گفته شد : « اكنون كه از خمس محروم شده‌ايد ، آيا صدقه بر شما حلال مىشود ؟ » فرمود : « نه ، به خدا سوگند چيزى كه خدا آن را بر ما حرام كرده ، بدان خاطر كه ستمگران حقّ ما را غصب كرده‌اند ، بر ما حلال نمىشود ، و منع آن‌ها از رسيدن ما بدانچه خدا حلالمان كرده ، حرام خدا را بر ما حلال نمىكند . » « 1 »\r\nو در حضال صدوق از امام صادق از پدرش ( ع ) روايت كند كه فرمود : « صدقه براى بنىهاشم حلال نيست مگر در دو صورت : يكى آنكه تشنه باشند و به آبى برسند و بنوشند ، و ديگرى صدقه‌ى برخى از خود آن‌ها براى برخى ديگر . » . « 2 »\r\nو از اينجا درمىيابيم كه آنچه كه امامان اهل‌البيت از حاكمان زمان خود ، از اموال بيت‌المال ، مىپذيرفتند به عنوان بخشى از حقوق خويش در « فىء و انفال » و « جزيه‌ى » افراد اهل ذمّه و « خمس غنايم فتوح » مىپذيرفتند ، نه به عنوان « صدقات واجب » كه برخى پنداشته‌اند .\r\nامّا آب‌هاى رونده آشاميدنى ، بيشتر آن‌ها از موقوفاتى است كه صاحبانشان آن‌ها را براى بهره‌ورى عموم مسلمانان وقف كرده‌اند ، و حالِ آن‌ها حال ايستگاه‌هاى\r\n\r\n\r\n","description":"","footnote":"\r\n( 1 ) . دعائم الاسلام ، ص 246 ، و بحار الانوار ، ج 96 ص 76 .\r\n( 2 ) . حضال ، ج 1 ص 32 ، و بحار ، ج 96 ص 74 . .\r\n","page_name":" 188 ","page_number":188},
  {"content":"\r\n\r\nبزرگ بين راهى مسلمانان و مساجد آن‌هاست كه اگر چه قربةً الى الله ساخته شده و به همين مناسبت آن‌ها را « صدقات » گويند ، ولى آن‌ها از نوع « صدقات » گويند ، ولى آن‌ها از نوع « صدقات واجب » بر افراد موضوع بحث ما نيست تا بهره‌ورى از آن‌ها براى غير فقير ممنوع باشد ، بلكه آن‌ها براى انتفاع عموم مسلمانان است و فقير و غنى و امير و مأمور و هاشمى و غير هاشمى در آن يكسانند ، و بدين خاطر از موضوع بحث ما خارج است .\r\n* * * تا اينجا آنچه را كه در مدارك اسلامى درباره‌ى خمس و صاحبان سهام آن در عصر پيامبر يافتيم يادآور شديم ؛ و نيز ، حرمت صدقه بر بنىهاشم و خادمان و وابستگان ايشان ، و امتناع آن‌ها از پذيرش صدقه در زمان پيامبر و پس از آن ، همه را بيان داشتيم . امّا اقدام خلفا درباره‌ى فريضه‌ى خمس و چگونگى اجتهاد آن‌ها در آن ، و آنچه را كه به گونه‌اى خاص در حق دختر پيامبر ( ص ) انجام دادند ، فهم اين امور ما را بر آن مىدارد تا ابتدا به بررسى ماترك و ميراث رسول خدا ( ص ) بپردازيم و بعد ، آنچه را كه از سوى خلفا بر فاطمه ( س ) وارد آمد و شكواى فاطمه و . . . را مورد بحث و بررسى قرار دهيم ، و اكنون :\r\n\r\nماترك و ميراث رسول خدا ( ص ) :\r\nقاضى ماوردى ( متوفاى 450 ه - ) و قاضى ابويعلى ( متوفاى 458 ه - ) گويند : « رسول خدا ( ص ) را دو حقّ بود : يكى حق خمس يعنى يك پنجم « فىء و غنايم » و ديگرى چهار پنجم « فىء » اى كه خدا به پيامبرش بازگردانيد و مسلمانان در فتح آن نبردى انجام نداده بودند . . . تا آنجا كه گويند : امّا صدقات رسول خدا ( ص ) ، و آن هشت مورد بود :\r\n1 - نخستين زمينى كه رسول خدا ( ص ) براساس وصيّت « مخيريق يهودى » مالك آن شد : « باغستان‌هاى هفت‌گانه » .\r\n2 - زمينى كه از اموال « بنىنضير » در مدينه به آن حضرت رسيد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n3 و 4 و 5 - قلعه‌هاى سه‌گانه‌ى خيبر .\r\n6 - نصف فدك .\r\n7 - يك سوم سرزمين « وادى القرى » .\r\n8 - محلّ بازار مدينه به نام « مهروز » . « 1 »\r\nو قاضى عياض ( متوفاى 544 ه - ) گويد : « اين صدقات از سه راه به آن حضرت رسيد :\r\nنخست - از راه هِبه هو هديه ، مانند وصيت « مخيريق يهودى » به گاه اسلام آوردنش در « احد » كه مورد وصيت نيز باغستان‌هاى هفت‌گانه او در محدوده‌ى بنىنضير بود . و آنچه كه انصار از سرزمين‌هاى خود به آن حضرت هديه كردند ، زمين‌هائى كه آب بر آن‌ها سوار نمىشد ، و آن ملك او ( ص ) بود .\r\nدوم - حق « فىء » آن حضرت از زمين‌هاى « بنىنضير » به گاه كوچ كردن آن‌ها ، كه خاصّه و خالصه آن حضرت بود ، چون مسلمانان در فتح آن نبردى انجام نداده بودند . اما اموال منقول بنىنضير ، آن‌ها اموال خود را تا توانستند بار شتران كرده و بردند مگر سلاح‌ها را ، كه براساس قرارداد بود ، و آن حضرت ( ص ) بقيّه را ميان مسلمانان تقسيم كرد و زمين‌هاى باقى مانده از آنِ خود او بود كه آن در راه رفع مشكلات مسلمانان صرف مىنمود . همچنين ، نيمى از سرزمين « فدك » كه پس از فتح خيبر با صاحبانش بر مبناى آن مصالحه كرد و آن نيز خالصه‌ى آن حضرت بود ؛ و نيز ، يك سوم سرزمين « وادى القرى » كه در مصالحه با صاحبان يهودىاش آن را دريافت كرد ؛ و نيز ، دو قلعه از قلعه‌هاى خيبر به نام « وطيح و سلالم » كه با مصالحه به دست آمد .\r\nسوم - سهم آن حضرت از خمس خيبر و آنچه كه با زور فتح شد ، كه آن‌ها\r\n\r\n\r\n","description":"","footnote":"\r\n( 1 ) . الاحكام السلطانيّه ماوردى ، ص 168 - 171 ، و الاحكام السلطانيّه ابويعلى ص 181 - 185 . .\r\n","page_name":" 190 ","page_number":190},
  {"content":"\r\n\r\nهمگى ملك خاصّ رسول خدا ( ص ) بود و كسى را در آن حقى نبود . . . » . « 1 »\r\nو اكنون شرح گفتار قضاوت سه‌گانه :\r\nالف - اينكه گويند : « صدقات رسول الله ( ص ) » ، اين اصطلاحى است كه علماى مكتب خلفا : محدثان و مورخان و فقيهان و لغويان آن‌ها ، براى « ميراث غير منقول رسول خدا ( ص ) » جعل كرده‌اند و مستند ايشان تنها روايت ابوبكر است كه راوى آن نيز تنها خود اوست و گويد كه پيامبر ( ص ) فرمود : « ما هر چه بر جاى گذاريم صدقه است . » .\r\nب - شرح املاك رسول الله ( ص ) و منشأ آن‌ها ، كه در پى مىآيد :\r\n\r\nمنشأ تملّك رسول خدا ( ص ) و بيان آن :\r\n\r\nالف - وصيت مخيريق :\r\nمخيريق توانگر بنىقينقاع و از « أحبار يهود » و علماى تورات بود ، « 2 » كه به گاه هجرت رسول خدا ( ص ) به مدينه و نزول در قبا نزد آن حضرت آمد و اسلام آورد . « 3 »\r\nاو در جنگ احد خطاب به قوم خود گفت : « اى گروه يهود ! به خدا سوگند شما خوب مىدانيد كه محمّد پيامبر است و نصرت او بر شما واجب است . » .\r\nآن‌ها گفتند : « امروز روز شنبه است . »\r\nو او گفت : « شنبه‌اى وجود ندارد . » سپس سلاح خويش برگرفت و با\r\n\r\n\r\n","description":"","footnote":"\r\n( 1 ) . شرح نووى بر صحيح مسلم ، كتاب الجهاد ، باب حكم الفىء ، ج 12 ص 82 . و قاضى عياض ، ابوالفضل بن موسى بن عياض يحصبى سبتى ، عالم مغرب و امام محدثان عصر خود و صاحب تصانيف مشهور كه از جمله آن‌ها « شرح صحيح مسلم » خطى است كه شايد نووى آنچه را كه در اينجا آورده از اين نسخه باشد : در سال 544 هجرى در مراكش وفات كرد . شرح حال او در « وفيات الاعيان » و « الأعلام » آمده است .\r\n( 2 ) . طبقات ابن‌سعد ، ج 1 ص 502 .\r\n( 3 ) . امتاع الاسماع ، 46 . .\r\n","page_name":" 191 ","page_number":191},
  {"content":"\r\n\r\nپيامبر ( ص ) همراه شد و به شهادت رسيد و رسول خدا فرمود : « مخيريق بهترين يهود است . » و مخيريق هنگامى كه به سوى احد مىرفت گفت : « اگر كشته شدم اموالم از آنِ محمّد است » « 1 »\r\nو اموال مخيريق باغستان‌هاى هفت‌گانه : اعراف ، صافيه ، دلال ، ميثب ، برقه ، حسنى و مشربه امّ ابراهيم ، مشربه‌اى كه كنيز رسول خدا « ماريه » در آنجا مىزيست . « 2 »\r\nمشروح داستان اين باغستان‌هاى هفت‌گانه در كتاب « وفاء الوفاء » ، ص 944 - 988 ، و در كتاب « احكام السلطانيّه » ماوردى ، ص 169 ، و ابويعلى ، ص 183 ، و كتاب « الاكتفاء » ج 2 ص 103 ، آمده است .\r\nسمهودى از واقدى روايت كند كه : « پيامبر ( ص ) اعواف و برقه و ميثب و دلال و حسنى و مشربه امّ ابراهيم را در سال هفتم هجرى « وقف » كرد . » « 3 »\r\n\r\nب - هداياى انصار به رسول خدا ( ص ) :\r\nاز ابن‌عباس روايت كنند كه گفت : « رسول خدا هنگامى كه وارد مدينه شد انصار مدينه تمام زمين‌هائى را كه آب بر آن‌ها سوار نمىشد به پيامبر بخشيدند تا هرگونه خواست به كارشان گيرد . » « 4 »\r\n\r\nج - زمين بنىنضير :\r\nقوم يهود هنگامى كه وارد مدينه شدند ، « بنىنضير » در « بُطحان » و « بنىقريظه » در « مهروز » سكنى گزيدند . اين دو وادى زير دست منطقه\r\n\r\n\r\n","description":"","footnote":"\r\n( 1 ) . مازى واقدى ، ص 262 - 263 . امتاع الاسماع ، ص 146 ، و اصابه ، ج 3 ص 373 .\r\n( 2 ) . طبقات ابن‌سعد ، ج 1 ص 501 - 503 ، و معجم البلدان ، مادّه « مثيب » و ماريه قبطيه كنيزى بود كه مقوقس پادشاه اسكندريه براى پيامبر هديه فرستاد و پيامبر او را در يكى از همان باغستان‌هاى هفت‌گانه جاى داد و او در ذى حجّه سال هشتم هجرى پسر رسول خدا ابراهيم را به دنيا آورد كه پس از يك سال يا هشت ماه فوت شد و پيامبر در بقيع به خاكش سپرد . ( اسد الغابه ، ج 1 ص 38 ) ماريه نيز در سال شانزدهم وفات كرد . ( اسد الغابه ، ج 5 ص 543 ، و وفاء الوفاء ، ص 1128 و 1190 ) .\r\n( 3 ) . وفاء الوفاء ، ص 988 ، و بحار الانوار ، ج 8 ص 108 به نقل از امام رضا ( ع ) .\r\n( 4 ) . الأموال ابوعبيد ، ص 282 . .\r\n","page_name":" 192 ","page_number":192},
  {"content":"\r\n\r\nسنگلاخ آنجا بود و آب‌هاى گوارائى از ان مىجوشيد . « 1 » و هنگامى كه خداوند اين زمين را به پيامبر بازگردانيد ، عمر گفت : « آيا آنچه را كه به دست آورده‌اى تخميس [ / پنج قسمت 
  ] نمىكنى ؟ » كه رسول خدا به او فرمود :\r\n« چيزى را كه خداوند با آيه : « ما أَفاءَ اللَّهُ عَلى رَسُولِه . . . » جداى از مسلمانان ، به من بخشيده ، در رديف چيزى كه دو سهمش به مسلمانان مىرسد قرار نخواهم داد . » . « 2 »\r\nو اجماع علماى سيره « 3 » و حديث « 4 » و تفسير « 5 » بر آن است كه « زمين بنىنضير » خالصه و صافيه‌ى رسول خدا ( ص ) بود « 6 » و آن حضرت همچون مالك ملك در آن دخل و تصرف مىكرد و خرج خانواده خود را از آن مىپرداخت و هرچه مىخواست به هر كه مىخواست هديه مىكرد . چنان كه بخشى از آن را در اختيار ابوبكر و عبدالرحمن بن عوف و ابودجانه و ديگران قرار داد ، و اين در سال چهارم هجرى بود . « 7 »\r\n\r\nد - اراضى خيبر :\r\nخيبر شهركى در راه شام به مدينه با هفت يا هشت قلعه بلند و مزارع و نخلستان‌هاى بسيار بود كه سركشان يهود در آن مىزيستند و با قبايل\r\n\r\n\r\n","description":"","footnote":"\r\n( 1 ) . معجم البلدان ، ماده « بُطحان » و مادّه « بويره » .\r\n( 2 ) . مراجعه كنيد : همين كتاب بحث « فىء » .\r\n( 3 ) . مغازى واقدى ، ص 363 - 278 ، و امتاع الاسماع مقريزى ، ص 178 - 182 .\r\n( 4 ) . سنن ابوداود ، كتاب الخراج ، ج 3 ص 48 . سنن نسائى ، ج 2 ص 178 ، و شرح نهج البلاغه ، ج 4 ص 78 .\r\n( 5 ) . تفسير طبرى ، ج 28 ص 24 - 25 . تفسير نيشابورى در حاشيه طبرى ، ج 28 ص 38 ، و تفسير سيوطى ، ج 6 ص 192 ، همگى در تفسير سوره حشر .\r\n( 6 ) . احكام السلطانيه ماوردى ، ص 169 ، و ابويعلى ، ص 183 ، مگر اراضى « يامين‌بن عمير » و « ابوسعيد بن وهب » كه اين دو پيش از فتح اسلام آورده بودند و اسلامشان اموالشان را نگاه داشت .\r\n( 7 ) . فتوح البلدان بلاذرى ، ج 1 ص 18 - 22 . .\r\n","page_name":" 193 ","page_number":193},
  {"content":"\r\n\r\nعرب هم پيمان شده بودند . « 1 »\r\nرسول خدا ( ص ) در سال هفتم هجرى پس از بازگشت از « حديبيّه » به سوى آن‌ها رفت و به كسانى كه در حديبيه حضور نداشتند اجازه شركت در خيبر را نداد ، مگر به « جابربن عبدالله بن حرام انصارى » چون آن‌ها از شركت در حديبيه سرباز زده و مسلمانان را مضطرب كرده بودند . « 2 »\r\nرسول خدا ( ص ) يهود را در درون قلعه‌هاى خود حدود يك ماه به محاصره درآورد و آن‌ها هر روز با ده هزار جنگجو بيرون مىآمدند و مىجنگيدند ، ولى در نهايت بخشى از آن با زور و بخشى با مصالحه فتح شد و پيامبر ( ص ) آنچه را كه با زور فتح شده بود تخميس نمود و چهار پنجم آن را بين مسلمانان حاضر در نبرد خيبر و حديبيه تقسيم كرد و چون كارگر و كشاورز ماهر در اختيار نداشت زمين‌هاى آنجا را به يهوديان سپرد تا آن را بكارند و اداره كنند و نيمى از محصولش را بردارند . « 3 »\r\nگفته‌اند : « رسول خدا ( ص ) خيبر را به 36 سهم تقسيم كرد و هر يك از اين سهام را به يكصد سهم : رسول الله سهم و مسلمانان نيز 18 سهم و سهم رسول خدا همانند سهم يكى از آن‌ها بود . » « 4 »\r\nو گفته‌اند : « سهام مسلمانان را ميان شركت‌كنندگان در حديبيه و كسانى كه با\r\n\r\n\r\n","description":"","footnote":"\r\n( 1 ) . احكام السلطانيه ماوردى ، ص 169 ، و ابويعلى ، ص 184 ، و معجم البلدان ، مادّه « خيبر » .\r\n( 2 ) . مغازى واقدى ، ص 634 ، و تفسير سيوطى ، ج 2 ص 192 .\r\n( 3 ) . مغازى واقدى ، ص 637 . وفاء الوفاء ، ص 1210 ، و فتوح البلدان ، ج 1 ص 26 - 31 . و در مغازى واقدى ، ص 688 - 699 ، گويد : هنگامى كه ابوبكر وفات كرد ، فرزندان و وارثانش سهم او از خيبر را كه يكصد بار شتر بود در زمان عمر و عثمان دريافت مىكردند - تا آنجا كه گويد : - و اين تا زمان عبد الملك و پس از او نيز ادامه داشت و بعداً قطع شد .\r\n( 4 ) . فتوح البلدان ، ج 1 ص 29 ، و الأموال ابوعبيد ، ص 56 . .\r\n","page_name":" 194 ","page_number":194},
  {"content":"\r\n\r\nجعفر بن ابىطالب از هجرت به حبشه بازگشته بودند تقسيم كرد . » « 1 »\r\nو گفته‌اند : « سهم خمس آن « كتيبه » شد و « شقّ و نطاة و سلالم و وطيح » به مسلمانان رسيد ، و آن را به يهود سپرد تا نيمه كارى كنند و محصول آن را ميان مسلمانان تقسيم مىكرد ، تا زمان عمر فرارسيد و او اصل زمين‌ها را بر مبناى سهام هر يك ميان آن‌ها تقسيم كرد . » « 2 »\r\nو در سيره‌ى ابن هشام و ديگر كتب گويند : « كتيبه خمس خدا و سهم پيامبر و سهم ذوالقربى و مساكين و بهره‌ى زنان پيامبر و بهره‌ى مردانى بود كه رابط صلح رسول خدا و اهل فدك بودند . » « 3 »\r\nو در فتوح البلدان گويد : « براى زنان پيامبر نيز در آن نصيبى قرار داد و به آن‌ها فرمود : « هر يك كه خواستيد محصولش را بگيريد و هر يك كه خواستيد اصل زمين را براى خود و ورثه خود برداريد . » « 4 »\r\nو در مغازى واقدى سهام « كتيبه » را با تفصيل كافى نام برده است . « 5 »\r\nو در « وفاء الوفاء » گويد : « مردم وطيح و سلالم درباره‌ى زمين‌ها با پيامبر مصالحه كردند ، و اين دو خاصّه و خالصه‌ى رسول خدا بود ، و كتيبه به عنوان خمس جدا گرديد و آن در كنار وطيح و سلالم بود و هر سه يكپارچه شدند و اين مجموعه‌اى بود كه رسول خدا به ارث گذارد و از « صدقات » « 6 » او شمرده شد ، و\r\n\r\n\r\n","description":"","footnote":"\r\n( 1 ) . همان ، ج 28 1 - 32 .\r\n( 2 ) . همان ، ج 1 ص 28 .\r\n( 3 ) . سيره ابن هشام ، ج 2 ص 404 . الاكتفاء فى مغازى رسول الله و الثلاثة الخلفاء ، ج 2 ص 268 . مغازى واقدى ، ص 692 - 693 ، و امتاع الاسماع ، ص 329 .\r\n( 4 ) . فتوح البلدان ، ج 1 ص 32 .\r\n( 5 ) . مغازى واقدى ، ص 693 ، و فتوح البلدان ، ج 1 ص 27 ، و در چاپ ديگر ، ص 33 .\r\n( 6 ) . چنان كه پيش از اين گفتيم ، اين اصطلاح مكتب خلفاست كه تمام ميراث و ماترك غير منقول رسول خدا ( ص ) را - با استناد به روايت ابىبكر - صدقه ناميدند . .\r\n","page_name":" 195 ","page_number":195},
  {"content":"\r\n\r\nمقتضاى آن اين است كه بخشى از خيبر با زور و بخشى از آن با مصالحه فتح شده باشد ، و با اين تحليل جمع ميان روايات مختلف ممكن مىگردد . » « 1 »\r\nو قاضى ماوردى و قاضى ابويعلى گويند : « پيامبر از اين قلعه‌هاى هشت‌گانه سه قلعه‌ى : « كتيبه و وطيح و سلالم » را مالك گرديد ؛ كتيبه را به جاى خمس غنايم گرفت و وطيح و سلالم از ( ما أَفاءَ اللَّهُ عَليه » بودند ، چون آن دو را با مصالحه فتح كرد ، و اين قلعه‌هاى سه‌گانه از طريق « فىء » و « خمس » خالصه‌ى رسول خدا ( ص ) گرديدند . » « 2 »\r\nمؤلف گويد : مؤيد گفتار آن‌ها اين است كه سهام رسول خدا ( ص ) در خيبر 18 سهم بود و سهام ساير مسلمانان حاضر در خيبر نيز 18 سهم ، و مقتضاى آن اين است كه بخشى از خيبر از ( ما أَفاءَ اللَّهُ عَلى رَسُولِه ) باشد كه بدون نبرد فتح شده ، و اين‌ها به سهم خمس غنايمى كه از راه نبرد به دست آمده اضافه شده و مجموع سهام پيامبر را مساوى مجموع سهام مسلمانان كرده است .\r\n\r\nه - فدك :\r\nياقوت حموى گويد : « فدك قريه‌اى در حجاز است كه فاصله آن تا مدينه دو روز راه است ، و گفته شده : سه روز ، و در آن چشمه‌اى جوشان و نخل‌هاى فراوان است . » . « 3 »\r\nرسول خدا ( ص ) هنگامى كه در خيبر و يا در حال بازگشت از آن بود ، كسانى را به سوى مردم « فدك » فرستاد و آن‌ها را به اسلام فراخواند كه نپذيرفتند ؛ « 4 »\r\n\r\n\r\n","description":"","footnote":"\r\n( 1 ) . وفاء الوفاء ، ص 1210 .\r\n( 2 ) . احكام السطانيه ماوردى ، ص 171 ، احكام السلطانيه ابويعلى ، ص 184 - 185 ، و الأموال ابوعبيد ، ص 56 .\r\n( 3 ) . معجم البلدان ، مادّه « فدك » .\r\n( 4 ) . فتوح البلدان ، ج 1 ص 31 و 32 - 34 . احكام السلطانيه ماوردى ، ص 170 ، و ابويعلى ، ص 185 . .\r\n","page_name":" 196 ","page_number":196},
  {"content":"\r\n\r\nولى هنگامى كه از كار خيبر فارغ شد ، خداوند در دل‌هاى آن‌ها بيم افكند و كسانى را نزد رسول خدا ( ص ) فرستادند و خواستار آن شدند تا بر نيمى از آن با او مصالحه نمايند كه آن حضرت آن را از ايشان پذيرفت . « 1 »\r\nو ابوعبيد گويد : « مردم فدك نزد رسول خدا فرستادند و با او پيمان بستند كه جان‌هاى آن‌ها در امان بماند و نيمى از اراضى و نخلستان‌هايشان از آن آن‌ها ، و نيم ديگرش از آنِ رسول خدا باشد . » « 2 »\r\nو در فتوح البلدان گويد : « پس نيمى از فدك خالصه‌ى رسول خدا بود ، چون مسلمانان براى فتح آن نبردى انجام نداده بودند ، و لذا هر چه از آنجا مىآمد به مصرف مىرسانيد . » « 3 »\r\nو در شواهد التنزيل حسكانى ، ميزان الاعتدال ذهبى ، مجمع الزوائد هيثمى ، درّ المنثور سيوطى و منتخب كنز العمال ، از ابوسعيد خدرى روايت كنند كه گفت : « هنگامى كه آيه : ( وَ آتِ ذَا الْقُرْبى حَقَّهُ ) : « و حق خويشاوند را بپرداز » نازل شد ، رسول خدا ( ص ) فاطمه را فراخواند و « فدك » را به او هديه كرد . » « 4 »\r\nهمچنين در تفسير آيه 38 سوره روم : ( فَآتِ ذَا الْقُرْبى حَقَّهُ ) به نقل از ابن عباس . « 5 »\r\n\r\nو - وادى القرى :\r\nوادى القرى [ / وادى قريه‌ها 
  ] درّه‌اى است بين مدينه و شام\r\n\r\n\r\n","description":"","footnote":"\r\n( 1 ) . سيره ابن هشام ، ج 3 ص 408 ، الإكتفاء ، ج 2 ص 259 . مغازى واقدى ، ص 706 - 707 . امتاع الاسماع ، ص 331 ، و شرح نهج البلاغه ، ج 4 ص 78 .\r\n( 2 ) . الأموال ، ص 9 .\r\n( 3 ) . فتوح البلدان ، ج 1 ص 41 .\r\n( 4 ) . شواهد التنزيل ، ج 1 ص 338 - 341 ، با هفت طريق ، در المنثور ، ج 4 ص 177 . ميزان الاعتدال چاپ اول ، ج 2 ص 228 . كنزل العمال چاپ اول ، ج 2 ص 158 . مجمع الزوائد ، ج 7 ص 49 . تفسير كشاف ، ج 2 ص 446 ، و تاريخ ابن كثير ، ج 3 ص 36 .\r\n( 5 ) . همان ، ج 443 1 . .\r\n","page_name":" 197 ","page_number":197},
  {"content":"\r\n\r\nو ما بين « تيماء » و « خيبر » كه تيماء شهركى در اطراف شام است ، « 1 » و بدان خاطر « وادى القرى » نامديه شده كه از ابتدا تا انتهايش قريه‌هايى به هم پيوسته بوده ، و اكنون نيز قريه‌هاى بسيارى در آن است كه بر سر راه حاجيان شام قرار دارد ، و يهود در آنجا سكنى گزيده بودند . « 2 »\r\n\r\nوادى القرى و فتح آن :\r\nرسول خدا ( ص ) در جمادى الثانى سال هفتم هجرى هنگام بازگشت از خيبر به « وادى القرى » رفت و مردم آن را به اسلام فراخواند كه نپذيرفتند و به جنگ برخاستند . پيامبر با زور آن را فتح كرد و خداوند اموال آن‌ها را به غنيمتش داد و مسلمانان اثاث و كالاى بسيارى به دست آوردند و رسول خدا خمس آن را برداشت و زمين‌ها و نخلستان‌ها را به يهود سپرد ؛ بر همان مبنائى كه با اهل خيبر مصالحه كرده بود ، كه خمس آن نيز از آنِ او باشد ؛ و يك تيرانداز از آن را نيز به حمزةبن نعمان عذرى بخشيد . « 3 »\r\nز - مهروز : ماوردى و ابويعلى گويند : « صدقه‌ى هشتم ، محلّ بازار مدينه به نام « مهروز » است ؛ همان كه مروان از عثمان به تيولش ستاند و مردم را بر او بشوراند . » « 4 »\r\nمؤلف گويد : مهروز منطقه‌اى در عاليه بود كه « بنى قريظه » در آنجا مىزيستند و شايد پس از گسترش مدينه تبديل به بازار شده باشد .\r\n\r\n\r\n","description":"","footnote":"\r\n( 1 ) . معجم البلدان ، مادّه « تيماء » .\r\n( 2 ) . معجم البلدان ، مادّه « قرى » و « وادى القرى » .\r\n( 3 ) . فتوح البلدان ، ج 1 ص 39 - 40 . مغازى واقدى ، ص 710 - 711 ، و امتاع الاسماع ، ص 332 . حمزةبن نعمان عذرى نخستين فرد حجازى بود كه صدقات بنىعذره را نزد رسول خدا ( ص ) آورد . ( اسد الغابه ، ج 2 ص 57 ) .\r\n( 4 ) . احكام السلطانيه ماوردى ، ص 170 - 171 ، و ابويعلى ، ص 185 - 186 . .\r\n","page_name":" 198 ","page_number":198},
  {"content":"\r\n\r\nعلاوه بر آنچه يادآور شديم ، پيامبر ( ص ) خانه مادرش « آمنه » و زادگاه خود در مكه را به ارث برده بود . و نيز ، خانه زوجه‌اش « خديجه » در صفا و مروه و پشت بازار عطّاران را ، كه عقيل بن ابىطالب پس از هجرت رسول خدا ( ص ) به مدينه آن را افروخت و هنگامى كه آن حضرت در حجة الوداع به مكه آمد و به او گفته شد : « در كدام يك از خانه‌هايت فرود مىآيى ؟ » فرمود : « آيا عقيل براى ما خانه‌اى باقى گذاشته است ؟ » « 1 »\r\nاما وسائل شخصى رسول خدا ( ص ) ، هشام كلبى از عوانةبن حكم روايت كرده كه ابىبكر صديق ( رض ) سلاح و مركب و پاىافزار رسول خدا ( ص ) را به على ( رض ) داد و گفت : « آنچه جز اين‌هاست صدقه است . » « 2 »\r\n\r\nميراث پيامبر ( ص ) ، تصرف خلفا و شكواى فاطمه ( س ) :\r\nخلفاى صحابى ، ابوبكر و عمر به يكباره تمام ماترك رسول خدا ( ص ) ، املاك و زمين‌ها ، را در اختيار خود گرفتند ؛ ولى بدانچه كه پيامبر ( ص ) در حيات خود به فاطمه ( س ) بخشيده بود و آن‌ها مصادره‌اش كردند و اختلاف ميان فاطمه و آن‌ها درباره‌ى آن و درباره‌ى ارث او از پدرش رسول خدا ( ص ) آغاز گرديد :\r\n\r\nالف - روايت عمر :\r\nعمر گويد : « هنگامى كه رسول خدا ( ص ) وفات كرد ، من و ابوبكر نزد علرى رفتيم و گفتيم : « نظر تو درباره‌ى ماترك رسول خدا ( ص ) چيست ؟ » .\r\nگفت : « ما سزاوارترين مردم به رسول خدا ( ص ) هستيم . »\r\nگفتم : « با آنچه در خيبر است ؟ »\r\n\r\n\r\n","description":"","footnote":"\r\n( 1 ) . همان .\r\n( 2 ) . همان . .\r\n","page_name":" 199 ","page_number":199},
  {"content":"\r\n\r\nگفت : « با آنچه در خيبر است . »\r\nگفتم : « با آنچه در فدك است ؟ »\r\nگفت : « با آنچه در فدك است . »\r\nگفتم : « هان ! به خدا سوگند تا [ آنجا پيش مىروى كه 
  ] گردن‌هاى ما را با ارّه‌ها قطع كنى ، نه چنين است ! » « 1 »\r\n\r\nب - روايت ام‌المؤمنين عايشه :\r\nدر صحيح بخارى ، صحيح مسلم ، مسند احمد ، سنن ابوداود ، سنن نسائى و طبقات ابن‌سعد از « ام المؤمنين عايشه » گويد : « فاطمه نزد ابىبكر فرستاد و ميراث خود از پيامبر ( ص ) را مطالبه كرد ، ميراث خود از ( وَ ما أَفاءَ اللَّهُ عَلى رَسُولِه ) : « آنچه كه خدا به پيامبرش بازگردانيد » يعنى صدقات پيامبر در مدينه « 2 » و « فدك » و آنچه از خُمس خيبر باقى مانده بود ، « 3 »\r\nآن‌ها را مطالبه كرد . و ابوبكر گفت : « رسول خدا ( ص ) فرمود : « ما ارث برده نمىشويم ؛ هر چه باقى مىگذاريم صدقه است . » و آل محمد از اين مال الله ، تنها به مقدارى كه مىخورند سهم مىبرند و بيش از آن حقى ندارند ؛ و من به خدا سوگند ! چيزى از « صدقات پيامبر » را تغيير نمىدهم ، و همانگونه كه بوده و همانگونه كه رسول خدا در آن عمل كرده ، عمل مىكنم . » « 4 »\r\n\r\n\r\n","description":"","footnote":"\r\n( 1 ) . مجمع الزوائد ، ج 9 ص 39 به نقل از طبرانى در اوسط .\r\n( 2 ) . مراد و از صدقات پيامبر در مدينه ، باغستان‌هاى هفت‌گانه‌اى است كه « مخيريق » به پيامبر بخشيده بود .\r\n( 3 ) . مراد او از باقيمانده خمس خيبر آن است كه چون رسول خدا بخشى از سهم خُمس خود در خيبر را به برخى از صحابه بخشيده بود ، فاطمه ( س ) باقيمانده‌ى آن را مطالبه مىكرد .\r\n( 4 ) . صحيح بخارى ، كتاب المناقب ، ج 2 ص 200 . سنن ابوداود ، كتاب الخراج ، ج 2 ص 49 . سنن نسائى ، ج 2 ص 179 ، باب قسم الفىء . مسند احمد ، ج 1 ص 6 و 9 . طبقات ابن سعد ، ج 2 ص 315 و ج 8 ص 28 ، و منتخب كنز العمال ، ج 3 ص 128 . .\r\n","page_name":" 200 ","page_number":200},
  {"content":"\r\n\r\nابوبكر در اين روايت ، ماترك رسول خدا را « صدقات » ناميده و به روايتى استناد كرده كه راوى آن تنها خود اوست و مىگويد رسول خدا فرمود : « هر چه باقى مىگذاريم صدقه است » و از آن تاريخ تا به امروز ، ماترك رسول خدا ( ص ) « صدقات » ناميده شده است .\r\nاما اينكه گفت : « من همانگونه كه رسول خدا در آن عمل كرده ، عمل مىكنم » ، مراد او از اين عمل را در حديث « ام‌المؤمنين عايشه » مىيابيم كه ابتداى آن ، همانند حديثِ گذشته است و در دنباله آن گويد :\r\n« . . فاطمه دختر رسول خدا ( ص ) به خشم آمد و از ابىبكر رويگردان شد و اين قهر خود را ادامه داد تا وفات كرد ؛ او پس از رسول خدا تنها شش ماه زندگى كرد » .\r\nو گويد : « فاطمه سهم‌الارث خود از ماترك رسول الله در : « خيبر و فدك ، و صدقه او در مدينه » « 1 » را از ابىبكر طلب مىكرد و ابوبكر آن را بر او انكار مىنمود و مىگفت : « من چيزى را كه رسول خدا ( ص ) بدان عمل مىكرد ، رها نمىكنم و بدان عمل مىكند ؛ من بيم آن دارم كه اگر چيزى از روش او را رها كنم گمراه شوم . »\r\nو گويد : « اما عمر صدقه او [ / پيامبر 
  ] در مدينه را به « على و عباس » بازگردانيد ؛ ولى « خيبر و فدك » را نگهداشت و گفت : « اين دو ، صدقه‌ى رسول خداست ؛ به خاطر حقوق از دست رفته‌ى او و مصادره‌ى اموال و مصيبت‌هايى است كه بر وى روا داشتند ، و اختيار آن‌ها به دست حاكم است » . گويد : « و آن دو تا به امروز بر همان\r\n\r\n\r\n","description":"","footnote":"\r\n( 1 ) . صحيح بخارى ، كتاب الخمس ، ج 2 ص 124 . صحيح مسلم ، كتاب الجهاد ، حديث 54 . تاريخ الاسلام ذهبى ، ج 1 ص 346 . تاريخ ابن‌كثير ، ج 7 ص 285 . سنن بيهقى ، ج 6 ص 300 . مسند احمد ، ج 1 ص 6 ، و طبقات ابن‌سعد ، ج 8 ص 18 . .\r\n","page_name":" 201 ","page_number":201},
  {"content":"\r\n\r\nاساس است . » « 1 »\r\nخليفه عمر - در حديث دوم عايشه - تصريح مىكند كه « زمين‌هاى رسول خدا به خاطر حقوق از دست رفته و مصيبت‌هاى وارد بر آن حضرت است ، و اختيار آن‌ها به دست حاكمِ پس از اوست » بنابراين ، او [ / پيامبر ( ص ) 
  ] به خاطر حقوق از دست رفته و مصيبت‌هاى وارده ، از آن خرج و برداشت مىكرد ! و اين همان معناى سخن خليفه اول در حديث او عايشه است كه گفت : « من همانگونه كه رسول خدا در آن عمل كرده ، عمل مىكنم » يعنى : به خاطر حقوق از دست رفته و مصيبت‌هاى وارد بر من ، از آن خرج و برداشت مىكنم !\r\nاين موضوع در حديث سوم عايشه در صحيح بخارى و مسلم نيز ، مورد اشاره قرار گرفته و گويد : « فاطمه دختر پيامبر ( ص ) نزد ابوبكر فرستاد و ميراث رسول الله ( ص ) را از او مطالبه كرد : آنچه را كه خدا در مدينه به دو بخشيده بود همراه با فدك و باقيمانده‌ى خُمس خيبر را ، كه ابوبكر گفت : « رسول خدا فرمود : « ما ارث برده نمىشويم ؛ آنچه باقى مىگذاريم صدقه است » و آل محمد از اين مال ، تنها روزى مىخورند ، و من چيزى از صدقه‌ى رسول خدا را از حالتى كه در زمان آن حضرت بوده ، تغيير نمىدهم ؛ و با آن همان مىكنم كه رسول خدا ( ص ) كرد . » و بعد ، چيزى از آن را به فاطمه پس نداد ، و فاطمه بر ابوبكر خشم گرفت و از او روىگردان شد و تا آنگاه كه وفات كرد ، با او سخن نگفت . او پس از پيامبر شش ماه زندگى كرد و چون رحلت نمود ، شوهرش شبانه به دفنش پرداخت و ابوبكر را آگاه نساخت و خود بر او نماز گزارد ؛ و على در حيات فاطمه مورد توجه مردم بود و چون وفات كرد ، ديدار مردم را ناخوش داشت و در پى مصالحه و بيعت با ابىبكر برآمد ؛ حال آنكه در آن ماه‌ها بيعت نكرده بود . . . » « 2 »\r\n\r\n\r\n","description":"","footnote":"\r\n( 1 ) . همان مصادر .\r\n( 2 ) . صحيح مسلم ، كتاب الجهاد ، ص 1380 ، حديث 52 . صحيح بخارى ، باب غزوه‌ى خيبر ، ج 3 ص 38 ، و مشكل الأثر ، ج 1 ص 47 . .\r\n","page_name":" 202 ","page_number":202},
  {"content":"\r\n\r\nام‌المؤمنين عايشه در احاديث بلند خود ، در مورد نزاع فاطمه با ابىبكر ، تنها به مطالبه ميراث پدرش رسول خدا از آن‌ها بسنده كرده ؛ در حالى كه ستيز فاطمه با آن‌ها در سه مورد بود :\r\n1 - مطالبه‌ى هدايا و بخشوده‌هاى پيامبر .\r\n2 - مخاصمه و ستيز با آن‌ها درباره‌ى ميراث رسول خدا ( ص ) .\r\n3 - مخاصمه و ستيز با آن‌ها درباره‌ى سهم « ذى القربى » .\r\n\r\n1 - مطالبه‌ى هدايا و بخشوده‌هاى پيامبر .\r\nدر فتوح البلدان گويد : « فاطمه ( س ) به ابىبكر صديق گفت : « فدك را به من بازگردان ؛ چون رسول خدا آن را به من بخشيده است . » ابوبكر از وى بيّنه و دليل خواست و او « امّ ايمن » و « رباح » خادم رسول خدا ( ص ) را شاهد آورد و آن‌ها بدان گواهى دادند و ابوبكر گفت : « اين موضوع جز با شهادت يك مرد و دو زن به انجام نرسد . »\r\nو در روايت ديگرى گويد : « على بن ابىطالب به نفع او گواهى داد و ابوبكر از او گواه ديگرى خواست و امّ ايمن بدان گواهى دادم . » « 1 »\r\nبديهى است كه اين مخاصمه پس از استيلاى ابوبكر بر « فدك » و ديگر زمين‌هاى رسول خدا ، جز فدك ، بوده است ؛ و پس از آنكه ابوبكر گواهان فاطمه را درباره‌ى فدك نپذيرفت ، فاطمه ستيز و دعواى دومى را درباره‌ى ميراث\r\n\r\n\r\n","description":"","footnote":"\r\n( 1 ) . فتوح البلدان ، ج 1 ص 34 - 35 . و ام ايمن بركة الحبشية ، كنيز رسول خدا و دايه‌ى او بود كه آزادش كرد . اسلامش قديم و از مهاجرت به حبشه و مدينه بود . ابتدا با عبيد حبشى ، و بعد از او با زيدبن حارثه ازدواج نمود و پنج يا شش ماه پس از رسول خدا وفات كرد . شرح حال او در اسد الغابه ، ج 5 ص 567 . جوامع السيره ، ص 289 ، و تقريب التهذيب ، ج 2 ص 619 ، آمده است . شرح حال رباح نيز ، در اسد الغابه ، ج 2 ص 160 ، جوامع السيره ، ص 27 ، و اصابه ، ج 1 ص 490 ، آمده است . .\r\n","page_name":" 203 ","page_number":203},
  {"content":"\r\n\r\nرسول خدا ( ص ) به شرح زير مطرح ساخت :\r\n\r\n2 - مخاصمه و ستيز فاطمه ( س ) با آن‌ها درباره‌ى ميراث رسول خدا ( ص ) :\r\n\r\nالف - روايت ابوطفيل :\r\nدر مسند احمد ، سنن ابوداود ، تاريخ الاسلام ذهبى ، تاريخ ابن‌كثير و شرح نهج الباغه از « ابوطفيل » « 1 » روايت كنند كه گفت : « پس از وفات رسول خدا ( ص ) فاطمه به ابوبكر گفت : « تو وارث رسول خدا هستى يا خانواده‌اش ؟ »\r\nابوبكر گفت : « نه ، خانواده‌اش ! »\r\nفاطمه گفت : « پس سهم رسول خدا ( ص ) چه شد ؟ » « 2 »\r\nابوبكر گفت : « من از رسول خدا شنيدم كه مىگفت : « خداوند عز و جل هرگاه پيامبرى را از مالى برخوردار كند و سپس او را بميراند ، آن مال را در اختيار جانشين او قرار داده است ؛ و من چنان ديدم كه آن را به بيت المال مسلمانان باز گردانم . »\r\nفاطمه گفت : « پس تو و آنچه از رسول خدا شنيده‌اى داناترى ! »\r\nو در شرح نهج البلاغه ، بعد از اين جمله آمده است كه گفت : « پس از اين هرگز چيزى از تو نخواهم خواست . » « 3 »\r\n\r\n\r\n","description":"","footnote":"\r\n( 1 ) . ابوطفيل ، عامر بن واثله كنانى ، از صحابه خردسال شمرده است . در سال وقوع جنگ احد به دنيا آمد و از ياران و محبان على ( ع ) و از همراهان او در همه نبردها بود . ثقه و مأمون است جز آنكه على را مقدم داشت . در سال 100 يا 116 ه - وفات كرد و آخرين كسى بود كه پيامبر را ديده و از دنيا مىرفت . صاحبان صحاح 9 حديث از او روايت كرده‌اند . شرح حال او در اسدالغابه ، ج 3 ص 96 ، جوامع السيره ، ص 286 ، تقريب التهذيب ، ج 1 ص 389 ، آمده است .\r\n( 2 ) . اين احتجاج ممكن است درباره‌ى سهم رسول خدا از خُمس خيبر و وادى القرى باشد .\r\n( 3 ) . مسند احمد ، ج 1 ص 4 . سنن ابوداود ، ج 3 ص 50 . تاريخ ابن‌كثير ، ج 5 ص 289 . شرح نهج البلاغه ، ج 4 ص 81 و دنباله آن در ص 87 به نقل از ابىبكر جوهرى ، و تاريخ الاسلام ذهبى ، ج 1 ص 346 . .\r\n","page_name":" 204 ","page_number":204},
  {"content":"\r\n\r\n\r\nب - روايت ابوهريره :\r\nدر سنن ترمذى از ابوهريره گويد : « فاطمه نزد ابوبكر و عمر ( رض ) آمد و ميراث رسول خدا ( ص ) را مطالبه كرد و آن‌ها گفتند : « شنيديم كه رسول خدا مىگفت : « من ارث برده نمىشوم » .\r\nفاطمه گفت : « به خدا سوگند ، پس از اين هرگز با شما دو نفر سخن نگويم » و بر همان حال از دنيا رفت و با آن دو سخن نگفت » . « 1 »\r\nو نيز ، در مسند احمد ، سنن ترمذى ، طبقات ابن‌سعد و تاريخ ابن‌كثير از ابوهريره ، گويد : « فاطمه به ابوبكر گفت : « اگر تو بميرى چه كسى ارثت را مىبرد ؟ » گفت : « فرزندان و خانواده‌ام » فاطمه گفت : « پس ما را چه شده كه از پيامبر ( ص ) ارث نمىبريم ؟ » گفت : « از پيامبر ( ص ) شنيدم كه مىگفت : « پيامبر ارث برده نمىشود » ولى من كسانى را كه رسول خدا ( ص ) سرپرستى مىكرد ، سرپرستى مىكنم و كسانى را كه رسول خدا خرجى مىداد ، خرجى مىدهم » . « 2 »\r\n\r\nج - روايت عمر :\r\nدر طبقات ابن‌سعد از عمر گويد : « روزى كه رسول خدا ( ص ) وفات كرد ، در همان روز با ابىبكر بيعت شد و فرداى آن ، فاطمه با على نزد ابوبكر آمد و گفت : « ميراث من از پدرم رسول خدا را بازگردان »\r\nابوبكر گفت : « از اثاث خانه يا از اموال و لايات ؟ » .\r\n\r\n\r\n","description":"","footnote":"\r\n( 1 ) . سنن ترمذى ، ابواب السير ، باب ما جاء فى تركة الرسول ، ج 7 ص 111 .\r\n( 2 ) . مسند احمد ، ج 1 ص 10 حديث 60 . سنن ترمذى ، ج 7 ص 109 . طبقات ابن‌سعد ، ج 5 ص 372 ، و تاريخ ابن‌كثير ، ج 5 ص 289 . .\r\n","page_name":" 205 ","page_number":205},
  {"content":"\r\n\r\nفاطمه گفت : « فدك و خيبر و صدقات او در مدينه ، ارث اوست ؛ همان‌گونه كه اگر تو نيز بميرى ، دخترانت از تو ارث مىبرند » .\r\nابوبكر گفت : « به خدا سوگند پدرت از من بهتر بود و تو به خدا از دخترانم بهترى ، ولى رسول خدا فرمود : « ما ارث برده نمىشويم و هر چه بر جاى گذاريم صدقه است » يعنى اين اموال بر جاى مانده صدقه است » . « 1 »\r\nمؤلف گويد : به نظر ما ، زمانى را كه عمر براى آمدن فاطمه به نزد ابوبكر يادآور شده ، با جريان حوادث سقيفه راست نيايد ؛ و صحيح آن ، سخن ابن‌ابى الحديد است كه گويد : « داستان فدك و حضور فاطمه در نزد ابوبكر ، ده روز پس از وفاى رسول خدا ( ص ) بود » . « 2 »\r\nو هر چه باشد ، ابوبكر او را از ارث پدرش رسول خدا ( ص ) محروم ساخت و چنين روايت كرد كه پيامبر فرموده : « ما ارث برده نمىشويم ، هر چه بر جاى گذاريم صدقه است . » چنان كه ام‌المؤمنين عايشه بدان تصريح كرده و گويد :\r\n« درباره‌ى ميراث رسول خدا اختلاف كردند و هيچ كس را بدان آگاه نيافتند و ابوبكر گفت : « من از رسول خدا شنيدم كه مىگفت : « ما گروه انبيا ارث برده نمىشويم ، هر چه بر جاى گذاريم صدقه است . » « 3 »\r\nو ابن‌ابى الحديد گويد : « مشهور آن است كه حديث نفى ارث را كسى جز ابوبكر روايت نكرده است . » « 4 »\r\nو گويد : بيشتر روايات بر آن است كه اين خبر را تنها ابوبكر روايت كرده ، و اعظم محدثان آن را يادآور شده‌اند ؛ حتى فقها در اصول فقه ، در بحث احتجاج\r\n\r\n\r\n","description":"","footnote":"\r\n( 1 ) . طبقات ابن‌سعد ، ج 2 ص 316 .\r\n( 2 ) . شرح نهج البلاغه ، ج 4 ص 97 .\r\n( 3 ) . كنز العمال ، ج 14 ص 130 .\r\n( 4 ) . شرح نهج البلاغه ، ج 2 ص 82 . .\r\n","page_name":" 206 ","page_number":206},
  {"content":"\r\n\r\nبه روايت صحابى واحد ، بر آن اتفاق نظر دارند ؛ و شيخ ما ابوعلى گويد : « روايت نيز همانند شهادت ، جز از دو نفر پذيرفته نمىشود . » ولى متكلمان و فقها همگى با او مخالفت كرده و چنين استدلال مىكنند كه صحابه روايت :\r\n« نَحْنُ مَعَاشِرَ الْأَنْبِيَاءِ لَا نُورَثُ »\r\nرا از ابوبكر به تنهائى پذيرفتند . » « 1 »\r\nو سيوطى در شمارش روايات ابوبكر گويد : بيست و نهم ، حديث : « لَا نُورَثُ مَا تَرَكْنَاهُ صَدَقَةٌ » است . » « 2 »\r\nمولف گويد : با همه اينها ، آن‌ها احاديث ديگرى را جعل كردند و به غير ابوبكر نسبت دادند كه او نيز آن را از رسول خدا ( ص ) روايت كرده است . « 3 »\r\n\r\n3 - مخاصمه و ستيز فاطمه با آن‌ها درباره سهم « ذى القربى » :\r\nهنگامى كه دختر رسول خدا ( ص ) را با حديث ابىبكر از ارث پدر محروم ساختند آن حضرت به مطالبه سهم « ذى القربى » - به شرح زير - پرداخت :\r\n1 - أنس بن مالك گويد : « فاطمه ( س ) نزد ابىبكر آمد و گفت : « تو خود از ظلمى كه درباره صدقات « 4 » بر ما اهل البيت روا داشتى به خوبى آگاهى ؛ اكنون غنايمى را كه خداوند در قرآن كريم به ما بازگردانيده و آن را سهم « ذى القربى » قرار داده ، به ما بازگردان ! و سپس اين آيه [ انفال / 41 
  ] را بر او تلاوت كرد : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى . . . ) : « و بدانيد ، هر چه را كه غنيمت برديد ، خمس آن ، سهم خدا و رسول و « ذى القربى » است . . . » و ابوبكر گفت : « پدر و مادرم فداى تو و پدرت باد ! من گوش به فرمان\r\n\r\n\r\n","description":"","footnote":"\r\n( 1 ) . همان ، ج 85 4 .\r\n( 2 ) . تاريخ الخلفاء سيوطى ، ص 89 .\r\n( 3 ) . مراجعه كنيد : شرح نهج البلاغه ، ج 4 ص 85 .\r\n( 4 ) . شايد مقصود از صدقات در اينجا ، بخشى از باغ‌هاى هفت‌گانه‌اى باشد كه در برخى روايات گفته شده : رسول خدا از آن‌ها صدقه مىداد . .\r\n","page_name":" 207 ","page_number":207},
  {"content":"\r\n\r\nكتاب خدا و حق رسول خدا و حق خويشاوندى او هستم ! من نيز ، آنچه را كه تو از كتاب خدا مىخوانى ، مىخوانم ؛ ولى اين معنى را ، كه چنين سهمى از خمس براى شما مسلّم باشد ، از آن نمىفهمم ! » فاطمه گفت : « آيا آن سهم تو و خويشاوندان توست ؟ » گفت : « نه ، بلكه بخشى از آن را خرج شما كرده و بقيه را در مصالح مسلمانان صرف مىكنم » و فاطمه گفت : « اين حكم خدا نيست . . . »\r\n2 - عروه گويد : « فاطمه براى مطالبه فدك و « سهم ذى القربى » نزد ابوبكر رفت و او نپذيرفت و آن را جزء بيت المال قرار داد » .\r\n3 - و حسن بن محمدبن علىبن ابىطالب ( ع ) گويد : « ابوبكر ، فاطمه و بنىهاشم را از « سهم ذوى القربى » محروم ساخت و آن را « فى سبيل الله » ويژه سلاح و مركب قرار داد » . « 1 »\r\nو در كنز العمال از « امّ هانى » گويد : « فاطمه نزد ابوبكر آمد و « سهم ذوى القربيم را مطالبه كرد و ابوبكر گفت : « شنيدم كه رسول خدا مىگفت : « سهم ذوى القربى » تنها در حيات من بدان‌ها مىرسد و پس از مرگ من بهره‌اى ندارند » . « 2 »\r\nو در روايت ديگرى از « امّ هانى » گويد : « فاطمه دختر رسول خدا نزد ابوبكر آمد و گفت : « اگر بميرى چه كسى از تو ارث مىبرد ؟ » .\r\nابوبكر گفت : « فرزندان و خانواده‌ام » .\r\nگفت : « پس چه شد ، كه به جاى ما ، تو از رسول خدا ارث برده‌اى ؟ ! » .\r\nگفت : « اى دختر رسول خدا ! من از پدرت هيچ طلا و نقره‌اى به ارث نبرده‌ام » .\r\n\r\n\r\n","description":"","footnote":"\r\n( 1 ) . هر سه روايت در شرح نهج البلاغه ، ج 4 ص 81 موجود است ؛ روايت اول در تاريخ الاسلام ذهبى ، ج 1 ص 374 ، نيز آمده است .\r\n( 2 ) . كنز العمال ، كتاب الخلافة ، ج 5 ص 367 . و امّ هانى دختر ابوطالب ، در فتح مكه اسلام آورد و در خلافت معاويه وفات كرد . صاحبان صحاح 46 حديث از او روايت كرده‌اند . شرح حالش در اسد الغابه ، جوامع السيره و تقريب التهذيب آمده است . .\r\n","page_name":" 208 ","page_number":208},
  {"content":"\r\n\r\nگفت : « سهم ما در خيبر و خالصه‌ى ما ، فدك ! » .\r\nو در عبارت طبقات ابن سعد چنين است كه ابوبكر گفت : « من از پدرت هيچ زمين و طلا و نقره و غلام و مالى به ارث نبرده‌ام » .\r\nفاطمه گفت : « پس سهم الله كه خدا براى ما قرار داده و خالصه‌ى ما كه به دست توست ؟ ! »\r\nابوبكر گفت : « اى دختر رسول خدا ! من از پيامبر شنيدم كه مىگفت : « اين سهمى است كه خدا براى زندگى من قرار داده و چون بميرم از آنِ مسلمانان است » . « 1 »\r\nو در عبارت ابن‌ابى الحديد و تاريخ الاسلام ذهبى چنين است كه : « ابوبكر گفت : « اى دختر رسول خدا ! من چنين نكرده‌ام ! » .\r\nفاطمه گفت : « چرا ، تو آهنگ « فدك » كرده و آن را كه خالصه‌ى رسول خدا ( ص ) بود از ما ستانده‌اى ! و آهنگ « ما انزل الله » نموده و آنچه را كه خدا از آسمان نازل فرموده ، از دست ما برون آورده‌اى ! » و ابوبكر گفت : « اى دختر رسول خدا ! من چنين نكرده‌ام . رسول خدا به من فرمود كه خداوند متعال پيامبر را تا آنگاه كه زنده است از مالى برخوردار مىكند و چون او را به نزد خود ببرد ، آن حكم مرتفع مىگردد . » .\r\nو فاطمه گفت : « تو و رسول خدا داناترى ! من پس از اين جلسه ديگر چيزى از تو نخواهم خواست ! » و روى گردان شد !\r\nمراد فاطمه ( س ) از « سهم الله » سهمى است كه خداوند از خمس براى آن‌ها قرار داده ، و مراد او از « ما انزل الله » سهم ذوى القربى است و نيز ، حكم ارث است كه\r\n\r\n\r\n","description":"","footnote":"\r\n( 1 ) . فتوح البلدان ، ص 35 - 36 . طبقات ابن‌سعد ، ج 2 ص 314 - 315 . شرح نهج البلاغه ، ج 4 ص 81 و دنباله آن در ص 87 . تاريخ الاسلام ذهبى ، ج 1 ص 364 ، و كنز العمال ، كتاب الخلافة ج 5 ص 365 . .\r\n","page_name":" 209 ","page_number":209},
  {"content":"\r\n\r\nدر قرآن كريم آمده و همه مسلمانان - رسول خدا و ديگران - را شامل مىگردد .\r\nو در برخى روايات يادآور شده‌اند كه « عباس » نيز ، در مطالبه ارث پيامبر با فاطمه همراه شد ؛ چنان كه در طبقات ابن‌سعد و كنز العمال متقى گويند : « فاطمه براى مطالبه ميراث خود نزد ابوبكر آمد و عباس‌بن عبد المطّلب نيز آمد و ميراث خود را مطالبه كرد و على با او همراه شد ؛ و ابوبكر گفت : « رسول خدا فرمود : « ما ارث برده نمىشويم ، آنچه بر جاى گذاريم صدقه است » و هر كه را پيامبر سرپرستى مىكرد سرپرستى او بر عهده من است » كه على چنين تلاوت كرد : ( وَ وَرِثَ سُلَيْمانُ داوُدَ ) : « و سليمان از داود ارث برد » و : ( يَرِثُني وَ يَرِثُ مِنْ آلِ يَعْقُوب ) : « از من ارث ببرد و از آل يعقوب نيز ارث ببرد » .\r\nابوبكر گفت : « آن اينچنين است و تو به خدا سوگند مىدانى ؛ همانگونه كه من مىدانم »\r\nو على گفت : « اين كتاب خداست كه سخن مىگويد ! » و بعد سكوت كردند و بازگشتند ! » « 1 »\r\nمؤلف گويد : به گمان ما راويان اين روايت دچار اشتباه شده و پنداشته‌اند كه عباس با على براى مطالبه ارث آمده بودند ؛ حال آنكه آن دو به يارى فاطمه آمده بودند ؛ البته ممكن است عباس سهم خمس خود را هم مطالبه كرده باشد ، كه اين امر بر راويان مشتبه شده و يادآور شده‌اند كه او براى مطالبه ميراث خود آمده بود .\r\n* * * فاطمه ( س ) كه ديد ابوبكر دلايل و شواهد و گواهانش را نمىپذيرد و چيزى از ميراث رسول خدا و بخشوده‌هاى آن حضرت را به او پس نمىدهد ، بر آن شد تا\r\n\r\n\r\n","description":"","footnote":"\r\n( 1 ) . طبقات ، ج 2 ص 315 ، و كنز العمال ، ج 5 ص 365 . .\r\n","page_name":" 210 ","page_number":210},
  {"content":"\r\n\r\nاين مخاصمه را در جمع مسلمانان مطرح كرده و از اصحاب پدرش - چنان كه در پى مىآيد - يارى بخواهد :\r\nدر سقيفه ابوبكر جوهرى بنابر نقل ابن‌ابى الحديد ، و بلاغات النساء احمد بن طاهر بغدادى آمده است : « فاطمه كه دريافت ابوبكر بر آن است تا او را از « فدك » محروم سازد ، مقنعه پوشيد و چادر برداشت و در محاصره نزديكان و زنان قوم خود به سوى ابوبكر رفت ، بدان سان كه گوئى اين رسول خدا ( ص ) است كه گام برمىدارد ! و ابوبكر در مجمعى از مهاجران و انصار و ديگران بود ، كه فراروى آن حضرت پرده‌اى آويختند و او چنان ناله‌اى سر داد كه همه حاضران را به شيون واداشت و مجلس را منقلب كرد ؛ سپس اندكى آرام گرفت تا آرام گرفتند و بعد ، سخن خود را با حمد و ثناى خداوند عزّوجلّ و سلام و صلوات بر رسول خدا ( ص ) آغاز كرد و گفت :\r\n« من فاطمه هستم ، دختر محمّد ! سخنم را از گذشته آغاز مىكنم : ( لَقَدْ جاءَكُمْ رَسُولٌ مِنْ أَنْفُسِكُمْ عَزيزٌ عَلَيْهِ ما عَنِتُّمْ حَريصٌ عَلَيْكُمْ بِالْمُؤْمِنينَ رَؤُفٌ رَحيمٌ ) : « همانا رسولى از خود شما به سوى شما آمد كه رنجتان بر او دشوار است و بر هدايت شما اصرار دارد و نسبت به مؤمنان رئوف و رحيم است » « 1 » حال اگر نسبش را بجوئيد درمىيابيد كه او پدر من است نه پدر شما ، و برادرِ پسر عموى من است نه برادر مردان شما ! . . . و شما اكنون چنان پنداريد كه ما را « ارث » ى نباشد ( أَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُون ) : « آيا حكم جاهليت را مىجويند ؟ ! و چه كسى بهتر از خدا حكم مىكند براى قومى كه اهل يقين هستند ؟ ! » « 2 »\r\nپس ابىقحافه ! آيا تو از پدرت ارث مىبرى ولى من از پدرم ارث نمىبرم ؟ !\r\n\r\n\r\n","description":"","footnote":"\r\n( 1 ) . سوره توبه ، آيه 128 .\r\n( 2 ) . سوره مائده ، آيه 50 . .\r\n","page_name":" 211 ","page_number":211},
  {"content":"\r\n\r\n( لَقَدْ جِئْتِ شَيْئاً فَرِيًّا ) : « به راستى كه چيز شگفت و نوظهورى آوردى ! » « 1 » پس ، آن را فراروى خويش فرست تا در محشر ملاقاتت كند ، كه چه خوب داورى است خدا ! و چه خوب رهبرى است محمّد ! و چه خوب و عده گاهى است قيامت كه اهل باطل در آن خسران مىبينند ! سپس متوجه مزار پدر گرديد و گفت : « پدر جان ! بعد از تو چه رويدادها و چه سختىهائى پديدار شد ! . . . » « 2 »\r\nراوى گويد : « و مردم تا به آن روز خود را چنين گريان نديده بودند !\r\nسپس متوجه « انصار » شد و گفت :\r\n« اى گروه برگزيده ! اى بازوان دين ! اى حافظان اسلام ! اين چه سستى است كه در نصرتم نشان مىدهيد و از امدادم شانه خالى مىكنيد و از حقم چشم مىپوشيد و از دادخواهىام به خواب اندر شده‌ايد ؟ ! آيا رسول خدا ( ص ) نبود كه مىفرمود : « حفظ آدمى به حفظ فرزندان اوست » ؟ چه زود عوض شديد و چه با شتاب دگرگون گشتيد ! آرى ، به جان خودم سوگند كه مرگ او حادثه‌اى بس بزرگ بود كه ، وهن و سستىاش گسترده ، شكاف و رخنه‌اش عميق ، و التيام دهنده‌اش مفقود است ! زمين را تاريك ، كوه‌ها را فروتن و آرزوها را تشديد كرد ! حريم‌ها ضايع ، حرمت‌ها هتك و مصونيت‌ها زايل گرديد ؛ و اين بلائى است كه كتاب خدا پيش از مرگش آن را اعلان ، و قبل از وفاتش شما را از آن آگاه كرده و فرموده بود : ( وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرينَ ) : « محمد فقط يك رسول است كه پيش از او نيز رسولانى بوده‌اند ؛ آيا اگر بميرد يا كشته شود ، شما به گذشته‌هاى خود بازمىگرديد ؟ و هر كس به گذشته خود بازگردد ، هرگز به خدا زيانى نرساند و خداوند به زودى\r\n\r\n\r\n","description":"","footnote":"\r\n( 1 ) . سوره مريم ، آيه 27 .\r\n( 2 ) . شرح نهج البلاغه ابن‌ابى الحديد ، ج 4 ص 78 - 79 و 93 ، و بلاغات النساء ص 12 - 15 . .\r\n","page_name":" 212 ","page_number":212},
  {"content":"\r\n\r\nشاكران را پاداش مىدهد » « 1 »\r\nاى خواب زدگان به خود آييد ! ميراث پدرم فراروى شما در حالتى غصب شد كه فرياد ما به شما رسيد و صداى ما شما را فراگرفت ؛ شما را كه توان و نفر و خانه و سنگر داريد ! شما نخبگان انتخاب شده خدا و بهترين‌هاى برگزيده او ، كه با عرب درافتاديد و كارها را سامان داديد و تيرگىها را بر طرف ساختيد تا آسياب اسلام بر محور شما به گردش درآمد و شيرش جوشيدن گرفت و آتش جنگ خاموش گرديد و فوران شرك آرام گرفت و نداى فتنه فروكش كرد و نظام اين دين استوار گرديد ! آيا اكنون پس از آنهمه پيشروى ، واپس زده‌ايد ؟ ! و پس از آن همه شدت به عقب بازگشته‌ايد ، و پس از آنهمه شجاعت دچار ترس شده‌ايد ؟ ! آن هم از قومى كه پيمان خود را شكستند و بر دين شما عيب گرفتند ؟ ! ( فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ ) : « پس ، با پيشوايان كفر بجنگيد كه آن‌ها را پيمانى نباشد ، شايد بازايستند ! » « 2 »\r\nهان ! چنان مىبينم كه آرامش خواه و رفاه طلب شده‌ايد ، و آنچه را كه فراگرفتيد انكار كرده و آنچه را كه گوارا دانستيد قى كرديد ( إِنْ تَكْفُرُوا أَنْتُمْ وَ مَنْ فِي الْأَرْضِ جَميعاً فَإِنَّ اللَّهَ لَغَنِيٌّ حَميدٌ ) : « اگر شما و هر كه در زمين است ، همگى ، كافر شويد ، [ بدانيد كه 
  ] خداوند بىنياز و ستوده است » « 3 »\r\nآگاه باشيد ! من آنچه را كه به شما گفتم ، با معرفت به خوارى و نااستوارى و ضعف يقينى كه شما را فراگرفته ، گفتم ! پس ، آن را بر خود هموار كنيد و واپس گرائيد و در خود فرو رويد و ننگ و عار آن را بر جاى گذاريد و داغ آن را شعار خود گيريد و به ( نارُ اللَّهِ الْمُوقَدَةُ الَّتي تَطَّلِعُ عَلَى الْأَفْئِدَه ) : « آتش برافروخته خدا\r\n\r\n\r\n","description":"","footnote":"\r\n( 1 ) . سوره آل عمران ، آيه 144 .\r\n( 2 ) . سوره توبه ، 12 .\r\n( 3 ) . سوره ابراهيم ، آيه 8 . .\r\n","page_name":" 213 ","page_number":213},
  {"content":"\r\n\r\nكه بر دل‌ها سر مىكشد » « 1 » بپيونديد ، كه آنچه مىكنيد در منظر خداست ! ( وَ سَيَعْلَمُ الَّذينَ ظَلَمُوا أَيَّ مُنْقَلَبٍ يَنْقَلِبُونَ ) : « و آن‌ها كه ستم كردند به زودى درمىيابند كه به كجا بازمىگردند ! » « 2 »\r\nراوى گويد : « هنگامى كه فاطمه ( س ) با آن سخنان ابوبكر را مورد خطاب قرار داد ، ابوبكر نيز حمد و ثناى خدا را به جاى آورد و بر پيامبر او ( ص ) درود فرستاد و گفت :\r\n« اى بهترين زنان و اى دختر بهترين پدران ! به خدا سوگند من از نظر رسول خدا ( ص ) تجاوز نكردم ، و جز به فرمان او عمل ننمودم ، و راهنماى قوم هرگز به اهل خود دروغ نمىگويد ! تو سخنانت را با بلاغت و خشونت بيان داشتى و از ما بريدى ؛ خداوند ما و تو را ببخشايد ! اما بعد ، من سلاح رسول خدا و چهار پا و پاىافزار او را به على بازگردانيدم ، و اما سواى آن را ، من از رسول خدا ( ص ) شنيدم كه مىگفت : « ما گروه انبياء ، طلا و نقره و زمين و كشتزار و خانه ، ارث برده نمىشويم ؛ ولى ايمان و حكمت و علم و سنت ، ارث برده مىشويم » و من بدانچه فرمانم داده عمل كردم و خير او را خواستم و توفيق من از خداست ، بر او توكل كرده و به سوى او بازمىگردم » .\r\nو در روايت « بلاغات النساء » گويد : « فاطمه ( س ) پس از آن گفت : « اى مردم ! من فاطمه هستم و پدرم محمد ( ص ) است ! سخنم را از گذشته آغاز مىكنم : ( لَقَدْ جاءَكُمْ رَسُولٌ مِنْ أَنْفُسِكُم . . . ) سپس فرمود : « آيا كتاب خدا را به عمد رها كرده و آن را پشت سر انداخته‌ايد ؟ ! مگر نه آن است كه خداوند متعال مىفرمايد : ( وَ وَرِثَ سُلَيْمانُ داوُد ) : « و سليمان از داود ارث برد » و در بيان داستان يحيىبن زكريا مىفرمايد : ( رَبِّ هَبْ لي مِنْ لَدُنْك وَليَّاً يَرِثُني وَ يَرِثُ مِنْ آلِ يَعْقُوب ) :\r\n\r\n\r\n","description":"","footnote":"\r\n( 1 ) . سوره هُمَزه ، آيه 6 و 7 .\r\n( 2 ) . سوره شعراء ، آيه 227 . .\r\n","page_name":" 214 ","page_number":214},
  {"content":"\r\n\r\n« پروردگار من ! مرا از نزد خود جانشينى ببخش كه وارث من و وارث آل يعقوب باشد » . « 1 » و مىفرمايد : ( وَ أُولُوا الْأَرْحامِ بَعْضُهُمْ أَوْلى بِبَعْضٍ في كِتابِ اللَّه ) : « و خويشاوندان نسبت به يكديگر ، در حكم خدا ، سزاوارترند . » « 2 » و فرموده : ( يُوصيكُمُ اللَّهُ في أَوْلادِكُمْ لِلذَّكَرِ مِثْلُ حَظِّ الْأُنْثَيَيْن ) : « خداوند درباره فرزندانتان به شما سفارش مىكند كه سهم ارث پسر به اندازه سهم دو دختر باشد . » « 3 » و فرموده :\r\n« إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبينَ بِالْمَعْرُوفِ حَقًّا عَلَى الْمُتَّقين » :\r\n« اگر مالى از خود بر جاى گذارد ، براى پدر و مادر و نزديكان خود ، به شايستگى وصيت كند ، كه اين حقى است بر عهده پرهيزكاران » ؛ « 4 » و اكنون شما پنداشته‌ايد كه مرا از پدرم حق وارثى نباشد و پيوندى ميان ما نيست ! آيا خداوند شما را به آيتى ويژه اختصاص داده و پيامبرش را از شمول آن خارج كرده است ؟ ! يا مىگوئيد : پيروان دو ملت از هم ارث نمىبرند ؟ ! آيا من و پدرم پيرو ملت واحده نيستيم ؟ ! ( أَ فَحُكْمَ الْجاهِلِيَّةِ يَبْغُون ) : « آيا حكم جاهليت را مىجويند ؟ » . . . « 5 »\r\nابن‌ابى الحديد گويد : « موضوع « فدك » و رفتن فاطمه به نزد ابوبكر ، ده روز پس از وفات رسول خدا ( ص ) بود ؛ و صحيح آن است كه ، پس از آن جلسه و بازگشت فاطمه از نزد ابوبكر ، هيچ يك از مردم سخنى درباره‌ى اين ميراث بر زبان نياورده است . » « 6 »\r\n\r\n\r\n","description":"","footnote":"\r\n( 1 ) . سوره‌ى آل عمران ، آيه 38 ، و سوره‌ى مريم ، آيه 6 ، كه آيت فوق اقتباس و تلفيق هر دو آيه است .\r\n( 2 ) . سوره‌ى انفال ، آيه 75 .\r\n( 3 ) . نساء ، 11 .\r\n( 4 ) . بقره ، 180 .\r\n( 5 ) . بلاغات النساء ، ص 16 - 17 .\r\n( 6 ) . شرح نهج البلاغه ، ج 4 ص 97 . .\r\n","page_name":" 215 ","page_number":215},
  {"content":"\r\n\r\nخلاصه آنكه ، روايات موجود در اين باب دالّ بر آن است كه مخاصمه فاطمه دختر رسول خدا ( ص ) با آن‌ها درباره‌ى سه موضوع - به شرح زير - بود :\r\n\r\n1 - درباره‌ى بخشود پيامبر ( ص ) به او :\r\nرسول خدا ( ص ) پس از نزول آيه : ( وَ آتِ ذَا الْقُرْبى حَقَّه ) : « و حق خويشاوند را بپرداز » ، « 1 » « فدك » را به فاطمه ( س ) بخشيد ؛ و چون رحلت كرد ، هيئت حاكمه خلافت ، فدك و غير فدك را كه از رسول خدا ( ص ) بر جاى مانده بود ، مصادره كردند و فاطمه با آن‌ها به مخاصمه برخاست و بر صحت تصرف خود يك مرد و يك زن را شاهد آورد كه : « پيامبر ( ص ) آن را در زمان حيات خود به دو بخشيده است » و آن‌ها اين شهادت را نپذيرفتند و چنين عذر آوردند كه شهود از حدّ نصاب لازم برخوردار نيستند ؛ و از جمله دلايلى كه مىگويد « فدك » در تصرف فاطمه ( س ) بوده ، نامه امام على ( ع ) به « عثمان بن حنيف » « 2 » فرماندار بصره است كه فرموده :\r\n« آرى ، همه‌ى آنچه كه آسمان در سايه‌ى خود گرفته « فدك » ى در دست ما بود ، كه گروهى بر آن بخل ورزيدند و گروهى ديگر [ / اهل البيت ( ع ) آن را سخاوتمندانه رها كردند ، و چه خوب داورى است خداوند ! » .\r\n\r\n2 - درباره‌ى ميراث رسول خدا ( ص ) :\r\nزمين‌هاى زير ماترك رسول خد ا ( ص ) بود :\r\n1 - باغ‌هاى هفت‌گانه‌اى كه « مخريق » به آن حضرت هديه كرده بود .\r\n2 - بخشوده‌هاى انصار مدينه شامل زمين‌هاى زراعى مرتفع .\r\n\r\n\r\n","description":"","footnote":"\r\n( 1 ) . اسراء ، 26 .\r\n( 2 ) . عثمان بن حنيف ، والى امام على ( ع ) در بصره بود كه طلحه و زبير به هنگام ورود بدانجا براى ترتيب دادن جنگ جمل ، او را بيرون راندند و در زمان معاويه در كوفه وفات كرد . .\r\n","page_name":" 216 ","page_number":216},
  {"content":"\r\n\r\n3 - اراضى زراعى و نخلستان‌هاى « بنىنضير » .\r\n4 - 18 سهم از مجموع 36 سهم اراضى خيبر كه منطقه سرسبز حجاز بود .\r\n5 - اراضى زراعى و نخلستان‌هاى وادى القرى .\r\nپس از وفات رسول خدا ( ص ) ، خليفه ابوبكر با استناد به حديثى كه راوى آن تنها خود او بود ، همه آن‌ها را در اختيار گرفت و گفت : پيامبر ( ص ) فرموده : « ما ارث برده نمىشويم ، هر چه بر جاى گذاريم صدقه است » . و فرمود : « خداوند عزّ و جلّ هر گاه پيامبرى را از چيزى برخوردار كند ، آن را در اختيار جانشين او قرار مىدهد » .\r\nو استدلال امام على و فاطمه ( س ) به آيات صريحه قرآن ، و اينكه از انبياى پيشين نيز ارث برده شده ، و آيا ارث عام است ؛ و نيز يارى خواستن فاطمه از انصار و برانگيختن آن‌ها ، هيچ يك سودى نبخشيد و چنان شد كه آن حضرت بر ابوبكر و عمر خشم گرفت و تا آنگاه كه وفات كرد با آن دو سخن نگفت و از آن دو ناراضى بود .\r\n\r\n3 - درباره‌ى سهم « ذى القربى » :\r\nفاطمه ( س ) سهم « ذى القربيم را از ابوبكر مطالبه كرد و فرمود : « تو خود به خوبى مىدانى كه به ما ستم كرده‌اى . . . و آيه : ( وَ اعْلَمُوا أَنَّما غَنِمْتُم . . . ) « 1 » را بر او تلاوت كرد ؛ ولى ابوبكر آن را نپذيرفت و سهم ذى القربى را صرف خريد سلاح و مركب نمود تا در راه جنگ با كسانى كه زكات نمىدادند به كار گيرد ، و فاطمه ( س ) به او گفت : « آهنگ [ تصرف 
  ] چيزى كرده‌اى كه خدا از آسمان نازل فرموده و آن را از ما دريغ داشته‌اى ! »\r\n\r\n\r\n","description":"","footnote":"\r\n( 1 ) . انفال / 41 . ترجمه : « و بدانيد هرگونه غنيمتى به دست آوريد خمس آن براى خدا و پيامبر و ذى القربى و يتيمان و مسكينان و در راه ماندگان است . . . » . .\r\n","page_name":" 217 ","page_number":217},
  {"content":"\r\n\r\n\r\nتصرف خلفا در « خمس » و « ماترك رسول خدا » و « فدك »\r\n\r\n1 - در زمان ابوبكر و عمر :\r\nدر كتاب خراجِ ابويوسف ، سنن نسائى ، الأموال ابوعبيد ، سنن بيهقى و تفسير القرآن جصّاص ، از « حسن بن محمدبن حنفيه » روايت كنند كه گفت : « مردم پس از وفات رسول خدا ( ص ) درباره‌ى « سهم پيامبر » و « سهم ذوى القربى » دچار اختلاف شدند ، گروهى گفتند : « سهم پيامبر از آنِ خليفه‌ى بعد از اوست » . و گروهى ديگر گفتند : سهم ذوى القربى ويژه‌ى خويشاوندان پيامبر است » . و جمعى گفتند : « سهم ذوى القربى ويژه خويشاوندان خليفه‌ى بعد از اوست » و در نهايت تصميم گرفتند كه اين دو سهم را به سلاح و مركب اختصاص دهند ! »\r\nو در سنن نسائى و الأموال ابوعبيد ، گويد : « و اين دو سهم در زمان خلافت ابوبكر و عمر همچنان به سلاح و مركب اختصاص داشت » . « 1 »\r\nو در روايت ابن عباس گويد : « سهم الله و سهم پيامبر ، يك سهم به حساب آمد و با سهم « ذى القربى » به سلاح و مركب اختصاص داده شد و سهم يتيمان و مسكينان و ابن السبيل به غير ايشان داده نشد » . « 2 »\r\nو در روايت ديگرى گويد : « هنگامى كه خداوند جان پيامبرش را گرفت ، ابوبكر سهم قرابت و خويشاوندى را به بيت المال بازگردانيد و به مصرف امور جنگى رسانيد » . « 3 »\r\nو قتاده در پاسخ به اين سؤال كه : « سهم ذى القربى چه شد ؟ » گفت : « اين سهم\r\n\r\n\r\n","description":"","footnote":"\r\n( 1 ) . كتاب الخراج ، ص 24 - 25 . سنن نسائى ، ج 2 ص 179 . الأموال ابوعبيد ، ص 332 . تفسير طبرى ، ج 10 ص 6 . احكام القرآن جصّاص ، ج 3 ص 62 ، و سنن بيهقى ، ج 6 ص 342 - 343 .\r\n( 2 ) . تفسير طبرى ، ج 10 ص 6 .\r\n( 3 ) . همان ، و احكام القرآن جصّاص ، ج 3 ص 60 باب قسمة الخمس كه گويد : « و قتاده همانند آن را از عكرمه روايت كرده است » . .\r\n","page_name":" 218 ","page_number":218},
  {"content":"\r\n\r\nراه روزى رسول خدا ( ص ) بود و چون وفات كرد ، ابوبكر و عمر آن را به مصرف جنگ اختصاص دادند . » « 1 »\r\nو شايد مراد « جبير بن مطعم » نيز همين است كه گويد : « ابوبكر آنچه را كه رسول خدا ( ص ) به خويشاوندان خود مىداد ، به آنان نمىداد » . « 2 »\r\n* * * آنچه در اين روايات آمده مربوط به ابتداى كار ، به ويژ 
  ] در دوران ابوبكر بود كه سياست حاكم در پى ارسال سپاه براى سركوب و تسليم گروه‌هاى معارض برآمد ؛ و نيز ، سركوبى كسانى كه از پرداخت زكات به چيرگان حاكم امتناع مىكردند ؛ مانند : مالك بن نويره ، « 3 » و قبايل كنده « 4 » كه در شكل پرداخت اشكال داشتند ، و هيئت حاكمه آن‌ها را مرتد ناميد ! اما پس از سركوب و تسليم اين گروه‌ها ، دستگاه خلافت با تجهيز سپاه به فتح بلاد پرداخت و پس از گسترش فتوحات و فزونى ثروت‌ها ، خمس غنائم را ميان مسلمانان - بنى هاشم و غير بنىهاشم - تقسيم كردند و بخشى از ميراث رسول خدا ( ص ) را به بنى هاشم بازگردانيدند تا به عنوان « صدقات » متولى توزيع آن باشند .\r\nجابر گويد : « خليفه خمس را براى جنگ در راه خدا و حوادث غير مترقبه مصرف مىنمود و چون اموال فزونى گرفت ، آن را براى مصارف ديگر قرار داد » . « 5 »\r\n\r\n\r\n","description":"","footnote":"\r\n( 1 ) . تفسير طبرى ، ج 10 ص 6 .\r\n( 2 ) . سنن ابوداود ، باب بيان مواضع الخمس ، سنن بيهقى ، ج 6 باب سهم ذوى القربى ، مسند احمد ، ج 4 ص 83 ، و مجمع الزوائد ، ج 5 ص 341 .\r\n( 3 ) . ماجراى آن‌ها در صفحات پيشين همين كتاب آمده است .\r\n( 4 ) . همان .\r\n( 5 ) . كتاب الخراج ابويوسف ، ص 23 ، و احكام القرآن جصّاص ، ج 3 ص 61 . .\r\n","page_name":" 219 ","page_number":219},
  {"content":"\r\n\r\nو ظاهر بسيارى از روايات بر آن است كه اين تغيير مصرف در زمان عمر اتفاق افتاده . . . و عمر بر آن شد كه بخشى از خمس را به بنىهاشم بدهد كه آن‌ها نپذيرفتند مگر آنكه همه سهمشان را بگيرند ؛ و اين موضوع در پاسخ ابن عباس به « نجده حرورى » آمده است ؛ چون نجده پرسيد : « سهم ذوى القربى از آنِ كيست ؟ » و ابن عباس گفت : « ما مىگفتيم : « ذوى القربى و خويشاوند « 1 » ما هستيم » كه قوم ما آن را نپذيرفتند و گفتند : « قريش همگى ذوقربى و خويشاوندند . » « 2 »\r\nو ردر روايت ديگرى است كه ابن عباس گفت : « سهم ذى القربى براى خويشاوندان رسول خدا ( ص ) است و آن حضرت آن را در بين ايشان تقسيم فرمود ؛ ولى عمر بخشى از آن را به ما عرضه كرد كه ما آن را درون حق خويش ديديم و به او بازش گردانيديم و از پذيرشش امتناع كرديم . » « 3 »\r\nو در روايتى ديگر ، گويد : « آن سهم ما اهل البيت است ؛ و عمر از ما خواست تا با آن ، بىهمسرانمان را همسر دهد و نيازمندانمان را نياز بخشد و بدهى بدهكارانمان را پرداخت نمايد ، كه ما نپذيرفتيم مگر آنكه آن را تسليم ما كند ، كه او نپذيرفت و ما رهايش كرديم » . « 4 »\r\nو در روايتى ديگر ، ابن عباس گويد : « عمر از خمس ، آن مقدارى را كه مىپنداشت حق ماست به ما مىداد كه ما آن را نپذيرفتيم و گفتيم : « يك پنجم\r\n\r\n\r\n","description":"","footnote":"\r\n( 1 ) . صحيح مسلم ، ج 4 ص 198 . مسند احمد ، ج 1 ص 248 و 249 و 304 و 308 . سنن دارمى ، ج 2 ص 225 . مشكل الآثار طحاوى ، ج 2 ص 136 و 179 . مسند شافعى ، ص 183 ، و حلية الاولياء ابو نعيم ، ج 3 ص 205 .\r\n( 2 ) . اين زيادتى در تفسير طبرى ، ج 10 ص 5 ، و الأموال ابوعبيد ، ص 333 ، آمده است .\r\n( 3 ) . مسند احمد ، ج 1 ص 224 و 320 . سنن ابوداود ، ج 2 ص 51 . سنن نسائى ، ج 2 ص 177 ، و سنن بيهقى ، ج 6 ص 344 و 345 .\r\n( 4 ) . كتاب الخراج ، ص 23 و 24 . مغازى واقدى ، ص 697 . الأموال ابوعبيد ، ص 333 . سنن نسائى ، ج 2 ص 178 . احكام القرآن جصّاص ، ج 3 ص 63 ، و لسان الميزان ، ج 6 ص 148 ، شرح حال نجده . .\r\n","page_name":" 220 ","page_number":220},
  {"content":"\r\n\r\nخمس حق ذوى القربى است » و عمر گفت : « خداوند خمس را براى اصنافى كه نام برده قرار داده و سزاوارترين آن‌ها به آن ، پر تعدادترين و نيازمندترين آنانند » . گويد : « مردمانى آن را از ما ستاندند و مردمانى رهايش كردند » « 1 »\r\nهمچنين ، عبدالرحمن بن ابىيعلى ، گويد : « على را در « احجار الزيت » ديدار كردم و به او گفتم : « پدر و مادرم فداى تو باد ! ابوبكر و عمر در حق شما اهل البيت از سهم خمس چه كردند ؟ » . . . فرمود : « عمر گفت : « شما را حقى است ولى من باور ندارم بكه اگر فزونى گيرد ، همه‌اش از آنِ شما باشد ؛ حال اگر خواستيد من به مقدارى كه حق شما مىدانم به شما مىپردازم » كه ما نپذيرفتيم مگر همه آن را ، و او از پرداخت همه به ما خوددارى كرد » . « 2 »\r\nو اينكه در برخى از روايات آمده است كه : « خليفه عمر بخشى از ميراث رسول خدا ( ص ) در مدينه را به عموى پيامبر عباس و امام على ( ع ) داد تا متولّى امور آن باشند » اين كار ظاهراً در همين دوران بوده است . « 3 »\r\n\r\n2 - در زمان عثمان\r\nابن اثير در تاريخ خود گويد : « عثمان خمس فتوحات اوليه آفريقا را به « عبدالله بن ابى سرح » بخشيد و خمس فتوحات دوم را كه به فتح همه آفريقا انجاميد ، به « مروان » هديه كرد » « 4 »\r\nو ابن ابى الحديد گويد : « عثمان همه غنايمى را كه خداوند در فتح آفريقا ، از طرابلس مغرب تا طنجه ، نصيب اسلام كرده بود ، همه را به « عبدالله بن ابىسرح »\r\n\r\n\r\n","description":"","footnote":"\r\n( 1 ) . الأموال ، ص 235 ، و كنز العمال ، ج 2 ص 305 .\r\n( 2 ) . سنن بيهقى ، باب سهم ذى القربى ، ج 6 ص 344 ، و مسند شافعى ، باب قسم الفىء ، ص 187 .\r\n( 3 ) . صحيح بخارى ، كتاب المغازى ، ج 2 ص 125 ، و ج 3 ص 38 . سنن ابوداود ، كتاب الخراج ، ج 3 ص 47 . مسند احمد ، ج 1 ص 6 . طبقات ابن سعد ، ج 8 ص 28 ؛ و منتخب كنز العمال ، ج 3 ص 128 .\r\n( 4 ) . تاريخ ابن اثير ، چاپ اروپا ج 3 ص 71 ، و چاپ اول مصر ، ج 3 ص 35 . .\r\n","page_name":" 221 ","page_number":221},
  {"content":"\r\n\r\nبخشيد و احدى از مسلمانان را در آن سهيم نكرد ! » « 1 »\r\nو طبرى گويد : « هنگامى كه عثمان « عبدالله بن سعدبن ابى سرح » را به سوى آفريقا فرستاد ، مبلغ مورد مصالحه او با آن‌ها در منطقه « جَرجير » يك مليون و پانصد و بيست هزار دينار بود » و گويد : « مبلغى كه « عبدالله بن سعد » روى آن با آن‌ها مصالحه كرد ، سيصد قنطار طلا بود ، كه عثمان آن را به « آل حَكَم » يا به « مروان » بخشيد » « 2 »\r\nو ابن عبدالحكم در كتاب فتوح آفريقا گويد : « معاوية بن خديج سه بار با آفريقا جنگيد كه نبرد اول در سال 34 هجرى پيش از كشته شدن عثمان بود ؛ و عثمان خمس اين نبرد را به مروان بخشيد ؛ و اين غزوه‌اى بود كه بسيارى از مردم از آن بىخبر بودند » « 3 »\r\nو بلاذرى در ذكر موارد مورد انكار در سيره عثمان ، و سيوطى در تاريخ الخلفاء گويند : « او خمس غنايم آفريقا را به مروان بخشيد » « 4 »\r\nو از عبدالله بن زبير گويد : « عثمان در سال 27 هجرى ما را به جنگ آفريقا فرستاد و « عبدالله بن ابىسرح » غنايم بسيارى به دست آورد و عثمان خمس آن غنايم را به مروان بخشيد » « 5 »\r\nو روايت شده كه مروان پس از بناى خانه خود در مدينه ، مردم را براى اطعام فراخواند و بدان‌ها گفت : « به خدا سوگند كه در ساختن اين خانه درهمى ، يا بيش از آن را ، از مال مسلمانان خرج نكرده‌ام » و « مِسوَر » كه جزء دعوت شدگان بود\r\n\r\n\r\n","description":"","footnote":"\r\n( 1 ) . شرح نهج البلاغه ، ج 1 ص 67 .\r\n( 2 ) . تاريخ طبرى ، چاپ اروپا ، ج 1 ص 2818 ، و تاريخ ابن كثير ، چاپ اول مصر ، ج 3 ص 35 .\r\n( 3 ) . فتوح آفريقا ، ص 58 - 60 .\r\n( 4 ) . انساب الاشراف ، ج 5 ص 25 ، و تاريخ الخلفاء ، ص 256 .\r\n( 5 ) . همان ، ج 5 ص 27 . .\r\n","page_name":" 222 ","page_number":222},
  {"content":"\r\n\r\nگفت : « اگر غذايت را خورده و ساكت مىماندى براى تو بهتر بود ؛ چون تو همانى كه با ما در آفريقا مىجنگيدى و مال و غلام و ياورت از ما كمتر و سبك‌بارتر بودى ، تا آنكه ابن‌عفّان [ / عثمان 
  ] خمس آفريقا را به تو بخشيد و كارگزار صدقات و ماليات شدى و اموال مسلمانان را گرفتى . . . » « 1 »\r\nو « اسلم بن اوس ساعدى » كه از دفن عقمان در بقيع جلوگيرى كرد ، در اين باره گويد :\r\n اقسِم بالله ربّ العبا * د ما ترك الله خلقاً سدى\r\nدَعوتَ اللَّعينَ فأدنيته * خلافا لسنّة من قد مضى\r\nو اعطيت مروان خمس العباد * ظلماً لهم و حميت الحمى \r\n« به الله پروردگار بندگان سوگند مىخورم كه ،\r\nخداوند هيچ بنده‌اى را يله و رها نگذاشته است .\r\nتو [ / عثمان 
  ] آن لعين [ / حَكَم 
  ] را فراخواندى و مقرّبش ساختى ؛\r\nو اين بر خلاف سنّت كسى است كه رحلت كرده ؛ يعنى رسول خدا ( ص ) .\r\nو « خمس بندگان » « 2 » را به مروان بخشيدى .\r\nو بدان‌ها ستم كردى ، و نيز ، منطقه حفاظت شده را از آنِ خود ساختى ! » « 3 »\r\nو در أغانى گويد : « مروان آن خُمس را به پانصد هزار معامله كرد و عثمان آن مبلغ را هم به دو بخشيد ، و اين از جمله مواردى بود كه بر او اشكال مىگرفتند و « عبد الرحمان بن حنبل » درباره آن چنين سرود : . . . » « 4 »\r\n\r\n\r\n","description":"","footnote":"\r\n( 1 ) . همان ، ج 5 ص 28 .\r\n( 2 ) . شاعر در اينجا خمس را « خُمس بندگان » ناميده ؛ چون در عصر ابوبكر و عمر عادت كرده بودند كه خمس را خمس بندگان به حساب آورند و از آنِ خدا و رسول و ذوى القرباى رسول ندانند !\r\n( 3 ) . انساب الأشراف ، ج 5 ص 38 .\r\n( 4 ) . اغانى ، ج 6 ص 57 . تاريخ ابو الفداء ، ج 1 ص 233 . معارف ابن قتيبه ، ص 84 ، و عقد الفريد ، ج 2 ص 283 . .\r\n","page_name":" 223 ","page_number":223},
  {"content":"\r\n\r\nاين‌ها اجتهاد خليفه عثمان درباره‌ى « خمس » بود . اما اجتهاد او درباره‌ى ميراث رسول خدا ( ص ) ، ابو الفداء و ابن عبدربّه گويند : « عثمان فدك را كه صدقه‌ى رسول خدا بود و فاطمه آن را از ابوبكر مطالبه كرد ، در اختيار مروان گذشت . » « 1 »\r\nو ابن ابىالحديد گويد : « عثمان فدك را در اختيار مروان گذاشت ؛ فدكى كه فاطمه ( س ) پس از رحلت پدرش ( ص ) يك بار به عنوان ميراث و يك بار به عنوان هديه‌ى رسول خدا ( ص ) آن را از ابىبكر مطالبه كرد و خواسته او پذيرفته نشد ! » . « 2 »\r\nو ابوداود و بيهقى در سنن خود از « عمر بن عبدالعزيز » روايت كنند كه او درباره‌ى فدك گفت : « عمر كه به حكومت رسيد با آن به سان گذشته رفتار كرد و چون وفات كرد ، عثمان آن را در اختيار مروان گذاشت . . . » « 3 »\r\nو بيهقى پس از آوردن تمام اين روايت گويد : « فدك در زمان عثمان بن عفان شايد بدان خاطر در اختيار مروان قرار گرفت كه عثمان در روايت منسوب به رسول خدا ( ص ) تأويل و اجتهاد كرد ؛ روايتى كه مىگويد : « هرگاه خداوند سهمى از روزى را نصيب پيامبرى كند ، آن سهم براى جانشين او خواهد بود ، و چون او [ / عثمان 
  ] با ثروت خود از آن بىنياز بود ، آن را در اختيار خويشاوندان خود قرار داد و با آن « صله‌ى رحم » به جاى آورد . . . » .\r\nو ابن عبدربّه و ابن ابىالحديد گويند : « رسول خدا ( ص ) « مهروز » - محل بازار\r\n\r\n\r\n","description":"","footnote":"\r\n( 1 ) . تاريخ ابوالفداء ، ج 11 ص 232 . عقد الفريد ، ج 4 ص 273 . اين مورخان با پيروى از روايت ابىبكر فدك را صدقه رسول خدا ناميده‌اند .\r\n( 2 ) . شرح نهج البلاغه ، ج 1 ص 67 .\r\n( 3 ) . سنن ابوداود ، ج 2 ص 49 - 50 ، از كتاب الخراج باب صفايا رسول الله ، و سنن بيهقى ، ج 6 ص 310 . .\r\n","page_name":" 224 ","page_number":224},
  {"content":"\r\n\r\nمدينه - را وقف مسلمانان كرد و عثمان آن را در اختيار « حارث بن حَكَم » برادر مروان قرار داد ! » . « 1 »\r\n* * * اين‌ها مواردى از اجتهاد خليفه عثمان درباره‌ى خمس و ميراث رسول خدا ( ص ) بود كه به دست ما رسيده است ؛ امّا علت دشمنى مردم با او به خاطر دو موضوع زير است .\r\nنخست آنكه : دو خليفه پيش از او ، اين اموال را به مصرف عامّه مردم مىرسانيدند و عثمان آن را به خويشاوندان خود اختصاص داد !\r\nدوم : موضعگيرى خويشاوندان او نسبت به اسلام و مسلمين - به گونه زير - بود :\r\n\r\nسيرهء خويشاوندان عثمان :\r\n\r\n1 - عبدالله به سعدبن ابى سرح ، پسر خاله عثمان و برادر رضاعى او\r\nحاكم در مستدرك گويد : « او كاتب رسول خدا ( ص ) بود كه خيانتش در نوشتن آشكار شد و پيامبر عزلش نمود و او از اسلام رويگردان و به مكّيان پيوست و به آن‌ها گفت : « من محمّد را هرگونه كه مىخواستم جهت مىدادم ؛ او به من ( عَزيزٌ حَكيم ) و او مىگفت : « آرى ، همه درست است ! » كه خداوند درباره‌ى او اين آيه [ انعام / 93 
  ] را نازل فرمود : ( وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ في غَمَراتِ الْمَوْتِ\r\n\r\n\r\n","description":"","footnote":"\r\n( 1 ) . عقد الفريد ، ج 4 ص 283 ، و شرح نهج البلاغه ، ج 1 ص 67 ، كه در عبارت آن « بهروز » تحريف است . و نيز مراجعه كنيد : محاضرات راغب ، ج 2 ص 211 ، و معارف ابن قتيبه ، ص 84 ، و ماوردى و ابو يعلى نيز ، در بيان ماترك رسول خدا ( ص ) گويند : عثمان مهروز را در اختيار مروان گذاشت » . .\r\n","page_name":" 225 ","page_number":225},
  {"content":"\r\n\r\nوَ الْمَلائِكَةُ باسِطُوا أَيْديهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ )\r\n« و چه كسى ستمكارتر است از كسى كه دروغى را بر خدا ببندد ، يا بگويد : « بر من وحى شده » ، در حالى كه بر او وحى نشده است ، و كسى كه بگويد : « من نيز همانند آنچه خدا نازل كرده ، نازل مىكنم » ! و اگر ببينى هنگامى را كه اين ظالمان در شدايد مرگند و فرشتگان دست‌ها را گشوده و به آن‌ها گويند : « جان خود را خارج سازيد كه امروز به خاطر دروغ‌هايى كه به خدا بستيد و نسبت به آيات او استكبار ورزيديد ، مجازات خواركننده‌اى خواهيد ديد » !\r\nو بدين‌خاطر ، رسول خدا ( ص ) خونش را هدر فرمود و هنگامى كه مكه را فتح كرد همه مردم را امان داد مگر چهار مرد و دو زن را كه : « حتى اگر در زير پرده كعبه يافت شدند بايد كشته شوند » ! يكى از آن‌ها همين عبدالله بود كه به نزد عثمان گريخت و عثمان او را مخفى كرد و پس از امان يافتن مردم مكه ، او را به نزد رسول خدا ( ص ) آورد و براى او امام خواست و پيامبر ( ص ) به اطرافيان خود فرمود : « من سكوت نكردم مگر براى آنكه يكى از شما برخيزد و گردنش را بزند ! » و مردى از انصار گفت : « يا رسول الله ! چرا به من اشاره نفرموديد ؟ » فرمود : « ايماء و اشاره شايسته پيامبر نيست » « 1 »\r\nاين عبدالله بن سعد بن ابىسرح است كه چون عثمان به خلافت رسيد ، عمرو بن عاص را كه حاكم مصر بود از اداره خراج بر كنار و بر نماز و سپاه ابقاء كرد ، و عبدالله را بر كار خراج گمارد ، و چون با هم درگير شدند ، عمرو را\r\n\r\n\r\n","description":"","footnote":"\r\n( 1 ) . مستدرك حاكم ، ج 3 ص 100 . اسد الغابه ، ج 3 ص 173 . تفسير كشّاف ، ج 2 ص 35 . انساب الاشراف ، ج 5 ص 49 . سنن ابوداود ، ج 4 ص 128 . و نيز مراجعه كنيد : تفسير قرطبى و رازى و بيضاوى و خازن و نسفى و شوكانى ، در تفسير آيه مذكور . .\r\n","page_name":" 226 ","page_number":226},
  {"content":"\r\n\r\nاز برگزارى نماز عزل و نماز را به كار عبدالله اضافه كرد . عبدالله پس از كشته شدن عثمان معاويه را نپسنديد و كناره گرفت و گفت : « من با مردى كه هوادار قتل عثمان بود ، همراه نخواهم شد » و بعد ، در زمان خلافت امام على ( ع ) در « رمله » وفات كرد و ذهبى گويد : « او يك حديث روايت كرده است » . « 1 »\r\n\r\n2 و 3 - مروان و حارث پسران حَكَم بن ابىالعاص عموى عثمان :\r\nبلاذرى گويد : « حكم بن ابى العاص در جاهليت همسايه رسول خدا ( ص ) بود و آزار او به آن حضرت در اسلام بيشتر شد . ورود حَكَم به مدينه پس از فتح مكه بود و در همان حال نيز دين درستى نداشت ؛ چنان كه گاهى پشت سر رسول خدا ( ص ) راه مىرفت و شكلك درمىآورد و هنگامى كه آن حضرت نماز مىگزارد پشت سر او مىايستاد و با انگشتان خود لودگى مىنمود ؛ تا آنجا كه روزى به سركشى و تجسس در خانه رسول خدا ( ص ) پرداخت و آن حضرت او را شناخت و با عصا دنبالش كرد و فرمود : « چه كسى مرا از شرّ اين مارمولك نجات مىدهد ! » سپس فرمود : « او و فرزندانش نبايد در كنار من باشند » و همه آن‌ها را به طائف تبعيد كرد .\r\nرسول خدا ( ص ) وفات كرد و عثمان از ابوبكر خواست تا آن‌ها را به مدينه بازگرداند كه او نپذيرفت و گفت : « من كسى نيستم كه تبعيد شدگان رسول خدا را پناه دهم ! » و چون عمر به خلافت رسيد درخواست خود را تكرار كرد و او نيز گفته ابوبكر را بازگفت ؛ تا آنگاه كه خود عثمان به خلافت رسيد و همه آن‌ها را به مدينه بازآورد » « 2 »\r\nو روزى كه وارد مدينه شد ، تن پوشش پاره و مندرس بود و در حالى كه بزى را مىراند و مردم به حال زار او و همراهانش مىنگريستند ، وارد خانه خليفه شد\r\n\r\n\r\n","description":"","footnote":"\r\n( 1 ) . سيرة النبلاء ذهبى ، ج 3 ص 23 - 24 .\r\n( 2 ) . انساب الاشراف ، ج 5 ص 27 . .\r\n","page_name":" 227 ","page_number":227},
  {"content":"\r\n\r\nو ديرى نپائيد كه با جبّه خز و قباى فاخر بيرون آمد . « 1 »\r\nو چون مأمور وصول صدقات و ماليات بازار مسلمانان ، روز خود را به شب رسانيد ، عثمان به او گفت : « آن را به حَكَم بسپار ! » « 2 » سپس او را كارگزار وصول صدقات و ماليات قبيله قضاعه نمود كه جمع آن به سيصد هزار درهم رسيد و چون بازگشت همه را به خود او بخشيد ! « 3 » و هنگامى كه وفات كرد بر گورش خيمه افراشت ! « 4 »\r\nو پسر حَكَم « مروان » داماد عثمان و شوهر دختر او « امّ ابان » بود و « حارث » پسر ديگر او دختر ديگر عثمان « عايشه » را در اختيار داشت .\r\nرسول خدا ( ص ) در احاديث بسيارى « حَكَم » « 5 » و اولاد او را لعن و نكوهش كرده و فرموده : « واى بر امّت من از آنچه در صُلب اين [ حكم 
  ] قرار دارد ! « 6 »\r\nو فرموده : « لعنت خدا بر او و بر كسى باد كه از صلب او بيرون مىآيد ، مگر مؤمنان كه اندكند . »\r\nو فرموده : « هرگاه فرزندان « ابى العاص » به سى نفر برسند ، دين خدا را كمينگاه ، بندگان خدا را برده ، و مال الله را صرفه‌ى خود گيرند ! »\r\nو فرموده : « من در رؤياى خود ديدم كه فرزندان « حَكم بن ابىالعاص » همانند بوزينه بر منبر من مىجهند ! » و رسول خدا ( ص ) از آن پس تا پايان عمر ، آسوده و خندان مشاهده نگرديد ! « 7 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ص 163 .\r\n( 2 ) . همان ، ج 2 ص 168 .\r\n( 3 ) . انساب الاشراف ، ج 5 ص 28 .\r\n( 4 ) . همان ، ج 5 ص 27 .\r\n( 5 ) . همان ، ج 5 ص 126 ، و مستدرك حاكم ، ج 4 ص 481 .\r\n( 6 ) . اسد الغابه ، ج 2 ص 34 ، شرح حال حَكَم .\r\n( 7 ) . مستدرك حاكم ، ج 4 ص 479 - 481 . .\r\n","page_name":" 228 ","page_number":228},
  {"content":"\r\n\r\nو نيز ، حاكم از عبدالرحمان بن عوف ، گويد : « هيچ نوزادى به دنيا نمىآمد مگر اينكه او را نزد پيامبر ( ص ) مىآوردند و آن حضرت براى او دعا مىكرد ولى چون « مروان بن حكم » را آوردند ، فرمود : « اين مارمولك ، زاده‌ى مارمولك و ملعون زاده‌ى ملعون است ! » . « 1 »\r\n* * * تا اينجا ، اجتهاد خلفاى ثلاثه درباره‌ى : « خمس » و « ميراث » رسول خدا ( ص ) را يادآور شديم ؛ و اكنون :\r\n\r\nسيرهء امام على ( ع ) درباره « خمس » و « ميراث رسول خدا ( ص ) » :\r\nاز ابن عباس ، گويد : « خمس در زمان رسول خدا ( ص ) به پنج سهم تقسيم مىشد : خدا و پيامبر يك سهم ، ذى القربى يك سهم ، و يتيمان و مسكينان و ابن السبيل [ / در راه‌ماندگان 
  ] سه هم ؛ پس از آن ، ابوبكر و عمر و عثمان آن را به سه سهم تقسيم كردند و سهم پيامبر و سهم ذوى القربى ساقط شد و بر سه گروه باقيمانده تقسيم گرديد . سپس على بن ابى طالب - كرّم الله وجهه - آن را بدانگونه كه ابوبكر و عمر و عثمان تقسيم كرده بودند ، تقسيم كرد . » « 2 »\r\nو از امام باقر ( ع ) پرسيدند : « نظر على - كرّم الله وجهه - درباره‌ى خمس چه بود ؟ » فرمود : « نظر او درباره‌ى آن ، نظر اهل بيتش بود ؛ ولى او خوش نداشت با ابوبكر و عمر مخالفت نمايد ! » « 3 »\r\nو از محمدبن اسحاق ، گويد : « از ابوجعفر محمد بن على پرسيدم : « على بن ابىطالب هنگامى كه ولايت امرى اين مردم را پذيرفت ، درباره‌ى سهم ذى القربى\r\n\r\n\r\n","description":"","footnote":"\r\n( 1 ) . همان .\r\n( 2 ) . الخراج ، ص 23 .\r\n( 3 ) . همان ، و الأموال ابوعبيد ، ص 332 ، و احكام القرآن جصّاص ، ج 3 ص 63 . .\r\n","page_name":" 229 ","page_number":229},
  {"content":"\r\n\r\nچه كرد ؟ » فرمود : « روش ابوبكر و عمر را ادامه داد . » گفتم : « چگونه ؟ در حالى كه شما نظر ديگرى داريد ؟ ! » فرمود : « اهل بيت او جز رأى او را نگويند . » گفتم : « چه چيز مانع او شد ؟ » فرمود : « به خداسوگند ! خوش نداشت كه او را مخالف ابوبكر و عمر بخوانند ! » « 1 »\r\nو در روايتى ديگر در سنن بيهقى ، فرمود : « چون خوش نداشت مخالف ابوبكر و عمر قلمداد شود ! » « 2 »\r\nاين روايات برآنند كه امام على ( ع ) چيزى از آنچه را كه پيشينيان او درباره‌ى « خمس » و « ميراث رسول خدا ( ص ) » انجام داده بودند ، تغيير نداد ؛ چون توان تغيير چيزى از آن را نداشت !\r\nو در سنن بيهقى از امام صادق و او از پدرش ( ع ) فرمود : « حسن و حسين و ابن عباس و عبدالله بن جعفر - رض - از على ( ع ) خواستار سهم خويش از خُمس شدند و او فرمود : « آن حق شماست ؛ ولى من اكنون با معاويه در حال جنگم ، اگر خواستيد حق خودتان از آن واگذاريد . » « 3 »\r\nمؤلف گويد : اين روايت بر آن است كه امام ( ع ) خمس را در تجهيز سپاه بر عليه معاويه خرج كرده بود .\r\n\r\nخمس و ميراث رسول خدا ( ص ) در زمان خلفاى بنى اميه :\r\nظاهر روايات بر آن است كه اجتهاد معاويه در منع خمس از بنى هاشم و منع ارث از ذريّه رسول خدا ( ص ) ، مشابه اجتهاد خلفاى ثلاثه پيشين بوده است ؛ جز\r\n\r\n\r\n","description":"","footnote":"\r\n( 1 ) . سنن بيهقى ، ج 6 ص 343 .\r\n( 2 ) . سنن بيهقى ، ج 6 ص 343 .\r\n( 3 ) . همان ، سپس گويد : « شافعى گويد : « اين حديث را براى عبدالعزيز بن محمد بيان داشتم و او گفت : « راوى راست گفته ، و جعفر [ / امام صادق 
  ] آن را اين گونه بيان مىداشت . . . » .\r\n","page_name":" 230 ","page_number":230},
  {"content":"\r\n\r\nاينكه معاويه نتيجه‌ى اجتهاد خاص خود را نيز بر آن افزوده است .\r\nدر طبقات ابن سعد گويد : « هنگامى كه عمر بن عبدالعزيز فرمان داد تا بخشى از خُمس را به بنىهاشم بازگردانند ، گروهى از آنان گرد هم آمدند و نامه‌اى نوشتند و با نماينده‌اى به سوى او فرستادند تا از او به خاطر صله‌ى رحمى كه در حق آن‌ها روا داشته سپاسگزارى نمايند ؛ چون آن‌ها از زمان معاويه تا آن روز همواره در تنگنا و نادارى بودند . . . » « 1 »\r\nو نيز ، گويد : « علىبن عبدالله بن عباس و ابو جعفر محمدبن على گفتند : « از زمان معاويه تا امروز هيچ خمسى در بين ما تقسيم نشده است . » « 2 »\r\nاما نتيجه اجتهاد خاص معاويه در اين‌باره را حاكم در مستدرك ، ذهبى در تلخيص ، ابن سعد در طبقات ، ابن عبدالبرّ در استيعاب و ابن اثير در اسدالغابه در شرح حال « حَكَم بن عمرو » آورده‌اند . و نيز ، طبرى و ابن اثير و ذهبى و ابن كثير در حوادث سال 50 هجرى ؛ حاكم گويد :\r\n« زياد ، حكم بن عمرو غفارى را با سپاهى به سوى خراسان فرستاد و آن‌ها غنايم بسيارى به دست آوردند و زياد به او نوشت : « اما بعد ، امير المؤمنين [ / معاويه 
  ] فرمان داده تا طلا و نقره‌ها را براى او جداسازى و هيچ زر و سيمى را بين مسلمانان تقسيم ننمايى ! »\r\nو در تاريخ طبرى چنين است كه : « اميرالمؤمنين فرمان داده تا همه طلاها و نقره‌ها و نفايس را براى او كنار بگذارى و تا آن‌ها را جدا نكردى هيچ چيز را جابه‌جا مكن ! »\r\nو حكم بن عمرو به او نوشت : « اما بعد ، نامه‌ات رسيد . نوشته‌اى كه اميرالمؤمنين فرمانم داده تا همه زر و سيم‌ها و نفايس را براى او كنار بگذارم و\r\n\r\n\r\n","description":"","footnote":"\r\n( 1 ) . طبقات ابن‌سعد ، چاپ اروپا ، ج 5 ص 289 .\r\n( 2 ) . همان . .\r\n","page_name":" 231 ","page_number":231},
  {"content":"\r\n\r\nچيزى را جا به جا نكنم ؛ در حالى كه فرمان خدا برتر از فرمان اميرالمؤمنين است ، و به خدا سوگند ! اگر [ راه‌هاى 
  ] آسمان و زمين بر بنده‌اى مسدود گردد و او خداترس باشد ، به يقين خداى سبحان راه نجاتى براى او قرار خواهد داد ! » و بعد به سپاهيان گفت : « صبحگاهان براى دريافت غنايم خود حاضر شويد . » و آن‌ها آمدند و از خُمس غنايم را كنار گذاشت و بقيه را ميان آن‌ها تقسيم كرد . »\r\nگويد : « زياد به او نوشت : « به خدا سوگند ! اگر زنده ماندم بند از بندت را ذرّه ذرّه جدا خواهم كرد ! »\r\nو حاكم گويد : « معاويه پس از آنكه از اقدام حكم در تقسيم غنايم باخبر شد ، مأمورى را به سوى او فرستاد تا در بندش كرده و محبوسش نمايد و او در همان حال بمرد و مدفون شد و گفت : « من دادخواهى مىكنم » .\r\nو در شرح حال او در تهذيب التهذيب گويد : « معاويه مأمور ديگرى فرستاد و او حكم را در بند و زندانى كرد و وى در حال قيد و بند وفات كرد . » « 1 »\r\nو طبرى و ديگران گويند : « حكم گفت : « خداوندا ! اگر نزد تو خيرى دارم ، مرا بميران ! » كه در مرو خراسان وفات كرد . »\r\nمؤلف گويد : « برخى از علما اين خبر را ناخوش داشته و آن را ناقص و تحريف شده آورده‌اند ؛ مانند ذهبى كه در تاريخش گويد : « پس به او نوشت : « هيچ طلا و نقره‌اى را تقسيم مكن . » و او در پاسخ نوشت : « به خدا سوگند ! اگر آسمان‌ها بسته باشند . . . »\r\n\r\n\r\n","description":"","footnote":"\r\n( 1 ) . مستدرك حاكم و تلخيص آن در حاشيه ، ج 3 ص 442 . طبقات ابن‌سعد ، چاپ اروپا ، ج 7 قسمت اول ص 18 . استيعاب ، ج 1 ص 118 . اسدالغابه ، ج 2 ص 36 . تاريخ طبرى ، چاپ اروپا ، ج 2 ص 111 . تاريخ ابن‌اثير ، چاپ اروپا ، ج 3 ص 391 . تاريخ ذهبى ، ج 2 ص 220 . تاريخ ابن كثير ، ج 8 ص 47 ، و تهذيب التهذيب ، ج 5 ص 288 . و نيز ، به شرح حال حكم در تقريب التهذيب ، ج 1 ص 192 ، و جوامع السيره ، ص 306 مراجعه نماييد . .\r\n","page_name":" 232 ","page_number":232},
  {"content":"\r\n\r\nو ابن كثير نوشته است : « نامه زياد به او رسيد ؛ از زبان معاويه كه : « طلا و نقره‌هاى غنيمتى را براى معاويه و بيت‌المال او كنار بگذارد . »\r\nو ابن‌حجر در شرح حال حَكَم در تهذيب و اصابه گويد : « معاويه او را به حكومت خراسان منصوب كرد و سپس درباره‌ى چيزى مورد عتابش قرار داد و مأمور ديگرى فرستاد و او حَكَم را زندانى و در بند كرد و وى در قيد و بند خويش بمرد . »\r\nاين ، داستان « حَكَم بن عمرو » بود . داستانى كه برخى اشتباه كرده و گفته‌اند : « اين داستان مربوط به « ربيع‌بن زياد حارثى » است » ، در حالى كه ربيع هنگامى كه خبر كشته شدن « حجر بن عدى » را شنيد گفت : « خداوندا ! اگر ربيع را نزد تو خيرى هست ، او را بميران . » كه در همان مجلس كه بود وفات كرد . « 1 »\r\nو اين حال « خُمس » در زمان معاويه بود ، اما حال « ميراث رسول خدا ( ص ) » در زمان او ، ابن ابى الحديد در شرح نهج البلاغه روايت كرده و گويد :\r\n« معاويه پس از وفات حسن‌بن على ، ثلث فدك را به تيول « مروان » داد و ثلث ديگر را به « عمروبن عثمان بن عفان » و ثلث سوم را به « يزيدبن معاويه » و آن‌ها همواره آن را دست به دست مىدادند تا سرانجام همه آن از آنِ مروان شد . » « 2 »\r\nو ابن سعد در طبقات گويد : « معاويه هنگامى كه مروان را از حكومت مدينه بر كنار كرد و بر او غضب نمود ، فدك را از او گرفت و همچنان در اختيار وكيل او در مدينه بود تا وليدبن عتبةبن ابىسفيان آن را درخواست كرد و معاويه نپذيرفت و بعد ، سعيدبن عاص درخواست آن كرد و معاويه خواسته او را هم اجابت نكرد و چون براى بار آخر دوباره مروان را حاكم مدينه گردانيد ، آن را بدون درخواست مروان به او بازگردانيد و محصولات گذشته‌اش را نيز به دو داد و\r\n\r\n\r\n","description":"","footnote":"\r\n( 1 ) . مراجعه كنيد : اسد الغابه ، ج 2 ص 164 ، شرح حال ربيع .\r\n( 2 ) . شرح نهج البلاغه ، ج 4 ص 80 . .\r\n","page_name":" 233 ","page_number":233},
  {"content":"\r\n\r\nهمچنان در اختيار مروان بود . » « 1 »\r\nمؤلف گويد : برخى اشتباه كرده و پنداشته اند كه معاويه اولين كسى بود كه فدك را به تيول مروان داد ، در حالى كه عثمان پيش از معاويه آن را به تيول او داده بود ، و شايد سبب اشتباه آن باشد كه آخرين بار اين معاويه بود كه فدك را به مروان بازگردانيد !\r\n\r\nدر زمان خلفاى بنىاميه پس از معاويه :\r\nخلفاى بنىاميه - به جز عمربن عبدالعزيز - تصرف در « خُمس » را تصرف در ملك خويش مىدانستند و گاهى آن را به هر كه مىخواستند مىبخشيدند و زمانى آن را با ديگر اموالى كه بر آن‌ها چيره مىشدند ، در رديف گنجينه‌هاى خود قرار مىدادند ؛ همان‌گونه كه « وليدبن عبدالملك » بنا بر نقل سنن نسائى آن را به فرزندش « عمر » بخشيد .\r\nگويد : « عمربن عبدالعزيز در نامه‌اى به عمربن وليد نوشت : « و پدرت كلّ خمس را سهم تو قرار داد ؛ در حالى كه سهم پدرت همانند سهم يكى از مسلمانان است ! و در خُمس حقّ خدا و حق رسول خدا و ذوى القربى و يتيمان و مسكينان و ابن السبيل مقرّر است ، و چه بسيارند دادخواهان پدرت ! و چگونه از كثرت اين‌همه دشمن و دادخواه رهايى مىيابد ؟ ! و نيز همدمى آشكار تو با آلات طرب و مطربان كه بدعتى است در اسلام ! و لذا بر آن شده‌ام تا كسى را به سوى تو بفرستم كه محفل زشتت را از بن براندازد ! » « 2 »\r\n\r\n\r\n","description":"","footnote":"\r\n( 1 ) . طبقات ابن سعد ، ج 5 ص 288 .\r\n( 2 ) . سنن نسائى ، باب قسم الفىء ، ج 2 ص 178 . و سيوطى در تاريخ الخلفاء ، ص 223 - 224 ، گويد : وليد [ / پدر عمر 
  ] جبارى ستمگر و در سخن گفتن لحّان و پر اشتباه بود . در شوال سال 86 هجرى به خلافت رسيد و در نيمه جمادى الآخر سال 96 هجرى در 51 سالگى وفات كرد . .\r\n","page_name":" 234 ","page_number":234},
  {"content":"\r\n\r\nو ما جز اين حديث ، حديث ديگرى را نيافتيم كه پس از معاويه تا زمان عمربن عبدالعزيز ، درباره‌ى خمس و ميراث رسول خدا ( ص ) و تغيير وضعيت آن ، از آنچه كه در زمان معاويه بوده ، سخن گفته باشد .\r\n\r\nدر زمان عمربن عبدالعزيز :\r\nعمربن عبدالعزيز به ابوبكر بن محمد قاضى مدينه نوشت كه درباره‌ى « كتيبه » [ / يكى از قلعه‌هاى خيبر 
  ] تحقيق و روشن كند كه آيا كتيبه ، خمس رسول خدا ( ص ) از خيبر بوده يا از اموال شخصى آن حضرت مىباشد ؟ او تحقيق كرد و پاسخ داد : « كتيبه خمس رسول خدا ( ص ) بوده است » و عمربن عبدالعزيز چهار يا پنج هزار دينار طلا براى او فرستاد و فرمانش داد تا پنج يا شش هزار دينار ديگر كه از « كتيبه » وصول مىكند بر آن بيفزايد تا به ده‌هزار دينار برسد و آن را ميان بنىهاشم تقسيم كند و مرد و زن و كوچك و بزرگ را يكسان بدهد ؛ و او چنان كرد . » « 1 »\r\nو ابن سعد از جعفربن محمد روايت كند كه گفت : « عمربن عبدالعزيز سهم ذى القربى را بين فرزندان عبدالمطّلب تقسيم كرد و به زنان آن‌ها كه از غير فرزندان عبدالمطّلب بودند سهمى نداد . »\r\nو نيز ، روايت كند و گويد : « هنگامى كه نامه عمربن عبدالعزيز به والى مدينه رسيد كه خمس را بر بنىهاشم تقسيم كند ، والى بر آن شد تا فرزندان مطلّب را از\r\n\r\n\r\n","description":"","footnote":"\r\n( 1 ) . طبقات ابن سعد ، ج 5 ص 287 - 288 ، كه ما آن را فشرده آورديم . و ابوحفص ، عمربن عبدالعزيز بن مروان اموى ، در سال 63 هجرى به دنيا آمده و در صفر سال 99 هجرى با او بيعت شد و خلافت او دو سال و پنج ماه ادامه يافت و در رجب سال 101 هجرى وفات كرد . شرح حال او در طبقات ابن‌سعد ، ج 5 ص 243 ، و تاريخ الخلفاى سيوطى ، ص 228 ، و العبر ، ج 1 ص 120 ، آمده است .\r\nو ابوبكر بن محمد قاضى مدينه ، در سال 120 هجرى وفات كرد . حديث او را صاحبان صحاح روايت كرده‌اند . ( تقريب التهذيب ، ج 2 ص 399 ) . .\r\n","page_name":" 235 ","page_number":235},
  {"content":"\r\n\r\nخمس محروم سازد كه فرزندان عبدالمطّلب گفتند : « تا آن‌ها نگيرند ، ما نيز درهمى نمىگيريم ! » و والى آن را به عمربن عبدالعزيز گزارش كرد و او پاسخ داد : « من آن‌ها را از هم جدا ندانستم ؛ آن‌ها در پيمان قديم و ديرين از فرزندان عبدالمطّلب به شمارند ؛ پس ، آن‌ها را همانند فرزندان عبدالمطلب بدارم و بدان‌ها نيز پرداخت شد . » « 1 »\r\nو ابويوسف در كتاب « الخراج » روايت كرده و گويد : « عمربن عبدالعزيز سهم رسول خدا و سهم ذوى القربى را براى بنىهاشم فرستاد . » « 2 »\r\nو ابن سعد گويد : « فاطمه دختر حسين در نامه‌اى از اقدام او تشكر كرد و نوشت : « به راستى كه بىخادمان را خدمت كردى و برهنگان تن پوش به خود گرفتند ! » و عمر از آن شادمان شد . » .\r\nو گويد : « عمربن عبدالعزيز گفت : « اگر زنده ماندم ، همه حقوقتان را به شما خواهم داد . » « 3 »\r\n\r\nسرانجام فدك :\r\nياقوت حموى در كتاب معجم البلدان گويد : « عمربن عبدالعزيز كه به خلافت رسيد ، به كارگزار خود در مدينه نوشت و فرمان داد تا « فدك » را به نوادگان « فاطمه ( س ) » بازگرداند . » « 4 »\r\nو در شرح نهج البلاغه گويد : « ابوبكر بن حزم كارگزار او در پاسخ نوشت : « نوادگان فاطمه عليها السلام در آل عثمان و آل فلان و آل فلان زاده شده‌اند ؛\r\n\r\n\r\n","description":"","footnote":"\r\n( 1 ) . طبقات ابن سعد ، ج 5 ص 289 .\r\n( 2 ) . الخراج ، ص 25 .\r\n( 3 ) . طبقات ابن سعد ، ج 5 ص 288 - 289 .\r\n( 4 ) . معجم البلدان ، ماده « فدك » . .\r\n","page_name":" 236 ","page_number":236},
  {"content":"\r\n\r\nفدك را به كدامين آن‌ها بازگردانم ؟ » كه پاسخش داد : « اما بعد ، من اگر بنويسم و فرمانت دهم تا گوسفندى را قربانى كنى ، براى من مىنويسى : شاخدار باشد يا بىشاخ ؟ ! يا اگر دستورت دهم گاوى را قربانى كنى ، از من مىپرسى : چه رنگى باشد ؟ اين نامه‌ام كه به تو رسيد ، فدك را در بين نوادگان فاطمه از على ( ع ) تقسيم كن ، و السلام . »\r\nگويد : « بنى اميه اين اقدام عمربن عبدالعزيز را ناپسند شمردند و او را سرزنش كرده و گفتند : « كار شيخين [ / ابوبكر و عمر 
  ] را تقبيح كردى . »\r\nو گروهى از اهل كوفه براى اعتراض نزد او رفتند و چون بر اين كار ، مورد عتابش قرار دادند ، گفت : « شما ندانستيد و من دانستم ، و فراموش كرديد و يادآور شدم ! همانا ابوبكر بن عمربن حزم از پدرش از جدّش براى من روايت كرد كه رسول خدا ( ص ) فرمود : « فاطمه پاره تن من است ؛ هر چه به خشمش آورد ، به خشمم آورد و هر چه خشنودش كند ، خشنودم كند . » و فدك در زمان ابوبكر و عمر ، صافيه و خالصه [ رسول خدا ( ص ) 
  ] بود و پس از آن در اختيار مروان قرار گرفت و او آن را به پدرم عبدالعزيز بخشيد و من و برادرانم آن را از او به ارث برديم و من از برادرانم خواستم تا سهم خود را به من بفروشند ، كه برخى فروختند و برخى بخشيدند تا همه آن در اختيار من قرار گرفت و تصميم گرفتم آن را به نوادگان فاطمه بازگردانم . » آن‌ها گفتند : « اگر چنين است » ، پس اصل را نگهدار و غلّه آن را بين آن‌ها تقسيم كن . » و او چنين كرد » . « 1 »\r\nو در روايتى ديگر گويد : « هنگامى كه عمربن عبدالعزيز به خلافت رسيد ، نخستين ردّ مظالم او فدك بود كه حسن‌بن حسن‌بن علىبن ابىطالب ( ع ) را فراخواند ، و گفته شده : بلكه علىبن الحسين ( ع ) را فراخواند و فدك را به او\r\n\r\n\r\n","description":"","footnote":"\r\n( 1 ) . شرح نهج البلاغه ، ج 4 ص 103 . .\r\n","page_name":" 237 ","page_number":237},
  {"content":"\r\n\r\nبازگردانيد ؛ و فدك در طى حكومت عمربن عبدالعزيز در دست نوادگان فاطمه ( س ) بود . » « 1 »\r\n\r\nپس از عمربن عبدالعزيز\r\nپس از عمربن عبدالعزيز ، سخنى درباره « خمس » وجود ندارد . اما فدك ، ياقوت حموى و ابن‌ابى الحديد گويند :\r\n« يزيد بن عاتكه « 2 » [ / يزيدبن عبدالملك 
  ] كه به حكومت رسيد ، آن را از نوادگان فاطمه بازستاند و دوباره در اختيار مروانيان قرار گرفت و آن‌ها آن را دست به دست مىدادند تا خلافت را از كف دادند و پس از آن‌ها ، ابوجعفر منصور ، پس از شورش نوادگان امام حسن ( ع ) ، آن را در اختيار گرفت و بعد ، مهدى پسر منصور آن را به اولاد فاطمه بازگردانيد و بعد ، موسى بن مهدى و هارون برادرش آن را بازستاندند و پيوسته در اختيار آن‌ها بود تا مأمون به حكومت رسيد و آن را به فاطميان بازگردانيد .\r\n\r\n\r\n","description":"","footnote":"\r\n( 1 ) . همان ، ج 4 ص 81 .\r\n( 2 ) . يزيد بن عبدالملك مروان ، مادرش عاتكه دختر يزيدبن معاويه ، پس از عمربن عبدالعزيز به خلافترسيد و بنابر وصيّت برادرش سليمان بايد از سيره عمربن عبدالعزيز پيروى مىكرد كه اطرافيانش چهل نفر از شيوخ را نزد او آوردند تا گواهى دهند كه خلفا را حساب و كتاب و عذابى نباشد ؛ و چنان شد كه معشوقه‌اش به نام حبابه بر عزل و نصب واليان و ديگر امور حكومتى چيره گرديد . روزى كه سرمست و طربناك بود گفت : « رهايم كنيد تا به پرواز درآيم » كه معشوقه‌اش گفت : « اين امت را به كه وامىگذارى » گفت : « به تو ! » و هنگامى كه اين زن وفات كرد سه روز تمام جنازه‌اش را رها كرد تا بو افتاد و همواره او را مىبوئيد و مىبوسيد و گريه مىكرد و خود وى چند روز پس از او ، در سال 105 هجرى ، فوت كرد . گفته شده : « و از شدت عشق مرد و خليفه‌اى جز او كه در عشق مرده باشد سراغ ندارند . » مراجعه كنيد : فهرست اغانى . تاريخ ابن‌اثير ، ج 5 ص 90 - 93 . تاريخ الخميس ، ج 2 ص 318 ، و مرآة الجنان ، ج 1 ص 224 - 225 . .\r\n","page_name":" 238 ","page_number":238},
  {"content":"\r\n\r\nابوبكر از محمدبن زكريا و او از مهدى بن سابق روايت كند كه گفت : « مأمون براى ردّ مظالم مجلس گرفت و اولين نامه‌اى كه به دستش رسيد در آن نگريست و گريست و به كسى كه بالاى سرش ايستاده بود گفت : « فرياد بزن و بگو : « وكيل فاطمه كجاست ؟ » كه شيخى با لبّاده و عمامه و پاىافزارى جلو باز برخاست و پيش آمد و درباره « فدك » با او به مناظره پرداخت ؛ مأمون براى او دليل مىآورد و او براى مأمون ! سپس فرمان داد تا آن را به نام آن‌ها بنويسند و پس از نوشتن بر او خوانده شد و آن را تنفيذ كرد كه « دعبل » برخاست و خطاب به مأمون ابياتى را خواند كه ابتداى آن چنين است :\r\n « اصبح وجه الزمان قد ضحكا * برّد مأمون هاشم فدكا » « 1 »\r\nسيماى زمانه وه چه خندان گرديد * تا ردّ فدك به هاشم از مأمون ديد \r\nصاحب فتوح البلدان مشروح نوشته مأمون را آورده و گويد : « در سال 210 هجرى امير المؤمنين مأمون پسر هارون الرشيد فرمان داد تا فدك را به نوادگان فاطمه بازگردانند ؛ او به كارگزار خود در مدينه نوشت : « اما بعد ، همانا امير المؤمنين با جايگاهى كه از دين خدا و خلافت رسول الله و خويشاوندى با آن حضرت دارد ، سزاوارترين كسى است كه به سنت او عمل كرده و فرمانش را تنفيذ و بخشوده‌هايش را تسليم و صدقاتش را تثبيت كند ، كه توفيق و عصمت امير المؤمنين از خدا و به سوى خدا و با عملى است كه براى قرب به خدا انجام و صدقه او گردانيد و اين امرى آشكار و معروف بود و ميان اهل بيت رسول الله\r\n\r\n\r\n","description":"","footnote":"\r\n( 1 ) . شرح نهج البلاغه ، ج 4 ص 81 ، و فتوح البلدان ، ماده « فدك » . .\r\n","page_name":" 239 ","page_number":239},
  {"content":"\r\n\r\nدرباره آن اختلافى نبود و همواره آن كس كه به او سزاوارتر بود [ يعنى فاطمه ( س ) 
  ] و فدك به دو بخشيده شده بود ، آن را مطالبه مىكرد ؛ و اكنون امير المؤمنين بر آن شد كه آن را به وارثان او بازگرداند و تسليم آن‌هايش كند تا به خدا و رسول خدا تقرّب جويد و حق و عدل خدائى را اقامه ، و فرمان و صدقه رسول الله را تنفيذ نمايد ؛ و لذا فرمان داد تا اين حكم را در ديوان‌هاى او ثبت كرده و در بخشنامه‌اى به كارگزارانش ابلاغ نمايند .\r\nو اگر بنابر آن است كه - پس از وفات رسول خدا ( ص ) - در هر موسمى همه كسانى را كه صدقه و بخشوده و وعده‌اى به آنان داده شده ، صدا بزنند و سخن آن‌ها را تصديق كنند و وعده آن‌ها را به انجام برسانند ، مسلماً تصديق سخن فاطمه رض - درباره آنچه كه براى او مقرر شده ، برتر و شايسته‌تر باشد .\r\nلذا امير المؤمنين به مبارك طبرى خادم و كارپرداز خود [ در فدك 
  ] فرمان مىدهد تا « فدك » را با همه حدود و حقوق و كاركنان و محصول آن به وارثان فاطمه دختر رسول خدا ( ص ) بازگرداند و آن را تسليم « محمدبن يحيى بن حسين‌بن زيدبن علىبن الحسين‌بن علىبن ابىطالب ، و محمدبن عبدالله بن الحسن‌بن علىبن الحسين‌بن علىبن ابىطالب » گرداند ، كه امير المؤمنين اين دو را متولى آن گردانيد تا كارگزار صاحبانش باشند .\r\nو بدان كه اين تدبير اميرالمؤمنين و الهامى است كه خداوند به خاطر اطاعت و تسليم و تقرّبش به خدا و رسول خدا ، به دو ارزانى داشته است ! اكنون او [ / مبارك طبرى 
  ] را آگاه ساز و با محمدبن يحيى و محمد بن عبدالله نيز ، به گونه‌اى برخورد كن كه با مبارك طبرى برخورد مىكردى ، و آن‌ها را در بازسازى و اصلاح فدك و فزونى غلّات آن اعانت نما - انشاءالله - و السلام » .\r\nاين حكم در روز چهارشنبه دوم ذى القعده سال 210 هجرى مكتوب شد . اما هنگامى كه متوكل على الله - ره - جانشين مأمون شد فرمان داد تا آن را به وضعى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكه پيش از مأمون - ره - داشت بازگردانند . » « 1 »\r\nدنباله اين خبر را ابن‌ابى الحديد يادآور شده و گويد : « فدك همچنان به دست آن‌ها بود تا زمان متوكل فرارسيد و آن را به تيول « عبدبن عمر بازيار » داد . در فدك يازده اصله نخل خرما بود كه رسول خدا ( ص ) آن‌ها را با دست خود غرس كرده بود و نوادگان فاطمه خرماى آن را برمىگرفتند و به گاه ورود حاجيان بدان‌ها هديه مىكردند و از اين راه صله و اموال فراوانى به آن‌ها مىرسيد ، كه عبدبن عمر بازيار مردى به نام « بشران‌بن ابىاميّه ثقفى » را به مدينه فرستاد تا آن‌ها را قطع كرد . سپس به بصره بازگشت و فلج شد . » « 2 »\r\nاين آخرين خبر و نظر خلفا درباره‌ى « خمس و فدك » بود . اما نظر و ديدگاه علماى مكتب خلفا در اين باره چنان است كه مىآيد :\r\n\r\nديدگاه علماى مكتب خلا درباره خمس :\r\nدر بحث پيشين نظر خلفا درباره‌ى « خمس » و اقدامات گوناگون آن‌ها را ، يكى پس از ديگرى عرضه داشتيم و تناقض آشكار برخى با برخى ديگر را مشاهده كرديم . ديدگاه علماى مكتب خلفا درباره‌ى « خمس » نيز به همانگونه دنباله‌رو اقدامات خلفاست ؛ چنان كه :\r\nابن‌رشد گويد : « علما درباره « خمس » اختلاف كرده و به چهار مذهب مشهور تقسيم شده‌اند :\r\nشافعى گويد : « خمس بنابر نصّ آيه شريفه بر پنج سهم تقسيم مىشود . »\r\nديگرى گويد : « خمس بر چهار سهم تقسيم مىشود . »\r\nو سومى گويد : « امروزه بر سه سهم تقسيم مىشود ؛ چون سهم پيامبر و ذى\r\n\r\n\r\n","description":"","footnote":"\r\n( 1 ) . فتوح البلدان ، داستان فدك ، ص 37 و 38 .\r\n( 2 ) . شرح نهج البلاغه ، ج 4 ص 81 . .\r\n","page_name":" 241 ","page_number":241},
  {"content":"\r\n\r\nالقربى با وفات پيامبر ساقط شده است . »\r\nقول چهارم اينكه : « خمس به منزله « فىء » است كه به فقير و غنى هر دو داده مىشود . »\r\nآن‌ها كه گفته‌اند چهار سهم يا پنج سهم مىشود ، درباره‌ى اينكه سهم رسول خدا و سهم ذوى القربى پس از فوت آن حضرت چه مىشود ، اختلاف كرده و گروهى گفته‌اند : « به ساير اصنافِ داراى حق بازگردانده مىشود » و گروهى گفته‌اند : « بلكه بر بقيه سپاه بازگردانده مىشود » و گروهى گفته‌اند : « بلكه سهم رسول خدا ( ص ) از آنِ امام است و سهم ذوى القربى به خويشاوندان امام مىرسد » و گروهى گفته‌اند : « بلكه اين دو سهم به مصرف سلاح و سپاه مىرسد » . و نيز درباره‌ى ذوى القربى و خويشاوندى و اينكه آن‌ها كيانند اختلاف كرده‌اند » . « 1 »\r\nابن قدامه در « مغنى » پس از آنكه روايت مىكند كه ابوبكر خمس را بر سه سهم تقسيم كرد ، گويد : « و اين نظر اصحاب رأى - ابوحنيفه و پيروان او - است كه گويند : « خمس بر سه گروه تقسيم مىشود : « يتيمان و مسكينان و ابن‌السبيل [ / در راه مانده 
  ] » و سهم رسول خدا ( ص ) و سهم خويشاوند او را نيز با فوت آن حضرت حذف كرده‌اند . » .\r\nو مالك گويد : « فىء و خمس يكى هستند و در بيت المال قرار داده مىشوند . » . و سفيان ثورى و حسن بصرى گويند : « امام آن را در جائى كه خداى عزوجل فرموده قرار مىدهد . » .\r\nو گويد : « امّا آنچه ابوحنيفه گفته ، با ظاهر آيه‌ى خمس مخالف است ؛ چون خداى متعال نام پيامبر و خويشاوند آن حضرت را برده و براى آن‌ها نيز ، همانند سه گروه ديگر ، حقى قرار داده است و كسى كه با آن حضرت مخالفت كند با\r\n\r\n\r\n","description":"","footnote":"\r\n( 1 ) . بداية المجتهد ابن‌رشد ، الفصل الاول فى حكم الخمس ، ج 1 ص 407 . .\r\n","page_name":" 242 ","page_number":242},
  {"content":"\r\n\r\nنصّ قرآن مخالفت كرده است . و امّا اينكه ابوبكر و عمر - رض - سهم ذى القربى را در راه خدا مصرف كرده‌اند ، هنگامى كه آن را نزد احمد [ بن حنبل 
  ] يادآور شدند سكوت كرد و سرش را جنبانيد و آن را نپذيرفت و نظر داد كه سخن ابن‌عباس و موافقان او شايسته‌تر است ؛ چون موافق كتاب خدا و سنت رسول الله ( ص ) است . » « 1 »\r\nو ابويعلى و ماوردى نظر داده‌اند كه : « تعيين مصرف خمس وابسته به اجتهاد خلفا است . » « 2 »\r\nاكنون كه سخن ما از اجتهاد خلفا درباره‌ى خمس و حق دختر رسول خدا ( ص ) گسترده و پردامنه شد ، براى درك و دريافت جامع الأطراف موضوع و اخذ نتيجه ، اين بحث را فشرده كرده و برخى توضيحات را بر آن مىافزائيم :\r\n\r\n\r\n","description":"","footnote":"\r\n( 1 ) . المغنى ابن قدامه ، باب تسمية الفىء و الغنيمة ، جخ 7 ص 301 .\r\n( 2 ) . الاحكام السلطانيه ماوردى ، ؛ ص 126 ، و الاحكام السلطانيه ابويعلى ، ص 120 . .\r\n","page_name":" 243 ","page_number":243},
  {"content":"\r\n\r\n\r\nفشرده بحثى كه گذشت :\r\nبراى درك ژرفاى اجتهاد خلفا درباره‌ى خمس و حقّ دختر رسول خدا ( ص ) - پس از ن كه در طى قرون متمادى دچار غموض و پيچيدگى شده بود - ناچار از آن شديم كه ابتدا به بحث و بررسى مصطلحات اسلامى : « زكات و صدقه و فىء و صفّى و انفال و غنيمت و خمس » بپردازيم و دريافتيم كه :\r\n1 - « زكات » در شريعت اسلامى يعنى : « تمام حقّ خدا در اموال » .\r\n2 - و « صدقه » نامى است براى آنچه كه بايد از نقدين [ / طلا و نقره 
  ] و غلّات و چهارپايان - اگر به حدّ نصاب برسند - كنار گذاشت و پرداخت ، و آنچه كه بايد در روز عيد فطر پرداخته شود . و از جمله دلايل ما آن است كه : « خمس و صدقه و صفى » در نامه رسول خدا ( ص ) براى بيان انواع زكات آمده بود . بنابراين ، « صدقه » نوعى از انواع زكات است نه در عرض زكات ! و اضافه بر آن ، مىگوئيم : « چگونه مىشود كه « زكات » به معناى « صدقه » باشد ، در حالى كه زكات در آيات مكّى ، و پيش از آن كه حكم صدقه در مدينه نازل شود ، آمده است ؟ ! » « 1 » و اكنون\r\n\r\n\r\n","description":"","footnote":"\r\n( 1 ) . مانند آيه 4 سوره مؤمنون : ( وَ الَّذينَ هُمْ لِلزَّكاةِ فاعِلُونَ ) : « و كسانى كه زكات مىپردازند » . و آيه 156 سوره اعراف : ( فَسَأَكْتُبُها لِلَّذينَ يتَّقُونَ وَ يؤْتُونَ الزَّكاة ) : « و آن [ رحمتم 
  ] را براى تقوا پيشگان و زكات پردازان مقرر مىدارم » . و آيات 13 و 55 سوره مريم و 73 سوره انبياء ، در حالى كه صدقه در سال هفتم يا هشتم يا نهم هجرى واجب گرديد . .\r\n","page_name":" 244 ","page_number":244},
  {"content":"\r\n\r\nدر پرتو آنچه يادآور شديم ، زكاتى كه در اين حديث شريف آمده و فرموده : « اگر زكات مالت را پرداختى ، حق خدا در مال را به انجام رسانيده‌اى » تفسيرش آن مىشود كه : « اگر آنچه را كه درباره اموالت بر تو واجب شده پرداختى ، حق خدا را به انجام رسانيده‌اى » . و اما پرداخت غير آن ، مستحب است نه حق واجب . و نيز ، حديث : « هر كه مالى را به دست آورد ، تا پايان سال ، زكات ندارد . » بدين معنى است كه : « خداى را در مال او ، تا پايان سال ، حقى نيست . » همچنين است حالِ امثال آن دو ، امّا واژه‌ى « صدقه » در آنچه يادآور شديم و آنچه كه انسان قربةً الى الله مىپردازد ، مستحب يا واجب ، مشترك است ؛ و فرث ميان آن‌ها ايت است كه : « حق واجب را اگر حاكم اسلامى از نقدين و غلات و چهارپايان قهراً بگيرد ، زكات و صدقه‌ى واجب است ، نه صدقه‌اى كه انسان قربةً الى الله مىپردازد .\r\n3 - « فىء » : « اموال كفّار كه بدون جنگ به دست مىآيد » و اجماع مسلمانان بر آن است كه اموال بنىنضير جزء فىء است ، و تصرّف رسول خدا ( ص ) در آن ، همانند تصرّف مالك در ملك خويش بود .\r\n4 - « انفال » جمع نفل ، به معناى : « بخشش و هبه » است و « نفل » زياده بر واجب را گويند . انفال در قرآن كريم به هنگام جنگ بدر به كار رفت كه خداوند مسلمانان را از تملك آنچه كه بدون جنگ از مشركان به دست آورده بودند ، بازداشت ؛ و نيز ، هر سرزمينى كه صاحبانش بدون جنگ از آنجا كوچ كنند ، و آنچه در تيول پادشاهان بوده ، و جنگل‌ها و بيشه‌ها و مرداب‌ها و زمين‌هاى موات و امثال آن‌ها .\r\n5 - « غنيمت و مغنم » : عرب در جاهليت و اسلام ، چيزى را كه بدون زحمت به\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nدست مىآمد ، غنيمت مىناميد . و « اغتنام » يعنى : « در انتظار غنيمت و مال غنيمتى به سر بردن » و هرگاه سلاح و مركب و جامعه كسى با ستيز و دشمنى از او گرفته شود ، آن را « سلب » نامند ؛ و هرگاه تمام مال او گرفته شود ، آن را « حرب » گويند ؛ و الفاظ : « نهيبة و نُهبى » در نزد عرب زمان جاهليت و اسلام ، مرادف و مساوى : « غنيمت و مغنم » در عصر ماست ؛ و اولين بارى كه مادّه « غنم » در قرآن كريم در كسب مال مطلق - بدون لحاظ دستيابى آسان - استعمال گرديد ، درباره‌ى جمع‌آورى اموال مشركان در برد بود كه پس از آن كه خداوند ملكيتش را از افراد سلب كرد ، « انفال » ش ناميد و آن را براى خدا و رسول قرار داد و بعد ، « غنايم » را براى ديگر افراد اختصاص داد و پرداخت « خمس » [ / يك پنجم 
  ] از مطلق آن را براى خدا و رسول و خويشاوندان آن حضرت [ و يتيمان و مسكينان و در راه‌ماندگان 
  ] تشريع فرمود ، و مورد اخذ و دريافت را به مطلق غنايم و دست‌آوردها ، تعميم داد ؛ حال آن كه در جاهليت يك چهارم غنايم سهم ويژه رئيس بود و خداوند به جاى يك چهارم ، يك پنجم را واجب كرد و به جاى يك سهم ويژه رئيس ، آن را بر شش سهم تقسيم فرمود .\r\nدليل ديگرى كه پرداخت « خمس » را از مطلق غنايم و دست‌آوردها واجب مىداند - اضافه بر آنچه يادآور شديم - اجماع مسلمانان است بر اينكه رسول خدا ( ص ) از مالى كه از زمين استخراج شده بود ، معدن يا كنج ، خمس گرفت ؛ و اين چيزى نبود كه مسلمانان از راه ستيز در جنگ به دست آورده باشند .\r\nو دليل ديگر از سنّت ، فرمان رسول خدا ( ص ) به هيئت نمايندگى قبيله عبدالقيس در پرداخت « خمس غنايم » بود . چون آن‌ها از آن حضرت خواستند تا احكام اسلامى را به آنان بياموزد تا آن را فراگيرند و به قبيله خود ياد دهند ؛ زيرا از ترس قبيله مُضَر ، جز در ماه‌هاى حرام نمىتوانستند از محدوده خود خارج\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nشوند ؛ و تصور اينكه اين قبيله ، قبيله‌اى جنگجو بوده باشند ، تا مراد از « مغنم و غنيمت » در اين فرمان « غنايم جنگى » باشد ، مردود است . پس ، به ناچار بايد مراد از « مغنم » مطلق اموال اكتسابى باشد .\r\nهمچنين مضمون نامه‌هاى رسول خدا ( ص ) به ساير قبايل عرب است كه اسلام آورده بودند ، و نيز ، دستور العمل‌هائى كه براى واليان خود مىنوشتند ، مانند آنچه كه در دستورالعمل واليان آن حضرت در يمن آمده كه : « والى بايد خمس غنايم را بگيرد ؛ و نيز ، صدقاتى را كه بر مؤمنان واجب شده است . » .\r\nو نيز ، آنچه كه در نامه رسول خدا به قبيله سعد آمده كه : « بايد خمس و صدقه را به فرستاده آن حضرت بپردازند . » چون اين قبيله در هيچ جنگى درگير نشده بود تا پيامبر ( ص ) خمس غنايم جنگى آن‌ها را مطالبه نمايد ، و جز اين نيست كه آن حضرت پرداخت صدقات واجب و پرداخت خمسِ كسب و درآمد آن‌ها را مطالبه فرموده است .\r\nهمچنين ، مراد از « خمس غنايم » در ساير نامه‌هاى آن حضرت به قبايل عربى مسلمان شده ، خمس درآمدهاى كسب و كار آن‌ها بوده است .\r\nو آنچه كه نظر ما را تاييد و تأكيد مىكند اين است كه حكم جنگ در اسلام ، مخالف آنى است كه عرب جاهلى بر آن بود ؛ چون هر قبيله‌اى در جاهليت حق داشت به غير همپيمان خود يورش برد و اموال آن‌ها را هرگونه كه شد غارت كند و به گاه يورش ، هر كس هر چه را غارت كرده و به يغما ستانده بود ، مالك آن مىشد و چيزى جز پرداخت يك چهارم آن به رئيس قبيله بر عهده نداشت ؛ ولى در اسلام چنين نبود تا پيامبر هم بتواند خمس و يك پنجم غنايم جنگى آن‌ها را به جاى يك چهارمى كه به رئيس خود مىدادند مطالبه نمايد ؛ نه ، رهبر اسلامى كسى است كه جنگ را براساس قوانين اسلام مقرر مىدارد و مسلمانان دستورات او را تنفيذ و اجرا مىكنند . و بعد ، اين حاكم است كه خود يا\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنماينده‌اش پس از پيروزى شخصاً غنايم را در اختيار مىگيرد و هيچ يك از جنگجويان - جز اموال شخصى كشته شده - چيزى را مالك نمىشوند ؛ بلكه هر كس هر چه را به دست آورده ، حتى نخ و سوزن را تحويل مىدهد و گرنه از خيانت كاران محسوب شده و ننگ و عار خانوادگى و آتش قيامت را بر خود خريده است . سپس همين حاكم « خمس غنايم » را برمىدارد و بقيه را بر مجموعه‌ى سپاه تقسيم مىكند .\r\nپس ، اين حاكم است كه در اسلام اعلان جنگ مىدهد ، و اوست كه غنايم را در اختيار مىگيرد و خمس آن را برمىدارد و بقيه را تقسيم مىكند نه غير او . و حال كه روش كار در اسلام چنين است ، و جدا كردن خمس غنايم جنگى در زمان رسول خدا ( ص ) از شئون آن حضرت در اين امت بوده است ، چرا رسول خدا ( ص ) در نامه‌هاى مذكور ، يكى پس از ديگرى ، از مدرم مىخواست كه خمس خود را بپردازند ؟ چاره‌اى نيست جز آن كه بگوييم : « خمس نيز همانند صدقات و مالياتِ واجبه از واجباتى بوده كه مخاطبان نامه‌ها بايد آن را از مال خود مىپرداختند ، و خاصّ غنايم جنگى نبوده است ! » .\r\nبنابراين ، رسول خدا ( ص ) از كسى كه اسلام مىآورد مىخواست تا خمس دست‌آوردهاى خود را ، جداى از صدقات واجب ، بپردازد و در آن زمان مدلول « غنايم و مغانم » مساوى با مطلق دست‌آوردهاى مالى بود . و بعد ، پس از فتوحات گسترده ، و پس از آن كه خلفا از پرداخت خمس به صاحبان اصلى آن خوددارى نمودند ، و پس از آن كه مسلمانان اين حكم را فراموش كردند ، مدلول اين ماده نيز دچار تطوّر و دگرگونى شد .\r\nامّا جايگاه خمس در آيه شريفه صريحاً بيان شده كه خمس از آنِ خدا و رسول خدا و خويشاوندان رسول خدا و يتيمان و مسكينان و در راه ماندگان آن‌هاست ، و خمس با اين حساب به شش سهم تقسيم مىشود ، و آنچه كه در\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبرخى از روايات آمده كه : « سهم خدا و سهم رسول خدا يكى است » اگر مراد اين است كه مسير و راه آن‌ها يكى است و پيامبر هر دو را يكسان تصرف مىكند ، اين صحيح است ، و گرنه با ظاهر آيه مخالفت دارد .\r\nو در روايات متواتر از امامان اهل البيت ( ع ) آمده است كه : « سهم ذى القربى در زمان رسول خدا ز آنِ اهل البيت بوده و پس از آن حضرت سهم ساير ائمه اهل البيت است ، و سهام سه‌گانه : « خدا و رسول و ذوى القربى » مشمول عنوان مذكور است ؛ چون سهم خدا در اختيار رسول خدا بوده تا هر جا كه خواست قرارش دهد ، و اين دو سهم پس از روسل خدا از آنِ امامى است كه جانشين او مىشود ؛ و بدين خاطر نصف خمس در اين دوران از آنِ امام عصر ( عج ) به جهت امامت اوستو نصف ديگر خمس سهم ديگر خويشاوندان پيامبر ، به جز اهل البيت ، است ؛ يعنى سهم يتيمان و مسكينان و در راه ماندگان از اقرباى رسول خدا ( ص ) است ، كه از راه پيوند و قرابت پدرى با رسول خدا سزاوار دريافت و مصرف آن در نيازمندىهاى خود شده‌اند ، كه اگر زياده آمد در اختيار حاكم است و اگر كم بود بر والى است كه نيازشان را جبران سازد . و خمس را كه هر يك از آن‌ها مىگيرد و مالك آن مىشود ، پس از مرگش به وارثان او و خويشاوندان پيامبر - به جز اهل البيت - يعنى به كسانى كه به خاطر فقر مستحق نيمى از خمس هستند منتقل مىشود كه آن‌ها اولاد ذكور عبدالمطّلب و اولاد ذكور مطّلب‌اند ، كسانى كه « صدقه » بر آن‌ها حرام است و رسول خدا ( ص ) به هيچ يك از آنان ، حتى خادمانشان ، اجازه نداد متولى امر « صدقات » گردند و از سهم ( عَامِلِينَ عَلَيْهَا ) يعنى كارگزارانش بهره‌مند شوند ؛ آن حضرت حتى خادم خود را از اشتراك با كارگزار امور « صدقات » بر حذر داشت تا چيزى از صدقه به او\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنرسد ؛ « 1 » و اهل البيت ( ع ) نيز آن حضرت را پيروى كردند .\r\nو از اين بيان ، اشتباه كسانى چون « ابن هشام » كه پنداشته‌اند رسول خدا ( ص ) پسر عمويش على ( ع ) را براى دريافت « صدقات » روانه يمن كرد نيز آشكار مىشود ؛ چون او را بنابر تصريح ديگران براى دريافت خمس فرستاده بود .\r\nابن هشام در باب : « خروج اميران و كارگزاران صدقات » گويد : « رسول خدا ( ص ) اميران و كارگزاران صدقات را روانه كرد . . . و علىبن ابىطالب را به « نجران » فرستاد تا « صدقات » آن‌ها را گردآورى كرده و با دريافت « جزيه » آن‌ها نزد او بازگردد . »\r\nسپس در باب : « مؤافاة على رضوان الله عليه با رسول خدا ( ص ) در حج » گويد : « هنگامى كه على - رض - از يمن براى ملاقات رسول خدا ( ص ) به مكه آمد ، مردى از همراهانش را جانشين خود در سپاه گردانيد و با شتاب نزد پيامبر آمد و آن شخص به هر يك از افراد سپاه حلّه‌اى از جمه دانى كه همراه على بود پوشانيد و هنگامى كه او به سوى سپاه بازگشت و حلّه‌ها را بر دوش آن‌ها ديد گفت : « واى بر تو ! آن‌ها را پيش از رسيدن به رسول خدا ( ص ) از آنان بستان » و او آن‌ها را ستانيد و در جامه دان قرار داد و افراد سپاه از او گله‌مند شدند . »\r\nراوى گويد : « مردم از على - رض - شكوه كردند و رسول خدا ( ص ) به سخن برخاست و شنيدم كه مىفرمود : « اى مردم ! از على شكوه نكنيد كه به خداسوگند او در كار خدا يا در راه خدا خشن‌تر از آن است كه از او شكوه شود ! » . « 2 »\r\n\r\n\r\n","description":"","footnote":"\r\n( 1 ) . سيره ابن هشام ، ج 4 ص 273 - 275 ، و امتاع الاسماع ، ص 509 . و بيهقى در سنن الكبرى روايت كند كه : « ام كلثوم از دادن صدقه به موالى و خادمان خود جلوگيرى كرد و از جدّش رسول خدا ( ص ) روايت كرد كه فرموده : « ما اهل البيت از صدقه نهى شده‌ايم و موالى و خادمان ما نيز از ما هستند » و گفت : « پس از صدقات نخوريد . »\r\n( 2 ) . همان ، ج 4 ص 275 . .\r\n","page_name":" 250 ","page_number":250},
  {"content":"\r\n\r\nو در فصل : « اعزام نيروها و خراج بگيران » گويد :\r\n« و ديگرى غزوه علىبن ابىطالب ( رض ) در مسير يمن است كه دو بار انجام شد ؛ بدين‌گونه كه رسول دا ( ص ) علىبن ابىطالب را به يمن فرستاد و خالدبن وليد را با سپاهى ديگر بدانسوى روانه كرد و فرمود : « هرگاه به هم رسيديد ، فرمانده‌ى كل علىبن ابىطالب است » « 1 »\r\nروايات مذكور بر آن است كه امام ( ع ) سه بار به سوى يمن رفته است ؛ دوبار براى جنگ و يك بار براى جمع صدقات ، و چون اخبار اين سفرها بر علما پوشيده و مشتبه شده ، اكنون فشرده آن را براى تبيين صواب بيان مىداريم :\r\nدر صحيح بخارى از « براءبن عازب » گويد : « رسول خدا ( ص ) ما را با خالدبن وليد روانه يمن كرد . سپس على را به جاى او فرستاد و فرمود : « به ياران خالد بگو هر يك از آن‌ها كه خواست با تو همراه شود ، با تو باشد . . . » « 2 »\r\nمشروح اين خبر را بيهقى از « براء » روايت كرده و گويد « رسول خدا ( ص ) خالدبن وليد را به يمن فرستاد تا آن‌ها را به اسلام فرابخواند و من در گروه خالدبن وليد بودن كه شش ماه در آنجا درنگ كرديم و او به اسلامشان فراخواند و آن‌ها نپذيرفتند . سپس رسول خدا ( ص ) علىبن ابىطالب را فرستاد و فرمانش داد تا گروه خالد را بازگرداند ، مگر كسانى را كه با خالد بوده و اكنون دوست دارند با على باشند ، آن‌ها با على بمانند . » براء گويد : « و من در زمره كسانى بودم كه با على ماندند و چون به نزديك يمانيان رسيديم و آن‌ها به سوى ما آمدند ، على پيش رفت و با ما نماز گزارد و بعد ، همه‌ى ما را در يك صف آرايش داد و فراروى ما قرار گرفت و نامه رسول خدا ( ص ) را براى آن‌ها قرائت كرد كه قبيله هَمدان همگى\r\n\r\n\r\n","description":"","footnote":"\r\n( 1 ) . همان ، ج 4 ص 319 . تاريخ ابن كثير ، ج 7 ص 343 . طبقات ابن‌سعد ، ج 2 ص 169 ، و عيون‌الاثر ، ج 2 ص 271 .\r\n( 2 ) . صحيح بخارى ، كتاب المغازى ، ج 3 ص 50 . .\r\n","page_name":" 251 ","page_number":251},
  {"content":"\r\n\r\nاسلام آوردند و على اسلام آن‌ها را به رسول خدا ( ص ) گزارش كرد و آن حضرت با خواندن آن نامه به سجده افتاد و پس از برخاستن فرمود : « سلام بر همدان ! سلام بر همدان . » « 1 »\r\nو در عيون الاثر و امتاع الاسماع ، پس از آن گويند : « فرمود : « سلام بر همدان . » و سه بار آن را تكرار كرد . سپس مردم يمن پىدرپى به اسلام گرويدند . » « 2 »\r\nاين خبرِ يكى از آن دو غزوه بود كه بخارى آن را ناقص آورده و ديگرى تمام ؛ چون در دنباله خبر چيزى است كه مقام صحابى شهير « خالدبن وليد » را در برابر منقبت و شايستگى امام على ( ع ) پائين آورده است ، و امامِ محدثان ، بخارى ، از فرط تعصّب و غيرتى كه به نخبگان و بالا نشينان صحابه دارد ، از يادآورى موضوعى كه حاوى اندك خدشه‌اى در مقام آن‌ها باشد خوددارى مىكند !\r\nو فشرده خبر غزوه دوم - در شمارش و نه در ترتيبى كه واقدى و مقريزى و ابن سيده آورده‌اند - چنين است كه : « رسول خدا ( ص ) على را با سه هزار نفر به سرزمين « مذحج » فرستاد - و سپاه او اولين سپاهى بود كه به اين بلاد وارد شد - او افرادش را به اطراف گسيل داشت و آن‌ها با غنايم و اسيران بازگشتند و بعد ، على با گروهى از آن‌ها روياروى شد و آنان را به اسلام فراخواند كه نپذيرفتند و يارانش را تيرباران كردند . لذا بر آن‌ها يورش برد و بيست تن از سواران آن‌ها را بكشت . بقيه فرار كردند و او دنبالشان نكرد و به اسلامشان فراخواند كه پذيرفتند و عدّه‌اى از رؤساى آنان براساس اسلام با او بيعت كردند و او غنايم را به پنج قسمت تقسيم كرد و چهار قسمت آن را به افراد سپاهس داد و به سرعت با آن‌ها بازگشت تا رسول خدا ( ص ) را ديدار كند و ابورافع را جانشين خود بر آن‌ها قرار داد و آن‌ها\r\n\r\n\r\n","description":"","footnote":"\r\n( 1 ) . عيون الاثر ، باب سريّة علىبن ابىطالب ، ج 2 ص 272 ، و امتاع الاسماع ، ص 510 .\r\n( 2 ) . اين خبر را ابن كثير در تاريخ خود ، ج 5 ص 105 ، در باب ارسلا علىبن ابىطالب و خالدبن وليد به يمن ، آورده است . .\r\n","page_name":" 252 ","page_number":252},
  {"content":"\r\n\r\nاز ابو رافع خواستند تا ايشان را جامه پوشاند و او به هر يك دو جامه پوشانيد و هنگامى كه على بازگشت و آن‌ها را ديد ، جامه‌ها را از آنان برگرفت و ايشان از او به پيامبر شكوه كردند . » « 1 »\r\nاين فشرده اخبار آن دو غزوه بود . اما خبر ارسلا على ( ع ) براى جمع‌آورى اموال ، بخارى و ابن‌قيم گويند : « اين سفر براى دريافت خمس بود » « 2 » و ابن هشام و پيروان او گويند : « اين سفر براى دريافت صدقه و جزيه‌ى اهل نجران بود . »\r\nدر اين باره اخبار پراكنده ديگرى نيز در كتاب‌هاى صحاح و مسانيد و سيره‌ها وجود دارد كه از سفرهاى امام به يمن گزارش مىكند ، جز آن كه آن‌ها نوع سفر را مشخص نكرده‌اند ؛ مانند روايت بخارى و مسلم و نسائى و احمد كه گويد : « على كه در يمن بود مقدارى طلاى ناخالص همراه با خاك برا پيامبر فرستاد . » « 3 »\r\nو در روايتى گويد : « طلاها در پوستى دباغى شده جاى داشت و هنوز ذوب و جداسازى نشده بود . » « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 3 ص 1079 - 1081 . امتاع الاسماع ، ص 503 - 504 ، و عيون الاثر ، ج 2 ص 271 - 272 .\r\n( 2 ) . صحيح بخارى ، باب بعث على و خالد الى اليمن ، ج 3 ص 50 ، و حاشيه ابن‌قيم بر شرح المواهب ، ج 1 ص 121 ، كه در فصل اميران پيامبر گويد : « و علىبن ابىطالب را در يمن متولى امر خمس و قضاوت گردانيد . »\r\n( 3 ) . صحيح بخارى ، كتاب التوحيد ، ج 4 ص 188 . سنن نسائى ، ج 2 ص 359 . مسند احمد ، ج 3 ص 68 و 72 و 73 و نزديك به آن در صحيح بخارى ، ج 2 ص 155 ، و صحيح مسلم ، كتاب الزكاة حديث 143 ، و سنن ابوداود ، ج 3 ص 301 و ج 4 ص 174 ، باب تحريم الدم ، و ص 243 ، كتاب السنّة ، باب قتال الخوارج .\r\n( 4 ) . همان ، كتاب المغازى ، ج 3 ص 50 . صحيح مسلم ، ج 2 ص 741 حديث 143 و ص 743 حديث 144 ، و مسند احمد ، ج 3 ص 4 ، كه ايجاز مخلّ آن در ص 3 ، آمده است . .\r\n","page_name":" 253 ","page_number":253},
  {"content":"\r\n\r\nو در اينجا روايات ديگرى است كه مىگويد : « رسول خدا ( ص ) او را براى قضاوت و شرح برخى از احكام آن به يمن فرستاد . » مانند روايت مسند احمد و سنن ابوداود ، باب چگونگى قضاوت ، از على ( ع ) كه گويد :\r\n« رسول خدا ( ص ) مرا براى قضاوت به يمن فرستاد و من گفتم : « يا رسول الله ! مرا به سوى گروهى مىفرستى كه درگيرىها دارند و من از قضاوت چيزى نمىدانم . » فرمود : « خداوند به زودى قلبت را هدايت و زبانت را استوار مىكند . »\r\nو در مسند احمد گويد : « سپس دستش را بر سينه‌ام نهاد و فرمود : « خداوند ثابت و استوارت بدارد . و اگر دو نفر فراروى تو به مخاصمه و دادخواهى نشستند ، هرگز قضاوت مكن تا سخن نفر دوم را همانند سخن اولى بشنوى ، كه اين در تبيين موضوع قضاوت براى تو شايسته‌تر است . » گويد : « پس از آن هرگز در قضاء ترديد نكردم » « 1 »\r\nراويان برخى از قضاوت‌هاى آن حضرت در اين سفر را گزيده و روايت كرده‌اند كه از جمله : « سه نفر از مردم يمن كه در يك طُهر واحد با زنى همبستر شده بودند ، براى مخاصمه و دادخواهى درباره‌ى فرزند آن زن ، نزد على آمدند و او به دو نفر از آن‌ها فرمود : « فرزند را با رضايت به اين يكى بسپاريد . » آن دو نپذيرفتند . سپس به همان دو نفر فرمود : « فرزند را با رضايت به اين يكى بسپاريد . » آن دو نپذيرفتند و او فرموده : « شما شريكانى ستيزه جوئيد ! من بين شما قرعه مىزنم تا به نام هر كه افتاد ، كودك از آنِ او باشد و دو ثلث ديه ، به نفع دو همراهش ، بر عهده او قرار بگيرد ، و قرعه زد و كودك را به صاحب قرعه داد . خبر آن را كه براى رسول خدا ( ص ) آوردند چنان شاد و خندان شد كه دندان‌هاى\r\n\r\n\r\n","description":"","footnote":"\r\n( 1 ) . سنن ابوداود ، ج 3 ص 301 حديث 3582 . سنن ابن‌ماجه ، كتاب الاحكام ، حديث 2310 ، و مسند احمد ، ج 1 ص 149 و ص 111 حديث 882 و 84 حديث 636 و 88 حديث 666 . .\r\n","page_name":" 254 ","page_number":254},
  {"content":"\r\n\r\nپسين آن حضرت نمايان گرديد . » « 1 »\r\nداستان ديگر از زبان خود امام ( ع ) است كه فشرده آن را بيان مىداريم . گويد : « رسول خدا ( ص ) مرا به يمن فرستاد و بعد ، گروهى براى شكار شير گودالى حفر كرده بودند و شيرى در درون آن افتاد . مردم گرد آمده و به تماشاى آن پرداختند كه مردى در درون گودال افتاد و به ديگرى آويخت و او نيز به ديگرى تا چهار نفر به درون افتادند و شر آن‌ها را زخمى كرد و در نهايت مردى با سلاح آن را كشت و آن چهار نفر زخمى نيز همگى مردند و بعد ، خونخواهان دو طرف سلاح برداشتند و آماده جنگ شدند كه على براى خاموش كردن اين فتنه نزد ايشان آمد و گفت : « آيا مىخواهيد بجنگيد ؟ در حيات رسول خدا ( ص ) ؟ »\r\nو در روايتى ديگر فرمود : « آيا مىخواهيد دويست نفر را به خاطر چهار نفر بكشيد ؟ ! من در ميان شما قضاوتى مىكنم كه اگر پسنديديد ، بدان عمل مىكنيد و گرنه اكنون از هم جدا شويد تا نزد پيامبر برويد و او شخصاً در ميان شما قضاوت كند و كسى كه آن را نپذيرد حقى ندارد . اكنون از قبيله‌هايى كه آن چاه را حفر كرده‌اند يك چهارم ديه و يك سوم ديه و نصف ديه و يك ديه كامل را بگيريد كه سهم اولياى اولين نفر يك چهارم است چون از بالاى چاه به هلاكت رسيده ، و سهم دومين نفر ، يك سوم ديه است و سهم سومين نفر نصف ديه است و سهم چهارمين نفر ديه كامل است . » . آن‌ها نپذيرفتند و در كنار مقام ابراهيم نزد رسول خدا آمدند و داستان را بازگفتند . فرمود : « من در ميان شما قضاوت مىكنم » و آماده شد كه يكى از آن‌ها گفت : « على در ميان ما قضاوت كرد . » و داستان آن را\r\n\r\n\r\n","description":"","footnote":"\r\n( 1 ) . سنن ابن‌ماجه ، كتاب الاحكام ، حديث 2348 . سنن ابوداود ، باب من قال بالقرعة ، ج 2 ص 281 ، و تاريخ ابن‌كثير ، ج 5 ص 107 . عبارات حديث را فشرده آورديم و ظاهر آن است كه اين حادثه در زمان جاهليت آن‌ها اتفاق افتاده و آن زن كودك را پس از اسلام آوردنشان زاده باشد و داورى آن‌ها نزد امام در حال اسلامشان بوده است . .\r\n","page_name":" 255 ","page_number":255},
  {"content":"\r\n\r\nبيان داشت و پيامبر ( ص ) آن را تنفيذ و تأييد فرمود . » « 1 »\r\nاين‌ها اخبار ماموريت‌هاى امام على ( ع ) به يمن بود كه علما به اشتباه اخبار حوادث اين مأموريت‌ها را به غير آن نسبت داده‌اند ؛ برخى از آن‌ها اخبار اين مأموريت‌هاى سه‌گانه را يك جا در كنار هم آورده ، « 2 » و ديگران در دو جاى متفاوت ؛ « 3 » و بدين خاطر و به خاطر مسائلى جز آن ، « 4 » اخبار اين مأموريت‌ها دچار غموض و ابهام و اشتباه شده است ، و اميد آن كه ما بتوانيم حقيقت را ، از طبيعت حوادث روايت شده ، كشف نمائيم ؛ و اكنون مىتوانيم بگوئيم كه - مثلًا - « غزوه مذحج اولين مأموريت امام ( ع ) به سوى يمن بوده است ، و غزوه هَمدان دومين مأموريت ، و مأموريت سوم براى حكومت و قضاوت و جمع‌آورى خمس بوده است ، و دليل ما اينكه :\r\nنخست - علما درباره غزوه‌ى مذحج گفته‌اند : « سپاه او اولين سپاهى بود كه وارد اين بلاد - يعنى يمن - شد . » .\r\nدوم - وقوع جنگ درغزوه‌ى مذحج و نه غزوه‌ى هَمدان ، كه اين جنگ بايد پيش از اسلام آوردن آن‌ها باشد ، و درباره غزوه‌ى همدان گفته‌اند : « هَمدان همگى اسلام آوردند » و گفته‌اند : « سپس اهل يمن پى در پى اسلام\r\n\r\n\r\n","description":"","footnote":"\r\n( 1 ) . مسند احمد ، ج 1 ص 77 حديث 573 و 574 ، و ص 128 حديث 1064 ، و ص 152 حديث 1309 . مجمع الزوائد ، ج 6 ص 287 ، و المنتقى حديث حديث 3994 .\r\n( 2 ) . مانند ابن‌كثير در تاريخ كه همه اخبار اين مأموريت‌ها را تحت عنوان : « باب بعث رسول الله علىبن ابىطالب و خالدبن وليد الى اليمن » آورده است .\r\n( 3 ) . مانند ابن‌هشام و پيروان او كه آن را در : « باب خروج اميران و كارگزاران بر صدقات در سال دهم » و : « باب تعداد سرايا و مأموريت‌ها » آورده است .\r\n( 4 ) . در دورانى كه امام على ( ع ) بر همه منابر مسلمانان به ويژه در خطبه‌ها نماز جمعه لعن مىشد ، مسلماً اجازه نشر اخبار حاوى فضيلت و منقبت او نيز داده نمىشد ؛ چون واليان شهرها و سردمداران حكومتى از زمان معاويه تا عصر عباسيان - به جز دوران عمربن عبدالعزيز و سفّاح - هر كس را كه از امام على ( ع ) به نيكى ياد مىكرد از خود مىراندند . .\r\n","page_name":" 256 ","page_number":256},
  {"content":"\r\n\r\nآوردند » و گفته‌اند : « سپس اهل يمن پىدرپى اسلام آوردند » بنابراين ، پس از آن در يمن جنگى نبود و رسول خدا ( ص ) تنها واليان و مسئولان امور ماليه و از جمله امام على ( ع ) را به يمن گسيل داشت و اين سومين مأموريت امام ( ع ) بدانسو بود كه پيامبر ( ص ) او را براى حكومت و قضاوت و دريافت خمس روانه كرد و در اين بار قضاوت‌هائى كرد كه سواران به دوردست‌هايش بردند ؛ و در همين مرحله بود كه آن بسته خاك طلا را براى پيامبر فرستاد و اين طلا از غنايم جنگ نبود ، چون اهل يمن پيش از آن اسلام آورده بودند و پيامبر واليان و قاضيان و مأموران ماليه براى آن‌ها فرستاده بود ، و چون غنايم جنگى را سپاه جنگ كننده پس از پايان جنگى با خود به مدينه مىبرد ، چه سهام خمس آن باشد ، چه بقيه غنايم تقسيم شده بر سپاه ، و ارسال مال در اين حالت ، پيش از بازگشت سپاه به مدينه بىمعنى است ؛ بلكه ارسال چنين مالى بايد از سوى حاكم و كارگزار امور ماليه باشد .\r\nو نيز ، بسته خاك طلا از صدقات هم نبود ، چون ثابت شد كه پيامبر ( ص ) امام را براى كارگزارى صدقات نفرستاد ، و مؤيد آن حكم فقهى امامان اهل البيت ( ع ) است كه تنها « طلا و نقره مسكوك را مشمول حكم زكات مىدانند » « 1 »\r\nهمچنين ، آن بسته ، از « جزيه‌هاى » مردم نجران هم نبوده ، چون جزيه آن‌ها منحصر به هزار حُلّه چهل درهمى بوده است ؛ « 2 » بنابراين ، آن بسته يا از خمس معادن بوده يا خمس دستاوردهاى مكاسب .\r\nو بنابر آنچه يادآور شديم ، پيامبر ( ص ) امام ( ع ) را در يان مأموريت براى دريافت خمس به يمن فرستاد ، همانگونه كه دو فرستاده ديگرش : « ابّى و عنبسه »\r\n\r\n\r\n","description":"","footnote":"\r\n( 1 ) . مراجعه كنيد : فصل زكات النقدين در كتاب‌هاى فقهى مكتب اهل البيت همچون مصباح الفقاهه فقيه همدانى ، ص 53 از كتاب الزكاة .\r\n( 2 ) . امتاع الاسماع ، ص 502 . .\r\n","page_name":" 257 ","page_number":257},
  {"content":"\r\n\r\nرا به قبايل « هذيم » قضاعه و « جذام » فرستاد تا صدقات و خمس آن‌ها را دريافت كنند ؛ « 1 » و شايد ديگر عاملان رسول خدا كه در شمار كارگزاران صدقات به حساب آمده‌اند ، علاوه بر صدقه مأمور دريافت خمس نيز بوده‌اند و خمس را از موارد مربوط دريافت كرده و به رسول خدا ( ص ) مىرسانيده‌اند ؛ و چون خلفا پس از رسول خدا ( ص ) خمس را برداشتند ، « 2 » راويان و عالمان نيز از يادآورى آن كوتاهى كردند ، كه ذكر آن در دوران خلافت اسلامى ، با سياست خلفا در تضاد بود ! و اگر بر آنچه يادآور شديم ، ثروت و مكنت ساكنان شبه جزيره عربستان در آن زمان را نيز مورد توجه قرار دهيم ، كه عمده ثروت آن قبايل دام‌ها و اندكى درخت و زراعت بود ، و همه اين‌ها از موارد شمول صدقات بوده نه از موارد شمول خمس ، و مدينه مركز اسلام نيز شهرى زراعى بوده و عمده ثروت مردم آن زراعت و دام بوده ، و تجارت در انحصار مردم مكه و برخى قبايل اهل كتاب قرار داشته ، و اينكه كشيده شدن مسلمانان مدينه به جنگ بر ضدّ قريش و يهود و ديگر قبايل عربى ، كه در طى ده سال به حدود هشتاد غزوه و سريّه رسيد - يعنى هر سال هشت درگيرى جنگى - همه اين‌ها موجب شد تا راه‌هاى تجارى حجاز جولانگاه يورش و جنگ و چپاول طرفين جنگى قرار گيرد و تجارتِ اين سال‌ها به ركود انجامد و بدين‌خاطر ، وجود مورد سودآور ، جز موارد صدقات ، نادر و اندك شده بود .\r\nهمه اين عوامل موجب شد تا اخبار دريافت خمس به وسيله رسول خدا ( ص ) از دستاوردهاى كسب ، در كتاب‌هاى سيره و حديث منتشر نگردد . اما اخبار دريافت خمس از گنج و معادن ، و فرستادن متوليان امور خمس با متوليان امور صدقات را ، تا آنجا كه ما در مصادر مربوط - كه اندكى از آن را در اختيار داشتيم\r\n\r\n\r\n","description":"","footnote":"\r\n( 1 ) . همان ، ص 102 - 103 .\r\n( 2 ) . چنان كه فاطمه ( س ) درباره آن با ابوبكر به مخاصمه برخاست . .\r\n","page_name":" 258 ","page_number":258},
  {"content":"\r\n\r\n- يافتيم آورديم .\r\n\r\nحكم خمس و صدقه پس از رسول خدا ( ص ) :\r\nامامان اهل البيت ( ع ) در تحريم « صدقه » بر « ذوى القربى » راه رسول خدا ( ص ) را ادامه دادند ؛ و امام جعفر صادق ( ع ) در پاسخ كسى كه پرسيد : « اگر از خمس منع شديد ، آيا صدقه براى شما خلال است ؟ » فرمود : « نه به خدا ، چيزى كه بر ما حرام شده ، با غضب حق ما از سوى ظالمان ، بر ما حلال نگردد ، و بازداشتن ما از دستيابى بدانچه كه خدا بر ما حلال كرده ، چيزى را كه همو بر ما حرام كرده ، حلال نخواهد كرد . »\r\nاما خلفا كل ما ترك رسول خدا ( ص ) را ، به شرح زير ، در اختيار گرفتند :\r\n1 - باغستان‌هاى هفت‌گانه مورد وصيت « مخيريق » .\r\n2 - اراضى آن حضرت از اموال سه‌گانه خيبر .\r\n3 و 4 و 5 - قلعه‌هاى سه‌گانه خيبر .\r\n6 - ثلث سرزمين وادى القرى .\r\n7 - مهروز ( محل بازار مدينه ) .\r\n8 - فدك .\r\nرسول خدا ( ص ) شش باغ از باغستان‌هاى هفت‌گانه را وقف كرده بود كه جزء صدقات [ موقوفه 
  ] رسول خدا ( ص ) شمرده مىشد و نيز ، بخشى از اراضى بنىنضير را به ابوبكر و عبدالرحمن بن عوف و ابودجانه بخشيده بود ، و زنانش را نيز از قلعه‌هاى خيبر بهره‌مند ساخته بود و « فدك » را به فاطمه داد و مسافت يك تيرانداز « وادى القرى » را به حمزةبن نعمان عذرى بخشيد .\r\nو هنگامى كه رسول خدا ( ص ) رحلت فرمود ، ابوبكر و عمر نزد على آمدند و عمر گفت : « نظرت درباره‌ى ماترك رسول خدا چيست ؟ »\r\nعلى گفت : « ما سزاوارترين مردم به رسول خدا هستيم . »\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nعمر گفت : « و آنچه در خيبر است ؟ »\r\nعلى گفت : « و آنچه در خيبر است . »\r\nعمر گفت : « و آنچه در فدك است ؟ »\r\nعلى گفت : « و آنچه در فدك است . »\r\nعمر گفت : « هان ! به خدا سوگند تا بدانجا كه گردن‌هاى ما را با اره‌ها قطع كنى ، نه ! » و ابوبكر سلاح و مركب و پاىافزار رسول خدا را به على داد و گفت : « بقيه ما ترك صدقه است » و يك باره كلّ ماترك رسول خدا ( ص ) حتى فدك را مصادره كرد و متعرض چيزى از بخشوده‌هاى پيامبر به ساير مسلمانان نشد ، و فاطمه درباره سه چيز با او به مخاصمه برخاست :\r\n1 - درباره « فدك » كه رسول خدا ( ص ) به او بخشيده بود ، كه ابوبكر از وى بيّنه خواست و يك مرد و يك زن به نفع او گواهى دادند و شهادتشان رد شد چون دو مرد يا يك مرد و دو زن نبودند .\r\n2 - درباره ارث خود از رسول خدا ( ص ) ، كه فاطمه ده روز پس از وفات پيامبر همراه على و عباس نزد ابوبكر آمد و گفت : « ميراث من از پدرم رسول الله ؟ » كه ابوبكر گفت : « منقول يا غير منقول ؟ » گفت : « فدك و خيبر و صدقه او در مدينه را به ارث مىبرم ، همان‌گونه كه دخترانت از تو ارث مىبرند » و ابوبكر گفت : « به خدا سوگند پدرت بهتر از من بود و تو به خدا سوگند بهتر از دختران منى » .\r\nو در روايتى ديگر فاطمه به او گفت : « اگر بميرى چه كسى از تو ارث مىبرد ؟ » .\r\nابوبكر گفت : « فرزندان و خانواده‌ام » .\r\nگفت : « پس چه شد كه تو به جاى ما از رسول خدا ارث برده‌اى ؟ ! »\r\nگفت : « اى دختر رسول خدا ! من چنين نكردم ؛ من از پدرت نه زمينى را به ارث برده‌ام و نه طلا و نقره و غلام و فرزندى را » .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nگفت : « پس سهم ما در خيبر و خالصه ما در فدك چه مىشود ؟ »\r\nگفت : « شنيدم كه رسول خدا مىگفت : « ما گروه انبيا ارث برده نمىشويم ، هر چه بر جاى گذاريم صدقه است . آل محمد تنها از اين مال مىخورد - يعنى از مال خدا - و سهمى بيش از خوراك ندارند » و هر كه را پيامبر خرجى مىداد بر عهده من است » كه على تلاوت كرد : ( وَ وَرِثَ سُلَيْمانُ داوُدَ ) يعنى : « سليمان از داود ارث برد » و گفت : « يَرِثُني وَ يَرِثُ مِنْ آلِ يَعْقُوبَ » يعنى : « از من و از آل يعقوب ارث ببرد » . ابوبكر گفت : « آن اينچنين است ، و تو به خدا سوگند مىدانى ، همانگونه كه من مىدانم » و على گفت : « اين كتاب خداست كه سخن مىگويد » و بعد ، سكوت كردند و بازگشتند . »\r\n3 - درباره سهم ذى القربى ، كه چون ابوبكر فاطمه و بنىهاشم را از سهم ذوى القربى محروم ساخت و آن را به مصرف سلاح و مركب رسانيد ، فاطمه نزد او آمد و گفت : « تو خود از ستمى كه درباره ما اهل البيت روا داشتى آگاهى : صدقات و اوقاف رسول خدا و غنايمى را كه خداوند در قرآن كريم به ما بازگردانيده و سهم ذوى القربى قرار داده است ، همه را ظالمانه از ما گرفتى . سپس اين آيه [ انفال / 41 
  ] را بر او تلاوت كرد : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى . . . ) يعنى : « و بدانيد هرگونه غنيمتى به دست آوريد ، خمس آن براى خدا و براى پيامبر و براى ذى القربى است . . . »\r\nو در روايتى گفت : « آهنگ « ما انزل الله » كردى تا آنچه را كه خدا از آسمان درباره‌ى ما نازل فرموده از ما بازدارى ؟ ! »\r\nابوبكر گفت : « پدر و مادرم فداى تو و پدر و فرزندانت باد ! من شنوا و مطيع كتاب خدا و حق رسول الله و حق دختر او هستم ، من نيز آنچه را كه تو از كتاب خدا مىخوانى مىخوانم ولى علمم بدان نمىرسد كه اين سهمِ از خمس تماماً به شما مىرسد ! » .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nفاطمه گفت : « آيا از آنِ تو و خويشاوندان توست ؟ » .\r\nگفت : « نه ، بقيه آن را در مصالح مسلمانان خرج مىكنم . » .\r\nگفت : « اين حكم خدا نيست ! » .\r\nو در روايتى است كه ابوبكر گفت : « رسول خدا له من فرمود : « خداوند متعال پيامبرش را تا زنده است سهمى مخصوص مىدهد و چون جانش را ستاند سهميه‌اش قطع گردد . »\r\nو در روايتى ديگر گفت : « شنيدم كه رسول خدا مىگفت : « سهم ذوى القربى تنها در حيات من بدان‌ها مىرسد و پس از مرگم سهمى ندارند » كه فاطمه به خشم آمد و گفت : « تو به آنچه از رسول خدا شنيدى داناترى ! من پس از اين جلسه از تو چيزى نخواهم خواست و به خدا سوگند هرگز با شما سخن نگويم » و از دنيا رحلت كرد و با آن دو سخن نگفت .\r\nبارى ، فاطمه ( س ) هنگامى كه تمام دلايل خود را اقامه كرد و گواهانش را معرفى نمود و ديد كه ابوبكر نه مىپذيرد و نه چيزى را باز پس مىدهد ، بر آن شد تا اين مخاصمه را در ملأ عام و در حضور مسلمانان مطرح سازد و از ياران پدرش يارى بخواهد و آن‌ها را در اين مسئوليت سهيم سازد . لذا در حلقه‌ى گروهى از نزديكان ، با گام‌هاى پيامبرگونه ، به مسجد پدرش رفت و بر ابوبكر كه در جمع مهاجران و انصار بود وارد شد و خطابه خواند و گفت :\r\n« اى مردم ! من فاطمه‌ام و پدرم محمد ( ص ) ! از گذشته مىگويم : ( لَقَدْ جاءَكُمْ رَسُولٌ مِنْ أَنْفُسِكُم . . . ) : « به راستى پيامبرى از خود شما نزدتان آمد . . . » سپس فرمود : « آيا به عمد كتاب خدا را رها كرده و آن را پشت سر انداخته‌ايد ؟ چون خداوند مىفرمايد : ( وَ وَرِثَ سُلَيْمانُ داوُدَ ) : « سليمان از داود ارث برد . » و در بيان داستان يحيى بن زكريا مىفرمايد : ( رَبِّ هَبْ لِي مِنْ لَدُنْكَ رَبِّ هَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوب ) : « خداوندا مرا از نزد خود وليّى ببخشاى كه از من و از آل يعقوب ارث\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nببرد » و فرموده : ( وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّه ) : « و خويشاوندان نسبت به يكديگر در حكم خدا [ از ديگران 
  ] سزاوارترند » و فرموده : ) يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْن ) : « خداوند درباره فرزندانتان به شما سفارش مىكند كه سهم الارث پسر به اندازه سهم دو دختر باشد » و فرموده : ( إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبِينَ بِالْمَعْرُوفِ حَقًّا عَلَى الْمُتَّقِين ) : « اگر خيرى [ / مالى 
  ] بر جاى گذارد ، براى پدر و مادر و نزديكان شايستگى وصيت كند . »\r\nو اكنون شما پنداشته‌ايد كه من از پدرم حق و ارثى نمىبرم و پيوند خويشاوندى ميان ما نيست ؟ ! آيا خداوند شما را به آيتى اختصاص داده و پيامبرش را از شمول آن خارج كرده است ؟ ! يا مىگوييد : « اهل دو ملت از هم ارث نمىبرند ؟ ! » آيا من و پدرم از ملت واحده نيستيم ؟ ! شايد شما از پيامبر خدا ( ص ) به عام و خاص قرآن داناتريد ! آيا حكم جاهليت را مىجوئيد ؟ ! »\r\nسپس فاطمه ( س ) به خانه‌اش بازگشت و با ابوبكر قطع رابطه كرد و اين بريدگى ادامه يافت تا رحلت نمود . آن حضرت تنها شش ماه پس از رسول خدا ( ص ) زنده بود و چون وفات كرد ، شوهرش شبانه به دفن او پردخت و ابوبكر را آگاه نكرد .\r\nآرى ، ابوبكر با حديثى كه تنها راوى آن خود او بود اجتهاد كرد و دختر رسول الله را از ارث پدرش محروم ساخت و خمس را از خويشاوندان پيامبر بازداشت و بر اين منوال كار خود را به پايان برد !\r\n\r\nدر دوران عمر :\r\nامام على ( ع ) در پاسخ سئوال كسى كه گفت : « پدر و مادرم فداى تو باد ! ابوبكر و عمر در حق شما اهل البيت و خمس شما چه كردند . . . ؟ » فرمود : « عمر گفت : « شما را حقى است و من باور ندارم كه اگر فزونى گيرد ، كل آن براى شما باشد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاكنون اگر مىخواهيد به مقدارى كه به نظرم مىرسد به شما بپردازم » و ما از او نپذيرفتيم مگر تمام آن را ، و او از پرداخت آن به ما امتناع كرد . »\r\nعمر بر آن بود تا بخشى از ماترك رسول خدا ( ص ) در مدينه را به امام ( ع ) و عمويش عباس تحويل دهد ، و اين اقدام او پس از آنى بود كه ثروت بلاد مفتوحه به سوى آن‌ها سرازير شده بود .\r\nآرى ، عمر اجتهاد كرد و منغ ذوى القربى از رسيدن به سهام خمس خويش را ادامه داد و باز اجتهاد كرد و مصادره ميراث رسول خدا را تداوم بخشيد و در پايان كه ثروت بلاد مفتوحه بر آنان باريدن گرفته بود ، اجتهاد كرد و خواست بخشى از سهم آن‌ها را تحويلشان دهد كه دورانش به آخر رسيد .\r\n\r\nدر دوران عثمان :\r\nعثمان خمس غزوه اوّل آفريقا را به عبدالله بن ابىسرح پسر خاله و برادر رضاعى خود بشخيد و خمس غزوه دوّم را به پسر عمو و دامادش مروان‌بن حكم هديه كرد و « فدك » را به تيول او داد و « مهروز » محل بازار مدينه را به تيول پس عمو و داماد ديگرش حارث درآورد ؛ محلّى كه رسول خدا ( ص ) آن را وقف مسلمانان كرده بود ! و نيز صدقات قضاعه را به عمويش حَكَم بخشيد و هنگامى كه عامل صدقات از بازار مسلمانان بازگشت نزد او آمد و گفت : « آن را تحويل حكم بده » .\r\nبيهقى درباره بخش‌هائى از ماترك رسول خدا ( ص ) كه عثمان به تيول خويشاوندانش داده بود ، گويد : « عثمان با حديثى كه از رسول خدا روايت شده بود كه : « هرگاه خداوند سهمى را به پيامبرى اختصاص دهد ، آن سهم از آنِ كسى است كه جانشين او گردد . » عثمان با اين روايت اجتهاد كرد و چون خودش با ثروتى كه داشت از آن بىنياز بود ، آن را به خويشاوندان خود داد و نسبت به آن‌ها « صله رحم » نمود ! » .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nعثمان علاوه بر آن كه در ماترك رسول خدا اجتهاد كرد و آن را به تيول خويشاوندانش داد ، اجتهاد ديگرى كرد و خمس را به آن‌ها بخشيد ، و در اجتهاد بعدىاش صدقات را در اختيار آن‌ها قرار داد و اجتهاد كرد و باز هم اجتهاد كرد ! و چه فراخ است باب اين اجتهاد ؟ ! !\r\n\r\nدر دوران امام على ( ع ) :\r\nامام ( ع ) نيز در حكومت خود نمىتوانست چيزى از سنّت ابوبكر و عمر را تغيير دهد ؛ به ويژه در امور مالى كه به اهل البيت ( ع ) بازمىگشت .\r\nدر دوران معاويه :\r\nاجتهاد معاويه در محروم ساختن خويشاوندان رسول خدا از خمس و مصادره‌ى ميراث آن حضرت ، مشابه خلفاى پيشين بود و آنچه بر آن افزود اين بود كه به والى خود نوشت : « همه طلاها و نقره‌ها و نفايس غنيمتى را براى او كنار گذارند و چيزى از آن را بين مسلمانان تقسيم نكنند ! » .\r\n\r\nدر دوران عمربن عبدالعزيز :\r\nعمربن عبدالعزيز كوشيد تا از نصّ شرعى پيروى كند و در اين راه بخشى از سهام خمس نوادگان رسول خدا را همراه با « فدك » بدانان بازگردانيد كه در نهايت به گونه‌اى مشكوك وفات كرد .\r\n\r\nپس از عمربن عبدالعزيز :\r\nيزيد بن عبدالملك اجتهاد كرد و دوباره « فدك » را از بنىفاطمه ستاند و « سفاح » عباسى كه به حكومت رسيد آن را به فاطميان بازگردانيد . سپس نوبت اجتهاد « منصور » عباسى رسيد و آن را از ايشان ستاند و بعد ، « مهدى » آن را به بنىفاطمه بازگردانيد . سپس « موسى » پسر مهدى كرد و آن را از ايشان\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nگرفت و « مأمون » آن را باز پس داد و در اختيار آنان بود تا آنكه « متوكل » به حكومت رسيد و اجتهاد كرد و آن را از ايشان ستاند و به تيول « عبدالله بازيار » « 1 » داد و او نيز ، يازده اصله نخل خرمائى را كه رسول خدا ( ص ) با دست خود در « فدك » غرس كرده بود قطع كرد ؛ و اين آخرين خبرى است كه از اجتهاد خلفا درباره خمس و ميراث پيامبر ( ص ) به ما رسيده است . اما ديدگاه علماى مكتب خلفا چنان است كه مىآيد :\r\n\r\nديدگاه علماى مكتب خلفا در مورد مصرف خمس :\r\nديدگاه علماى مكتب خلفا در مورد مصرف خمس پس از رسول خدا ( ص ) ، به تبع اقدام خلفا درباره‌ى با آن ، متفاوت است . گروهى گويند : « سهم رسول خدا ( ص ) از آنِ امام يعنى خليفه است ، و سهم ذى القربى از آن خويشاوندان امام . » و گروهى گويند : « هر دو سهم بايد به مصرف سلاح و امكانات برسد . » و ديگران گويند : « تعيين مورد مصرف خمس منوط به اجتهاد خلفاست . »\r\nبرخى از آن‌ها اقدام عمر در محروم كردن اهل البيت از خمس را امرى اجتهادى دانسته و گويند : « عمر در حكم خود از راه اجتهاد خارج نشد و كسى كه بر كار عمر اشكال كند جز اين نيست كه در اجتهادى كه روش صحابه بوده اشكال مىكند . »\r\nو در پاسخ كسى كه از عمر انتقاد كرده و گويد : « او براى زنان پيامبر حقوق ويژه قرار داد ، و فاطمه و اهل البيت را از خمسشان محروم ساخت . . . و اين روش در زمان پيامبر سابقه نداشت » گويند : « اين از باب مخالفت مجتهد با مجتهد ديگر\r\n\r\n\r\n","description":"","footnote":"\r\n( 1 ) . بازيار واژه‌اى فارسى و به معناى : پرورنده باز است . ظاهراً او مسئول بازهاى شكارى متوكل بوده است . .\r\n","page_name":" 266 ","page_number":266},
  {"content":"\r\n\r\nدر مسائل اجتهادى است » . « 1 »\r\nو فراموش نكنيم كه همه اين سخنان در مورد خمس غنايم فتوات است ، چون معتقدان به اين سخنان مىگويند : آيه كريمه : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى . . . ) تنها به خمس غنايم فتوحات نظر دارد ؛ بنابراين ، آن‌ها مىگويند » - با آنكه خداوند سبحان موارد مصرف خمس غنايم فتوحات را در اين آيه تعيين فرموده ، در عين حال - تعيين موارد مصرف خمس منوط به اجتهاد خلفاست . » ! ! و خلفا نيز موارد مصرف خمس را اين گونه تعيين كرده‌اند :\r\nابوبكر و عمر اجتهاد كردند و فاطمه دختر رسول خدا ( ص ) و ساير خويشاوندان و نزديكان هاشمى آن حضرت و نوادگان مطّلب را از سهم خمسشان محروم ساختند . و عثمان ، اجتهادى بر اين اجتهاد افزود و خمس و ميراث رسول خدا را براى صله‌ى رحم يك‌جا به خويشاوندان خود داد و بعد ، معاويه اجتهاد ديگرى را ضميمه آن كرد و فرمان داد تا تمام زر و سيم‌ها و نفايس غنيمتى فتوحات را براى او كنار بگذارند و همه آن‌ها را در خزانه ويژه خود جاى داد و بعد ، ديگر خلفاى اموى و عباسى خمس را در گنجينه‌هاى خاص خود جاى دادند دو آن را به مصرف شاعران فاسق و كنيزان مطرب رسانيدند ! !\r\nو سرانجام ، علماى مكتب خلاف اجتهاد كردند و هر چه را كه خلفا انجام داده بودند ، آن را از احكام اسلامى برشمردند و مسلمانان را به پيروى از آن فراخواندند و مخالف آن را مخالفت سنّت و جماعت ناميدند !\r\nپس ، اينكه مىگويند : « خليفه در اين مسئله اجتهاد كرد » معنايش اين است كه :\r\n\r\n\r\n","description":"","footnote":"\r\n( 1 ) . يعنى مخالفت عمر با رسول خدا ( ص ) از باب مخالفت مجتهدى با مجتهد ديگر است ! ! .\r\n","page_name":" 267 ","page_number":267},
  {"content":"\r\n\r\n« نظر خليفه اين بود » و اين از « مسائل اجتهادى » است . يعنى : « نظر خليفه درباره اين مسئله همان حكم اسلامى است » بنابراين ، آن‌ها مىگويند : « خداوند فرمود ، رسول خدا فرمود ، و خلفا هم اجتهاد كردند ، و اجتهاد خلفا در رديف كتاب خدا و سنّت رسول الله ، مصدرى براى تشريع اسلامى است ! و انا لله و انّا اليه راجعون ! !\r\n* * * اقدام و آراء و استدلال مكتب خلفا درباره‌ى « خمس » را با اندكى تفصيل يادآور شديم و به ديدگاه امامان اهل البيت ( ع ) درباره خمس نيز اشاره كرديم ، كه خمس از نظر آن‌ها به شش سهم تقسيم مىشود : سه سهم براى خدا و رسول و خويشاوندان رسول است و آن حضرت اين سهام را در حيات خود مىگرفت و پس از او بايد در اختيار امامان دوازده‌گانه اهل البيت ( ع ) قرار گيرد ، و سه سهم ديگر از آنِ فقراى بنىهاشم و يتيمان و در راه ماندگان مستمند آن‌هاست . « 1 »\r\nو نيز فرموده‌اند : « جداسازى خمس از تمام اموالى كه يك مسلمانان از راه جنگ و غير آن به دست مىآورد واجب است ؛ « 2 » و در اين دو مسأله به عموم آيه خمس و سنّت موجود رسول خدا ( ص ) در نزد خود استدلال كرده‌اند ، و فقهاى مكتب آنان در مقام استدلال به عموم آيه خمس گويند :\r\n« اين آيه اگر چه درباره‌ى غنايم غزوه‌ى بدر نازل شده ، ولى اين مورد نمىتواند تخصيص بزند ، و تخصيص بدون دليل باطل است » اشكال وارد بر اين استدلال و پاسخ آن چنين است :\r\nاشكال : « اين آيه درباره‌ى غنايم غزوه‌ى بدر نازل شده و شامل چيزى جز غنايم جنگى نمىشود . » .\r\n\r\n\r\n","description":"","footnote":"\r\n( 1 ) . مشروح آن در باب : « موارد مصرف خمس از نظر مكتب اهل البيت » گذشت .\r\n( 2 ) . مراجعه كنيد : مجموعه‌هاى حديثى و رساله‌هاى عمليه فقهاى مكتب اهل البيت ( ع ) . .\r\n","page_name":" 268 ","page_number":268},
  {"content":"\r\n\r\nپاسخ : « نزول آيه در غزوه بدر حكم عامِّ وارد در آيه ، كه وجوب اداى خمس از غنايم باشد را ، تخصيص نمىزند ، و اين حكم را خاصّ غنايم جنگى نمىكند ؛ نمونه آن در غير اين مورد ، حكم تازيانه زدن بر كسانى است كه درباره زنا كردن كسى شهادت دهند و تعدادشان به چهار نفر نرسد ، حكمى كه در داستان « إفك » نازل شد و مورد آن ، يعنى داستان افك ، اين حكم عامِّ وارد در آيات را ، كه تازيانه زدن بر شهود كمتر از چهار نفر باشد ، تخصيص نزد . همچنين است حكم « ظهار » كه در سوره مجادله نازل گرديد و مختص آن زن و مرد مجادله كننده‌ى آن روز نشد ، اگر چه درباره مجادله آن دو نازل شده بود ، و در ساير موارد نيز چنين است .\r\nو نيز در پاسخ اشكال گفته‌اند : « تخصيص آيه و تقييد آن به غنايم جنگى ، به اقامه دليل سزاوارتر است « 1 » ؛ و كسى كه آيه را تخصيص مىزند بايد دليل بياورد . » « 2 »\r\nو مؤيد اين پاسخ‌ها ، موضوعى است كه قرطبى يكى از علماى مكتب خلفا در تفسير آيه يادآور شده و گويد : « اتفاق علما بر آن است كه مراد از ( ما غَنِمْتُمْ مِنْ شَيْ ) در سخن خداى متعال ، اموال كفار است ، اموالى كه مسلمانان با قهر و غلبه بدان نايل شده‌اند ، ولى چنان كه بيان داشتيم ، زبان عرب اقتضاى اين تخصيص را ندارد . » « 3 »\r\nپس ، تخصيص غنايم به غنايم جنگى ، به نظر زبان شناسان بر خلاف معناى متبادر از لفظ است و نظر علماى مكتب خلفا بر تخصيص آيه ، مخالف معناى\r\n\r\n\r\n","description":"","footnote":"\r\n( 1 ) . مسالك الافهام ، ج 2 ص 80 .\r\n( 2 ) . الخلاف شيخ طوسى ، ج 2 ص 110 و ج 1 ص 385 ، و نزديك به آن در مصباح الفقيه ، كتاب الخمس ، ص 19 .\r\n( 3 ) . تفسير قرطبى ، ج 8 ص 1 . .\r\n","page_name":" 269 ","page_number":269},
  {"content":"\r\n\r\nمتبادر از اطلاق آيه است .\r\nو نيز ، در پاسخ اشكال گفته‌اند : « اين آيه اگر چه در مورد خاص - يعنى غزوه بدر - نازل شده ، ولى روشن است كه به آن مور خاص اختصاص ندارد ؛ و حتى كسانى از مكتب خلفا كه به عدم وجوب خمس در مطلق غنايم قائلند ، آيه را به خصوص آن امور تخصيص نزده‌اند ، بلكه آن را به مطلق غنايم جنگىِ به دست آمده تعميم داده‌اند ؛ و ما اگر در گرفتن حكم از اين آيه بنا را بر جمود بگذاريم و به هيچ وجه از مورد آن تجاوز ننمائيم ، لازمه‌اش آن مىشود كه خمس جز بر كسانى كه در غزوه‌ى بدر حضور يافته و غنايم آن غزوه را از مشركان به دست آورده‌اند ، بر ديگرى واجب نباشد ؛ در حالى كه هيچ كس بدان قائل نيست ، پس به ناچار بايد از مورد آيه تجاوز كنيم ، و ما از مورد به مطلقِ آنچه كه غنيمت بر آن صادق است تجاوز مىكنيم ، چه در جنگ به دست آمده باشد يا از تجارت يا صنعت يا غير آن‌ها . « 1 »\r\nعلماى مكتب اهل البيت علاوه بر استدلال به آيه خمس ، به روايات رسيده از امامان اهل البيت ( ع ) نيز استدلال مىكنند ؛ همانگونه كه در ساير احكام انجام مىدهند ؛ چون رسول خدا ( ص ) در حديث ثقلين و جز آن فرمان داده تا مسلمانان بدان‌ها تمسك جويند ؛ حال ، چه حديثِ خود را به جدّ خويش رسول خدا ( ص ) اسناد دهند ، يا اسناد ندهند ، فرقى نمىكند ، و از جمله احاديثى كه به رسول خدا ( ص ) اسناد داده‌اند حديثى است كه صدوق در خصال از جعفر بن محمد از پدرش از جدش از علىبن ابىطالب از پيامبر ( ص ) روايت كرده ، كه به او فرموده : « اى على ! عبدالمطّلب در جاهليت پنج سنّت نهاد كه خداوند آن‌ها را در اسلام جارى ساخت : او زن‌هاى پدران را بر پسران حرام\r\n\r\n\r\n","description":"","footnote":"\r\n( 1 ) . تقريرات درس فقه آية الله بروجردى به نام « زبدة المقال » ص 5 . .\r\n","page_name":" 270 ","page_number":270},
  {"content":"\r\n\r\nكرد و خداى عزّوجلّ اين آيه [ نساء / 22 
  ] را نازل فرمود : ( وَ لا تَنْكِحُوا ما نَكَحَ آباؤُكُمْ مِنَ النِّساء ) : « با زنانى كه پدرانتان با آن‌ها ازدواج كرده‌اند ، ازدواج نكنيد » ، و گنجى يافت و خمس آن را جدا ساخت و صدقه داد و خداى عزّوجلّ اين آيه را نازل فرمود : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَه . . . ) و . . . » « 1 »\r\nو اين حديث بر آن است كه آيهء خمس ، غير غنايم جنگى را هم شامل مىشود ، و سنّت رسول خدا ( ص ) در اين باره را نيز پيشتر يادآور شديم ، و اين فشرده دلايل پيروان مكتب اهل البيت در اين مقام بود .\r\n\r\n\r\n","description":"","footnote":"\r\n( 1 ) . خصال صدوق ، تحقيق على اكبر غفارى ، ص 312 . .\r\n","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\n6 - اجتهاد خليفه عمر درباره عمر درباره مُتعه نساء :\r\nعمر مُتعه حج و متعه نساء [ / ازدواج موقت 
  ] را حرام كرد و اين اقدام او از مسائل اجتهادى شمرده شد .\r\nابن‌ابى الحديد در شرح نهج البلاغه و احمد بن حنبل در مسند خود از جابربن عبدالله انصارى روايت كنند كه گفت : « ما در زمان رسول خدا ( ص ) متعه حج و متعه نساء انجام مىداديم و چون عمر ما را نهى كرد ، از آن دست برداشتيم . » « 1 »\r\nو در تفسير سيوطى و كنز العمال از سعيد بن مسيّب ، گويد : « عمر از متعه حج و متعه نساء نهى كرد . » « 2 »\r\nو در بداية المجتهد ، زاد المعاد ، شرح نهج البلاغه ، المغنى ابن قدامه و المحلّى ابن حزم از قول عمر روايت كرده‌اند كه او گفته است : « دو متعه بود كه در زمان رسول خدا ( ص ) اناجم مىشد و من از آن دو نهى مىكنم و بر انجام آن كيفر\r\n\r\n\r\n","description":"","footnote":"\r\n( 1 ) . شرح نهج البلاغه ، ج 1 ص 61 و ج 3 ص 167 - 168 ، و چاپ تحقيق محمد ابوالفضل ابراهيم ، ج 1 ص 182 ، و ج 12 ص 251 - 255 . مسند احمد ، ج 3 ص 363 و همانند آن در ص 365 ، و فشرده آن در ص 325 .\r\n( 2 ) . تفسير سيوطى ، ج 2 ص 141 . كنز العمال ، ج 8 ص 293 . مشكل الآثار طحاوى ، ص 375 . .\r\n","page_name":" 273 ","page_number":273},
  {"content":"\r\n\r\nمىدهم : متعه حج و متعه نساء [ / ازدواج موقت 
  ] . » « 1 »\r\nو در روايت جصّاص و ابن حزم گويد : « دو متعه بود كه در زمان رسول خدا ( ص ) انجام مىشد و من از آن دو نهى مىكنم و بر انجام آن تازيانه مىزنم : متعه نساء و متعه حج » « 2 »\r\nروايات گذشته اجمالًا بر آن بود كه خليفه عمر در دو حكم اسلامى : « متعه حج و متعه نساء » دو اجتهاد كرده و نظر شخصى خود را اعمال نموده است ، كه اينك بحث و بررسى آن را پى مىگيريم :\r\n\r\n\r\n","description":"","footnote":"\r\n( 1 ) . بداية المجتهد ، ج 1 ص 346 . زاد المعاد ، ج 2 ص 205 . شرح نهج البلاغه ، ج 3 ص 167 . المغنى ، ج 7 ص 527 . المحلّى ، ج 7 ص 107 . تفسير قرطبى ، ج 2 ص 167 . تفسير رازى ، ج 3 ص 201 و 202 . كنز العمال ، ج 8 ص 293 و 294 . البيان و التبيين ، ج 2 ص 223 ، و شرح معانى الآثار ، ص 374 .\r\n( 2 ) . احكام القرآن ، جصّاص ، ج 1 ص 279 ، و المحلّى ، ج 7 ص 107 . و شايد منشأ اختلاف در لفظ و عبارت آن باشد كه خليفه اين سخن را دو بار گفته باشد ، يك بار گفته : « بر انجام آن دو كيفر مىدهم » و بار ديگر : « بر انجام آن دو تازيانه مىزنم » . .\r\n","page_name":" 274 ","page_number":274},
  {"content":"\r\n\r\n\r\nالف - مُتعه حج\r\n« متعه حجّ » در ضمن « حجّ تمتّع » انجام مىشود و بيان آن اينكه ، حج بر سه نوع است : حجّ تمتّع ، حجّ إفراد و حجّ قِران .\r\n1 - حجّ تمتّع ، و آن بر كسانى واجب مىشود كه در محدوده مسجد الحرام نباشند ؛ و صورت انجام آن چنين است كه ، كه شخص حج گزار در ماه‌هاى حج يعنى : شوّال و ذيقعده و ذيحجّه ، از ميقات ، مُحرم به عمره حج مىشود و تلبيه مىگويد و به مكه مىآيد و هفت بار طواف بيت الله مىكند و دو ركعت نماز طواف مىگزارد و هفت بار سعى ميان صفا و مروه به جاى مىآورد و سپس تقصير مىكند و از احرام بيرون مىآيد و همه محرّمات اين احرام بر او حلال مىشود و در مكّه مقيم مىماند تا روز ترويه [ / هشتم ذيحجّه 
  ] فرارسيد و دوباره براى حجّ محرم شود و به عرفات برود و پس از غروب روز نهم به سوى مشعر حركت كند و از آنجا به مِنى برود و قربانى كند و با تراشيدن سر يا تقصير از احرام خارج شود و ديگر مناسك حج را به جاى آورد . اين حج را « حجّ تمتّع » و عمره آن را « عُمره تمتّع » ناميده‌اند ، چون خداى متعال فرموده : ( فَمَنْ تَمَتَّعَ\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبِالْعُمْرَةِ إِلَى الْحَج ) يعنى : « هر كس كه با ختم عمره‌ى تمتّع ، حج را آغاز كند » « 1 » و چون حاجيان در بين دو احرامِ عمره و حج ، مَحُلّ مىشوند و از آنچه بر آن‌ها حرام شده بود بهره مىجويند . فاصله ميان اين دو احرام همان « متعه حج » است كه خليفه عمر و پيروان او آن را حرام كردند ، ولى بيشتر مسلمانان اين زمان آن را انجام مىدهند .\r\n2 و 3 - حجّ إفراد و حجّ قِران\r\n\r\nنخست - در فقه اهل البيت ( ع ) :\r\nصورت « حجّ إفراد » آن است كه ، حاجى از ميقات يا از منزل خود - اگر نزديكتر از ميقات باشد - مُحرم مىشود و به عرفات مىرود و روز نهم را در آنجا مىماند و بعد ، بقيه مناسك حج را تماماً به جاى مىآورد و از احرام خارج مىشود و تنها يك عمره مفرده بر عهده اوست كه آن را هم در طول سال از نزديكترين حِلّ [ محلّ خارج حَرَم 
  ] يا يكى از ميقات‌ها شروع و به پايان مىرساند ؛ و چون شخص حاجى هر يك از آن دو را جداى از هم به جاى مىآورد ، آن‌ها را « حجّ إفراد » و « عمره‌ى مفرده » ناميده‌اند .\r\nو صورت « حجّ قِران » در جميع مناسك همان صورت « حجّ إفراد » است ، و وجه تمايز آن اينكه ، حج گزار در حج قِران قربانى را در حال احرام قرين خود مىسازد و با خود به قربانگاه مىبرد ، حال آنكه در حج إفراد اصلًا قربانى واجب نيست ؛ و يكى از اين دو حج بر ساكنان مكه واجب تخييرى است . « 2 »\r\n\r\nدوم - در فقه مكتب خلفا :\r\nالف - حجّ قِران در فقه مكتب خلفا آن است كه ، حاجىِ قارن ، عمره و حج را قرين هم بياورد ؛ يعنى : بين آن دو را با نيت واحد و تلبيه واحد جمع كرده و\r\n\r\n\r\n","description":"","footnote":"\r\n( 1 ) . بقره / 196 .\r\n( 2 ) . دليل المناسك آية الله حكيم ره ، چاپ نجف 1377 ه - ، ص 37 - 45 . .\r\n","page_name":" 276 ","page_number":276},
  {"content":"\r\n\r\nبگويد : « لبّيك به يك حج و يك عمره » ، يا در ماه‌هاى حج احرام عمره ببندد و تلبيه گويد و از آن خارج نشود تا با حج پيوندش دهد . و قارن اگر از اهل مكه نباشد بايد همانند متمتع قربانى كند . « 1 » و حج إفراد جداى از آن دو است و حج گزار تنها تلبيه حج مىگويد و بس . و گفته مىشود « حج تنها به جاى آورد » « 2 » و در برخى روايات است كه : « حجّ مجرد به جاى آورد » « 3 »\r\n* * * اين‌ها انواع حج در نزد مسلمانان است . اما مشركان جاهلى بنابر روايت صحيح بخارى ، صحيح مسلم ، مسند احمد ، سنن بيهقى و ديگر كتب از ابن عباس ، گويد : « آن‌ها انجام عمره در ماه‌هاى حج را از بدترين گناهان روى زمين مىدانستند ، و ماه محرم را ماه صفر به حساب مىآوردند و مىگفتند : « هرگاه پشت شتران بهبودى يافت و رنج سفر پايان گرفت و آثار آن ناپديد شد و ماه صفر به آخر رسيد ، انجام عمره براى عمره گزار حلال مىگردد . » « 4 »\r\nنووى در شرح صحيح مسلم گويد : علما در شرح اين روايت گفته‌اند : « اينكه گويد : « آن‌ها ماه محرم را ماه صفر به حساب مىآوردند » اشاره به « نسىء » و تأخيرى است كه انجامش مىدادند و محرم الحرام را صفر مىناميدند و حلالش مىكردند و تحريم محرّم را تا بعد از صفر به تأخير مىانداختند تا با سه ماه حرام پىدرپى مواجه نشوند و براى غارت و چپاول در تنگنا قرار نگيرند .\r\n\r\n\r\n","description":"","footnote":"\r\n( 1 ) . بنابر نقل بداية المجتهد نظر برخى از پيروان مالك بر خلاف آن است .\r\n( 2 ) . بداية المجتهد ، ج 1 ص 348 ، و نهاية اللغة ، ماده « قِران » .\r\n( 3 ) . سنن بيهقى ، ج 5 ص 5 ، باب من اختار الإفراد .\r\n( 4 ) . فتح البارى ، ج 4 ص 168 - 169 . صحيح مسلم ، باب جواز العمره ، حديث 198 . مسند احمد ، ج 1 ص 249 و 252 و 332 و 339 . سنن ابوداود ، كتاب المناسك ، باب العمره . سنن نسائى ، كتاب الحج ، ص 77 . سنن بيهقى ، ج 4 ص 354 . المنتقى ، حديث 2422 ، مشكل الآثار ، ج 3 ص 155 ، و شرح معانى الاخبار ، ج 1 ص 381 . .\r\n","page_name":" 277 ","page_number":277},
  {"content":"\r\n\r\nو ابن حجر در بيان علت اقدام آن‌ها گويد : « تعليق جواز انجام عمره به پايان ماه صفر بدان خاطر بود كه عمره در نظر آنان بايد در غير ماه‌هاى حج انجام مىشد و صفر از ماه‌هاى حج نبود ، چنان كه محرّم نيز از ماه‌هاى حج نبود و آن‌ها محرّم را صفر قرار مىدادند ، چون در پايان آن هنوز پشت شترانشان از بار سفر بهبودى نيافته بود و لذا آن را بر سبيل تبعيّت به ماه‌هاى حج ملحق مىكردند و اولين ماه عمره را ماه محرّمِ به تأخير افتاده كه در اصل ماه صفر بود قرار مىدادند ، چون عمره در نزد آنان مربوط به غير ماه‌هاى حج بود . » « 1 »\r\nاين رسمِ قريش و سنت آن‌ها در انجام عمره بود كه رسول خدا ( ص ) - چنان كه مىآيد - در اين باره با آن‌ها مخالفت فرمود :\r\n\r\nسنت رسول خدا ( ص ) در انجام عمره :\r\nابن قيّم گويد : « رسول خدا ( ص ) پس از هجرت چهار عُمره گزارد كه همگى در ماه ذيقعده بود » و در تأييد سخن خود رواياتى را از أنس و ابن عباس و عايشه آورده كه دو نفر اخير گفته‌اند : « رسول خدا ( ص ) جز در ماه ذيقعده عمره نگزارد » « 2 »\r\nابن‌قيم گويد : « مراد آن است كه عُمره‌هاى آن حضرت در ماه‌هاى حج و در مخالفت با روش مشركان بوده است ؛ كه آن‌ها انجام عمره در ماه‌هاى حج را نمىپسنديدند و مىگفتند : « اين از بدترين گناهان است . » و اين خود دليلى است بر آنكه انجام عمره در ماه‌هاى حجّ بدون شك از ماه رجب افضل است . »\r\nگويد : « مسلَّم است كه خداوند جز بهترين و برترين زمان‌ها را براى عُمره\r\n\r\n\r\n","description":"","footnote":"\r\n( 1 ) . مراجعه كنيد : شرح نووى بر صحيح مسلم ، و فتح البارى شرح ابن حجر بر صحيح بخارى .\r\n( 2 ) . زاد المعاد ، ج 1 ص 209 . مشروح اين روايات در صحيح بخارى ، ج 1 ص 212 . صحيح مسلم ، كتاب الحج ، حديث 217 - 220 ، ص 916 - 917 . سنن بيهقى ، ج 4 ص 357 و ج 5 ص 10 - 12 ، و تاريخ ابن‌كثير ، ج 5 ص 109 ، آمده است . .\r\n","page_name":" 278 ","page_number":278},
  {"content":"\r\n\r\nگزارى پيامبر خود انتخاب نمىكرد ، و انجام عمره در ماه‌هاى حج همانند وقوع حج در همان ماه‌هاست ؛ و اين ماه‌ها ، ماه‌هاى ويژه خداى متعال براى انجام عبادت و وقت مخصوص آن است ، و عمره « حجّ اصغر » است و بهترين زمان انجام آن ماه‌هاى حج ، و ماه ذيقعده ميانه آن‌هاست ، و اين انتخابى الهى است ؛ پس كسى كه بهره‌اى از علم دارد بايد كه آن را برگزيند .\r\nاكنون كه سنّت مشركان و سنت رسول خدا ( ص ) در انجام عمره را مرور كرديم ، به بحث « مُتعه حج » در كتاب و سنت بازمىگرديم و بعد ، كيفيت اجتهاد خلفا در آن را يادآور مىشويم :\r\n\r\nمُتعه حج در كتاب خدا :\r\nخداوند سبحان مقرر داشت تا در ماه‌هاى حج ، بر خلاف سنت مشركان ، بين عُمره و حج ، و تمتّع ميان آن‌ها جمع گردد و در سوره بقره / 196 فرمود : ( إِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ وَ اتَّقُوا اللَّهَ وَ اعْلَمُوا أَنَّ اللَّهَ شَديدُ الْعِقاب ) « و هرگاه در امان بوديد ، پس كسى كه با ، عمره حج ، تمتّع مىجويد ، آنچه از قربانى كه ميسورش شد [ قربانى كند 
  ] و هر كه نيافت ، سه روز در ايام حج و هفت روز پس از بازگشت ، روزه بدارد كه آن ده روز كامل است . آن براى كسانى است كه خانواده آن‌ها نزد مسجد الحرام [ / ساكن مكه و حرم 
  ] نباشد . و از خدا بترسيد و بدانيد كه خدا سخت كيفر است » .\r\nخداوند سبحان در اين آيه تمتّع جستن با عمره حج را ، براى كسانى كه خانواده آن‌ها اهل مكه و حرم نباشد و ايمن باشند ، تشريع فرموده و در آيه بعد فرموده : ( الْحَجُّ أَشْهُرٌ مَعْلُومات ) : « حج در ماه‌هاى معلومى است » و جمع ميان عُمره و حج لازمه‌اش آن است كه آن دو در ماه‌هاى حج واقع گردند ، و اين دو\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nآيه با وضوح و روشنى بدين حكم تصريح دارند ، و عمران‌بن حصين صحابى نيز - بنابر روايت صحيح بخارى - به همين موضوع اشاره كرده كه گويد : « آيه‌ى متعه در كتاب خدا نازل شد و ما با رسول خدا ( ص ) انجامش داديم و قرآن به حرت آن نازل نشد و پيامبر ( ص ) تا واپسين دم حيات از آن نهى نفرمود . . . » « 1 »\r\nاين روايت در صحيح مسلم چنين است : « آيه متعه - يعنى متعه حج - در كتاب خدا نازل شد و رسول خدا ( ص ) ما را به انجام آن فرمان داد . سپس هيچ آيه‌اى كه متعه حج را نسخ كند نازل نگرديد ، و رسول خدا تا واپسين دم حيات از آن نهى نفرمود . . . » « 2 »\r\nاين حكمى است كه همه مفسران و علما بر آن اجماع كرده‌اند و خلافى در آن نيست ، و شگفت آنكه خداوند سبحان اين آيه را با اعلام : ( أَنَّ اللَّهَ شَديدُ الْعِقابِ ) : « خداوند سخت كيفر است » به پايان برده است .\r\nآرى ، خداوند متعال « مُتعه حج » را با صراحت تمام در اين آيه تشريع فرمود و رسول خدا ( ص ) در حجة الوداع آن را به انجام رسانيد و خبر متواتر آن در كتاب‌هاى صحيح حديثى - چنان كه مىآيد - روايت و منتشر گرديد :\r\n\r\nمتعه حج در سنّت رسول خدا ( ص ) :\r\nاز آنجا كه عُمره در ماه‌هاى حج نزد قريشِ جاهلى از بدترين گناهان بود ، رسول خدا ( ص ) در تبليغ حكم « عُمره تَمتُّع » به تدريج و آهستگى پيش رفت .\r\nبنگريد :\r\nدر صحيح بخارى ، سنن ابوداود ، سنن ابن‌ماجه و سنن بيهقى از عمربن\r\n\r\n\r\n","description":"","footnote":"\r\n( 1 ) . صحيح بخارى ، ج 3 ص 71 ، و سنن بيهقى ، ج 5 ص 19 .\r\n( 2 ) . صحيح مسلم ، باب جواز التمتع ، ص 900 حديث 172 . تفسير قرطبى ، ج 2 ص 338 . زاد المعاد ، ج 1 ص 252 ، و طبقات ابن‌سعد ، چاپ اروپا ، ج 4 قسمت دوم ص 28 . .\r\n","page_name":" 280 ","page_number":280},
  {"content":"\r\n\r\nخطاب روايت كنند كه گفت : « از رسول خدا ( ص ) در « وادى العقيق » « 1 » شنيدم كه مىفرمود : « فرستاده‌اى از پروردگارم نزد من آمد و گفت : « در اين وادى مبارك نماز بگزار و بگو : « يك عمره در يك حج داخل است » .\r\nو در روايت ديگرى است كه : « بگو : يك عمره با يك حج همراه است » .\r\nو در عبارت سنن بيهقى است كه فرمود : « جبرئيل نزد من آمد » و در آخر آن آمده است : « پس ، عمره تا روز قيامت داخل در حج شد » « 2 »\r\nرسول خدا ( ص ) عمر را از نزول اين وحى كه بايد « عمره و حج » را با هم انجام دهند آگاه كرد ، و در اين تبليغ خاص حكمتى نهفته بود كه آن را از آنچه كه در دوران او [ / عمر 
  ] درباره عُمره پديد آمد درمىيابيم .\r\nآرى ، رسول خدا در وادى عقيق « عمر » را از نزول وحى آگاه كرد ، و در وادى عسفان « سراقة بن مالك » را ، چنان كه ابوداود روايت كرده و گويد :\r\n« رسول خدا ( ص ) در « عسفان » بود كه سراقه به آن حضرت گفت : « يا رسول الله ! مسائل و احكام را براى ما به گونه‌اى بيان كن كه گويى با قوم تازه به دنيا آمده سخن مىگوئى » و پيامبر فرمود : « خداوند متعال در اين حجّ شما عُمره‌اى را داخل فرمود ؛ پس هرگاه وارد شديد ، هر كس طواف بيت را به جاى آورد و سعى صفا و مروه را انجام داد ، مُحِلّ مىشود و از إحرام بيرون مىآيد ، مگر كسى كه قربانى به همراه دارد . » « 3 »\r\n\r\n\r\n","description":"","footnote":"\r\n( 1 ) . در معجم البلدان گويد : « عقيق همان جائى است كه درباره آن « انّك بواد مبارك » آمده ، و آن در ميانه وادى ذى الحليفه است ، و هما جائى است كه گفته شده : ميقات و محلّ احرام مردم عراق از ذات عرق است » و ابن حجر در شرح حديث مذكور در فتح البارى گويد : « فاصله آنجا تا مدينه چهار ميل است . »\r\n( 2 ) . صحيح بخارى ، ج 1 ص 186 ، و ج 4 ص 177 . سنن ابوداود ، ج 2 ص 159 ، سنن ابن‌ماجه ، ص 991 ، حديث 2976 . سنن بيهقى ، ج 5 ص 13 - 14 . فتح البارى ، ج 4 ص 135 ، و تاريخ ابن‌كثير ، ج 5 ص 17 و 128 و 136 .\r\n( 3 ) . سنن ابوداود ، ج 1 ص 159 ، حديث 1081 ، و المنتقى ، ابن‌تيميه ، حديث 2427 . و سراقةبن مالك ساكن قديد در نزديكى مكه بود و همان كسى است كه رسول خدا ( ص ) را به گاه هجرت به مدينه تعقيب كرد تا او را به قريش بازگرداند و يكصد شتر دستمزد و جعاله دريافت دارد كه دست و پاى اسبش در زمين فرورفت . در فتح مكه اسلام آورد و در سال 24 هجرى وفات كرد . مسلم در صحيح خود 19 حديث از او روايت كرده است . شرح حالش در تقريب التهذيب ، ج 1 ص 248 ، جوامع السيره ص 283 ، و سيره بن هشام ، ج 2 ص 103 و 250 و 309 ، آمده است . و عسفان بين جُحفه و مكه است و جحفه در چهار منزلى مكه مىباشد .\r\n","page_name":" 281 ","page_number":281},
  {"content":"\r\n\r\nآن حضرت در « سَرِف » كه شش ميل يا بيشتر با مكه فاصله دارد نيز ، به همه اصحاب خود ابلاغ كرد كه : « هر كس دوست دارد إحرام خود را احرام عمره قرار دهد ، چنين كند . » چنان كه عايشه آن را روايت كرده و گويد : « با رسول خدا در ماه‌هاى حج و شب‌هاى حج و احرام حج حركت كرديم تا در « سَرِف » فرود آمديم . گويد : آن حضرت به سوى اصحاب خود رفت و فرمود : « هر كس قربانى به همراه ندارد و دوست دارد كه احرام خود را احرام عمره قرار دهد چنين كند ، و كسى كه قربانى به همراه دارد چنين نكند . » گويد : « و انجام دهندگان و تاركان آن ، همه از اصحاب او بودند . » « 1 »\r\nاز آنچه گذشت ظاهر مىشود كه تاركان آن از مهاجران قريش بوده‌اند ، كسانى كه در جاهليت عُمره را از بدترين گناهان مىدانسته‌اند .\r\nپيامبر ( ص ) پس از رسيدن به « بطحاء مكه » نيز اين تبليغ را تكرار كرد . ابن عباس گويد : « پيامبر روز چهارم ذيحجه در بطحاء با ما نماز گزارد و فرمود : « هركس بخواهد إحرام خود را إحرام عمره قرار دهد ، چنين كند . » « 2 »\r\nرسول خدا ( ص ) بدين‌گونه تبليغ اين حكم را با تدريج و آهستگى انجام داد تا آنگاه كه طواف و سعى صفا و مروه را تمام كردند و حكم نهائى درباره‌ى آن نازل گرديد و همه را به انجام آن فرمان داد . بيهقى گويد :\r\n\r\n\r\n","description":"","footnote":"\r\n( 1 ) . صحيح بخارى ، ج 1 ص 189 . صحيح مسلم ، ص 875 حديث 121 و 123 به اختصار . سنن بيهقى ، ج 4 ص 356 ، و مصنف ابن ابى شبيه ، نج 4 ص 102 .\r\n( 2 ) . سنن بيهقى ، ج 5 ص 4 .\r\n","page_name":" 282 ","page_number":282},
  {"content":"\r\n\r\n« . . . پيامبر ( ص ) در بين صفا و مروه بود كه حكم قطعى و نهائى بر او نازل شد و فرمان داد تا هر يك از اصحاب كه إحرام حج بسته و قربانى به همراه ندارد ، آن را عُمره قرار دهد و فرمود : « اگر در ابتداى راه بودم اين قربانى را با خود نمىآوردم ، ولى چون سرم را بسته و قربانىام را به همراه آورده‌ام ، حق برون شدن از احرام را ندارم مگر در محلّ قربان كردن » و سراقةبن مالك برخاست و گفت : « يا رسول الله ! احكام را به گونه‌اى براى ما بيان كن كه گوئى با مردم تازه به دنيا آمده سخن مىگوئى ! آيا اين عمره‌ى ما براى امسالمان است يا براى هميشه ؟ » كه پيامبر فرمود : « بلكه براى هميشه است و عمره تا روز قيامت داخل در حج گرديد . . . » « 1 »\r\n* * * در احاديث گذشته آمده بود كه رسول خدا ( ص ) به عمر فرمود : « پروردگار من فرمانم داده تا بگويم : « يك عمره در يك حج داخل است » يا : « يك عمره با يك حج همراه است » يعنى : من بايد در اين سفر نيت كنم كه « حج و عمره » را با هم به انجام رسانم . و در پاسخ سراقه در « عسفان » فرمود : « خداوند در اين حج شما عمره‌اى را داخل فرمود » و تبليغ آن را به اين حج اختصاص داد . سپس در « سَرِف » و در « بطحاء » به تمام حجاج ابلاغ كرد : هر كه دوست دارد آن را عمره قرار دهد ! با عبارت : « هر كه دوست دارد » ! و چون وقت انجام و بيرون شدن از إحرامِ عمره فرارسيد به همه آن‌ها ابلاغ كرد كه : « عمعره براى هميشه داخل در حج گرديد » . و اين سخن سراقه كه در دو نقطه حساس گفت : « يا رسول الله ! احكام را براى ما به گونه‌اى بيان كن كه گوئى با مردم تازه به دنيا آمده سخن مىگوئى ! » مرادش آن بود كه ما به گذشته و آنچه قريش جاهلى بر آن بوده‌اند كارى نداريم .\r\nخلاصه ، اقدام رسول خدا ( ص ) و چگونگى تبليغ آن حضرت در بيان اينكه\r\n\r\n\r\n","description":"","footnote":"\r\n( 1 ) . همان ، ج 5 ص 6 . .\r\n","page_name":" 283 ","page_number":283},
  {"content":"\r\n\r\nعمره بخشى از حج است و خروج از احرامِ عُمره و تمتع جستن پس از آن به فرمان شارع مقدس مىباشد ، به تواتر رسيده است . بنگريد :\r\nدر مسند احمد و المنتقى از « أنس » گويد : « با شعار حج حركت كرديم ولى چون به مكه رسيديم رسول خدا فرمانمان داد كه آن را عمره قرار دهيم و فرمود : « اگر در ابتداى راه بودم آن را عمره قرار مىدادم ، ولى من قربانى به همراه آورده و حج و عمره را قرين و پيوسته قرار داده‌ام . » « 1 »\r\nو در صحيح مسلم و مسند احمد از « ابوسعيد خدرى » گويد : « با رسول خدا حركت كرديم و با همه‌ى وجود نداى حج سر داديم ولى چون به مكه رسيديم و فرمانمان داد تا آن را عمره قرار دهيم ، مگر كسى كه قربانى به همراه داشت ، و چون روز ترويه فرارسيد و قصد مِنى كرديم ، احرام حج بستيم » « 2 »\r\nو در زاد المعاد ابن قيم گويد : در صحيح مسلم و بخارى از « عايشه » روايت كرده‌اند كه گويد : « با رسول خدا ( ص ) به اصحابش فرمود : « آن را عمره قرار دهيد » و مردم از إحرام بيرون آمدند ، مگر كسى كه قربانى به همراه داشت . . . » « 3 »\r\nگويد : و در عبارت صحيح بخارى آمده است : « با رسول خدا ( ص ) به راه افتاديم و جز حج قصدى نداشتيم ولى چون وارد شديم و طواف بيت را انجام داديم پيامبر ( ص ) فرمود : « هر كس قربانى به همراه ندارد از إحرام بيرون آيد » و كسانى كه قربانى به همراه نداشتند از احرام بيرون آمدند ، و زنان آن حضرت نيز\r\n\r\n\r\n","description":"","footnote":"\r\n( 1 ) . مسند احمد ، ج 3 ص 266 ، و المنتقى ، حديث 2393 .\r\n( 2 ) . صحيح مسلم ، حديث 211 و 212 و از قول جابر در ص 914 . مسند احمد ، ج 3 ص 3 و 5 و 71 و 75 و 148 و 266 ، و المنتقى ، حديث 2418 .\r\n( 3 ) . زاد المعاد ، ج 1 ص 246 - 247 ، كه اصل آن در صحيح مسلم ، ص 873 و 874 ، حديث شماره 120 ، موجود است ، و نيز در سنن ابن‌ماجه حديث 2981 . .\r\n","page_name":" 284 ","page_number":284},
  {"content":"\r\n\r\nكه قربانى به همراه نداشتند از احرام بيرون آمدند . » . « 1 »\r\nگويد : و در صحيح مسلم از ابن عمر از « حفصه » زوجه پيامبر ( ص ) روايت كند كه گفت : « پيامبر در حجةالوداع به زنانش فرمود از احرام بيرون آيند . من به او گفتم : شما چرا از احرام بيرون نمىآئيد ؟ فرمود : « من سر خود را بسته و قربانىام را به همراه آورده‌ام لذا از احرام بيرون نيايم تا اين قربانى را نحر و ذبح كنم . » « 2 »\r\nگويد : و در صحيح بخارى از ابن عباس گويد : « مهاجران و انصار و زنان پيامبر در حجة الوداع مُحرم شدند و ما نيز احرام بستيم و چون به مكه رسيديم فرمانمان داد تا آن را عمره قرار دهيم . رسول خدا ( ص ) فرمود : احرام حج خود را ع مره قرار دهيد ، مگر كسى كه قربانى به همراه دارد . . . » « 3 »\r\nو كامل‌ترين حديث اين باب ، حديث « جابربن عبدالله انصارى » در كيفيت حجّ رسول خداست كه صاحبان صحاح آن را روايت كرده و ما فشرده آن را از صحيح مسلم بيان مىداريم ، گويد :\r\n« رسول خدا ( ص ) نُه سال درنگ كرد و حج نگزارد ؛ سپس در سال دهم ندا داد كه رسول الله به حج مىرود . مردم بسيارى به مدينه آمدند و همگى بر آن بودند تا به رسول خدا اقتدا كنند و اعمال خود را همانند او انجام دهند . ما نيز با آن حضرت به راه افتاديم تا به « ذى الحليفه » رسيديم . رسول خدا در مسجد نماز گزارد و بعد بر ناقه‌ى خود « قصواء » سوار شد تا ناقه او را به « بيداء » رسانيد و من هر چه نظر كردم فراروى و چپ و راست و ماوراى آن حضرت را پر از سواره و پياده ديدم . آرى ، رسول خدا در جمع ما بود و بر او قرآن نازل مىشد و او تأويل\r\n\r\n\r\n","description":"","footnote":"\r\n( 1 ) . صحيح بخارى ، كتاب الحج ، ج 1 ص 189 . صحيح مسلم ، ص 877 ، حديث 128 . سنن ابوداود ، ج 2 ص 161 ، حديث 1806 .\r\n( 2 ) . صحيح مسلم ، ص 902 ، حديث 177 - 179 ، و سنن ابوداود ، ج 2 ص 161 . حديث 1806 .\r\n( 3 ) . صحيح بخارى ، كتاب الحج ، ج 1 ص 191 . .\r\n","page_name":" 285 ","page_number":285},
  {"content":"\r\n\r\nآن را مىدانست . لذا هر چه انجام مىداد ما نيز انجام مىداديم ، كه نداى توحيد سر داد . . . و ما نيّتى جز حج نداشتيم و عمره را نمىشناختيم ، تا آنگاه كه با او به بيت الله رسيديم و او در برابر ركن استلام كرد . . . جابر همچنان به توصيف عمل رسول خدا مىپردازد تا آنجا كه گويد : - و چون به پايان طواف خود بر مروه رسيد فرمود : « من اگر در ابتداى راه بودم قربانى با خود نمىآوردم و آن را عمره قرار مىدادم ، و هر يك از شما كه قربانى به همراه ندارد از إحرام بيرون آيد و آن را عمره قرار دهد . »\r\nجابر گويد : « در اين هنگام « سراقة بن مالك » برخاست و گفت : « يا رسول الله ! آيا اين حكم براى امسال ما است يا براى هميشه ؟ » كه رسول خدا ( ص ) انگشتانش را در هم فروبرد و دو بار فرمود : « عمره [ بدينگونه 
  ] داخل در حج شد » و فرمود : « نه ، بلكه براى هميشه و همواره » « 1 » و در صحيح بخارى گويد : سراقه گفت : « آيا اين حكم خاصّ ماست ؟ » فرمود : « نه ، بلكه براى هميشه است » . « 2 »\r\n\r\nبرداشت صحابه از حكم عمره تمتع :\r\nدر گذشته كيفيت بيان تدريجى و آرام پيامبر در تبليغ حكم عمره‌ى تمتع به صحابه را يادآور شديم . در اين بحث ، چگونگى برداشت صحابه از اين حكم را پى مىگيريم .\r\nدر صحيح مسلم از « ابن عباس » گويد : « پيامبر و صحابه روز چهارم از دهه ذيحجه به مكه رسيدند و آن‌ها تلبيه حج مىگفتند كه پيامبر فرمود آن را عمره قرار دهند . »\r\n\r\n\r\n","description":"","footnote":"\r\n( 1 ) صحيح مسلم ، ص 886 - 888 ، حديث 147 . سنن ابوداود ، ج 2 ص 182 . سنن ابن ماجه ، ص 1022 . سنن دارمى ، ج 2 ص 44 . مسند احمد ، ج 3 ص 32 . سنن بيهقى ، ج 5 ص 7 ، ديث 991 ، و المحلّى ، ج 7 ص 100 .\r\n( 2 ) . صحيح بخارى ، ج 4 ص 166 . .\r\n","page_name":" 286 ","page_number":286},
  {"content":"\r\n\r\nو در روايت ديگر بعد از آن فرمود : « إحرام خود را به عمره بدل كنند ، مگر كسى كه قربانى به همراه دارد . » . « 1 »\r\nو در روايت سوم گويد : « پيامبر و صحابه صبح روز چهارم با إحرام حج وارد مكه شدند و فرمانشان داد تا آن را عمره قرار دهند ، كه اين بر آن‌ها گران آمد و گفتند : « يا رسول الله ! چه حلالى ؟ » فرمود : « تمام حلال‌ها » « 2 »\r\nو در روايت چهارم ، گويد : رسول خدا ( ص ) فرمود : « اين عمره‌اى است كه بدان تمتّع مىجوئيم و هر كس قربانى به همراه ندارد كاملًا از احرام بيرون آيد كه عمره تا روز قيامت داخل در حج گرديد . » « 3 »\r\nو در روايت ديگرى در صحيح بخارى و مسلم از جابر ، گويد : « با رسول خدا ، در سالى كه آن حضرت قربانى به همراه داشت ، حج گزارده و نيّت حج تنها كردند ، كه پيامبر فرمود : « از إحرامتان بيرون آييد و بيت الله و صفا و مروه را طواف كنيد و تقصير نماييد و همه چيز را بر خود حلال كنيد تا روز ترويه فرارسد و نيّت حج كنيد و آنچه را كه پيشتر انجام داديد مُتعه قرار دهيد - يعنى عمره تمتع بدانيد - كه گفتند : « چگونه آن را متعه قرار دهيم در حالى كه حجّش ناميديم ؟ » فرمود : « هر چه به شما دستور مىدهم انجامش دهيد كه من نيز اگر قربانى به همراه نداشتم همان را كه به شما دستور دادم انجام مىدادم ، ولى اكنون تا اين قربانى را به قربانگاه نرسانم هيچ حرامى بر من حلال نگردد . » « 4 »\r\n\r\n\r\n","description":"","footnote":"\r\n( 1 ) . صحيح بخارى ، ص 911 ، حديث 201 - 203 . سنن ابوداود ، ج 2 ص 156 ، حديث 1791 ، از ابن‌عباس گويد : پيامبر فرمود : « اگر كسى نيت حج كرد و به مكه وارد شد و بيت الله را طواف كرد و سعى صفا و مروه نمود ، از احرام خارج شده و اين عمره است . » .\r\n( 2 ) . همان ، ص 909 ، حديث 198 . صحيح بخارى ، ج 1 ص 191 ، و زاد المعاد ، ج 1 ص 246 .\r\n( 3 ) . همان ، ص 911 ، حديث 201 - 203 . سنن ابوداود ، ج 2 ص 156 . سنن بيهقى ، ج 5 ص 18 . المنتقى ، حديث 2423 ، و مصنف ابن ابى شيبه ، ج 4 ص 202 .\r\n( 4 ) . صحيح بخارى ، ج 1 ص 190 ، صحيح مسلم ، ص 884 - 885 ، حديث 143 ، و زاد المعاد ، ج 1 ص 248 . .\r\n","page_name":" 287 ","page_number":287},
  {"content":"\r\n\r\nو در روايت دوم از جابر گويد : گفتند : « يعنى در حالى كه از . . . برخى از ما مَنى مىچكد به مِنى برويم ؟ ! . . . » « 1 »\r\nو در روايت سوم از عطا ، گويد : از جابربن عبدالله در جمع مردم شنيدم كه گفت : « ما صحابه رسول خدا ( ص ) احرام حج تنها و بدون عمره بستيم و با رسول خدا در صبح روز چهارم ذيحجه وارد مكه شديم كه پيامبر دستورمان داد تا از احرام بيرون آييم و فرمود : « از احرام بيرون آييد و با زنانتان مباشرت كنيد . » گويد : « و اين را از آن‌ها نخواست ، ولى زنانشان را بر آن‌ها حلال كرد ، سپس به او خبر رسيد كه ما مىگوييم : « اكنون كه بين ما و بين عَرَفه تنها پنج روز فاصله است به ما دستور مىدهد كه با زنانمان مباشرت كنيم و در حالى كه از آلات تناسلى ما آب مىچكد به عرفه برويم ! » گويد : و رسول خدا ( ص ) به سخن پرداخت و فرمود : « شما خوب مىدانيد كه من با تقواترين و راستگوترين شمايم ، و اكنون اگر قربانى به همراه نداشتم به مانند شما از احرام بيرون مىآمدم ؛ پس ، از احرام بيرون آييد كه اگر من هم در ابتداى راه بودم قربانى با خود نمىآوردم . . . » « 2 »\r\nو در روايت چهارم گويد : « رسول خدا ( ص ) در صبح روز چهارم ذيحجه با نيّت حجِّ تنها وارد مكه شد و چون رسيديم فرمان داد تا عمره‌اش قرار دهيم و با زنانمان مباشرت كنيم ، كه گفتگوها بالا گرفت . . . و خبر آن به پيامبر ( ص ) رسيد و آن حضرت به خطبه برخاست و فرمود : « شنيده‌ام كه مردمى چنين و چنان\r\n\r\n\r\n","description":"","footnote":"\r\n( 1 ) . همان ، ج 1 ص 213 و ج 4 ص 166 . سنن ابوداود ، ج 2 ص 156 ، حديث 1789 . مسند احمد ، ج 3 ص 305 . سنن بيهقى ، ج 5 ص 3 و ج 4 ص 338 ، و زاد المعاد ، ج 1 ص 246 .\r\n( 2 ) . فتح البارى ، ج 17 ص 108 - 109 . صحيح مسلم ، ص 883 ، حديث 141 . سنن ابوداود ، باب إفراد الحج . ابن ماجه ، باب التمتع بالعمرة . سنن بيهقى ، ج 4 ص 338 و ج 5 ص 19 . زاد المعاد ، ج 3 ص 246 ، و مسند احمد ، ج 3 ص 356 . .\r\n","page_name":" 288 ","page_number":288},
  {"content":"\r\n\r\nمىگويند ! به خدا سوگند كه من از آن‌ها نيكوكارتر و خداترس‌ترم . . . » . « 1 »\r\nو در روايت « براءبن عازب » گويد : « رسول خدا و صحابه حركت كردند و همگى احرام بستيم و چون وارد مكه شديم فرمود : « حج‌ّتان را عمره قرار دهيد » مردم گفتند : « يا رسول الله ! ما احرام حج بستيم چگونه آن را عمره قرار دهيم ؟ ! » فرمود : « ببينيد چه مىگويم و انجامش دهيد » كه همان سخن را تكرار كردند و آن حضرت به خشم آمد و نزد عايشه رفت و او آثار خشم را در چهره‌اش ديد و گفت : « چه كسى شما را به خشم آورده كه خدايش به خشم آورد ؟ ! » فرمود : « چرا به خشم نيايم در حالى كه دستورى مىدهم و پيروى نمىشوم ؟ » « 2 »\r\nعايشه درباره اين ماجرا گويد : « رسول خدا ( ص ) در روز چهارم يا پنجم وارد مكه شد و بعد با خشم نزد من آمد . گفتم : « يا رسول الله ! چه كسى شما را به خشم آورده كه خدا به جهنم‌اش اندازد ؟ ! » فرمود : مگر متوجه نشدى كه مردم را به كارى فرمان دادم و آن‌ها در انجامش ترديد مىكنند ؟ » « 3 »\r\nو ابن عمر گويد : گفتند : يا رسول الله ! آيا انسان به مِنى برود و از آلتش مَنى بچكد ؟ ! » فرمود : « آرى » و به دنبال آن ، بسترها گسترده شد . « 4 »\r\nو جابر گويد : « با رسول خدا ( ص ) به نيت حج احرام بستيم و چون به مكه رسيديم فرمود تا از احرام برون آييم و آن را عمره قرار دهيم كه اين كار بر ما\r\n\r\n\r\n","description":"","footnote":"\r\n( 1 ) . صحيح بخارى ، ج 2 ص 52 ، و سنن ابن‌ماجه ، ج 1 ص 992 ، حديث 298 .\r\n( 2 ) . سنن ابن‌ماجه ، ص 993 . مسند احمد ، ج 4 ص 286 . مجمع الزوائد ، باب فتح الحج الى العمره . زاد المعاد ، ج 1 ص 247 . المنتقى ، حديث 2428 .\r\n( 3 ) . صحيح مسلم ، ص 879 ، حديث 130 . زاد المعاد ، ج 1 ص 247 . سنن بيهقى ، ج 5 ص 19 ، و منحة المعبود ، حديث 1051 .\r\n( 4 ) . صحيح مسلم ، ص 884 ، حديث 142 . زاد المعاد ، ج 1 ص 248 . سنن بيهقى ، ج 4 ص 356 و ج 5 ص 4 . المنتقى ، حديث 2426 ، و مجمع الزوائد ، ج 3 ص 233 . .\r\n","page_name":" 289 ","page_number":289},
  {"content":"\r\n\r\nگران آمد و در تنگنايمان قرار داد و خبر آن به پيامبر رسيد ، و ندانستيم از آسمان خبردار شد يا از سوى مردم ، كه فرمود : « اى مردم ! از احرام به درآييد ، كه من نيز اگر اين قربانى را به همراه نداشتم ، همان مىكردم كه شما كرديد » گويد : « پس ، از احرام برون آمديم و حتى با زنان مباشرت كرديم و هر چه بر غير محرم روا بود انجام داديم ، تا آنگاه كه روز ترويه فرارسيد و مكه را پشت سر گذاشتيم و احرام حج بستيم . » « 1 »\r\nو در روايت ديگرى گويد : گفتيم : « چه حلالى ؟ » فرمود : « تمام حلال‌ها » گويد : « پس نزد زنان آمديم و بوى خوش استعمال كرديم و چون روز ترويه فرا رسيد احرام حج بستيم . » « 2 »\r\n* * * و بدين سان ، با اكراه و سختى پذيرفتند كه حج و عمره را با هم بگزارند و در فاصله ميان آن دو از احرام به درآيند و تمتّع بجويند ؛ چون اين كار مخالف عادات عصر جاهلى بود . و نيز ، هنگامى كه امّ المؤمنين عايشه پيش از حج به خاطر عادت ماهانه از عمره محروم ، پيامبر ( ص ) به او فرمود تا بعد از حج - به تصريح روايات زير - عمره بگزارد :\r\n\r\nعايشه پس از حج عمره مىگزارد :\r\nدر صحيح مسلم از عايشه گويد : « با پيامبر حركت كرديم و جز حج نيّتى نداشتيم و چون به منطقه « سَرِف » يا نزديك آن رسيديم من دچار عادت ماهانه شدم و در حالى كه مىگريستم پيامبر ( ص ) وارد شد و گفت : « عادت شده‌اى ؟ » گفتم : « آرى » فرمود : « اين چيزى است كه خدا بر دختران آدم مقرر داشته است ،\r\n\r\n\r\n","description":"","footnote":"\r\n( 1 ) . صحيح مسلم ، ص 882 ، حديث 138 ، و المنتقى ، حديث 2400 و 2415 .\r\n( 2 ) . زاد المعاد ، ج 1 ص 246 . .\r\n","page_name":" 290 ","page_number":290},
  {"content":"\r\n\r\nپس هر چه حاجيان انجام مىدهند انجام بده جز آنكه پيش از غسل ، بيت الله را طواف مكن . » « 1 »\r\nو در روايت پيش از آن گويد : « هنگامى كه حج را به پايان برديم ، رسول خدا ( ص ) مرا با عبدالرحمن بن ابىبكر به منطقه « تنعيم » فرستاد و من عمره گزاردم و او فرمود : « اين به جاى عمره‌ات . » « 2 »\r\nو در روايت ديگرى گويد : « با رسول خدا ( ص ) براى حجّة الوداع حركت كرديم و احرام عمره بستيم . سپس پيامبر فرمود : « هر كس قربانى به همراه دارد نيّت حج با عمره كند و از احرام برون نشود تا هر دو را انجام دهد . » من در حال عادت وارد مكه شدم و طواف بيت به جاى نياوردم و سعى صفا و مروه نكردم و از حال خود به رسول خدا شكوه كردم كه فرمود : « سرت را بگشا و شانه بزن و نيّت حج كن و عمره را رها ساز . » گويد : چنان كردم و چون حج را به پايان برديم ، پيامبر مرا با عبدالرحمن بن ابىبكر به تنعيم فرستاد و من عمره گزاردم و او فرمود : « اين به جاى عمره‌ات . » .\r\nگويد : « همه كسانى كه نيت عمره كرده بودند طواف بيت گزاردند و سعى صفا و مروه نمودند و از احرام برون شدند و پس از بازگشت از مِنى طواف ديگرى به جاى آوردند . . . » « 3 »\r\nو در روايت ديگرى گويد : « مرا همراه خود بر شترش سوار كرد و من\r\n\r\n\r\n","description":"","footnote":"\r\n( 1 ) . صحيح مسلم ، ص 873 ، حديث 119 . سنن ابوداود ، ج 2 ص 154 ، و سنن ابن‌ماجه ، حديث 2963 . و سرف در چند ميلى مكه به سوى مدينه است .\r\n( 2 ) . صحيح مسلم ، ص 870 ، حديث 111 ، و تاريخ ابن‌كثير ، ج 5 ص 138 - 139 . و تنعيم در سه ميلى يا چهار ميلى مكه است و از آن رو « تنعيم » اش گفته‌اند كه سمت راستش كوه نعيم و سمت چپش كوه ناعم است . و نيز تنعيم نزديك‌ترين مكان حلّ به مكه است .\r\n( 3 ) . سنن ابوداود ، ج 2 ص 153 ، حديث 1781 . منحة المعبود ، حديث 990 ، و صحيح مسلم ، ص 870 ، حديث 111 . .\r\n","page_name":" 291 ","page_number":291},
  {"content":"\r\n\r\nخواستم مقنعه‌ام را برداريم و از گردنم جدا سازم كه او با چوبدستش به پايم زد . گفتم : مگر كسى را مىبينى ؟ سپس نيت عمره كردم و بازگشتم تا در « حصبه » [ / محل رمى جمرات 
  ] به رسول خدا رسيديم . » « 1 »\r\nو در روايت صحيح بخارى است كه عايشه گفت : « يا رسول الله ! شما عمره گزارديد و من عمره نگزاردم . » فرمود : « عبدالرحمن ! خواهرت را به تنعيم ببر تا عمره بگزارد . » و او بر شترش نشانيد تا عمره گزارد . » « 2 »\r\nو در سنن ابوداود و سنن بيهقى از ابن عباس گويد : « رسول خدا ( ص ) عايشه را از « حصبه » به عمره نفرستاد مگر براى ريشه كنى پندار مشركان كه مىگفتند : « هرگاه پشت شتران بهبودى يافت و آثارش ناپديد شد و ما صفر فرا رسيد ، انجام عمره براى عمره گزار حلال مىشود . » و در عبارت بيهقى گويد : « رسول خدا ( ص ) عايشه را در ذيحجه به عمره نفرستاد مگر براى ريشه كنى پندار مشركان ، چون اين تيره قريشى و پيروان آن‌ها مىگفتند : « هرگاه آثار سفر ناپديد شد و پشت شتران بهبودى يافت و ماه صفر فرا رسيد ، انجام عمره براى عمره‌گزار حلال مىشود » آن‌ها انجام عمره را تا پايان ذيحجه و محرَّم حرام مىدانستند . » .\r\nو در عبارت طحاوى گويد : « به خدا سوگند ! رسول خدا ( ص ) عايشه را در ذيحجه به عمره نفرستاد مگر براى ريشه كنى پندار جاهليت . » « 3 »\r\n* * * آنچه كه درباره عمره تمتّع با حج يادآور شديم ، همگى در حجّة الوداع و در\r\n\r\n\r\n","description":"","footnote":"\r\n( 1 ) . صحيح مسلم ، ص 880 ، حديث 134 .\r\n( 2 ) . صحيح بخارى ، ج 2 ص 184 .\r\n( 3 ) . سنن ابوداود ، ج 2 ص 204 . مسند احمد ، ج 1 ص 161 ، حديث 2361 . سنن بيهقى ، جخ 4 ص 354 ، و مشكل الآثار طحاوى ، جخ 3 ص 155 و 156 . .\r\n","page_name":" 292 ","page_number":292},
  {"content":"\r\n\r\nآخرين سال حيات رسول خدا ( ص ) رخ داد ، و چنين مىنمايد كه امتناع كنندگان از انجام عمره تمتع با حج و كسانى كه اين اقدام بر آن‌ها گران آمده ، به دلايل زير ، مهاجران قريشى اصحاب رسول خدا ( ص ) بوده‌اند :\r\nنخست - حديث ابن‌عباس كه گويد : « اين تيره قريشى و پيروان آن‌ها كه عمره را تا پايان ذيحجه و محرّم حرام مىدانستند . »\r\nدوم - كسانى كه پس از رسول خدا ( ص ) نيز مسلمانان را از انجام آن بازداشتند ، يعنى حاكمان قبيله قريش ، كه بيان آن خواهد آمد و مراد آن‌ها بنابر پندار خودشان حرمت‌گذارى به حج بود و اينكه مردم دوبار به مكه بروند : يك بار براى حج و يك بار براى عمره ، چون در اين كار بهار قريش - يعنى ساكنان مكه - بود ، و اين معنى از سخن خليفه عمر به هنگام نهى از عمر تمتع دانسته مىشود .\r\n\r\nعمره تمتع در زمان ابىبكر :\r\nقريش در دوران جاهليت جمع ميان حج و عمره را در ماه‌هاى حج حرام كرد و آن را از بدترين گناهان دانست ؛ اما اسلام آن را تشريع فرمود و رسول خدا ( ص ) انجامش داد و سُنَّتش نهاد ، و حاكمان قريش پس از پيامبر انجام آن را روا ندانستند ، و حج را از عمره جدا كردند ، و اولين كسى كه حج تنها به جاى آورد خليفه قريشى ابوبكر بود كه بنابر روايت بيهقى از « عبدالرحمن بن اسود » از پدرش گويد : « با ابوبكر حج گزاردم و او حجّ تنها به جاى آورد ، و با عمر ، كه او نيز حج تنها به جاى آورد ، و با عثمان كه او هم حج تنها گزارد . » « 1 »\r\n\r\n\r\n","description":"","footnote":"\r\n( 1 ) . سنن بيهقى ، ج 5 ص 5 ، و تاريخ ابن‌كثير ، ج 5 ص 123 . .\r\n","page_name":" 293 ","page_number":293},
  {"content":"\r\n\r\n\r\nعُمره تَمتُّع در زمان عمر :\r\nاولين كسى كه پس از رسول خدا حجّ تنها به جاى آورد ، خليفه قريشى ابوبكر بود ، و اولين كسى كه پس از رسول خدا ( ص ) مسلمانان را از انجام تمتّع نهى كرد ، خليفه قريشى عمر بود ، كه روايات زير دليل آن است :\r\nدر صحيح مسلم و مسند طيالسى و سنن بيهقى از جابر ، گويد : « با رسول خدا عمره تمتُّع به جاى آورديم و چون عمر به حكومت رسيد گفت : « خداوند هر چه را مىخواست و بدانگونه كه مىخواست براى پيامبرش حلال مىكرد ، و قرآن به جا و در جايگاه‌هاى خود نازل شده است ؛ پس ، حج و عمره را براى خدا و بدانگونه كه خدا فرمانتان داده به انجام رسانيد و از ازدواج موقت با اين زنان دست بكشيد كه هرگز مردى را نزد من نياوريد كه با زنى عقد موقت بسته باشد ، مگر آنكه او را رجم و سنگسار مىكنم . »\r\nو دنباله آن در صحيح مسلم چنين است كه گفت : « حجّتان را از عُمره‌تان جدا كنيد كه اين كار حج شما و عمره شما را كاملتر مىكند . » « 1 »\r\nاين روايت در سنن بيهقى با تفصيلى فراگيرتر آمده و جابر گويد : « با رسول خدا ( ص ) عمره تمتّع گزارديم و با ابوبكر نيز ، و هنگامى كه عمر به حكومت رسيد مردم را مخاطب ساخت و گفت : « رسول خدا ( ص ) همان رسول الله است و قرآن همان قرآن ، و دو متعه در زمان رسول خدا جارى بود و من اكنون از جريان هر دو نهى مىكنم و بر انجامشان كيفر مىدهم : يكى از آن‌ها « متعه نساء » [ / ازدواج موقت 
  ] بود ، كه بر مردى دست نيابم كه زنى را به عقد موقت درآورده باشد ، مگر آنكه در سنگ‌ها دفنش نمايم !\r\nو ديگرى « متعه حج » است ؛ حجّتان را از عمره‌تان جدا كنيد كه اين كار حجّ\r\n\r\n\r\n","description":"","footnote":"\r\n( 1 ) . صحيح مسلم ، ص 885 ، حديث 145 . مسند طيالسى ، ص 247 ، حديث 1729 ، و سنن بيهقى ، ج 5 ص 21 . .\r\n","page_name":" 294 ","page_number":294},
  {"content":"\r\n\r\nشما و عمره شما را كاملتر مىكند . » « 1 »\r\nدر روايت اول ، خليفه عمر اشاره مىكند كه خداوند عمره تمتع با حج را بدانگونه كه خواسته براى پيامبرش حلال كرده ، و گرنه عمره تامّ و تمام با حج جمع نمىشود ؛ پس ، حجّتان را از عمره‌تان جدا كنيد كه اين كار حج و عمره شما را كاملتر مىكند .\r\nو در روايت دوم « اسودبن يزيد » حادثه‌اى را كه باعث شد تا عمر از جمع ميان حج و عمره نهى كند بيان داشته و گويد : « عصر روز عرفه با عمر در عرفات ايستاده بوديم كه مردى با موى آراسته و بوى خوش نزد ما آمد و عمر به او گفت : « تو مُحرم هستى ؟ » گفت : « آرى » عمر گفت : سيماى تو به سيماى مُحرم نمىماند ، مُحرم ژوليده و خاك آلود و بدبوست » و او گفت : « من عمره تمتّع به جاى آوردم و با همسرم همراهم و امروز احرام بسته‌ام . » كه عمر گفت : « در اين ايام تمتّع مجوئيد ، و من اگر اجازه متعه بدان‌ها دهم ، در زير اين درختچه‌ها با همسرانشان درمىآميزند و سپس با آن‌ها حج مىگزارند . » « 2 »\r\nابن‌قيم پس از نقل اين روايت گويد : « اين موضوع روشن مىكند كه اين سخن نظر شخصى عمر بوده است . » و ابن‌حزم گويد : « اينچنين بوده و چه نيكوست آن ، و مسلّم است كه پيامبر ( ص ) به نزد زنانش رفته و پس از آن مُحرم شده است ، و هيچ خلافى نيست كه مباشرت پيش از احرام در يك لحظه هم مباح است . »\r\nو ابوموسى اشعرى داستان گفتگوى خود با عمر درباره « متعه حج » را بيان داشته و گويد : « رسول خدا ( ص ) مرا به يمن فرستاد و در سالى كه حج گزارد و من\r\n\r\n\r\n","description":"","footnote":"\r\n( 1 ) . سنن بيهقى ، ج 7 ص 206 .\r\n( 2 ) . زاد المعاد ، ج 1 ص 258 - 259 . و اسودبن يزيد نخعى ، ابوعمر و يا عبدالرحمن ، مخضرم و ثقه و پر حديث و فقيه و از طبقه دوم راويان است . حديث او را همه صاحبان صحاح روايت كرده‌اند . در سال 74 يا 75 وفات كرد . ( تقريب التهذيب ، ج 1 ص 77 ) . .\r\n","page_name":" 295 ","page_number":295},
  {"content":"\r\n\r\nبه آن حضرت پيوستم ، به من فرمود : « اباموسى ! زمانى كه محرم شدى چه گفتى ؟ » گويد : « گفتم : لبيك و نيّت من همانند نيّت رسول خدا ( ص ) باشد . » فرمود : « آيا قربانى به همراه آورده‌اى ؟ » گفتم : « نه » فرمود : « پس برو و طواف بيت به جاى آور و سعى صفا و مروه كن و از احرام بدرآى . . . » .\r\nو تمام اين حديث در روايت پيش از آن چنين است كه گويد : « پس طواف بيت گزاردم و سعى صفا و مروه كردم و سپس نزد زنى از خويشاوندانم آمدم او موهايم را شانه زد و سرم را شست . »\r\nو در روايت ديگرى گويد : « سپس نيت حج كردم » و در مسند احمد « روز ترويه » را بر آن افزوده و گويد : « من در زمان ابىبكر و عمر مردم را بدان فتوا مىدادم ، تا آنگاه كه در موسم حج ايستاده بودم و مردى آمد و گفت : « تو نمىدانى امير المؤمنين درباره مناسك چه حكم تازه‌اى مقرر داشته است ! »\r\nو در عبارت بيهقى گويد : « نزديك حجر الاسود و مقام ابراهيم بودم و آنچه را كه پيامبر به من فرموده بود براى مردم بيان مىكردم كه مردى آمد و آهسته‌ام گفت : « در فتوايت شتاب مكن كه اميرالمؤمنين در مناسك حكم جديدى مقرر داشته است . » « 1 » و من گفتم : « اى مردم ! هر كس را كه به چيزى فتوا دادم درنگ كند كه اميرالمؤمنين اكنون به سوى شما مىآيد و شما بايد به او اقتدا كنيد » و چون آمد گفتم : « يا اميرالمؤمنين ! حكم جديدى كه درباره مناسك داده‌اى چيست ؟ » .\r\nو در عبارت بيهقى گويد گفتم : « چيز تازه‌اى در مناسك پديد آمده ؟ » كه عمر از اين سخن برآشفت و گفت : « اگر به كتاب خدا عمل كنيم ، كتاب خدا فرمان به تمام مىدهد . » « 2 »\r\nو در روايتى است كه ( گفت : ) خداوند عزّوجلّ فرموده : ( وَ أَتِمُّوا الْحَجَّ وَ\r\n\r\n\r\n","description":"","footnote":"\r\n( 1 ) . سنن بيهقى ، ج 5 ص 20 .\r\n( 2 ) . همان ، ج 4 ص 338 ، و ج 5 ص 20 ، و منحة المعبود ، حديث 1502 . .\r\n","page_name":" 296 ","page_number":296},
  {"content":"\r\n\r\nالْعُمْرَةَ لِلَّه ) : « حج و عمره را براى خدا به اتمام برسانيد » « 1 » و اگر سنت پيامبرمان عليه الصلاة و السلام را بگيريم ، پيامبر تا قربانى نكرد از احرام بيرون نيامد . » « 2 »\r\nخليفه عمر در حديث ديگرى ديدگاه خود را درباره كاملتر بودن حج و عمره بيان داشته است ؛ حديثى كه مالك در مؤطّأ و بيهقى در سنن از عبدالله بن عمر روايت كرده‌اند ه گفت : « عمربن خطاب گفت : « حج و عمره‌تان را از هم جدا سازيد كه اين براى حجِ هر يك از شما كاملتر ، و براى عمره او كه در غير ماه‌هاى حج انجام دهد تامّ و تمام‌تر است . » « 3 »\r\n\r\nفشرده احاديث گذشته :\r\nخليفه عمر بر آن بود كه جدائى ميان حج و عمره براى كمال آن دو بهتر است و بايد چنان باشد كه حج در ماه‌هاى حج انجام شود و عمره در غير آن ماه‌ها ، و براى ديدگاهش از كتاب خدا آيه كريمه : ( وَ أَتِمُّوا الْحَجَّ وَ الْعُمْرَةَ ) را دليل مىآورد و از سنت ، اقدام رسول خدا ( ص ) در حجة الوداع را كه قربانى نكرد از احرام بيرون نيامد .\r\nحال آنكه مراد از إتمام حج و عمره در آيه كريمه ، اداى مناسك و اتمام سنت‌هاى اين دو فريضه با همه حدود و لوازم آن‌هاست ، حدود و لوازمى كه مصدود و خائف از اداى ناتوان است . و آيه كريمه پس از اين جمله بر تشريع « عمره تمتع » تصريح دارد و مىفرمايد : ( فَمَنْ تَمَتَّعَ بِالْعُمْرَةِ إِلَى الْحَج ) يعنى : « كسى كه با عمره‌ى تمتع حج را آغاز كند » و پيامبر ( ص ) تصريح كرده كه\r\n\r\n\r\n","description":"","footnote":"\r\n( 1 ) . بقره / 196 .\r\n( 2 ) . صحيح مسلم ، ص 895 - 896 ، ص 155 و 156 . صحيح بخارى ، ج 1 ص 188 - 189 . سنن نسائى ، ج 2 ص 15 و 18 . مسند احمد ، ج 4 ص 393 و 395 و 410 . سنن بيهقى ، ج 4 ص 88 و كنز العمال ، ج 5 ص 86 ، و نيز بخارى ، ج 1 ص 214 فشرده .\r\n( 3 ) . تفسير سيوطى ، ج 1 ص 218 . حلية الاولياء ، ج 5 ص 205 ، و شرح معانى الآثار ، ص 375 . .\r\n","page_name":" 297 ","page_number":297},
  {"content":"\r\n\r\nچون فربانى به همراه داشته از احرام بيرون نيامده ، و فرموده : « اگر در ابتداى راه بودم قربانى به همراه نمىآوردم و آن را عمره قرار مىدادم » و فرموده : « عمره براى هميشه داخل در حج گرديد » و حاشا كه اباحفص اين معانى را در نيابد ! به ويژه پس از آنكه ابن‌عباس گويد : « شنيدم كه عمر مىگفت : به خدا سوگند من شما را از اين متعه نهى مىكنم و [ مىدانم كه 
  ] آن در كتاب خدا هست و خود من همراه با رسول خدا ( ص ) آن را انجام دادم ! » يعنى عمره توأم با حج را ! « 1 »\r\nپس ، استشهاد خليفه به كتاب و سنت غير موجَّه است . و آنچه او را بدين كار واداشته چيزى است كه خود در حديث ديگرى بدان تصريح كرده است . راوى گويد : « عمربن خطاب از انجام عمره در ماه‌هاى حج نهى كرد و گفت : « من خود آن را با رسول خدا ( ص ) انجام دادم و اكنون از آن نهى مىكنم ، چون برخى از شما در ماه‌هاى حج ژوليده و خسته به عمره مىآيد و ژوليدگى و خستگى و لبيك‌گوئىاش تنها در عمره اوست ، سپس وارد مىشود و طواف بيت مىگزارد و از احرام به درمىآيد و جامه مىپوشد و بوى خوش استعمال مىكند و با اهل خود ، اگر با او باشند ، در مىآميزد تا روز ترويه فرا رسد و نيت حج كند و به مِنى برود و لبيك حجّى را گويد كه نه ژوليدگى دارد و نه خستگى ، مگر يك روز ! حال آنكه حجّ افضل از عمره است و اگر آن‌ها را به حال خود بگذاريم در زير اين درختچه‌هاى اراك با همسرانشان درمىآميزند ؛ و اين در حالى است كه ساكنان بيت الله را نه پستان شيردهى است و نه كشتزار حاصلخيزى ، و ربيع و بهار آن‌ها تنها به دست كسانى است كه بر آن‌ها وارد مىشوند ! » « 2 »\r\nو در روايت ديگرى است كه عمر گفت : « من مىدانم كه پيامبر و اصحابش\r\n\r\n\r\n","description":"","footnote":"\r\n( 1 ) . سنن نسائى ، ج 2 ص 16 ، و چاپ بيروت ، ج 5 ص 135 . تاريخ ابن‌كثير ، ج 5 ص 122 . ابن‌كثير گويد : اسناد اين حديث خيلى خوب است ولى آن را روايت نكرده‌اند !\r\n( 2 ) . كنز العمال ، ج 5 ص 86 ، و حلية الاولياء ، ج 5 ص 205 . .\r\n","page_name":" 298 ","page_number":298},
  {"content":"\r\n\r\nآن را انجام داده‌اند ، ولى خوش ندارم اين‌ها در زير سايه درختچه‌هاى أراك با همسرانشان درآميزند و پس از آن به حج بروند و قطرات آب غسل از سرهايشان بچكد . ! » « 1 »\r\nخليفه عمر در اين دو حديث تصريح مىكند كه انگيزه او از انجام اين كار دو چيز است :\r\nنخست - احترام حج ، و در اين باره همان دليلى را مىآورد كه صحابه آورده‌اند و انجام عمره تمتع با حج در حجة الوداع را نمىپذيرفتند ، و از اينجا درمىيابيم كه گويندگان اين سخن در هر دو مقام يك طيف‌اند : مهاجران قريشى كه عمره تمتع را مخالف سيره و سنت جاهلى خود در حج و عمره مىدانستند !\r\nدوم - جلوگيرى از جمع ميان حج و عمره در يك سفر ، كه در يكى از دو حديث بدان تصريح كرده و گويد : « ساكنان مكه را نه پستان شيردهى است و نه كشتزار حاصلخيزى ، و ربيع و بهار آن‌ها تنها به دست كسانى است كه بر آن‌ها وارد مىشوند . » .\r\nپس ، خليفه فرمان مىدهد تا حج و عمره از هم جدا شوند و عمره در غير ماه‌هاى حج انجام شود تا مسلمانان دو بار به مكه بروند : « يك‌بار براى حج و يك بار براى عمره ، كه با اين كار بهار ساكنان مكه و تبار قريشى او مضاعف گردد . و اين معنى در پاسخ او به علىبن ابىطالب نيز ، آمده است ؛ چنان كه بيهقى روايت كرده و گويد :\r\n« علىبن ابىطالب به عمر گفت : « از متعه نهى كرده‌اى ؟ ! » گفت : « نه ، ولى خواستم تا بيت الله بيشتر زيارت شود . » گويد : و على گفت : « كسى كه حج إفراد\r\n\r\n\r\n","description":"","footnote":"\r\n( 1 ) . صحيح مسلم ، ص 896 ، حديث 157 . مسند طيالسى ، ج 2 ص 70 ، حديث 516 . مسند احمد ، ج 1 ص 49 و 50 . سنن نسائى ، ج 1 ص 16 . سنن بيهقى ، ج 5 ص 20 . سنن ابن‌ماجه ، ص 692 حديث 2979 ، و كنز العمال ، ج 5 ص 86 . .\r\n","page_name":" 299 ","page_number":299},
  {"content":"\r\n\r\nگذارد نيكوست ، و كسى كه حج تمتع گزارد ، مسلّماً به كتاب خدا و سنت پيامبرش عمل كرده است . » « 1 »\r\n* * * آنچه گذشت تمامى اخبار نهى عمر از عمره تمتع بود ؛ اخبارى كه ما به كمبود مصادر خود بدان دست يافتيم ، و با همه كاستىها باز هم تا حدودى اجتهاد و رأى شخصى خليفه و انگيزه او را در اين حكم روشن مىسازد ، و ما را به اين نتيجه مىرساند كه عمر به شدت او متعه حج نهى مىكرد و مردم را به خاطر انجام آن كيفر مىداد . « 2 » ابن كثير گويد : « صحابه رضى الله عنهم به وفور از او بيمناك بودند و جرأت مخالفتش را نداشتند . » « 3 » و ما كسى را نيافتيم كه در دوران حكومت وى با او معاوضه كرده يا زبان به مخالفتش گشوده باشد ، مگر سخن امام على به او كه : « هر كس حجّ تمتع گزارد ، مسلّماً به كتاب خدا و سنت پيامبرش عمل كرده است . » « 4 »\r\nو پس از نهى عمر بود كه انجام حجّ تنها سنتّى عمرى شد و خلفاى قريشى و از جمله آن‌ها عثمان بدين سنت اقتدا كردند .\r\n\r\nعمره تمتع در زمان عثمان :\r\nعثمان در جداسازى حج و عمره از يكديگر پيرو سنت عمر شد و هيچ جاى شگفتى نيست ، چون هر دو از مهاجران قريشى بودند و نسبت به اين حكم ديدگاه يكسانى داشتند و تنها امام على ( ع ) بود كه آشكارا با او به مخالفت برخاست و همراهان خود را فرمان داد تا آشكارا به مخالفت با او برخيزند ، حال\r\n\r\n\r\n","description":"","footnote":"\r\n( 1 ) . سنن بيهقى ، ج 5 ص 21 .\r\n( 2 ) . شرح صحيح مسلم ، ج 1 ص 170 ، به نقل از قاضى عياض .\r\n( 3 ) . تاريخ ابن كثير ، ج 5 ص 141 .\r\n( 4 ) . سنن بيهقى ، ج 5 ص 21 . .\r\n","page_name":" 300 ","page_number":300},
  {"content":"\r\n\r\nآنكه در زمان خليفه عمر و هنگامى كه گفت : « دو متعه در زمان رسول خدا ( ص ) جارى بود و من اكنون از آن دو نهى مىكنم و بر انجامشان كيفر مىدهم : متعه حج و متعه نساء » « 1 » و مردم را به خاطر آن كيفر مىداد ، در آن زمان هيچ‌كس را ياراى مخالفت آشكار با حكم او نبود . و اينك چگونگى معارضه امام على ( ع ) با خليفه عثمان را از زبان روايات پي مىگيريم :\r\nدر مسند احمد از عبدالله بن زبير گويد : « به خدا سوگند با عثمان بن عفّان در « جحفه » بودم و گروهى از مردم شام از جمله حبيب بن مسلمه فهرى نيز با او بودند كه سخن از « عمره تمتع » به ميان آمد و او گفت : « حجّ و عمره كامل آن است كه هر دو در ماه‌هاى حج انجام نشوند ؛ پس اگر عمره را به تأخير اندازيد تا اين خانه را دو بار زيارت كنيد افضل و برتر باشد و خداوند متعال خير را توسعه داده است » در اين هنگام على بن ابىطالب كه در دل درّه بود و شترش را علف مىداد از گفته عثمان آگاه شد و آمد تا فراروى عثمان ايستاد و گفت : « آهنگ براندازى سنّت رسول خدا ( ص ) كرده‌اى و رخصتى را كه خداوند در كتاب خود به بندگانش داده بر آن‌ها تنگ مىگيرى و از آن نهى مىكنى ، حكمى را كه براى نيازمند و دورنشين است ؟ ! » سپس نداى حج و عمره توأمان سر داد ، كه عثمان رو به مردم كرد و گفت : « مگر من از آن نهى كردم ؟ من كه از آن نهى نكردم ، اين تنها يك نظرى بود كه بدان اشارت كردم تا هر كه خواهد بدان عمل كند و هر كه خواهد رهايش سازد . » « 2 »\r\nو در موطّا مالك از جعفر بن محمّد از پدرش گويد : « مقداد بن اسود در « سقيا » وارد بر على بن ابىطالب شد و به او كه شتران جواش را نواله مىداد گفت : « اين عثمان بن عفّان از انجام توأمان حج و عمره نهى مىكند ! » كه على بن ابىطالب با\r\n\r\n\r\n","description":"","footnote":"\r\n( 1 ) . مصادر اين روايت در ابتداى اين بحث آمده است .\r\n( 2 ) . مسند احمد ، ج 1 ص 92 ، حديث 707 ، و ذخائر المواريث ، .\r\n","page_name":" 301 ","page_number":301},
  {"content":"\r\n\r\nدست‌هايى كه تا ارنج به نواله آغشته بود من آن را فراموش نمىكنم حركت داد و نزد عثمان آمد و گفت : « تو از انجام توأمان حج و عمره نهى مىكنى ؟ » عثمان گفت : « اين نظر من است » و على خشمگين برون آمد و مىگفت : « لبيّك اللّهم لبيك بحجّه و عمره معاً » يعنى : « لبيّك ، خدايا پذيرفتم و نيت انجام حج و عمره توأمان نمودم » « 1 »\r\nو در سنن نسائى ، مستدرك الصحيحين و مسند احمد از سعيد بن مسيّب گويد : « على و عثمان براى حج به راه افتادند و در بخشى از راه كه بوديم ، عثمان از همره تمتّع نهى كرد و على گفت : « هرگاه ديديد حركت كرد حركت كنيد . سپس على و اصحابش لبيك عمره گفتند عثمان آن‌ها را نهى نكرد و على گفت : « آيا اين خبر كه تو از تمتّع نهى مىكنى صحيح است ؟ » عثمان گفت : « آرى » و على گفت : پس نشنيدى كه رسول خدا تمتّع به جاى آورد ؟ » گفت : « چرا » « 2 » »\r\nو امام سندى در حاشيه اين حديث گويد : « سخن على كه گفت : « هر گاه ديديد حركت كرد حركت كنيد » مرادش اين بود كه با او حركت كنيد و لبيك عمره بگوئيد تا بداند كه شما سنت را بر قول او مقدم داشتيد و اطاعت از او را در مقابل سنت روا نمىدانيد . » « 3 »\r\nاين حديث در مسند احمد با عبارتى ديگر چنين است كه : « عثمان براى انجام حج حركت كرد ، در بخشى از راه به على خبر دادند كه عثمان اصحاب خود را از انجام عمره‌ى تمتع همراه با حج نهى كرده است . على به اصحابش گفت : « هرگاه حركت كرد حركت كنيد ، و بعد على و اصحابش لبيك عمره گفتند و عثمان به\r\n\r\n\r\n","description":"","footnote":"\r\n( 1 ) . موطّأ مالك ، ص 336 ، حديث 40 ، و تاريخ ابن كثير ، ج 5 ص 129 .\r\n( 2 ) . سنن نسائى ، ج 2 ص 15 . مسند احمد ، ج 1 ص 57 ، حديث 402 . مستدرك الصحيحين ، ج 1 ص 472 ، و تاريخ ابن كثير ، ج 5 ص 126 و 129 .\r\n( 3 ) . امام سندى ، ابوالحسن محمد بن عبدالهادى حنفى ساكن مدينه منوره و متوفاى سال 1138 ه - . .\r\n","page_name":" 302 ","page_number":302},
  {"content":"\r\n\r\nآن‌ها چيزى نگفت . على گفت : « آيا درست است كه تو از تمتع نهى كرده‌اى ؟ آيا رسول خدا ( ص ) تمتع به جاى نياورد ؟ راوى مىگويد : « و نمىدانم عثمان چه پاسخى به او داد . » « 1 »\r\nآرى ، خليفه عثمان در اين موارد - چنان كه ديديم - درباره‌ى ( عمره تمتّع ) نرمى و تسامح نشان داده است و در موارد ديگر كه مىآيد - درشتى و غلظت :\r\nدر صحيح مسلم ، مسند احمد ، سنن بيهقى و غير آن‌ها از شعبه از قتاده از عبدالله بن شقيق ، گويد : « عثمان از متعه نهى مىكرد و على بدان فرمان مىداد . عثمان به على جمله‌اى گفت و على گفت : « تو خوب مىدانى كه ما با رسول خدا ( ص ) [ عمره 
  ] تمتع به جاى آورديم . عثمان گفت : « آرى ، ولى ما خائف بوديم ! »\r\nو در روايتى در مسند احمد مىگويد : « عثمان به على گفت : « تو چنين و چنانى ! » .\r\nو در روايت ديگرى گويد : « و عثمان به على سخنى گفت . » .\r\nو در پايان اين روايت ، شعبه به قتاده مىگويد : « خوف آن‌ها چه بود ؟ » گفت : « نمىدانم ! » « 2 »\r\nدر اين حديث ، گفته‌ى عثمان به على را كتمان كرده‌اند و به جاى آن ، يك‌بار جمله » تو چنين و چنانى » را آورده‌اند ، و يك‌بار جمله « سخنى گفت » را . امّا اين جمله عثمان كه گفت : « آرى ، ولى ما خائف بوديم ! » اين خوف را نه قتاده فهميد\r\n\r\n\r\n","description":"","footnote":"\r\n( 1 ) . مسند احمد ، ج 1 ص 60 ، حديث 424 .\r\n( 2 ) . صحيح مسلم ، ص 896 ، حديث 158 . مسند احمد ، ج 1 ص 97 ، حديث 756 ، و روايت دوم در ص 60 حديث 431 و 432 . سنن بيهقى ، ج 5 ص 22 . المنتقى ، حديث 2382 . كنز العمال ، چاپ اول ، ج 3 ص 33 . شرح معانى الاخبار ، ص 380 و 381 ، و تاريخ ابن كثير ، ج 5 ص 127 ، فشرده . ابن كثير در ص 129 نيز پس از آوردن اين حديث گويد : « و اين اعترافى است از عثمان ( رض ) بدانچه كه على روايت كرد ، و معلوم است كه على ( رض ) در حجه الوداع با همان نيتى مُحرم شد كه پيامبر ( ص ) با آن احرام بسته بود » . .\r\n","page_name":" 303 ","page_number":303},
  {"content":"\r\n\r\nو نه ما فهميديم و نه منّجم مىفهمد ! چون رسول خدا ( ص ) در حجه الوداع به آن‌ها فرمان داد تا « عمره تمتع » به جاى آورند و آن‌ها نيز ، آن را در آخرين سال حيات رسول خدا ( ص ) به جاى آوردند ؛ يعنى در سال گسترش اسلام و نابودى هميشگى شرك در شبهه جزيره‌ى عربستان !\r\nابن كثير گويد : « و من نمىدانم اين خوف بر چه چيز قابل حمل است و از چه جهتى بوده است ؟ ! »\r\nو پيش از آن گويد : « خداوندا اسلام را براى او تثبيت نموده و بلد الحرام را فتح كرده بود و در سال گذشته در پهن‌دشت مِنى اعلام شده بو كه بعد از اين سال هيچ مشركى نبايد حج بگزارد و هيچ كس نبايد برهنه طواف كند . » « 1 »\r\nدر حديث گذشته عثمان دليل صحّت فتواى خود را چنين بيان داشت كه :\r\n« آن‌ها بدان خاطر كه خائف بودند عمره تمتع به جاى آوردند » ولى در روايات آينده به هيچ دليلى استناد نمىكند و درشتى بيشترى نشان مىدهد :\r\nدر صحيح مسلم ، صحيح بخارى ، سنن نسائى ، مسند طيالسى ، مسند احمد و ديگر كتب از سعيد بن مسيّب گويد : « على و عثمان در عسفان همراه شدند و چون عثمان از متعه يا عمره نهى مىكرد ، على گفت : « براى چه ، امرى را كه رسول خدا انجام داده هدف گرفته و از آن نهى مىكنى ؟ » عثمان گفت : « ما را رها كن ! » گفت : « نمىتوانم تو را رها كنم » و بعد ، على كه چنين ديد لبيك هر دو [ / حج و عمره 
  ] را با هم سر داد . » « 2 »\r\nو نيز ، در صحيح بخارى ، سنن نسائى ، سنن بيهقى ، مسند احمد ،\r\n\r\n\r\n","description":"","footnote":"\r\n( 1 ) . تاريخ ابن كثير ، ج 5 ص 137 ، چاپ دار احياء الثرات العربى ، ص 102 و 103 .\r\n( 2 ) . صحيح مسلم ، ص 897 ، حديث 159 . صحيح بخارى ، ج 1 ص 190 . مسند طياسى ، ج 1 ص 16 . مسند احمد ، ج 1 ص 136 ، سنن بيهقى ، ج 5 ص 22 . منحه المعبود ، ج 1 ص 210 ، حديث 1005 . شرح المعانى الآثار ، ص 371 . زاد المعاد ، ج 1 ، ص 218 . و ص 220 ، و تاريخ ابن كثير ، ج 1 ، ص 129 ، و چاپ دار الحياء ، ص 98 . و عسفان ايستگاهى است ميان حجفه و مكه ( معجم البلدان ) . .\r\n","page_name":" 304 ","page_number":304},
  {"content":"\r\n\r\nمسند طياسى و ديگر كتب از مروان بن حكم ، گويد : « شاهد عثمان و على بودم و ديدم كه عثمان از متعه و از جمع ميان حج و عمره‌ى تمتع نهى مىكرد و على كه چنين ديد لبيك هر دو را سر داد : لبيك عمره و حج با هم را ، و گفت : « من چنان نيستم كه سنت پيامبر ( ص ) را به خاطر سخن كسى رها سازم . » .\r\nو در عبارت نسائى گويد : « عثمان از متعه و از جمع ميان حج و عمره با هم نهى مىكرد ، لذا [ به على [ گفت : « با آنكه من از انجامشان نهى مىكنم تو آن دو را انجام مىدهى ؟ » و على گفت : « من كسى نيستم كه سنّت رسول خدا ( ص ) را به خاطر احدى از مردم رها سازم . » .\r\nو در روايت ديگرى است كه : « به خاطر سخن تو رها سازم . » « 1 »\r\nابن قيّم پس از ذكر اين احاديث گويد : « اين گفتگوها بيانگر آن است كه جمع كننده ميان حج و عمره در نزد آن‌ها « تمتّع » شمرده مىشد ، و اين كارى بود كه رسول خدا ( ص ) انجامش داده بود و عثمان نيز بدان اعتراف داشت ؛ چون هنگامى كه على ( ع ) به او گفت : « چرا از كارى كه رسول خدا ( ص ) انجامش داده نهى مىكنى ؟ » به او نگفت : « رسول خدا ( ص ) انجامش نداده است » و اگر در اين باره با او موافق نبود ، ادعايش را انكار مىنمود . و على ( ع ) نيز براى موافقت با پيامبر ( ص ) . اقتداى به او ، و بيان اين‌كه سنت آن حضرت نسخ نشده ، نيت انجام حج و عمره توأمان كرد و لبيك جمعى سر داد تا عملًا نشان دهد كه به پيامبر ( ص ) اقتدا كرده و از قرآن و « سنت » ى پيروى مىكند كه عثمان با تأويل و\r\n\r\n\r\n","description":"","footnote":"\r\n( 1 ) . صحيح بخارى ، ج 1 ص 190 . سنن نسائى ، ج 2 ص 15 . سنن دارمى ، ج 2 ص 69 . سنن بيهقى ، ج 4 ص 352 و ج 5 ص 22 . مسند طيالسى ، ج 1 ص 16 ، حديث 95 . مسند احمد ، ج 1 ص 95 ، حديث 733 ، و ص 136 ، حديث 139 . زاد المعاد ، ج 1 ص 217 . شرح المعانى الآثار ، ص 376 . كنز المعال ، ج 3 ص 31 . منحه المعبود ، حديث 1004 ، و تاريخ ابن كثير ، ج 5 ص 126 و 129 و چاپ دار الاحياء ، ص 96 و 98 . .\r\n","page_name":" 305 ","page_number":305},
  {"content":"\r\n\r\nنظر شخصى خود از آن نهى كرده بود ! » « 1 »\r\n* * * از مجموع روايات گذشته دانستيم كه امام على ( ع ) ، با اعلام آشكار نيّت حج تمتع ، بر آن بود تا به عمد و آشكار با خليفه عثمان مخالفت نمايد ، و خليفه نيز اين موضوع را گاهى با تسامح و زمانى با شدت پىگيرى مىنمود ، و به گمان ما تسامح او در ابتداى حكومتش بود و شدت وى در دنباله آن ، و اين شدت به جايى رسيد كه انجام دهنده آن را تازيانه مىزد و سر مىتراشيد ! ابن حزم روايت كند گويد : « به عثمان خبر رسيد كه مردى نيت عمره و حج توأمان مىكند . گفت : « نزد منش بياوريد » و چون آوردند تازيانه‌اش زد و سرش را تراشيد » « 2 » تازيانه‌اش زد تا كيفرش باشد و سرش را تراشيد تا زبانزد و مايه عبرت گردد ! اما با همه اين سخت‌گيرىها ، معارضه و مقاومت مسلمانان از همين آغاز شد و امام على ( ع ) آغاز كننده نخستين بود كه آشكارا به مخالفت با آن‌ها برخاست و همراهانش را بدان فرمان داد ، و اين معارضه پس از آن در دوران خلفاى ديگر توسعه و گسترش يافت .\r\n\r\nعمرهء تمتّع در دوران امام على ( ع ) :\r\nديديم كه امام على ( ع ) در زمان عثمان به شدت با او معارضه مىكرد و در اقامه « سنت رسول خدا ( ص ) » پاى مىفشرد ، « 3 » و بديهى است كه اقامه آن در دوران خود او كه معارضى هم نداشت بسى شايسته‌تر مىنمود ، به ويژه كه عمده\r\n\r\n\r\n","description":"","footnote":"\r\n( 1 ) . زاد المعاد ، ج 1 ص 218 .\r\n( 2 ) . المحلى ، ج 7 ص 107 .\r\n( 3 ) . ابن كثير در تاريخ خود ( 5 / 132 ) از حسن بن على ( ع ) گويد : « با على حركت كرديم و به ذا الحليفه رسيديم و على گفت : « من مىخواهم حج و عمره را توأمان انجام دهم ، و هر كه چنين خواهد همان را بگويد كه من مىگويم » سپس لبيك گفت : ليبك به يك حج و يك عمره » . .\r\n","page_name":" 306 ","page_number":306},
  {"content":"\r\n\r\nمسلمانان نيز همراه و همسوى او بودند ، و بدين خاطر زمينه‌اى براى بحث و گفتگو پيرامون عمره تمتع نبود تا براى ما روايت شود و در كتاب‌هاى حديث جاى گيرد ؛ ولى در دوران معاويه ، آن‌گاه كه كوشيد تا « سنت عمر » را زنده بدارد ، دوباره اين بحث و گفتگو آغاز شد :\r\n\r\nعمره تمتّع در دوران معاويه :\r\nمعاويه در عصر خود با همه توان بر آن بود تا سنت خلفاى سه‌گانه : ابوبكر و عمر و عثمان را احياء كند ، به خصوص در مواردى كه باعث رنجش اهل البيت ( ع ) و مخالف مكتب آنان ، و به ويژه امام على ( ع ) بود ؛ و اين سياست عامّ معاويه بود ، سياستى كه او و نديمانش با همه توان به انجام آن همت گماشته بودند . « 1 » بنگريد :\r\nدر سنن نسائى از ابن عباس گويد : « اين معاويه مردم را از « متعه » نهى مىكند ؛ در حالى كه پيامبر ( ص ) « تمتع » به جاى آورد » . « 2 »\r\nو در سنن دارمى از محمد بن عبدالله بن نوفل ، گويد : « در موسم حجّى شنيدم كه معاويه از سعد بن مالك مىپرسيد : « چگونه عمره تمتع را با حج روا مىدارى ؟ » گفت : « حسنه‌اى زيباست » .\r\nمعاويه گفت : « عمر از آن نهى مىكرد ، آيا تو از عمر برترى ؟ ! » .\r\nاو گفت : « عمر از من برتر بود ، ولى پيامبر ( ص ) آن را انجام داد و او از عمر\r\n\r\n\r\n","description":"","footnote":"\r\n( 1 ) . از نمونه‌هاى آن ، سياست خلفا در جلوگيرى از نشر حديث پيامبر ( ص ) بود كه ابوبكر و عمر از انتشار آن ممانعت كردند و معاويه از آن‌ها پيروى كرد و بر فراز منبر رسول خدا ( ص ) گفت : « هيچ كس نبايد حديثى را كه در عهد ابوبكر و عمر شنيده نشده روايت كند » ونيز گفت : « بر شما باد كه احاديث رايج در زمان عمر را روايت كنيد » مراجعه كنيد : كنز العمال ، در حاشيه مسند احمد ، ج 4 ص 64 و منتخب كنز ، ج 4 ص 61 .\r\n( 2 ) . سنن نسائى ، باب التمتع . .\r\n","page_name":" 307 ","page_number":307},
  {"content":"\r\n\r\nبرتر بود . » « 1 »\r\nو ظاهر برخى روايات بر آن است كه اين جدّ و جهِد دوران معاويه ويژه شخص او نبود ، بلكه برخى از پيشمرگانش نيز او را بر اين كار يارى مىكردند ، بنگريد :\r\nدر موطّا مالك ، سنن نسائى ، سنن ترمذى ، سنن بيهقى در ديگر كتب از محمد بن عبدالله بن حارث ، گويد : « شنيدم كه سعد بن وقاص و ضحاك بن قيس ، در سالى كه معاويه بن ابىسفيان به حج رفته بود ، سخن از انجام عمره‌ى تمتع همراه با حج به ميان آوردند و ضحاك بن قيس گفت : « آن را انجام نمىدهد مگر كسى كه به حكم خداى عزّوجلّ جاهل باشد » كه سعد گفت : « برادرزاده ! آنچه گفتى خيلى بد بود ! » ضحاك گفت : « عمر بن خطاب از انجام آن نهى كرد » و سعد گفت : « رسول خدا ( ص ) انجامش داد و ما نيز همراه او انجامش داديم » . « 2 »\r\nضحاك بن قيس ، قريشى فهرى است ، و بدين خاطر بود كه سعد به او گفت : « برادرزاده ! » ضحاك هفت سال پيش از رحلت پيامبر ( ص ) به دنيا آمد ، فرمانده پيشمرگان معاويه شد و در جنگ‌هاى همراه او به جنايات بزرگ و هولناكى دست يازيد : « در زمان على ( ع ) به نواحى عراق يورش برد و هر كه را ديد از دم تيغ گذرانيد ، حُجّاج بيت الله را مورد هجوم قرار داد و اموالشان را غارت كرد و برخى از آن‌ها را نيز بكشت . متولى دفن معاويه شد و يزيد را از مرگ او باخبر ساخت و پس از يزيد با عبدالله بن زبير بيعت كرد و با مروان در « مرج راهط » جنگيد و در سال 64 هجرى در آن‌جا كشته شد . « 3 »\r\n\r\n\r\n","description":"","footnote":"\r\n( 1 ) . سنن دارمى ، ج 2 ص 35 .\r\n( 2 ) . موطّا مالك ، ج 1 ص 344 ، حديث 60 ، سنن نسائى ، باب التمتع ، ج 2 ص 15 . سنن ترمذى ، ج 4 ص 38 . سنن بيهقى ، ج 5 ص 17 . تفسير قرطبى ، ج 2 ص 388 ، گويد : « اين حديثى صحيح است » زاد المعاد ، ج 2 ص 218 ، بدايع المنن ، حديث 903 ، و تاريخ ابن كثير ، ج 5 ص 127 و 135 .\r\n( 3 ) . مراجعه كنيد : اسد الغابه ، شرح حال ضحاك ، و نقش عايشه در تاريخ اسلام ، بخش : همراه با معاويه . .\r\n","page_name":" 308 ","page_number":308},
  {"content":"\r\n\r\nآرى ، اين ضحاك بن قيس رئيس پيشمرگان معاويه است ، و دست يازيدن چنين كسى به ريسمان معاويه و امداد وى در رسيدن بدانچه مىجسته شگفتى ندارد .\r\nهمچنين ظاهر مىشود كه معاويه اضافه بر آنچه يادآور شديم - براى بازداشتن از انجام حج تمتّع ، از جهل حديث نيز يارى جست ؛ چنانچه بيهقى و ابوداود و ديگران روايت كنند كه : « معاويه به گروهى از اصحاب رسول خدا ( ص ) گفت : « آيا مىدانيد كه رسول خدا ( ص ) از تن‌پوش پوست پلنگ‌ها نهى فرمود ؟ » گفتند : « خداوندا ! آرى ! » گفت : « من نيز گواهى مىدهم . » سپس گفت : « آيا مىدانيد كه پيامبر ( ص ) از پوشيدن طلا ، مگر مقطعاً ، نهى فرموده است ؟ » گفتند : « خداوندا ! آرى ! » گفت : « آيا مىدانيد پيامبر ( ص ) از انجام توأمان حجّ و عمره نهى كرده است ؟ » گفتند : « خداوندا ! نه ! » گفت : « به خدا سوگند كه اين هم با آن‌هاست ! » « 1 »\r\nابن قيم پس از نقل اين روايت گويد : « و ما نيز خدا را گواه مىگيريم كه اين وهم و خيال معاويه است يا دروغى بسته شده بر او ، و رسول خدا ( ص ) هرگز از انجام آن نهى نكرده است . » « 2 »\r\nابن قيم چنين مىگويد چون معاويه حسن ظن دارد ، و طُرفه آنكه معاويه حديث ديگرى را در همين موضوع از همراهىاش با رسول خدا ( ص ) روايت كرده كه مدعاى خود را نقض مىكند . اين روايت در صحيح بخارى ، صحيح مسلم و مسند احمد چنين است كه : « ابن عباس گويد : « معاويه به من گفت : « آيا\r\n\r\n\r\n","description":"","footnote":"\r\n( 1 ) . سنن بيهقى ، ج 5 ص 20 . سنن ابوداود ، ص 157 . مجمع الزوائد ، ج 3 ص 236 ، فشرده ، و تاريخ ابن كثير ، ج 5 ص 140 - 141 .\r\n( 2 ) . زاد المعاد ، ج 1 ، ص 229 . .\r\n","page_name":" 309 ","page_number":309},
  {"content":"\r\n\r\nمىدانى كه من بخشى از موى رسول خدا ( ص ) را در مرو با سر نيزه كوتاه كردم ؟ » و من به او گفتم : « اين را نمىدانم مگر دليلى بر عليه خودت ! »\r\nابن قيم گويد : « و اين از جمله مواردى است كه مردم از معاويه نپذيرفتند و به اشتباهش نسبت داده‌اند . » « 1 »\r\nدر روايت نخست ، اصحاب پيامبر ( ص ) خدا را گواه مىگيرند كه آن حضرت ، در ضمن آنچه نهى كرده ، از انجام توأمان حج و عمره نهى نكرده است ، و معاويه سوگند مىخورد كه اين نهى همراه با آن‌هاست . و اين روايتِ معاويه ما را بدانجا مىرساند كه آن روايت ديگرى كه در موافقت با نظر معاويه نقل شده نيز ، در عصر خود را ساخته شده است ؛ روايتى كه به زودى در آخر همين باب آن را بررسى مىكنيم .\r\nاما روايت دوم كه روايت نخست را نقض مىكند ، در اين روايت معاويه بر آن است تا مباهات كرده و بگويد كه از مقربان و خادمان رسول خدا ( ص ) بوده است و فراموش كرده كه اين ادعاى او با روايت نخست و فنواى معروفش تناقض دارد !\r\nمعاويه همچنين در راه احياى سنت عمر با مخالفت شديد سعد بن ابىوقاص روبه‌رو شد ، مسلم در صحيح خود از « غنيم بن قيس » گويد : « از سعد بن ابىوقاص درباره مُتعه پرسيدم و او گفت : « ما آن را انجام داديم و اين [ / معاويه 
  ] امروز كافر به « عرش » است . » « 2 »\r\nراوى گويد : « مراد از عرش خانه‌هاى مكه است » .\r\n\r\n\r\n","description":"","footnote":"\r\n( 1 ) . صحيح بخارى ، ج 1 ص 207 . صحيح مسلم ، باب التقصير فى العمره ، حديث 209 . سنن ابوداود ، ج 2 ص 159 - 160 ، حديث 1802 - 1803 . مسند احمد ، ج 4 ص 96 - 98 . المنتقى ، ج 2 ص 270 ، حديث 2579 و 2580 ، منحه المعبود ، حديث 1503 .\r\n( 2 ) . صحيح مسلم ، ص 898 ، حديث 164 . شرح نووى ، ج 7 ص 304 . المنتقى ، حديث 2386 ، و تاريخ ابن كثير ، ج 5 . ص 127 و 135 . .\r\n","page_name":" 310 ","page_number":310},
  {"content":"\r\n\r\nمؤلف گويد : واژه « عرش » را « عُرُش » دانسته‌اند تا جمع « عُرش » به معناى : « خانه‌هاى مكه » باشد ، در حالى كه شايد سعد بن ابىوقاص آن را « عَرش » تلفظ كرده و مرادش آن بوده كه معاويه در آن روز به « پروردگار عرش » كافر بوده است .\r\nسعد بن ابىوقاص بدين گونه در مكان‌هاى مختلف با معاويه معارضه مىكرد ، چون خود را فاتح عراق و بازمانده شوراى شش نفره عمر براى خلافت مىدانست ، جايگاهى كه ديگر صحابه از آن برخوردار نبودند تا بتوانند با سردمداران خلافت در آن روز به مخالفت برخيزند ؛ بلكه در بين آن‌ها كسانى چون « عمران‌بن حصين » صحابى نيز بودند ، كسى كه در طول حيات خويش دم برنياورد تا آنگاه كه در بستر مرگ افتاد رأى خود را آشكار ساخت ؛ چنانچه مسلم و ديگران را « مطرف » روايت كرده‌اند كه گفت :\r\n« عمران بن حصين در بيمارى منجر به مرگش مرا خواست و گفت : « من براى تو احاديثى را روايت مىكنم كه شايد پس از من سودت رساند ، و اگر زنده ماندم آن‌ها را از سوى من مكتوم بدار و اگر مُردم و خواستى آن‌ها را روايت كن : همانا بر من ثابت و مسلم شده و مىدانم كه پيامبر خدا ( ص ) حج و عمره را توأمان انجام داد ؛ سپس نه آيتى درباره آن نازل شد و رسول خدا ( ص ) از انجام آن دو نهى فرمود ؛ [ آرى 
  ] مردى نظرش را آنگونه كه خواست درباره‌ى آن اظهار [ و اعمال 
  ] كرد . » « 1 »\r\nو در روايت ديگرى گويد : « من امروز حديثى را براى تو نقل مىكنم كه\r\n\r\n\r\n","description":"","footnote":"\r\n( 1 ) . صحيح مسلم ، ص 899 ، حديث 166 و 168 و 169 ، و شرح نووى ، ص 306 305 . و در اسد الغابه [ 4 / 137 
  ] گويد : عمران بن حصين را عمر براى قضاونت به كوفه فرستاد . او مستجات الدعوه بود و فرشتگان در بيمارى منجر به مرگش بر او سلام كردند . در سال 52 هجرى در خلافت معاويه در بصره وفات كرد . .\r\n","page_name":" 311 ","page_number":311},
  {"content":"\r\n\r\nخداوند در آينده بدان سودت رساند ، و مىدانم كه رسول خدا ( ص ) گروهى از خاندان خود را در دهه‌ى ذيحجه به عُمره و هيچ آيتى كه آن را نسخ كند نازل نگرديد تا آن حضرت به لقاى الهى پيوست و پس از آن هر كس هر چه خواست نظر داد . » .\r\nو در روايتى ديگر : « مردى يعنى عمر - نظر خود را اعمال كرد . » « 1 »\r\n* * * آرى ، روال كار در دوران معاويه اينچنين بود تا آن‌گاه كه او مرد و با پسرش يزيد بيعت شد و وى در نخستين سال حكومتش به جنگ با امام حسين ( ع ) و اسارت اهل بيت او پرداخت و پس از آن به جنگ با صحابه و تابعين در مدينه الرسول برخاست تا آنجا را گشود و آن فجايع را به بار آورد و بعد براى جنگ با ابن زبير مكه را نشانه رفت تا در نهايت به هلاكت رسيد و با عبدالله بن زبير بيعت شد كه او نيز در احياى سنت خلفا ، درباره‌ى عمره‌ى تمتع چنان كه مىآيد - بسى كوشا بود :\r\n\r\nعُمره تمتع در دوران عبدالله بن زبير :\r\nعبدالله بن زبير قريشى اسدى مكنّى به ابوبكر و ابو حبيب ، مادش اسماء دختر ابىبكر و خاله‌اش عايشه ام المؤمنين بود . او پس از هجرت در مدينه به دنيا آمد و در جمگ جمل همراه خاله‌اش عايشه حضور داشت . امام على ( ع ) درباره‌ى او فرموده : « ما زال الزُّبير منّا اهل البيت حتّى نشأ ابنه عبدالله » : « زبير همواره از ما اهل البيت بود تا آن‌گاه كه پسرش عبدالله بزرگ شد ! » .\r\n\r\n\r\n","description":"","footnote":"\r\n( 1 ) . صحيح مسلم ، كتاب الحج ، حديث 165 و 166 . مسند احمد ، ج 4 ص 429 ، 434 ، 436 ، 438 و 439 . سنن دارمى ، جلد 2 ص 35 . صحيح بخارى ، ج 1 ص 190 . سنن ابن ماجه ، حديث 2978 . سنن بيهقى ، ج 4 ص 344 و ج 5 ص 14 . المنتقى ، حديث 2380 و 2381 . زاد المعاد ، ج 1 ص 217 و 220 . و تاريخ ابن كثير ، ج 5 ص 126 و 127 . .\r\n","page_name":" 312 ","page_number":312},
  {"content":"\r\n\r\nعبدالله بن زبير پس از مرگ معاويه به مكه پناه برد و از بيعت با يزيد امتناع كرد و پس از شهادت امام حسين ( ع ) مردم را به سوى خود فرا خواند كه سپاه يزيد پس از « واقعه حرّه » به سوى او آمدند و چهار روز به پايان محرم سال 64 هجرى وارد مكه شدند و در حرم محاصره‌اش كردند و در جنگ با او ، كعبه را با دو شاخ گوسفند فداى اسماعيل ( ع ) در سقف آن ، همه را به آتش كشيدند . پس از مرگ يزيد در حجاز و يمن و عراق و خراسان حكومت يافت و چون عبدالملك مروان به خلافت رسيد حجاج بن يوسف را به جنگ او گسيل داشت و او در نيمه‌ى جمادى الآخر سال 73 هجرى به قتلش رسانيد . « 1 »\r\n* * * ابن زبير بيش از ده سال در مكه حكومت كرد و همراه با برادرش در بازداشتن مسلمانان از انجام عمره‌ى تمتع بسى كوشيد و در اين راه ، ميان او و پيروان مكتب امام على ( ع ) مناظرات و مباحثاتى در گرفت كه روايات زير بيانگر آن است :\r\nدر صحيح مسلم گويد : « ابن عباس به انجام « متعه » فرمان مىداد و ابن زبير از آن نهى مىكرد . . . » « 2 »\r\nو نيز ، در صحيح مسلم و بخارى از « ابى حمزه ضُبَغى » گويد : « عمره‌ى تمتع به جاى آوردم و گروهى از انجام آن نهى كردند و من نزد ابن عباس آمدم و درباره‌ى آن از او سؤال كردم و مرا به انجامش فرمان داد . گويد : سپس به سوى بيت الله رفتم و خوابيدم كه شخصى به خوابم آمد و گفت : « عمره‌اى مقبول و حجّى مبرور » گويد : نزد ابن عباس آمدم و او را از آنچه ديده بودم آگاه ساختم و او گفت : « الله اكبر ! سنّت ابىالقاسم ( ص ) » « 3 »\r\n\r\n\r\n","description":"","footnote":"\r\n( 1 ) . مراجعه كنيد : اسد الغابه ، ج 3 ص 161 - 163 .\r\n( 2 ) . صحيح مسلم ، ص 885 ، حديث 145 .\r\n( 3 ) . صحيح مسلم ، باب جواز العمره فى الشهر الحج ، حديث 204 ، ص 911 . صحيح بخارى ، ج 1 ص 190 . مسند احمد ، ج 1 ص 241 . سنن ابوداود ، كتاب المناسك ، باب 80 . سنن دارمى ، باب 41 ، و سنن بيهقى ، ج 5 ص 19 . و ابوحمزه نصر بن عمران ضبعى بصرى ساكن خراسان ر سال 128 وفات كرد . حديث او را همه صاحبان صحاح روايت كرده‌اند . ( تقريت التهذيب ، ج 2 ص 300 ) . .\r\n","page_name":" 313 ","page_number":313},
  {"content":"\r\n\r\nو در مسند احمد و ديگر كتب از « كريب » مولاى ابن عباس ، گويد : « به او گفتم : اى ابن عباس ! آيا مىدانى چه گفته‌اى كه : « هر كس قربانى به همراه خود نياورده و بيت الله را طواف كرده ، حج نگزارده و بايد با نيت عمره از احرام به درآيد ، و هر حاجى كه بيت الله را طواف كرده و قربانى به همراه خود آورده ، عمره و حج براى او جمع آمده است . » حال آنكه مردم چنين نمىگويند ؟ !\r\nابن عباس گفت : « واى بر تو ! رسول خدا ( ص ) فرمود : « اين حج نيست ولى يك عمره است . » « 1 »\r\n\r\nدرگيرى ابن عباس و ابن زبير درباره‌ى « عمره تمتّع » :\r\nدر صحيح مسلم از « مسلم القرّى » گويد : « از ابن عباس درباره‌ى حجّ تمتّع پرسيدم و او آن را جايز شمرد ، و اين در حالى بود كه ابن زبير از آن نهى مىكرد ! ابن عباس گفت : « اين مادر ابن زبير است كه جواز آن را از رسول خدا ( ص ) روايت مىكند ! نزد او برويد و از او پرسيد ! » راوى گويد : نزد او رفتيم و زنى درشت و نابينا ديديم و او گفت : « رسول خدا ( ص ) آن را اجازه فرمود . » « 2 »\r\n\r\n\r\n","description":"","footnote":"\r\n( 1 ) . مسند احمد ، ج 1 ص 261 ، و مجمع الزوائد ، ج 3 ص 233 . و كريب بن ابى مسلم از طبقه سوم راويان است كه حديث او را صاحبان صحاح روايت كرده‌اند ( تقريب التهذيب ، ج 2 ص 134 ) .\r\n( 2 ) . صحيح مسلم ، باب فى متعه الحج ، حديث 194 ، و سنن بيهقى ، ج 5 ص 21 - 22 . و مسلم بن مخراق عبدى از طبقه چهارم روات است ( تقرب التهذيب ، ج 2 ص 264 ) . .\r\n","page_name":" 314 ","page_number":314},
  {"content":"\r\n\r\nو در زاد المعاد ، گويد : « عبدالله بن زبير گفت : « حجّ را تنها بگزاريد يعنى حج و عمره را با هم نگزاريد - و سخن اين كورتان را رها سازيد . » كه عبدالله بن عباس گفت : « آن كسى كه قلبش كور است تو هستى ! آيا از مادرت درباره‌ى آن نمىپرسى ؟ » و عبدالله نزد مادرش فرستاد و او گفت : « ابن عباس درست گفته است ، با رسول خدا ( ص ) به سوى حج رفتيم و آن را عمره قرار داديم و به طور كامل از احرام بيرون آمديم تا آنجا كه بوى خوش ، مردان و زنان را فرا گرفت . » « 1 »\r\n\r\nدرگيرى عروه بن زبير و ابن عباس :\r\nدر مسند احمد گويد : « عروه بن زبير به ابن عباس گفت : « ابن عباس ! تا كى اين مردم را گمراه مىكنى ؟ ! » ابن عباس گفت : « اى عُرَيَّه [ / اى كوچولو 
  ] چه شده ؟ ! » عروه گفت : « در ماه‌هاى حج ما را به انجام عمره فرمان مىدهى ، در حالى كه ابوبكر و عمر از انجام آن نهى كرده‌اند ؟ ! » ابن عباس گفت : « رسول خدا ( ص ) آن را انجام داده است . . . » « 2 »\r\nو در روايتى ديگر گويد : « ابن عباس گفت : « آن‌ها را چنان مىبينم كه به زودى هلاك شوند ، من مىگويم : پيامبر ( ص ) فرمود و او مىگويد : ابوبكر و عمر نهى كردند ! » « 3 »\r\nو در روايتى ديگر گويد : « عروه گفت : « آيا از خدا پروا نمىكنى كه اجازه متعه مىدهى ؟ » و ابن عباس گفت : « از مادرت بپرس اى كوتوله ! » عروه گفت : « اما\r\n\r\n\r\n","description":"","footnote":"\r\n( 1 ) . زاد المعاد ، ج 1 ص 248 فصل فى احلال من لم يكن ساق الهدى . زوائد المسانيد الثمانيه ، ج 1 ص 33 ، حديث 1108 و مصنف ابن ابى شيبه ، ج 4 ص 103 .\r\n( 2 ) . مسند احمد ، ج 1 ص 252 ريال حديث 2277 ، و زاد المعاد ، ج 1 ص 251 . و « عُرَيه » مصغّر عروه است ، عروه بن زبير از طبقه دوم روات است و در سال 94 هجرى وفات كرد . صاحبان صحاح حديث او را روايت كرده‌اند . ( تقريب التهذيب ، ج 2 ص 19 ) .\r\n( 3 ) . مسند احمد ، ج 1 ص 337 ، حديث 3121 ، و زاد المعاد ، ج 1 ص 257 . .\r\n","page_name":" 315 ","page_number":315},
  {"content":"\r\n\r\nابوبكر و عمر آن را انجام ندادند ! » و ابن عباس گفت : « من از رسول خدا ( ص ) براى شما مىگويم و شما از ابوبكر و عمر پاسخم مىدهيد ؟ ! » « 1 »\r\nو در روايتى ديگر در زاد المعاد گويد : « عروه بن زبير به مردى از اصحاب رسول خدا ( ص ) گفت : « مردم را در اين روزهاى ده گانه به انجام عمره فرمان مىدهى ، حال آنكه در آن‌ها عمره‌اى نيست ! و او گفت : « آيا در اين باره از مادرت نمىپرسى ؟ » عروه گفت : ابوبكر و عمر آن را انجام نداده‌اند » و آن مرد گفت : « از همين جا به هلاكت رسيدند و خدا عزّوجلّ را چنان مىبينم كه به زودى عذابتان فرمايد ! من از رسول خدا ( ص ) براى شما مىگويم كه آن دو به سنت رسول خدا ( ص ) از تو داناتر بودند » و آن مرد سكوت كرد . » « 2 »\r\nمؤلف گويد : به گمان ما آن مرد همان ابن عباس بوده است .\r\nو در مجمع الزوائد گويد : « عروه بن زبير ابن عباس آمد و گفت : « ابن عباس ! دير زمانى است كه مردم را گمراه مىكنى ! » او گفت : « كوتوله چه شده ؟ ! » عروه گفت : « شخصى به نيت حج يا عمره حركت مىكند و چون طواف گزارد به گمان تو از احرام خارج مىشود ، در حالى كه ابوبكر و عمر از آن نهى مىكردند » ابن عباس گفت : « واى بر تو ! آيا آن دو نفر نزد تو مقبولترند يا آنچه كه در كتاب خداست و آن‌چه كه رسول خدا ( ص ) در بين اصحاب و امت خود سنت نهاده است ؟ ! » عروه گفت : « آن دو به كتاب خدا و آنچه رسول خدا ( ص ) سنت نهاده ، از من و تو داناتر بودند . » .\r\n\r\n\r\n","description":"","footnote":"\r\n( 1 ) . زاد المعاد ، ج 1 ص 257 .\r\n( 2 ) . مجمع الزوائد ، ج 3 ص 234 . و روشن مىشود كه اين حديث غير حديثى است كه ابن قيم در زاد المعاد آورده است ، و اختلاف در آنجا مربوط به عمره در دهه اول ذيحجه است و در اينجا مربوط به برون شدن از احرام پس از طواف و سعى است . .\r\n","page_name":" 316 ","page_number":316},
  {"content":"\r\n\r\nراوى مىگويد : « عروه او را دشمن مىداشت . » « 1 »\r\n\r\nعروه از انجام عمره تمتع نهى مىكند :\r\nدر صحيح مسلم از « محمد بن عبدالرحمن » گويد : « مردى عراقى به من گفت : « از عروه بن زبير بپرس : كسى كه احرام حج ببندد و طواف بيت الله گزارد آيا از احرام برون مىشود يا نمىشود ؟ و اگر پاسخت داد : از احرام برون نمىشود ، به او بگو : مردى چنين مىگويد . » گويد : « از عروه پرسيدم و گفت : « هر كس احرام حج بسته باشد جز با انجام حج از احرام برون نمىشود . » گفتم : « مردى چنين مىگويد » گفت : « خيلى بد گفته است » سپس آن مرد عراقى به ديدار من آمد و موضوع را پرسيد و من ماجرا را براى او بيان داشتم و او گفت : به من بگو : « مردى خبر مىدهد كه رسول خدا ( ص ) آن را انجام داده است و نيز حال اسماء و زبير [ پدر و مادر عروه 
  ] كه آن را انجام داده‌اند چه مىشود ؟ ! » گويد : « نزد عروه آمدم و موضوع را بيان داشتم و او گفت : « اين شخص كيست ؟ » گفتم : « نمىدانم » گفت : او را چه مىشود چرا خودش نزد من نمىآيد و از من نمىپرسد ؟ به گمانم كه او عراقى است » گفتم : « نمىدانم » گفت : « او يقيناً دروغ گفته است ، چون عايشه ( رض ) مرا خبر داد كه رسول خدا ( ص ) حج گزارد و اولين اقدام او به گاه ورود به مكه آن بود كه وضو گرفت و طواف بيت الله گزارد . سپس ابوبكر حج گزارد و اولين اقدام او طواف بيت بود و جز آن نبود يعنى عمره و غير عمره نبود - و عمر نيز همانند آن . سپس عثمان حج گزارد و او را ديدم كه اولين كارش طواف بيت بود و پس از آن چيزى نبود . سپس مهاجران و انصار را ديدم كه\r\n\r\n\r\n","description":"","footnote":"\r\n( 1 ) . صحيح مسلم ، ص 906 - 907 ، حديث 190 ، و شح نووى ، ج 8 ص 219 - 221 . .\r\n","page_name":" 317 ","page_number":317},
  {"content":"\r\n\r\nچنين مىكردند و پس از آن چيزى نبود . سپس آخرين كسى را كه ديدم انجامش داد ، ابن عمر بود كه آن را با عمره نقض نكرد ، و اين ابن عمر هم اكنون در بين آن‌هاست ، چرا از او نمىپرسند ؟ و هيچ يك از گذشتگان ، به گاه ورود ، پيش از طواف به كار ديگرى نمىپرداختند و پس از آن هم از احرام برون نمىشدند . و من خود مادر و خاله‌ام را ديدم كه هنگام ورود به هيچ كارى جز طواف بيت نمىپرداختند و پس از آن احرام برون نمىشدند ، و نيز ، مادرم به من خبر داد كه او و خواهرش با زبير و فلان و فلان فقط عمره گزاردند و چون ركنِ [ كعبه 
  ] را مسح كردند از احرام برون شدند . پس اين شخص در آنچه كه يادآور شده دروغ گفته است . » « 1 »\r\n\r\nتوضيح حديث عروه :\r\nعروه در اين حديث چنان كه ديديم - از فعل رسول خدا ( ص ) سخن نمىگويد : آرى ، آنچه را كه او به ابوبكر و عمر و عثمان و معاويه نسبت مىدهد ، نسبت درستى است .\r\nاما اين سخن او كه گفت : « و هيچ يك از گذشتگان . . . از احرام برون نمىشدند و من خود مادر و خاله‌ام را ديدم . . . كه بيت را طواف مىكردند و از احرام برون نمىشدند . . . پس اين شخص در آنچه كه يادآور شده دروغ گفته است . . . » اين سخن عروه هم در روايات فراوان گذشته تكديب شده است و هم با روايتى كه مسلم از مادر او ، أسماء دخت ابىبكر ، روايت كرده مخالف است .\r\nاسماء مىگويد :\r\n« در حال احرام حركت كرديم و رسول خدا ( ص ) فرمود : « هر كس قربانى به همراه دارد در حرام خود باقى بماند ، و هر كسى قربانى به همراه ندارد از احرام\r\n\r\n\r\n","description":"","footnote":"\r\n( 1 ) . صحيح مسلم ، ص 907 - 906 ، احاديث 191 - 193 ، حديث اخير در صحيح بخارى ، ج 1 ص 214 . و حجون كوهى است در بالاى مكه . .\r\n","page_name":" 318 ","page_number":318},
  {"content":"\r\n\r\nبرون شود . » و من كه قربانى به همراه نداشتم از احرام برون شدم و زبير كه قربانى به همراه داشت در احرام باقى ماند . »\r\nگويد : « لباسم را پوشيدم و برون شدم و نزد زبير نشستم و او گفت : « از نزد من برخيز ! » و من گفتم : « مىترسى با تو درآويزم ؟ »\r\nو در روايت ديگرى بعد از آن گويد : « زبير گفت : « از من فاصله بگير ، از من فاصله بگير ! » و من گفتم : « مىترسى با تو در آويزم ؟ »\r\nو در حديث بعد از عبدالله مولاى اسماء دخت ابىبكر روايت كند كه او يادآور اسماء مىشد و مىگفت : « اسماء هرگاه از « حجون » مىگذشت مىگفت : درود و سلام خدا بر رسولش باد . ما با آن حضرت در اينجا فرود آمديم ، در زمانى كه بس بى بار و ندار بوديم . من و خواهرم عايشه و زبير و فلان و فلان احرام عمره بستيم و چون بيت الله را مسح كرديم از احرام برون شديم . سپس در پايان روز احرام حج بستيم . » « 1 »\r\nو امّا آنچه را كه عروه در سخن خود به [ عبدالله 
  ] ابن عمر » نسبت مىدهد و مىگويد : « اين عمر است كه در بين آن‌هاست چرا از او نمىپرسند ؟ » ما موضع ابن عمر را در روايانى كه از او رسيده ، مختلف و متفاوت يافتيم :\r\n\r\nموضع عبدالله بن عمر :\r\nدر صحيح مسلم ، سنن ابى داود و نسائى و ترمذى و بيهقى و ديگر كتب از « ابن عمر » گويد : « رسول خدا ( ص ) در حجه الوداع عمره تمتع به جاى آورد و در حالى كه برخى از مردم قربانى به همراه داشتند و برخى قربانى به همراه نداشتند ، آن حضرت پس از ورود به مكه به مردم فرمود : « هر يك از شماكه قربانى به\r\n\r\n\r\n","description":"","footnote":"\r\n( 1 ) . صحيح مسلم ، باب وجوب الدم على المتمتع ، ص 901 ، حديث 174 ، و شرح نووى ، ج 8 ص 208 . سنن ابوداود ، ج 2 ص 160 ، حديث 1805 . سنن نسائى ، ج 2 ص 15 . سنن ترمذى ، ج 4 ص 39 كه گويد : « اين حديثى صحيح است » . سنن بيهقى ، ج 5 ص 17 و 20 و 23 . زاد المعاد ، ج 1 ص 216 ، 236 . و المنتقى ، حديث 2387 و 2416 . .\r\n","page_name":" 319 ","page_number":319},
  {"content":"\r\n\r\nهمراه آورده به هيچ روى از احرام خود برون نيايد تا حجّش را به انجام رساند ، و هر كس قربانى به همراه نياورده ، طواف بيت گزارد و سعى صفا و مروه انجام دهد و تقصير نمايد و از احرام برون آيد و سپس نيت حج كند و قربانى نمايد . . . » « 1 »\r\nو در روايت ترمذى از پسرش « سالم » گويد : « شنيدم كه مردى از اهل شام از عبدالله بن عمر درباره‌ى عمره‌ى تمتع در حج سؤال كرد و عبدالله گفت : « آن حلال است » مرد شامى گفت : « پدرت از آن نهى كرده است ! » و عبدالله گفت : « به نظر تو اگر پدرم از آن نهى كرده و رسول خدا ( ص ) آن را انجام داده باشد ، آيا بايد فرمان پدرم را پيروى كنم يا فرمان رسول الله ( ص ) را ؟ » كه آن مرد گفت : « بلكه فرمان رسول خدا ( ص ) را » و عبدالله گفت : « آرى ، رسول خدا ( ص ) آن را انجام داد . » « 2 »\r\nو در روايتى گويد : « پيامبر ( ص ) پيش از انجام حج ، عمره به جاى آورد . » « 3 »\r\nو ابن كثير گويد : « عبدالله بن عمر [ با قول پدرش 
  ] مخالفت مىكرد و چون به او گفته مىشد : « پدرت از آن نهى كرده است ! » مىگفت : « مىترسم سنگى از آسمان بر شما فرود آيد ! همانا رسول خدا ( ص ) آن از انجام داد ، آيا سنت رسول الله ( ص ) را پيروى كنيم يا سنت عمر بن خطاب را ؟ ! » « 4 »\r\n\r\n\r\n","description":"","footnote":"\r\n( 1 ) . صحيح ترمذى ، ج 4 ص 38 ، باب ما جاء فى المتمتع من كتاب الحج .\r\n( 2 ) . سنن بيهقى ، ج 4 ص 354 ، باب العمره قبل الحج .\r\n( 3 ) . تاريخ ابن كثير ، ج 5 ، ص 141 .\r\n( 4 ) . سنن بيهقى ، ج 4 ص 5 . .\r\n","page_name":" 320 ","page_number":320},
  {"content":"\r\n\r\nالبته خلاف اين موضع را نيز از او روايت كرده‌اند ، « 1 » و شايد سبب اختلاف فتاوى او درباره عمره ، اختلاف زمان‌هاى فتوا و روايات رسيده از او باشد ، چنانچه اگر در زمان پدرش از او سؤال شده باشد يا در زمان عثمان ، پاسخ شايسته را پاسخى مىديده كه با موضع خلفاى و الا مقام موافق باشد ، اما در عصر ابن زبير كه خلفاى اموى با او درگير بودند ، مخالفت امرى سهل و آسان بوده است . و همين امر زمينه بروز اختلاف شديد پيرامون « عمره‌ى تمتع » در اين دوران شد ، به گونه‌اى كه گروهى از آن نهى مىكردند ، گروه بنيانگذاران و هواداران تشكيلاتى خلافت ، و گروهى ديگر آن را نيكو شمرده و از فرمان رسول خدا ( ص ) بدان خبر مىدادند ، گروه باقيمانده اصحاب رسول خدا ( ص ) ، كسانى چون جابر بن عبدالله انصارى كه بيان كننده سنت رسول خدا ( ص ) بود ، چنانچه ابو نضره گويد : « نزد جابر بودم كه شخصى پيش او آمد و گفت : « ابن عباس و ابن زبير درباره‌ى دو متعه [ حج و نساء 
  ] اختلاف كرده‌اند ، و جابر گفت : « اين دو متعه را همراه با رسول خدا ( ص ) انجام داديم ، سپس عمر ما را از انجام آن دو نهى كرد و ما آن دو را تكرار نكرديم . » « 2 »\r\nاين اختلاف مدتى در بين پيروان هر دو گروه باقى ماند و از مظاهر آن ، روايت موسى بن نافع اسدى است كه گويد : « با نيت عمره تمتع وارد مكه شدم و سه روز پيش از ترويه رسيدم . برخى از مكيان به من گفتند : « حج تو مكّى مىشود » لذا نزد « عطاء بن ابى رباح » رفتم تا از او فتوا بگيرم و او گفت : « جابر بن عبدالله براى من روايت كرد كه با رسول خدا ( ص ) ، در زمانى كه آن حضرت قربانى به همراه مىبرد ، حج گزارده است و آن‌ها نيت حج افراد كرده بودند كه پيامبر ( ص ) به آن‌ها فرمود : « پس از طواف بيت الله و سعى صفا و مروه و تقصير از\r\n\r\n\r\n","description":"","footnote":"\r\n( 1 ) . صحيح مسلم ، ص 914 ، حديث 1249 .\r\n( 2 ) . سنن بيهقى ، ج 4 ص 356 ، و صحيح مسلم ، ص 884 ، حديث 143 . و : « حج تو مكى مىشود » يعنى : چون آغاز احرامت را از مكه آغاز مىكنى و فضيلت احرام از ميقات را از دست مىدهى ، ثوابت اندك مىشود ، چون زحمتت كمتر مىشود . .\r\n","page_name":" 321 ","page_number":321},
  {"content":"\r\n\r\nاحرام خود به درآييد كه حرام‌ها بر شما حلال باشد ، و چون روزى ترويه فرا رسد نيت حج نماييد و آنچه را كه بيشتر انجام داديد متعه قرار دهيد » گفتند : « چگونه آن را متعه قرار دهيم در حالى كه حجّش ناميده‌ايم ؟ ! » فرمود : « آنچه را كه فرمانتان دادم انجام دهيد كه من نيز اگر قربانى به همراه نياورده بودم ، همان مىكردم كه فرمانتان دادم ، ولى اكنون هيچ احرامى بر من حلال نگردد تا اين قربانى را به محل خود برسانم » و آن‌ها انجامش دادند » « 1 »\r\nدر عصر ابن زبير نشانه‌هاى پيروزى احياگران سنت رسول خدا ( ص ) آشكار گرديد و دل‌هاى مردم متمايل به « عمره تمتع » گرديد ، چنان كه مسلم در صحيح روايت كند كه : « مردى از بنى الهجيم به ابن عباس گفت : « اين چه فتوايى است كه مردم را به خاطرخواه و مفتون كرده ، كه هر كس طواف بيت بگزارد از احرام خارج مىشود ؟ ! » ابن عباس گفت : « سنت پيامبر شماست اگر چه خوش نداريد ! » .\r\nو در روايت پس از آن چنين است كه : « اين موضوع در بين مردم شايع شده ، كه هر كس طواف بيت كند گزارد از حرام خارج مىشود . طواف عمره است . » « 2 »\r\nابن قيم روايت پيشين ابن عباس را توضيح داده و مىگويد : « ابن عباس درست گفته است : هر كس طواف بيت گزارد و قربانى به همراه نداشته باشد ، مفرِد باشد يا قارن يا متمتع از احرام خارج شود يا وجوباً ياحكماً ، اين سنتى است كه امكان ردّ و رفع ندارد ، و اين همانند ديگر سخن آن حضرت ( ص ) است كه فرمود : « هرگاه روز از اينجا رخت بربست و شب از اينجا فرا رسيد ، روزه‌دار افطار مىكند . » كه در اين حديث معناى « افطار مىكند » يا حكم است [ كه بايد\r\n\r\n\r\n","description":"","footnote":"\r\n( 1 ) . صحيح مسلم ، ص 912 - 913 ، حديث 206 و 207 .\r\n( 2 ) . زاد المعاد ، ج 1 ص 249 . .\r\n","page_name":" 322 ","page_number":322},
  {"content":"\r\n\r\nافطار كند 
  ] يا وقت افطار فرا رسيده و اين وقت در حق او وقت افطار گرديده است . همچنين است حال آن كسى كه طواف بيت گزارده كه او نيز ، يا حكماً از احرام خارج شده ، و يا اينكه اين وقت در حق او وقت احرام نيست بلكه وقت برون شدن از احرام است ، و اين حكم براى كسى كه قربانى به همراه ندارد قطعى است ، و اين صريح سنت است . » .\r\nو نيز ، از ابى الشعثاء از ابن عباس روايت شده كه گفت : « هر كس به نيت حج آمده ، طواف بيت الله آن را عمره مىگرداند ، بخواهد يا نخواهد ! » گويد گفتم : « مردم آن را بر تو انكار مىكنند ! » گفت : « اين سنت پيامبرشان است اگر چه نپسندند ! » « 1 »\r\nبارى ، ابن عباس بدين گونه در عصر ابن زبير مجاهده كرد و با اعانت ديگر پيروان مكتب اهل البيت امثال جابر بن عبدالله انصارى ، چنان شد كه قول به « عمره تمتع » در بين پيروان مكتب خلفا نيز تسرّى يافت ، همان گونه كه در روايت ابن حزم از منصور بن معتمر آمده و گويد :\r\n« حسن بصرى به حج رفت و من نيز در همان سال با او به حج رفتم و هنگامى كه به مكه رسيديم ، مردى به نزد حسن آمد و گفت : « يا ابا سعيد ! من مردى خراسانىام كه با زحمت از راه آمده و با نيت حج وارد شدم » حسنبه او گفت : « آن را عمره قرار بده و از احرام برون شو » . مردم آن را بر حسن انكار كردند و نظر او در مكه منتشر گرديد و آن شخص به نزد « عطاء بن ابىرياح » آمد و نظر حسن را براى او بازگو كرد و عطاء گفت : « آن شيخ راست گفته ولى ما از بيان آن بيمناكيم ! » « 2 »\r\n\r\n\r\n","description":"","footnote":"\r\n( 1 ) . المحلى ، ابن حزم ، ج 7 ص 103 . و منصورين معتمر ابوعتاب سلمى كوفى ، حديث او را همه صاحبان صحاح روايت كرده‌اند . در سال 132 هجرى وفات كرد ( التقريب ، ج 2 ص 277 ) و حسن بصرى ، احاديث مرسل و بى سند بسيار روايت كرده و در روايات تدليس مىنمود . در رأس طبقه سوم روات است و در سال 110 ه - نزديك نود سالگى وفات كرد . حديث او را صاحبان صحاح روايت كرده‌اند . ( تقريب التهذيب ، ج 1 ص 165 ) . و عطاء بن ابىرياح ، متوفاى 114 ه - ، حديث او را همه صاحبان صحاح روايت كرده‌اند . ( تقريب التهذيب ، ج 2 ص 22 ) .\r\n( 2 ) . زاد المعاد ، ج 1 ص 249 ، آرى مذهب ابو موسى اشعرى انجام عمره تمتع در حج بود و تا پيش از آنكه بدعت خليفه را از او بشنود بدان فتوا مىداد ، ولى پس از آن پيرو نظر او شد . .\r\n","page_name":" 323 ","page_number":323},
  {"content":"\r\n\r\nاين بيم و ترس در عصر بنى عباس از بين رفت و قول به « عمره‌ى تمتع » در آن دوران منتشر مىگردد كه شايد علت گسترش ، موضع‌گيرى جدّشان عبدالله بن عباس باشد ، و در همين عصر بود كه « احمد بن حنبل » قول به عمره تمتع را بنيان نهاد و بسيار طبيعى بود كه اين قول در بين پيروان مكتب او استمرار داشته يابد .\r\nگواه آن ، قول ابن قيّم است كه گويد : « و اين يعنى حج تمتّع - را كسانى كه نام برديم و غير آنان ، از پيامبر روايت كرده‌اند ، به گونه‌اى كه به مرز نقل غير قابل تشكيك و يقين‌آور رسيده است و هيچ كس نمىتواند آن را انكار كرده يا بگويد : « چنين چيزى واقع نشده است » و اين مذهب اهل بيت رسول الله ( ص ) و مذهب عالم امّت و درياى آن ابن عباس و پيروان او و مذهب ابوموسى اشعرى و مذهب امام اهل سنت و حديث احمد بن حنبل و پيروان او ، و مذهب اهل حديث همراه اوست . » « 1 »\r\nو بدين گونه ، حرج و تنگناى ايجاد شده براى مسلمانان در پيروى از سنت رسول خدا ( ص ) تا به امروز زايل گرديد .\r\n\r\nاحايثى كه براى توجيه اقدام خلفا ساخته شد :\r\nتا اينجا مجاهدات رسول خدا ( ص ) براى ميراندن سنت جاهلى پديد آمده درباره‌ى « عمره تمتّع » را يادآور شديم و پس از آن ، تلاش مكتب خلفا براى احياى\r\n\r\n\r\n","description":"","footnote":"\r\n( 1 ) . صحيح مسلم ، ص 785 ، حديث 122 . سنن ابوداود ، 2 ص 152 ، حديث 1777 . سنن نسائى ، ج 2 ص 13 ، حديث 2364 . سنن ترمذى ، ج 4 ص 36 . سنن بيهقى ، ج 5 ص 3 . المنتقى ، ج 2 ص 228 ، حديث 2389 . مسند احمد ، ج 6 ص 36 ، و موطّأ مالك ، ج 5 ص 335 ، حديث 37 . .\r\n","page_name":" 324 ","page_number":324},
  {"content":"\r\n\r\nآن سنت را ، و نيز ، تلاش و كوششى را كه مكتب اهل البيت براى ميراندن همان سنت جاهلى و احياى سنت رسول خدا ( ص ) به كار بستند ، كه با اقبال و گرايش مردم به « عمره تمتع » مواجه گرديد . اكنون اين بحث را با ارائه تلاش وافر برخى از پيروان مكتب خلفا براى توجيه و دفاع از موضع خلفا درباره‌ى « عمره تمتع » با احاديث زير به پايان مىبريم :\r\n1 - مسلم و ابوداود و نسائى و ابن ماجه و بيهقى و ديگران از « قاسم بن محمد بن ابىبكر » از ام المؤمنين عايشه ، گويد : « رسول خدا ( ص ) حجّ تنها به جاى آورد . » « 1 »\r\n2 - و از « عروه بن زبير » از عايشه ، گويد : « رسول خدا ( ص ) حج تنها به جاى آورد . » « 2 »\r\n3 - و از جعفر بن محمد از پدرش از جابر ، گويد : « رسول خدا ( ص ) حج تنها به جاى آورد . » « 3 »\r\n4 - و از عبدالله بن عمر ، گويد :\r\nالف - « پيامبر ( ص ) حج تنها به جاى آورد و ابوبكر و عمر و عثمان نيز چنين كردند . »\r\nب - « با رسول خدا ( ص ) نيّت حج تنها كرديم » .\r\nو در روايتى گويد : « رسول خدا ( ص ) نيّت حج تنها كرد . » « 4 »\r\n\r\n\r\n","description":"","footnote":"\r\n( 1 ) . سنن ابن ماجه ، ص 988 ، حديث 2965 . موطّا مالك ، ج 2 ص 335 ، حديث 38 . و تاريخ ابن كثير ، ج 5 ص 120 - 123 ، كه بحث مشروحى درباره‌ى عمره‌ى تمتع دارد .\r\n( 2 ) . سنن ابن ماجه ، ص 989 ، حديث 2966 .\r\n( 3 ) . سنن ترمذى ، ج 4 ص 36 ، باب ماجاء فى افراد الحج ، و حديث ب در صحيح مسلم ص - 904 - 905 ، حديث 184 ، و المنتقى ، ج 2 ص 228 ، حديث 1391 .\r\n( 4 ) . سنن ابوداود ، ج 2 ص 157 ، حديث 1793 ، و سنن بيهقى ، ج 5 ص 19 . .\r\n","page_name":" 325 ","page_number":325},
  {"content":"\r\n\r\n5 - و از سعيد بن مسيّب ، گويد : « مردى از اصحاب رسول خدا ( ص ) نزد عمر بن خطاب آمد و گواهى داد كه به هنگام بيمارى منجر به فوت رسول خدا ( ص ) از آن حضرت شنيده كه از انجام عمره پيش از حج نهى كرده است . » « 1 »\r\n6 - و از جابر ، گويد : « رسول خدا ( ص ) و ابوبكر و عمر و عثمان حج تنها به جاى آوردند . » « 2 »\r\n7 - و از حارث بن بلال ، گويد : « گفتم : يا رسول الله ! حج فقط براى ما فسخ و جدا شد يا براى همه مردم ؟ » فرمود : « پسرم ! حج تنها به جاى آور . » « 3 »\r\n8 - و از عبد الله و حسن دو فرزند محمّد بن على از پدرشان ، گويد : « على بن ابى طالب ( رض ) فرمود : « پسرم ! حجّ تنها به جاى آور . » « 4 »\r\n9 - و از ابوذر ، گويد : « متعه در حج خاص اصحاب محمد بود . »\r\n10 - و در روايتى گويد : « اين متعه در حج رخصت و تخفيفى براى ما بود . » .\r\n11 - و در روايت ديگرى گويد : « اين دو متعه جز براى ما شايسته نيست . » .\r\n12 - و از عبدالرحمن بن ابىالشعثاء ، گويد : « نزد ابراهيم نخعى و ابراهيم تيمى رفتم و گفتم : « من تصميم دارم عمره و حج را در اين سال با هم جمع كنم » كه ابراهيم نخعى گفت : « ولى پدرت حاضر به چنين تصميمى نبود . »\r\n\r\n\r\n","description":"","footnote":"\r\n( 1 ) . سنن ابن ماجه ، ص 989 ، حديث 2967 .\r\n( 2 ) . سنن ابوداود ، ج 2 ص 161 ، حديث 1808 . سنن ابن ماجه ، ص 994 ، حديث 2984 ، و المنتقى ، ج 2 ص 238 ، حديث 2429 . و حارث بن بلال از طبقه سوم روات است و حديث او را برخى از صاحبان صحاح روايت كرده‌اند . ( تقريب التهذيب ، ج 1 ص 139 ) .\r\n( 3 ) . سنن بيهقى ، ج 5 ص 5 . و عبدالله بن محمد بن على بن ابىطالب از طبقه‌ى چهارم روات است كه در سال 90 ه - در شام وفات كرد . ( التقريب التهذيب ، ج 1 ص 448 ) و برادرش حسن از طبقه سوم روات بود و در سال 100 ه - وفات كرد . صاحبان صحاح احاديث ه ردو را روايت كرده‌اند . ( تقريب التهذيب ، ج 1 ص 171 ) .\r\n( 4 ) . سنن بيهقى ، ج 5 ، ص 5 . و عبد الله بن محمّد بن على بن ابى طالب از طبقه چهارم روايت است كه در سال 90 ه - در شام وفات كرد . ( التقريب التهذيب ، ج 1 ، ص 448 ) و برادرش حسن از طبقه سوم روايت بود و در سال 100 ه - وفات كرد . صاحبان صحاح احاديث هر دو را روايت كرده‌اند . ( تقريب التهذيب ، ج 1 ، ص 171 ) . .\r\n","page_name":" 326 ","page_number":326},
  {"content":"\r\n\r\nاو سپس از تيمى از پدرش روايت كند كه در ربذه ابوذر را ديده و اين موضوع را براى او بيان داشته و او گفته است : « اين تنها براى ما بود نه شما » . و در سنن بيهقى گويد : « ابوذر درباره‌ى كسانى كه نيت حج مىكردند و آن را به عمره فسخ و جدا مىساختند ، مىگفت : « اين تنها براى كسانى بود كه با رسول خدا ( ص ) همراه بودند . » « 1 »\r\n\r\nاشكالات وارد بر اين احاديث :\r\nامام حنبليان ، احمد بن حنبل ، درباره حديث هفتم گويد : « حديث بلال بن حارث نزد من ثابت نيست و من بدان فتوا نمىدهم ، چون اين شخص را نمىشناسم . » .\r\nو گويد : « به نظر من حتى اگر حارث بن بلال هم شناخته شود ، باز هم يازده نفر از اصحاب پيامبر ( ص ) موضوع فسخ را روايت كرده‌اند ، و حارث بن بلال را در برابر آن‌ها چه جايگاهى است ؟ ! » « 2 »\r\nمؤلف گويد : « مراد امام حنابله از روايت فسخ به وسيله‌ى يازده نفر از صحابه ، روايت آن‌ها درباره‌ى « فسخ احرام » و تمتع از حلال در فاصله ميان عمره و حج\r\n\r\n\r\n","description":"","footnote":"\r\n( 1 ) . دو روايت 11 و 12 ، در صحيح مسلم ، ص 897 ، حديث 13 160 ، و شرح نووى ، ج 8 ص 203 ، و در سنن ابن ماجه ، ص 994 ، حديث 2985 ، سنن ابوداود ، ج 2 ص 161 ، حديث 1807 با اندكى اختلاف در عبارت . و روايات 9 و 10 و 12 ، در سنن بيهقى ، ج 5 ص 22 ، و بخش آخر روايت 12 ، در ج 4 ص 354 ، و در المنتقى ، حديث 2430 ، و عبدالرحمن بن ابىالشصثاء مقبودل و از طبقه ششم روات است . ( التهذيب ، ج 6 ص 194 و تقريب التهذيب ، ج 1 ص 484 ) و ابراهيم بن يزيد متوفاى 96 يا 95 ه - است ( تقريب التهذيب ، ج 1 ص 46 و الجمع بين رجال الصحيحين ، ج 1 ص 18 - 19 ) و ابراهيم التيمى ، شايد ابواسماء كوفى باشد كه در سال 92 يا 94 ه - در زندان حجاج بن يوسف وفات كرد . ( تقريب التهذيب ، ج 1 ص 46 ، و الجمع بين رجال الصحيحين ، ج 1 ص 19 ) .\r\n( 2 ) . سنن ابن ماجه ، كتاب المناسك ، ص 994 ، و المنتقى ، ابن تيمتيه ، ج 2 ص 238 ، و تاريخ ابن كثير ، ج 5 ، ص 166 . .\r\n","page_name":" 327 ","page_number":327},
  {"content":"\r\n\r\nاست و اينكه گفته است : « حارث را نمىشناسيم » شايد مراد او عدم شناخت وثاقت حارث باشد » . « 1 »\r\nامام احمد همچنين درباره‌ى حديث ابوذر گويد : « خداى بر اباذر ببخشايد ! اين حكم در كتاب خداى رحمان آمده است : ( فَهُم تَمَتَّعُ بِالْعُمْرَةِ إِلَى الْحَجِّ ) : « و كسى كه با عمره ، تمتع بجويد تا وقت حج فرا رسد » . مراد امام احمد آن است كه : « حكم اين آيه عامّ است و اختصاص به گروهى خاص ندارد ، و ابوذر چگونه با اين آيه مخالفت كرده است ؟ ! » امام احمد توجه نكرده كه اين روايت را به نام ابوذر جعل كرده‌اند ، همان گونه كه روايات ديگر را جعل كرده و به غير او نسبت دادند !\r\nو همان گونه كه به رسول خدا ( ص ) نسبت دادند كه : « حج تنها به جاى آورد » و به امام على ( ع ) نسبت دادند كه به پسرش محمد گفته است : « پسرم ! حجّ تنها به جاى آور » در حالى كه در مباحث پيشين مخالفت او با خليفه عثمان را ديديم !\r\nاما آنچه كه از « سعيد بن مسبّب » روايت كرده‌اند كه : « مردى از اصحاب رسول خدا ( ص ) نزد عمر آمد و شهايت داد كه در بيمارى منجر به فوت رسول خدا ( ص ) از آن حضرت شنيده كه « از عمره پيش از حج نهى كرده است » ، ما كه ندانستيم اين صحابى استشهاد كرده و نه عثمان و نه معاويه و نه ابن زبير و نه برادرش و نه ديگران هيچ يك به قول او استشهاد نكرده‌اند ؟ !\r\nآرى ، همه اين احاديث و امثال آن‌ها ، در دوران‌هاى متأخر و براى توجيه اقدام خلفا در تحريم « حج تمتع » جعل گرديده است ؛ و چه نيكو سخنى است سخن ابن قيم در زاد المعاد ، و ابن حزم در المحلّى :\r\nابن قيم گويد : « و ما خدا را بر خود گواه مىگيريم كه اگر براى هر حجى احرام\r\n\r\n\r\n","description":"","footnote":"\r\n( 1 ) . المنتقى ، ج 1 ص 239 ، شرح حديث 3431 . .\r\n","page_name":" 328 ","page_number":328},
  {"content":"\r\n\r\nبستيم بر خويشتن واجب بدانيم كه آن را با عمره فسخ نماييم تا از خشم رسول خدا ( ص ) در امان مانده و فرمان او را پيروى كرده باشيم ، كه به خدا سوگند ، اين حكم در حيات و ممات آن حضرت نسخ نگرديده ، و سخن معارض آن صحيح نيست ، و اختصاص به اصحاب آن حضرت ، سواى آيندگان ، نداشته است ؛ بلكه خداوند بر زبان « سراقه » انداخته تا از آن حضرت سؤال كند كه : « آيا اين حكم اختصاص به آن‌ها دارد ؟ » و رسول خدا ( ص ) پاسخ دهد كه : « اين حكم تا ابد الأبد برقرار است » و ما نمىدانيم چه چيز را بر اين احاديث مقدم بداريم ، و چه چيز را بر اين فرمان مؤكد برترى دهيم ، فرمانى كه رسول خدا ( ص ) بر مخالفت آن خشم گرفته است ! ! و چه نيكوست پاسخ امام احمد ( ره ) به « سلمه بن شبيب » كه چون به او گفت : « يا ابا عبدالله ! همه كارهاى تو نزد من نيكوست به جز يك مورد ! » گفت : « چه موردى ؟ » گفت : « فتواى تو در فسخ حج به عمره ! » و او گفت : « اى سلمه ! تو را عاقل مىپنداشتيم ! من در اين باره يازده حديث صحيح از رسول خدا ( ص ) دارم ، آيا آن‌ها را به خاطر رأى تو رها سازم ؟ ! » .\r\nو نيز گويد : « همانا فرمان فسخ حج به عمره را چهارده نفر از اصحاب رسول خدا ( ص ) از او روايت كرده‌اند و احاديث آن‌ها همگى صحيح است و آن‌ها عبارتند از : امّ المؤمنين عايشه و حفصه ، على بن ابىطالب ، فاطمه دخت رسول الله ( ص ) ، اسماء دخت ابىبكر صديق ، جابر بن عبدالله ، ابو سعيد خدرى ، براء بن عازب ، عبدالله بن عمر ، انس بن مالك ، ابو موسى اشعرى ، عبدالله بن عباس ، سبره بن معيد جهنى و سراقه بن مالك ( رض ) . » « 1 »\r\nو ابن حزم گويد : « فرمان مؤكد رسول خدا ( ص ) در فسخ حج به عمره ، براى كسانى كه قربانى به همراه نياورده بودند را ، جابر بن عبدالله و پانزده نفر از صحابه\r\n\r\n\r\n","description":"","footnote":"\r\n( 1 ) . زاد المعاد ، ج 2 ص 246 . .\r\n","page_name":" 329 ","page_number":329},
  {"content":"\r\n\r\nرضى الله عنهم - روايت كرده‌اند ، و بيست و چند نفر از تابعين آن را از ايشان روايت كرده‌اند و تعداد بىشمارى كه جز خدا آمارشان را نداد آن را از اينان روايت كرده‌اند ؛ پس هيچ كس توان خروج از اين فرمان را ندارد . » « 1 »\r\nو گويد : « پيامبر ( ص ) به تمام كسانى كه با او بودند و قربانى به همراه نداشتند فرمان داد تا با همره از احرام به درآيند و اين آخرين اقدام او بر بلنداى صفا در مكه بود ، و نيز خبر داد كه « عمره تمتع » از همراه بردن قربانى برتر است ، و از عدم انجام آن [ / عمره تمتع 
  ] تأسف خورد ، و اين حكم تا روز قيامت برقرار است ، و هر حكمى با اين صفت را جايز بداند ، مسلماً دروغ شمردن خبر رسول خدا ( ص ) را جايز دانسته و اين از كسى كه تعمّد داشته باشد كفر محض است ! و در همان فرمان مؤكد آمده است كه : « عمره داخل در حج گرديد » و اين همان نظر ماست ، چون حج بدون عمره‌ى پيشين ، عمره‌ى تمتع يا عمره مقرون به آن جايز نيست و همين بسنده است » .\r\nسپس گويد : « و اين يعنى : قول رسول خدا ( ص ) و فرمان او - براى پيروى ، بسى شايسته‌تر از رأى و نظر عمر است ! » « 2 »\r\nو در جاى ديگر رواياتى را كه مىگويد : « فسخ حج [ به عمره 
  ] ، خاص اصحاب رسول خدا ( ص ) بوده » آن روايات را آورده و بعد براى بطلان آن‌ها به قول « سراقه‌ى » و پاسخ پيامبر ( ص ) استشهاد كرده كه گفت : « يا رسول الله ! اين براى امسال ماست يا براى ابد ؟ » و پيامبر ( ص ) فرمود : « براى ابد الأبد است » سپس گويد :\r\n« پس تخصيص و نسخ باطل گرديد و [ اين حكم 
  ] براى هميشه از آن دو در\r\n\r\n\r\n","description":"","footnote":"\r\n( 1 ) . المحلى ، ج 7 ص 101 .\r\n( 2 ) . همان ، ج 7 ، ص 102 - 103 ، كه ما فشرده آن را آورديم . .\r\n","page_name":" 330 ","page_number":330},
  {"content":"\r\n\r\nامان ماند و به خدا سوگند هر كه اين خبر را بشنود و پس از آن ، به خاطر سخن كسى ، با فرمان رسول خدا ( ص ) معارضه نمايد ، اگر چه آن كس ام المؤمنين عايشه دورغ‌هاى تار عنكبوتى كه سست‌ترين خانه‌هاست ، آن هم از قول حارث بن بلال و امثال او . . . كسانى كه در بين مردم ناشناخته و مجهولند ! و هيچ كس حق ندارد از سخن آن حضرت ( ع ) كه فرمود : « عمره تا روز قيامت داخل حج شد » به اين بسنده كند كه مراد آن حضرت « جواز عمره در ماه‌هاى حج بوده است » . . . و هر كه چنين كند ، آشكارا بر رسول خدا ( ص ) دروغ بسته است ! » .\r\nگويد : « و برخى از آنان شگفتى ديگرى آفريده ، و پس از آنكه روايت ثابت و مسلّم ابن عباس را يادآور شده : « كه مشركان انجام عمره در ماه‌هاى حج را از زشت‌ترين گناهان مىدانستند » گويد : « رسول خدا ( ص ) تنها بدان خاطر آن‌ها را به انجام عمره فرمان داد ، تا قولًا و عملًا از جواز عمره در ماه‌هاى حج آگاهشان كرده باشد » و اين فاجعه‌اى بس عظيم است كه اولين نتيجه آن دروغ بستن بر پيامبر خدا ( ص ) است ، كه ادعا مىكنند : « پيامبر ( ص ) فرمان نسخ حج به عمره را اكنون از آن‌ها پرسيده مىشود : فرضاً كه چنين باشد و به خدا پناه مىبريم كه از اينكه چنين باشد - آيا اين فرمان به حق صادر شده با به باطل ؟ اگر بگويند : « به باطل صادر شده » كه كافر شده‌اند و اگر بگويند : « به حق بوده » مىگوييم : « به هر حال فرمان آن حضرت ( ع ) براى هر چه كه بوده باشد ، مسلماً پس از صدور ، حكمى حقّ و واجب شده بود ؛ اضافه بر آنكه ، اگر اين واقعه چنان كه گفته‌اند تا بدين حد سبك و بىمقدار بوده ، براى چه تنها به كسانى اختصاص يافته كه قربانى به همراه نداشتند ؟ ! » .\r\nو شگفت‌آورتر از همه اين‌ها آنكه ، اين جاهل قائل بدين نظر به خوبى\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمىدانسته كه پيامبر ( ص ) پيش از فتح مكه ، چند سال متوالى همراه با اصحاب خود عمره به جاى آورده و در ذىقعده سال فتح مكه نيز عمره گزارده و سپس در « حجه الوداع » در « ذىالحليفه » به آن‌ها فرموده : « هر كه از شما كه مىخواهد نيت عمره كند بكند ، و هر كه مىخواهد نيت حج و عمره كند بكند ، و هر كه مىخواهد نيت حج كند بكند . » « 1 » و آن‌ها همه اين‌ها را انجام دادند . پس ، خدا را اى مسلمانان ! آيا صحابه رضى الله عنهم - بدان پايه از كودنى و بلاهت و نادانى رسيده بودند كه ، با وجود اين همه نشانه ، نمىفهميدند كه عمره در ماه‌هاى حج جايز است ؟ در حالى كه سال‌هاى پياپى آن را با رسول خدا ( ص ) در ماه‌هاى حج انجام داده بودند ؟ ! آيا پس از آن همه دليل اكنون نيازمند آن شده بودند كه حج‌ّشان در عمره فسخ گردد تا جواز آن را بدانند ؟ ! به خدا سوگند كه الاغ هم اين راه را با دلايلى كمتر از اين تميز مىدهد ! وه كه چه جسورانه شگفت سنت ثابته را در راه تقليد قربانى مىكنند : يك بار با دروغ رسوا ، يك بار با حماقت مشهور و بار ديگر با پستى و پلشتى ؟ ! حسبنا الله و نعم الوكيل . »\r\nمؤلف گويد : « ابن قيم و ابن حزم و ديگر پيروان مكتب امام احمد بن حبنل فراموش كرده‌اند كه انگيزه‌ى انكارِ منكرانِ « عمره تمتع » ناشى از جهل به روايات صحيحه متواتره از رسول خدا ( ص ) در اين باره نبود تا نيازمند آگاهى باشند ؛ چنان كه سبب آن ، عدم فهم مدلول و معناى اين روايات هم نبود تا با مدلول آن‌ها آشنا گردند ، بلكه انگيزه و مقصد اصلى آن‌ها توجيه موضع خلفا در برابر اين حكم شرعى بود ، كه انصافاً در قرون متمادى در اين راه كوشش‌ها كردند : گروهى با نيت خير به جعل احاديث پرداختند و برخى چون بيهقى براى خلفا عذرها تراشيدند ! او گويد : « مراد عمر از فرمان به ترك « عمره تمتع » در حج ، تماميت [ و\r\n\r\n\r\n","description":"","footnote":"\r\n( 1 ) . مراد او آن است كه « عمره تمتع » در ابتداى امر در حجه الوداع اختيارى بود و حكم قطعى و حتمى آن به هنگامى كه رسول خدا ( ص ) در دور هفتم طواف خود بود ، نازل گرديد . .\r\n","page_name":" 332 ","page_number":332},
  {"content":"\r\n\r\nكمال 
  ] عمره‌اى بود كه خدا ع عزّوجلّ بدان فرمان داده بود ، و عمر رض - سر آن داشت تا بيت الله در هر سالى دو بار زيارت گردد و خوش نداشت كه مردم « عمره تمتع » را با حج پيوند دهند تا لازمه‌اش آن شود كه فقط سالى يك بار به بيت الله بروند . » .\r\nو در دفاع از ديگر خلفا گويد : « آن‌ها فرمان عمر بن خطاب رض - را با خيرخواهى پيروى كردند . » « 1 »\r\nآرى ، برخى از علما در اين راه حق و باطل را در هم آميختند و صحيح را از سقيم جدا نساختند ، و برخى به نقض ديدگاه خود پرداختند و ديگران كوشيدند و از سيره‌ى خلفا احكامى را استنباط كردند كه دليلى از كتاب و سنت بر آن اقامه نشده است ؛ چنان كه هر پژوهشگرى كه در اين باب قصد پيروى آنان كند دچار سرگشستگى و حيرت مىگردد و به هيچ رأى ثابت و درستى از آن‌ها دست نمىيابد ! و دليل ما اضافه بر آنچه تا بدينجا آورديم - مطالبى است كه « نووى » در شرح صحيح مسلم آورده و گويد :\r\n« علماء در اين انواع ثلاثه [ / حج تمتع ، حج قِران و حج إفراد 
  ] ، از حيث اينكه كدام افضلند ، اختلاف كرده‌اند . شافعى و مالك و بسيارى گفته‌اند : « افضل آنها حج إفراد است و سپس تمتع و بعد قِران » و احمد و عده‌اى گفته‌اند : « افضل آن‌ها قِران است » و اين مذهب دو قول ديگر شافعى است . « 2 » [ و به نظر ما 
  ] صحيح تفصيل افراد است سپس تمتع و بعد قِران . اما « حجّ پيامبر ( ص ) » مورد اختلاف است كه آيا آن حضرت مُفرِد بوده يا متمتع يا قارن ، و اين سه نظريه علما بر حسب مذاهب پيشين آن‌هاست و هر طايفه‌اى يك نوع را ترجيح داده و ادعا كرده كه حج پيامبر ( ص ) آنگونه بوده است . . . تا آنجا كه گويد : و از دلايل ترجيح\r\n\r\n\r\n","description":"","footnote":"\r\n( 1 ) . السنن الكبرى ، بيهقى ، ج 5 ص 21 .\r\n( 2 ) . اختلاف نظر و فتواى شافعى دليل حيرت او در اين حكم شرعى بوده است . .\r\n","page_name":" 333 ","page_number":333},
  {"content":"\r\n\r\nإفراد آن است كه « خلفاى راشدين رض - » پس از پيامبر ( ص ) حج را مفرد و جدا ساختند و بر إفراد و جدايى آن [ از عمره 
  ] مواظبت كردند : ابوبكر و عمر و عثمان رض - چنين كردند و فعل على رض - مختلف « 1 » بود و اگر حج إفراد افضل نبود و نمىتوانستند كه پيامبر ( ص ) حج إفراد به جاى آورده ، از آن مواظبت نمىكردند . اضافه بر آن ايشان امامان برتر و پيشوايان اسلام و مقتداى عصر خويش و پس از آن بوده‌اند ، و مواظبت بر خلاف فعل رسول خدا ( ص ) شايسته آن‌ها نباشد . اما اختلاف على - رض - و ديگران تنها براى بيان جواز [ تمتع 
  ] بوده است ، « 2 » كه توضيح آن در روايات صحيح آمده است . و از دلايل ترجيح حج إفراد اينكه ، قربانى كردن در حج إفراد به اجماع علما واجب نيست و اين كمال آن است ، در حالى كه در حج تمتع و حج قِران واجب است و اين قربانى بارى جبران از دست دادن ميقات و غير آن است و آنچه نيازمند جبران نباشد افضل است .\r\nدليل ديگر اينكه ، امت اسلام بدون هيچ كرامتى بر جواز إفراد اجماع كرده‌اند ؛ « 3 » ولى عمر و عثمان و برخى ديگر حج تمتع و قِران را نمىپسنديدند ؛ پس حج إفراد افضل است و خدا داناتر .\r\n\r\n\r\n","description":"","footnote":"\r\n( 1 ) . اگر مراد او از مختلف بودن فعل امام على ( ع ) ، اختلاف فعل آن حضرت با افعال خلفا در اين باره بوده ، چنان كه از قول او در دنباله‌ى همين مطلب به دست مىآيد سخن صحيحى است . اما اگر مراد او اين باشد كه افعال امام برخى با برخى ديگر اختلاف داشته است ، اين دورغ و افتراى بر امام ( ع ) است .\r\n( 2 ) . امام ( ع ) تصريح فرموده كه مخالفت او با آن‌ها براى احياى سنت رسول خدا ( ص ) بوده است ؛ سنتى كه از اقامه آن جلوگيرى مىكردند . توضيح بيشتر در صفحات پيشين بخش : « در عصر عثمان » بجوييد .\r\n( 3 ) . بلكه برخى از ابناى امت با رسول خدا ( ص ) مخالفت كردند و خشم رسول خدا ( ص ) را با ترديد درباره فسخ حج و إفراد به تمتع بر خود خريدند و امامان اهل البيت ( ع ) در پيروى از رسول خدا ( ص ) با آن‌ها مخالفت كردند و پيرامون مكتب اهل البيت و ديگر كسانى كه سنت رسول خدا ( ص ) را پسنديدند نيز راه مخالف آن‌ها را پيمودند . پس امت اسلامى بر آن اجماع نكرده‌اند ! .\r\n","page_name":" 334 ","page_number":334},
  {"content":"\r\n\r\nو اگر گفته شود : « چگونه شد كه صحابه رسول خدا ( ص ) درباره‌ى حج آن حضرت دچار اختلاف شدند ، حال آنكه يك حج بود و هر يك از آن‌ها مشاهده خود از قضيه واحد را خبر مىدهند ؟ » « 1 » قاضى عياض گويد :\r\n« مردم درباره‌ى اين احاديث سخنان بسيارى گفته‌اند . برخى منصفانه و نيكو . برخى مقصّر و متكلّف ، برخى طولانى و بسيار و برخى كوتاه و مختصر . » گويد : « و فراتر از همه ابوجعفر طحاوى حنفى است كه بيش از هزار صفحه درباره آن سخن گفته است . و نيز ابو جعفر طبرى كه با او در اين باره هم صدا شده ، سپس عبدالله بن صفره و بعد مهلّب و قاضى ابو عبدالله مرابط و قاضى ابوالحسن بن قصّار و بغدادى و حافظ ابو عمره بن عبدالبّر و ديگران . » « 2 »\r\nگويد : « بهترين چيزى كه در اين باره مىتوان گفت و ما در سخنان آن‌ها يافته و از گزيده‌هاى آنان گزيده‌ايم و با جمع‌بندى روايات و سياق احاديث همگون يافته‌ايم اين است كه : « پيامبر ( ص ) انجام اين سه نوع حج را بر همه مردم مباح فرمود تا دليل جواز جميع آن‌ها باشد ، و اگر به يك نوع فرمان مىداد نوع ديگر غير مجزى پنداشته مىشد . سپس همه آن‌ها [ كه فرموده يا شنيده شده بود 
  ] به آن حضرت نسبت داده شد و هر يك از آنان آنچه را كه پيامبر ( ص ) به او فرمان داده و براى او مباح دانسته بود روايت كرد و آن را ، به خاطر فرمان او يا با تأويل و اجتهاد خود ، به آن حضرت نسبت داد . . . » . « 3 »\r\n\r\n\r\n","description":"","footnote":"\r\n( 1 ) . اين اختلاف پس از مخالفت با سنت رسول خدا ( ص ) پديد آمد ، آن‌جا كه برخى از پيوران اين مكتب براى توجيه اقدام خلف به روايت احاديث خلاف واقع پرداختند .\r\n( 2 ) . و نيز ، ابن قيم جوزيه كه در زاد المعاد حق موضوع را ادا كرده است . همچنين ابن حزم ، و ما نيز اين بخث را درباره آن نوشتيم . آرى اين موضوع در قرون متمادى هزاران صفححه را به خود اختصاص داد ، در حالى كه اگر مسلمانان به صريح قرآن و سنت اكتفا مىكردند ، صفحه كوچكى آن‌ها بسنده بود !\r\n( 3 ) . نه ، سوگند به آن كه پيامبرانش را به هدايت و دين حق فرستاد ، رسول خدا ( ص ) در حجه الوداع تنها به « حج تمتع » فرمان داد و از غير آن نهى فرمود و هيچكس از معاصران و پسينيان عصر او نپنداشتند كه پيامبر ( ص ) به غير حج تمتع فرمان داده است و اين اقوال در توجيه اقدام خليفه گفته شده و گويندگان آن از بطلان قول خويش آگاهند ! .\r\n","page_name":" 335 ","page_number":335},
  {"content":"\r\n\r\nنووى در جاى ديگرى از شرح خود گويد : « مازرى گويد : « درباره متعه‌اى كه عمر انجام آن را در حج نهى كرده اختلاف شده است : برخى گفته‌اند : « آن فسخ حج به عمره است » و برخى گفته‌اند : « آن عمره در ماه‌هاى حج اس كه حج همان سال را به دنبال آن به جاى آوردند » و بنابراين ، نهى عمر از آن براى ترغيب به « حج إفراد » بوده كه افضل است كه آنكه او معتقد به بطلان يا تحريم آن بوده است . » « 1 »\r\nو قاضى عياض گويد : « ظاهر حديث جابر و عمران و ابو موسى اين است كه متعه‌اى كه در آن اختلاف كرده‌اند ، تنها فسخ حج به عمره است » گويد : « و بدين خاطر بود كه عمر رض - مردم را به خاطر انجام آن عقوبت مىكرد . او آن‌ها را به مجرد انجام تمتع در ماه‌هاى حج عقوبت نمىكرد ، بلكه تنها بدان خاطر بود كه او و سابر صحابه معتقد بودند كه فسخ حج به عمره مخصوص همان سال بوده است ، براى حكمتى كه پيشتر يادآور شديم . ابن عبدالبر گويد : « در بين علما خلافى نيست كه تمتعِ مراد از قول خداى متعال كه فرموده : ( فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْى ) : « و هر كس در پايان عمره‌ى تمتع حج را آغاز كند ، آنچه از قربانى كه مسيّرش شد » اين تمتع ، انجام عمره در ماه‌هاى حج پيش از حج است . » گويد : « و حج قِران نيز نوعى از تمتع است ، چون با سقوط سفرش از بلد خويش به خاطر عبادت ديگر ، تمتع برده است » . گويد : « فسخ حج به عمره نيز\r\n\r\n\r\n","description":"","footnote":"\r\n( 1 ) . خليفه عمر از « حج تمتع » نهى كرد و بر انجام آن كيفر كرد و فرمان داد تا حج و عمره را جداى از هم بگزارند ، همانگونه كه روايات گذشته بر آن تصريح داشت و اين دانشمندان چنين سخنانى را تنها براى معذور داشتن خليفه مىگويند ! .\r\n","page_name":" 336 ","page_number":336},
  {"content":"\r\n\r\nنوعى از تمتع است » . اين سخن قاضى است . و من مىگويم : « به نظر من عمر و عثمان و ديگران تنها از عمره‌اى نهى كرده‌اند كه در ماه‌هاى حج انجام شود و به حج همان سال منتهى گردد ، و مراد آن‌ها نهى اولويت براى ترغيب در انجام إفراد بود كه افضل است . » « 1 »\r\nمؤلف گويد : « تمام اين دانشمندان و بسيارى ديگر از كسانى كه هزاران صفحه در ين باب نوشته‌اند ، آيه كريمه : ( فَمَنْ تَمَتَّعَ بِالْعُمْرَةِ إِلَى الْحَجِّ ) را در كتاب خدا خوانده و روايات صحيح و كثير و متواتر رسيده از رسول خدا ( ص ) را ديده و فرمان شديد آن حضرت به تمتع در حج را به خوبى دريافته‌اند ! همچنين نهى عمر از عمره تمتع و عقوبت بر انجامش را ، و اين توصيه او را كه إفراد براى عمره و حج تمامتر و در إفراد بهار اهل مكه است ! آرى ، ايشان همه آن‌ها را ديده و از محتوا و مفهوم آن‌ها آگاه شده‌اند و با وجود آن ، باز هم اين اقوال متناقض را مىخوانيم كه ، پيامبر حجّ تمتع را براى گروهى مباح گردانيد ، و حج إفراد را براى گروهى ديگر ، و حج قِران را براى براى ديگران ، و به خاطر اختلاف سخنان رسول خدا ( ص ) در حجه الوداع ، علماء نيز در اين باره دچار اختلاف شده‌اند ! و عمر از فسخ حج نهى كرد و از « حجّ تمتع » نهى نكرد ، و نهى عمر و عثمان و ديگران از حج تمتع نهى و اولويت براى ترغيب در إفراد بود كه افضل است !\r\nشگفتا كه چگونه حكم مخالف كتاب و سنت افضل مىشود ؟ ! و شگفتا كه چگونه تشويق و ترغيب به چيزى با ضرب و شتم و عقوبت و سرتراشيدن حاصل مىگردد ؟ !\r\nو با وجود همه‌ى اين‌ها ، ما را نشايد كه چون « ابن حزم » بر اين علما بتازيم . بلكه سزاوار آن است كه ايشان را معذور بدانيم كه آن‌ها خيرخواهانه به توجيه اقدام خلفا پرداخته و اين احاديث را در همين راه خير از زبان رسول خدا ( ص ) و امامان\r\n\r\n\r\n","description":"","footnote":"\r\n( 1 ) . شرح نووى ، ج 8 ص 170 ، كه ما فشرده آن را آورديم . .\r\n","page_name":" 337 ","page_number":337},
  {"content":"\r\n\r\nاهل البيت ( ع ) و بزرگان صحابه ساخته و منتشر كردند . چنان كه براى توجيه كار خلفا اقدام آن‌ها را اجتهاد ناميدند و گفتند : « خلفا خيرخواهانه تأويل و اجتهاد كرده و اين سخنان را گفتند !\r\n\r\nمنشأ خلاف و اختلاف و راه رفع آن :\r\nمسلمانان صدر اول سخنانى را از دو لب مبارك رسول خدا ( ص ) شنيدند كه آن‌ها را به عمره‌ى تمتع يعنى جمع بين حج و عمره - فرمان داد و اين سخن را همان‌گونه كه شنيده بودند روايت كردند ؛ و چون رسول خدا ( ص ) چگونگى انجام سنّت خود در عمره تمتع را نيز به آن‌ها آموخته بود ، آن را هم به همان‌گونه كه ديده و شنيده بودند نقل كردند و از هان دوران نخستين ، احاديث و سنت رسول خدا درباره‌ى عمره تمتع در جامعه اسلامى پيشين و پسين متداول گرديد و همچنان تا عصر خليفه صحابى « عمر بن خطاب » متداول و جارى بود كه او مسلمانان را از انجام اين سنت يعنى عمره تمتع - نهى كرد . سپس خليفه صحابى « عثمان بن عفّان » را او را پيمود و بعد ، حاكم مكه « عبدالله بن زبير » و خليفه صحابى « معاويه بن ابىسفيان » آن راه را ادامه دادند . پس از آن برخى از پيروان مكتب خلفا با قيام به جعل احاديث و نسبت دادن آن به رسول خدا ( ص ) چنان نمودند كه آن حضرت از عمره تمتع يعنى جمع بين حج و ع عمره - نهى كرده است ، و صد البته كه اين احاديث را خيرخواهانه در تأييد سياست برخى از خلفاى راشدين جعل و منتشر ساختند و مسلمانان نيز [ دانشته و ندانسته 
  ] آن‌ها را رواج دادند تا به تدريج در رديف مجموعه احاديث صحيح نخستين قرار گرفت و هنگامى كه خليفه اموى « عمر بن عبدالعزيز » فرمان تدوين حديث را صادر كرد ، اين دو مجموعه صحيح و جعلى روايت شده از رسول خدا و منسوب به آن حضرت ( ص ) در كتاب‌هاى صحاح و مسانيد و سنن حديثى مكتب خلفا جاى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nگرفت و اختلاف ميان احاديث از اينجا نشأت گرفت . و به نشر خلاف و اختلاف بين مسلمانان انجاميد ، و اكنون به جايى رسيده كه رفع اختلاف ميان احاديث روايت شده از رسول خدا و منسوب به آن حضرت ( ص ) ممكن نيست مگر آنكه هر حديث مخالف سنت رسول خدا ( ص ) را كنار بگذاريم اگر چه در كتاب‌هاى صحاح حديثى وارد شده باشد . همچنين است رفع اختلاف و ايجاد وحدت كلمه در بين مسلمانان ، كه جز با مراجعه به سنت رسول خدا ( ص ) و ترك مخالف آن اگر چه سنت خلفاى راشدين باشد - امكان‌پذير نيست !\r\n\r\nحديث پيروى از سنت خلفاى راشدين :\r\nاز آنچه گذشت به يقين درمىيابيم كه حديث مشهور : « لزوم پيروى از سنت خلفاى راشدين ، » صحيح نيست ، اگر چه در كتاب‌هاى صحيح و مسند مكتب خلفا وارد شده است ؛ چون ما در سنت‌هاى خلفاى راشدين موارد مخالف سنت پيامبر ( ص ) را يافته و مىدانيم كه رسول خدا ( ص ) فرمان عمل بدانچه مخالف سنتش باشد نخواهد داد . متن حديث چنين است :\r\n( فَعَلَيْكُمْ بِسُنَّتِى وَ سِنُّهُ خُلَفَاءَ الرَّاشِدِينَ الْمَهْدِيِّينَ عَضُّوا عَلَيْهَا بِالنَّوَاجِذِ )\r\n« برشما باد كه سنت من و سنت خلفاى راشدين هدايت شده را پيروى كنيد . با چنگ و دندان نگهدارش باشيد . » « 1 »\r\nاشكالات اين حديث :\r\nاين حديث منسوب به رسول خدا ( ص ) اضافه بر آنچه يادآور شديم ، واجد\r\n\r\n\r\n","description":"","footnote":"\r\n( 1 ) . مسند احمد ، ج 4 ص 126 و 127 . سنن دارمى ، مقدمه ، ج 1 ص 44 - 45 . سنن ابن ماجه ، مقدمه ، ج 1 ص 15 - 16 . سنن ابوداود ، كتاب السنّه ، حديث 4607 . سنن ترمذى ، كتاب العلم ، ج 10 ص 144 - 145 . اين كتب چهارگانه مذكور پس از مسند احمد از كتاب‌هاى صحيح حديثى شش‌گانه مكتب خلفا به شمارند . .\r\n","page_name":" 339 ","page_number":339},
  {"content":"\r\n\r\nاشكالاتى به شرح زير است :\r\nالف - در باب : « مصطلحات بحث امامت و خلافت » در همين كتاب دانستيم كه لفظ « خليفه » در قرآن كريم و حديث شريف نبوى و محاورات و احاديث مسلمانان عصر نخستين اسلامى ، حتى عصر خليفه دوم ، به معناى عامّ حاكم مسلمانان بدان گونه كه در سده‌هاى اخير فهميده مىشود - استعمال نشده است . لفظ خليفه در قرآن و حديث و محاورات مسلمانان تا عصر خليفه دوم تنها به معناى لغوى آن به كار مىرفته و مراد از آن « خليفه شخص » يعنى جانشين او بوده است ، يعنى لفظ خليفه‌ى مضاف بدون مضاف اليه به كار نمىرفته است .\r\nبنابراين ، ما هرگاه لفظ خليفه را به معناى حاكم عامّ اسلامى در حديث منسوب به رسول خدا ( ص ) يا يكى از مردم آن عصر بيابيم به عدم صحّت آن يقين داريم . همچنين است توصيف خلفاى چهارگانه نخستين به « خلفاى راشدين » كه اين عنوان پس از استيلاى برخى از خلفاى جبّار اموى و عباسى بر حكومت جعل گرديده است و پيروان مكتب خلفا ، خلفاى چهارگانه نخستين را خلفاى راشدين توصيف كرده‌اند . و اكنون درمىيابيم كه هر حديث واجد وصف خلفاى راشدين ، پس از عصر خلفاى نخستين ساخته و پرداخته شده است .\r\nب - اين حديث تصريح مىكند كه رسول خدا ( ص ) سنت خلفاى راشدين را در رديف كتاب خدا و سنت رسول او ( ص ) يكى از مصادر تشريع اسلامى قرار داده است ! و حاشا كه رسول خدا ( ص ) چنين كرده باشد !\r\nج - اگر رسول خدا ( ص ) فرمان پيروى از سنت خلفاى راشدين را داده باشد ، نتيجه‌ى آن فرمان به متناقضين است ، چون امام على ( ع ) در جمع آن‌هاست و او با سنت دو خليفه پيشين عمر و عثمان درباره « عمره تمتع » مخالفت نموده و آن را انجام داده و بر انجامش تشويق كرده است . بنابراين ، رسول خدا ( ص ) هم فرمان عمل به چيزى را صادر كرده و هم از آن نهى كرده است ! و حاشا كه\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nرسول خدا ( ص ) چنين كرده باشد !\r\nلذا با توجه به آنچه يادآور شديم ، به نظر ما اين حديث در صدر احاديث ساختگى مؤيّد سياست خلفا قرار مىگيرد .\r\nو از آنجا كه خلفاى نخستين تا زمان معاويه و عبدالله بن زبير از صحابه رسول خدا ( ص ) بودند و آن‌ها كسانىاند كه در اجتهاد و سنت خويش به شدت با يكديگر اختلاف كرده‌اند ، اين سخن پيروان مكتب خلفا كه مىگويند : « ترديد دربارهء احدى از صحابه روا نيست و اخذ احكام از همه آن‌ها صحيح است » اين سخن چنان كه در مبحث عدالت صحابه گذشت - سخن صحيحى نيست .\r\nهمچنين ، با بررسى داستان « عمره تمتع » بين عثمان و امام على ، براى ما روشن مىشود كه امامان اهل البيت ( ع ) همواره به پيروى از سنت رسول خدا ( ص ) فرمان مىدادند و در اين راه مجاهده مىكردند و پيروان مكتب خويش را بدان فرا مىخواندند .\r\nو نيز ، از آنچه كه بين ابن عباس و ابن زبير در همين قضيه گذشت و به نوعى نزاع و مخاصمه ميان مكتب اهل البيت و مكتب خلفا كشيده شده بود ، درمىيابيم كه نزاع آن‌ها به سبب التزام مكتب اهل البيت به پيروى از سنت رسول خدا ( ص ) ، در برابر عمل اجتهادى و نظر شخصى مكتب خلفا در مقابل سنت پيامبر ( ص ) بوده است .\r\n* * * در مباحث گذشته با چگونگى پيدايش اين دو مكتب آشنا شديم و ديديم كه مكتبى با چنگ و دندان سنت رسول خدا ( ص ) را پاس مىدارد و بر اين باور است كه هيچ كس حق ندارد در مقابل سنت رسول خدا ( ص ) اجتهاد كند ، و در اين راه مجاهده مىكند ، و آن مكتب اهل البيت است . و مكتب ديگرى با توان بسيار بر اين باور است كه خلفا و صاحبان سلطه و قدرتِ صحابه حق اجتهاد در\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمقابل سنت رسول خدا ( ص ) را دارا هستند ؛ و با چنگ و دندان از سنت آن‌ها پاسدارى مىكند ، و آن مكتب خلفاست .\r\nو چون تمام آن وقايع و درگيرىها پيرامون سنت رسول خدا ( ص ) اتفاق افتاده است ، ما نيز به ناچار فصل اين كتاب و ديگر مباحث خود در طول بيش از چهل سال را ، در مسير تمحيص و ناب‌سازى سنت رسول خدا ( ص ) و شناخت راه‌هاى وصول به آن ترتيب داديم تا سيره و حديث صحيح و غير مشوب به اجتهادات آن مجتهدان را بشناسيم و خدا را بر آنچه مىگوييم شاهد و وكيل است . پس ، سرزنش كنندگان معذورمان دارند !\r\n\r\nفشرده اين بحث :\r\nدر بحث خود از موارد اجتهاد عمر به موضوع « عمره تمتع » پرداختيم و ديديم كه انجام عمره در ماه‌هاى حج ، از نظر قريش عصر جاهلى ، حرام و از زشت‌ترين گناهان بود و مىگفتند : « هر گاه ماه صفر پايان يافت ، عمره براى عمره‌گزار حلال مىشود » و ديديم كه رسول خدا ( ص ) در اين حكم با آن‌ها مخالفت كرد و هر چهار عمره خود را در ماه‌هاى حج گزارد .\r\nاما « عمره تمتع » را در نصّ كتاب خدا چنين يافتيم : ( فَمَنْ تَمَتَّعَ بِالْعُمْرَةِ إِلَى الْحَج . . . ) : « و هر كس با پايان عمره تمتع حج را آغاز كند . . . » و رسول خدا ( ص ) در « حجه الوداع » آن سنت نهاد ، زيرا آن حضرت پس از هجرت نه سال درنگ كرد و حج نگزارد تا در ذىقعده سال دهم كه تمام جزيره العرب و بخشى از يمن ايمان آورده بودند ، آهنگ حج نمود و نداى حج سر داد و گروه بسيارى كه قصد اقتدا و پيروى از اعمال و مناسك رسول خدا ( ص ) را داشتند با آن حضرت روانه شدند و او در حالى از مدينه حركت كرد كه زنان و اهل بيت و عامه مهاجران و انصار و بسيارى از قبايل عرب و مردم دوردست با او همراه\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nشده بودند « 1 » و جمعيتى فراهم آمده بود كه جز خالق و رازق آن‌ها كسى تعدادشان را نمىدانست ، « 2 » و در بين راه نيز خلايق بىشمارى با آن‌ها همراه شدند ، به گونه‌اى كه فراورى و پشت سر و چپ و راست آن حضرت ، تا چشم كار مىكرد انباشته از مردم بود . « 3 »\r\nجابر گويد : « رسول خدا ( ص ) در بين ما بود و قرآن بر او نازل مىشد و او تأويل و معناى آن را مىدانست و لذا هر چه او انجام مىداد انجام مىداديم » « 4 »\r\nرسول خدا ( ص ) هنگامى كه به « وادى العقيق » رسيد به « عمر بن خطاب » فرمود : « رسولى از پروردگارم نزد من آمد و در روايتى جبرئيل نزد من آمد - و گفت : بگو : « يك عمره در يك حج ، و اكنون عمره تا روز قيامت داخل در حج گرديد . » و در منطقه‌ى « عسفان » كه بودند ، « سراقه » به آن حضرت گفت : « احكام را براى ما به گونه‌اى بيان كن كه گويى همين امروز متولد شده‌ايم » و پيامبر فرمود : « خداوند متعال در اين حج شما ، همين حج ، عمره‌اى را اضافه كرد . پس هرگاه وارد شديد ، هر كس طواف بيت گزارد و سعى صفا و مروه نمود از احرام خارج مىشود ، مگر كسى كه قربانى به همراه دارد . »\r\nآن حضرت در « سَرِف » نيز اين حكم را به تمام اصحابش ابلاغ كرد و فرمود : « هر كس قربانى به همراه ندارد و دوست دارد كه آن را عمره قرار دهد ، چنان كند . » عايشه گويد : « انجام دهندگان و ترك كنندگان آن ، همه از اصحاب او ( ص ) بودند . آن حضرت در « بطحاء مكه » نيز تبليغ آن را تكرار كرد و فرمود : « هر كس\r\n\r\n\r\n","description":"","footnote":"\r\n( 1 ) . امتاع الاسماع مقريزى ، ص 510 - 511 .\r\n( 2 ) . سيره ابن سيد الناس ، ج 2 ص 273 .\r\n( 3 ) . زاد المعاد ، ج 2 ص 213 ، ابن كثير در تاريخ خود ، ج 5 ص 109 - 110 ، گويد : « حجه الوداع از آن رو حجه البلاغ ناميده شده كه آن حضرت ( ع ) دراين حج شريعت خدا را قولًا و عملًا به مردم ابلاغ كرد . همچنين حجه الاسلام ناميده شده ، چون پيامبر ( ص ) حج ديگرى جز آن را در مدينه نگزارد . »\r\n( 4 ) . همان ، ص 196 . .\r\n","page_name":" 343 ","page_number":343},
  {"content":"\r\n\r\nكه خواست آن را عمره قرار دهد ، چنان كند . »\r\nمؤلف گويد : « از آنچه گذشت ظاهر مىشود كه پيامبر ( ص ) تبليغ حكم « عمره تمتع » را به تدريج انجام داده است ، چون در « وادى العقيق » تنها عمر را از نزول وحى و فرمان جمع ميان حج و عمره آگاه كرد ، و در « عسفان » به سراقه فرمود كه خداوند در همين حج كه درآنيد عمره‌اى را داخل گردانيد و هر كس طواف بيت گزارد و سعى صفا و مروه نمود از احرام خارج مىشود ، مگر كسى كه قربانى به دارد . و در « سرف » اين حكم را به تمام اصحاب خو ابلاغ كرد و عمل كنندگان به آن و ترك كنندگانش همه از اصحاب او بودند ، و ظاهر آن است كه تاركين اصحاب او از مهاجران قريش بودند ، كسانى كه در جاهليت آن را از زشت‌ترين گناهان مىدانستند ! و بدين خاطر بود كه رسول خدا ( ص ) تبليغ حكم « عمره تمتع » را به تدريج انجام داد .\r\nتا آنگاه كه پيامبر ( ص ) در بين صفا و مروه و در آخرين مرحله سعى بود « 1 » و وقت اداى آن فرا رسيد حكم نهايى بر او نازل گرديد و به اصحابش فرمود : « هر كس نيت حج كرده و قربانى به همراه ندارد ، آن را عمره قرار دهد » و فرمود : « اگر من هم بدانجا كه آغاز كردم بازگشتم ، قربانى به همراه نمىآوردم ، ولى من سر خود را بسته و قربانى به همراه آورده‌ام و اكنون هيچ حرامى از من حلال نگردد تا اين قربانى به قربانگاهش برسد ، كه « سراقه » برخاست و گفت : « احكام را براى ما به گونه‌اى بيان كن كه گويى همين امروز متولد شده‌ايم . آيا اين عمره‌ى ما مخصوص امسال ماست يا براى هميشه است ؟ » و پيامبر دو بار فرمود : « نه ، بلكه براى هميشه است » و انگشتانش را در يكديگر فرو برد و دو بار فرمود : « اين عمره تا روز قيامت داخل در حج گرديد . »\r\nبه اينجا كه رسيد قيامتى برپا شد و كسانى از صحابه‌ى آن حضرت كه عمره را\r\n\r\n\r\n","description":"","footnote":"\r\n( 1 ) . همان ، ص 239 . .\r\n","page_name":" 344 ","page_number":344},
  {"content":"\r\n\r\nدر ماه‌هاى حج حرام مىدانستند ، اين حكم را بس عظيم و ناروا دانستند و به سختى از آن دلتنگ شدند و توان از كف داده و گفتند : « يا رسول الله ! كدام حلال ؟ » فرمود : « همه‌ى حلال‌ها ، اين عمره‌اى است كه با آن تمتع مىجوييم و هر كس قربانى به همراه ندارد كاملًا از احرام برون شود كه عمره تا روز قيامت داخل در حج گرديد » و فرمود : « بدون احرام اقامت كنيد تا روز ترويه كه فرا رسيد نيت حج كنيد و آنچه را كه پيشتر انجام داده‌ايد متعه به حساب آوريد » گفتند : « چگونه فرمانتان دادم همان كنيد كه من نيز اگر قربانى به همراه نياورده بودم ، همان مىكردم كه به شما فرمودم » و فرمود : « از احرام برون شويد و با زنان مباشرت كنيد » « 1 » كه دامنه اعتراض گسترش يافت و به پيامبر ( ص ) خبر رسيد كه مىگويند : « اكنون كه تا عرفه بيش از پنج روز نمانده فرمانمان مىدهد كه با زنانمان درآميزيم و در حالى به عرفه برويم كه از آلت‌هاى ما منى مىچكد ! » آرى ، پاسخ پيامبر ( ص ) را بدين گونه دادند تا به خشم آمد و چون به نزد عايشه رفت و او آثار خشم را در سيماى آن حضرت مشاهده كرد گفت : « چه كسى به خشمت آورده كه خدا بر او خشم بگيرد و در ورايتى گفت : - خدا در آتشش افكند » فرمود : « چرا به خشم نيايم در حالى كه فرمانى مىدهم و پيروى نمىشوم ! »\r\nسپس به سخن برخاست و فرمود : « به من خبر رسيده كه گروهى چنين و چنان گفته‌اند ! به خدا سوگند كه من از آن‌ها نيكوكارتر و خداترس‌ترم و در روايتى فرمود : - شما خوب مىدانيد كه من از شما خداترس‌تر و راستگوتر و نيكوكارترم و اگر قربانى به همراه نداشتم از احرام برون مىشدم » گفتند : « يا رسول الله ! آيا برخى از ما در حالى به مِنى برود كه از آلتش مَنى مىچكد ؟ » فرمود : « آرى ، از احرام برون شويد و بوى خوش استعمال كنيد و با زنان درآميزيد و كارهاى\r\n\r\n\r\n","description":"","footnote":"\r\n( 1 ) . همان ، ص 252 . .\r\n","page_name":" 345 ","page_number":345},
  {"content":"\r\n\r\nحلال انجام دهيد » و چون روز ترويه فرا رسيد نيت حج كردند .\r\nبدين گونه با سختى و دشوارى خدا و رسولش را اطاعت كردند و در ماه‌هاى حج عمره گزاردند مگر « امّ المؤمنين عايشه » كه چون در عادت ماهانه بود از آن محروم شد و پيامبر ( ص ) فرمانش داد تا حج گزارد و چون پاك شد و حج را به اتمام رسانيد ، به برادرش عبدالرحمن فرمود كه او را براى انجام عمره از « تنعيم » همراهى كند تا با حجّ تنها بازنگردد . و بعد ، رسول خدا ( ص ) وفات كرد و ابوبكر حج را از عمره جدا ساخت و چون عمر به خلافت رسيد راه او را ادامه داد و چون روز عرفه مردى را با موهاى شانه زده و مرتب ديد و علتش را پرسيد و او گفت : « عمره تمتع به جاى آورده و تنها امروز مُحرم شده » عمر گفت : « در اين حال تمتع مجوييد ! و [ گفت : 
  ] من اگر اجازه انجام متعه را به آن‌ها بدهم در زير اين درختان اراك با زنان درآميزند و سپس با آن‌ها به حج روند ! » .\r\nو گفت : « حج و عمره‌ى خود را از هم جدا كنيد ، حج را در ماه‌هاى حج و عمره را در غير ماه‌هاى حج به جاى آوريد كه حج و عمره شما كامل‌تر گردد . و هنگامى كه « ابو موسى اشعرى » از او پرسيد : « اين نوآورى تازه درم مناسك را از كجا آورده‌اى ؟ » گفت : « اگر كتاب خدا را بگيريم ، خداوند فرموده : ( وَ أَتِمُّوا الْحَجَّ وَ الْعُمْرَةَ لِلَّه ) : « حج و عمره را براى خدا به اتمام برسانيد » و اگر سنت پيامبرمان ( ع ) را بگيريم ، آن حضرت تا قربانى نكرد از احرام برون نشد . »\r\nعمر در اين احاديث و امثال آن‌ها يادآور شده كه تماميت حج و عمره در جدايى ميان آن دو است ، و عمره را در غير ماه‌هاى حج قرار داده و گفته است : « پيامبر تا قربانى نكرد از احرام برون نشد » و ابو موسى و غير او جرأت نداشتند تا به عمر بگويند : « پيامبر ( ص ) بارها تصريح فرمود كه چون قربانى به همراه آورده از احرام برون نشده و تا قربانى نكند نمىتواند از احرام برون آيد » در حالى كه « عمره تمتع » در كتاب خدا آمده است ، چنان كه امام على ( ع ) نيز به او اعتراض\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nكرد و فرمود : « هر كه عمره‌ى تمتع به جاى آورد به كتاب خدا و سنت پيامبرش عمل كرده است » و شايد پس از اين اعتراض بود كه عمر در تنگنا قرار گرفت و در رويارويى با آن‌ها چهره‌ى واقعى خود را نشان داد و گفت :\r\n( مُتْعَتَانِ كَانَتَا عَلَى عَهْدِ رَسُولِ اللَّه أَنَا أَنْهَى عَنْهُمَا وَ أُعَاقِبُ عَلَيْهِمَا . . . )\r\n« دو متعه در زمان رسول خدا انجام مىشد و من اكنون از آن‌ها نهى كرده و بر انجامش عقوبت مىكنم . . . »\r\nو مىگفت : « به خدا سوگند من شما را از « متعه نهى مىكنم و آن در كتاب خداست و خود با رسول خدا انجامش دادم »\r\nشايد خليفه اين سخنان را با صراحت بيان داشته تا ساير صحابه را از پيروى امام على ( ع ) و روايت از رسول خدا ( ص ) بازدارد تا به تضعيف جايگاهش نيانجامد و به گمان ما او در سخن ديگرش راز اين نهى را آشكار كرده و گويد : « خوش نداشتم در سايه درختان اراك با زنان درآميزند و سپس با قطرات آب غسل به حج بروند » و گويد : « همانا اهل اين خانه يعنى اهل مكه - را نه پستانى است و نه بستانى ، و بهار آن‌ها تنها به دست كسانى است كه بر آن‌ها وارد مىشوند » !\r\nبنابراين ، خليفه قريشى در زمان خود همان سخنانى را تكرار مىكند كه در رويارويى با رسول خدا ( ص ) در حجه الوداع بيان مىداشتند و از « عمره تمتع » سرباز مىزدند !\r\nو سخن حق در اين واقعه آن است كه بگوييم : خليفه در نهى از عمره تمتع اجتهاد كرده ، و خير خويشاوندان قريشى ساكم مكه را در نظر گرفته و قضد نماميت حج و عمره را داشته كه فرمان جدايى حج و عمره را صادر كرده و انجام عمره را در غير ماه‌هاى حج قرار داده ، اگر چه در اين اجتهاد با كتاب خدا و سنت پيامبرش مخالفت كرده است . و بعد ، مسلمانان معاصرش سنت او را پيروى\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nكردند و حج را تنها به جاى آوردند و خليفه قريشى عثمان نيز راه او را ادامه داد و در زمان خود گفت : « تماميت حج و عمره در آن است كه در ماه‌هاى حج با هم نباشند ، و اگر اين عمره را به تأخير اندازيد تا دو بار به زيارت بيت الله برويد ، افضل خواهد بود » كه امام على ( ع ) با او مخالفت كرد و فرمود : « آهنگ براندازى سنت رسول خدا كرده و از آن نهى مىكنى ؟ سنتى كه براى صاحبان حاجت و مردم دور از خانه است ؟ ! » و سپس تلبيه يك حج و يك عمره را سر داد ، كه عثمان در اين مرحله نهى خود را انكار كرد و گفت : « اين تنها يك نظر بود كه بدان اشارت كردم » .\r\nو در مرحله‌اى ديگر امام ( ع ) به او گفت : « او از [ عمره‌ى 
  ] تمتع نهى مىكنى ؟ » گفت : « آرى » فرمود : « آيا نشنيدى كه رسول خدا ( ص ) [ عمره‌ى 
  ] تمتع به جاى آورد ؟ » گفت : « چرا » و على و همراهانش لبيك عمره سردادند .\r\nو در ديگرى به او فرمود : « از اينكه آهنگ براندازى فعل رسول خدا كرده و از آن نهى مىكنى ، چه مىخواهى ؟ » كه عثمان گفت : « ما را رها كن » فرمود : « نمىتوانم رهايت كنم » و على پس از آن لبيك حج و عمره سر داد .\r\nو در ديگرى ، هنگامى كه امام مشاهده كرد كه عثمان از متعه و جمع ميان حج و عمره نهى مىكند ، لبيك هر دو را سر داد : لبيك عمره و حج با هم را ، عثمان گفت : « تو در حالى كه من از آن دو نهى مىكنم انجامشان مىدهى ؟ » كه على گفت : « من آنى هستم كه سنت رسول خدا را براى قول احدى از مردم رها سازم » .\r\nخليفه كه چنين ديد بر ديگران كه در مقام و منزلت امام على ( ع ) نبودند سخت گرفت و فرمان داد كه هر كس در ماه‌هاى حج لبيك عمره گفت بايد تازيانه بخورد و سرش تراشيده شود !\r\nو در زمان معاويه ، سعد وقاص به معاويه گفت : « عمره تمتع نيك و جميل است » و معاويه گفت : « عمر از آن نهى كرده است » !\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nو فرمانده پيشمرگان او گفت : « اين [ عمره تمتع 
  ] را كسى جز جاهل به حكم خدا انجام نمىدهد » و به نهى عمر استشهاد كرد .\r\nمعاويه همچنين روايتى را از زبان رسول خدا ( ص ) ساخت كه آن حضرت از جمع ميان عمره و حج نهى كرد . سپس آن را براى صحابه خواند كه آن‌ها انكارش كردند و او بر آن اصرار ورزيد .\r\nو چنان مىنمايد كه ارهاب و ارعاب در زمان معاويه شدت گرفته بود ، چون « عمران بن حصين صحابى » نفايس و دانش‌هاى خود را تا دم مرگ كتمان كرد و تنها در بيمارى منجر به مرگ خود ، پس از آنكه از شخص مورد اعتماد پيمان گرفت كه تا زنده است آن را مكتوم دارد ، او را آگاه كرد كه رسول خدا ( ص ) حج و عمره را با هم جمع كرد و سپس نه از آن نهى كرد و نه آيتى به نسخ آن نازل گرديد ، تا آنگاه كه رحلت نمود و مردى [ / عمر 
  ] هر چه خواست به نظر خودش ابراز داشت !\r\n* * * و اكنون ، از مجموع آنچه گذشت درمىيابيم كه دوران معاويه از دو جهت با دوره‌هاى پيشين متفاوت بود :\r\nنخست - آن‌ها سنت عمر را آشكارا دين خود گرفته و آن را اعلام مىكردند ، چنان كه ضحاك پيشمرگِ معاويه گفت : « اين [ / عمره تمتع 
  ] را كسى جز جاهل به حكم خدا انجام نمىدهد » و در مقابل سعد وقاص كه به فعل رسول خدا ( ص ) استشهاد مىكرد ، او و معاويه به نهى عمر استشهاد كردند !\r\nدوم - با جعل حديث از زبان رسول خدا ( ص ) به تأييد سنت عمر مىپرداختند و پس از دوران معاويه ، پيروان مكتب خلفا اين دو جهت را استمرار بخشيدند ، چنانچه هر دو فرزند زبير ، عبدالله و عروه ، در مكه از « عمره تمتع » نهى كردند ، و در مقابل ابن عباس كه از پيروان مكتب ائمه هدى بود و بدان فرمان مىداد ، به\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nنهى ابوبكر و عمر استشهاد كردند ، و چون به ابن عباس گفتند : « تا كى مردم را گمراه مىكنى و به انجام عمره در ماه‌هاى حج فرمان مىدهى ، در حالى كه ابوبكر و عمر از انجام آن نهى كرده‌اند ؟ » ابن عباس گفت : « مىبينم كه به زودى هلاك مىشوند ! من مىگويم : پيامبر فرمود ، و آن‌ها مىگويند : ابوبكر و عمر نهى كردند ! » و بين اين دو طرف خصومت و دشمنى و دشنام‌گويى شديدى در گرفت ، و عروه حديثى ساخت و بر رسول خدا و صحابه او دورغ بست و گفت : « آن‌ها هميشه در حجه الوداع و غير آن ، حجّ تنها گزارند ، و به قول مادر و خاله‌اش استشهاد كرد ، در حالى كه آن دو مىگفتند : « ما در حجه الوداع عمره گزارديم » !\r\nپيروان مكتب خلفا پس از دوران معاويه نيز ، احاديثى را جعل كرده و به رسول خدا ( ص ) و على بن ابىطالب ( ع ) نسبت دادند كه آن دو حجّ تنها گزاردند و بر انجام آن فرمان دادند . و نيز ، به ابوذر نسبت دادند كه او گفته است : « عمره تمتع تنها خاص ما صحابه رسول خدا ( ص ) بود » و احاديث ساختگى ديگرى كه با اتقان و استحكامى شگفت در صنعت جعل و افترا پديد آوردند و مثلًا - از قول ابىذر در « ربذه » ، و از قول امام على در نصيحت به فرزندش محمد حنفيه ، و از قول يكى از صحابه پيامبر ( ص ) به عمر خبر دادند كه پيامبر در بيمارى منجر به مرگ خود از انجام آن [ / عمره تمتع 
  ] نهى كرده است !\r\nولى با همه اين تلاش‌ها طرفى نيستند و دل‌هاى مردم با « عمره‌ى تمتع » پيوند خورد ، چنان كه آن را به گوش ابن عباس رسانيدند ، و البته كه علت آن عدم پيروى آن‌ها از سنت عمر نبود ، بلكه سبب آن عدم تمكن آن‌ها از اطاعت او در اين مورد خاص بود . چون براى مسلمانان دور از مكه امكان نداشت تا در يك سال دو نوبت بارسفر ببندند : يك بار در غير ماه‌هاى حج براى عمره و يك بار در ماه‌هاى حج براى حج ! چنان كه آن شخص خراسانى در مكه از « حسن بصرى »\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nاستفتاء كرد و گفت : « من با سختى از راه دور آمده‌ام . . . » و ديگرى از « مجاهد » پرسيد و گفت : « اين اولين حج من است و دلم با من همراهى نمىكند ، كدامين را كامل‌تر مىدانى : در احرام خود درنگ كنم [ تا وقت حج فرا رسد 
  ] » يا آن را عمره قرار دهم ؟ » « 1 »\r\nآرى ، امثال آن‌ها ساكن حجاز نبودند تا بتوانند ، چنان كه عمر و عثمان و پيروان آن‌ها فرموده بودند ، دوبار به مكه بيايند ! چه رسد به كسانى كه در تمام عمر خود تنها يك بار امكان حج مىيابند ، امثال آن‌ها چگونه به سنت عمر عمل كنند ؟ از قديم گفته شده : « اگر خواستى پيروى نشوى چيزى را كه در توان مخاطب نيست طلب كن ! » و بدين خاطر بود كه مسلمانان ناچار شدند سنت عمر ، يعنى جدايى حج از عمره ، را كه در توانشان نبود رها سازند . البته برخى از آن‌ها در حد توان خود ، بخشى از آن را گرفتند و بر احرام خود در بين حج و عمره پاى فشردند ، و گروهى چون پيروان امام احمد يكباره سنت عمر را ترك كردند .\r\nدر عين حال ، مسلمانان پيرو مكتب خلفا در طى قرون از توجيه اقدام خلفا عقب‌نشينى نكرده و تا توانستند به روايت حديث از پيامبر و اهل البيت و اصحاب آن حضرت در تأييد نظر خلفا ادامه دادند ، و در تأييد اقدام آن‌ها گفتند : « خلفا براى ترغيب و تشويق مىزدند و سر مىتراشيدند ، چون حج تنها را افضل مىدانستند ! » و تا آنجا پيش رفتند كه اقدام خلفا را « اجتهاد » ناميدند و اين موضوع را از مسائل اجتهاديه دانستند و گفتند : « خليفه در اين مساله اجتهاد كرده است ! »\r\nبنابراين ، مسلم شد كه خداوند اين حكم را فرموده ، پيامبرش آن را ابلاغ كرده ، و خليفه عمر [ در برابر آن 
  ] اجتهاد نموده و حاصل اجتهاد او حكمى از احكام شرعى اسلام شده است ! ! !\r\n\r\n\r\n","description":"","footnote":"\r\n( 1 ) . المحلى ، ج 7 ص 103 . .\r\n","page_name":" 351 ","page_number":351},
  {"content":"\r\n\r\n\r\nمثالى و عبرتى\r\nچنان كه ديديم ، عمره‌ى تمتع بعد از آن همه تندخويىها و ممانعت‌ها - سرانجام به وسيله حدود هفتاد هزار تا يكصد هزار نفر از همراهان رسول خدا ( ص ) در حجه الوداع مورد عمل قرار گرفت . يعنى اين سنّت نبوى را چنين تعداد كثيرى از رسول خدا ( ص ) روايت كردند ، روايت كسانى كه با دو چشم خود ديده و با اركان و جوارح خود به انجامش رسانده بودند . و در عين حال ، خليفه صحابى عمر بن خطاب توانست مسلمانان را از آن نهى كرده و بر انجامش عقوبت كند !\r\nو ديديم كه مسلمانان صحابى و تابعى - او را در اين قضيه تأييد كردند و از جمله تأييد آن‌ها روايت احاديثى از رسول خدا ( ص ) بود كه مىگفت : آن حضرت از انجامش نهى كرده . . . و ديگر مواردى كه در اين قصه مشاهده كرديم ! اين داستان ! نمونه‌اى است براى ديگر موارد اجتهاد خلفا در مقابل نصوص كتاب و سنت ، و پيروى مسلمانان صحابه و تابعين و ديگران - از آن‌ها ، و نيز ، عبرتى است براى ما كه بدانيم : مخالفت آن‌ها با رسول خدا ( ص ) در حكم روز غدير و با نصّ آن حضرت در حق امام على ( ع ) ، كه در همين سفر اتفاق افتاد ، و مخالفت آن‌ها با احاديث ديگر امثال آن ، امر غريبى نيست ، به ويژه كه انگيزه‌ى اجتهادى آن‌ها در قضيه حكومت و امارت ، بسى قوىتر از انگيزه آن‌ها به تغيير سنّت عمره‌ى تمتع بوده است . پس ، اى خردمندان ! عبرت بگيريد ! !\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nب - متعه نساء يا ازدواج موقت\r\nاز عمر بن خطاب متواتراً خبر داده‌اند كه او گفته است :\r\n( مُتْعَتَانِ كَانَتَا عَلَى عَهْدِ رَسُولِ اللَّه أَنَا أَنْهَى عَنْهُمَا وَ أُعَاقِبُ عَلَيْهِمَا : مُتْعَةِ الْحَجِّ وَ مُتْعَةِ النِّسَاء ) .\r\n« در زمان رسول خدا ( ص ) دو گونه متعه [ / بهره بردن حلال 
  ] جارى بود كه من اكنون آن‌ها را ممنوع كرده و بر انجام آن كيفر مىدهم : متعه‌ى حج و متعه‌ى نساء » . « 1 »\r\nبحث « متعه‌ى حج » وچگونگى اجتهاد خليفه عمر در نهى از آن را پيشتر بيان داشتيم .\r\nدرا ين بحث « متعه نساء » و علت منع آن از سوى عمر را بررسى كرده و چگونگى اجتهاد خليفه در آن را ، بيان مىداريم .\r\n\r\n1 - متعه نساء يا ازدواج موقت در مصادر مكتب خلفا :\r\nدر تفسير قرطبّى گويد : « علماى گذشته و حال اتفاق نظر دارند كه متعه ، ازدواج\r\n\r\n\r\n","description":"","footnote":"\r\n( 1 ) . تفسير فرطبّى ، جلد 2 ص 370 . تفسير فخر رازى ، ج 2 ص 167 ، 201 و 202 . كنزالعمال ، جلد 8 ص 293 و 294 . البيان و التبيين جاحظ ، جلد 2 ص 223 . .\r\n","page_name":" 353 ","page_number":353},
  {"content":"\r\n\r\nموقت » ى است كه ارث ندارد ، و جدايىاش بدون طلاق و در پايان مدّتِ تعيين شده است .\r\nابن عطيه گويد : متعه [ / ازدواج موقت 
  ] آن است كه مرد ، زن را با حضور دو شاهد و اجازه‌ى سرپرست او ، براى مدتى معين ، به زوجيت بگيرد . با اين شرط كه از يكديگر ارث نبرده ، و مرد مهريه مورد توافقشان را به او بپردازد . و چون مدّت تعيين شده فرا رسد ، حقى از مرد بر زن نيست نگر آن كه بايد تا وقوع عادت ماهانه و پاك شدن رحم ، عدّه نگهدارد زيرا فرزند [ احتمالى 
  ] بدون شك [ به آن دو 
  ] ملحق مىگردد و پس از نگهدارى عدّه و يقين به عدم باردارى ، ازدواج او با مرد ديگر جايز است . » « 1 »\r\nدر صحيح بخارى از رسول خدا ( ص ) روايت كند كه :\r\n« أَيُّمَا رَجُلٍ وَ أَمَرَاهُ تَوَافَقَا فَعُشْرُهُ مابينهما ثَلَاثَ لَيَالٍ فَإِنْ أَحَبَّا أَنْ يَتَزَايَدَا اوْ يَتَتَارَكَا » .\r\n« هر مرد و زنى [ در ازدواج موقت 
  ] توافق كردند ، زندگى موقت آن دو تا سه شب ادامه مىيابد . پس از آن اگر دوست داشتند ، بر آن افزوده يا از هم جدا مىشوند . » « 2 »\r\nدر مصنّف ابن ابىشيبه از جابر روايت كند كه گفت :\r\n« هر گاه مدت تعيين شده پايان يابد و بخواهد دوباره از سرگيرند ، بايد مهريهء ديگرى به زن بپردازد » .\r\nاز او پرسيدند : عدّه‌ى زن چه قدر است ؟\r\nجواب داد : به مقدار يك حيض [ / عادت ماهانه 
  ] كه بايد براى شوهر خود\r\n\r\n\r\n","description":"","footnote":"\r\n( 1 ) . تفسير قرطبى ، جلد 5 ص 132 .\r\n( 2 ) . صحيح بخارى ، جلد 3 ص 164 ، باب : نهى رسول الله ( ص ) عن نكاح المتعه اخيراً . .\r\n","page_name":" 354 ","page_number":354},
  {"content":"\r\n\r\nنگهدارد . « 1 »\r\nدر تفسير قرطبى از ابن عباس روايت كند كه گفت : « عدّه‌ى زن به مقدار يك حيض [ / عادت ماهانه 
  ] است و نيز گفت : از يكديگر ارث نمىبرند . » « 2 »\r\nدر تفسير طبرى از « سدى » در ذيل آيه‌ى : ( فَمَا اسْتَمْتَعْتُمْ بِهِ مِنْهُن إِلى أَجَلٍ مُسَمًّى - فَآتُوهُن . . . ) گويد : « اين متعه چنين است كه مرد و زن براى مدتى معين با حضور دو شاهد و با اجازه‌ى سرپرست زن ، ازدواج مىكنند ، و چون مدّت پايان گيرد ، مرد را بر زن حقى نيست و زن آزاد است و تنها بايد رحم خود را پاك سازد [ / عدّه نگهدارد 
  ] ، و از يكديگر ارث نمىبرند . » « 3 »\r\nزمخشرى در تفسير كشاف گويد : گفته شده : « اين آيه : » ( فَمَا اسْتَمْتَعْتُمْ بِهِ مِنْهُن . . . ) درباره متعه [ ازدواج موقت 
  ] سه روزه نازل شده و حكم آن تا زمانى كه خداوند مكه را به روى رسول خود ( ص ) گشود [ / فتح مكه 
  ] باقى بود و سپس « نسخ » گرديد ، و آن چنين بود كه : « مرد ، زن را براى مدّتى معلوم ، يك شب ، دو شب يا يك هفته با دادن جامه يا چيز ديگر [ / مهريه 
  ] به عقد خود در مىآورد و كام خود را از او گرفته و آزادش مىگذارد . نامش را از آن ور « متعه » [ / بهره‌ورى 
  ] گويند كه ، مرد از زن كام گرفته يا زن از مرد « مهريه » مىگيرد . » « 4 »\r\nآنچه گذشت ، تعريف « متعه نساء » يا « ازدواج موقت » در مصادر مكتب خلفا بود . تعريف آن در « فقه اماميّه » چنان است كه مىآيد :\r\n\r\n\r\n","description":"","footnote":"\r\n( 1 ) . المصنّف ، عبدالرزاق ، جلد 7 ص 499 ، باب المتعه .\r\n( 2 ) . تفسير قرطبى ، ج 5 ص 123 . تفسير نيشابورى ، جلد 5 ص 17 .\r\n( 3 ) . تفسير قرطبى ، ج 5 ص 9 .\r\n( 4 ) . تفسير كشاف ، جلد 1 ، ص 519 . .\r\n","page_name":" 355 ","page_number":355},
  {"content":"\r\n\r\n\r\n2 - ازدواج موقت در فقه مكتب اهل البيت :\r\nمتعه‌ى نساء يا ازدواج موقت آن است كه : زن ، شخصاً يا به وسيله‌ى وكيل خويش ، خود را براى مدّتى معلوم با مهريه تعيين شده به ازدواج مردى درآورد كه مانع شرعى ازدواج با او را نداشته باشد ماتع شرعى مانند : خويشاوندى نَسَبى يا سَبَبى يا شيرى يا عدّه شوهر داشتن و هنگامى كه مدّت معلوم پايان پذيرد ، يا شوهر ، مابقى مدت را به زن ببخشد ، از مرد جدا مىشودف و اگر دخول و زناشويى انجام گرفته باشد ، زن بايد به مقدار دو بار قاعدگى [ / عادت ماهانه 
  ] عدّه نگه دارد ، و اگر از كسانى است كه عادت ماهانه و قاعدگى ندارد ، و به سن يائسگى نرسيده ، بايد چهل و پنج روز صبر كند ، اما اگر دخول انجام نگرفته ، مانند زن مطلّقه پيش از دخول است و لازم نيست عده نگه دارد .\r\nفرزند ازدواج موقت ، در همه احكام شرعى ، حكم فرزند ازدواج دائم را دارد . « 1 »\r\n\r\n3 - ازدواج موقت در كتاب خدا :\r\nخداوند سبحان مىفرمايد :\r\n( فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ إِنَّ اللَّهَ كانَ عَلِيماً حَكِيماً ) .\r\n« و زنانى را كه از آنان كام جستيد ، مهريه آن‌ها را بپردازيد و اگر بعد از مهريه معيّن ، بر چيزى توافق كرديد ، باكى بر شما نيست كه خداوند عليم و حكيم است » . « 2 »\r\n\r\n\r\n","description":"","footnote":"\r\n( 1 ) . مراجعه كنيد : رساله‌هاى عمليه فقهاى اماميه و نيز ، احكام نكاح المتعه در كتب فقه استدلالى مانند : شرح لمعه ، شرايع و . . .\r\n( 2 ) . نساء / 24 . .\r\n","page_name":" 356 ","page_number":356},
  {"content":"\r\n\r\n\r\nتفسير آيه در روايات مكتب خلفا :\r\n1 - عبدالرّزاق در مصنّف خود از عطا روايت كند كه گفت : « ابن عباس اين آيه را اين‌چنين قرائت و تفسير كرده است : ( فَمَا اسْتَمْتَعْتُمْ بِهِ مِنْهُنَّ إِلى أَجَلٍ فَآتُوهُنَّ أُجُورَهُنَّ . . . ) « يعنى زنانى را كه - براى مدت معلوم - از آنان كام جستيد ، مهريه آن‌ها را بپردازيد » . « 1 »\r\n2 - در تفسير طبرى از « حبيب بن ثابت » روايت كند كه گفت : « ابن عباس مصحفى » به من داد و گفت : اين قرآن بر پايه قرائت [ و تفسير 
  ] « ابىّ » است . گويد : تفسير اين آيه در آن مصحف چنين بود : ( فَمَا اسْتَمْتَعْتُمْ بِهِ مِنْهُنً إِلى أَجَلٍ مُسَمًّى . . . ) يعنى : زنانى را كه - براى مدتى معلوم و تعيين شده - از آ « ان كام جستيد . . . » . « 2 »\r\n3 - و نيز در تفسير طبرى از « ابى نضرة » با دو طريق روايت كند كه گفت : « از ابن عباس درباره‌ى « متعه نساء » پرسيدم ، گفت : مگر سوره‌ى نساء را نخوانده‌اى ؟ گفتم : چرا ، گفت : آيه ( فَمَا اسْتَمْتَعْتُمْ بِهِ مِنْهُنً إِلى أَجَلٍ مُسَمًّى . . . ) را در آن نخوانده‌اى ؟ گفتم : اگر آن را بدين‌گونه خوانده و فراگرفته بودم ، از شما نمىپرسيدم . گفت : [ همان كه گفتم 
  ] همان‌گونه است » .\r\n4 - و نيز ، از « ابىنضرة » روايت كنند كه گفت : « اين آيه را بر ابن عباس قرائت كردم : ( فَمَا اسْتَمْتَعْتُمْ بِهِ مِنْهُنً ) ابن عباس گفت : ( - إِلى أَجَلٍ مُسَمًّى - ) براى مدت معلوم . گويد : گفتم : من آن را اين‌گونه نخوانده و نمىدانم . گفت : به خدا سوگند\r\n\r\n\r\n","description":"","footnote":"\r\n( 1 ) . المصنف ، جلد 7 ، ص 497 و 498 ، باب المتعه ، تدليف : عبدالرزاق بن همام صنعانى متولد 126 و متوفاى 211 هجرى ، نشر مجمع علمى بيروت ، چاپ 1390 - 1392 . حديث او را همه صاحبان مصحاح شش‌گانه روايت كرده‌اند . شرح حال او را در : جمع بين رجال الصحيحين ، تقريب التهذيب و بداية المجتهد ، جلد 2 ص 63 مىيابيد .\r\n( 2 ) . تفسير طبرى ، جلد 5 ص 9 . .\r\n","page_name":" 357 ","page_number":357},
  {"content":"\r\n\r\nكه خداوند آن را اين‌گونه نازل فرموده است و اين را سه بار تكرار كرد » .\r\n5 - از « عمير » و « ابىاسحاق » روايت كنند كه آيه را چنين قرائت [ و تفسير 
  ] كرده است : ( فَمَا اسْتَمْتَعْتُمْ بِهِ مِنْهُنً إِلى - أَجَلٍ مُسَمًّى - . . . )\r\n6 - از « مجاهد » روايت كنند كه گفت : ( فَمَا اسْتَمْتَعْتُمْ بِهِ مِنْهُنً يعنى نكاح متعه [ / از ازدواج موقت 
  ] .\r\n7 - از « عمرو بن مرّة » روايت كنند كه از شنيده است آيه را چنين قرائت [ / تفسير 
  ] كرده است : ( فَمَا اسْتَمْتَعْتُمْ بِهِ مِنْهُنً إِلى - أَجَلٍ مُسَمًّى - . . . ) .\r\n8 - « قتاده » گويد : آيه در قرائت [ و تفسير 
  ] « ابىّ بن كعب » بدين‌گونه است : ( فَمَا اسْتَمْتَعْتُمْ بِهِ مِنْهُنً إِلى - أَجَلٍ مُسَمًّى - . . . )\r\n9 - از « شعبة بن حكم » روايت كنند كه گفت : « از او پرسيدم آيا اين ايه منسوخ شده است : گفت : خير » . « 1 »\r\n10 - در احكام القرآن « جصاص » نيز روايت « ابىنضره » و « و ابىثابت » از ابن‌عباس و حديث قرائت « ابن بن كعب » آمده است . « 2 »\r\n11 - بيهقى در « سنن كبراى » خود از « محمد بن كعب » روايت كند كه ابن عباس گفت : « متعه [ / ازدواج موقت 
  ] از ابتداى اسلام بوده و مسلمانان اين آيه را بدين‌گونه قرائت [ و تفسير 
  ] مىكردند : ( فَمَا اسْتَمْتَعْتُمْ بِهِ مِنْهُنً إِلى - أَجَلٍ مُسَمًّى - . . . ) « 3 »\r\n12 - « نووى » در شرح بر صحيح مسلم گويد : « آيه در قرائت [ و تفسير 
  ]\r\n\r\n\r\n","description":"","footnote":"\r\n( 1 ) . روايات شماره : [ 2 تا 9 
  ] از تفسير طبرى است ، برخى از آن‌ها را خالصه كرديم .\r\n( 2 ) . احكام القرآن ، جلد 2 ص 147 .\r\n( 3 ) . سنن بيهقى ، جلد 7 ص 205 . .\r\n","page_name":" 358 ","page_number":358},
  {"content":"\r\n\r\nابن مسعود چنين است : ( ( فَمَا اسْتَمْتَعْتُمْ بِهِ مِنْهُنً إِلى - أَجَلٍ مُسَمًّى - . . . ) « 1 »\r\n13 - زمخشرى در تفسيرش گويد : از ابن‌عباس روايت كرده‌اند كه گفت : « اين آيه از آيات محكم است » يعنى نسخ نشده ، خود او هميشه آيه را چنين قرائت [ و تفسيرى 
  ] مىكرد : ( ( فَمَا اسْتَمْتَعْتُمْ بِهِ مِنْهُنً إِلى - أَجَلٍ مُسَمًّى - . . . ) « 2 »\r\n14 - قرطبّى گويد : « جمهورى علما گويند : مراد اين آيه نكاح متعه [ / ازدواج موقتى 
  ] است كه در صدر اسلام بوده است . و ابن‌عباس و ابىّ بن كعب و ابن جبير آيه را اين‌گونه قرائت [ و تفسير 
  ] كرده‌اند : ( فَمَا اسْتَمْتَعْتُمْ بِهِ مِنْهُنً - إِلى - أَجَلٍ مُسَمًّىَ فَآتُوهُنَّ أُجُورَهُنّ ) « يعنى : « زنانى را كه - براى مدت معين و تعيين شده - [ عقد كرده و 
  ] از آنان كام جستيد ، مهريه آن‌ها را بپردازيد . » « 3 »\r\n15 - در تفسير ابن‌كثير آمده است : « ابن‌عباس و ابىّ بن كعب و سعيد بن جبير و سدى ، آيه را بدين‌گونه قرائت [ و تفسير 
  ] كرده‌اند : ( فَمَا اسْتَمْتَعْتُمْ بِهِ مِنْهُنً - إِلى - أَجَلٍ مُسَمًّىَ فَآتُوهُنَّ أُجُورَهُنّ فَريضَةً ) « 4 »\r\n16 - در تفسير سيوطى نيز ، حديث ابىّ بن ثابت و ابىنضرة و روايت قتاده و سعيد بن جبير از قرائت [ و تفسير 
  ] ابىّ ين كعب ، و حديث مجاهد و سدى و عطا از ابن‌عباس ، و حديث حكم كه گويد : آيه نسخ نشده ، و روايت عطا از ابن‌عباس كه گويد : حكم حليّت متعه در سوره نساء « فَمَا اسْتَمْتَعْتُمْ بِهِ . . . » مىباشد\r\nو گويد : از يكديگر ارث نمىبرند و اگر توافق كردند كه پس از مدت تعيين شده نيز ادامه دهند كه بسيار خوب ، و اگر از هم جدا شدند آن هم خوب است . . . . » . « 5 »\r\n\r\n\r\n","description":"","footnote":"\r\n( 1 ) . شرح نووى بر صحيح مسلم ، جلد 9 ص 179 .\r\n( 2 ) . تفسير كشّاف زمخشرى ، جلد 1 ص 519 .\r\n( 3 ) . تفسير قرطبّى ، جلد 5 ص 130 .\r\n( 4 ) . تفسير ابن‌كثير ، جلد 1 ص 474 .\r\n( 5 ) . تفسير سيوطى ، جلد 2 ص 140 و 141 . روايت عطا در مصنف عبدالرزاق ، جلد 7 ص 497 مىباشد . و نيز مراجعه كنيد : بداية المجتهد ابن رشد ، جلد 2 ص 63 . .\r\n","page_name":" 359 ","page_number":359},
  {"content":"\r\n\r\nمؤلف گويد : هم اين مفسّران و غير ايشان ، آنچه را تا به حال گذشت در تفسير آيه آورده‌اند . و چنان كه ديديم ، ابن‌عباس و ابىّ بن كعب و سعيد بن جبير و مجاهد و قتاده و غير ايشان « 1 » كه از آن‌ها روايت كرده‌اند آيه را بدين‌گونه قرائت [ و تفسير 
  ] كرده‌اند : « فَمَا اسْتَمْتَعْتُمْ بِهِ مِنْهُنً - إِلى - أَجَلٍ مُسَمًّىَ - . . . » يعنى : - مثلًا - ابىّ بن كعب كه آيه را چنين قرائت و تفسير كرده ، مقصودش آن بوده كه اين تفسير را از رسول خدا ( ص ) شنيده است و رسول خدا ( ص ) آنگاه كه فرمودند :\r\n« إِلى أَجَلٍ مُسَمًّىَ »\r\nآيه شريفه را با اين جمله تفسير كرده است .\r\n\r\n4 - ازدواج موقت در سنت :\r\nالف - در صحيح مسلم و صحيح بخارى و مصنف عبدالرزاق و مصنف ابن ابى شيبه و مسند احمد و سنن بيهقى و غير آن‌ها از عبدالله بن مسعود روايت كنند كه گفت : « ما در كنار رسول خدا ( ص ) مىجنگيديم و همسر نداشتيم . گفتم : بهتر نيست خود را اخته كنيم ؟ پيامبر ( ص ) ما را از اين كار بازداشت . سپس به ما اجازه داد تا با پرداخت مهريه [ جامه و امثال آن 
  ] زنان را به عقد موقت خود درآوريم . عبدالله سپس اين ايه [ مائده / 87 
  ] را تلاوت كرد : ( يا أَيُّهَا الَّذينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدينَ ) : « اى اهل ايمان ! پاكيزه‌هائى را كه خداوند براى شما حلال كرده ، حرام نكنيد و از حدّ تجاوز ننمائيد كه خداوند تعدّىكنندگان را دوست ندارد » . « 2 » . ب - در صحيح\r\n\r\n\r\n","description":"","footnote":"\r\n( 1 ) . ماند : قاضى ابوبكر اندلسى [ متوفاى 542 
  ] در احكام القران ، جلد 1 ص 163 . بغوى شافعى [ متوفاى 510 يا 516 
  ] در تفسيرش در حاشيه خازن ، جلد 1 ص 423 . الوسى [ متوفاى 1279 
  ] در تفسيرش ، جلد 5 ص 5 .\r\n( 2 ) . صحيح مسلم ، كتاب النكاح ، حديث 1404 ص 1022 با سندهاى متعدد . صحيح بخارى ، جلد 3 ص 85 در تفسير سوره مائده باب : 9 و كتاب النكاح آن جلد 3 صد 159 باب : ما يكره من التبتل با اندكى اختلاف در عبارت . مصنف عبدالرزاق ، جلد 7 ص 506 با اندكى اضافه تا آخر حديث . مصنفى ابن ابى شيبه ، جلد 4 ص 294 . مسند احمد ، جلد 1 ص 420 و در حاشيه آن گويد : ابن مسعود به اين حكم عمل مىكرد و ازدواج موقت را حلال مىدانست . و در ص 432 فشرده . سنن بيهقى ، جلد 7 ص 200 و 201 . تفسير ابن‌كثير ، جلد 2 ص 87 . .\r\n","page_name":" 360 ","page_number":360},
  {"content":"\r\n\r\nبخارى و صحيح مسلم و مصنف عبدالرّزاق از جابربن عبدالله و سلمة بن اكوع روايت كنند كه گفته‌اند : « منادى [ / جارچى 
  ] رسول خدا به سوى ما آمد و گفت : پيامبر ( ص ) به شما اجازه فرمود تا زنان را متعه كنيد ، يعنى « ازدواج موقت » نمائيد » . « 1 »\r\nج - در صحيح مسلم ، مسند احمد و سنن بيهقى از « سبره جهنى » روايت كنند كه گفت : « رسول خدا ( ص ) به ما اجازه متعه [ / ازدواج موقت 
  ] داد ، من و مرد ديگرى به خوستگارى زنى از قبيله بنى عامر رفتيم زنى قوىّ و گردن فراز ! پرسيد : مهريه چه مىدهيد ؟ من گفتم : ردايم را و رفيقم نيز گفت : ردايم . رداى رفيقم از رداى من بهتر بود ولى من از او جوانتر بودم . به رداى او كه نگاه كرد آن را پسنديد و به من كه نگاه كرد خودم را پسنديد و به من گفت : تو و ردايت مرا بس است . با او ازدواج موقت كردم و سه روز با او بودم كه رسول خدا ( ص ) فرمود : « هر كس با اين زنان « ازدواج موقت » كرده ، آنان را آزاد بگذارد » « 2 »\r\nد - در مسند طيالسى از مسلم قريشى روايت كند كه گفت : « نزد اسماء دخت\r\n\r\n\r\n","description":"","footnote":"\r\n( 1 ) . صحيح مسلم ، ص 1022 ، حديث 1405 . صحيح بخارى ، جلد 3 ص 164 ، باب : نهى رسول الله ( ص ) عن نكاح المتعة آخرا . در عبارت بخارى گويد : « ما در سپاهى بوديم كه فرستاده رسول خدا ( ص ) نزد ما آمد و . . . » عبارت مسند احمد نيز چنين است جلد 4 ص 51 و فشرده آن در ص 47 . مصنف عبدالرزاق ، جلد 7 ص 498 با اندكى اختلاف .\r\n( 2 ) . صحيح مسلم ، كتاب النكاح ، ص 1024 ، حديث 1046 ، سنن بيهقى ، جلد 7 ص 202 و 203 . مسند احمد ، جلد 3 ص 405 . .\r\n","page_name":" 361 ","page_number":361},
  {"content":"\r\n\r\nابىبكر رفتيم و از او درباره « ازدواج موقت » پرسيديم ، گفت : « ما در زمان رسول خدا ( ص ) آن را انجام داديم » . « 1 »\r\nه - - در مسند احمد و غير آن از بن سعيد خدرى روايت كنند كه گفت : « ما در زمان رسول خدا ( ص ) متعه مىكرديم و مهريه را جامه تعيين مىكرديم » . « 2 »\r\nو - در مصنف عبدالرزاق است كه : « برخى از ما با قدح پر از آرد متعه مىكرديم » . « 3 »\r\nز - در صحيح مسلم و مسند احمد و غير آن‌ها از عطا روايت كنند كه گفت : « جابربن عبدالله براى انجام عمره [ به مكه 
  ] آمد و ما در منزل به ديدارش رفتيم . مردم از او مسائلى پرسيدند و سپس بحث « متعه » را پيش كشيدند . جابر گفت : آرى ما در زمان رسول خدا ( ص ) و ابىبكر و عمر « متعه » [ ازدواج موقت 
  ] مىكرديم » . « 4 »\r\nدر عبارت « مسند احمد » بعد از آن گويد : « و اين كار تا اواخر خلافت عمر ادامه داشت » .\r\nو در « بداية المجتهد » گويد : « اين كار تا نيمه خلافت عمر ادامه داشت ، سپس مردم را از انجام آن بازداشت » . « 5 »\r\n\r\n\r\n","description":"","footnote":"\r\n( 1 ) . مسند طيالسى ، حديث 1637 .\r\n( 2 ) . مسند احمد ، جلد 3 ص 22 . مجمع الزوائد ، جلد 264 4 .\r\n( 3 ) . مصنف عبدالرزاق ، جلد 7 ص 458 .\r\n( 4 ) . صحيح مسلم ، كتاب النكاح ، ص 1023 حديث 1405 . شرح نووى ، جلد 9 ص 183 . مسند احمد ، جلد 3 ص 380 و رجال احمد ، رجال الصحيحين . ابوداود در باب الصداق : گويد : در عهد رسول خدا ( ص ) و ابوبكر و نيمى از خلافت عمر ، ازدواج موقت مىكرديم سپس عمر از آن نهى كرد . و نيز رجوع كنيد : عمدة القارى ، جلد 8 ص 310 .\r\n( 5 ) . بداية المجتهد ، ابن رشد ، جلد 2 ص 63 . .\r\n","page_name":" 362 ","page_number":362},
  {"content":"\r\n\r\n\r\n5 - علت جلوگيرى عمر از ازدواج موقت :\r\nدر صحيح مسلم ، مصنف عبدالرزاق ، مسند احمد سنن بيهقى و غير آن‌ها از جابر بن عبدالله روايت كنند كه گفت : « همه‌ى دوران رسول خدا ( ص ) و ابوبكر ، مقدارى آرد و خرما مهريه مىداديم و ازدواج موقت مىكرديم تا آنكه عمر به خاطر كارى كه « عمر بن حريث » انجام داده بود ، آن را ممنوع كرد » . « 1 »\r\nدر عبارت مصنّف عبدالرزاق از « عطاء » از « جابر » گويد : « ما در زمان رسول خدا ( ص ) و ابوبكر و عمر « ازدواج موقت » مىكرديم تا آنكه در اواخر خلافت عمر ، « عمر بن حريث » با زنى ازدواج موقت كرد - راوى گويد : جابر نامش را برد و من فراموش كردم - آن زن باردار شد و خبرش به عمر رسيد . او را خواست و پرسيد آيا درست است ؟ گفت : آرى . عمر گفت : چه كسى شاهد بوده ؟ - عطا گويد : نمىدانم آن زن گفت : مادرم يا ولىّاش را نام برد - عمر كه مىترسيد فريبى در كار باشد ، گفت : چرا غير آن‌ها نبودند » . « 2 »\r\nو در روايت ديگرى است كه جابر گويد : « عمرو بن حريث از كوفه به مدينه آمد و با كنيزى « ازدواج موقت » كرد . كنيز را كه آبستن شده بود نزد عمر آوردند ، داستان را از او پرسيد ، جواب داد : عمرو بن حريث با من « ازدواج موقت » كرده است . عمر از عمرو بن حريث نيز پرسيد و او آشكارا تأييد كرد ، عمر گفت : چرا غير آن را انتخاب نكردى ؟ - و اين در هنگامى بود كه عمر از ازدواج موقت\r\n\r\n\r\n","description":"","footnote":"\r\n( 1 ) . صحيح مسلم ، نكاح المتعة ، ص 1023 ، حديث 1405 . شرح نووى ، جلد 9 ص 183 . مصنف عبدالرزاق ، جلد 7 ص 500 . سنن بيهقى ، جلد 7 ص 237 ، باب ما يجوزان يكون مهرا . مسند احمد ، جلد 3 ص 304 كه در عبارت آن گويد : تا آنكه عمر اخيراً ما را از آن نهى كرد . صاحب تهذيب التهذيب نيز فشرده آن را در شرح حال موسى بن مسلم ، جلد 10 ص 371 ، آورده است . فتح البارى ، جلد 11 ص 76 . زاد المعاد ، ابن قيم ، جلد 1 ص 205 . كنزالعمال ، جلد 8 ص 293 .\r\n( 2 ) . مصنف عبدالرزاق ، جلد 7 ص 496 و 497 ، باب المتعه . .\r\n","page_name":" 363 ","page_number":363},
  {"content":"\r\n\r\nنهى كرده بود . « 1 »\r\nدر روايت ديگرى از « محمد بن اسود بن خلف » گويد : عمرو بن حوشب با دوشيزه‌اى از قبيله بنى عامر بن لوى « ازدواج موقت » كرده و آن دختر باردار شد و داستان به گوش عمر رسيد . عمر از وى توضيح خواست او گفت : عمرو بن حوشب او را متعه [ ازدواج موقت 
  ] كرده است . داستان را از او پرسيد و او تأييد كرد . عمر گفت : چه كسى را گواه گرفتى ؟ - راوى گويد : نمىدانم گفت : مادرش يا خواهرش يا برادر يا مادرش را - عمر برخاست و بر منبر شد و گفت : چه مىشود مردانى را كه « ازدواج موقت » مىكنند و بر آن گواه عادل نمىگيرند و آن را آشكار نمىكنند . راوى گويد : اين سخن عمر را كسى براى من نقل كرد كه خودش پاى منبر او بوده و با گوش خود شنيده . گويد : مردم نيز از او پذيرفتند » . « 2 »\r\nدر كنز العمّال از « امّ عبدالله » دخت ابى خيثمة روايت كند كه : « مردى از شام آمد و در منزل او مسكن گزيد و گفت : بىهمسرى مرا در تنگنا گذارده ، زنى برايم بياب تا با او « ازدواج موقت » نمايم . گويد : او را به خواستگارى زنى راهنمائى كردم ، مهريه تعيين كردند و افراد عادلى بر آن گواه گرفتند . پس از آن تا آنجا كه خدا خواست با آن زن زندگى كردند سپس - از مدينه - بيرون رفت . خبر آن به گوش عمر بن خطّاب رسيد ، مرا خواست و پرسيد : آيا آن‌چه مىگويند درست است ؟ گفتم : آرى . گفت : هرگاه آن مرد بازگشت مرا خبر كن . هنگامى كه آمد عمر را آگاه كردم . در پى او فرستاد و گفت : چه چيز بر اين كار وادارت\r\n\r\n\r\n","description":"","footnote":"\r\n( 1 ) . مصنف عبدالرزاق ، جلد 7 ص 500 . فتح البارى ، جلد 11 ص 76 كه در عبارت آن گويد : داستان را از او پرسيد و عمر صريحاً به آن اعتراف كرد . . .\r\n( 2 ) . مصنف عبدالرزاق ، جلد 7 ص 500 . و 501 . مؤلف گويد : به نظر من « عمرو بن حوشب » اشتباه است و درست آن « عمرو بن حريث » است ، چنان كه بخشى از كلام عمر بعد از جمله : « بر آن گواه عادل نمىگيرند نيز حذف شده است . .\r\n","page_name":" 364 ","page_number":364},
  {"content":"\r\n\r\nكرد ؟ گفت : من اين كار را با رسول خدا ( ص ) هم كه بودم انجام دادم و آن حضرت تا زنده بودند ما را از آن نهى نكردند . سپس در دوران ابىبكر نيز ادامه داشت و او نيز تا زنده بود ما را از آن منع نكرد . سپس در زمان شما نيز نهى آن براى ما بيان نشده است . عمر گفت : آگاه باشيد ! قسم به آن‌كه جانم به دست اوست ، اگر پيش از اين از آن نهى كرده بودم ، تو را سنگسار مىكردم . از هم جدا شويد تا « نكاح » و ازدواج از « سفاح » و زنا شناخته شود » . « 1 »\r\nدر مصنف عبدالرزاق از « عروه » روايت كند كه : « ربيعة بن اميّه بن خلف با يكى از زنان غير عرب مدينه ازدواج [ موقت 
  ] كرد و دو تن از زنان را كه يكى « خوله بنت حكيم » بود بر آن گواه گرفت - خوله زنى صالحه بود - چيزى نگذشت كه آن غير عرب آبستن شد . خوله داستان را به عمر بن خطاب گزارش كرد . عمر برخاست و در حالى كه از شدت خشم گوشه ردايش را مىكشيد بر منبر شد و گفت : « به من خبر رسيده كه « ربيعة بن اميّه » با زنى غير عرب از زنان مدينه ازدواج كرده و دو زن را بر آن گواه گرفته است ، من اگر پيش از اين از آن نهى كرده بودم ، اكنون سنگسار مىكردم » . « 2 »\r\nمالك در « موطّأ » و بيهقى در « سنن » روايت كنند كه : « خوله بنت حكيم بر عمر بن خطاب وارد شد و گفت : « ربيعة بن اميّه » با زنى « ازدواج موقت » كرده و وى باردار شده است . عمر در حالى كه رداى خود را مىكشيد ، بيرون آمد و گفت : « اين متعه [ / ازدواج موقت 
  ] را اگر پيش از اين نهى كرده بودم اكنون سنگسار مىكردم » . « 3 »\r\n\r\n\r\n","description":"","footnote":"\r\n( 1 ) . كنزالعمال ، جلد 8 ص 294 ، جاپ دائرة المعارف حيدرآباد دكن 1312 ه - .\r\n( 2 ) . مصنف عبدالرزاق ، جلد 7 ص 503 . سمند شافعى ، ص 132 . اصابه ، شرح حال ربيعة بن اميّه ، جلد 1 ص 514 .\r\n( 3 ) . موطّأ مالك ، ص 542 حديث 42 ، باب نكاح المتعة . سنن بيهقى جلد 7 ص 206 كه در عبارت آن گويد : او را سنگسار مىكردم . كتاب الامّ ، شافعى ، جلد 7 ص 219 . تفسير سيوطى ، جلد 2 ص 141 . .\r\n","page_name":" 365 ","page_number":365},
  {"content":"\r\n\r\nدر اصابه گويد : « سلمة بن اميّه » با « سلمى » كنيز حكيم بن اميّة ابن اوقس اسلمى « ازدواج موقت » كرد . سلمى از او بچه‌دار شد و وى فرزندش را حاشا كرد . موضوع به عمر رسيد و او « ازدواج موقت » را ممنوع كرد . » . « 1 »\r\nعبدالرزاق در مصنف از ابن‌عباس روايت كند كه گفت : « اميرالمؤمنين [ / عمر 
  ] را كسى جز « امّ ارا كه » بر نهى از « متعه » نكشاند . او در حال باردارى بيرون شد و عمر سبب پرسيد ، وى گفت : « سلمة بن اميّه بن خلف » با من « ازدواج موقت » كرده است . . . » « 2 »\r\nابن ابى شيبه در مصنف از علاء بن مسيّب از پدرش گويد : عمر گفت : « اگر مردى را پيش من آرند كه با زنى « ازدواج موقت » كرده باشد ، اگر محصن [ / همسردار 
  ] باشد او را سنگسار مىكنم و اگر عزب باشد تازيانه‌اش مىزنم » . « 3 »\r\n* * * در روايات گذشته چنين يافتيم كه صحابه رسول خدا ( ص ) مىگفتند : آيه ( فَمَا اسْتَمْتَعْتُمْ بِهِ مِنْهُنَّ ) درباره‌ى « ازدواج موقت » نازل گرديده و رسول خدا ( ص ) به انجام آن دستور فرموده ، و آنان با مهريه تعيين شده از آرد و خرما يا جامه و لباس ، در زمان پيامبر ( ص ) زنان را به « عقد موقت » خويش مىخواندند ، و اين حكم در زمان ابوبكر و نيمى از خلافت عمر همچنان جريان داشته ، تا آنكه عمر به خاطر اقدام « عمرو بن حريث » آن را ممنوع كرده است . و نيز ، دانستيم كه « نكاح متعه » در دوره عمر ، پيش از نهى او ، آشكارا انجام مىشده است . و دور نيست كه تحريم او تدريجى و مرحله‌اى بوده باشد : ابتدا در امر شاهدان عقد سخت‌گيرى كرده و دستور داده تا عدول مؤمنين ر اگواه بگيرند - چنان كه از\r\n\r\n\r\n","description":"","footnote":"\r\n( 1 ) . اصابه ، جلد 4 ص 324 و جلد 2 ص 61 در شرح حال سلمى .\r\n( 2 ) . المصنف ، عبدالرزاق ، جلد 7 ص 449 .\r\n( 3 ) . المصنف ، ابن ابى شيبه ، جلد 4 ص 293 . .\r\n","page_name":" 366 ","page_number":366},
  {"content":"\r\n\r\nبرخى روايات گذشته استشمام مىشد - سپس نهى نهائى و قاطع خود را بيان داشته و گفت است : « اگر پيش از اين ممنوع كرده بودم ، اكنون سنگسار مىكردم » .\r\nو پس از اين وقايع ، نكاح متعه [ / ازدواج موقت 
  ] در جامعه اسلامى ممنوع و حرام شد ، و خليفه عمر نيز ، تا پايان دوران خود بر آن اصرار ورزيد و نصيحت و خيرخواهى ناصحان در وى اثر نبخشيد .\r\nطبرى در « سيره‌ى عمر » از عمران بن سواده روايت كند كه وى از خليفه اجازه خواست و بر او وارد شد و گفت : به قصد نصيحت آمده‌ام !\r\nعمر گفت : درود صبح و شام بر توى ناصح !\r\nاو گفت : امّتت در چهار چيز بر تو ايراد مىگيرند .\r\nگويد : عمر سر تازيانه‌اش را بر زير چانه و دنباله‌اش را بر روى ران خود نهاد و سپس گفت : بياور !\r\nعمران گفت : مىگويند : تو عمره را در ماه‌هاى حج حرام كرده‌اى ، در حالى كه رسول خدا ( ص ) اين كار را نكرده ، و ابوبكر ( رض ) نيز ، و آن حلال است .\r\nعمر گفت : آن حلال است . ولى اگر آنان در ماه‌هاى حج عمره بگزراند ، چنين پندارند كه از حج‌ّشان كفايت كند و تخم بىجوجه گردد - يعنى مكه از عمره‌گزاران در بقيه سال خالى بماند - و حج آن‌ها خلوت گردد ، در حالى كه حج نورى از انوار الهى است . پس كار من صواب بوده است .\r\nعمران گفت : مىگويند : تو « متعه نساء » [ / ازدواج موقت 
  ] را حرام كرده‌اى ، در حالى كه آن اجازه و رخصتى خدائى بود . با مهريه مناسبى متعه مىكرديم و پس از سه روز جدا مىشديم .\r\nعمر گفت : رسول خدا ( ص ) آن را در زمان ضرورت حلال فرمود . پس از آن ، مردم در رفاه شدند و اكنون كسى از مسلمانان را نمىشناسم كه به آن عمل كرده يا به سوى آن بازگردد . الآن نيز هر كه خواهد با مهريه مناسب ازدواج كند و پس\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nاز سه روز با طلاق جدا شود . پس كار درستى كرده‌ام . . . « 1 »\r\n* * * مؤلف گويد : توجيه و عذر خليفه عمر در تحريم « متعه حج » به اينكه : « اگر مسلمانان در ماه‌هاى حج عمره بگزارند چنين پندارند كه حج‌ّشان كفايت كند » اين توجيه با نهى او از جمع ميان حج و عمره راست نيايد . علت واقعى و حقيقت مطلب عذرى است كه در روايت ديگرى آمده و گفته است : « مردم مكه نه پستان شيرده دارند و نه زراعت [ مفيد 
  ] ، بهار آنان تنها از ميهمانان اين خانه است ، بنابراين بايد دوباره به سوى آن بيايند : يك بار براى حج مفرد و ديگر بار براى عمره‌ى مفرده ، تا قريش كه اصل و ريشه مهاجرين‌اند ، از آن بهره‌ور گردند ! » .\r\nاما توجيه و عذر خليفه درباره‌ى « نكاح متعه » به اينكه ، « در زمان رسول خدا ( ص ) زمان ضرورت بود و اكنون چنين نيست » اين توجيه نيز غير مقبول است ، چون بيشتر رواياتى كه بر وقوع « متعه » در عصر رسول خدا ( ص ) صراحت دارد ، ناظر بر آن است كه نزول حكم آن در جنگ‌ها و حال سفر بوده ، و از اين جهت هيچ تفاوتى بين عصر پيامبر ( ص ) و عصر عمر تا دوران ما و دوره‌هاى آينده وجود ندارد .\r\nزيرا ، انسان از روزى كه بر روى كرده زمين پديدار شده ، هميشه نيازمند سفر بوده و روزها و ماه‌ها و گاهى سال‌ها از خانواده و اهل خويش دور مىماند . حال اگر مردى به سفر برود و سفرش طولانى باشد ، با غريزه جنسىاش چه بايد بكند ؟ آيا مىتواند آن را از خود جدا كرده و در محل بر جاى گذارد تا پس از بازگشت به كارش گيرد ، يا آنكه غريزه جنسى با اوست و در سفر و حضر از وى جدا نگردد ؟ حال كه اين غريزه با اوست آيا مىتواند آن را انكار كرده و عصمت ورزد ؟ و تازه اگر افراد نادرى از ابناى بشر توان عفت ورزيدن داشته\r\n\r\n\r\n","description":"","footnote":"\r\n( 1 ) . تاريخ طبرى ، جلد 2 ص 32 در باب : بخشى از سيره عمره ، حوادث سال 23 ه - . .\r\n","page_name":" 368 ","page_number":368},
  {"content":"\r\n\r\nباشند ، آيا همه انسان‌ها مىتوانند چنين باشند ؟ يا آنكه بيشتر آنان غريزه خود را سركوب مىكنند ؟ چنين گروه انبوهى از نسل بشر اگر در جامعه‌اى قرار گيرد كه او را از تصرف در غريزه‌اش بازدارد و از او بخواهد با سرشت و فطرت و طبيعتش مخالفت ورزد ، چه بايد بكند ؟ آيا راهى جز خيانت به جامعه براى او باقى مىماند ؟\r\nآيا اسلام كه براى همه مشكلات انسان راه‌حل مناسب ارائه كرده ، اين مشكل را بىجواب گذارده است ؟ ! نه ، بلكه براى اين مشكل نيز « ازدواج موقت » را تشريع فرموده است . و همان‌گونه كه امام على ( ع ) فرمود : « اگر منع عمر نبود هيچ كس جز شقى زنا نمىكرد » . اما جوامع غيراسلامى راه‌حل را در جواز زنا ديده و آن را در همه جا آزاد گذارده‌اند .\r\nآنچه بيان شد تنها مشكل مسافران دور از وطن نيست . افراد بشر در وطن هم ، در بسيارى اوقات از ازدواج دايم معذورند ، و در اين مشكل ، زن و مرد برابرند . حال ، انسانى كه سال‌هاى طولانى نمىتواند ازدواج دايم داشته باشد ، اگر به « ازدواج موقت » پناه نبرد چه بايد بكند ؟ به ويژه كه قرآن كريم به مردان مسلمان مىفرمايد : ( وَ لكِنْ لا تُواعِدُوهُنَّ سِرًّا ) : با آن‌ها قرار پنهانى نگذاريد . و به زنان مسلمان مىفرمايد : ( وَ لا مُتَّخِذاتِ أَخْدا ) : نبايد دوست پنهان بگيرند ؟ !\r\nامّا آنچه خليفه عمر در توجيه تحريم خود بيان كرده كه : « ازدواج موقت را به ازدواج دائم تبديل كند و پس از سه روز طلاق گويد » ، نتيجه اين كار دو حالت دارد : اول آنكه اين تصميم با علم و اطلاع قبلى زن و شوهر بوده و هر دو بر آن توافق كرده‌اند ، كه اين همان « ازدواج موقت » يا نكاح متعه است .\r\nدوم آن شوهر چنين قصدى داشته و آن را از زن پنهان مىدارد كه اين كار ، فريب دادن زن و اهانت به اوست . چه آنكه آن‌ها بر ازدواج دائم توافق كرده‌اند و مرد نيّت درونىاش [ / طالق بعد از سه روز 
  ] را پنهان داشته است . حال ، پس از\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nوقوع چنين ازدواج‌هاى به ظاهر دائم سه روزه ، جائى براى اعتماد زنان و سرپرستان آن‌ها به « ازدواج دائم » باقى خواهد ماند ؟ ! و در پايان مىگوييم : از گفت و گوى انجام شده ميان عمران با خليفه عمر و ديگر رواياتى كه از گفت و گواهاى عمر در اين باره رسيده دقيقاً آشكار مىگردد كه : همه آن رواياتى كه در تحريم « ازدواج موقت » از رسول خدا ( ص ) روايت شده و به كتاب‌هاى اصلى حديث و تفسير راه يافته ، رواياتى جعلى و ساختگى است كه بعد از عصر عمر ساخته شده است ، زيرا ، اگر يكى از صحابه رسول خدا ( ص ) در زمان خلافت عمر روايتى از آن حضرت در دست داشت كه سايست خليفه را درباره‌ى « متعه حج » و « متعه نساء » تأييد كند ، يقيناً آن را ابراز مىداشت . چه ، با آن همه تأكيد و تهديد آشكار خليفه در تحريم و عقوبت بر انجام متعه ، نيازى به كتمان آن از خليفه نمىديد . خود خليفه نيز ، اگر در طول اين مدت بر چيزى كه سياستش را تأييد كند دست مىيافت ، به آن استشهاد مىكرد و نيازمند اين همه شدت عمل و فشار بر مسلمانان نمىشد .\r\nبدين‌گونه ، دوران عمر ، پس از آنكه او مخالفان سياست خود را منكوب و نفس‌ها را در سينه‌ها حبس كرد و حتى راويان حديث پيامبر ( ص ) را از نقل روايت بازداشته بود ، به پايان رسيد ! .\r\nاين سياست تا شش سال اول دوران خلافت عثمان نيز ادامه يافت ، و حكم خليفه در تحريم متعه به تدريج در جامعه اسلامى منتشر گرديد و بعد از آن ، نسل تازه‌اى پديد آمد كه از اسلام چيزى نمىدانست جز آنچه سياست خلافت اجازه نشر و بيان آن را مىداد !\r\n\r\n6 - ازدواج موقت پس از عمر\r\nدر نيمه دوم خالفت عثمان نيروهاى حاكمه خلافت انشعاب كردند و رودرروى هم قرار گرفتند : عايشه و طلحه و زبير و عمرو بن عاص و پيروان‌شان در\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nيك صف ، و مروان و فلرزندان بنىالعاص و ساير بنىاميه و پيروان آن‌ها در صف ديگر ، اين درگيرى باعث شد تا ميدان عمل براى مسلمانان بازگردد و آزادىهاى نسبى مجال بروز يابد و بخشى از احاديث ممنوعه منتشر شود ، و مسلمانان را به معارضه با خلفا بكشاند ، و نسل جديد ، از مسلمانان قديم ، چيزهائى را بشنود كه نمىتوانست شنيد ، و امورى را ببيند كه هرگز نديده بود . برخى از مخالفت‌ها درباره « متعه نساء » [ / ازدواج موقت 
  ] چنين است :\r\nدر مصنف عبدالرزاق از ابن جريح از عطا روايت كند كه گفت : « اولين كسى كه نام « متعه » [ ازدواج موقت 
  ] را از او شنيدم « سفوان بن يعلى » بود . گويد : او مرا خبر داد كه معاويه در طائف زنى را به « عقد موقت » خود درآورد و من كار او را ناپسند شمرد . نزد ابن‌عباس رفتيم و برخى از ما داستان را براى او بازگو كرد . پاسخ شنيد : آرى [ ازدواج موقت 
  ] رواست . راوى گويد : دل من آرام نگرفت تا آنكه جابر بن عبدالله وارد شد ، به منزل او رفتيم . مردم از او سؤالاتى كردند و سخن را به « متعه » كشاندند ، چابر گفت : آرى ، ما در زمان رسول خدا ( ص ) و ابوبكر و عمر « متعه » [ / ازدواج موقت 
  ] مىكرديم تا آنكه در اواخر خلافت عمر ، « عمرو بن حريث » زنى را به « عقد موقت » گرفت و . . . » « 1 »\r\nو نيز ، در مصنف عبدالرزاق است كه : « معاوية بن ابىسفيان هنگام ورود به « طائف » زنى به نام « معانه » را به « ازدواج موقت » خود درآورد . جابر گويد : من « معانه » را در زمان خالفت معاويه ديده‌ام ، او زنده بود و معاويه هر سال براى او هديه‌اى مىفرستاد تا از دنيا رفت . « 2 »\r\nو نيز ، در كتاب از « عبدالله بن خيثم » روايت كند كه گفت : « در شهر مكه ، زنى عراقى و عابده با پسرش به نام « ابواميّه » سكونت داشت و « سعيد بن جبير » به\r\n\r\n\r\n","description":"","footnote":"\r\n( 1 ) . مصنف عبدالرزاق ، جلد 7 ص 496 و 497 ، باب المتعه .\r\n( 2 ) . همان . .\r\n","page_name":" 371 ","page_number":371},
  {"content":"\r\n\r\nمنزل او رفت و آمد مىكرد . گويد : به سعيد گفتم : خيلى نزد اين زن مىروى ؟ ! سعدى گفت : من او را با « نكاح متعه » به عقد خود درآوردم . گويد : سعيد به او گفته است : « ازدواج موقت » از نوشيدن آب رواتر است » . « 1 »\r\n* * * بارى ، از همان دوران سخن گفتن از حلّيت « ازدواج موقت » و فتواى به آن ، آغاز گرديد . در مصنف عبدالرزاق گويد : « على ( ع ) در كوفه گفت : « اگر نبود رأى پيشين عمر بن خطاب ، فرمان مىدادم تا « ازدواج موقت » داير گردد پس از آن هيچ كس زنا نمىكرد جز شقى و بدبخت ! » . « 2 »\r\nدر تفسير طبرى ، نيشابورى ، فخررازى ، ابىحيّان و سيوطى روايت كنند كه امام ( ع ) فرموده : « اگر عمر « ازدواج موقت » را ممنوع نكرده بود ، هيچ كس زنا نمىكرد مگر شقى و بدبخت » . « 3 »\r\nدر تفسير قرطبى روايت كند كه ابن عباس گفت : « ازدواج موقت » هديه‌اى الهى بود كه خداوند بر بندگانش بخشود [ و عمر آن را ممنوع كرد 
  ] و اگر عمر از آن نهى نكرده بودف هيچ كس جز شقى نگون بخت زنا نمىكرد » . « 4 »\r\nدر مصنف عبدالرزاق ، احكام القرآن جصّاص ، بداية المجتهد ابن رشد ، درّ المنثور سيوطى و مادّه « شقى » از « نهاية اللغة » ابن اثير ، « لسان العرب » ابن منظور ، « تاج العروس » زبيدى و غير آن‌ها روايت كنند كه : « عطا گويد : شنيدم كه ابن عباس مىگفت : خدا عمر را ببخشايد ، « متعه » چيزى نيست جز رحمت الهى كه خداوند\r\n\r\n\r\n","description":"","footnote":"\r\n( 1 ) . همان مرجعه ، ص 499 .\r\n( 2 ) . مصنف عبدالرزاق ، جلد 7 ص 500 .\r\n( 3 ) . تفسير طبرى ، جلد 5 ص 17 ، تفسير نيشابورى ، جلد 5 ص 17 ، تفسير فخررازى ، جلد 3 ص 200 ، تفسير ابىحيّان ، جلد 3 ص 218 ، تفسير سيوطى ، جلد 2 ص 40 .\r\n( 4 ) . تفسير قرطبى ، جلد 5 ص 130 . .\r\n","page_name":" 372 ","page_number":372},
  {"content":"\r\n\r\nبر محمد ( ص ) ارزانى داشت [ و عمر آن را ممنوع كرد 
  ] و اگر نهى او نبود ، هيچ كس جز نگون‌بختان شقى نيازمند زنا نمىشد » . « 1 »\r\nدر عبارت « مصنّف » عبدالرزاق به جاى « رحمت » لفظ « رخصت » و آمده است . عطا گويد : به خدا سوگند گويا سخن او را شنيدم كه مىگفت : « الّا شقى » مگر نگون‌بخت !\r\nو عبارت « بداية المجتهد » چنين است : « و لو لا نهى عمر عنها ما اضطرّ الى الزّنا الّا شقى » « و اگر عمر آن را ممنوع نكرده بود ، هيچ كس جز نگون‌بخت ناچار از زنا نمىشد » .\r\n\r\n7 - آنان كه بعد از عمر بر حلّيت « متعه » پاى فشردند :\r\n« ابن حزم » در « محلّى » گويد : « پس از رسول خدا ( ص ) جماعتى از پيشينيان صحابه ( رض ) بر حلّيت آن باقى ماندند كه عبارتند از : اسماء دخت ابىبكر ، جابربن عبدالله ، ابن مسعود ، ابن عباس ، معاوية بن ابىسفيان ، عمرو بن حريث ، ابوسعيد خدرى و سلمه و معبد پسران اميّة بن خلف ، و جابر بن عبدالله [ حليّت 
  ] آن را در دوره رسول خدا ( ص ) و ابوبكر و عمر تا اواخر دوره عمر ، از همه صحابه روايت كرده است » .\r\nگويد : « و عمر بن خطاب تنها در صورتى آن را مردود مىكند كه دو نفر عادل بر آن گواه نباشند ، و با شهادت دو عادل ، آن را روا مىداند . و : از تابعين هم : طاوس ، عطاء ، سعيد بن جبير و ساير فقهاى مكه - اعزّها الله - بر حليّت آن پاى\r\n\r\n\r\n","description":"","footnote":"\r\n( 1 ) . احكام القرآن ، جصّاص ، جلد 2 ص 147 . تفسير سيوطى در تفسير آيه ، جلد 2 ص 141 . بداية المجتهد ، جلد 2 ص 63 . نهاية اللغة ، جلد 2 ص 229 . لسان العرب ، جلد 14 ص 66 . تاج العروس ، جلد 10 ص 200 . الفائق ، زمخشرى ، جلد 1 ص 331 . و نيز ، رجوع كنيد : تفسير طبرى ، ثعلبى ، رازى ، ابىحيّان نيشابورى و كنزالعمال . .\r\n","page_name":" 373 ","page_number":373},
  {"content":"\r\n\r\nفشرده‌اند » . « 1 »\r\nقرطبى در تفسيرش روايت كند كه : « نكاح متعه [ / ازدواج موقت 
  ] را تنها « عمران بن حصين » ، برخى از صحابه و گروهى از اهل‌البيت ( ع ) جايز مىدانند . و گويد : ابوعمر گويد : اصحاب ابن عباس ، مكيان و يمانيان ، همگى « ازدواج موقت » را بنابر مذهب ابن‌عباس حلال مىدانند » . « 2 »\r\nابن قدامه در مغنى گويد : « از ابن‌عباس روايت شده كه او « متعه » را جايز شمرده است . بيشتر « صحابه » و عطا و طاوس بر اين عقيده بوده‌اند . ابن جريح بر آن قتوى داده و حليّت آن از قول ابوسعيد خدرى و جابر روايت شده و شيعه به سوى آن رفته است . زيراف مسلّم شده كه رسول خدا ( ص ) آن را اجازه فرموده است » . « 3 »\r\n\r\n8 - پيروان عمر در تحريم ازدواج موقت\r\nيكى از طرفداران حرمت « ازدواج موقت » عبدالله بن زبير است . « ابن ابى شيبه » در « مصنّف » خود از « ابن ابى ذئب » روايت كند كه گفت : « شنيدم ابن زبير خطبه مىخواند و مىگفت : « إلا و انّ المتعة هى الزّنا » يعنى : « آگاه باشيد كه « متعه » همان « زناست » . « 4 »\r\nديگرى : « ابن‌صفوان » است كه حديث او خواهد آمد .\r\nديگرى : « عبدالله بن عمر » در يكى از دو ديدگاه خويش است . چنان كه شرح آن بيابد .\r\n\r\n\r\n","description":"","footnote":"\r\n( 1 ) . المحلّى ، اين حزم ، جلد 9 ص 519 و 520 ، مسأله 1854 . نووى در شرح بر صحيح مسلم ، رأى ابن‌مسعود را در جلد 11 ص 186 ، آورده است .\r\n( 2 ) . تفسير قرطبى ، جلد 5 ص 133 .\r\n( 3 ) . المغنّى ، ابن قدامه ، جلد 7 ص 571 .\r\n( 4 ) . مصنّف ابن ابى شيبه ، جلد 4 ص 293 ، فى نكاح المتعة و حرمتها . .\r\n","page_name":" 374 ","page_number":374},
  {"content":"\r\n\r\nو نيز ، در اين باره ميان پيروان عمر و مخالفان او مناقشات و درگيرىهايى اتفاق افتاده كه برخى از آن‌ها را مىآوريم :\r\n\r\n9 - اختلاف ميان موافقان و مخالفان\r\nدرباره « حليّت » ازدواج موقت ، بين ابن‌عباس و گروهى از مخالفان مانند ابن زبير ، مشاجرات و بحث‌هايى به شرح زير درگرفته است :\r\nمسلم در صحيح و بيهقى در سنن خود از « عمروة بن زبير » روايت كنند كه : « عبدالله بن زبير در مكه به پا خاست و گفت : مردمانى كه خدا دل‌هاى آنان را همانند چشمان‌شان كور كرده است ، به « ازدواج موقت » فتوا مىدهند ! - عبدالله كنايه به ابن‌عباس داشت كه چشمانش را از دست داده بود - ابن عباس در پاسخش گفت : تو موجودى جلف و سبكسرى ! به جانم سوگند كه متعه در زمان امام المتقين - مقصودش رسول خدا ( ص ) است - حلال بود . ابن‌زبير گفت : خودت تجربه كن كه به خدا سوگند اگر چنين كنى - متعه نمايى - تو را با سنگ‌هاى خودت سنگسار مىكنم » .\r\nابن‌شهاب گويد : « خالد بن مهاجر بن سيف » مرا خبر داد و گفت : « من در نزد مردى نشسته بودم كه شخصى پيش وى آمد و حكم « متعه » را پرسيد . او دستور به انجام آن داد . « ابوعمره انصارى » به وى گفت : آهسته‌تر ! او گفت : براى چه ؟ به خدا سوگند من در دوران امام المتّقين آن را انجام داده‌ام » . « 1 »\r\nاز سعيد بن جبير روايت كنند كه گفت : « شنيدم عبدالله بن زبير خطبه مىخواند و بر ابن عباس درباره فتوايش در حليّت « متعه » اعتراض مىكرد و او را سرزنش مىنمود . ابن عباس گفت : اگر راست مىگويد از مادرش بپرسد . عبدالله از مادرش\r\n\r\n\r\n","description":"","footnote":"\r\n( 1 ) . صحيح مسلم ، ص 1026 حديث 27 ف باب نكاح المتعة . سنن بيهقى ، جلد 7 ص 205 . احتجاج ابى عمره انصارى در مصنف عبدالرزاق جلد 7 ص 502 مىباشد . .\r\n","page_name":" 375 ","page_number":375},
  {"content":"\r\n\r\nپرسيد و پاسخ شنيد : ابن عباس درست مىگويد ، آرى اين چنين بود . ابن‌عباس گفت : اگر بخواهم ، مردانى از قريش را كه از طريق آن [ / ازدواج موقت 
  ] به دنيا آمده‌اند ، نام مىبرم » . « 1 »\r\nبديهى است كه اين گفت‌وگوها بايد در زمان حكومت عبدالله بن زبير در مكه واقع شده باشد ، در آن دوران كه نماز جمعه و جماعت در بيت الله الحرام برگزار مىشد . و گمان قوى آن است كه اين گفت و شنودها در اوان خطبه نماز جمعه و در حضور بسيارى از مسلمانان بوده است . زيرا ، به نظر ما ابن‌عباس خود را برتر از آن مىدانست كه در سخنرانى ابن‌زبر حضور يابد مگر در نماز جمعه كه به حضور در آن ملزم و مجبور بودند » .\r\nو نيز ، كاملًا آشكار است كه ابن‌زبير و هيئت حاكمه او ، يعنى هيئت حاكمه خلافت ، هيچ‌گونه مستندى از قول و فعل و تقرير رسول خدا ( ص ) در نهى از « متعه » در دست نداشتند . چه ، اگر داشتند در برابر ابن‌عباس و برهان محكم او كه مىگفت : « متعه در زمان رسول خدا ( ص ) انجام مىشده است » به آن استناد مىكردند .\r\nولى بر خلاف هيئت حاكمه خلافت كه در تحريم « متعه حج و متعه نساء » - تا به امروز هم - بر منطق زور تكيه كرده و مىكنند ، معقتدان به حليت هميشه و هرگاه فرصت يافته‌اند با استناد به سنت رسول خدا ( ص ) با آنها مقابله كرده و دلايل خود را بيان داشته‌اند .\r\nدر صحيح مسلم و مسند احمد و طيالسى و سنن بيهقى و غير آن‌ها از ابىنضرة روايت كنند كه گفت : « نزد جابربن عبدالله بودم كه شخصى آمد و گفت : ابن‌عباس و ابن‌زبير درباره « متعه حج و متعه نساء » اختلاف كرده‌اند . جابر گفت : ما آن را در زمان رسول خدا ( ص ) انجام مىداديم سپس عمر ما را از آن\r\n\r\n\r\n","description":"","footnote":"\r\n( 1 ) . شرح معانى الآثار طحاوى ، باب نكاح المتعة . . . .\r\n","page_name":" 376 ","page_number":376},
  {"content":"\r\n\r\nبازداشت و ما ديگر انجام نداديم » . « 1 »\r\nدر رورايت ديگرى گويد : « به جابر گفتم : ابن‌زبير « ازدواج موقت » را ممنوع و ابن‌عباس به آن دستور مىدهد . جابر گفت : حديث بر دست من مىچرخد : ما در زمان رسول خدا ( ص ) متعه [ / ازدواج موقت 
  ] مىكرديم . دوران عمر بن خطاب كه شد ، خطبه خواند و گفت : خداى عزّوجلّ براى پيامبرش هر چه خواست حلال فرمود ، و قرآن در جايگاه‌هاى خود فرود آمد . اكنون « حج » خودتان را از « عمره‌تان » جدا كنيد ، و از نكاح با اين زنان دست بكشيد كه اگر مردى را نزد من آورند كه « ازدواج موقت » كرده باشد ، او را سنگسار خواهم كرد » . « 2 »\r\nاين روايت در عبارت بيهقى چنين است : « ما در زمان رسول خدا ( ص ) و ابىبكر ( رض ) « متعه » مىكرديم . هنگامى كه « عمر بن خطاب » به خلافت رسيد گفت : رسول خدا ( ص ) همان رسول الله ( ص ) و قرآن همان قرآن است . و اين دو [ كه مىگويم 
  ] دو « متعه‌اند » كه در زمان رسول خدا ( ص ) بر پا بودندو من [ اكنون 
  ] آن‌ها را ممنوع كرده و بر انجام‌شان كيفر مىدهم : يكى از آن‌ها « متعه نساء » است ، اگر مردى را بيابم كه زنى را به « عقد موقت » گرفته باشد ، او را سنگسار و در سنگ‌ها مدفون خواهم كرد . ديگرى « متعه حج » است . حج خودتان را از عمره‌تان جدا كنيد كه اين كار ، حج و عمره شما را كامل‌تر مىكند » . « 3 »\r\n\r\n\r\n","description":"","footnote":"\r\n( 1 ) . صحيح مسلم ، ص 1023 ، حديث 1405 ، باب نكاح المتعة . مسند احمد ، جلد 1 ص 52 ، با اندكى اختلاف در عبارت و جلد 2 ص 325 و 363 فشرده سنن بيهقى ، جلد 7 ص 206 . شرح معانى الاخبار ، ص 401 و كنزالعمال ، جلد 8 ص 293 و 294 .\r\n( 2 ) . صحيح مسلم ، ص 885 ، حديث 145 ، باب المتعة بالحج . مسند طيالسى ص 247 ، حديث 1792 . احكام القرآن جصاص ، جلد 2 ص 178 . تفسير سيوطى ، جلد 1 ص 216 . كنزالعمال ، جلد 8 ص 294 . تفسير فخررازى ، جلد 3 ص 26 .\r\n( 3 ) . سنن بيهقى ، جلد 7 ص 206 . .\r\n","page_name":" 377 ","page_number":377},
  {"content":"\r\n\r\n\r\n10 - اختلاف ميان ابن‌عباس و ديگران\r\nدر مصنف عبدالرزاق گويد : « « ابن » صفوان گفت : اين ابن‌عباس فتواى به « زنا » مىدهد . ابن‌عباس گفت : من فتواى به زنا نمىدهم . آيا [ ابن 
  ] صفوان « امّ را كه » را فراموش كرده است ؟ به خدا سوگند كه فرزند آن زن از « متعه » [ / ازدواج موقت 
  ] است . آيا او « زنا » كرده است ؟ مردى از بنىجمح با او « ازدواج موقت » كرده است » . « 1 »\r\nدر روايت ديگرى است كه « طاوس » گويد : « ابن صفوان گفت : ابن‌عباس فتواى به زنا مىدهد ! راوى گويد : ابن‌عباس تعدادى فرزندان « متعه » را نام برد . گويد : من از آن‌ها كه برشمرد تنها « معبد بن اميه » را به ياد مىآوردم » . « 2 »\r\n\r\nمعبد بن سلمة بن اميّه كيست ؟\r\nدر يكى از روايات ديديم كه ابن‌عباس گفت : « اميرالمؤمنين عمر را كسى جز « امّ ارا كه » به اين عكس‌العمل وادار نكرد . او را در حال باردارى بيرون آمد و عمر علت پرسيد . جواب داد : « سلمة بن اميّه بن خلف » وى را به « عقد موقت » خويش درآورده است . بدين خاطر ، هنگامى كه « ابن صفوان » نظر ابن‌عباس را تخطئه كرد و آن را ناپسند شمرد ابن‌عباس به او گفت : از عمويت بپرس ! « 3 »\r\nدر « جمهره‌ى انساب » ابن حزم گويد : « اميّه بن خلف جمحى فرزندانى به نام على ، صفوان ، ربيعه ، مسعود و سلمة داشت كه « معبد بن سلمه » فرزند اين سلمة بن اميه بن خلف است و مادرش « امّ اراكه » بوده ، « سلمه » در دوران خلافت عمر يا\r\n\r\n\r\n","description":"","footnote":"\r\n( 1 ) . مصنف عبدالرزاق ، جلد 7 ص 498 ، باب المتعة . مقصود ابن عباس از « مردى از جمح » سلمة بن اميه است . در عبارت متن « صفوان » آمده كه صحيح آن « ابن صفوان » است . چنان كه در روايت دوم آمده ، زيرا ، صفوان در مكه در گذشته بود و مناقشات ابن عباس درباره متعه در دوران عبدالله بن زبير بوده است .\r\n( 2 ) . مصنف عبدالرزاق ، جلد 7 ص 499 .\r\n( 3 ) . همان . .\r\n","page_name":" 378 ","page_number":378},
  {"content":"\r\n\r\nابىبكر او را به « عقد موقت » خويش درآورد و « معبد بن سلمة » نتيجه اين « ازدواج موقت » بود » . « 1 »\r\nمؤلف گويد : « به نظر ما « صفوان بن اميّه » پدر همين « ابن صفوان » است » و چون صفوان برادر « سلمة بن اميّه » مىشود ، ابن‌عباس به او گفت : از عمويت بپرس ! و نيز گفت : آيا « امّ اراكه » را فراموش كرده ؟ به خدا سوگند فرزند او - يعنى معبد بن سلمه پسر عموى ابن صفوان - فرزند « ازدواج موقت » است . آيا او زنا كرده است ؟ و چون فرزندان به دنيا آمده از « متعه » را برشمرد ، اين « معبد » را از آنان دانست » .\r\n\r\n11 - اختلاف عبدالله بن عمر با ابن‌عباس\r\nروايات رسيده از « عبدالله بن عمر » درباره « ازدواج موقت » مختلف است . برخى از آن‌ها بدين‌گونه است :\r\nاحمد بن حنبل در مسند خود از عبدالرحمن بن نعيم اعرجى روايت كند كه گفت : « نزد ابن عمر بودم كه مردى از او درباره « متعه نساء » [ / ازدواج موقت 
  ] پرسيد ، عبدالله خشمگين شد و گفت : به خدا سوگند ما در زمان رسول خدا ( ص ) ، زناكار و بدكار نبوديم . . . » . « 2 »\r\nدر مصنف عبدالرزاق گويد : « به ابن عمر » گفته شد : ابن عباس « ازدواج موقت » را اجازه مىدهد . او گفت : گمان ندارم ابن عباس چنين بگويد . گفتند : آرى\r\n\r\n\r\n","description":"","footnote":"\r\n( 1 ) . جمهره‌ى انساب ، اين حزم ، ص 159 و 160 .\r\n( 2 ) . مسند احمد ، جلد 2 ص 95 ، حديث 5694 و جلد 2 ص 104 ، حديث 5808 . مجمع الزوائد ، جلد 7 ص 332 و 333 . و نيز در جلد 4 ص 265 ، از « ابن عمر » روايت كند كه : از او درباره متعه پرسيدند ، او گفت : حرام است . گفته شد : ابن عباس آن را بىاشكال مىداند . او گفت : به خدا سوگند ابن عباس مىداند كه رسول خدا در فتح خيبر آن را ممنوع كرد ، و ما زناكار نبوديم . صاحب مجمع الزوائد گويد : طبرانى آن را روايت كرده كه در طريق آن « منصور بن دينار » ضعيف است . مؤلف گويد : آشكار است كه او حديث « ابن عمر » را تحريف كرده است . .\r\n","page_name":" 379 ","page_number":379},
  {"content":"\r\n\r\nبه خدا سوگند چنين مىگويد . عبدالله گفت : آگاه باشيد ! به خدا سوگند او در زمان عمر نمىتوانست چنين بگويد ، و عمر شديداً شما را از آن بازمىداشت ، و من آن را جز « زنا » نمىدانم » . « 1 »\r\nدر « مصنّف » ابن ابى شيبه و « در المنثور » سيوطى روايت كنند كه : « از عبدالله بن عمر درباره « متعه نساء » « ازدواج موقت » پرسيدند ، گفت : حرام است . به او گفته شد : ابن عباس بر آن فتوا مىدهد ! گفت : پس چرا در زمان عمر آن را « زمزمه » هم نمىكرد ؟ » . « 2 »\r\nدر سنن بيهقى پس از عبارت « حرام است » گويد : عمر بن خطاب اگر كسى را به خاطر آن مىگرفت او را سنگسار مىكرد » . « 3 »\r\n\r\n12 - اقدامات بعدى پيروان مكتب خلفا درباره‌ى « متعه »\r\nچنان كه ديديم منطق مكتب خلفا در تحريم « ازدواج موقت » تا زمان حكومت ابن زبير ، بر محور زور و قدرت بود . پيروان اين مكتب از آن پس تغيير موضوع دادند و به جعل و تحريف روى آوردند كه به نمونه‌هايى از آن اشاره مىكنيم :\r\nالف - در سنن بيهقى گويد : « ابن عباس فتواى بر « ازدواج موقت » مىداد و اهل علم آن را نديده مىانگاشتند و ابن عباس از كوتاه آمدن در اين باره سرباز مىزد تا آنكه يكى از شعرا درباره‌ى فتواى او چنين سرود :\r\n يا صاح هل لك فى فتيا ابن عباس * هل لك فى رخصة الاطراف آنسة\r\nتكون مثواك حتى مصدر الناس \r\nاى داد ! آيا مىدانى فتواى ابن عباس چه مىكند ؟ !\r\n\r\n\r\n","description":"","footnote":"\r\n( 1 ) . مصنف عبدالرزاق ، جلد 7 ص 502 .\r\n( 2 ) . مصنّف ابن ابى شيبه ، جلد 4 ص 293 . تفسير سيوطى ، جلد 2 ص 140 .\r\n( 3 ) . سنن بيهقى ، جلد 7 ص 206 . .\r\n","page_name":" 380 ","page_number":380},
  {"content":"\r\n\r\nآيا مىدانى دوشيزه‌ى نازپرورده‌ات را به كجا مىبرد ؟ !\r\nبه آنجا كه ژرفاى منزلت مهمان‌پذير مردمان گردد !\r\nگويد : « اهل علم پس از شنيدن اين اشعار بر شدت بيزارى از « متعه » افزودند و بسيار ناپسندش شمردند » . « 1 »\r\nدر مصنف عبدالرزاق از « زهرى » روايت كند كه گفت : هنگامى كه شاعر اين شعر را سرود : « يا صاح هل لك فى فتيا ابن عباس » ، دانشمندان « ازدواج موقت » را زشت‌تر دانستند » . « 2 »\r\nدر اين روايت آمده كه ، ابن عباس هرگز درباره « حليّت » ازدواج موقت كوتاه نيامد ، و چشم‌پوشى علما و شعر شعرا او را از اين كار بازنداشت .\r\nب - روايت پيشين « سعيد بن جبير » را تحريف كردند و آن را چنين روايت نمودند كه او گفته است : « به ابن عباس گفتم : مىدانى چه كردى و چه فتوايى داده‌اى ؟ فتوايت را سواران به دور دست‌ها برده‌اند و شاعران دباره‌اش شعرها سورده‌اند ! گفت : چه گفته‌اند ؟ گفتم : گفته‌اند :\r\n قد قلت للشيخ لما طال مجلسه * يا صاح هل لك في فتوى ابن عباس\r\nهل لك فى رخصة الاطراف آنسة * تكون مثواك حتى مصدر الناس\r\nگفتم به شيخ ز اندام كو طول داد مجلس * فتواى ابن عباس ! آيا نبا شدت بس ؟ !\r\nآيا رواست عَذرا سرمايه و گذارد * تا ژرفنات گردد مهمان‌پذير هر كس ؟ ! \r\n\r\n\r\n","description":"","footnote":"\r\n( 1 ) . سنن بيهقى ، جلد 7 ص 205 .\r\n( 2 ) . مصنف ، عبدالرزاق ، جلد 7 ص 503 . .\r\n","page_name":" 381 ","page_number":381},
  {"content":"\r\n\r\nابن عباس گفت : « انّا الله و انّا اليه راجعون » به خدا سوگند من به اين فَتوا ندادم و اين را قصد نكردم ، من از « متعه » تنها همان مقدار را حلال دانستم كه خداوند از « ميته و خون و گوشت خوك » حلال فرموده است . « 1 »\r\nدر مغنى ابن قدامه گويد : « او برخاست و سخن راند و گفت : « متعه [ / ازدواج موقت 
  ] همانند : مردار و خون و گوشت خوك است . اما اجازه رسول خدا ( ص ) [ در حليّت متعه 
  ] نيز ، مسلماً نسخ شده است » . « 2 »\r\nاشكال اين روايت\r\nمخالفان « حليّت متعه » در نقل اين روايت از قول « سعيد بن جبير » بر هم پيشى گرفتند ، و فراموش كردند كه « سعيد بن جبير » همان كسى است كه در مكه « 3 » متعه [ / ازدواج موقت 
  ] كرد . و نيز ، فراموش كردند كه اصحاب ابن عباس ، مكيان و يمانيان ، همگى « ازدواج موقت » را بنابر مذهب ابن عباس ، حلال مىدانند . « 4 » و اگر ابن عباس از فتواى خود بازگشته بود ، اصحاب او مانند عطاء و طاوس و ديگران بر آن باقى نمىماندند . « 5 »\r\n« هيثمى » در مجمع الزوائد از نادرستى اين حديث پرده برداشته و گويد : « در سند اين حديث « حجاج بن ارطاة » فريب‌كار است » . « 6 » و در « تهذيب التهذيب » در شرح حال او گويد : « او از « يحيى بن ابىكنير و مكحول » - در حالى كه چيزى از آن‌ها نشنيده - روايت مىكند ، و حديث‌شناسان بدان خاطر مدلّس و فريبكارش\r\n\r\n\r\n","description":"","footnote":"\r\n( 1 ) . سنن بيهقى ، جلد 7 ص 205 .\r\n( 2 ) . مغنى ابن قدامه ، جلد 7 ص 573 .\r\n( 3 ) . مراجعه كنيد : مصنف عبدالرزاق ، جلد 7 ص 496 .\r\n( 4 ) . مراجعه كنيد : تفسير قرطبى ، جلد 5 ص 133 .\r\n( 5 ) . مراجعه كنيد : مغنى ابن قدامه ، جلد 7 ص 571 .\r\n( 6 ) . مجمع الزوائد ، جلد 4 ص 265 . .\r\n","page_name":" 382 ","page_number":382},
  {"content":"\r\n\r\nمىدانند ؛ چون حديث بدون زيادت از او يافت نگردد » .\r\nابن مبارك گويد :\r\n« حجّاج » فريبكارى مىكرد و براى ما از « عمرو بن شعيب » از « عزرمى » متروك حديث مىگفت » .\r\nيعقوب بن ابىشيبه گويد : « احاديث او [ / حجاج 
  ] واهى و سست و آشفته است » . « 1 »\r\nج - « ترمذى » و « بيهقى » از « موسى بن عبيده » از « محمد بن كعب » از « ابن عباس » روايت كنند كه او گفته است : « متعه » [ / ازدواج موقت 
  ] در اوايل اسلام بود . بدين‌گونه : مردى كه وارد سرزمين نشاناس مىشد به مدتى كه قصد اقامت داشت با زنى ازدواج مىكرد و وى كالا و اجناس او را نگهدارى و زندگيش را سامان مىداد ، تا آنكه اين آيه نازل شد : ( إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ ) : « مگر بر همسران يا كنيزان خويشتن » . ابن عباس گفت : هر دامنى جز اين دو حرام است » . « 2 »\r\nاشكال اين حديث\r\nدر سند اين حديث « موسى بن عبيده » است كه در « تهذيب التهذيب » درباره‌ى او گويد : « احمد گويد : حديث او منكر و ناشناخته است . به نظر من روايت او جايز نيست . احاديث ناپسندى را روايت مىكند » . « 3 »\r\nمولف گويد : در متن اين حديث آمده است : ازدواج موقت در اوايل اسلام بود ، تا آنكه اين آيه نازل شد : ( إِلَّا عَلى أَزْواجِهِمْ . . . ) و هر دامنى جز اين دو\r\n\r\n\r\n","description":"","footnote":"\r\n( 1 ) . تهذيب التهذيب ، جلد 2 ص 196 - 198 .\r\n( 2 ) . ترمذى ، جلد 5 ص 50 ، باب نكاح المتعة . سنن بيهقى ، جلد 7 ص 206 .\r\n( 3 ) . تهذيب التهذيب ، جلد 10 ص 356 - 360 . .\r\n","page_name":" 383 ","page_number":383},
  {"content":"\r\n\r\nدامن حرام است .\r\nو من نمىتوانم فهميد ؛ اگر اين سخن ابن‌عباس است ، پس چرا بعد از نيم قرن كه از نزول اين آيه گذشته بود ، با عبدالله بن زبير به مخاصمه و مخالفت برمىخيزد و بر حليّت « ازدواج موقت » پاى مىفشارد ؟ ! به علاوه مگر نكاح متعه « ازدواج موقت » از مصاديق « ازدواج » نيست ؟ و نيز ، اگر اين روايت صحيح باشد و ابن‌عباس فتواى خود را پس از نزول اين آيه - در زمان رسول خدا - رها كرده باشد پس چه وقت امام على ( ع ) به او - كه درباره « متعه » نرمش نشان مىداد - فرمود : « تو مرد خودخواهى هستى ؟ ! » . « 1 »\r\nد - از جابربن عبدالله روايت كرده‌اند كه گفت : « همراه با زنانى كه با آن‌ها « ازدواج موقت » كرده بوديم ، بيرون آمديم كه رسول خدا ( ص ) فرمود : اين‌ها تا روز قيامت حرام‌اند » . پس از اين ، آن‌ها با ما وداع كردند ، و بدين خاطر ، آنجا را محل جدائى ناميدند ، در حالى كه پيش از آن محلّ پيوند بود » . « 2 »\r\nاشكال اين حديث\r\n« هيثمى » گويد : « اين روايت را طبرانى در « اواسط » آورده و در سند آن ، « صدقة » [ بن عبدالله 
  ] است كه احمد بن حنبل درباره او گويد : هيچ ارزشى ندارد . احاديث او منكر و ناشناخته است . و مسلم [ صاحب صحيح 
  ] درباره‌ى او گويد : حديث او منكر است » .\r\nمؤلف گويد : در متن حديث آمده است كه جابر از رسول خدا روايت كرده كه آن حضرت فرمود : « اين‌ها تا روز قيامت حرام‌اند . » در حالى كه در احاديث\r\n\r\n\r\n","description":"","footnote":"\r\n( 1 ) . اين روايت را به زودى در باب احاديث صحيح مىآوريم .\r\n( 2 ) . مجمع الزوائد ، جلد 4 ص 264 . فتح البارى ، جلد 11 ص 34 . .\r\n","page_name":" 384 ","page_number":384},
  {"content":"\r\n\r\nصحيح و متواتر از جابر روايت كنند كه او گفته است : ما در زمان پيامبر ( ص ) و ابىبكر و عمر ، « ازدواج موقت » كرديم ، تا آنكه عمر به خاطر اقدام « عمرو بن حريث » ما را از آن بازداشت .\r\nه - . « بيهقى » در سنن و « هيثمى » در مجمع الزوائد از ابىهريره روايت كنند كه گفته است : « با رسول خدا ( ص ) به سوى غزوه تبوك بيرون شديم و در « ثنية الوداع » فرود آمديم . پيامبر ( ص ) زنانى را ديد كه گريه مىكردند . فرمود : « براى چه مىگريند ؟ » گفته شد : اين‌ها زنانىاند كه شوهران‌شان آن‌ها را « متعه » [ / ازدواج موقت 
  ] كرده و سپس از آن‌ها جدا شده‌اند . رسول خدا فرمود : « حرّم او هدم المتعة النكاح و الطلاق و العدّة و الميراث » يعنى : « متعه ، ازدواج و طلاق و عِدّه و ميراث را حرام - يا نابود - كرده است » .\r\nاين روايت در « مجمع الزوائد » چنين است كه : « رسول خدا ( ص ) چراغ‌هايى ديد و زنانى را كه مىگريستند » . « 1 »\r\nاشكال اين حديث\r\nدر سند اين حديث ، « مؤمّل بن اسماعيل ، ابوعبدالرحمن عدوى » است كه در سال 205 يا 206 وفات كرده و در « تهذيب التهذيب » گويد : « بخارى گويد : حديث او منكر و ناشناخته است » .\r\nو ديگرى گفته است : « كتاب‌هايش را دفن كرد و بعد [ بدون نوشته 
  ] روايت مىكرد و بدين خاطر ، خطا و اشتباه او بسيار است ، به اندازه‌اى كه گاهى ، توقف در برابر حديث او بر اهل علم واجب است . زيرا او روايات منكر و ناشناخته را از قول شيوخ ثقه و مورد اعتماد نقل مىكند ، [ / به آنان مىبندد 
  ] و اين بسيار بدتر است . چه ، اگر اين روايات منكر و ناشناخته از قول راويان ضعيف بود ، براى آن\r\n\r\n\r\n","description":"","footnote":"\r\n( 1 ) . سنن بيهقى ، جلد 7 ص 207 . مجمع الزوائد ، جلد 4 ص 264 ، فتح البارى ، جلد 11 ص 73 . .\r\n","page_name":" 385 ","page_number":385},
  {"content":"\r\n\r\nعذرى مىتراشيديم » . « 1 »\r\nمولف گويد : « در متن حديث آمده بود كه : « آنان در ثنيّة الوداع » فرود آمدند » و ثنيّة الوداع چنان كه در « معجم البلدان » آمده ، سنگلاخى است مشرف بر مدينه كه هر كه به سوى مدينه مىرود از آن مىگذرد . و مىگويد : صحيح آن است كه اين نامى جاهلى [ / پيش از اسلام 
  ] و قديمى است ، و سبب اين نام‌گذارى آن است كه مسافران در آن‌جا وداع و خداحافظى مىكردند . « 2 »\r\nمؤيّد آن اين است كه ، هنگامى كه رسول خدا از مكه به مدينه هجرت كردند ، زنان انصار به استقبال آن حضرت آمده و مىگفتند :\r\nطَلَعَ الْبَدْرُ عَلَيْنَا مِنْ ثَنِيَّاتِ الْوَدَاع « 3 »\r\nمه در ثنيّات الوداع بر ما نمودار آمده .\r\nبنابراين ، « قنيّة الوداع » از دورا جاهليّت محل خداحافظى مسافران بوده است . و اين نام‌گذارى مربوط به قبل از اسلام است نه بعد از آن .\r\nعلاوه بر آن ، چرا تنها زنان متعه و ازدواج موقت براى خداحافظى بيرون آمده و زنان ازدواج دائم نيامده بودند ؟ ! علت گريه آن‌ها چه بوده ؟ ! شوهران آن‌ها كه سفر بىبرگشت نمىرفتند ؟ !\r\nو - « بيهقى » از على بن ابىطالب ( ع ) روايت كند كه گفت : « رسول خدا ( ص ) از متعه [ / ازدواج موقت 
  ] نهى فرمود گويد : « ازدواج موقت براى كسى بود كه [ زن دائم 
  ] نمىيافت و هنگامى كه حكم ازدواج و طلاق و عدّه و ميراث ميان زن و مرد نازل شد ، حكم متعه نسخ گرديد » . « 4 »\r\n\r\n\r\n","description":"","footnote":"\r\n( 1 ) . تهذيب التهذيب ، جلد 10 ص 380 - 381 .\r\n( 2 ) . مراجعه كنيد : معجم البلدان ، ماده : ثنيّة الوداع .\r\n( 3 ) . مراجعه كنيد : الروض المعطار ، حميرى ، ماده : ثنيّة الوداع .\r\n( 4 ) . سنن بيهقى ، جلد 7 ص 207 . .\r\n","page_name":" 386 ","page_number":386},
  {"content":"\r\n\r\nاشكال اين حديث\r\nدر سند اين حديث « موسى بن ايوب » است كه « عقيلى » او را در رديف « ضعفاء » آورده و « يحيى بن معين » و « ساجى » وى را « منكر الحديث » دانسته‌اند . « 1 »\r\nمؤلف گويد : در متن اين حديث به على ( ع ) نسبت داده شده كه آن حضرت فرموده است : « رسول خدا ( ص ) « متعه » را ممنوع كرد » ، در حالى كه آن حضرت مىفرمايد : « اگر رأى گذشته عمر نبود فرمان مىدادم تا « متعه » [ / ازدواج موقت 
  ] كنند كه پس از آن هيچ كس جز نگون‌بخت شقى « زنا » نمىكرد » .\r\nز - بيهقى از عبدالله بن مسعود روايت كند كه گفت : « متعه منسوخ شده ، طلاق و مهريه و عدّه و ميراث آن را نسخ كرده است » . « 2 »\r\nاشكال اين حديث\r\nراوى يكى از روايت‌ها « حجاج بن أرطاه » است از حكم از اصحاب عبدالله روايت كرده است كه معرفى او گذشت و درباره او گفتند : فريب‌كار و متروك است و بر احاديث مىافزايد . اضافه بر آن ، ما نمىدانيم « حكم » از كدام يك از اصحاب عبدالله روايت كرده است ؟ !\r\nو در روايت ديگرى آمده است : « برخى از اصحاب ما از « حكم بن عتيبه » از عبدالله بن مسعود : و روايت كرده‌اند » ما نمىدانيم اين « برخى اصحاب » كيانند ، و « حكم بن عتيبه » كه در سال ( 113 ه - ) يا بعد آن از دنيا رفته و تنها شصت و چند سال عمر داشته ، چگونه از عبدالله بن مسعود كه در سال ( 32 ه - ) وفات يافته ، روايت كرده است ؟ ! « 3 »\r\n\r\n\r\n","description":"","footnote":"\r\n( 1 ) . تهذيب التهذيب ، شرح حال « موسى بن ايوب » جلد 1 ص 336 .\r\n( 2 ) . سنن بيهقى ، جلد 7 ص . . .\r\n( 3 ) . مراجعه كنيد : تقريب التهذيب ، جلد 1 ص 192 و 459 . .\r\n","page_name":" 387 ","page_number":387},
  {"content":"\r\n\r\nاضافه بر آن ، متن حديث با نظر مسلّم عبدالله بن مسعود در « حلّيت متعه » و قرائت و تفسير وى از آيه : ) فَمَا اسْتَمْتَعْتُمْ بِهِ مِنْهُنَّ - إِلى أَجَل - ) تناقض دارد . « 1 »\r\nو در متن احاديث : ( ه - - و - ز ) آمده بود : « نكاح و طلاق و عدّه و ميراث ، متعه [ / ازدواج موقت 
  ] را حرام يا نابود كرد . » معناى اين جمله آن است كه « ازدواج موقت » پيش از ازدواج دايم و متعلقات آن ، تشريع شده است ، و اينكه « ازدواج موقت » تا تشريع « ازدواج دايم » برقرار بوده و با آن نسخ گرديده است ، و لازمه اين سخن آن است كه همه ازدواج‌هاى پيامبر ( ص ) و صحابه در ابتدا - تا اهنگام نزول حكم ازدواج دايم - « ازدواج موقت » باشد ! !\r\nح - در « مجمع الزوائد » از « زيد بن خالد جهنى » روايت كند كه گفت : « من و رفيقم براى « ازدواج موقت » با زنى در حال چانه زدن بوديم كه شخصى آمد و به ما خبر داد : رسول خدا ( ص ) « ازدواج موقت » را حرام فرموده ، و نيز ، خوردن گوشت هر حيوان وحشى ذىناب [ / نيش‌دار 
  ] و الاغ اهلى را حرام كرده است . « 2 »\r\nاشكال اين حديث\r\n« هيثمى » گويد : « اين حديث را طبرانى روايت كرده ، و در سند آن « موسى بن عبيده ربذى » ضعيف است » . « 3 » و نظر ما درباره ضعف او گذشت .\r\nاز متن اين حديث چنين به دست مىآيد كه راوى آن ، روايت « سبره‌ى جهنى » در فتح مكه و روايت ديگرى درباره‌ى « خيبر » را با هم گرد آورده ، و حكم تحريم خوردن حيوانات « ذىناب » را بر آن افزوده و همه را با سند واحد و سياق يكسان تركيب و روايت كرده است .\r\n\r\n\r\n","description":"","footnote":"\r\n( 1 ) . به بخش : « آنان كه بعد از عمر بر حلّيت متعه پاى فشردند » مراجعه نمائيد .\r\n( 2 ) . مجمع الزوائد ، جلد 4 ص 266 .\r\n( 3 ) . همان مرجع . .\r\n","page_name":" 388 ","page_number":388},
  {"content":"\r\n\r\nط - در « مجمع الزوائد » از حارث بن عزيّه » روايت كند كه گفت : « شنيدم كه پيامبر در روز فتح مكه سه بار فرمود : « ازدواج موقت » حرام است » . « 1 »\r\nاشكال اين حديث\r\nهثيمى گويد : « طبرانى آن را روايت كرده ، و در سند آن « اسحاق بن عبدالله بن ابىفروه » است . » « 2 » و ديگر دانشمندان درباره او گفته‌اند : « احاديث منكر و ناشناخته روايت مىكند ، به حديث او استناد نمىكنند ، او را رها كرده‌اند ، روايت كردن از او جايز نيست ، حديث او نوشته نمىشود و . . . » . « 3 »\r\nى - در مجمع الزوائد از « كعب بن مالك » روايت كند كه گفت : « رسول خدا ( ص ) از متعه نساء [ / ازدواج موقت » 
  ] نهى فرمود » .\r\nهيثمى گويد : « طبرانى آن را روايت كرده و در سند آن « يحيى بن أنيسه » است » . « 4 » و دانشمندان درباره او گفته‌اند : « او ضعيف است ، اهل حديث رواياتش را نمىنويسند ، او كذّاب است . حديث او متروك است . . . » « 5 »\r\nك - « بيهقى » در سنن كبراى خود از « عبدالله بن عمر » روايت كند كه گفت : « عمر بر فراز منبر شد ، خداى را سپاس و ثنا كرد و سپس گفت : « چه مىشود مردانى را كه با اين « متعه » ازدواج مىكنند ، در حالى كه رسول خدا ( ص ) از آن نهى فرموده ، آگاه باشيد ! هيچ كس را متعه كرده نزد من نياورند مگر آنكه سنگسارش كنم » . « 6 »\r\n\r\n\r\n","description":"","footnote":"\r\n( 1 ) . همان مرجع .\r\n( 2 ) . همان مرجع .\r\n( 3 ) . تهذيب التهذيب ، جلد 1 ص 240 در شرح حال اسحاق .\r\n( 4 ) مجمع الزوائد ، جلد 4 ص 266 همراه با نام راوى .\r\n( 5 ) . تهذيب التهذيب ، جلد 11 ص 183 و 184 در شرح حال يحيى بن انيسه .\r\n( 6 ) . سنن بيهقى ، جلد 7 ص 206 . .\r\n","page_name":" 389 ","page_number":389},
  {"content":"\r\n\r\nاشكال اين حديث\r\nدر سند اين حديث « منصور بن دينار » است . يحيى بن معين درباره او گويد : حديثش ضعيف است . نسائى گويد : [ حديث او 
  ] قوى نيست . بخارى گويد : در حديث او جاى بحث است و عقيلى او را در رديف « ضعفا » آورده است . « 1 »\r\n* * * تا اين‌جا احاديثى را آورديم كه برحسب تعريف دانشمندان علم رجال ، در سند آن‌ها ضعف و اشكال بود . در بخش آينده ، احاديثى را مىآوريم كه دانشمندان بر صحّت آن‌ها تسالم و توافق كرده‌اند ، بدان خاطر كه يا در كتاب‌هايى به نام صحيح آمده و يا در درستى اسناد آن‌ها اشكال نكرده‌اند :\r\nحديث اول : در صحيح مسلم ، سنن نسائى ، و بيهقى و مصنف عبدالرزاق « 2 » از « شهاب زهرى » از عبدالله و حسن پسران محمد بن على از پدرشان روايت كنند كه او از على بن ابىطالب شنيده كه به ابن عباس مىگفت : « تو مرد خودخواهى هستى ! رسول خدا در فتح خيبر از آن [ / ازدواج موقت 
  ] و از خوردن گوشت الاغ اهلى ، نهى فرمود » . « 3 »\r\nاين روايت با همين سند ، با اندكى اختلاف ، در صحيح بخارى ، سنن ابىداود ، ابن ماجه ، ترمذى ، دارمى و موطّأ مالك ، مصنّف ابن ابى شيبه ، مسند احمد و طيالسى و غير آن‌ها نيز ، آمده است . « 4 »\r\n\r\n\r\n","description":"","footnote":"\r\n( 1 ) . الجرح و التعديل رازى ، جلد 4 قسمت اول ص 171 . ميزان الاعتدال ، جلد 4 ص 184 . لسان الميزان ، جلد 6 ص 95 .\r\n( 2 ) . عبارت متن از مصنف است .\r\n( 3 ) . صحيح مسلم ، ص 1027 باب نكاح المتعة . سنن نسائى ، باب تحريم المتعة . سنن بيهقى ، جلد 7 ص 201 . مصنف عبدالرزاق ، جلد 7 ص 501 . مجمع الزوائد ، جلد 4 ص 265 .\r\n( 4 ) . صحيح بخارى ، جلد 3 ص 36 باب : غزوه خيبر و جلد 3 ص 164 باب : نهى رسول الله عن نكاح المتعة اخيرا ، و باب ، لحوم الحمر الأنسيه ، جلد 3 ص 208 و جلد 4 ص 135 ، باب : الحيلة فى النكاح . سنن ابى داود ، جلد 2 ص 90 . سنن ابن ماجه ، جلد 13 حديث 1961 . سنن ترمذى ، جلد 5 ص 48 و 49 . موطأ مالك ، ص 542 حديث 42 ، از باب : نكاح المتعة . مصنّف ابن ابى شيبه ، جلد 4 ص 292 . سنن دارمى ، جلد 2 ص 140 . مسند طيالسى ، حديث 111 . مسند احمد ، جلد 1 ص 79 و 130 و 142 و فتح البارى ، در باب‌هاى ياد شده . .\r\n","page_name":" 390 ","page_number":390},
  {"content":"\r\n\r\nحديث دوم : از « ابىذر » روايت كنند كه گفت : « ازدواج موقت » براى ما ، اصحاب رسول خدا ( ص ) تنها سه روز حلال شد و سپس رسول خدا ( ص ) از آن نهى فرمود . » « 1 »\r\nو اينكه گفت : « ازدواج موقت » براى ترس ما و جنگ ما بود » . « 2 »\r\nحديث سوم : در صحيح مسلم ، سنن دارمى ، ابن‌ماجه ، ابىداود و غير آن‌ها از سبره‌ى جهنى كه در فتح مكه با رسول خدا ( ص ) بوده ، روايت كنند كه گويد : « پانزده روز در مكه اقامت كرديم . رسول خدا ( ص ) به ما اجازه دادند تا « ازدواج موقت » كنيم . من و مردى از خويشانم بيرون رفتيم . من تا حدودى زيبا و رفيقم اندكى بدقيافه بود . با هر يك از ما يك عدد « بّرد » [ / ردا 
  ] بود . بَرد من كهنه و بَرد عموزاده‌ام نو و تازه بود . به پايين يا بالاى مكه رسيده بوديم كه زنى جوان و گردن‌فراز روبهروى ما قرار گرفت . به او گفتيم آيا حاضرى با يكى از ما « ازدواج موقت » كنى ؟ گفت : مهريه چه مىدهيد ؟ هر يك از ما « بَرد » خود را پهن كرديم . او شروع به بررسى كرد كه رفيقم به او گفت : « بَرد » اين كهنه و « بَرد » من نو و تازه است . جواب شنيد : بَرد اين هيچ عيبى ندارد ، سه بار يا دو بار آن را تكرار كرد . سپس با او « ازدواج موقت » كردم . و از مكه بيرون نشديم مگر آنكه رسول خدا ( ص ) آن را تحريم كردند » . « 3 »\r\n\r\n\r\n","description":"","footnote":"\r\n( 1 ) . سنن بيهقى ، جلد 7 ص 207 .\r\n( 2 ) . همان مرجع .\r\n( 3 ) . صحيح مسلم ، ص 1024 ، باب نكاح المتعه ، مجمع الزوائد ، جلد 4 ص 264 . سنن بيهقى ، جلد 7 ص 202 . .\r\n","page_name":" 391 ","page_number":391},
  {"content":"\r\n\r\nدر روايت ديگرى گويد : « رسول خدا ( ص ) فرمود : « اى مردم ! من خود به شما اجازه دادم « ازدواج موقت » نمائيد ، حال ، خداوند آن را تا روز قيامت حرام فرمود » . « 1 »\r\nو در روايت ديگرى گويد : « ديدم رسول خدا ( ص ) بين ركن [ كعبه 
  ] و مقام [ ابراهيم 
  ] ايستاده و مىفرمود : . . . » . « 2 »\r\nو در روايات ديگرى گويد : « رسول خدا ( ص ) در سال فتح ، هنگامى كه داخل مكه شديم به ما فرمان متعه [ / ازدواج موقت 
  ] داد و هنوز بيرون نرفته بوديم كه ما را از آن نهى فرمود » . « 3 »\r\nو در روايت ديگرى گويد : « من در زمان رسول خدا ( ص ) با زنى از بنى عامر « ازدواج موقت » كردم و دو بُرد سرخ فام مهريه دادم . سپس رسول خدا ( ص ) ما را از متعه [ / ازدواج موقت 
  ] نهى فرمود » . « 4 »\r\nو در روايت ديگرى گويد : « رسول خدا ( ص ) در فتح مكه از « متعه نساء » [ / ازدواج موقت 
  ] نهى فرمود » . « 5 »\r\nو در روايت ديگر : « رسول خدا از « متعه » نهى كرد و فرمود : متعه از امروزتان تا روز قيامت حرام است » . « 6 »\r\nو در سنن ابىداود و بيهقى و . . . از « ربيع بن سبره » روايت كنند كه گفت : « گواه\r\n\r\n\r\n","description":"","footnote":"\r\n( 1 ) . صحيح مسلم ، ص 1025 ، سنن دارمى ، جلد 2 ص 140 . سنن ابن ماجه ، ص 631 حديث 1962 . طبقات ابن سعد ، جلد 4 ص 348 .\r\n( 2 ) . صحيح مسلم ، ص 1025 . مصنف ابن ابى شيبه ، جلد 4 ص 292 .\r\n( 3 ) . صحيح مسلم ، ص 1025 . سنن بيهقى ، جلد 7 ص 202 و 204 .\r\n( 4 ) . صحيح مسلم ، ص 1027 . سنن بيهقى ، جلد 7 ص 205 .\r\n( 5 ) . صحيح مسلم ، ص 1028 . مصنف ابن ابى شيبه ، جلد 4 ص 294\r\n( 6 ) . صحيح مسلم ، ص 1027 . و با شرح بيشتر در مصنف عبدالرزاق ، جلد 7 ص 506 . سنن بيهقى ، جلد 7 ص 203 . .\r\n","page_name":" 392 ","page_number":392},
  {"content":"\r\n\r\nبودم كه پدرم حديث مىكرد : رسول خدا ( ص ) در « حجة الوداع » متعه را ممنوع كرد » . « 1 »\r\nحديث چهارم : « در صحيح مسلم ، مصنف ابن ابىشيبه ، مسند احمد و غير آن‌ها از « سلمة بن اكوع » روايت كنند كه گفت : « رسول خدا ( ص ) در سال [ فتح 
  ] « اوطاس » ازدواج موقت را ، سه روز ، آزاد و سپس آن را ممنوع فرمود » . « 2 »\r\n\r\n13 - اشكالات اين احاديث\r\n1 - در حديث امام على ( ع ) كه مهمترين كتاب‌هاى حديث اعمّ از صحاح و مسانيد و سنن و مصنفات آن را روايت كرده‌اند ، و ما از طريق چهارده مرجع آن را آورديم ، در آن تصريح شده بود كه رسول خدا ( ص ) در غزوه خيبر « دو چيز » را حرام فرمود :\r\n\r\n1 - نكاح متعه [ / ازدواج موقت 
  ] .\r\n\r\n2 - خوردن گوشت الاغ‌هاى اهلى .\r\nسند تحريم « ازدواج موقت » در خيبر ، تنها همين يك حديث است ، در حالى كه سند تحريم گوشت الاغ‌هاى اهلى در خيبر ، در روايات متعدد ديگرى آمده ، و در هيچ يك از آن‌ها اشاره‌اى به تحريم « ازدواج موقت » نشده است . در بخش آينده اين دو نوع از تحريم را مورد بررسى قرار مىدهيم :\r\n\r\nالف - تحريم ازدواج موقت در خيبر :\r\nتحريم « ازدواج موقت » در خيبر ، از سوى رسول خدا ( ص ) ، با واقعيت تاريخى آن روز نمىسازد . چنان كه عدّه‌اى از دانشمندان مانند « ابن قيم » بر آن تصريح\r\n\r\n\r\n","description":"","footnote":"\r\n( 1 ) . سنن ابىداود ، جلد 2 ص 227 ، باب نكاح المتعة . سنن بيهقى ، جلد 7 ص 204 و 205 . طبقات ابن سعد ، جلد 4 ص 348 .\r\n( 2 ) . صحيح مسلم ، ص 1023 ، حديث 1405 . مصنف ابن ابى شيبه ، جلد 4 ص 292 . مسند احمد ، جلد 4 ص 55 . سنن بيهقى ، جلد 7 ص 204 . فتح البارى ، جلد 11 ص 73 . .\r\n","page_name":" 393 ","page_number":393},
  {"content":"\r\n\r\nكرده‌اند .\r\nابن قيم در بخش : « زمان تحريم ازدواج موقت » در كتاب « زاد المعاد » خود گويد : « در فتح خيبر هيچ يك از صحابه با زنان يهودى « ازدواج موقت » نكردند ، و در اين باره از رسول خدا اجازه نخواستند ، و هرگز هيچ كس آن را درباره غزوه خيبر روايت نكرده است ، و در آن غزوه به هيچ روى يادى از متعه و انجام و تحريم آن نبوده است » . « 1 »\r\nو گويد : « در خيبر زن مسلمان نبود ، و زنان موجود در آن يهودى بودند ، و جواز ازدواج با زنان اهل كتاب تا آن روز ثابت نيست ، تنها پس از فتح خيبر بود كه خداوند ازدواج با آن‌ها را حلال كرد و در سوره مائده ( آيه 5 ) فرمود : ( الْيَوْمَ أُحِلَّ لَكُمُ . . . وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذينَ أُوتُوا الْكِتابَ مِنْ قَبْلِكُمْ . . . ) : « امروز براى شما حلال شد . . . و زنان پاكدامن اهل كتاب پيش از شما . . . »\r\nو اين « حلّيت » در سال‌هاى پايانى و پس از « حجة الوداع » يا در آن سال بود . پس ، جواز ازدواج با زنان اهل كتاب در زمان فتح خيبر ثابت نيست . . . » . « 2 »\r\n« ابن حجر » در شرح حديث مذكور ، درباره « غزوه خيبر » گويد : « زمان فتح خيبر جاى « ازدواج موقت » نبوده است . زيرا ، در غزوه خيبر هيچ‌گونه متعه و ازدواج موقتى صورت نگرفته است » . « 3 »\r\nوى در شرح همين حديث در باب : « منع رسول خدا ( ص ) از ازدواج موقت در سال‌هاى آخرين » از « سهيلى » نقل كند كه گويد : « اشكال اين حديث آن است كه مىگويد : منع از « ازدواج موقت » در زمان فتح خيبر بوده ، و اين چيزى است كه\r\n\r\n\r\n","description":"","footnote":"\r\n( 1 ) زاد المعاد ، جلد 2 ص 158 ، فصل : فى بحث زمن تحريم المتعة .\r\n( 2 ) . زاد المعاد ، جلد 2 ص 204 ، فصل : فى اباحة متعة النساء ثم تحريمها .\r\n( 3 ) فتح البارى ، جلد 9 ص 22 . .\r\n","page_name":" 394 ","page_number":394},
  {"content":"\r\n\r\nهيچ يك از سيره‌نويسان و راويان حديث آن را به رسميت نمىشناسند » . « 1 »\r\n« ابن حجر » همچنين سخن « ابن قيم » را - كه اخيراً گذشت - نقل كرده است . « 2 »\r\n\r\nب - تحريم گوشت الاغ‌هاى اهلى در خيبر :\r\n« ابن حجر » از ابن عباس روايت كند كه او براى حلال بودن گوشت الاغ اهلى به اين آيه استدلال كرده است : ( قُلْ لا أَجِدُ في ما أُوحِيَ إِلَيَّ مُحَرَّماً ) : « بگو من در آنچه به سويم وحى شده ، حرامى نمىبينم . . . » . « 3 »\r\nمؤلف گويد : ممكن است نهى رسول خدا ( ص ) از خوردن گوشت الاغ‌هاى اهلى ، تنها مخصوص الاغ‌هاى اهلى خيبر ، و به خاطر يكى از علت‌هايى بوده كه در روايات زير آمده است :\r\nدر صحيح بخارى از « ابىاوفى » روايت كند كه گفت : « در « غزوه خيبر » دچار گرسنگى شديم ، و در حالى كه ديگ‌ها مىجوشيد و برخى گوشت‌ها قريب پختن بود ، جارچى رسول خدا ( ص ) ندا داد : از گوشت اين خران هيچ نخوريد و همه را به دور ريزيد . ابن ابى اوفى گويد : به ما خبر دادند كه نهى رسول خدا ( ص ) براى آن بود كه « خمس » آن‌ها را جدا نكرده بودند . برخى هم گفته‌اند : رسول خدا ( ص ) به خاطر آنكه آن‌ها نجاست خوار بودند ، از خوردن گوشت‌شان نهى فرمود » . « 4 »\r\nو نيز ، شايد سبب تحريم ، چيزى است كه ابوداود در كتاب خراجِ سنن خود ، باب « تعشير اهل الذمة » از « عرباض بن ساريه سلمى » « 5 » روايت كرده كه او گفته\r\n\r\n\r\n","description":"","footnote":"\r\n( 1 ) فتح البارى ، جلد 11 ص 72 .\r\n( 2 ) فتح البارى ، جلد 11 ص 74 .\r\n( 3 ) فتح البارى ، جلد 12 ص 70 : باب لحوم الخيل .\r\n( 4 ) صحيح بخارى ، باب : لحوم الخيل . شرح فتح البارى ، جلد 9 ص 22 .\r\n( 5 ) ابونجيح ، عرباض بن ساريه سلمى ، از طريق وى ( 31 ) حديث از رسول خدا ( ص ) روايت كرده‌اند كه صاحبان صحاح - غير از بخارى و مسلم - آن‌ها را آورده‌اند . در سال 75 هجرى يا در فتنها ابن‌زبير وفات يافت . مراجعه كنيد : اسد الغابه ، جلد 3 ص 399 . جوامع السيره ، ص 281 . تقريب التهذيب ، جلد 2 ص 17 . .\r\n","page_name":" 395 ","page_number":395},
  {"content":"\r\n\r\nاست : در خيبر فرود آمديم و اصحاب رسول خدا ( ص ) با او بودند . صاحب خيبر كه مردى سركش و بدخو بود ، رو به سوى رسول خدا ( ص ) كرد و گفت : اى محمّد ! آيا براى شما رواست كه الاغ‌هاى ما را ذبح كنيد ، ميوه‌هايمان را بخوريد و زنان‌مان را بزنيد ؟ رسول خدا ( ص ) خشمگين شد و فرمود : « اى پسر عوف ! اسبت را سورا شو و جار بزن و بگو كه : آگاه باشيد ! اين كشتزار براى هيچ مؤمنى حلال نيست ، و اينكه ، همه براى نماز گرد هم آيند » گويد : همه جمع شدند . رسول خدا ( ص ) با آنان نماز گزارد و سپس برخاست و فرمود :\r\n« آيا برخى از شما به تكيه‌گاه خويش تكيه زده و مىپندارند خداوند چيزى را - جز آنچه در اين قران است - حرام نكرده است ؟ آگاه باشيد كه من موعظه نمودم و به چيزهائى امر و نهى كردم كه به اندازه‌ى قرآن يا بيش از آن است . خداوند به شما اجازه نداده تا وارد خانه‌هاى اهل كتاب شويد مگر با اجازه آن‌ها ، و حق نداريد زنان‌شان را بزنيد و ميوه‌هايشان را بخوريد ، و اين حكم تا زمانى كه ماليات و حقوق واجب‌شان را به شما مىپردازند ، برقرار است » . « 1 »\r\nبنابر آنچه « ابن ابى اوفى » روايت كرده ، اصحاب رسول خدا ( ص ) سبب نهى آن حضرت از خوردن گوشت الاغ‌هاى اهلى در آن روزها را ، بيان داشته‌اند . برخى از آنان گفته‌اند : علت نهى آن بوده كه « خمس » آن‌ها را نپرداخته بودند . اين موضوع را رواياتى كه درباره « غلول و خيانت » رسيده تأييد مىكند . و شايد نهى رسول خدا ( ص ) نهى از « غارت » اموال ديگران بوده است . چنان كه در حديث زير است :\r\n\r\n\r\n","description":"","footnote":"\r\n( 1 ) . سنن ابىداود ، جلد 2 ص 64 . .\r\n","page_name":" 396 ","page_number":396},
  {"content":"\r\n\r\nدر سنن ابىداود از مردى انصارى روايت كند كه گفت : با رسول خدا ( ص ) به سفرى رفتيم و مردم شديداً به زحمت افتادند و نيازمند شدند ، گوسفندانى را يافتند و آن‌ها را غارت كردند . ديگ‌هاى غذاى ما مىجوشيد كه رسول خدا ( ص ) كمان به دست سر رسيد و با كمان خود ديگ‌ها را واژگون كرد . سپس گوشت‌ها را با خاك درآميخت و فرمود : « غارت كردن حلال‌تر از مردار نيست » « 1 »\r\nديگران هم كه - چنان كه گذشت - گفتند : « نهى از خوردن گوشت الاغ‌هاى اهلى بدان سبب بود كه آن‌ها نجاست خوار بودند » .\r\nو به هر حال ، نهى از خوردن گوشت خران اهلى ، ويژه خران اهلى موجود در « غزوه خيبر » بود .\r\nهمچنين است موضوع تحريم « نكاح متعه » [ / ازدواج موقت 
  ] ، زيرا « عرباض بن ساريه » روايت كرد كه آن يهودى سركش بدخو به رسول خدا ( ص ) شكايت كرد و گفت : « آيا بر شما رواست كه خران ما را بكشيد و ميوه‌هايمان را بخوريد و زنان‌مان را بزنيد ؟ » و رسول خدا ( ص ) همه را گرد آورد و به آنان گفت : « براى شما روا نيست داخل خانه‌هاى اهل كتاب شويد مگر با اجازه آن‌ها ، و حق نداريد زنان‌شان را بزنيد و ميوه‌هايشان را بخوريد . اين حكم تا زمانى كه آن‌ها ماليات و حقوقى را كه بر عهده دارند مىپردازند ، برقرار است » .\r\nبنابراين ، نهى رسول خدا در اين باره هم ، تنها نهى از زدن زنان اهل كتابى بوده كه « جزيه و ماليات » مىدادند و نهى از نكاح متعه [ / ازدواج موقت 
  ] نبوده است .\r\nداستان « غزوه خيبر » چنين بود كه گذشت . جز آنكه يكى از موافقان تحريم متعه ، روايتى را خلق و آن را از قول نواده‌هاى امام على ( ع ) به آن حضرت نسبت داده كه به ابن عباس موافق متعه فرموده : « تو مرد خودخواهى هستى » و به او خبر داده كه رسول خدا ( ص ) در « غزوه خيبر » از « متعه نساء » [ / ازدواج موقت 
  ] نهى\r\n\r\n\r\n","description":"","footnote":"\r\n( 1 ) سنن ابىداود ، جلد 3 ص 66 . باب : فى النهى عن النهبى . .\r\n","page_name":" 397 ","page_number":397},
  {"content":"\r\n\r\nفرموده ، و از خوردن گوشت خران اهلى نيز ، اين مبتكر خلّاق فراموش كرده كه امام على ( ع ) همان كسى است كه مىفرمود : « اگر عمر از ازدواج موقت منع نكرده بود هيچ كس زنان نمىكرد مگر نگون‌بخت شقى » « 1 »\r\nو شگفت‌آورتر آنكه ، اينان در اينجا از قول نواده‌هاى امام على ( ع ) روايت تحريم « ازدواج موقت » را به آن حضرت نسبت داده‌اند ، و با همين تركيب سندى ، روايت ديگرى ساخته و گفته‌اند : « امام على ( ع ) دستور فرمود تا « حج » را از « عمره » جدا سازند ! و بعيد نيست كه خالق و مبتكر هر دو روايت يكى باشد » .\r\n2 - همچنين است حال آنچه كه از ابوذر روايت كرده‌اند :\r\nاينان - چنان كه گذشت - از ابوذر روايت كردند كه گفته است : « متعه حج » ويژه اصحاب محمد ( ص ) بود . و اين رخصتى بود از آنِ ما ! » و درباره‌ى « متعه نساء » [ / ازدواج موقت 
  ] نيز ، روايت كرده‌اند كه گفته است : « ازدواج موقت » تنها براى ما اصحاب رسول الله ( ص ) ، به مدت سه روز ، حلال شد و سپس رسول خدا ( ص ) از آن نهى فرمود » . و اينكه گفته است : « ازدواج موقت » به خاطر بودن ما در خوف و جنگ بود » .\r\nو شگفت آنكه در هر روايت ابوذر ، در اين‌جا و آنجا ، در هر دو طريق ، « ابراهيم تيمى » و « عبدالرحمن بن اسود » قرار دارند ، و حالِ اين دو روايت حال همان دو روايتى است كه به امام على ( ع ) نسبت دادند .\r\n3 و 4 - اما روايت « سبره‌ى جهنى » ، صحيح آن همان است كه در اول بحث از صحيح مسلم و مسند احمد و سنن بيهقى آورديم كه : « رسول خدا ( ص ) به آنان اجازه فرمود « ازدواج موقت » كنند ، و اينكه او با زنى از بنىعامر « عقيد موقت » بست و رداى خود را « مهريه » داد و سه روز با وى بود ، سپس رسول خدا فرمود : « هر كس چيزى از اين زنان « متعه شده » نزد خود دارد آنان را آزاد نمايد » يعنى :\r\n\r\n\r\n","description":"","footnote":"\r\n( 1 ) . مصادر آن را در گذشته آورديم . .\r\n","page_name":" 398 ","page_number":398},
  {"content":"\r\n\r\nرسول خدا ( ص ) آنان را فرمود تا از زنانى كه با آنان « ازدواج موقت » كرده‌اند ، جدا شده و آماده خروج از مكه باشند . پس از چندى « توجيه‌كنندگان » كار خليفه عمر وارد صحنه شدند و عبارات اين روايت را تحريف كردند و جمله : « ليخلّ سبيلها / راه آنان را باز بگذارد » را به جمله : « انها حرام من يومكم هذا الى يوم القيامة / اين‌ها از امروزتان تا روز قيامت ، حرام شدند » و امثال آن تبديل كردند تا نشان دهند كه « ازدواج موقت » در فتح مكه حرام شده [ نه توسط خليفه 
  ] اما چون اين روايت با روايات ديگرى كه درباره‌ى « حرمت » متعه دارند ، تناقض دارد ، برخى از آن‌ها با صراحت مىگويند كه « تحريم » پيش از « فتح مكه » و در زمان « فتح خيبر » بوده ، و برخى مىگويند : جواز و حرمت هر دو پس از فتح مكه بوده ، و چون خود را به صحت و درستى همه اين روايات ملتزم مىدانند ، نيازمند آن شدند تا براى اين تناقض آشكار جوابى دست و پا كنند و بدين خاطر ، چيزى را به شريعت محمّدى ( ص ) نسبت دادند كه ساحت مقدس اسلام شديداً از آن برى و بيزار است ، و گفتند : « اين واقعه چند بار « نسخ » گرديده است ! » كه شرح آن چنين است :\r\n\r\n14 - نسخ حكم ازدواج موقت\r\n« مسلم » در صحيح خود عنواين دارد به نام : « باب نكاح متعه و بيان اينكه ، حلال شد و سنخ گرديد ، سپس حلال شد و نسخ گرديد ، و پس از آن ، حكم نسخ تا روز قيامت باقى ماند . »\r\nابن كثير در تفسيرش گويد : « شافعى و گروهى از علما بر آنند كه : ازدواج موقت حلال شد و نسخ گرديد ، سپس حلال شد و دوباره نسخ گرديد » . « 1 »\r\n\r\n\r\n","description":"","footnote":"\r\n( 1 ) . تفسير ابن‌كثر ، جلد 1 ص 474 ، در تفسير آيه ( فَمَا اسْتَمْتَعْتُمْ بِهِ . . . ) . .\r\n","page_name":" 399 ","page_number":399},
  {"content":"\r\n\r\nابن عربى گويد : « 1 » « حكم « ازدواج موقت » دوبار دچار « نسخ » شد و سپس حرام گرديد » .\r\nزمخشرى نيز در كشاف به آن اشاره كرده است . « 2 »\r\nو ديگران گفته‌اند : « نسخ » بيش از دو بار واقع شده است . « 3 » و حق با اين گروه اخير است . چه ، اگر تكرار « نسخ » در يك حكم را به خاطر رفع تناقض احاديث بپذيريم ، به ناچار بايد بگوييم كه تكرار نسخ به تعداد احاديث متناقض است ! ! » .\r\nبنابراين ، آنچه قرطبى پس از آورد سخن « ابن عربى » نقل مىكند صحيح است . او مىگويد : « دانشمند ديگرى كه طرق احاديث « ازدواج موقت » را جمع كرده گرفته است : مقتضاى اين احاديث آن است كه حكم « ازدواج موقت » هفت بار حلال و حرام شده باشد . زيرا : « ابن عمره » روايت كرده كه اين حكم در اوائل اسلام بوده است . سلمة بن اكوع روايت كند كه مربوط به سال فتح « اوطاس » است . از روايات [ منسوب به 
  ] على ( ع ) برمىآيد كه در « فتح خيبر » بوده . روايت ربيع بن سبره « حليت » آن را به « فتح مكه » مربوط مىكند . طرق اين روايات همه در صحيح مسلم آمده است . در غير صحيح مسلم از قول على ( ع ) روايت كند كه نهى آن آن در « غزوه تبوك » بوده است . در سنن ابوداود از ربيع بن سبرة روايت كند كه نهى از آن [ / ازدواج موقت 
  ] در « حجة الوداع » بوده است . و ابن داود اين روايت اخير را صحيح‌ترين روايات اين باب مىداند . و عمرو از حسن روايت كند كه ، پيش از آن و بعد از آن [ / حجة الوداع 
  ] حلال نشده است . اين سخن از قول « سبره » نيز روايت شده است .\r\nو اين‌ها هفت موضعى هستند كه « متعه » [ / ازدواج موقت 
  ] در آن‌ها حلال و\r\n\r\n\r\n","description":"","footnote":"\r\n( 1 ) . سخنان مشروح او مىآيد .\r\n( 2 ) تفسير كشّاف ، جلد 1 ص 519 .\r\n( 3 ) . ابن رشد در بداية المجتهد ، جلد 2 ص 63 ، گويد : پنج بار واقع شده . .\r\n","page_name":" 400 ","page_number":400},
  {"content":"\r\n\r\nسپس حرام شده است . . . » . « 1 »\r\n* * * بدين‌گونه ، التزام پيروان مكتب خلفا به صحت احاديث وارد در كتاب‌هايى كه نام صحيح يافته‌اند ، آنان را بدان‌جا كشانيده كه بگويند : « حكم متعه [ / ازدواج موقت 
  ] در شرع اسلام بارها « نسخ » گرديده است . » و چه نيكو است سخن « ابن قيم » در اين باره ، او مىگويد : « يقيناً چنين نسخى در شريعت بىسابقه است ، و همانند آن در اسلام نشدنى است « 2 » و چه سخيف است سخن « ابن عربى » كه در اين‌باره گويد : « اما اين باب [ / نسخ مكرر 
  ] با وضوح و استحكام تمام در ناسخ و منسوخِ احكام ثابت است . و از عجايب اين شريعت آن‌كه « نسخ مكرر » در آن واقع مىگردد . . . ! ! » . « 3 »\r\nاضافه بر آنچه آورديم ، نمىدانم چگونه مىتوان حتى يكى از اين روايات را صحيح دانست در حالى كه به « تواتر » از « عمر » نقل كرده‌اند كه او گفته است :\r\n( متعتان كانتا على عهد رسول الله ( ص ) أنا أنهى عنهما : متعة النساء و متعة الحج ) : « دو متعه در زمان رسول خدا ( ص ) جارى بود كه من از آن‌ها نهى مىكنم « متعه نساء [ ازدواج موقت 
  ] و متعه حج » .\r\nو در عبارت ديگرى گويد : « و احرّمهما » : و آن دو را حرام مىكنم . » . « 4 »\r\nچگونه مىشود يكى از اين روايات صحيح باشد ، در حالى كه در روايت صحيح از جابر گويد : « ما در زمان رسول خدا ( ص ) و ابوبكر و عمر متعه [ / ازدواج موقت 
  ] مىكرديم ؟ » .\r\n\r\n\r\n","description":"","footnote":"\r\n( 1 ) تفسير قرطبى ، جلد 5 ص 130 و 131 .\r\n( 2 ) . زاد المعاد ، جلد 2 ص 204 .\r\n( 3 ) . شرح ترمذى ، جلد 5 ص 48 - 51 .\r\n( 4 ) . مصادر اين روايت در اول بحث « متعه حج و متعه نساء » گذشت و نيز ، مراجعه كنيد : زاد المعاد ، جلد 2 ص 205 . .\r\n","page_name":" 401 ","page_number":401},
  {"content":"\r\n\r\nو در روايت ديگرى گويد : « تا آنكه اواخر خلافت عمر شد و . . . » .\r\nو در روايت ديگر گويد : « ما در زمان رسول خدا ( ص ) و ابىبكر با مقدار خرما و آرد ، « متعه » مىكرديم ، تا آنكه عمر به خاطر اقدام « عمرو بن حريث » آن را ممنوع كرد » . « 1 »\r\nو چگونه ممكن است يكى از اين روايات صحيح باشد ، و شخص « عمر » و هيچ يك از صحابه و تابعين تا زمان ابن‌زبير آن را نشنيده باشد ؟ و هيچ يك از مسلمانان در طول اين دوران از آن باخبر نشده باشد ؟ چه ، اگر وجود مىداشت ، عمر را از آن آگاه مىكردند ، و به استشهاد مىنمودند و هيئت حاكمه خلافت تا دوران ابن‌زبير آن را منتشر ساخته و به استناد مىكردند . به ويژه كه معارضان و مخالفان تحريم مانند ، ابن‌عباس و جابر و ابن‌مسعود و ديگران ، ايشان را با استناد به سنت رسول خدا ( ص ) مجاب و محكوم مىكردند ، و ديگران را بر آن گواه مىگرفتند و از كسانى مانند اسماء مادر ابن‌زبير سئوال مىكردند . و على ( ع ) و ابن‌عباس آشكارا مىگفتند : « اگر عمر از « ازدواج موقت » نهى نكرده بود هيچ كس جز نگون بخت شقى ، زنا نمىكرد » و هيچ كس هم نگفت كه رسول خدا ( ص ) از آن هى فرموده است .\r\nبله ، اين مقدار را مىپذيريم كه ، اين‌گونه احاديث خيرخواهانه جعل گرديد تا موضع خليفه عمر در اين باره را تدييد و اشكالات وارد بر او را دفع نمايد ! همان‌گونه كه احاديث جداسازى حج از عمره و برگزارى حجّ تنها نيز ، براى خيرخواهى و دفع ايرادات وارد بر او وضع گرديد . و اين همانند احاديثى است كه در فضيلت خواندن سوره‌هاى قرآن براى خيرخواهى و ثواب جعل و وضع كردند .\r\n\r\n\r\n","description":"","footnote":"\r\n( 1 ) . مصادر اين روايات در بحث « سبب تحريم عمر از متعه نساء » گذشت . .\r\n","page_name":" 402 ","page_number":402},
  {"content":"\r\n\r\n« نواوى » در تقريب « 1 » خود گويد : « جاعلان و حديث‌سازان چند گروهند كه خطرناكترين و زيانبارترين آن‌ها كسانىاند كه منسوب به زهد و ترك دنيا هستند و احاديث را براى خيرخواهى و ثواب مىسازند و مردم ساخته‌هاى آن‌ها را به خاطر اعتماد براىشان مىپذيرند » .\r\nو در شرح آن گويد : « از نمونه‌هاى آنچه براى خيرخواهى و ثواب ساخته شده ، روايتى است كه حاكم با سند خود تا ابوعمار مروزى روايت كند كه ، به ابوعصمت ، نوح بن ابى مريم گفته شد : تو چگونه از قول عكرمه از ابن‌عباس اين همه روايت را در فضيلت تك‌تك سوره‌هاى قرآن به دست آورده‌اى ، در حالى كه هيچ يك از آن‌ها نزد اصحاب عكرمه نيست ؟ ! او گفت : من ديدم مردم از قرآن روىگردان شده و به فقه ابى حنيفه و مغازى ابن‌اسحاق روى آورده‌اند ، بدين خاطر ، اين احاديث را براى ثواب و خيرخواهى جعل كردم . . . ! ! » . « 2 »\r\nو احاديث ساخته شده در تأييد موضع « عمر » در نهى از « متعه حج و متعه نساء » از قبيل است . به ويژه آنچه درباره « نهى رسول خدا ( ص ) » از متعه [ / ازدواج موقت 
  ] روايت شده كه به نظر ما ، بعد از دوران ابن‌زبير و پيش از عصر تدوين حديث ، ساخته شده است ، يعنى در اواخر قرن اول و اوايل قرن دوم هجرى براى توجيه كار عمر جعل گرديده است .\r\nخلاصه ، يكى از آنان حديثى ساخت و گفت : رسول خدا ( ص ) در غزوه خيبر از « متعه نساء » [ / ازدواج موقت 
  ] نهى فرمود .\r\nو ديگرى گفت : رسول خدا ( ص ) آن را حلال و در عمره‌ى قضيه حرام فرمود .\r\nو سومى گويد : اين حكم در « فتح مكه » بوده است .\r\nو چهارمى مىگويد : در سال فتح « اوطاس » بوده است .\r\n\r\n\r\n","description":"","footnote":"\r\n( 1 ) . تقريب النواوى ، حافظ محىالدين نواوى .\r\n( 2 ) . تدريب الراوى ، در شرح نواوى ، سيوطى جلد 1 ص 282 . .\r\n","page_name":" 403 ","page_number":403},
  {"content":"\r\n\r\nو پنجمى گويد : در « غزوه تبوك » واقع شده است .\r\nو ششمى گفته است : « در حجة الوداع » بود . « 1 » و بدين‌گونه ، هر يك از آنان مىخواهد بگويد كه : « حلّيت و حرمت » با هم و در زمان و مكان خاص و در دوران رسول خدا ( ص ) واقع گرديده ، و تحريم « عمر » نيز ، بدين خاطر بوده است .\r\nبارى ، احاديث با هم تناقض دارند و دانشمندان مكتب خلفا به دنبال رفع اين تناقض بر آمده و عذرى جز آنچه كه موجب نقض شريعت اسلامى است نيافتند و آن را به رسول خدا ( ص ) بستند و با آنكه افتراى به شرع محمدى بود ، بدان تمسك جستندو گفتند : « اين حكم دو بار حلال و دو بار نسخ گرديد . و گفتند : حلال شدن و سنخ آن بيش از اين بوده و تا هفت بار تكرار شده است ! ! » .\r\nآرى ، اينان تا آگاه كه به صحت اين‌گونه احاديث ملتزم بوده و بر اين سخن خويش محافظت كنند ، توهين به اسلام را فاجعه بزرگ و ويرانگر ندانند . ! !\r\nعلماى مكتب خلفا در تأييد تحريم متعه [ / ازدواج موقت 
  ] به وسيله اين احاديث سودها برده‌اند . نمونه آن ، دساتان يحيى بن اكثم « 2 » و مأمون در اوايل قرن سوم هجرى است كه « ابن خلكان » آن را از قول محمد بن منصور - بدين‌گونه - روايت كرده است : گويد : « ما با مأمون خليفه عباسى در راه شام بوديم كه وى دستور داد ندا كنند : « ازدواج موقت حلال است » يحيى بن اكثم به من و\r\n\r\n\r\n","description":"","footnote":"\r\n( 1 ) . ابن حجر در فتح البارى ، جلد 11 ص 73 ، بدين‌گونه آن را سلسله‌وار آورده است .\r\n( 2 ) . ابومحمد يحيى بن اكثم مروزى ، از فرزندان اكثم بن صيفى اسدى بود كه متوكل او را مقام « قاضى القضات » بخشيده و اداره امور مملكت اسلامى را به دو سپرد . منسوب به عمل قوم لوط بوده و شاعر درباره او گفته است :\r\n« متى تصلح الدنيا و يصلح اهلها و قاضى القضاة المسلمين يلوط »\r\nيعنى : رد چه وقت دنيا و اهل دنيا اصلاح مىگردند ، در حالى كه قاضى القضات مسلمين لواط مىكند » . و ديگرى درباره او گفته است : او قاضىاى است كه زنا را موجب حد شرعى مىداند ، ولى بر لواط كار نزد او باكى نيست . وى در سال 142 ه - وفات كرد . و فيات الاعيان ، جلد 5 ص 197 - 213 . .\r\n","page_name":" 404 ","page_number":404},
  {"content":"\r\n\r\n« ابىالعيناء » گفت : صبح زود به نزد او برويد و اگر جاى سخن گفتن بود با او سخن بگوئيد و گرنه سكوت كنيد تا من وارد شوم .\r\nگويد : نزد مأمون رفتيم ، ديديم مسواك مىكند و خشمگينانه مىگويد : « دو متعه بود كه در زمان رسول خدا و ابىبكر انجام مىشد و من از آن دو نهى مىكنم ! ! تو كه هستى اى « جُعَل » تا از آنچه رسول خدا ( ص ) و ابوبكر ( رض ) انجام داده‌اند ، نهى كنى » ؟ ! « ابوالعيناء » به محمد بن منصور اشاره و گفت : « مردى كه درباره عمر بن خطاب چنين مىگويد ، ما با او سخن بگوئيم » ؟ ! گويد : بدين سبب خويشتن‌دارى كرديم تا « يحيى بن اكثم » آمد و نشست و ما هم نشستيم .\r\nمأمون به يحيى گفت : « چه شده ، تو را برافروخته مىبينم ؟ » يحيى گفت : اين اندوه از فاجعه‌اى است كه در اسلام رخ داده !\r\nمأمون گفت : چه چيز در آن حادث شده ؟\r\nگفت : نداى بر حلّيت زنا !\r\nمأمون پرسيد : زنا !\r\nمأمون پرسيد : زنا ؟ !\r\nيحيى گفت : آرى ، متعه [ / ازدواج موقت 
  ] زناست !\r\nمأمون گفت : اين را از كجا مىگوئى ؟\r\nيحيى گفت : از كتاب خداى عزّوجلّ و حديث رسول الله ( ص ) :\r\nخداى متعال فرموده : ( قَدْ أَفْلَحَ الْمُؤْمِنُونَ - إِلَى قَوْلِهِ : - وَ الَّذينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ فَمَنِ ابْتَغى وَراءَ ذلِكَ فَأُولئِكَ هُمُ العادُونَ ) - يعنى « براستى كه مؤمنان رستگار شدند - تا آنجا كه فرموده : - آنان كه دامن خويش نگه مىدارند . و جز با همسران يا كنيزان خويش نمىآميزند . اينان سرزنش نشوند . و هر كس راهى جز آن برگزيند آنان همان تجاوزكارانند » .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبعد گفت : اى اميرمؤمنان ! همسر موقت ملك يمين [ / كنيز 
  ] است ؟ مأمون گفت : خير ، يحيى گفت : همسر موقت همان همسرى است كه ارث مىبرد و ارث مىگذارد و اولادش ملحق مىگردد « 1 » و شرايط آن را دارد ؟ مأمون گفت : خير ، يحيى گفت : پس هر كه از اين دو [ / ازدواج دائم و كنيزِ در اختيار 
  ] فراتر رود از تجاوزكاران است .\r\nاى اميرمؤمنان ! اين « زهرى » است كه از عبدالله و حسن فرزندان محمد بن حنفيه ، از پدرشان از على بن ابىطالب ( رض ) روايت مىكند كه گويد : « رسول خدا ( ص ) به من دستور داد تا با صداى بلند « نهى از متعه و تحريم آن » را اعلام دارم . و اين بعد از آنى بود كه آن حضرت به انجامش فرمان داده بود » .\r\nمأمون رو به سوى ما كرد و گفت : اين حديث از « زهرى » مسلّم و محفوظ است ؟ گفتم : آرى اى اميرمؤمنان ! عده‌اى از جمله « مالك » ( رض ) آن را روايت كرده‌اند . مأمون گفت : استغفرالله [ / از خدا آمرزش مىخواهم 
  ] ، ندا در دهيد كه « متعه » [ / ازدواج موقت 
  ] حرام است . و چنين كردند » .\r\nابواسحاق ، اسماعيل بن حمّاد بن زيد ، فقيه مالكى مذهب ، روزى از « يحيى بن اكثم » سخن راند و مقامش را بسيار بزرگ شمرد و گفت :\r\nاو را در اسلام دورانى است كه براى هيچ كس مانند آن نبوده ، و اين روز را يادآور شد » . « 2 »\r\n* * * آرى ، دانشمندان مكتب خلفا در هنگام بحث و مناظره به اين احاديث\r\n\r\n\r\n","description":"","footnote":"\r\n( 1 ) . قبلًا گذشت كه در مكتب اهل بيت ( ع ) اولاد متعه [ / ازدواج موقت 
  ] با اولاد « ازدواج دائم » از همه جهات يكسانند .\r\n( 2 ) . و قيات الاعيان ، جلد 5 ص 199 و 200 ، نشر « مكتبة النهفتة المصرية » چاپ ، مكتبة السعادة ، سال 1949 ميلادى . .\r\n","page_name":" 406 ","page_number":406},
  {"content":"\r\n\r\nاحتجاج و استناد مىكنند ، و هنگامى كه با سخن قطعى و مسلّم خليفه عمر مواجه مىشوند و مىپذيرند كه او گفته است : « دو متعه در زمان رسول خدا ( ص ) انجام مىشد و من از آن دو نهى مىكنم و بر انجام آن كيفر مىدهم » مىگويند : « خليفه اجتهاد كرده است ! » بنابراين ، خداوند فرموده ، رسول خدا ( ص ) فرموده ، و خليفه عمر [ در مقال آن 
  ] اجتنهاد كرده است ! ! ! « 1 »\r\n\r\nفشرده اين بحث :\r\nبه تواتر ثابت شد كه خليفه عمر گفته است : « دو متعه در زمان رسول خدا ( ص ) داير بود و من اكنون از آن دو نهى كرده و بر انجام‌شان كيفر مىدهم » كه بحث متعه حج گذشت و تعريف متعه نساء در مكتب خلفا آن است كه : « مردى زنى را با اذن ولىّ او در حضور دو شاهد با مدّت معين به ازدواج خود درآورد و مهر توافق شده را به او بپردازد و در پايان مدت چيزى بر عهده زن نباشد مگر عدّه كه يقين كند باردار نيست ؛ چون فرزند ، بدون شك [ به پدر 
  ] ملحق مىشود . و اگر باردار نبود مىتواند با ديگرى ازدواج نمايد . و عدّه او يك بار عادت ماهيانه است . و از يكديگر ارث نمىبرند . و اگر مدّت به سر آمد و خواستار تمديد آن شدند ، بايد مهر ديگرى به او بپردازد » .\r\nامّا تعريف آن در مكتب اهل‌البيت آن است كه : « زن يا شخصاً خود را تزويج مىكند يا وكيل او - و اگر صغيره است ولىّ او - وى را با مهر معلوم و مدت معين به ازدواج مردى كه مىتواند با او ازدواج كند درمىآورد ؛ - مردى كه ازدواج با او هيچ مانع شرعى نسبى يا سببى يا رضاعى يا عدّه يا حصان نداشته باشد و چون مدت به سرآيد ، با شوهر بقيه مدت را به او ببخشد ، از او جدا مىشود . و زن پس از جدائى ، اگر آميزش كرده و در سن يائسگى نباشد ، به مقدار دو بار\r\n\r\n\r\n","description":"","footnote":"\r\n( 1 ) . مراجعه كنيد : شرح نهج البلاغه ، ابن ابى الحديد ، معتزلى ، جلد 3 ص 363 در جواب طعن هشتم . .\r\n","page_name":" 407 ","page_number":407},
  {"content":"\r\n\r\nعادت ماهيانه عدّه نگه مىدارد ، و اگر از كسانى است كه عادت نمىشود به مقدار چهل و پنمج روز صبر مىكند ، و اگر آميزش انجام نشده همانند زن مطلقه پيش از آميزش است و عدّه‌اى بر او نيست . و حال فرزند در ازدواج موقت ، در همه احكام ، حال فرزند در ازدواج دائم است » .\r\n\r\nمتعه يا ازدواج موقت در كتاب خدا :\r\nخداوند سبحان مىفرمايد : ( فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَريضَةً وَ لا جُناحَ عَلَيْكُمْ فيما تَراضَيْتُمْ بِهِ مِنْ بَعْدِ الْفَريضَةِ إِنَّ اللَّهَ كانَ عَليماً حَكيماً ) :\r\n« و زنانى را كه از آنان كام جستيد ، مهريه واجب آن‌ها را بپردازيد . و اگر بعد از مهريه معيّن بر چيزى توافق كرديد بر شما باكى نيست كه خداوند عليم و حكيم است . » « 1 »\r\nاين آيه در مصحف [ تفسيرى 
  ] ابن‌عباس ( فَمَا اسْتَمْتَعْتُمْ بِهِ مِنْهُنَّ - الى اجل مسمّى - ) آمده و ابىّبن كعب و سعيد بن جبير و سدّى نيز آن را اين گونه قرائت كرده و قتاده و مجاهد نيز آن را روايت كرده‌اند .\r\nازدواج موقت در سنّت :\r\nاز ابن‌مسعود ، گويد : « رسول خدا ( ص ) اجازه فرمود كه زنان را با دادن لباس و جامه براى مدّت معين به ازدواج خود درآوريم . » سپس اين آيه را تلاوت كرد : ( يا أَيُّهَا الَّذينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا . . . ) : « اى مؤمنان ! پاكيزه‌هائى را كه خدا بر شما حلال كرده حرام مكنيد و از حد تجاوز ننمائيد . . . » . « 2 »\r\nو از جابر و سلمة بن اكوع ، گويند : « منادى رسول خدا ( ص ) به سوى ما آمد و\r\n\r\n\r\n","description":"","footnote":"\r\n( 1 ) . نساء / 24 .\r\n( 2 ) . مائده / 87 . .\r\n","page_name":" 408 ","page_number":408},
  {"content":"\r\n\r\nگفت : « پيامبر ( ص ) به شما اجازه فرمود تا ازدواج موقت نمائيد » .\r\nو از سبزه‌ى جهنى ، گويد : « رسول خدا ( ص ) به ما اجازه ازدواج موقت داد و من با مرد ديگرى نزد زنى از بنىعامر رفتيم و خود را به او معرفى نموديم و او گفت : مهريه چه مىدهى ؟ من گفتم : ردايم را . . . و او گفت : تو و ردايت مرا بسنده‌ايد . پس از آن سه روز نزد او درنگ كردم تا آنگاه كه رسول خدا ( ص ) فرمود : « هر كس چيزى بر عهده يكى از زنانِ متعه شده دارد آن را بر او ببخشد و آزادش نمايد . »\r\nو از ابو سعيد خدرى ، گويد : « ما در زمان رسول خدا ( ص ) با دادن جامه ازدواج موقت مىكرديم . »\r\nو از اسماء دختر ابىبكر ، گويد : « در زمان رسول خدا ( ص ) آن را انجام داديم » .\r\nو از جابر ، گويد : آن ايّام ، در زمان رسول خدا و ابىبكر و عمر ، با دادن مقدارى خرما و آرد ازدواج موقت مىكرديم ، تا آنگاه كه در اواخر خلافت عمر « عمرو بن حريث » با زنى ازدواج موقت كرد و آن زن باردار شد و عمر از آن نهى كرد . »\r\nو در روايتى گويد : « عمرو بن حريث دخترى باكره از بنىعامر بن لؤى را عقد موقت كرد و او باردار شد و عمر گفت : « برخى مردان را چه شده كه متعه مىكنند و گواه عادل نمىگيرند ؟ هر كس متعه كرده و گواه نگرفته باشد حدّش مىزنم ! » و مردم آن را از او پذيرفتند . »\r\nو در روايتى گويد : « ربيعة بن اميّة بن خلف زنى غير عرب را با گواهى دو زن به عقد [ موقت 
  ] خود درآورد و آن زن باردار شد و عمر بر فراز منبر رفت و گفت : « اگر پيش از اين اعلام كرده بودم اكنون رجم مىكردم . » .\r\nو در روايتى گكويد : « سلمة بن اميّه ، آزاد شده حكيم بن اميّه را متعه كرد و او\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nبچه آورد و وى انكار نمود و عمر از متعه نهى كرد و گفت : « اگر مردى را نزد من آوردند كه متعه كرده باشد و محصن [ / زن‌دار 
  ] باشد ، او را رجم مىكنم و اگر محصن نباشد تازيانه‌اش مىزنم . » .\r\nو پس از نهى عمر بود كه ازدواج موقت در جامعه اسلامى حرام شد و خليفه عمر همچنان بر تحريم آن پاى فشرد .\r\nعمران بن سوده روايت كرده و گويد : « به خليفه عمر گفته است : « نصيحتى براى تو دارم » و عمر گفته است : « آفرين بر اين ناصح ! بياور ! »\r\nگويد گفتم : « امتّت بر تو عيب مىگيرند كه عمره را در ماه‌هاى حج حرام كرده‌اى ، در حالى كه رسول خدا و ابوبكر چنين نكرده‌اند و آن حلال است . »\r\nعمر گفت : « آن‌ها اگر در ماه‌هاى حج عمره گزارند آن را كافى مىدانند و مكه از وجودشان خالى مىماند ، پس كار درستى كرده‌ام . »\r\nگفتم : « مى گويند تو متعه‌ى نساء [ / ازدواج موقت 
  ] را حرام كرده‌اى ، در حالى كه اين رخصتى خدائى بود و ما با مقدار چيزى متعه مىكرديم و پس از سه روز جدا مىشديم . »\r\nعمر گفت : « رسول خدا آن را در زمان تنگنا و ضرورت حلال كرد و پس از آن مردم به فراخى و وسعت رسيدند و اكنون هر كه خواهد مىتواند با مقدار چيزى ازدواج كند و پس از سه روز با طلاق جدا شود . »\r\nمؤلف گويد : « آيا با اين دستاويز ، كه انجام عمره در ماه‌هاى حج به خالى ماندن مكه از وجود عمره‌گزاران در بقيه سال مىانجامد ، تحريم اين حلال خداوندى جايز مىگردد ؟ !\r\nو درباره ازدواج موقت نيز ، آيا مسافرت اختصاص به عصر رسول خدا ( ص ) داشت كه در سفر به اذن آن حضرت متعه مىكردند ؟ و اكنون مسافرى كه ماه‌ها و سال‌ها در سفر است چه بايد بكند ؟ همچنين فردى كه نمىتواند در وطن خود\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nازدواج دائم نمايد ، آيا غريزه جنسىاش را انكار كرده ، يا در نهان به جامعه خيانت مىكند ، يا جامعه - بدان‌گونه كه در جوامع معاصر رايج است - زناى آشكارش را به رسميت مىشناسد ؟\r\nامّا آنچه كه خليفه يادآور شده كه : « با مقدار چيزى ازدواج كند و پس از سه روز با طلاق جدا گردد » اگر اين ازدواج سه روزه با توافق و نيّت قبلى زوجين باشد كه عينا همان ازدواج موقت است ، و اگر زوج در درون خود نيّت جدائى داشته باشد كه اين مكر و فريب و خيانت به زوجه است و اسلام آن را امضا و تأييد نمىكند . » .\r\nاين گفتگوى خليفه و ديگر سخنان او درباره‌ى « متعه » و نيز احاديث صحابه از رسول خدا ( ص ) و اخبار آن‌ها به اينكه در زمان پيامبر و ابىبكر و عمر متعه كرده‌اند ، همه اين‌ها اثبات مىكند كه آنچه از رسول خدا ( ص ) درباره‌ى تحريم متعه روايت شده ، همگى ساخته شده‌ى بعد از عصر عمر است ، و گرنه خود او بدان‌ها استشهاد مىكرد و صحابه نمىگفتند تحريم در اواخر خلافت او صادر شده است . و نيز ، بدين خاطر بود كه على و ابن‌عباس گفتند : « اگر نهى عمر نبود ، هيچكس زنا نمىكرد مگر شقىّ و بدبخت ! » .\r\nچنان كه پس از رسول خدا ( ص ) صحابه‌اى چون على و ابن‌مسعود و ابن‌عباس و اسماء و ابوسعيد خدرى و جابر ، و سلمه و معبد دو پسر اميّه ، و معاوية بن ابىسفيان و عمران بن حصين بر حليّت آن باقى مىماندند .\r\nو از تابعين هم ، طاووس و عطا و سعيد بن جبير و ساير فقهاى مكه و اهل يمن همگى آن را حلال مىدانستند .\r\nاما كسانى كه در تحريم متعه پيرو عمر شدند ، برخى از آن‌ها به روايات ساختگىِ نسبت داده شده به رسول خدا ( ص ) اعتماد كردند و گروه ديگرى گفتند : « خليفه در اين باره ، اجتهاد كرده است » و اجتنهاد خليفه را دين خود گرفتند !\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nدر گذشته نمونه‌هايى را يادآور شديم كه خلفا احكام اسلامى را با نظر شخصى خويش درآميختند و بعد ، پيروان‌شان آن را اجتهاد ناميدند . اكنون اگر كسى سيره و فقه ايشان را مورد بررسى قرار دهد ، اين روش را وجه امتياز مكتب آن‌ها از مكتب امامان اهل‌البيت مىيابد ، چون امامان اهل‌البيت - چنان كه خواهد آمد - در اين روش با آن‌ها مخالفت كردند .\r\n\r\nرمز پيدايش تناقض در روايات منسوب به رسول خدا ( ص ) :\r\nدر پايان مىگوئيم : همان‌گونه كه گذشت ، ما در روايات منسوب به رسول خدا ( ص ) درباره‌ى « عمره‌ى تمتع » نوعى تناقض ديديم . چون در برخى از آن‌ها آمده بود كه رسول خدا ( ص ) حجّ تنها به جاى آورد و از جمع ميان عمره و حج با هم نهى فرمود ، و در روايات ديگر آمده بود كه آن حضرت در حجة الوداع فرمان به عمره‌ى تمتع در حج داد و تمام كسانى كه در آن مراسم حاضر بودند آن را انجام دادند . حال ، سئوال اين است كه : اين تناقض چگونه در حديث رسول خدا ( ص ) پديد آمده است ؟\r\nپاسخ آن است كه : حاديث روايت شده از رسول خدا ( ص ) كه مىگويند : آن حضرت فرمان به انجام حجّ تنها داد و از عمره‌ى تمتع نهى كرد ، اين احاديث تنها براى تأييد ديدگاه خلفاى حاكم ساخته و پرداخته شده است ؛ ديدگاهى كه فرمان به جدائى حج و عمره مىداد و از انجام عمره‌ى تمتع نهى مىكرد !\r\nو اينك بر ماست كه هرگاه دو حديث متناقض ديديم ، آن را كه با رأى سلطه حاكم موافق است رها سازيم .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\n7 - اجتنهاد از قرن دوّم به بعد و استنباط احكام از عمل صحابه\r\n\r\nحقيقت اجتهاد ، دگرگونى و دلايل صحت عمل به آن :\r\nحقيقت اجتهاد - چنان كه پيش از اين اشاره كرديم - عمل به رأى است ، و خاستگاه آن ، عمل صحابه و خلفا به آراى شخصى خويش ، و اقتداى پيروان آن‌ها بدان‌هاست كه شرح آن چنين است :\r\nدواليبى گويد : « صحابه گاهى با قضايائى روبه‌رو مىشدند كه در كتاب و سنّت براى آن نصىّ نمىديدند . و چون چنين بود به اجتنهاد پناه مىبردند ، كه آن را « رأى » هم مىگفتند ، همان‌گونه كه ابوبكر ( رض ) انجام مىداد . . . و همچنين عمر . . . » .\r\nاو سپس به نامه‌ى عمر براى شريح او ابوموسى استشهاد كرده و گويد : « صحابه چنان نبودند كه در اجتهاد خويش بر قواعد مقرّر يا موازين شناخته شده‌اى متّكى باشند . تنها تكيه‌گاه آن‌ها چيزى بود كه از روح تشريع درك و لمس كرده بودند . . . » سپس گويد :\r\n« و اين شناخت براى كسانى كه پس از آن‌ها [ / صحابه 
  ] آمده‌اند ، بدين سادگى آماده نشده است . . . لذا اين اجتهاد ، پس از آن‌ها ، در تطوّر و دگرگونى محسوس و\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nتأثيرپذيرى فراوان از محيط زندگى مجتهد ، قرار گرفت ، و هر چه مجتهدان و عصر تنزيل دور مىشدند ، نزاع علمى در مادّه احكام شدت مىگرفت . اين معضل ، مردان اجتنهاد را بر آن داشت كه براى اجتنهاد خويش به وضع قواعد خاص بپردازند و آن را « علم اصول فقه » بنامند . اجتنهاد در اين مرحله با وضع اين قواعد و قوانين ، از اجتهاد در مرحله اول متمايز و اصول آن مشخص گرديد . در حالى كه پيش از آن تنها ذوق سليمِ دريافت اسرار شريعت ميزان و معيار بود و بس . » « 1 »\r\nو در باب : « مدارك حكمِ پذيرفته شده در قرآن » گويد :\r\n« اولين مدركِ حكم و حقوق پذيرفته شده در قرآن ، آيات آن است .\r\nو دومين مدرك : « سنّت » است كه فرموده : ( ما آتاكُمُ الرَّسُولُ فَخُذُوهُ . . . ) : « هر چه پيامبر براى شما آورد آن را بگيريد . . . »\r\nو سومين آن اينكه : قرآن مدارك حكم و حقوقِ پذيرفته شده در سنّت مانند اجماع و اجتنهاد را معتبر مىداند . » « 2 »\r\nو بدين‌گونه براى تشريع و قانون‌گذارى چهار مدرك يا چهار اصل قرار داده است :\r\n1 - كتاب .\r\n2 - سنّت .\r\n3 - اجماع .\r\n4 - اجتهاد .\r\n\r\n\r\n","description":"","footnote":"\r\n( 1 ) . المدخل الى علم اصول الفقه ، چاپ‌دار العلم بيروت ، 1385 ه - - 1965 م ، ص 14 - 17 ، كه ما فشرده آن را آورديم . اين كتاب تأليف محمد معروف الدواليبى است : استاد علم اصول فقه و قانون رومانى در دانشكده حقوق ، داراى دكتراى حقوق از دانشگاه پاريس ، گواهينامه عالى در حقوق رومانى ، و دانش‌نامه علوم اسلامى از دانشكده شرعى حلب .\r\n( 2 ) . همان ، ص 30 . .\r\n","page_name":" 414 ","page_number":414},
  {"content":"\r\n\r\nو گويد : « از آنچه يادآور شديم روشن مىشود كه اصل چهارم ، هم اجتهاد ، هم رأى و هم عقل ناميده مىشود . » « 1 »\r\nدر اين‌جا به همين مقدار از بيان بسنده مىكنيم تا پس از عرضه دلايل پيروان مكتب خلفا بر صحت عمل به اجتهاد ، دوباره بدان بازگرديم .\r\n\r\nمهمترين دلايل پيروان مكتب خلفا بر صحّت اجتهاد\r\n\r\nالف - حديث معاذ :\r\nدر سنن دارمى و ديگر كتب گويند : « پيامبر ( ص ) هنگامى كه « معاذ » را روانه يمن كرد به او فرمود : « چگونه قضاوت مىكنى ؟ » گفت : « به كتاب خدا قضاوت مىكنم » فرمود : « اگر در كتاب خدا نبود ؟ » گفت : « به سنّت رسول الله ( ص ) » فرمود : « اگر در سنّت رسول الله نبود ؟ » گفت : « اجتهاد مىكنم [ / مىكوشم 
  ] و رأى خود را مىجويم و كوتاهى نمىكنم » معاذ گويد : « رسول خدا ( ص ) بر سينه‌ام كوبيد و فرمود : « سپاس خداى را كه رسولِ رسول الله توفيق داد . » « 2 »\r\n\r\nب - حديث عمرو بن عاص :\r\nدر صحيح بخارى ، صحيح مسلم ، مسند احمد و ديگر كتب گويند : « رسول خدا ( ص ) فرمود : « هرگاه حاكم كند و [ در حكم خود 
  ] اجتهاد نمايد [ / بكوشد 
  ] و به حق برسد ، دو پاداش دارد و چون حكم كند و اجتهاد نمايد و اشتباه كند يك پاداش دارد » . « 3 »\r\n\r\nج - نامه‌ى عمر به ابوموسى اشعرى :\r\nدر اين نامه آمده است : « فهم را ! فهم را درباره‌ى آنچه در دلت خطور مىكند و\r\n\r\n\r\n","description":"","footnote":"\r\n( 1 ) . همان ، ص 53 .\r\n( 2 ) . سنن دارمى ، مقدمه ، ج 1 ص 60 ، و مسند احمد ، ج 5 ص 230 و 276 .\r\n( 3 ) . صحيح بخارى ، ج 4 ص 178 . صحيح مسلم ، ص 1242 . حديث 15 . صحيح ابن‌ماجه ، كتاب الاحكام ، حديث 2314 ، و مسند احمد ، ج 2 ص 187 و ج 4 ص 198 و 204 و 205 . .\r\n","page_name":" 415 ","page_number":415},
  {"content":"\r\n\r\nدر كتاب و سنّت نيست به كار بند و سپس آن امور و حوادث را با يكديگر قياس كن . . . » « 1 »\r\nاين‌ها مهمترين دلايل ايشان در اثبات صحت اجتهاد است ، و جز اين‌ها را به خاطر ضعف سند و عدم دلالت بر مقصود نياورديم .\r\nامّا دو حديث الف و ب و نامه‌ى عمر ، ابن حزم حديث معاذ را مورد بررسى و مناقضه قرار داده و گويد :\r\n« امّا خبر معاذ كه احتجاج بدان روا نيست . چون بىاعتبار است و تنها از طريق « حارث بن عمرو » روايت شده كه مجهول است و هيچ كس او را نمىشناسد و بخارى در تاريخ اوسط خود گويد : « حارث شناخته نمىشود مگر به اين - حديث - كه صحيح نيست » . به علاوه كه حارث آن را از قول مردانى از اهل « حمص » روايت كرده كه شناخته شده نيستند ! اضافه بر آن ، او هرگز در عصر صحابه شناسائى نشده ، و هيچ كس او را در شمار تابعين به حساب نياورده است . حتّى « ابوعون نيز آن را از كسى كه شناخته نشده اخذ كرده است و [ تنها 
  ] هنگامى كه « اصحاب رأى » نزد « شعبه‌اش » يافتند آن را به هر فرودگاهى رسانيدند و در سراسر گيتى منتشرش ساختند ؛ در حالى كه حديثى باطل و بىاصل است . » « 2 »\r\nو گويد : « برهان ساختگى بودن اين خبر و بطلان آن اينكه ، محال و متنع است كه رسول خدا ( ص ) اين جمله را بگويد كه : « اگر در كتاب خدا و سنّت رسول الله نيافتى ؟ » چون خود او ( ص ) اين سخن پروردگار بزرگش را مىشنود كه : ( اتَّبِعُوا ما أُنْزِلَ إِلَيْكُمْ مِنْ رَبِّكُمْ ) : « آنچه را كه پروردگارتان بر شما نازل شده پيروى كنيد » « 3 » و اين فرموده را كه : ( الْيَوْمَ أَكْمَلْتُ لَكُمْ دينَكُمْ ) : « امروز دينتان را\r\n\r\n\r\n","description":"","footnote":"\r\n( 1 ) . الأحكام ، ابن حزم ، چاپ قاهره ، ج 5 ص 1003 ، و اعلام الموقعين ، ج 1 ص 85 - 86 .\r\n( 2 ) . همان ، ج 5 ص 773 - 775 .\r\n( 3 ) . اعراف / 3 . .\r\n","page_name":" 416 ","page_number":416},
  {"content":"\r\n\r\nبراى شما كامل كردم » « 1 » و اين فرموده را كه : ( وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ ) : « و هر كس از ح دود خدا تجاوز نمايد مسلماً به خود ستم كرده است » « 2 » و افزون بر آن ، حديث ثابت شده از آن حضرت است كه « قول به رأى در دين » را تحريم فرموده است .\r\nو بر فرض صحّت ، اين سخن او كه گفت : « اجتهاد مىكنم و رأى خود را مىجويم » معنايش اين است كه : « مى كوشم و توان خود را به كار مىبرم تا حق را در قرآن و سنّت بيابم و همواره و هميشه آن را جستجو مىكنم . »\r\nو نيز ، اگر صحخيح باشد ، از دو حال خارج نيست : يا آنكه تنها به معاذ اختصاص دارد و بس ! و ديگران را ملزم مىكند كه رأى احدى جز معاذ را پيروى نكنند ، كه معتقدان به آن چنين نمىگويند . با آنكه براى معاذ و غير اوست ، كه اگر چنين باشد ، هر كس اجتهاد كند و رأى خود را برگزيند بدانچه مأمور شده عمل كرده است و در اين صورت همگى مُحِق‌ّاند و هيچ كس از ديگرى به صواب نزديك‌تر نيست . و بنابراين ، حق در متضادها و از متضادها مىگردد ، و اين خلاف‌نظر آن‌هاست . و خلاف معقول است . و بلكه محال آشكار است . و در چنين حالى هيچ كس نمىتواند براى نظر خود دليل بياورد ، چون مخالف او نيز اجتهاد كرده و رأى خود را برگزيده است . و در حديثى كه بدان استناد مىكنند . بيش از « اجتهاد به رأى » چيز ديگرى نيامده است . و براى آن‌ها روا نيست كه تيچزى را كه در حديث نيامده ترجيحاً بر آن بيفزايند . و نيز ، هيچ كس شايسته‌تر از ديگرى نيست . و از جمله ناممكن‌هاى بيّن چيزى است كه اين جُهّال در حديث معاذ پنداشته‌اند ، كه بر فرض صحّت حديث ، محال آشكار است كه آن حضرت ( ع ) به معاذ اجازه داده باشد كه به رأى خود حلال و حرام\r\n\r\n\r\n","description":"","footnote":"\r\n( 1 ) . مائده / 3 .\r\n( 2 ) . طلاق / 1 . .\r\n","page_name":" 417 ","page_number":417},
  {"content":"\r\n\r\nبسازد و با رأى خود فرائض را واجب و اسقاط نمايد . اين چيزى است كه در گمان مسلمان نگنجد . و در شريعت اسلام چيزى جز آنچه يادآور شديم نباشد . » « 1 »\r\nابن حزم درباره‌ى حديث عمرو بن عاص گويد : « اما حديث عمرو بن عاص بزرگترين برهان بر عليه خود آن‌هاست . چون در آن آمده است كه حاكم [ / قاضى 
  ] مجتهد خطا و صواب مىكند . و اگر چنان باشد ، حكم خطا در دين حرام است و خداى متعال هرگز امضاى خطا را حلال نفرموده است . پس استناد و تعلق آن‌ها باطل شد . » « 2 »\r\nو دربارهء نامه عمر - پس از روايت آن با دو سند - گويد : « و اين صحيح نيست . چون در سند اول « عبدالملك بن وليد بن معدان » كوفى است كه [ نزد علماى رجال 
  ] بدون خلاف متروك الحديث و ساقط است و پدرش نيز مجهول و ناشناخته .\r\nو اما سند دوم : افراد واسطه ميان « كرجى » و « سفيان » مجهولند و اين سند نيز منقطع و ناپچيوسته است . پس استناد به آن كلًا باطل شد . » « 3 »\r\n\r\nاشكال ما بر نظريه آن‌ها درباره‌ى اجتهاد :\r\n\r\nالف - مدلول و معناى اجتهاد .\r\n\r\nب - مفاهيم ادلّه سه‌گانه .\r\nاما مدلول اجتهاد پيشتر يادآور شديم كه مدلول اجتهاد در قرن اوّل هجرى همان معناى لغوى بود . يعنى : « صَرف توان در هر كارى كه باشد » و دو حديث\r\n\r\n\r\n","description":"","footnote":"\r\n( 1 ) . الاحكام ، ج 5 ص 775 .\r\n( 2 ) . همان ، ص 771 .\r\n( 3 ) . همان ، ص 1003 . و نيز مراجعه كنيد : اعلام الموقعين ، ج 1 ص 85 - 86 . .\r\n","page_name":" 418 ","page_number":418},
  {"content":"\r\n\r\nروايت شده از « معاذ » و « عمرو بن عاص » هم ، اگر سند درستى داشته باشند ، لفظ اجتهاد و مجتهد در آن‌ها به همان معناى لغوى به كار رفته است .\r\nعلاوه بر آن ، اين دو حديث موضوعاً از محل نزاع خارجند . زيرا مورد آن‌ها باب قضا و داورى است و محل نزاع ما جواز تشريع احكام از سوى مجتهدان است .\r\nهمچنين است حالِ نامه منسوب به عمر . نيز ، حال ديگر رواياتى كه بدان‌ها استدلال كرده‌اند . چون اضافه بر ضعف اسنادشان كه تا مرز اطمينان به ساختگى بودن آن‌ها مىرسد ، موضوع و مورد همه آن‌ها شئون قضا و داورى است نه تشريع و قانون‌گزارى !\r\nدر مورد قضا نيز ، احاديث مذكور دلالتى بر جواز تشريع به وسيله‌ى قضات براى موردنياز آن‌ها ندارد . چون - مثلًا - در حديث معاذ كه پنداشته‌اند بر مدّعاى آن‌ها دلالت دارد ، سخت اشتباه كرده‌اند . زيرا مراد حديث اين است كه احكام اسلامى آمده در كتاب و سنّت بر دو نوعند : برخى از آن‌ها كه در يكى يا در هر دو آمده‌اند ، نصّ بر قضيّه جزئيه‌اند ، و برخى ديگر در ضمن قاعده كليه بيان شده‌اند و بر حاكم و قاضى است كه توان و تلاش خود را به كار گيرد تا حكم كلّى منطبق بر مورد نياز را بشناسد ، و اين همان اجتهاد لغوى به معناى : « صرف توان در جستجوى حكم مطلوب » است .\r\nالبته كيفيت استشهاد علماى مكتب خلفا به اين حديث دلالت بر آن دارد كه آن‌ها مىگويند : « تشريع اسلامى تبليغ شده از سوى پيامبر ( ص ) در برخى جوانبش ناقص است و حاكمان و قضات و مفتيان ، با وجود آن ، نيازمند تشريع احكام تازه با آراى خويشند ؛ احكام قضايائى كه حكم‌شان در اسلام مهمل مانده است ! توضيح بيشتر آن ، پس از بيان كيفيت استخراج قواعد از عمل صحابه ، خواهد آمد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nاستخراج قواعد از عمل صحابه :\r\nدواليبى در تعريف « اجتهاد » گويد : « اجتهاد رأيى است كه مورد اتفاق [ علما 
  ] نباشد و هرگاه مورد اتفاق گردد اجماع است . و بدين خاطر اجتهاد در مرتبه‌ى پس از اجماع قرار مىگيرد . » « 1 » و گويد : « اجتهاد بر سه قسم است :\r\nنخست - بيان و تفسير نصوص كتاب و سنّت .\r\nدوم - قياس بر نظايرى كه در كتاب وسنّت آمده است .\r\nسوم - رأيى كه بر نصّ خاصى تكيه ندارد و تنها مبتنى بر روح شريعت است ؛\r\nروحى كه در همه نصوص آن گسترده است : « چون هدف شرع اسلام تنها مصلحت است و بس ، و هر جا كه اين مصلحت يافت شود همانجا شرع الله است . » و هر چه را كه مسلمانان نيكو ببينند ، همو نزد خدا نيكوست . » « 2 »\r\nو گويد : « شايد يكى از بارزترين مسائل اجتهادى ، و وقايعى كه پس از وفات پيامبر در عصر صحابه پديد آمد ، قضيه تقسيم زمين‌هاى عراق و شام و مصر باشد كه با زور فتح شده بود .\r\nچون در نصّ قرآنى با صراحت آمده است كه « خمس غنايم » به بيت المال بازمىگردد و در جهاتى مصرف مىشود كه در آيه كريمه آمده است : ( وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى . . . ) : « و بدانيد هرگونه غنيمتى به دست آورديد خمس آن از آنِ خدا و رسول خدا و خويشاوندان و . . . است » « 3 »\r\nو چهار سهم باقيمانده ، بنابر مفهوم آيه و فعل پيامبر ( ص ) ، بين غنيمت يافتگان تقسيم مىگردد . زيرا آن حضرت خيبر را بين جنگاوران تقسيم فرمود .\r\n\r\n\r\n","description":"","footnote":"\r\n( 1 ) . المدخل ، ص 55 .\r\n( 2 ) . همان .\r\n( 3 ) . انفال / 41 . .\r\n","page_name":" 420 ","page_number":420},
  {"content":"\r\n\r\nو در عمل به قرآن و سنّت بود كه غنيمت يافتگان نزد « عمر بن خطّاب » آمدند و از او خواستند تا خمس غنايم را براى خدا و يادشدگان در آيه مذكور جدا سازد و بقيّه را بين آن‌ها تقسيم نمايد .\r\nو عمر گفت : « پس مسلمانانى كه مىآيند چه كنند كه اين زمين‌ها را با امكاناتش تقسيم شده مىيابند و از پدران به ارث برده شده و حيازت گرديده ؟ اين رأى درستى نيست ! »\r\nو عبدالرحمن بن عوف به او گفت : « پس نظر درست چيست ؟ اين زمين‌ها و امكانات را خدا بدانان بازگردانيده است . »\r\nعمر گفت : « درست همان است كه مىگويى ، ولى من آن را نمىپسندم ! » كه به عمر اعتراض كردند و گفتند : « آنچه را كه خدا با شمشيرهاى ما به ما بازگردانيده براى قومى كه [ در نبرد 
  ] حاضر و شاهد نبوده اند نگه مىدارى ؟ . . . »\r\nو عمر تنها مىگفت : « اين نظر من است » و [ در نهايت 
  ] همگى گفتند : « رأى رأى توست . » « 1 »\r\nابن حزم گويد : « رأى آن چيزى است كه نفس [ آدمى 
  ] بدون برهان آن را صواب پندارد . »\r\nو گويد : « قياس : حكم به چيزى است كه نصىّ بر آن نيامده ، به خاطر شباهت با چيز ديگرى كه آن حكم درباره‌اش آمده است . » « 2 »\r\nو دواليبى درباره « استحسان » گويد : « استحسان آن است كه در مسأله‌اى حكمى اخذ شود كه مخالف حكمِ معروف در قياس است ، يا به خاطر رجحان علّتى در دليل استحسان ، و يا به خاطر ضرورتى كه مصلحتى را ايجاب و حَرَجى\r\n\r\n\r\n","description":"","footnote":"\r\n( 1 ) . المدخل ، باب انواع الاجتهاد ، ص 91 - 95 .\r\n( 2 ) . الاحكام ، ج 1 ص 40 - 41 . .\r\n","page_name":" 421 ","page_number":421},
  {"content":"\r\n\r\nرا دفع مىكند . » « 1 »\r\nو از حنفىها نقل مىكند كه درباره استحسان گويند : « استحسان ، عدول در مسأله‌ى موردنظر از حكم نظائر آن به حكم ديگر است ، به خاطر جهتى قوىتر كه اين عدول را اقتضا مىكند . »\r\nو از مالكىها نقل مىكند كه گويند : « استحسان آن است كه فقيه مجتهد ، در بحث جزئيات ، به تطبيق آنچه كه اضطرار قياس بدان مىانجامد مقيّد نباشد . » « 2 »\r\nو در تعريف « استصلاح » گويد : « استصلاح در حقيقتِ خود نوعى از حكمِ به رأى مبتنى بر مصلحت است . » « 3 »\r\nو در فرق ميان اين اصول سه‌گانه گويد : « مسائل قياس و استحسان همواره نيازمند مقارنه به مسائل ديگرند . چون قياس ايجاب مىكند كه مسائل قياسى ملحق گردد و يكسانى حكم در آن‌ها به سبب يكسانى علت باشد . و استحسان ايجاب مىكند كه با مسائل استحسان ، از حكم مسائل ديگرى كه مشابه آن است عدول شود و به سبب عدم اتّحاد در برخى وجوه كه از برخى مظاهر اتّحاد قوىترند ، در حكم خود مغاير باشند .\r\nاما مسائل « استصلاح » نيازمند مقارنه با مسائل ديگر - به گونه‌اى كه در قياس و استحسان گذشت - نيست . بلكه در مسائل استصلاح براى صدور حكم تنها بر مصلحت تكيه مىشود و بس . » . « 4 »\r\nو در باب نصوص و تغيير احكام با تغيير زمان در شرع اسلام گويد : « امّا تغيير حكمى كه نصّ آن از سوى شارع نسخ نشده باشد ، تغيير اين حكم را نيز قاضيان\r\n\r\n\r\n","description":"","footnote":"\r\n( 1 ) . المدخل ، ص 293 .\r\n( 2 ) . همان ، ص 296 .\r\n( 3 ) . همان ، ص 301 .\r\n( 4 ) . همان ، ص 304 - 305 . .\r\n","page_name":" 422 ","page_number":422},
  {"content":"\r\n\r\nو مفتيان مجتهد ، به خاطر تغيير مصالح در زمان‌ها جايز مىدانند ؛ و اين امتياز اسلام بر سايل شرايع است و درسى بليغ و گويا براى همگان كه اسلام تا چه حد به آزادى عقول در اجتهاد و نرمش در احكام ، براى تحكيم اين مصالح ، بها مىدهد . و بدين‌گونه ، عمل به اين مبدأ جليل قاعده‌اى مقرر در تشريع اسلامى گرديد ، چون آشكارا اعلام مىدارد كه : « تغيير احكام با تغيير زمان را انكار نمىكند . » « 1 »\r\nو در اين باره به قول « ابن قيم » در اعلام الموقعين استشهاد كرده كه گويد : « اين فصلى است كه جداً عظيم النفع است . . . » « 2 »\r\nابن قيم در اين باب چند مثال آورده و در مثال آورده و در مثال هفتم گويد : « طلاق در زمان پيامبر ( ص ) و ابوبكر در اوايل خلافت عمر چنان بود كه اگر شخص طلاق‌دهنده سه طلاق را يك بار ادا مىكرد ، يك طلاق به حساب مىآمد و اين در روايات صحيح ثابت شده است . »\r\nاو سپس احاديث صحيح مذكور از جمله خبر « ركانة بن عبد يزيد » را آورده است كه زوجه خود را در يك مجلس سه طلاقه كرد و از كار خود پشيمان شد و رسول خدا ( ص ) از او پرسيد : « چگونه او را طلاق دادى ؟ » گفت : « او را سه طلاقه كردم » فرمود : « در يك مجلس ؟ » گفت : « آرى » فرمود : « اين تنها يك طلاق است و اگر خواستى به او رجوع كن » و او رجوع كرد .\r\nو گويد : « مقصود اينكه ، چنين حكمى بر « عمر بن خطاب » پوشيده نبود و او مىدانست كه اين « سنّت » است و گشايشى از خداوند بر بندگان كه طلاق را يكى پس از ديگرى قرار داده است ، و آنچه كه نوبت به نوبت باشد ، ايقاع و انجام تمام آن در يك جمله واحد براى مكلّف ناشدنى است ، همانند « لعان » كه اگر\r\n\r\n\r\n","description":"","footnote":"\r\n( 1 ) . همان ، ص 317 .\r\n( 2 ) . همان ، ص 319 . .\r\n","page_name":" 423 ","page_number":423},
  {"content":"\r\n\r\nمكلّف بگويد : « خدا را چهار بار گواه مىگيرم كه راست مىگويم » اين جمله يك بار به حساب مىآيد [ نه چهار بار 
  ] ، و اگر در « قسامه » سوگند بخورد و بگويد : « پنجاه بار به خدا سوگند مىخورم كه اين قاتل اوست » اين جمله نيز تنها يك سوگند به حساب مىآيد [ نه پنجاه سوگند 
  ] . . .\r\nو بدين‌گونه ، مثال‌ها آورده و سپس گويد : « اين كتاب خدا ، و اين سنّت رسول الله ( ص ) و اين لغت عرب ، و اين عرف تخاطب و سخن گفتن ، و اين خليفه رسول الله و صحابه معاصر او كه تا سه سال از عصر حكومت عمر نيز همگى بر اين مذهب سير كرده‌اند . . . و مسلم است كه آن‌ها بيش از هزار نفر بوده‌اند .\r\nمقصود آن است كه اين قول قولى است كه كتاب و سنت و قياس و اجماعِ قديم بر آن دلالت دارند و پس از آن نيز اجماعى كه باطلش سازد نيامده است ؛ ولى رأى اميرالمؤمنين عمر ( رض ) . . . چنين بوده كه حكم [ / سه طلاق در يك مجلس 
  ] در زمان او به مصحلت آن‌ها بوده است . » « 1 »\r\nدواليبى در تعريف اجماع آن را دوگونه دانسته و گويد :\r\n« 1 - اتفاق علماى امت در موضوع مورد بحث ، نه اتفاق امت همگى .\r\n2 - اتفاق حاصل شده در مكانى از مكان‌ها كه حادثه موردنظر در آن پديد آمده ، يا در آن عارض شده ، مانند مدينه منوّره ؛ نه اتفاق حاصل شده در تمام مكان‌ها و شهرها . »\r\nو گويد : « هنگامى كه صحابه از دنيا رفتند و علما جايگزين آن‌ها شدند اين گروه اجماع را نيز مانند اصلى از صاول شريعت گرفتند . جز آنكه اينان خود را فراروى اصل واضحِ مح دودى نديدند . . . » « 2 »\r\n\r\n\r\n","description":"","footnote":"\r\n( 1 ) . اعلام الموقعين ، ابن‌قيم جوزيه ، فصل حكم جمع الطلقات الثلاثة بلغظ واحد ، ج 3 ص 30 - 36 .\r\n( 2 ) . المدخل ، ص 334 . .\r\n","page_name":" 424 ","page_number":424},
  {"content":"\r\n\r\nتمام آنچه را كه تا اينجا عرضه داشتيم ، چيزى جز « عمل به رأى » نبود ؛ چه در قضايائى كه رأى خود در آن را « تأويل » يا « اجتهاد » ناميدند ، و چه در مواردى كه نام‌هاى ديگرى بدان دادند ، همگى عمل به رأى بود :\r\nامّا حقيقت قياس آن است كه مجتهد در مسأله‌اى به حكمى فتوا دهد كهدر مسأله ديگرى آمده است . چون بين آن دو مسئله مشابهت مىبيند !\r\nو استحسان ، ترك همان حكم مشابه در همان مسأله است . چون مجتهد مصلحت را در خلاف آن مىبيند .\r\nو استصلاح ، عمل كردن در قضيّه مبهم بدان‌چه كه مجتهد ، بدون انجام مقارنه ، صلاح مىبيند .\r\nو اجماع ، اتفاق آراى همه علما يا علماى يك منطقه در حكم يك قضيّه است ! بدين‌گونه ، تمام قواعد اجتهاد در مكتب خلفا به « رأى » و نظر شخصى منتهى مىگردد . اضافه بر آن‌كه ايشان رأى خود را بر نصّ شرعى مقدّم مىدارند . چنان‌كه ديديم عمر زمين‌هاى فتح شده با زور را نگه داشت و چهار پنجم آن را بر خلاف نصّ قرآن و سنت رسول الله ( ص ) ، ميان جنگاوران تقسيم ننمود . و نيز ، قول به « سه طلاق در يك مجلس » كه بر خلاف كتاب و سنت است ! و سپس مباهات بر « عمل به رأى » بر خلاف كتاب و سنت ! و از اين‌رو بود كه امام مكتب رأى در بين مجتهدان ، گاهى تصريح مىكرد كه رأى او بر حديث شريف نبوى مقدم است ! و رأى او براى عمل شايسته‌تر از قول رسول الله ( ص ) مىباشد ! بنگريد :\r\n\r\nامام حنفىها و عمل به رأى :\r\nخطيب بغدادى در تاريخ بغداد از « يوسف بن اسباط » گويد : ابوحنيفه گفت : « اگر رسول خدا مرا درمىيافت و من او را ، مسلماً بسيارى از آراى مرا به كار\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nمىبست ! مگر دين چيزى جز رأى نيكوست ؟ » « 1 »\r\nو از « على بن عاصم » گويد : « براى ابوحنيفه حديث پيامبر گفتيم و او گفت : « بدان عمل نمىكنم ! » گفتم : « از پيامبر است ؟ » گفت : « بدان عمل نمىكنم ! » .\r\nو از « اسحاق فزارى » گويد : « نزد ابوحنيفه مىرفتم و درباره‌ى مسائل جنگ از او سئوال مىكردم . مسأله‌اى پرسيدم و او پاسخ داد و من گفتم : « از پيامبر در اين‌باره چنين و چنان روايت شده است » گفت : « ما را از اين [ روايات 
  ] آسوده بگذار ! » « 2 »\r\nو گويد : « ابوحنيفه چنان بود كه هرگاه با حديث پيامبر ( ص ) روبه‌رو مىشد با آن مخالفت مىكرد و غير آن را برمىگزيد ! » .\r\nو گويد : « براى ابوحنيفه حديثى در ردّ السيف آوردم و او گفت : « حديثى خرافه است . »\r\nو از « حمّاد بن سلمه » گويد : « ابوحنيفه با رأى خود به احاديث نگاه مىكرد و با رأى خود بدان‌ها پشت مىنمود . يا ، به احاديث و سنن نگاه مىكرد و آن‌ها را با رأى خود ردّ مىكرد ! » « 3 »\r\nو از « وكيع » گويد : « ديديم كه ابوحنيفه با دويست حديث مخالفت كرد ! » « 4 »\r\nو از « صالح فرّاء » گويد : يوسف بن اسباط مىگفت : « ابوحنيفه چهار صد حديث رسول خدا ( ص ) يا بيشتر را ردّ كرد . به او گفتم : « اى ابا محمّد ! ايا\r\n\r\n\r\n","description":"","footnote":"\r\n( 1 ) . تاريخ بغداد ، شرح حال ابوحنيفه ، ج 13 ، ص 390 و 387 ، و كتاب المجروحين ، ابن‌حيّان سبتى ( متوفاى 354 ه - ) ج 3 ص 65 .\r\n( 2 ) . تاريخ بغداد ، ج 13 ص 387 ، و ما يكى از روايات آن را رها كرديم . چون ابوحنيفه در آن مورد دشنام و ناسزا قرار گرفته بود .\r\n( 3 ) . همان ، ج 13 ، ص 390 - 391 ، و كتاب المجروحين ، ج 3 ص 70 ، كه عبارت : « حديثى خرافه است » در اين كتاب است .\r\n( 4 ) . همان . .\r\n","page_name":" 426 ","page_number":426},
  {"content":"\r\n\r\n[ محتواى 
  ] آن‌ها را مىدانى ؟ گفت : « آرى » گفتم : « اندكى از آن‌ها را برايم بگو » گفت : « رسول خدا ( ص ) فرمود : « براى اسب دو سهم است و براى مرد يك سهم » ابوحنيفه گفت : « من سهم حيوان را بيش از سهم مؤمن قرار نمىدهم » .\r\nو نيز ، سول خدا ( ص ) و اصحاب او قربانى را نشان مىكردند و ابوحنيفه گفت : « نشان كردن مُثله است . »\r\nو رسول خدا ( ص ) فرمود : فروشنده و خريدار تا جدا نشده‌اند اختيار فسخ دارند » و ابوحنيفه گفت : « اگر معامله انجام شد اختيار فسخ وجود ندارد . » « 1 »\r\nو رسول خدا ( ص ) هرگاه به سفر مىرفت بين زنانش قرعه مىكشيد و اصحاب او نيز قرعه مىكشيدند و ابوحنيفه گفت : « قرعه قمار است » . « 2 »\r\nو از « حمّاد » گويد : « در مسجد الحرام نزد ابوحنيفه نشسته بودم كه مردى نزد او آمد و گفت : « اى ابوحنيفه ! مُحرمى نعلين‌هايش را نيافت و كفش پوشيد ؟ » ابوحنيفه گفت : « بايد يك قربانى كند » گويد : گفتم : « سبحان الله ! ايّوب براى ما روايت كرد كه پيامبر درباره‌ى مُحرم فرمود : « اگر نعلين‌هايش را نيافت كفش بپوشد و آن را تا زير برجستگى پاچاك بدهد . » « 3 »\r\nو از « بشر بن مفضل » گويد : « به ابوحنيفه گفتم : نافع از ابن‌عمر نقل مىكند كه پيامبر ( ص ) فرمود : « فروشنده و خريدار تا جدا نشده‌اند اختيار فسخ دارند » گفت : « اين يك رَجَز است » بعد گفتم : قتاده از أنس روايت كند كه « يك نفر يهودى سر دختر بچه‌اى را بين دو سنگ خُرد كرد و پيامبر ( ص ) نيز سر او را بين دو سنگ خُرد كرد » . ابوحنيفه گفت : « هذيان است . » « 4 »\r\n\r\n\r\n","description":"","footnote":"\r\n( 1 ) . كتاب المجروحين ، ج 3 ص 70 .\r\n( 2 ) . تاريخ بغداد ، ج 13 ص 390 .\r\n( 3 ) . همان ، ص 392 ، و كتاب المجروحين ، ج 3 ص 67 .\r\n( 4 ) . همان ، ص 388 ، و كتاب المجروحين ، ج 3 ص 70 . .\r\n","page_name":" 427 ","page_number":427},
  {"content":"\r\n\r\nو از « عبدالصمد » از پدرش ، گويد : « نزد ابوحنيفه گفته شد كه پيامبر فرموده :\r\n« أَفْطَرَ الْحَاجِمُ وَ الْمَحْجُومُ » « 1 »\r\nو ابوحنيفه گفت : « اين سجع است » « 2 »\r\nو از « عبدالوارث » گويد : « در مكه بودم و ابوحنيفه نيز آنجا بود . پيش او رفتم و در حالى كه عدّه‌اى نزدش بودند مردى مسأله‌اى پرسيد و او پاسخ داد و آن مرد گفت : « روايت عمر بن خطاب چه مىشود ؟ » گفت : « آن قول يك شيطان است » گويد : گفتم : سبحان الله ! كه مردى به من گفت : « آيا تعجب مىكنى ؟ پيش از اين مرد ، مرد ديگرى آمد و مسأله‌اى پرسيد و او پاسخش داد و آن مرد گفت : « روايتى كه از رسول خدا ( ص ) رسيده و گويد : « حجامت‌كننده و حجامت‌شونده افطار كرده‌اند » اين روايت چه مىشود ؟ » ابوحنيفه گفت : « اين سجع است » و من با خود گفتم : اين مجلسى است كه هرگز بدان بازنگردم ! » « 3 »\r\nو از « يحيى بن آدم » گويد : « نزد ابوحنيفه از حديث پيامبر ( ص ) سخن رفت كه : « وضو نصف ايمان است » گفت : « بايد دو بار وضو بگيريم تا ايمان را كامل كنيم » .\r\nيحيى گويد : « ايمان در اينجا به معناى نماز است . چون خداى متعال فرموده : ( وَ ما كانَ اللَّهُ لِيُضيعَ إيمانَكُمْ ) يعنى : « خداوند هرگز نماز شما را ضايع نمىكند » « 4 » » و پيامبر ( ص ) فرموده : ( لَا صَلَاةَ إِلَّا بِطَهُورٍ ) : « نماز بدون وضو نماز نيست » پس « وضو نصف ايمان است » يعنى : « نصف نماز است » چون نماز بدون آن نماز نيست » .\r\nو « سفيان بن عيينه » گويد : « كسى را گستاختر از ابوحنيفه بر خدا نديدم . او براى احاديث رسول خدا ( ص ) مثال‌ها مىزد و آن‌ها را رد مىكرد . شنيده بود كه من\r\n\r\n\r\n","description":"","footnote":"\r\n( 1 ) . يعنى : « حجامت‌كننده و حجامت شونده [ روزه‌ى خود را 
  ] افطار كرده‌اند » .\r\n( 2 ) . تاريخ بغداد ، ج 13 ص 388 .\r\n( 3 ) . همان .\r\n( 4 ) . بقره / 143 . .\r\n","page_name":" 428 ","page_number":428},
  {"content":"\r\n\r\nحديث :\r\n« الْبَيِّعَانِ بِالْخِيَارِ مَا لَمْ يَفْتَرِقَا » « 1 »\r\nرا روايت مىكنم ، لذا پيوسته مىگفت : « بگو بدانم اگر در يك كشتى باشد ؟ بگو بدانم اگر در يك زندان باشد ؟ بگو بدانم اگر در يك سفر باشد چگونه از هم جدا مىشوند ؟ ! » « 2 »\r\n* * * مؤلف گويد : ما در بررسى آنچه كه از امامِ اهل رأى و مجتهد نامى ، ابوحنيفه ، نقل كرده‌اند و در اين بحث يادآور شديم ، ابتدا براى ارزشيابى احاديث آن به كتب حديثى موثّق مكتب خلفا مراجعه كرديم و ديديم كه اين حاديث در آن‌ها موجود است و از رسول خدا ( ص ) روايت شده است . سپس به فتواى ابوحنيفه مراجعه كرديم و ديديم او بر خلاف اين احاديث فتوا داده است . بنگريد :\r\n1 - در صيح بخارى ، صحيح مسلم ، سنن ابوداود ، سنن ترمذى ، موطّأ مالك و مسند احمد ، گويد : « رسول خدا ( ص ) براى اسب دو سهم و براى صاحب آن يك سهم قرار داد » « 3 » و مخالفت ابوحنيفه با اين حكم در كتاب بداية المجتهد ابن رشد ( ج 2 ص 411 ) آمده است .\r\n2 - در صحيح بخارى و مسلم ، سنن ابن‌ماجه و دارمى و ترمذى و مسند احمد گويد : « رسول خدا ( ص ) سمت راست كوهان شترِ قربانى را نشان زد » « 4 »\r\nو در « مُحلّى » آمده است كه ابوحنيفه گويد : نشان زدن را نمىپسندم چون\r\n\r\n\r\n","description":"","footnote":"\r\n( 1 ) . يعنى : « فروشنده و خريدار تا جدا نشده‌اند اختيار فسخ دارند » .\r\n( 2 ) . تاريخ بغداد ، ج 13 ص 388 - 389 .\r\n( 3 ) . صحيح بخارى ، كتاب الجهاد ، ج 2 ص 99 ، و كتاب المغازى ، ج 3 ص 63 . صحيح مسلم ، كتاب الجهاد ، باب كيفية قسمة الغنيمة . حديث 57 . سنن ابوداود ، كتاب الجهاد ، باب 143 و 147 . سنن ترمذى ، كتاب السير ، باب 6 و 8 . موطّأ مالك ، كتاب الجهاد ، 21 و مسند احمد ، ج 2 ص 2 و 62 و 80 و ج 4 ص 138 .\r\n( 4 ) . صحيح بخارى ، كتاب الحج ، باب 51 . صحيح مسلم ، كتاب الحج ، حديث 205 . سنن ترمذى ، كتاب الحج 64 . سنن ابن‌ماجه ، كتاب المناسك ، باب اشعار البدن 96 . سنن دارمى ، باب 68 ، و مسند احمد ، ج 1 ص 216 و 254 و 280 و 334 و 339 و 347 و 372 . .\r\n","page_name":" 429 ","page_number":429},
  {"content":"\r\n\r\nمُثله است » .\r\nابن حزم گويد : « اين مصيبتى از مصائب عالم است كه مُثله چيزى باشد كه پيامبر خدا ( ص ) انجام داده است ! واى بر آن عقلى كه حكم پيامبر خدا ( ص ) را مورد عيب‌جوئى قرار دهد ! » « 1 »\r\n3 - حديث :\r\n« الْبَيِّعَانِ بِالْخِيَارِ مَا لَمْ يَفْتَرِقَا » « 2 »\r\nدر بداية المجتهد گويد : « شافعى و ابوحنيفه گويند : « مهلت خيار [ فسخ 
  ] سه روز است » « 3 »\r\nابن حزم در « محلّى » احاديث روايت شده از رسول خدا ( ص ) درباره‌ى اين حكم را آورده و گويد : « با اين حكم تنها ابوحنيفه و مالك و پيروان آن دو مخالفت كرده و گفته‌اند : « بيع و معامله با كلام قطعى مىشود ، اگرچه با بدن از يكديگر جدا نشده باشند ، و هيچ‌كدام ديگرى را مخيّر نكرده باشد » . و بدين‌گونه با سنّت‌هاى استوار مخالفت كرده اند . . . » « 4 »\r\n4 - در صحيح بخارى و مسلم ، سنن دارمى و ابن‌ماجه و ديگر كتب آمده است : « شخص مُحرِم اگر نعلين خود را نيافت بايد كفش بپوشد » و ابن‌حزم تفصيل اين حكم و مخالفت ابوحنيفه با آن را در « محلّى » آورده است . « 5 »\r\n5 - در صحيح بخارى و مسلم ، سنن ابوداود و ابن‌ماجه و ديگر كتب گويد :\r\n\r\n\r\n","description":"","footnote":"\r\n( 1 ) . المحلّى ، ابن حزم ، ج 7 ص 111 .\r\n( 2 ) . صحيح بخارى ، كتاب البيوع ، باب 19 و 22 و 42 - 44 و 46 و 47 . صحيح مسلم ، كتاب البيوع ، حديث 43 و 46 و 47 . سنن ابوداود ، باب 51 . ترمذى 36 . نسائى 4 و 7 و 9 . دارمى 15 . موطّأ 79 . ابن ماجه ، كتاب التجارات 17 ، و مسند احمد ، ج 1 ص 4 و 9 و 52 و 54 و 73 و 135 و 311 ، و ج 3 ص 402 و 425 و 434 ، و ج 5 ص 12 و 17 و 21 - 23 .\r\n( 3 ) . بداية المجتهد ، كتاب بيع الخيار ، ج 2 ص 226 .\r\n( 4 ) . المحلّى ، ج 8 ص 351 - 352 ، مسأله 1417 .\r\n( 5 ) . همان ، ج 7 ص 81 . .\r\n","page_name":" 430 ","page_number":430},
  {"content":"\r\n\r\n« رسول خدا ( ص ) سر يهودىاى را كه سر دختركى را بين دو سنگ خرد كرده بود ، خرد كرد » « 1 » و در بداية المجتهد گويد : « ابوحنيفه و اصحاب او درباره‌ى قصاص گويند : « قاتل به هرگونه كه مقتول را كشته باشد جز به وسيله شمشير كشته نمىشود » « 2 »\r\n6 - در صحيح بخارى ، سنن ابوداود و ترمذى و دارمى و ديگر كتب آمده است : « حجامت‌كننده و حجامت‌شونده افطار كرده‌اند » « 3 » و در بداية المجتهد گويد : « ابوحنيفه و پيروان او گويند : « اين كار [ در ماه رمضان 
  ] نه مكروه است و نه مُفطِر » « 4 »\r\n7 - در سنن ترمذى و نسائى و ابن‌ماجه و دارمى و ديگر كتب آمده است :\r\n« الْوُضُوءُ نِصْفُ الْإِيمَانِ » « 5 »\r\n8 - در صحيح بخارى و مسلم ، سنن ابوداود و دارمى و ديگر كتب آمده است : « پيامبر ( ص ) هرگاه اراده سفر مىفرمود بين زنانش قرعه مىكشيد و سهم هر كس بيرون مىآمد او را با خود مىبرد » « 6 »\r\n\r\n\r\n","description":"","footnote":"\r\n( 1 ) . صحيح بخارى ، كتاب الخصومات او كتاب الوصاياه و الديات 4 و 12 . صحيح مسلم ، كتاب القسامه 17 . سنن ابوداود ، كتاب الديات 1 . سنن ابن‌ماجه 24 . سنن دارمى ، باب 4 ، و مسند احمد ، ج 3 ص 193 و 262 و 269 .\r\n( 2 ) . بداية المجتهد ، ج 2 ص 437 . تفصيل احاديث مذكور در محلّى ( ج 10 ص 360 به بعد ) آمده است .\r\n( 3 ) . صحيح بخارى ، كتاب الصوم ، باب 32 . سنن ابوداود ، باب 28 . ترمذى ، باب 59 . دارمى ، باب 26 . ابن‌ماجه 18 ، و مسند احمد ، ج 2 ص 364 ، و ج 3 ص 465 و 474 و 480 ، و ج 4 ص 123 - 125 ، و ج 5 ص 210 و 276 و 277 و 280 و 282 و 283 ، و ج 6 ص 12 و 157 و 258 .\r\n( 4 ) . بداية المجتهد ، ج 1 ص 300 ، و المحلّى ، ج 6 ص 204 - 205 ، مسأله 753 .\r\n( 5 ) . سنن ترمذى ، كتاب الدعاء ، باب 85 . نسائى ، كتاب الزكات ، باب 1 . ابن‌ماجه ، طهارت 5 . دارمى ، وضو 2 ، و مسند احمد ، ج 5 ص 365 .\r\n( 6 ) . صحيح بخارى ، كتاب الجهاد ، باب 46 ، كتاب الهبه ، باب 15 ، و الشهادات 15 و 30 ، و المغازى 34 ، و تفسير سوره 34 باب 6 . صحيح مسلم ، كتاب التوبه ، حديث 56 . سنن ابوداود ، كتاب النكاحف باب فى القسم بين النساء . سنن دارمى ، كتاب النكاح ، باب 26 ، و مسند احمد ، ج 6 ص 117 و 195 و 157 و 269 ، اين احاديث از ام‌المؤمنين عايشه روايت شده است و ما در بررسىهاى خود موردى را نيافتيم كه رسول خدا ( ص ) زنانش را جز براى حج و عمره به سفر برده باشد . .\r\n","page_name":" 431 ","page_number":431},
  {"content":"\r\n\r\nآرى ، احاديث صحيح مذكور و صدها حديث صحيح ديگر از رسول خدا ( ص ) روايت شده و در مهمترين كتب حديثى پيروان مكتب خلفا تدوين گرديده و امام ابوحنيفه و مجتهدان ديگر به رأى خود با آن‌ها مخالفت كردند ؛ احاديثى كه شايد تعداد آن‌ها - چنان كه در تاريخ بغداد احصاء گرديده - از دويست يا چهارصد تجاوز مىكند ، و هر كس به كتاب‌هاى خلاف - امثال محلّاى ابن‌حزم - مراجعه كند نصوص آن‌ها و مخالفت اين‌ها را با تفصيل تمام مىيابد !\r\nو نارواتر از آن اينكه ، آن‌ها با وضع خودسرانه‌ى قواعدى چون قياس و استحسان و مصالح مرسله در اصول فقه ، براى تشريع و قانون‌گذارى در مقابل كتاب و سنت بابى نو گشودند و براى استنباط حكم اسلامى ، با وجود كتاب و سنت ، گاهى به اين قواعد مراجعه كردند و گاهى به كتاب و سنت ، و در مواردى نيز قواعد اصولى خود ساخته را - كه نمونه‌هاى آن گذشت - بر كتاب و سنت مقدم داشتند ! و بدين‌گونه احكام اسلامى در مكتب خلفا ، پس از رسول خدا ( ص ) ، دچار دگرگونى شد و اينچنين همه آن‌ها به شريعت اسلامى منسوب گرديد و از اين‌رو ، دشمنان اسلام - اضافه بر برخى مسلمانان - « 1 » چنين پنداشتند كه اسلام در زمان رسول خدا ( ص ) ناقص بود و پس از او به تحول به تنوّع و كمال رسيد ! چنان كه مستشرق يهودى « گلدزيهر » كتاب خود « دگرگونى عقيده و شريعت در اسلام » را بدان اختصاص داده است ! و استمرار تكيه بر « رأى » بدانجا رسيد كه برخى از مجتهدان مكتب خلفا - بنام حيله‌هاى شرعى - احكامى را تشريع كردند كه نظير آن در هيچ قانونى بر روى زمين يافت نگردد و\r\n\r\n\r\n","description":"","footnote":"\r\n( 1 ) . براى نمونه به فصول كتاب : « المدخل الى اصول الفقه » دواليبى مراجعه نمائيد . .\r\n","page_name":" 432 ","page_number":432},
  {"content":"\r\n\r\nعرق شرم بر جبين انسان مىنشاند ! « 1 »\r\nو نارواتر از آن اينكه ، در ستايش اين مجتهدان حديث‌سازى شود و به رسول خدا ( ص ) منسوب گردد ! مانند آنچه خطيب بغدادى از ابوهريره از پيامبر ( ص ) روايت كرده كه فرمود : « در امّت من مردى مىآيد كه نامش نعمان و كنيه‌اش « ابوحنيفه » باشد . او چراغ امت من است . او چراغ امت من است . او چراغ امت من است ! » « 2 »\r\nو اكنون نمىدانم بگويم : ملك ظاهر بيبرس بند قدارى - يكى از پادشاهان مصر از تيره غلامان - كه در سال 665 هجرى باب اين اجتهاد را مسدود و ممنوع ساخت ، به اسلام خدمت كرد يا خيانت ؟ ! « 3 »\r\nو هر چه باشد ، باب اين اجتهاد يعنى عمل به رأى را هيئت حاكمه مكتب خلفا در زمان خلفاى راشدين گشود ؛ چنان كه بستن آن نيز به دست هيئت حاكمه همان مكتب انجام شد و همچنان تا به امروز پابرجاست !\r\n* * * آرى وضع مكتب خلفا در امر اجتهاد و نامگذارى آن اينچنين بود . اما رهروان مكتب اهل‌البيت در نامگذارى پيرو امامان خود شدند و اين علم را « فقه » و متخصص آن را « فقيه » ناميدند .\r\nكشّى در كتاب « معرفة الرجال » در معرفى « فقهاى » پيرو ابوجعفر [ / امام باقر 
  ] و ابوعبدالله [ / امام صادق ( ع ) 
  ] گويد : « علماى اماميه بر تصديق اين گروهِ نخستين از اصحاب ابوجعفر و ابوعبدالله اتفاق نظر دارند و « فقيه » بودن آن‌ها را پذيرفته و\r\n\r\n\r\n","description":"","footnote":"\r\n( 1 ) . مراجعه كنيد : المحلّى ، اين حزم ، ج 11 ص 251 - 257 ، مسأله 2213 ، المستأجرة للزنا [ / زن اجاره داده شده براى زنا ! 
  ] .\r\n( 2 ) . تاريخ بغداد ، ج 13 ص 335 .\r\n( 3 ) . مراجعه كنيد : خطط مقريزى ، ج 4 ص 161 . .\r\n","page_name":" 433 ","page_number":433},
  {"content":"\r\n\r\nگفته‌اند : فقيه‌ترين آن‌ها شش نفرند : زراره و معروف‌بن خربوذ و بريد عجلى و ابوبصير اسدى و فضيل بن يسار و محمد بن مسلم طائفى » و گفته‌اند : « فقيه‌ترين اين شش نفر زراره است . . . » « 1 »\r\nو در معرفى « فقهاى » پيرو امام صادق ( ع ) گويد : « علماى ما بر تصحيح روايات صحيح اين گروه اجماع داشته و گفتار آن‌ها را تصديق كرده و « فقيه » بودن آن‌ها را پذيرفته‌اند . اين‌ها نيز - علاوه بر شش نفر پيشين - شش نفرند : جميل بن درّاج و عبدالله بن مسكان و عبدالله بن بكير و حمّاد بن عيسى و حمّاد بن عثمان و ابان بن عثمان » گويد : « و ابو اسحاق فقيه - يعنى ثعلبة بن ميمون - فقيه‌ترين اين‌ها را « جميل بن درّاج » مىداند و اين‌ها جوانان اصحاب امام صادق ( ع ) بوده‌اند » .\r\nو در معرفى اصحاب امام كاظم و امام رضا ( ع ) گويد : « اصحاب ما بر تصحيح روايات صحيح اين گروه و تصديق آن‌ها اتفاق‌نظر دارند و بر « فقيه » و عالم بودن‌شان صحّه گذاشته‌اند . و اين‌ها شش نفر ديگرند . . . » « 2 »\r\nو شيخ صدوق ( متوفاى 381 ه - ) نخستين مجموعه فقهى مكتب اهل‌البيت را با تكيه بر حديث تأليف كرده و آن را « فقيه من لا يحضره الفقيه » « 3 » ناميده است . و شاگرد او شيخ مفيد ( متوفاى 413 ه - ) نيز اصول فقه را تأليف كرد . و نزد همگان معروف بود كه فقهاى مكتب اهل‌البيت « فقه » را « اجتهاد » نمىناميدند ؛ چناكه شيخ طوسى در ابتداى كتاب مبسوط گويد : « اما بعد ، من همواره از مخالفان معاصر مىشنوم . . . كه مىگويند . . . كسانى كه قياس و اجتهاد را نفى مىكنند راهى به كثرت مسائل ندارند . . . » .\r\nمصطلح « اجتهاد و مجتهد » در دوره‌هاى بعد به كتاب‌هاى اصول فقه مكتب\r\n\r\n\r\n","description":"","footnote":"\r\n( 1 ) . معرفة الرجال ، كشّى ، ص 238 ، شماره 431 .\r\n( 2 ) . همان ، ص 375 ، شماره 705 .\r\n( 3 ) . يعنى : « فقيه كسى كه به فقيه دسترسى ندارد » . .\r\n","page_name":" 434 ","page_number":434},
  {"content":"\r\n\r\nاهل‌البيت و به اجازه‌هائى كه شيوخ براى روايت حديث به شاگردان خود اعطا مىكردند نيز ، سرايت كرد ! چون اجازه‌ها در ابتداى امر بدان خاطر اعطا مىشد كه شاگردان در روايت حديثِ معصومان مجاز باشند . سپس متحول گرديد و براى روايت كتاب‌هاى حديثى كه شاگر نزد استاد قرائت مىكرد يا از او مىشنيد نيز ، اعطا شد و بعد شمول بيشترى يافت و كتاب‌هاى حديث و غير حديث را ، كه شاگر بر استاد خود مىخواند ، همه را فراگرفت و با اين روند ، به گواهى نامه‌هاى علمى اعطائى فارغ‌التحصيلان مبدّل گرديد . « 1 »\r\nو چون به قرن هشتم هجرى مىرسيم ، در برخى از اين اجازه‌ها چنين مىيابيم كه علما را « مجتهدان » ناميده‌اند ؛ مانند توصيف فرزند علّامه حلّى از پدر خود ، كه در اجازه‌اش به شيخ محسن بن مظاهر ( 741 ه - ) نوشته است : « پدرم شيخ الاسلام ، امام مجتهدان » « 2 »\r\nو در اجازهء شيخ على نيلى به ابن‌فهد ( 791 ه - ) ، فرزند علامه حلّى چنين توصيف شده است : « شيخ و مولاى ما امام علامه خاتم مجتهدان » . « 3 »\r\nو در سده‌هاى پس از آن ، در برخى از اين اجازه‌ها ، رسيدن فارغ‌التحصيل به درجه اجتهاد با صراحت گواهى مىشود ؛ چناكه علّامه مجلسى در اجازه روايت مؤلّفات خود به نوه‌اش خاتون آبادى ( 1085 ه - ) رسيدن او به مرتبه اجتهاد را تصريح كرده است . « 4 »\r\nو در دوره‌هاى اخير ، فقهاى مكتب اهل‌البيت گاهى براى شاگردان خود گواهى خاص رسيدن به مرتبه اجتهاد صادر مىكنند .\r\n\r\n\r\n","description":"","footnote":"\r\n( 1 ) . توضيح بيشتر آن در باب : « اتصال سلسله اسناد مشايخ در مكتب اهل‌البيت به امامان اهل‌البيت ( ع ) » در فصل‌هاى بعدى همين كتاب مىآيد . انشاءالله .\r\n( 2 ) . بحارالانوار ، ج 107 ص 215 - 216 .\r\n( 3 ) . همان ، ص 22 - 225 .\r\n( 4 ) . همان ، ج 105 ص 29 . .\r\n","page_name":" 435 ","page_number":435},
  {"content":"\r\n\r\nآرى ، بدين‌گونه اصطلاح « اجتهاد و مجتهدان » به عرّف رهروان مكتب اهل‌البيت سرايت كرد . اصطلاحى كه در حقيقتِ خود چيزى بيش از اشتراك اسمى نبود و با وجود آن ، همين اشتراك در اسم برخى اخباريان پيرو مكتب اهل‌البيت را دچار توهم كرد و به اظهار نظرهائى واداشت كه جاى ذكر آن نيست . حال آنكه اگر بين دو مكتب اشتراك اسمى است ، در محتوى با يكديگر اخلاف دارند . چون فقهاى مكتب اهل‌البيت به هيچ يك از اصول فقهيه‌اى كه پيروان مكتب خلفا ابداع كرده‌اند و اساس آن مبتنى بر رأى مجتهدان مكتب آن‌هاست ، اعتماد نمىكنند و در استنباط احكام تنها به كتاب و سنت تكيه مىكنند ، كه شرح بيشتر آن را - انشاءالله - پى مىگيريم .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nفصل چهارم : قرآن و سنّت دو مصدر تشريع در مكتب اهل‌البيت ( ع )\r\n* - امامان اهل‌البيت ( ع ) در بيان احكام به رأى و نظر شخصى اعتماد نمىكردند .\r\n* - احاديث امامان اهل‌البيت ( ع ) مستند به خدا و رسول خدا ( ص ) مىباشد .\r\n* - رسول خدا ( ص ) به على ( ع ) فرمان داد تا براى شركاى خود بنويسد .\r\n* - امامان اهل‌البيت ( ع ) كتاب‌هاى علومى را كه از جدشان به ارث برده بودند دست به دست مىدادند و به گاه نياز بدان‌ها مراجعه مىكردند .\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\n\r\nامامان اهل‌البيت ( ع ) در بيان احكام به رأى و نظر شخصى اعتماد نمىكردند\r\nبراى آشنائى با مصادر احكام در مكتب اهل‌البيت ( ع ) ، علاوه بر قرآن كريم ، به ناچارى بايد به مصادر و منابع پژوهشى اين مكتب مراجعه كنيم همان‌گونه كه براى آشنايى با جهت‌گيرى مكتب خلفا در اين‌باره چنين كرديم و تنها به مصادر پژوهشى آن‌ها مراجعه نموديم ؛ و اين مقتضاى امانت علمى در بحث و بررسى است .\r\nاكنون با مراجعه به مصادر مكتب اهل‌البيت درمىيابيم كه امامان اهل‌البيت ( ع ) در بيان احكام اسلامى به رأى و نظر شخصى ، كه در عرف مكتب خلفا اجتهادش ناميده‌اند ، اعتماد نمىكردند و تنها بدانچه كه از رسول خدا ( ص ) به ارث برده بودند استناد مىكردند ، يعنى به احاديثى كه در كتاب‌هاى خاصّ خود داشتند ، و اين معنى در مباحث آينده روشن مىگردد :\r\nدر كافى آمده است : « مردى از امام صادق ( ع ) مسأله‌اى پرسيد و امام پاسخش فرمود . آن مرد گفت : « بگو بدانم اگر چنين و چنان باشد چه نظرى خواهى داشت ؟ » امام فرمود : « خاموش باش ! آنچه در پاسخت گفتم از رسول خدا ( ص )\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nبود ما در بيان احكام از خود رأيى نداريم . » « 1 »\r\nعلّامه مجلسى در شرح اين حديث گويد : « چون مراد سئوال‌كننده آن بود كه مرا از رأى و نظر خودت كه با ظنّ و اجتهاد اختيار مىكنى آگاه ساز ، امام ( ع ) او را از اين پندار نهى فرمود و براى او روشن ساخت كه آن‌ها چيزى نگويند مگر با جزم و يقين و از منابع پيوسته به سيّد المرسلين ( ص ) » « 2 »\r\n\r\nاحاديث امامان اهل‌البيت مستند به خدا و رسول است :\r\nدر بصائر الدرجات گويد : « امام ( ع ) به سئوال‌كننده فرمود : « هرگاه پاسخى به تو دادم ، آن پاسخ از رسول خدا ( ص ) است ، ما از خود رأى نداريم . » « 3 »\r\nو از فضيل بن يسار از امام باقر ( ع ) فرمود : « اگر ما به رأى و نظر خود سخن مىگفتيم گمراه مىشديم ، همان‌گونه كه پيشينيان گمراه شدند . بلكه ما با بيّنه‌اى از پروردگارمان كه براى پيامبرش بيان فرموده و پيامبر نيز براى ما بيان داشته ، سخن مىگوئيم . » « 4 »\r\nو نيز ، از امام صادق ( ع ) فرمود : « سخن ما بيّنه‌اى است كه پروردگارمان براى پيامبرش بيان فرموده و پيامبر براى ما ، و اگر چنين نبود ما هم بسان اين مردم بوديم . » « 5 »\r\nو از سماعه از ابىالحسن ( ع ) گويد : « به امام ( ع ) گفتم : « هر چه مىگوئيد در\r\n\r\n\r\n","description":"","footnote":"\r\n( 1 ) . اصول كافى ، محمد بن يعقوب كلينى متوفاى 328 يا 329 هجرى ، چاپ تهران ، ج 1 ص 58 ، و وافى ، محمد بن مرتضى مشهور به ملا محسن فيض كاشانى متوفاى 1091 هجرى ، چاپ 1324 ه - ، ج 1 ص 59 .\r\n( 2 ) . مرأة العقول ، ج 1 ص . . .\r\n( 3 ) . بصائر الدرجات ، ص 301 .\r\n( 4 ) . همان ، ص 299 .\r\n( 5 ) . همان ، ص 301 . .\r\n","page_name":" 440 ","page_number":440},
  {"content":"\r\n\r\nكتاب خدا و سنت پيامبر است يا رأى و نظر خود را بيان مىكنيد ؟ » فرمود : « هر چه مىگوئيم در كتاب خدا و سنت پيامبر است . » « 1 »\r\n\r\nعلوم امامان اهل‌البيت ( ع ) موروثى است :\r\nدر بصائر الدرجات از داود بن ابىيزيد احول ، گويد : « شنيدم كه امام صادق ( ع ) مىفرمود : « اگر ما مردم را به رأى و هواى خود فتوا دهيم كه از هلاك‌شدگان خواهيم بود ! آنچه مىگوئيم آثار به جاى مانده از رسول خدا ( ص ) است ؛ علم اصيل و نابى كه هر يك از ديگرى به ارث مىبريم و آن را پاس مىداريم ، همان‌گونه كه مردم زر و سيم خود را پاس مىدارند . » « 2 »\r\nو از جابر بن يزيد جعفى ، با سه سند گويد : « امام باقر ( ع ) فرمود : « جابر ! به خدا سوگند اگر ما با مردم به رأى و نظر خود سخن بگوئيم كه از هلاك‌شدگانيم ! ما با آثار به جاى مانده از رسول خدا ( ص ) با آن‌ها سخن مىگوئيم ، اثارى كه هر يك از ديگرى به ارث مىبريم و آن را پاس مىداريم ، همان‌گونه كه ديگران زر و سيم خود را پاس مىدارند . » « 3 »\r\nو از محمد بن شريح ، به سه سند ، گويند : « امام صادق ( ع ) فرمود : « اگر خدا اطاعت و ولايت ما را بر شما واجب نفرموده و به مودّت ما فرمان نداده بود ، ما شما را بر درگاه خود نگه نمىداشتيم و داخل خان‌هاى خود نمىكرديم ؛ به خدا سوگند ما به رأى و هواى خود فتوا نمىدهيم و جز آنچه پروردگارمان فرموده نمىگوئيم ، نزد ما اصولى است كه آن را پاس مىداريم ، همان‌گونه كه ديگران زر و سيم خود را پاس مىدارند . » « 4 »\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 299 .\r\n( 3 ) . همان ، ص 299 و ص 300 ، حديث 4 و 6 .\r\n( 4 ) . همان ، ص 300 - 301 ، حديث 5 و 7 و 10 . .\r\n","page_name":" 441 ","page_number":441},
  {"content":"\r\n\r\n\r\nإسناد احاديث به رسول خدا ( ص ) :\r\nدر احاديث گذشته ديديم كه امامان اهل‌البيت ( ع ) تصريح كردند كه آنچه مىگويند رأى و نظر شخصى آن‌ها نيست ، بلكه سخن رسول خدا ( ص ) را بيان مىكنند . اينك نمونه‌هائى از إسناد حديث به جدشان رسول خدا ( ص ) را يادآور مىشويم :\r\nسماعة بن مهران گويد : « امام صادق ( ع ) فرمود : خداوند حلال و حرام و تفسير و تأويل را به رسول خود بياموخت و رسول خدا ( ص ) نيز همه علوم خود را به على ( ع ) آموزش داد » . « 1 »\r\nهمانند اين حديث از « حمران بن اعين » با چهار سند ، و از ابوبصير و ابوالأعزّ و حماد بن عثمان نيز ، روايت شده است . « 2 »\r\nو از يعقوب بن شعيب ، با دو سند گويد : « امام صادق ( ع ) فرمود : « خداوند متعال قرآن را به رسول الله بياموخت و علاوه بر آن ، علوم ديگرى را نيز به او تعليم فرمود و رسول خدا ( ص ) هر چه را كه خدايش آموخته بود ، همه را به على ( ع ) بياموخت . » « 3 »\r\nو محمد حلبى گويد : « امام صادق ( ع ) فرمود : « على ( ع ) هر چه را كه رسول خدا ( ص ) مىدانست ، مىدانست ، و خداوند چيزى را به پيامبرش نياموخت مگر اينكه رسول خدا ( ص ) آن را به اميرالمؤمنين بياموخت . » « 4 »\r\nو از سليم بن قيس ، گويد : « اميرالمؤمنين ( ع ) فرمود : « من چنان بودم كه هرگاه از\r\n\r\n\r\n","description":"","footnote":"\r\n( 1 ) . همان ، ص 290 ، و وسائل الشيعه ، چاپ 1323 ه - ، ج 3 ص 391 حديث 19 ، و مستدرك الوسائل ، چاپ 1321 ه - ، ج 3 ص 192 ، حديث 28 ، به نقل از تفسير عيّاشى .\r\n( 2 ) . بصائر الدرجات ، ص 290 - 292 ، حديث 6 و 7 و 8 و 10 - 12 .\r\n( 3 ) . همان ، ص 290 - 291 ، حديث 3 و 9 .\r\n( 4 ) . همان ، ص 292 ، حديث 13 . .\r\n","page_name":" 442 ","page_number":442},
  {"content":"\r\n\r\nرسول خدا ( ص ) سئوال مىكردم پاسخم مىفرمود ، و اگر سئوالى نداشتم خود آغاز مىكرد ، و هيچ آيتى درباره‌ى شب و روز ، آسمان و زمين ، دنيا و آخرت ، بهشت و دوزخ ، دشت و كوه و روشنى و تاريكى بر او نازل نگرديد مگر اينكه آن را به من آموخت و املايم كرد تا با دست خود نوشتم و تأويل و تفسير و محكم و متشابه و خاص و عامّ و چگونگى نزول و مكان نزول و موضوع نزولش تا قيامت را به من تعليم فرمود و از خدا خواست تا فهم و دركم عطا فرمايد . » « 1 »\r\nاين حديث را احاديث سه‌گانه موجود در طبقات ابن‌سعد كه از كتب مكتب خلفاست تأييد مىكند :\r\n1 - از محمد بن عمر بن على بن ابىطالب ، گويد : « به على گفته شد : چه شده كه تو بيش از ديگر صحابه رسول خدا ( ص ) حديث مىگوئى ؟ گفت : « من چنان بودم كه هرگاه سئوال مىكردم آگاهم مىنمود و چون سكوت مىكردم آغازم مىفرمود . »\r\n2 - از سليمان احمسى از پدرش ، گويد : « على گفت : « به خدا سوگند هيچ آيتى نازل شد مگر آنكه دانستم در چه نازل شد ، و كجا نازل شد ، و بر كه نازل شد ، همانا پروردگار من مرا قلبى عقول و زبانى رسا بخشيده است . » .\r\n3 - از ابوطفيل ، گويد : « على گفت : « از من درباره‌ى كتاب خدا بپرسيد كه هيچ آيتى نيست مگر آنكه دانستم در شب نازل شد يا در روز ، در دشت نازل گرديد يا در كوه . » « 2 »\r\nو در بصائر الدرجات از زيدبن على ، گويد : « اميرالمؤمنين ( ع ) فرمود : « هيچ روزى را به شب نبردم و هيچ دستورى را از رسول خدا ( ص ) دريافت نكردم مگر\r\n\r\n\r\n","description":"","footnote":"\r\n( 1 ) . همان ، ص 198 ، حديث 3 .\r\n( 2 ) . طبقات ابن‌سعد ، شرح حال امام على ( ع ) ، ج 2 قسمت 2 ص 101 چاپ اروپا . حديث نخست را احمد بن حنبل نيز در كتاب « فضائل على بن ابىطالب » آورده است . .\r\n","page_name":" 443 ","page_number":443},
  {"content":"\r\n\r\nآنكه حلال و حرام و امر و نهى نازل شده در آن روز به وسيله جبرئيل را با شأن نزول و موضوع نزولش از رسول خدا ( ص ) فراگرفتم » راوى گويد : « او نزد زيد بيرون رفتيم و به گروه معتزله برخورديم و موضوع را يادآور شديم و آن‌ها گفتند : « اين موضوع بسيار عظيم و شگفت‌اور است ، چگونه چنين چيزى ممكن است حال آنكه گاهى يكى از آن دو از ديگرى غايب مىشد و در اين حال او چگونه مىفهميد ؟ » گويد : « نزد زيد بازگشتيم و اشكال آن‌ها را بازگفتيم و او گفت : « رسول خدا ( ص ) شمار روزهائى را كه او حضور نداشت نگه مىداشت و چون به هم مىرسيدند مىفرمود : « يا على ! در فلان روز چنين و چنان بر من نازل شد در فلان روز چنين و چنان ، و همچنان روزها را شماره مىكرد تا به روز ملاقات مىرسيد » گويد : « و ما معتزله را از توضيح آگاه ساختيم . » « 1 »\r\nاين روايت زيد را روايات سه‌گانه زير در سنن نسائى و سنن ابن‌ماجه و مسند احمد ، كه از مصادر در مكتب خلفا هستند ، تأييد مىكنند :\r\n1 - از عبدالله بن نجّى ، گويد : « على گفت : « مرا در نزد رسول خدا ( ص ) جايگاهى بود كه هيچكس را نبود : هر بامداد نزد او مىرفتم و مىگفتم : « السلام عليك اى نبىّ خدا ! كه اگر تنحنح « 2 » مىفرمود به منزلم بازمىگشتم و گرنه به نزد او مىرفتم . » .\r\n2 - على گفت : « رسول خدا ( ص ) براى من ساعت ويژه‌اى قرار داده بود كه نزد او مىرفتم و چون مىرسيدم اجازه مىخواستم تا اگر در حال نماز است تنحنح فرمايد و بازگردم و اگر فارغ البال بود اجازه‌ى ورودم مىداد . »\r\n3 - على گفت : « من در هر شبانه روز دو بار نزد رسول خدا ( ص ) مىرفتم و\r\n\r\n\r\n","description":"","footnote":"\r\n( 1 ) . بصائر الدرجات ، ص 197 ، حديث 4 .\r\n( 2 ) . تنحنُح : سينه صاف كردن ، صدا از سينه درآوردن . .\r\n","page_name":" 444 ","page_number":444},
  {"content":"\r\n\r\nهرگاه در شب وارد مىشدم براى من تنحنح مىفرمود . » « 1 »\r\n\r\nپيامبر ( ص ) فرمان داد تا امام على ( ع ) براى شريكان خود بنويسيد :\r\nدر امالى شيخ طوسى ، بصائر الدرجات و ينابيع المودة از احمد بن محمد بن على ، امام باقر ، از پدرانش ( ع ) گويد : « رسول خدا ( ص ) به على فرمود : « آنچه را كه بر تو املاء مىكنم بنويس » على گفت : « يا نبىّ الله ! مىترسى فراموش كنم ؟ » فرمود : « از فراموش كردن تو نمىترسم ، چون از خدا خواسته‌ام كه نگهدارت باشد و فراموشت نگرداند ، ولى براى شريكانت بنويس . » گويد : گفتم : « يا نبى الله ! شريكان من كيانند ؟ » فرمود : « امامانِ زاده‌ى تو كه امّت من بدان‌ها باران مىيابند و بدان‌ها دعايشان مستجاب مىشود و به خاطر آن‌هاست كه خداوند بلا را از ايشان دور مىسازد و رحمت را از آسمان نازل مىكند . » و بعد به حسن اشاره كرد و فرمود : « اين نخستين آن‌هاست » و به حسين اشاره كرد و فرمود : « امامان [ ديگر 
  ] از نسل او هستند . » « 2 »\r\nو اين همان موضوعى است كه امام على ( ع ) در « مَسكِن » « 3 » بدان اشاره نمود و ابوأرا كه آن را روايت كرده و گويد : « ما با على ( ع ) در مَسكِن بوديم و در جمع خود مىگفتيم كه « على شمشير رسول خدا را به ارث برده است » و برخى مىگفتند : « استر او را به ارث برده است » و گروهى مىگفتند : « صحيفه‌اى را به ارث برده كه در حمائل و آويزگاه شمشير است » و همچنان ادامه مىداديم كه على ( ع ) بيرون آمد و گفت : « به خدا سوگند اگر دل و دِماغ داشتم و اجازه\r\n\r\n\r\n","description":"","footnote":"\r\n( 1 ) . سنن نسائى ، ج 1 ص 178 ، باب التنحنح فى الصلاة . سنن ابن‌ماجه ، حديث 3708 . مسند احمد ، ج 1 ص 80 و 85 و 107 ، احاديث 608 و 647 و 845 .\r\n( 2 ) . امالى شيخ طوسى ( متوفاى 460 ه - ) چاپ نجف 1384 ، ج 2 ص 56 . بصائر الدرجات ، ص 167 ، و ينابيع المودّة شيخ سليمان حنفى ، چاپ دار الخلاقة العثمانية 1302 ه - ، ص 20 .\r\n( 3 ) . مسكن محلّى است در عراق ، كنار رودخانه دُجَيل . .\r\n","page_name":" 445 ","page_number":445},
  {"content":"\r\n\r\nمىيافتم تا پايان اين سال با شما سخن مىگفتم و هيچ حرفى را تكرار نمىكردم . آرى ، به خدا سوگند صحيفه‌هاى بسيارى نزد من است ، صحيفه‌هاى مختصّ و ويژه رسول خدا و اهل‌بيت او ، در ميان آن‌ها صحيفه‌اى است به نام « عبيطه » كه سخت‌تر از آن بر عرب وارد نشده ، و در آن نام شصت قبيله پست است كه در دين خدا نصيبى ندارند . » « 1 »\r\nو پس از آن ، امامان اهل‌البيت ( ع ) يكى پس از ديگرى اين صحيفه‌ها را - چنان كه مىآيد - به ارث بردند :\r\nدر بصائر الدرجات از جابرين يزيد ، گويد : « امام باقر ( ع ) فرمود : « نزد من صحيفه‌اى است حاوى نوزده صحيفه ديگر كه رسول خدا ( ص ) هديه‌اش فرموده است . » . « 2 »\r\nو از فضيل بن يسار ، گويد : « امام باقر ( ع ) فرمود : « فضيل ! نزد ما كتاب على است با هفتاد ذراع طول كه هر چه بر روى زمين مورد نياز باشد در آن آمده است ، حتى ديه و تاوان اين اثر ! سپس به انگشت ابهام خود آن اثر را بر دست خويش ايجاد كرد . » « 3 »\r\nو از حمران بن اعين ، گويد : « امام باقر ( ع ) به حجره‌اى بزرگ اشاره كرد و فرمود : « حمران ! در اين حجره صحيفه‌اى است به طول هفتاد ذراع ، با خط على و املاى رسول الله ( ص ) ، و اگر ما بر اين مردم ولايت يابيم ، تنها بدانچه خدا نازل فرموده حكم برانيم و از آنچه در اين صحيفه است تجاوز ننماييم . » « 4 »\r\nو از محمد بن مسلم ، گويد : « امام باقر ( ع ) فرمود : « نزد ما صحيفه‌اى است از\r\n\r\n\r\n","description":"","footnote":"\r\n( 1 ) . بصائر الدرجات ، ص 149 ، و نزديك به آن در ص 159 حديث 15 . ابورا كه از دوران امام على ( ع ) تا زمان زياد بن ابيه ساكن كوفه بود ( قاموس الرجال 10 / 7 )\r\n( 2 ) . همان ، ص 144 .\r\n( 3 ) . همان ، ص 147 .\r\n( 4 ) . همان ، ص 143 . .\r\n","page_name":" 446 ","page_number":446},
  {"content":"\r\n\r\nنوشته‌هاى على كه طول آن هفتاد ذراع است و ما محتواى آن را پيروى كرده و از آن تجاوز نمىكنيم . » گويد : « از او درباره‌ى ميراث و مقدار اين علم پرسيدم : كه آيا مجموعه‌هايى از علم است يا تفسير همه‌ى اين امورى كه مردم درباره آن سخن مىگويند ، مانند طلاق و فرائض ، همگى در آن آمده است ؟ » فرمود : « على همه علوم را نوشت : قضاء و فرائض همگى را ، و اگر خط ما پيروز گردد ، چيز نيست كه در آن نباشد ، و ما آن را اجرا مىكنيم . » « 1 »\r\nو در روايت ديگرى ، فرمود : « اگر خط ما پيروز گردد ، چيزى نيست مگر آنكه « سنتى » درباره‌ى آن وجود دارد و ما آن را اجرا مىكنيم . » « 2 »\r\nو نيز ، از محمد بن مسلم از امام باقر يا امام صادق ( ع ) فرمود : « نزد ما صحيفه‌اى است از نوشته‌هاى على يا مصحف على ( ع ) كه طول آن هفتاد ذراع است و ما محتواى آن را پيروى كرده و از آن تجاوز نمىكنيم . » « 3 »\r\nو از عبدالله بن ميمون از امام صادق از پدرش ( ع ) فرمود : « در كتاب على ( ع ) هر چه موردنياز است ، حتى ديه و تاوان خراش و تندخويى نيز ، آمده است . » « 4 »\r\nو از مروان ، گويد : « شنيدم كه امام صادق ( ع ) مىفرمود : « نزد ما كتاب على است به طول هفتاد ذراع . » « 5 »\r\nو در روايتى ، فرمود : « على ( ع ) هر چه كه بوده همه را نوشته ، حتى ديه خراش را » . « 6 »\r\nو نيز فرمود : « به خدا سوگند نزد ما صحيفه‌اى است كه طول آن هفتاد ذراع\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 164 .\r\n( 3 ) . همان ، 146 .\r\n( 4 ) . همان ، ص 164 و 148 .\r\n( 5 ) . همان ، ص 147 .\r\n( 6 ) . همان ، ص 148 . .\r\n","page_name":" 447 ","page_number":447},
  {"content":"\r\n\r\nاست و همه آنچه كه مردم بدان نياز دارند ، حتى ديه‌ى خراش ، در آن هست ، صحيفه‌اى كه رسول خدا ( ص ) املاء كرده و على ( ع ) با دست خو نوشته است . » « 1 »\r\nو از عبدالله بن سنان از امام صادق ( ع ) ، گويد : « شنيدم كه مىفرمود : « نزد ما پوستى است با هفتاد ذراع كه رسول خدا ( ص ) املاء كرده و على ( ع ) با دست خود نوشته و هر آنچه كه بدان نياز دارند ، حتى ديه‌ى خراش ، در آن هست . » « 2 »\r\nو از منصور بن حازم ، گويد : « شنيدم كه امام صادق ( ع ) مىفرمود : « نزد ما صحيفه‌اى است كه هر چه مورد نياز است در آن هست ، حتى ديه‌ى خراش هم در آن آمده است . » « 3 »\r\n« شنيدم كه امام صادق ( ع ) رفتم و به من فرمود : « بنشين » و من نشستم و او با انگشت خود بر پشت دستم زد و آن را بر رويش سائيد و فرمود : « ديه‌ى اين كار و كمتر از آن نزد ما هست . » « 4 »\r\nو از منصور بن حازم و عبدالله بن ابىيعفور ، گويند : « امام صادق ( ع ) فرمود : « نزد من صحيفه‌اى است كه طول آن هفتاد ذراع است و هر چه مورد نياز است ، حتى ديه‌ى خراش نيز ، در آن هست . » « 5 »\r\nو از عبدالرحمن بن ابىعبدالله ، گويد : « شنيدم كه امام صادق ( ع ) مىفرمود : « در اين خانه صحيفه‌اى است كه طول آن هفتاد ذراع است و خداوند هيچ حلال و حرامى را نيافريده مگر اينكه در آن هست ، حتى ديه‌ى خراش ! » « 6 »\r\nو از محمد بن عبدالملك ، گويد : « ح دود شصت نفر نزد امام صادق ( ع ) بوديم\r\n\r\n\r\n","description":"","footnote":"\r\n( 1 ) . همان ، ص 145 .\r\n( 2 ) . همان ، ص 147 و فشرده آن در ص 143 .\r\n( 3 ) . همان ، ص 154 و در 146 با ندكى زيادت در آخر حديث .\r\n( 4 ) . همان ، ص 159 و با اندكى اختلاف در ص 148 .\r\n( 5 ) . همان ، ص 144 .\r\n( 6 ) . همان ، ص 145 . .\r\n","page_name":" 448 ","page_number":448},
  {"content":"\r\n\r\nكه شنيدم فرمود : « به خدا سوگند نزد ما صحيفه‌اى است كه طول آن هفتاد ذراع است و خداوند هيچ حلال و حرامى را نيافريده مگر اينكه در آن هست ، حتى ديه‌ى خراش نيز در آن آمده است . » « 1 »\r\nو از سليمان بن خالد ، گويد : « شنيدم كه امام صادق ( ع ) مىفرمود : « نزد ما صحيفه‌اى است با طول هفتاد ذراع كه با املاى رسول خدا ( ص ) و دست‌خط على ( ع ) است و هيچ حلال و حرامى نيست مگر اينكه در آن آمده است ، حتى ديه‌ى خراش ! » « 2 »\r\nو از حمّاد ، گويد : « شنيدم كه امام صادق ( ع ) مىفرمود : « خداوند هيچ حلال و حرامى را نيافريده مگر اينكه محدوده‌اى چون محدوده‌ى خانه دارد ، و مسلّم است كه حلال محمد تا روز قيامت حلال است و حرام او تا روز قيامت حرام ، و نزد ما صحيفه‌اى است كه طول آن هفتاد ذراع است و خداوند هيچ حلال و حرامى نيافريده مگر اينكه در آن آمده است : محدوده‌ى راه‌ها از آن راه‌هاست و محدوده‌ى خانه‌ها از آنِ خانه‌ها ، حتى ديه‌ى خراش و يك تازيانه و نصف تازيانه هم در آن هست ! » « 3 »\r\nو از عبدالله بن ايّوب از پدرش ، گويد : « شنيدم كه امام صادق ( ع ) مىفرمود : « على ( ع ) شيعيان خود را رها نكرده تا در حلال و حرام نيازمند كسى باشند ، ما در كتاب او ديه‌ى خراش را هم يافته‌ايم ! » گويد : سپس فرمود : « اما تو ! اگر تو كتاب او را ديده بودى يقين مىكردى كه آن را كتب پيشينيان است . » « 4 »\r\nو از محمد بن حكيم از امام كاظم ( ع ) ، فرمود : « پيشينيان شما تنها به وسيله\r\n\r\n\r\n","description":"","footnote":"\r\n( 1 ) . همان ، ص 144 .\r\n( 2 ) . همان .\r\n( 3 ) . همان ، ص 148 ، و در اصول كافى ج 1 ص 59 ، و وافى ج 1 ص 61 ، با اندكى ختلاف در لفظ ، كه عبارت : « حللا محمد . . . » در آن دو نيامده است .\r\n( 4 ) . همان ، ص 166 . .\r\n","page_name":" 449 ","page_number":449},
  {"content":"\r\n\r\nقياس به هلاكت افتادند ، و خداوند تبارك و تعالى پيامبرش را قبض روح نكرد تا آنگاه كه دينش را در حلال و حرام كامل گردانيد و آن حضرت هر چه را كه موردنياز شما بود همه را براى شما آورد تا در حيات و مماتش به او و اهل‌بيت او پناه بريد ، و آن صحيفه‌اى است نزد اهل‌بيت او كه حتى ديه‌ى خراش هم در آن هست ! » سپس فرمود : « ابوحنيفه از كسانى است كه مىگويد : « على ( ع ) گفت و من هم مىگويم ! » « 1 »\r\nو در بصائر الدرجات و كافى از بكر بن كرب صيرفى ، گويد : « شنيدم كه امام صادق ( ع ) مىفرمود : « آن‌ها را با شما چه كار ، از شما چه مىخواهند ، براى چه شما را سرزنش مىكنند ؟ مىگويند : را فضه ! آرى ، به خدا سوگند شما دروغ را رفض و ترك كرديد و حق را پيروى نموديد . هان به خدا سوگند نزد ما چيزى است كه نيازمند كسى نيستيم و اين مردم [ / مخالفان ما 
  ] نيازمند ما هستند ، نزد ما كتابى است با املاى رسول خدا ( ص ) و دست‌خط على ( ع ) ، صحيفه‌اى كه طول آن هفتاد ذراع است و هر حلال و حرامى در آن آمده است . » « 2 »\r\n\r\nنام كتاب امام على ( ع ) در احكام :\r\nامامان اهل‌البيت ( ع ) كتابى را كه امام على ( ع ) با املاى رسول خدا ( ص ) به تحرير آورده « جامعه » ناميده‌اند :\r\nدر كافى و بصائرالدرجات از ابىبصير ، گويد : « نزد امام صادق ( ع ) رفتم و گفتم : « فداى شما گردم ، من از شما مسأله‌اى مىپرسم ، آيا در اينجا كسى هست كه سخنم را بشنود ؟ امام پرده ميان خود و اطاق ديگر را كنار زد و آنجا را بررسى\r\n\r\n\r\n","description":"","footnote":"\r\n( 1 ) . همان ، ص 150 ، و در ص 146 با اندكى زيادت .\r\n( 2 ) . بصائر الدرجات ، ص 149 ، حديث 14 ، و ص 154 ، حديث 7 ، و در ص 142 ، حديث اول با اندكى اختلاف در عبارت . اصول كافى ، ج 1 ص 241 ، حديث 60 ، و وافى ، ج 2 ص 135 . .\r\n","page_name":" 450 ","page_number":450},
  {"content":"\r\n\r\nنمود و فرمود : « ابا محمّد ! هر چه مىخواهى بپرس » گفتم : « فداى شما گردم ، شيعيان شما مىگويند كه رسول خدا ( ص ) على ( ع ) را بابى از علم بياموخت كه هزار باب از آن گشوده مىشود . . . » فرمود : « ابا محمّد ! جامعه نزد ماست و آن‌ها چه مىدانند كه جامعه چيست ؟ ! » گويد گفتم : « فداى شما گردم ، جامعه چيست ؟ » فرمود : « صحيفه‌اى است كه طول آن هفتاد ذراع به ذراع رسول خدا ( ص ) و املاى اوست كه از دو لب مباركش صادر گشته و با دست على ( ع ) نوشته شده و هر حلال و حرام و هر چيزى كه مردم بدان نياز دارند در آن آمده است ، حتى ديه‌ى خراش ! » و سپس دست خود را بر من زد و فرمود : « ابا محمّد ! به من اجازه مىدهيد ؟ ! » گفتم : « فداى شما گردم ، من از آن شما هستم هر چه مىخواهيد انجام دهيد » گويد : با دست خود فشارم داد و فرمود : « حتى ديه‌ى اين ! » - و گويى خشمگين بود - و من گفتم : « به خدا سوگند اين علم است . . . » « 1 »\r\nو از سليمان بن خالد ، گويد : « از امام صادق ( ع ) شنيدم كه مىفرمود : « همانا نزد ما صحيفه‌اى است به نام « جامعه » كه هيچ حلال و حرامى را فروگذار نكرده ، حتى ديه‌ى خراش را ! » « 2 »\r\nو در روايتى ديگر ، فرمود : « نزد ما صحيفه‌اى است با هفتاد ذراع به املاى رسول خدا ( ص ) و دست‌خط على ( ع ) كه هيچ حلال و حرامى نيست مگر اينكه در آن هست ، حتى ديه‌ى خراش ! » « 3 »\r\nو از على بن رئاب ، گويد : « از امام صادق ( ع ) درباره‌ى جامعه پرسيدند فرمود : « صحيفه‌اى است به طول هفتاد ذراع در پهنه پوست دبّاغى شده همانند ران شتر ،\r\n\r\n\r\n","description":"","footnote":"\r\n( 1 ) . اصول كافى ، ج 1 ص 239 ، حديث اول . بصائر الدرجات ، ص 151 و 152 ، و وافى ، ج 2 ص 135 . اين حديث طولانى است و ما بخش مورد نياز آن را آورديم .\r\n( 2 ) . بصائر الدرجات ، ص 142 - 143 .\r\n( 3 ) . همان ، ص 143 . .\r\n","page_name":" 451 ","page_number":451},
  {"content":"\r\n\r\nكه هر چه موردنايز مردم باشد در آن هست و هيچ قضيه‌اى نيست مگر اينكه در آن آمده است ، حتى ديه‌ى خراش ! » « 1 »\r\nو نيز ، از ابىبصير ، گويد : « شنيدم كه امام صادق ( ع ) فتواى ابن شبرمه را يادآور شد و فرمود : « اين كجا و جامعه كجا ، جامعه‌اى كه رسول خدا ( ص ) املاء كرده و على ( ع ) با دست خود نوشته و جميع حلال و حرام ، حتى ديه‌ى خراش ، در آن آمده است . » « 2 »\r\nو در كافى و بصائر الدرجات از ابىشيبه ، گويد : « شنيدم كه امام صادق ( ع ) مىفرمود : « علم ابن شبرمه در برابر جامعه نابود است ، جامعه‌اى كه املاى رسول خدا ( ص ) و دست‌خط على ( ع ) است ، جامعه براى كسى جاى سخن باقى نگذاشته و حاوى علم حلال و حرام است . همانا اصحاب قياس علم را از راه قياس جستند و جز دورى نيفزودند . به راستى كه دين خدا با قياس به هدف نرسد . » « 3 »\r\nامامان اهل‌البيت ( ع ) بدين گونه از قولِ به رأى و نظر شخصى بيزارى مىجستند و بيان خود را مستند به رسول خدا ، جبرئيل از خداى سبحان مىكردند .\r\n\r\nكتاب « جفر » و مصحف فاطمه ( س )\r\nاز برخى روايات چنين به دست مىايد كه آنچه از امام على ( ع ) به ديگر امامان ( ع ) رسيده بود ، دو كتاب به نام‌هاى : « جامعه » و « جفر » بود كه محتواى اولى احكام حلال و حرام و محتواى دومى اخبار [ نهان 
  ] حوادث شدنى و\r\n\r\n\r\n","description":"","footnote":"\r\n( 1 ) . همان ، ص 142 .\r\n( 2 ) . همان ، ص 145 و 146 و 148 .\r\n( 3 ) . اصول كافى ، ج 1 ص 57 ، حديث 14 . بصائر الدرجات ، ص 146 و 149 - 150 ، و وافى ، ج 1 ص 58 ، و ابن شبرمه ، عبدالله بن شبرمه ضبى شاعر كوفى ، قاضى منصور دوانيقى بر آبادىهاى كوفه بود و در سال 144 ه - وفات كرد . ( الكنى و الالقاب 1 / 313 ) . .\r\n","page_name":" 452 ","page_number":452},
  {"content":"\r\n\r\nرويدادها بود .\r\nهمچنين كتاب سومى را نيز از مادرشان فاطمه دخت رسول خدا ( ص ) در اختيار داشتند كه آن را « مصحف فاطمه » مىناميدند و بخشى از اخبار [ نهان 
  ] حوادث شدنى در آن آمده و هر سه كتاب به خط امام على ( ع ) بود كه در اين بحث بخشى از روايات مربوط به آن‌ها را يادآور مىشويم :\r\nدر بصائر الدرجات از ابومريم ، گويد : « امام باقر ( ع ) به من فرمود : « نزد ما « جامعه » است به طول هفتاد ذراع كه همه چيز ، حتى ديه‌ى خراش ، در آن آمده است ؛ با املاى رسول خدا ( ص ) و خط على ( ع ) . نزد ما « جفر » است ، نوشته‌اى در پوست دباغى شده عكاظى كه حواشى آن نيز نوشته و پر شده ، و آنچه بوده و آنچه تا روز قيامت مىشود ، همگى در آن آمده است » . « 1 »\r\nو نيز ، با بيش از يك سند ، گويد : « امام صادق ( ع ) به گروه‌هائى كه نزد او مىآمدند و از آنچه رسول خدا ( ص ) براى على ( ع ) بر جاى نهاده و على ( ع ) براى امام حسن ( ع ) بر جاى نهاده سئوال مىكردند ، فرمود : « رسول خدا ( ص ) نزد ما چيزى را بر جاى نهاده كه هر چه موردنياز است ، حتى ديه‌ى خراش و ناخن نيز در آن آمده است ، و فاطمه ( س ) « مصحفى » را بر جاى نهاده كه قرآن نيست . . . » « 2 »\r\nو از أبان بن عثمان از على بن الحسين ، گويد : « به امام صادق ( ع ) گفته شد : « عبدالله بن الحسن معتقد است كه او علمى جز آنچه مردم دارند ندارد ! » امام على ( ع ) فرمود : « به خدا سوگند عبدالله بن السن راست گفته و او را علمى جز آنچه مردم دارند نباشد ، ولى به خدا سوگند نزد ما « جامعه » است ، دربردارنده‌ى حلال و حرام ، و نزد ما « جفر » است ، آيا عبدالله بن الحسن مىداند كه جفر چيست ؟ پوست بز است يا گوسفند ؟ و نزد ما « مصحف » فاطمه است . هان ! به خدا سوگند چيزى از\r\n\r\n\r\n","description":"","footnote":"\r\n( 1 ) . بصائر الدرجات ، ص 160 .\r\n( 2 ) . همان ، ص 156 . .\r\n","page_name":" 453 ","page_number":453},
  {"content":"\r\n\r\nقرآن در آن نيست ، ولى املاى رسول خدا و خط على است . و عبدالله ، آنگاه كه مردم از اطراف نزد او آيند و سئوال كنند ، چه خواهد كرد ؟ » « 1 »\r\n\r\nسلاح رسول خدا ( ص ) و نامه‌هاى آن حضرت :\r\nدر بصائر الدرجات از على بن سعيد ، گويد : « امام صادق ( ع ) در سخنان خود فرمود : « همانا سلاح رسول خدا و شمشير و زره‌ى او نزد ماست . و به خدا سوگند « مصحف فاطمه » نيز نزد ماست ، و يك آيه از كتاب خدا در آن نيست ، بلكه املاى رسول خدا ( ص ) و دست‌خط على ( ع ) است . به خدا سوگند « جفر » در نزد ماست ، و آن‌ها چه مىدانند كه جفر چيست ؟ پوست گوسفند است يا پوست شتر ؟ سپس رو به ما كرد و فرمود : « شما را بشارت باد ! آيا خشنود نمىشويد كه روز قيامت به ريسمان على ( ع ) چنگ بزنيد در حالى كه على ( ع ) به ريسمان رسول خدا ( ص ) چنگ زده است ؟ » . « 2 »\r\nو نيز ، از محمد بن عبدالملك ، گويد : « حدود شصت نفر پيرامون امام صادق ( ع ) گرد آمده بوديم كه بعدالخالق بن عبد ربّه آمد و به آن حضرت گفت : « در كنار ابراهيم بن محمد نشسته بوديم كه گفتند شما مىگوئيد : « نزد ما كتاب على است » و او گفت : « نه به خدا ، على كتابى بر جاى ننهاده ، و اگر على كتاب بر جاى نهاده باشد چيزى جز يك پوست نباشد و من دوست داشتم كه نزد اين غلامم\r\n\r\n\r\n","description":"","footnote":"\r\n( 1 ) . همان ، ص 157 - 158 . و عبدالله بن الحسن از نوادگان امام على بن ابىطالب ( ع ) و مادرش فاطمه دخت امام حسين ( ع ) بود . منصور عباسى او و برادرانش را در سال 142 ه - در مدينه زندانى كرد و در سال 144 ه - آن‌ها را به مدينه هاشميه انتقال داد و با انواع شكنجه‌ها به قتل رسانيد : برخى را زنده به گور كردند و عبدالله را در زير آوار خانه‌اى مدفون ساخت . فرزند عبدالله ، محمد ، مشهور به نفس زكيّه بر عليه منصور خروج كرد و در سال 145 ه - در ميدنه كشته شد ، و فرزند ديگرش ابراهيم ، پس از قتل برادرش محمد ، در بصره خروج كرد و او نيز در همان سال كشته شد . مراجعه كنيد : تاريخ طبرى ، تاريخ ابن كثير و تاريخ ابن اثير ، حوادث سال 142 - 145 ه - .\r\n( 2 ) . بصائر الدرجات ، ص 153 . .\r\n","page_name":" 454 ","page_number":454},
  {"content":"\r\n\r\nبود و باكى بر آن دارم ! » گويد : « امام صادق ( ع ) نشست و رو به ما كرد و فرمود : « به خدا سوگند چنان كه مىگويند نيست ! آن‌ها دو « جفرند » كه در آن دو نوشته شده است . نه به خدا آن‌ها دو پوستند كه پشم و موىشان هنوز باقى است و يكى از آن‌ها انبوه نوشته‌ها را در خود جاى داده و ديگرى سلاح رسول الله ( ص ) را . و به خدا سوگند نزد ما صحيفه‌اى است كه طول آن هفتاد ذراع است و خداوند هيچ حلال و حرامى را نيافريده مگر اينكه در آن آمده است ، حتى ديه‌ى اين خراش را ! - و با ناخن ساعد خود را خراشيد - نزد ما مصحفى است كه به خدا سوگند قرآن نيست . » « 1 »\r\nو از عبدالله بن سنان ، گويد : « نزد امام صادق ( ع ) سخن از گرفتارى اولاد حسن رفت و ما نيز يادآور « جفر » شديم كه امام ( ع ) فرمود : « به خدا سوگند آن دو پوست بز و گوسفند نزد ماست ، با املاى رسول خدا ( ص ) و خط على ( ع ) ، و نزد ما صحيفه‌اى است با طول هفتاد ذراع كه رسول خدا آن را املاء كرده و على با خط خود نوشته است و هر چه مورد نياز است در آن هست ، حتى ديه‌ى خراش ! » « 2 »\r\nو در روايت ابىالقاسم كوفى ، گويد : « اولاد حسن يادآور « جفر » شدند و گفتند : « چيز مهمّى نيست ! » و بشر آن را براى امام صادق بازگو كرد و آن حضرت فرمود : « آرى ، آن‌ها دو پوستند : پوست بز و پوست گوسفند ، و انباشته از علم‌اند . . . » « 3 »\r\nو در حديث عبدالله بن سنان آمده است كه « خط على و املاى رسول خدا از دو لب مبارك آن حضرت ( ص ) مىباشد . » « 4 »\r\n\r\n\r\n","description":"","footnote":"\r\n( 1 ) . همان ، ص 151 .\r\n( 2 ) . همان ، ص 145 و 159 .\r\n( 3 ) . همان ، ص 155 .\r\n( 4 ) . همان . .\r\n","page_name":" 455 ","page_number":455},
  {"content":"\r\n\r\nو از سليمان بن خالد ، گويد : « امام صادق ( ع ) فرمود : « همانا در « جفرى » كه آن‌ها يادآور مىشوند چيزهايى است كه آزارشان مىدهد ، چون آن‌ها حق نمىگويند و جفر محتوى حق است ، و آن‌ها اگر راست مىگويند بايد قضايا و فرايض [ / احكام و تقسيمات ارث 
  ] على ( ع ) را بيرون آورند ، و شما از [ سهم ارث 
  ] خاله‌ها و عمه‌ها از آن‌ها بپرسيد ، و آن‌ها بايد « مصحف » فاطمه را بيرون آورند كه وصيت فاطمه در آن است و سلاح رسول خدا ( ص ) همراه آن . . . » « 1 »\r\nو از معلّى بن خُنيس ، گويد : « امام صادق ( ع ) درباره‌ى عموزادگانش فرمود : « اگر آن‌ها از شما بپرسند و شما جواب‌شان گوئيد ، نزد من محبوب‌تر از آن است كه به آن‌ها بگوئيد : « ما آنگونه كه به شما مىرسد نيستيم ، بلكه ما گروهى هستيم جوينده‌ى اين علم ، نزد چه كسى است ؟ و چه كس صاحب آن است ؟ اگر نزد شماست شما را پيروى مىكنيم و اگر نزد غير شماست آن را مىجوئيم تا صاحبش را بشناسيم » و فرمود : « كتاب‌ها نزد على بن ابىطالب ( ع ) بود و چون به سوى عراق رفت آن‌ها را نزد ام‌ّسلمه به وديعت نهاد و چون كشته شد نزد امام حسن ( ع ) بود و امام حسن كه از دنيا رفت نزد امام حسين بود و سپس نزد پدرم . . . » « 2 »\r\nو از على بن سعد يا سعيد ، گويد : « نزد امام صادق ( ع ) نشسته بودم و عده‌اى از اصحاب ما نيز بودند كه معلّى بن خنيس به او گفت « فداى شما گردم ، شما از حسن بن الحسن چه كشيديد ! » سپس طيّار به او گفت : « فداى شما گردم ، در يكى از كوچه‌ها كه مىرفتم ، محمّد بن عبدالله بن الحسن را ديدم كه بر حمارى سوار بود و عده‌اى از زيديه پيرامون او را گرفته بودند » سپس آنچه را كه ما بين آن‌ها گذشته بود يادآور شد و امام ( ع ) در پاسخ او درباره‌ى « جفر » فرمود : « جفر ، پوست دباغى شده‌ى گاوى است كيف مانند ، حاوى كتاب‌ها و علوم حلال و حرام موردنياز\r\n\r\n\r\n","description":"","footnote":"\r\n( 1 ) . همان ، ص 157 ، و فشرده آن در ص 158 .\r\n( 2 ) . همان ، ص 167 ، و فشرده آن در ص 158 . .\r\n","page_name":" 456 ","page_number":456},
  {"content":"\r\n\r\nمردم تا روز قيامت ، كه املاى رسول خدا ( ص ) و دست‌خط على ( ع ) است ، و مصحف فاطمه ( س ) نيز در آن است و آيه‌اى از قرآن در آن نيست . و خاتم رسول خدا ( ص ) و زره و شمشير و لواى آن حضرت نزد من است . و جفر ، علىرَغم خواست كسانى كه نمىپسندند ، نزد من است . » « 1 »\r\nو از برخى احاديث ظاهر مىشود كه « مصحف فاطمه » - اضافه بر آنچه گذشت - حاوى سخنان فرشته‌اى است كه پس از وفات رسول خدا ( ص ) با آن حضرت سخن مىگفت تا تسليتش گويد و دل آرامش نمايد ؛ چنان كه در روايت حماد بن زيد در كافى آمده و گويد : « امام صادق ( ع ) فرمود : « هنگامى كه خداوند متعال پيامبرش را از دنيا برد ، فاطمه ( س ) از فوت آن حضرت دچار اندوهى شد كه جز خداى عزّوجلّ آن را نمىدانست ، بدين خاطر فرشته‌اى را نزد او فرستاد تا اندوهش را تسلّى بخشد و با او سخن بگويد - تا آنجا كه گويد : - فاطمه ( س ) گفت : « امام على ( ع ) را از آن آگاه ساختم و او شروع به نوشتن آن سخنان كرد و از آن نوشته‌ها مصحفى پديد آمد . » سپس امام صادق ( ع ) فرمود : « آگاه باش كه چيزى از حلال و حرام در آن نيست ، ولى علم حوادث و رويدادهاى آينده در آن است . » « 2 »\r\nو از ابىعبيده ، گويد : « برخى از ياران ما از امام صادق ( ع ) درباره « جفر » پرسيد و او فرمود : « آن پوست گاوى است انباشته از علم ! » پرسيد : « پس جامعه چيست ؟ » فرمود : « آن صحيفه‌اى است به طول هفتاد ذراع در پهنه‌ى پوستى همانند ران شتر ، كه هر چه موردنياز مردم باشد در آن هست و هيچ قضيه‌اى نيست مگر اينكه در آن آمده است ، حتى ديه‌ى خراش ! » گفت : « پس مصحف فاطمه ( س ) چيست ؟ » راوى گويد : « امام ( ع ) مدتى دراز سكوت كرد و سپس فرمود : « شما از\r\n\r\n\r\n","description":"","footnote":"\r\n( 1 ) . همان ، ص 156 و 160 .\r\n( 2 ) . اصول كافى ، ج 1 ص 240 ، حديث 1 . .\r\n","page_name":" 457 ","page_number":457},
  {"content":"\r\n\r\nآنچه مىخواهيد و آنچه نمىخواهيد جستجو مىكنيد ! فاطمه ( س ) پس از رسول خدا ( ص ) هفتاد و پنج روز درنگ كرد و از دورى پدر به شدت اندوهگين بود كه جبرئيل ( ع ) نزد او مىآمد و دلداريش مىداد و از حال پدر آگاهش مىساخت و حوادث آينده را براى او بيان مىداشت و على ( ع ) آن‌ها را مىنوشت و آن نوشته‌ها « مصحف فاطمه » است » . « 1 »\r\n* * * اخبار متواتر بر آن است كه امامان اهل‌البيت ( ع ) كتاب « جامعه » امام على ( ع ) در احكام و « جفر » و « مصحف فاطمه ( س ) » را كه حاوى حوادث و رويدادهاى آينده است ، همگى را به ارث برده بودند ، و از برخى احاديث گذشته و آينده دانسته مىشود كه اين كتاب‌ها در محفظه‌اى از پوست گاو قرار داشته كه آن را « جفرابيض » مىگفتند و هر چه از سلاح رسول خدا ( ص ) به ارث برده بودند ، آن‌ها نيز در محفظه‌اى از پوست گاو بوده كه آن را « جفر احمر » مىگفته‌اند .\r\n\r\nدو محفظه‌ى ميراث امامت :\r\nدر كافى و بصائر الدرجات از حسين بن ابىالعلا ، گويد : « شنيدم كه امام صادق ( ع ) مىفرمود : « نزد من « جفرابيض » است ! » گويد گفتم : « در آن چيست ؟ » فرمود : « زبور داود و تورات موسى و انجيل عيسى و صحف ابراهيم ( ع ) و حلال و حرام ، و مصحف فاطمه كه چيزى از قرآن در آن نيست و آنچه مردم را نيازمند ما مىكند در آن است ، حال آنكه ما به كسى نياز نداريم ، حتى ديه‌ى يك تازيانه و نصف تازيانه و يك چهارم تازيانه و ديه‌ى خراش نيز در آن هست ! و نزد من « جفر احمر » است . گويد گفتم : « در جفر احمر چيست ؟ » فرمود : « سلاح . . . » « 2 »\r\n\r\n\r\n","description":"","footnote":"\r\n( 1 ) . اصول كافى ، ج 1 ص 241 ، حديث 5 . بصائر الدرجات ، ص 153 ، و وافى ، ج 2 ص 135 .\r\n( 2 ) . اصول كافى ، ج 1 ص 240 ، حديث 3 . بصائر الدرجات ، ص 150 - 151 ، و ارشاد مفيد ، ص 257 با اختلاف در عبارت . .\r\n","page_name":" 458 ","page_number":458},
  {"content":"\r\n\r\nو اما اينكه فرمود : « آنچه مردم را نيازمند ما مىكند در آن است . . . » مراد امام ( ع ) آن بود كه در « جفر » كتاب على ( ع ) است و در كتاب على آنچه مورد نياز مردم باشد آمده است .\r\nو از ابوحمزه ، گويد : « امام صادق ( ع ) فرمود : « مصحف فاطمه چيزى از كتاب خدا را دربر ندارد و آن تنها مسائلى است كه پس از فوت پدرش بر او القاء شده است . » « 1 »\r\nو در روايتى فرمود : « نزد من « مصحف فاطمه » است و چيزى از قران در آن نيست ! » « 2 »\r\nامام ( ع ) در احاديث مختلف بارها و بارها تأكيد مىكند كه در « مصحف فاطمه ( س ) » چيزى از قرآن نيست تا واژه‌ى « مصحف » مردم را به اشتباه نيدازد ، چنان كه برخى در عصر ما دچار اين اشتباه شده و مصحف فاطمه ( س ) را - نعوذ بالله - قرآنى ديگر پنداشته‌اند !\r\nآنچه در اين باب در شرح مصادر علوم مكتب اهل‌البيت آورديم ، بدين معنى نيست كه علوم ائمه ( ع ) منحصر به اين‌هاست كه و بس ! بلكه به مصداق قاعده : « اثبات شىء نافى غير آن نيست » علوم امامان اهل‌البيت ( ع ) بسى فراتر از اين‌هاست ، چنان كه از امام موسى كاظم ( ع ) است كه فرمود : « گستره علم ما بر سه وجه استوار است : گذشته و آينده و حادث ! اما گذشته ، براى ما تفسير و بيان شده ، و اما آينده ، براى ما ثبت و ضبط و نوشته شده ، و اما حادث ، در دل‌ها الهام مىشود و در گوش‌ها زمزمه مىگردد ، و اين افضل علوم ماست و هيچ پيامبرى پس از پيامبر\r\n\r\n\r\n","description":"","footnote":"\r\n( 1 ) . بصائر الدرجات ، ص 159 .\r\n( 2 ) . همان ، ص 154 . .\r\n","page_name":" 459 ","page_number":459},
  {"content":"\r\n\r\nما نخواهد بود ! » « 1 »\r\n\r\nشرح اين حديث :\r\nعلامه مجلسى در مرآة العقول گويد : « مراد امام ( ع ) از « مبلغ علمنا » [ / گستره‌ى علم ما 
  ] نهايت و كمال يا محلّ و منشأ بلوغ آن است . و مراد از « ماضٍ » [ / گذشته 
  ] علوم متعلق به گذشته است ، و مراد از « غابر » [ / آينده 
  ] علوم متعلق به آينده است ، و اينكه فرموده : « اما گذشته ، براى ما تفسير و بيان شده » يعنى : رسول خدا ( ص ) آن را براى ما تفسير و بيان كرده است ، و اينكه فرموده : « اما آينده ، براى ما ثبت و نوشته شده » يعنى در « جامعه » و « مصحف فاطمه ( س ) » و غير آن‌ها نوشته شده است . و اينكه فرموده : « و اما حادث ، در دل‌ها الهام مىشود و در گوش‌ها زمزمه مىگردد » مراد از آن امور حتميه يا علوم و معارف ربانى يا شرح و تفصيل مجملات است ، كه از راه الهام خدايى يا سخن گفتن فرشته با آن‌ها حاصل مىشود و اين از برترين علوم آن‌هاست ، چون تنها اختصاص به ايشان دارد و حصول آن بدون واسطه‌ى بشر است . . . و از آنجا كه اين سخن موهِم ادعاى نبوت است ، آن حضرت بلافاصله اين توهم را نفى كرده و فرموده : « و هيچ پيامبرى پس از پيامبر ما نخواهد بود ! » و اين بدان خاطر است كه پيامبر فرشته را به گاه ابلاغ حكم مىبيند و سخنش را مىشنود ولى « محدَّث » تنها سخن فرشته را مىشنود . »\r\nو در كافى از امام باقر ( ع ) فرمود : « همانا اوصياى محمد عليه و عليهم السلام محدَّثون هستند » .\r\nو از امام كاظم ( ع ) فرمود : « ائمّه ، عالمان ، صادقان ، فهيمان و محدَّثانند . »\r\nو از محمد بن مسلم ، گويد : « نزد امام صادق ( ع ) سخن از « محدَّث » به ميان آمد و او فرمود : « محدَّث صدا را مىشنود و صاحب صدا را نمىبيند » . من گفتم :\r\n\r\n\r\n","description":"","footnote":"\r\n( 1 ) . اصول كافى ، ج 1 ص 264 ، باب جهات علوم الائمة ، و مرأة العقول ، ج 3 ص 136 . .\r\n","page_name":" 460 ","page_number":460},
  {"content":"\r\n\r\n« فداى شما گردم ! چگونه مىداند كه آن سخن ، سخن فرشته است ؟ » فرمود : « آرامش و وقارى به او عطا مىشود كه مىفهمد آن سخن سخنِ فرشته است . » « 1 »\r\nمؤلف گويد : در كتاب‌هاى حديثى مكتب خلفا احاديثى را مىيابيم كه همانند اين صفات را براى برخى از خلفا اثبات مىكند ، مانند روايت ام‌المؤمنين عايشه در حقّ خليفه عمر كه گويد : « رسول خدا ( ص ) فرمود : « در امت‌هاى پيش از شما « محدّثونى » بودند كه اگر در امت من هم احدى از آن‌ها باشد ، او عمر بن خطاب است . » « 2 »\r\nو ابوهريره نيز همانند آن را در حق خليفه عمر روايت كرده است ، و هر جا كه چنين رواياتى آمده ، سخنى از اينكه احدى از آن‌ها كتابى را از رسول خدا ( ص ) به ارث برده باشند - همانند آنچه در حق ائمه اهل‌البيت با صراحت و تفصيل آمده - نيامده است .\r\n\r\nائمه ( ع ) اين كتب را دست به دست مىدهند :\r\n\r\nالف - على و حسن و حسين و سجاد و باقر ( ع ) :\r\nدر بصائر الدرجات از معلّى بن خنيس ، گويد : « امام صادق ( ع ) فرمود : اين كتاب‌ها نزد على ( ع ) بود . چون به عراق رفت آ نها را نزد ام‌ّسلمه به وديعت نهاد و چون وفات كرد نزد امام حسن ( ع ) بودند و پس از امام حسن نزد امام حسين ( ع ) و پس از او نزد على بن حسين و سپس نزد پدرم - امام باقر ( ع ) - بودند » . « 3 »\r\nو نيز ، در سه روايت ديگر كه دوتاى آن از ام‌ّسلمه است ، گويد : « رسول خدا ( ص ) كتابى را نزد من به وديعت نهاد و من پس از رسول خدا ( ص )\r\n\r\n\r\n","description":"","footnote":"\r\n( 1 ) . هر سه حديث در اصول كافى ، ج 1 ص 270 - 271 ، باب « انّ الائمة محدثون . . . » آمده است .\r\n( 2 ) . صحيح مسلم ، باب فضائل الصحابه ، حديث 2 ، و مسند احمد ، ج 6 ص 55 .\r\n( 3 ) . بصائر الدرجات ، ص 162 . .\r\n","page_name":" 461 ","page_number":461},
  {"content":"\r\n\r\nآن را تسليم امام على ( ع ) نمودم . » و در روايت سوم از ابن عباس نيز همين معنى آمده است . « 1 »\r\nو در كافى از سليم بن قيس ، گويد : « به هنگام وصيت اميرالمؤمنين به پسرش امام حسن ( ع ) حاضر بودم و ديدم كه امام ( ع ) حسين و محمّد و همه فرزندان و اهل‌بيت خود و بزرگان شيعه را بر وصيت خويش گواه گرفت . سپس آن كتاب و سلاح را به امام حسن ( ع ) سپرد و فرمود : « پسرم ! رسول خدا ( ص ) فرمانم داده تا تو را وصىّ خود گردانم و كتاب‌ها و سلاحم را به تو بسپارم ، همان‌گونه كه خود او ( ص ) مرا وصىّ خود گردانيد و كتاب‌ها و سلاحش را به من سپرد . و نيز فرمانم داد تا به تو فرمان دهم كه به گاه مرگ آن‌ها را به برادرت حسين بسپارى . » سپس رو به فرزندش حسين كرد و به او فرمود : « رسول خدا ( ص ) به تو نيز فرمان داده كه آن را به اين پسرت بسپارى . » سپس دست على بن الحسين ( ع ) را گرفت و به او فرمود : « رسول خدا ( ص ) تو را نيز فرمان داده كه آن را به پسرت محمد بن على بسپارى ، و سلام رسول الله و مرا به او برسان . » « 2 »\r\nمؤلف گويد : « آنچه امام ( ع ) در اين مرحله به پسرش امام حسن ( ع ) سپرد تنها يك كتاب بود و آن غير از كتاب‌هايى بود كه در مدينه نزد ام‌ّسلمه به وديعت نهاده بود و او پس از بازگشت امام حسن ( ع ) به مدينه آن‌ها را تسليم او كرد . »\r\n\r\nب - امام سجاد ( ع ) :\r\nدر غيبت شيخ طوسى ، مناقب ابن شهر آشوب و بحار از فضيل ، گويد : « امام باقر ( ع ) به من فرمود : « هنگامى كه حسين ( ع ) عازم عراق شد ، آن وصيت و كتاب‌ها را به ام‌ّسلمه زوجه رسول خدا ( ص ) سپرد و به او فرمود : « هرگاه بزرگترين\r\n\r\n\r\n","description":"","footnote":"\r\n( 1 ) . همان ، ص 163 ، حديث 4 ، و ص 166 ، حديث 16 ، و ص 168 ، حديث 23 .\r\n( 2 ) . اصول كافى ، ج 1 ص . . . ، و وافى ، ج 2 ص 79 . .\r\n","page_name":" 462 ","page_number":462},
  {"content":"\r\n\r\nفرزندانم نزد تو آمد ، آنچه را كه به تو سپردم به او بسپار . » و هنگامى كه حسين ( ع ) به شهادت رسيد ، على بن الحسين ( ع ) نزد ام‌ّسلمه آمد و او تمام آنچه را كه حسين ( ع ) به او سپرده بود ، تسليم او كرد . » « 1 »\r\nو در كافى ، اعلام الورى ، مناقب و بحار از ابوبكر حضرمى ، گويد : « امام صادق ( ع ) فرمود : « حسين ( ع ) هنگامى كه عازم عراق شد ، كتاب‌ها و آن وصيت را نزد ام‌ّسلمه به وديعت نهاد و او هنگامى كه على بن الحسين به مدينه بازگشت آن‌ها را تسليم او كرد . » « 2 »\r\nو اين غير از وصيّتى بود كه امام ( ع ) در كربلا نوشت و آن را با بقيه مواريث امامت به دخترش فاطمه سپرد و او بعداً آن‌ها را به على بن الحسين ( ع ) - كه در آن برهه زمانى بيمار بود و گمان زنده ماندنش نمىرفت - تحويل داد . « 3 »\r\n\r\nج - امام باقر ( ع ) :\r\nدر كافى ، اعلام الورى ، بصائر الدرجات و بحار از عيسى بن عبدالله از پدرش از جدش ، گويد : « على بن الحسين ( ع ) در حال مرگ ، فرزندانش را كه نزد او گرد آمده بودند مورد توجه قرار داد و بعد متوجه فرزندش محمد بن على ( ع ) گرديد و فرمود : « محمد ! اين صندوق را به خانه‌ات ببر . » سپس فرمود : « آگاه باش كه در آن دينار و درهمى نيست ، بلكه انباشته‌ى علم است . » « 4 »\r\n\r\n\r\n","description":"","footnote":"\r\n( 1 ) . غيبت شيخ طوسى ، چاپ تبريز 1323 ه - ، ص . . . مناقب ابن شهر آشوب ، ج 4 ص 172 ، و بحارالانوار ، ج 46 ص 180 .\r\n( 2 ) . اصول كافى ج 1 ص 304 . اعلام الورى ، ص 152 . مناقب .\r\n( 3 ) . اصول كافى ج 1 ص 303 . اعلام الورى ، ص 152 . بحارف ج 46 ص 18 ، و بصائر الدرجات ، ص 148 و 149 و 163 و 164 و 168 .\r\n( 4 ) . اصول كافى ج 1 ص 305 . اعلام الورى ، ص 260 . بصائر الدرجات ، ص 44 . بحارالانوار ، ج 46 ص 229 ، و وافى ، ج 2 ص 83 . .\r\n","page_name":" 463 ","page_number":463},
  {"content":"\r\n\r\nو در بصائر الدرجات و بحار از عيسى بن عبدالله بن عمر از امام صادق ( ع ) ، فرمود : « على بن الحسين ( ع ) پيش از مرگش زنبيل يا صندوقى را كه نزد خود داشت بيرون آورد و فرمود : « محمد ! اين صندوق را ببرد . » راوى گويد : آن صندوق به وسيله چهار نفر حمل گرديد و هنگامى كه امام سجاد ( ع ) از دنيا رفت برادران امام باقر ( ع ) نزد او آمدند و گفتند : « سهم ما را از محتواى آن صندوق بپرداز » و او فرمود : « به خدا سوگند شما را در آن سهمى نيست ، و اگر سهمى داشتيد آن را به من نمىداد . » و آن صندوق جاى سلاح رسول خدا ( ص ) و كتاب‌هاى آن حضرت بود . » « 1 »\r\n\r\nد - امام صادق ( ع ) :\r\nدر بصائر الرجات از زراره از امام صادق ( ع ) فرمود : « امام باقر ( ع ) از دنيا نرفته بود كه كتاب‌ها به من رسيد . » « 2 »\r\nو نيز ، از ابوبصير ، گويد : « شنيدم كه امام صادق ( ص ) مىفرمود : « امام باقر ( ع ) از دنيا نرفته كه مصحف فاطمه ( س ) را دريافت كردم . » « 3 »\r\nو نيز ، از عنبسه عباد گويد : « نزد حسين پسر عموى امام صادق ( ع ) بوديم كه محمد بن عمران آمد و از او درباره‌ى نوشته يا سند زمينى سئوال كرد و او گفت : « صبر كن تا آن را از ابىعبدالله ( ع ) بگيرم » راوى گويد : به او گفتم : « براى چه نزد ابىعبدالله است ؟ » گفت : « اين نوشته نزد حسن ( ع ) بود و بعد نزد حسين ( ع ) و بعد نزد على بن الحسين ( ع ) و بعد نزد ابوجعفر ( ع ) و بعد نزد جعفر ( ع ) ، و ما از\r\n\r\n\r\n","description":"","footnote":"\r\n( 1 ) . اصول كافى ج 1 ص 305 . وافى ، ج 2 ص 82 . بصائر الدرجات ، ص 165 . اعلام الورى ، ص 260 ، و بحار الانوار ، ج 46 ص 229 .\r\n( 2 ) . بصائر الدرجات ، ص 158 و 180 و 181 و 186 .\r\n( 3 ) . همان ، ص 158 . .\r\n","page_name":" 464 ","page_number":464},
  {"content":"\r\n\r\nروى آن نوشته‌ايم . » « 1 »\r\nدر كافى و بصائر الدرجات از حمران ، گويد : « از امام باقر ( ع ) پرسيدم : « موضوع صحيفه‌ى مُهر شده‌اى كه به گفته مردم تحويل ام‌ّسلمه شده چه بوده ؟ » فرمود : « رسول خدا ( ص ) كه وفات كرد ، على ( ع ) علم و سلاح و ديگر مختصات آن حضرت را به ارث برد . سپس آن‌ها به حسن ( ع ) و پس از او به حسين ( ع ) رسيد و او از بيم تلف شدن ، آن‌ها را نزد ام‌ّسلمه به وديعت نهاد و سپس تسليم على بن الحسين ( ع ) گرديد . » راوى گويد : من گفتم : « آرى ، سپس به پدر شما رسيد و بعد به شما و اينك نزد شماست ؟ » فرمود : « آرى . » « 2 »\r\nو از عمر بن ابان ، گويد : « از امام صادق ( ع ) پرسيدم : « موضوع صحيفه‌ى مهر شده‌اى كه به گفته مردم تحويل ام‌ّسلمه شده چه بوده ؟ » فرمود : « رسول خدا ( ص ) كه وفات كرد ، على ( ع ) علم و سلاح و مختصات آن حضرت را به ارث برد . سپس آن‌ها به حسن ( ع ) و پس از او به حسين ( ع ) رسيد . » گويد : گفتم : « سپس به على بن الحسين ( ع ) و بعد به فرزندش رسيد و پس از آن تحويل شما شد » . فرمود : « آرى » .\r\n\r\nه - - امام موسى بن جعفر ( ع ) :\r\nدر غيبت نعمانى و بحار از حمّاد صانع ، گويد : « به پرسش اى مفضّل بن عمر از امام صادق ( ع ) گوش مىدادم . . . كه ابوالحسن موسى - امام كاظم - وارد شد و امام صادق ( ع ) به مفضّل فرمود : « ايا ديدن دارنده‌ى كتاب علىّ خشنودت مىكند ؟ » مفضّل گفت : « چه چيزى بهتر از آن ؟ » و امام - با اشاره به آن حضرت - فرمود :\r\n\r\n\r\n","description":"","footnote":"\r\n( 1 ) . همان ، ص 165 و 166 .\r\n( 2 ) . اصول كافى ، كتاب الحجة ، ج . . . ص . . . وافى ج 2 ص 133 ، و بصائر الدرجات ص 177 و 186 و 188 . .\r\n","page_name":" 465 ","page_number":465},
  {"content":"\r\n\r\n« و اين است ، دارنده كتاب على . . . » . « 1 »\r\n\r\nو - امام على بن موسى الرضا ( ع ) :\r\nعلى بن يقطين گويد : « امام كاظم ( ع ) با اشاره به فرزندش على به من فرمود : « اى على ! اين فقيه‌ترين فرزندان من است . لذا كتاب‌هاى خود را به او بخشيدم » .\r\nو در روايتى ديگر گويد : « شنيدم كه مىفرمود : « پسرم على سيّد و آقاى فرزندان من است . لذا كتاب‌هايم را به او بخشيدم » . « 2 »\r\nو در كافى و ارشاد مفيد و غيبت شيخ طوسى و وافى از نعيم قابوسى ، گويد : « امام كاظم ( ع ) فرمود : « پسرم على بزرگترين و نيكوترين و محبوبترين فرزندان من است . او با من در « جفر » مىنگرد ؛ جفرى كه جز پيامبر يا وصىّ پيامبر در آن نظر نكرده است . » « 3 »\r\nو در رجال كشّى و بحار از نصر بن قابوس ، گويد : « در خانه امام كاظم ( ع ) بودم و فرزندش امام رضا ( ع ) را ديدم كه در « جفر » مىنگريست و امام ( ع ) فرمود : « اين پسرم على است كه آنچه را كه مىنگرد جفر است » . « 4 »\r\nامامان اهل‌البيت ( ع ) بدين‌گونه ، نسل به نسل ، اين كتاب‌ها را به ارث مىبردند و بدان‌ها مراجعه مىكردند و علوم و احكام را - چنان كه مىآيد - از آن‌ها استخراج مىنمودند :\r\n\r\n\r\n","description":"","footnote":"\r\n( 1 ) . غيبت نعمانى ، ص 177 . بحارالانوار ، ج 48 ص 22 ، حديث 34 .\r\n( 2 ) . روايت على بن يقطين به سه سند در بصائر الدرجات ص 164 ، حديث 7 و 8 و 9 ، و ارشاد مفيد ، ص 285 ، و وافى ، ج 2 ص 86 ، آمده است .\r\n( 3 ) . اصول كافى ، ج 1 ص 311 - 312 ، حديث 2 . ارشاد مفيد ص 285 - 286 . غيبت شيخ طوسى ، ص 28 ، و وافى ، ج 2 ص 83 .\r\n( 4 ) . رجال كشّى ، ص 382 ، و بحارالانوار ، ج 49 ص 27 ، حديث 46 . .\r\n","page_name":" 466 ","page_number":466},
  {"content":"\r\n\r\n\r\nمراجعه ائمه ( ع ) به كتاب‌هاى موروثى خود :\r\nامام صادق ( ع ) درباره‌ى نوادگان امام حسن ( ع ) و حكومت‌جوئى آن‌ها به « جفر » و « مصحف فاطمه ( س ) » مراجعه مىفرمود ، چنان كه در كافى و بصائر الدرجات از فضيل بن سكره ، گويد : « نزد امام صادق ( ع ) رفتم و فرمود : « فضيل ! آيا مىدانى كه پيش از اين در چه چيز مىنگريستم ؟ » گفتم : نه ، فرمود : « در كتاب فاطمه ( س ) مىنگريستم . هيچ پادشاهى به حكومت زمين نرسد مگر آنكه نام او و نام پدرش در آن نوشته شده است ، و من از نوادگان حسن ( ع ) چيزى در آن نديدم » . « 1 »\r\nو از وليد بن صبيح ، گويد : « امام صادق ( ع ) به من فرمود : « وليد ! من در مصحف فاطمه نگريستم و براى بنى فلان چيزى نيافتم مگر غبارى چون غبار نعل ! » . « 2 »\r\nو از سليمان بن خالد ، گويد : « شنيدم كه امام صادق ( ع ) مىفرمود : « نزد من صحيفه‌اى است كه نام پادشاهان در آن آمده است و از نوادگان حسن ( ع ) چيزى در آن نيست » . « 3 »\r\nو از عمر بن اذنيه از جماعتى ، گويند : « شنيديم كه امام صادق ( ع ) فرمود : « نزد من دو كتاب است كه نام تمام پيامبران و تممام پادشاهان آينده در آن آمده است و به خدا سوگند نام « محمد بن عبدالله » [ / از نوادگان امام حسن ( ع ) 
  ] در هيچيك از آن دو نيامده است . » « 4 »\r\nمراد امام ( ع ) از دو كتاب مذكور ، جفر و مصحف فاطمه ( س ) است ، و مراد او\r\n\r\n\r\n","description":"","footnote":"\r\n( 1 ) . اصول كافى ، ج 1 ص 242 ، حديث 8 . بصائر الدرجات ، ص 169 ، حديث 3 ، و وافى ، ج 2 ص 136 .\r\n( 2 ) . بصائر الدرجات ، ص 170 و نظير آن در ص 162 ، حديث 32 .\r\n( 3 ) . بصادر الدرجات ، ص 169 ، حديث 5 .\r\n( 4 ) . همان ، حديث 2 ، و نزديك به آن در كافى و وافى ، چنان كه مىآيد . .\r\n","page_name":" 467 ","page_number":467},
  {"content":"\r\n\r\nاز نام تمام پيامبران ، نام پيامبران گذشته پيش از جدّش خاتم الانبيا ( ص ) مىباشد ، و اين معنى از حديث آينده روشن مىشود :\r\nدر بصائر الدرجات از معلّى بن خُنيس ، گويد : « امام صادق ( ع ) فرمود : هيچ پيامبر و هيچ وصىّ پيامبر و هيچ پادشاهاى نيست مگر آنكه نام او در كتابى نزد من موجود است . نه به خدا ، نامى از محمد بن عبدالله بن حسن ( ع ) در آن نيست » . « 1 »\r\nو نظير آن از عيص بن قاسم . « 2 »\r\nو از معلّى بن خنيس ، گويد : « نزد امام صادق ( ع ) بودم كه محمد بن عبدالله بن حسن آمد و سلام كرد و چون برون رفت امام ( ع ) بر او رقّت كرد و چشمانش اشكبار شد . من گفتم : « شما را ديدم كه نسبت به او چنان كردى كه هيچگاه نمىكردى ؟ ! » فرمود : « به حالش رقّت كردم زيرا به امرى منسوب گشته كه از آنِ او نيست ؛ او را در كتاب على ( ع ) از خلفاى اين امت يا پادشاهانش نيافتم » . « 3 »\r\nو از عنبسة بن بجاد عابد ، گويد : « جعفر بن محمد ( ع ) هرگاه محمد بن عبدالله بن حسن را مىديد ، چشمانش اشكبار مىشد و مىگفت : « جانم فداى او باد ! مردم درباره‌اش مىگويند كه او مهدى است ، در حالى كه او كشته مىشود و نام او در كتاب پدرش على در زمره‌ى خلفاى اين امت نيست » . « 4 »\r\nمراد امام ( ع ) از كتاب على ( ع ) همان « جفر » است كه از آن حضرت به ارث برده‌اند .\r\nو در كافى از فضيل بن يسار و بريدن بن معاويه و زراره ، گويند : « عبدالملك بن\r\n\r\n\r\n","description":"","footnote":"\r\n( 1 ) . همان ، حديث 4 .\r\n( 2 ) . همان ، حديث 6 .\r\n( 3 ) . اصول كافى ، ج 1 ص 168 - 169 ، حديث 1 .\r\n( 4 ) . مقاتل الطالبين ، ص 208 ، و ارشاد مفيد ، ص 260 . .\r\n","page_name":" 468 ","page_number":468},
  {"content":"\r\n\r\nاعين به امام صادق ( ع ) گفت « زيديه پيرامون محمد بن عبدالله گرد آمده‌اند آيا او به حكومت مىرسد ؟ » فرمود : « به خدا سوگند نزد من دو كتاب است كه نام تمام پيامبران و تمام پادشاهان آينده زمين در آن موجود است ؛ نه به خدا ؛ محمد بن عبدالله در هيچيك از آن دو نيست » . « 1 »\r\nآرى ، امام صادق ( ع ) در جنبش عموزادگان خود ، فرزندان امام حسن ( ع ) با استناد به « جفر ابيض » و « مصحف فاطمه ( س ) » موضع مىگرفت و گاهى نيز ، عموزادگان خود را از نتيجه اقدامات‌شان - كه در آن كتاب‌ها آمده بود - آگاه مىساخت ، كه البته عموزادگان او چنان نبودند كه نصيحت و سخن آن حضرت را بپذيرند ؛ جنانكه ابوالفرج اصفهانى در مقاتل الطالبين روايت كرده و گويد :\r\n« جماعت بنىهاشم در « ابواء » با حضور ابراهيم بن محمد بن على بن عبدالله بن عباس « 2 » و ابوجعفر منصور و صالح بن على و عبدالله بن حسن بن حسن ( ع ) و دو فرزندش محمد و ابراهيم ، و محمد بن عبدالله بن عمرو بن عثمان ، گرد هم آمدند و صالح بن على گفت : « شما خوب مىدانيد كه چشمان اين مردم اكنون به شما دوخته شده و خداوند شما را در اين مكان گرد هم آورده است . پس با مردى از خودتان كه مىپسنديد بيعت كنيد و آن را استوار سازيد تا خدا گشايش دهد كه او بهترين گشايش‌گران است . »\r\nو عبدالله بن حسن حمد و ثناى خدا به جاى آورد و گفت : « شما خوب مىدانيد كه اين پسر من همان « مهدى » است . پس بشتابيد كه بايد با او\r\n\r\n\r\n","description":"","footnote":"\r\n( 1 ) . اصول كافى ، ج 1 ص 242 ، حديث 8 ، و وافى ، ج 2 ص 136 .\r\n( 2 ) . ابراهيم بن محمد رهبر جنبش عباسيان بود كه مروان حمار آخرين خليفه‌ى اموى او را در « حران » زندانى كرد و در سال 132 ه - بكشت . و برادرش ابوجعفر منصور دوانيقى پس از مرگ ديگر برادرش سفّاح در سال 136 ه - به خلافت رسيد و در سال 158 ه - در راه مكه وفات كرد . و محمد بن عبدالله بن عمرو ، معروف به ديباج ، در سال 142 به دستور منصور كشته و سر او به خراسان فرستاده شد . توضيح بيشتر را در تاريخ ابن اثير و مروج الذهب بيابيد . .\r\n","page_name":" 469 ","page_number":469},
  {"content":"\r\n\r\nبيعت كنيم . »\r\nو ابوجعفر منصور گفت : « براى چه خود را فريب مىدهيد ! به خدا سوگند شما خوب مىدانيد كه مردم به كسى جز اين جوان - يعنى همان محمد بن عبدالله - چشم ندوخته و دعوت جز او را اجابت نمىكنند » .\r\nگفتند : « به خدا سوگند كه راست گفتى ! اين همان است كه مىدانيم و همگى با محمّد بيعت كردند و به او دست دادند و او به دنبال جعفر بن محمد - امام صادق ( ع ) - فرستاد . « 1 »\r\nجعفربن محمد آمد و عبدالله بن حسن در كنار خود براى او جا گشود و سخنان پيشين خود را تكرار كرد كه جعفر گفت : « چنين نكنيد ! كه اين كار به سامان نمىرسد . زيرا اگر مىپندارى كه اين پسر تو همان مهدى است ، او مهدى نيست ، و اكنون زمان ظهور او نيست . و اگر تنها اراده كرده‌اى كه او را برانگيزى تا براى خدا خشم گيرد و امر به معروف كند و نهى از منكر نمايد ، به خدا سوگند ما تو را كه شيخ و بزرگ ما هستى تنها نمىگذاريم و با پسرت بيعت مىكنيم » كه عبدالله به خشم آمد و گفت : « تو خود خلاف گفته‌ات را مىدانى ، و به خدا سوگند كه خداوند تو را بر غيب خود آگاه نساخته ، ولى حسد بر فرزندم تو را بدين كار واداشته است ! » .\r\nو امام صادق ( ع ) گفت : « به خدا سوگند كه حسد مرا وادار نكرده ، ولى اين - و با دست به شانه ابوالعباس زد - و برادرانش و فرزندانش آن‌ها بدان مىرسند نه شما ! » سپس دست به شانه عبدالله بن حسن نهاد و گفت : « به خدا سوگند اين حكومت از آنِ تو و از آنِ دو پسرت نخواهد بود ، ولى بدان‌ها مىرسد و دو پسر تو كشته مىشوند ! » .\r\n\r\n\r\n","description":"","footnote":"\r\n( 1 ) . و در روايتى گويد : عبدالله بن حسن به آن‌ها گفت : « جعفر را نمىخواهيم تا كار شما را بر شما تباه نسازد ! » . .\r\n","page_name":" 470 ","page_number":470},
  {"content":"\r\n\r\nسپس برخاست و بر دست عبدالعزيز بن عمران زهرى تكيه زد و گفت : « آيا صاحب رداى زرد رنگ - يعنى ابوجعفر منصور - را ديدى ؟ به خدا سوگند كه ما او را قاتل وى مىيابيم ! » عبدالعزيز به او گفت : « آيا محمّد را مىكشد ؟ ! » گفت : « آرى » گويد : « با خود گفتم : سوگند به پروردگار كعبه كه به او حسد ورزيد ! سپس به خدا سوگند از دنيا نرفتم تا ديدم كه او آن دو را كشت ! » .\r\nراوى گويد : « هنگامى كه جعفر - امام صادق ( ع ) - چنين گفت آن جماعت برخاستند و پراكنده شدند و پس از آن گرد هم نيامدند و عبدالصمد و ابوجعفر منصور به دنبال امام ( ع ) رفتند و گفتند : « يا اباعبدالله ! آيا اين را مىگويى ؟ » گفت : « به خدا سوگند مىگويم و مىدانمش ! » . « 1 »\r\nو در روايت ديگرى ، امام صادق ( ع ) به عبدالله بن حسن گفت : « اين حكومت به تو و به دو پسرت نخواهد رسيد و تنها از آنِ اين - يعنى سفّاح - است و سپس از آنِ اين - يعنى منصور - است و سپس به فرزندان او مىرسد و همواره در بين آن‌هاست تا كودكان را فرمانروا كنند و با زنان مشورت نمايند ! »\r\nو عبدالله گفت : « جعفر ! به خدا سوگند كه خداوند تو را بر غيب خود آگاه نساخته است ! . . . »\r\nو امام صادق ( ع ) گفت : « نه به خدا ، بر فرزند تو حسد نبردم ، بلكه اين - يعنى ابوجعفر - او را در « احجارالزيت » مىكشد . سپس برادرش را در « طفوف » در حالى كه پاهاى اسبش در آب است ، به قتل مىرساند . . . » « 2 »\r\nو طبرى و ابوالفرج از « امّ حسين » دختر عبدالله بن محمد بن على بن الحسين ( ع ) روايت كرده‌اند كه گفت : « به عمويم جعفر بن محمّد گفتم : « فداى تو گردم ! كار محمد بن عبدالله به كجا مىكشد ؟ » فرمود : « فتنه‌اى است كه محمد در\r\n\r\n\r\n","description":"","footnote":"\r\n( 1 ) . مقاتل الطالبين ، ص 206 - 208 ، و ارشاد مفيد ، ص 259 - 260 .\r\n( 2 ) . همان ، ص 253 - 256 . .\r\n","page_name":" 471 ","page_number":471},
  {"content":"\r\n\r\nآن كشته مىشود و برادر تنى او در عراق ، در حالى كه سُم‌هاى اسبش در آب است ، به قتل مىرسد » . « 1 »\r\nو روايت شده كه عيسى فرمانده سپاه منصور هنگامى كه وارد مدينه شد ، امام صادق ( ع ) فرمود : « ايا او هموست ؟ » گفته شد ؛ « يا اباعبدالله ! كه را مىگوئى ؟ » فرمود : « آنكه با خون‌هاى ما بازى مىكند ! هان به خدا سوگند كه آن‌ها - يعنى محمد و ابراهيم - را رها نخواهد كرد ! » « 2 »\r\nو گويد : « حمزة بن عبدالله بن محمد بن على نيز با محمّد قيام كرد و عمويش جعفر او را نهى مىكرد و مىگفت : « به خدا سوگند او كشته مىشود ! » « 3 »\r\n\r\nانتشار خبر امام ( ع ) از سرانجام كار نوادگان حسن ( ع ) :\r\nخبر امام صادق ( ع ) از سرانجام كار نوادگان امام حسن ( ع ) منتشر گرديد و دور و نزديك همه از آن آگاه شدند و بدين خاطر « فضيل بن يسار » ، يكى از اصحاب امام صادق ( ع ) ، به كسى كه خبر قيام « محمد و ابراهيم » دو فرزند عبدالله بن حسن را به او داده مىگويد : « قيام آن دو بىاثر است ! » راوى گويد : « اين كار را چند بار تكرار كردم و او همان پاسخ را داد . گفتم : خدايت رحمت كند ، بيش از يك بار نزد تو آمدم تا آگاهت سازم و تو مىگويى : « قيام آن دو بىاثر است ! » آيا اين را از خودت مىگوئى ؟ » گفت : « نه به خدا ، بلكه از ابوعبدالله ( ع ) شنيدم كه مىفرمود : « اگر قيام كنند كشته مىشوند » . « 4 »\r\nو باز بدين خاطر بود كه چون خبر فرار فرمانده سپاه منصور در جنگ با\r\n\r\n\r\n","description":"","footnote":"\r\n( 1 ) . تاريخ طبرى ، ج 9 ص 230 ، و چاپ اروپا ، ج 3 ص 254 ، و مقاتل الطالبين ، ص 248 .\r\n( 2 ) . مقاتل الطالبين ، ص 272 .\r\n( 3 ) . تاريخ طبرى ، ج 9 ص 230 ، كه ما آن را فشرده آورديم .\r\n( 4 ) . شرح حال « فضيل بن يسار » در كتاب « اختيار معرفة الرجال » كشى ، چاپ مشهد ص 214 ، آمده است . .\r\n","page_name":" 472 ","page_number":472},
  {"content":"\r\n\r\nمحمّد را به او دادند گفت : « هرگز ! پس بازى كودكان ما بر منابرِ حكومت و مشاوره‌ى با زنان چه مىشود ؟ ! » « 1 »\r\nو هنگامى كه « ابراهيم » در بصره قيام كرد و سپاه منصور گريختند تا به كوفه رسيدند ، منصور فرمان داد شتران و چهارپايان را بر تمامى درهاى كوفه آمادهنگه دارند تا سوار بر آن‌ها بگريزند « 2 » و همواره مىگفت : « بيع ! واى بر تو ! چگونه شد كه فرزندان ما بدان نرسيدند ! پس حكومت كودكان چه شد ؟ ! » « 3 »\r\nآرى ، منصور در هر دو مورد به سخن امام صادق ( ع ) اشاره مىكرد كه فرمود : « كودكان را حكومت دهند و زنان را مشاور گردانند ! » .\r\n\r\nسرانجام كار محمد و ابراهيم :\r\nطبرى و ابوالفرج روايت كرده و گويند : « محمد در « احجار الزيت » مدينه كشته شد » « 4 »\r\nو گويد : « ابراهيم در حالى كه بر اسب خود سوار بود و فراريان سپاه منصور را تعقيب مىكرد ، هدف يك تير قرار گرفت و كشته شد » . « 5 »\r\nتا اينجا برخى از احاديثى را كه حاوى رجوع امام صادق ( ع ) به « جفر » و « مصحف فاطمه » براى خبرگيرى از حكومت نوادگان حسن ( ع ) بود عرضه داشتيم و اكنون حديث امام سجاد على بن الحسين ( ع ) درباره به حكومت رسيدن « عمر بن عبدالعزيز » را يادآور مىشويم :\r\nعبدالله بن عطا تميمى گويد : « با على بن الحسين در مسجد بودم - يعنى مسجد\r\n\r\n\r\n","description":"","footnote":"\r\n( 1 ) . تاريخ طبرى ، ج 9 ص 228 ، و مقاتل الطالبين ، ص 274 .\r\n( 2 ) . همان ، ج 5 ص 259 ، و همان ، ص 346 .\r\n( 3 ) . مقاتل الطالبين ، ص 347 ، و تاريخ ابن اثيبر ، ج 5 ص 230 .\r\n( 4 ) . تاريخ طبرى ، ج 2 ص 227 . و مقاتل الطالبين ، ص 272 .\r\n( 5 ) . مقاتل الطالبين ، ص 347 . .\r\n","page_name":" 473 ","page_number":473},
  {"content":"\r\n\r\nالرسول ( ص ) - كه « عمر بن عبدالعزيز » در سيمايى جوان و خوش‌رو با پاىافزار نقره‌اى عبور كرد . على بن الحسين او را نگاه كرد و فرمود : « عبدالله بن عطا ! آيا اين سركش را مىبينى ؟ او هرگز نميرد تا بر اين مردم حكومت كند » گفتم : « اين فاسق ؟ ! » فرمود : « آرى ، و جز اندكى در بين آن‌ها درنگ نمىكند ! . . . » « 1 »\r\n\r\nاستشهاد امام رضا ( ع ) به « جفر » :\r\nعلى بن عيسى أربلى [ متوفاى 693 ه - 
  ] در كتاب « كشف الغمّه » در شرح حال امام رضا ( ع ) گويد : « در سال 670 يكى از خادمان حرم شريف آن حضرت از مشهد مقدس وارد شد و عهدنامه‌اى را ، كه مأمون با دستخط خود نوشته و امام ( ع ) نيز با خط خود پشت آن را تحرير و امضاء كرده بود ، به همراه داشت كه من جاى جاى قلم آن حضرت را بوسيدم و ديدگانم را بر بوستان كلامش سائيدم و آگاهى بر آن را از نعمت‌ها و بخشش‌هاى خداوند دانستم و حرف به حرف آن را - چنان كه مىآيد - نقل كردم :\r\n\r\nمتن دستخط مأمون :\r\nبسم الله الرحمن الرحيم\r\nاين عهدنامه‌اى است كه عبدالله بن هارون الرشيد اميرالمؤمنين با دست خود براى على بن موسى بن جعفر وليعهد خود نوشته است . امّا بعد ، خداى عزّوجلّ اسلام را دين [ آدميان 
  ] قرار داد و از ميان بندگان خود رسولانى برگزيد تا راهنما و هدايت‌گر به سوى آن باشند ؛ و رسولانى كه نخستين‌شان بشارت‌گر آخرين بود و آيندگان‌شان تصديق‌كننده گذشتگان ، تا آنگاه كه پس از فترت رسولان و زوال علم و انقطاع وحى و نزديكى قيامت ، نبوت الهى به محمّد ( ص ) رسيد و خداوند\r\n\r\n\r\n","description":"","footnote":"\r\n( 1 ) . بصائر الدرجات ، ص 170 . ما بخش موردنياز حديث را آورديم و بقيه آن نيز مايه عبرت است . .\r\n","page_name":" 474 ","page_number":474},
  {"content":"\r\n\r\nاو را خاتم پيامبران و گواه و نگهبان آنان قرار داد و كتاب عزيز خود را كه باطل به هيچ روى ، از پيش و پس ، بدان راه ندارد بر او فرو فرستاد ؛ فرستادنِ حكيم حميد ، با آنكه كه حلال كرد و حرام نمود ، و وعده داد و وعيد فرمود ، و بر حذر داشت و بيم داد ، و بدان امر كرد و از آن نهى فرمود ، تا حجّت بالغه و برهان رساىِ بر خلق از آنِ او باشد و تا هر كس هلاك مىشود با دليل و برهان هلاك گردد و هر كس نجات مىيابد با دليل و برهان نجات يابد و خداوند شنواى داناست .\r\nو آن حضرت رسالت الهى خويش را به انجام رسانيد و با حكمت و موعظه‌ى حسنه و مجادله‌ى احسن و سپس با جهاد و خشونت ، كه خداوند فرمايش داده بود ، به راه او فراخواند ، تا آنگاه كه خدايش به سوى خود برد و به قرب خويشش رسانيد .\r\nو چون نبوت پايان يافت و خداوند وحى و رسالت را به محمّد ( ص ) خاتمه داد ، قوام دين و نظام امر مسلمين را به خلافت واگذارد ؛ خلافتى كه تماميت و عزّت و قيام به حقّ خدا در آن وابسته به اطاعت است ؛ اطاعتى كه واجبات و حدود و شرايع و سنت‌هاى اسلام به وسيله آن اقامه و اجرا مىگردد و جهاد با دشمنان خدا به وسيله آن انجام مىشود . پس بر خلفاى خداست كه خداى را ، در نگهبانى دين و نگهدارى بندگان او ، اطاعت كنند و بر مسلمانان است كه خلفاى خويش را پيروى كرده و آن‌ها را در اقامه‌ى حق خدا و عدل إله و امنيت راه‌ها و حفظ جان‌ها و رفع اختلاف‌ها و فرآورى الفت‌ها يارى نمايند ؛ كه اگر چنين نكنند به گسست رشته امور آشفته و اختلاف ملت و پس‌رفت امت و چيرگى دشمنان و تفرق دوستان و زيان دنيا و آخرت‌شان انجامد ؛ و بر آن كس كه خدا در زمين خلافتش بخشيده و امين خلَلقش گردانيده ، واجب است كه با جان و دل براى خدا بكوشد و خشنودى و طاعت خدا را برگزيند و تكيه‌گاه خود را موافقت و\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nخواست خدا قرار دهد و در آنچه كه خدا بر دوشش نهاده و بر گردنش آويخته به حق داورى كند و به عدل رفتار نمايد كه خداى عزّوجلّ به پيامبرش داود ( ع ) مىفرمايد :\r\n( يا داوُدُ إِنَّا جَعَلْناكَ خَليفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبيلِ اللَّهِ إِنَّ الَّذينَ يَضِلُّونَ عَنْ سَبيلِ اللَّهِ لَهُمْ عَذابٌ شَديدٌ بِما نَسُوا يَوْمَ الْحِسابِ )\r\n« اى داود ! ما تو را خليفه‌اى در زمين قرار داديم ؛ پس در ميان مردم به حق داورى كن و از هواى نفس پيروى مكن كه تو را از راه خدا گمراه سازد ؛ كسانى كه از راه خدا گمراه شوند و براى آن‌ها عذاب شديدى است ؛ چون روز حساب را فراموش كردند ! » « 1 »\r\nو مىفرمايد :\r\n( فَوَ رَبِّكَ لَنَسْئَلَنَّهُمْ أَجْمَعينَ عَمَّا كانُوا يَعْمَلُونَ )\r\n« سوگند به پروردگارت كه از همگى آن‌ها سئوال مىكنيم . از آنچه عمل مىكنند ! » « 2 »\r\nو به ما خبر رسيده كه عمر بن خطاب گفت : « اگر بزغاله‌اى بر ساحل فرات تلف شود ، بيم آن دارم كه خدا درباره‌ى آن از من سئوال كند ! » .\r\nو به خدا سوگند ! كسى كه تنها مسئول خويش است و پاسخگوى كارهاى انجام داده ميان خود و خداست ، با امرى بزرگ و خطرى عظيم روبه‌رو خواهد شد ، چه رسد به كسى كه مسئول رعايت امت است ! تكيه‌گاه ما تنها خداست و پناهگاه و توجه ما در توفيق و خويشتن‌دارى و راستى و راهيابى تا ثبوت حجّت و رستگارى و رضوان و رحمت الهى ، تنها به سوى خدا خواهد بود .\r\n\r\n\r\n","description":"","footnote":"\r\n( 1 ) . ص / 26 .\r\n( 2 ) . حجر / 92 و 93 . .\r\n","page_name":" 476 ","page_number":476},
  {"content":"\r\n\r\nداناترين امت در كار خود ، و خيرخواه‌ترين آن‌ها براى خدا و بندگان او در زمين كسى است كه به طاعت خدا و كتاب او سنت پيامبرش ( ص ) در حضور و عدم حضور آن حضرت ، عمل كرده و توان فكرىاش را در تقويت « ولىّ عهد » و امام برگزيده او براى مسلمانان به كار گرفته است ؛ امامى كه نشانه و پناهگاه آنان در پيوند و پيوستگى است : جانشان را محافظت كرده و به فرمان خدا از گسستگى و بدبينى و اختلاف در امان‌شان مىدارد و فريب و فتنه شيطان را از آنان دور مىسازد ؛ چون خداوند عزّوجلّ جانشينى و ولايت عهدى را ، پس از خلافت ، جزئى از تماميت و كمال اسلام و عزّت و صلاح اهل آن قرار داده و خلفاى خود را الهام فرموده تا آن را براى منتخب پس از خود چنان محكم و استوار سازند كه نعمت‌افزا و عافيت‌گستر شود ، و خداوند با چنين طرحى توطئه دشمنان و مكر مكاران و تلاش تفرقه‌افكنان و نتظار فتنه‌گران را نقض و نابود سازد .\r\nو اميرالمؤمنين همواره از هنگامى كه خلافت به دو رسيد و تلخ‌كامى و سختى آن را آزمود و تكليف گرانِ مرتبط با طاعت خدا و مراقبت از آن را احساس كرد ، بدنش را استوار ، چشمانش را بيدار و انديشه‌اش را در آنچه كه عزّت دين و نابودى مشركين و صلاح امت در آن است به كار انداخت و به گسترش عدل و اقامه كتاب و سنّت برخاست و اين تكليف او را از راحت و رفاه و عيش گوارا بازداشت چون مىدانست كه خدايش بازخواست مىكند و دوست داشت كه پروردگارش را در كسوت خيرخواهى براى دين و ديندارى ملاقات كند و براى ولايت امر و رعايت حال امت ، پس از خود ، فردى را برگزيند كه در ورع و دين و علم ، برتين و كارآمدترين امت ، و در قيام به امر خدا و حقّ او اميدبخش‌ترين آن‌ها باشد ؛ و همواره در نجواى شبانه‌روزى خويش با خداى متعال و خيرخواهى از او ، استدعا مىكرد كه اين مهمّ را بدانچه كه مايه خشنودى و طاعتش باشد به\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nفرجام رساند ، و انديشه و آرزويش آن بود كه فرد موردنظر را در ميان اهل‌بيت خويش از نوادگان « عبدالله بن عباس » و « على بن ابىطالب » بيابد ؛ لذا توجه خود را ابتدا به كسانى كه از حال و مذهب‌شان آگاهى داشت معطوف كرد و سپس دامنه تحقيق را گسترش داد و توان خود را مصروف كسانى كرد كه نزد او ناشناخته بودند ، تا آنگاه كه زواياى پنهان‌شان را بيافت و اخبار آشكارشان را بياموزد و احوال درون‌شان را هويدا ساخت و هر چه در دل داشتند را با سئوال بيرون كشيد و سرانجام پس از خيرخواهى براى خدا و تلاش در اداى حقّ او و گسترش آن در بندگان و بلاد ، بهترين فرد اين دو خاندان را برگزيد و او « على بن موسى بن عفر بن محمد بن على بن حسين بن على بن ابىطالب » است كه فضلش را دلربا ، علمش را زبده ، ورعش را آشكار و زهد و دنياناپذيرى و مردم‌داريش را ناب و خالص يافت ، و برايش روشن شد همه دل‌ها او را مىجويند و همه زبان‌ها او را مىگويند و همه سخنان به او مىانجامد ، و چون همواره در نوجوانى و جوانى ، و كودكى و كهنسالى فضل او را مىشناخته ، اكنون ولايت عهدى و خلافت بعد از خود را به او سپرده است ، بدان اميد كه اين گزينش ، گزينشى خدائى باشد ؛ چون خدا خود مىداند كه وى اين انتخاب را براى او و دين ، و براى اسلام و مسلمين ، و براى سلامت و ثبات حق ، و براى نجات روز واپسين انجام داده است ؛ روزى كه مردم در آن براى خدا به پا مىخيزند !\r\nآنگاه اميرالمؤمنين [ / مأمون 
  ] فرزندان و اهل‌بيت و نزديكان و فرماندهان و خادمان خود را فراخواند و آن‌ها را شتابان و شادمانه بيعت كردند ؛ چون مىدانستند كه اميرالمؤمنين طاعت خدا را براى هواى خويش مقدم داشته و او را بر فرزندان و خويشاوندان و نزديكان خود برترى داده و « رضايش » ناميد ، كه مورد رضاى اميرالمؤمنين استغ پس شما اى اهل‌بيت اميرالمؤمنين و اى فرماندهان و سپاهيان و اى تمام مسلمانانى كه در اين شهر حراست شده هستيد ، همگى با\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nاميرالمؤمنين و با اين رضا ، براى بعد از او بيعت كنيد - و با قلم شريف خود ، پس از عبارت : « اين رضا براى بعد از او » نوشت : - تا بعد از او « على بن موسى » به نام خدا و با بركات و حسن تدبير خدا ، براى دين و بندگانش به حكومت برخيزد ؛ بيعتى با دست‌هاى گشوده ، سينه‌هاى فراخ و دل‌هاى آگاه از خواست اميرالمؤمنين ، كه طاعت خدا را برگزيد و خير خود و شما را منظور داشت ، و خداى را بر آنچه كه در انجام حق خود و رعايت حال شما و حرص بر رشد و صلاح‌تان به اميرالمؤمنين الهام فرمود سپاس گزاريد و اميدوار باشيد كه نفع آن به جمع الفت و حفظ خون‌ها و عدم تفرقه و استحكام مرزها و قوّت دين و خوارى دشمن و استقامت امور شما بيانجامد ؛ پس به سوى طاعت خدا و طاعت اميرالمؤمنين بشتابيد ، كه اگر به سوى آن شتافتيد و خدا را بر آن سپاس گفتيد ، به امن و امان مىرسيد و حظّ و بهره‌ى آن را درمىيابيد - انشاءالله . اين عهدنامه را در روز دوشنبه هفتم ماه رمضان سال 201 [ هجرى 
  ] با دست خود نوشته است .\r\n\r\nمتن دستخط امام رضا ( ع ) در پشت عهدنامه :\r\nبسم الله الرحمن الرحيم\r\nسپاس خداى را فعّال ما يشاء كه حكمش نقض ناشدنى و فرمانش ترديدناپذير است و خيانت ديده‌ها و پنهانكارى دل‌ها را مىداند ! و درود او بر پيامبرش محمّد خاتم پيامبران و خاندان پاك و پاكيزه او باد .\r\nمن ، على بن موسى الرضا بن جعفر ، مىگويم : اميرالمؤمنين كه خدا در راستى و راستروى امداد و توفيقش دهد ، برخى از حق ما را كه ديگران ناديده گرفتند به رسميت شناخت و خويشاوندانى را كه بريده بودند پيوند داد و جان‌هائى را كه پريشان و در حال نابودى بودند ايمنى بخشيد و بلكه زنده ساخت و از فقرشان بىنياز كرد ، كه خشنودى پروردگار عالميان را مىخ واست و پاداش غير او را نمىخواست ، و خداوند به زودى شاكران را پاداش مىدهد و مزد نيكوكاران را\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nتباه نمىكند .\r\nاو [ / مأمون 
  ] رهبرى و حكومتش را ، اگر پس از او زنده ماندم ، بر عهده من نهاد . [ و اكنون 
  ] هر كس بيعتى را كه خدا به استواريش فرمان داده بشكند و رشته‌اى را كه خدا استحكامش را دوست دارد بگسلد ، به راستى حريمش را پايمال و حرامش را حلال كرده است ، چون با اين كار امامش را پست شمرده و حرمت اسلام را دريده است ؛ روشى كه پيشينيان بر آن رفتند و بر لغزش‌ها و ناسنجيده‌هايش شكيبائى شد و تصميم‌هاى بعدى نيز ، از خوف پراكندگى دين و گسست رشته مسلمين ، و به خاطر نزديكى به دوره جاهلى و كمين فرصت‌طلبان و شورش شروران ، مورد اعتراض نشد . و من خدا را بر خود گواه مىگيرم كه اگر كار مسلمانان را به من سپرد و خلافتش را بر عهده‌ام نهاد ، عملكردم با آن‌ها عموماً و با بنىعباس خصوصاً براساس طاعت و پيروى از رسول خدا ( ص ) باشد و اينكه ، هيچ خون محترمى را نريزم و هيچ دامن و هيچ مالى را مباح نگردانم مگر آنچه را كه حدود الهى ريخته و واجبات الهى مباح گردانيده است ، و اينكه در حد توانم بكوشم تا راه مساوات را برگزينم و براى انجامش با خود عهدى محكم بسته‌ام كه خدايم از آن بازخواست نمايد ؛ زيرا همو عزّوجلّ مىفرمايد : ( وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا ) : « به عهد خود وفا كنيد كه عهد و پيمان مورد سئوال است » « 1 »\r\nو اگر بدعتى گزاردم يا تغييرى ايجاد كردم يا تبديلى روا داشتم ، شايسته تباهى و آماده مجازات باشم ، و از خشم خدا به خدا پناه مىبرم و توفيق طاعت و دورى از معصيت و رستگارى خود و مسلمانان را از او مىجويم .\r\nامّا « جامعه » و « جفر » بر ضدّ آن دلالت مىكنند . « و نمىدانم با من و شما چه\r\n\r\n\r\n","description":"","footnote":"\r\n( 1 ) . اسراء / 34 . .\r\n","page_name":" 480 ","page_number":480},
  {"content":"\r\n\r\nمىشود . « 1 » حكم و فرمان ، تنها از آنِ خداست ؛ حق را از باطل جدا مىكند و او بهترين جداكنندگان است . » « 2 » ولى من فرمان اميرالمؤمنين را پذيرفتم و رضاى او را برگزيدم كه خدا مرا و او را نگه مىدارد . و خدا را در اين‌باره گواه خود مىگيرم و گواهى خدا بسنده است .\r\nاين نوشته را به خط خود نگاشتم ؛ در حضور اميرالمؤمنين - كه خدا بقايش را بيفزايد - و فضل بن سهل و سهل بن فضل و يحيى بن اكثم و عبدالله بن طاهر و ثمامة بن اشرس و بشر بن معتمر و حمّاد بن نعمان ، در ماه رمضان سال 201 .\r\n\r\nگواهان سمت راست :\r\nيحيم بن اكثم بر مضمون اين نوشته ، پشت و روى آن ، گواهى مىدهد و از خدا مىخواهد كه بركت اين عهد و ميثاق را بر اميرالمؤمنين و تمام مسلمانان شامل گرداند ، و او آن را با خط خود در تاريخ بيان شده تحرير كرد .\r\nعبدالله بن طاهر بن حسين گواهى خود را در همان تاريخ ثبت كرد .\r\nحمّاد بن نعمان به مضمون پشت و روى آن در همان تاريخ گواهى داد .\r\nبشر بن معتمر در همان تاريخ با دست خود همانند آن را نوشت و گواهى كرد .\r\n\r\nگواهان سمت چپ :\r\nاميرالمؤمنين - كه خدا بقايش را بيفزايد - فرمان داد تا پشت و روى اين صحيفه - كه صحيفه‌ى ميثاق است و اميدواريم به وسيله آن از صراط بگذرد - در حرم سيّد ما رسول خدا ( ص ) ، فراروى مردم و بزرگان بنىهاشم و ساير اولياء و سپاهيان ، پس از استيفاى شروط اين بيعت ، بر همگان قرائت شود ؛ به همان‌گونه\r\n\r\n\r\n","description":"","footnote":"\r\n( 1 ) . اقتباس از آيه 9 سوره احقاف : ( . . . وَ ما أَدْرى ما يفْعَلُ بى وَ لا بِكُمْ . . . )\r\n( 2 ) . اقتباس از آيه 57 سوره‌ى انعام : ( . . . إِنِ الْحُكْمُ إِلَّا لِلَّهِ يقُصُّ الْحَقَّ وَ هُوَ خَيرُ الْفاصِلينَ ) .\r\n","page_name":" 481 ","page_number":481},
  {"content":"\r\n\r\nكه اميرالمؤمنين مقرر داشته است ؛ تا حجت را بر جميع مسلمانان تمام كند و شبهه‌اى را كه آراى نادانان برانگيخته باطل گرداند . « و چنين نيست كه خداوند مؤمنان را به همان‌گونه كه شما بر آنيد واگذارد . » « 1 »\r\nفضل بن سهل به فرمان اميرالمؤمنين ، در تاريخ مذكور [ آن را گواهى و 
  ] تحرير كرد » . « 2 »\r\nابن طِقطَقى ( متوفاى 709 ه - ) فشرده هر دو نامه را در كتابش : « الفخرى » آورده و گويد : « مأمون درباره‌ى خلافتِ بعد از خود انديشه كرد و بر آن شد كه آن را به مردى كه شايسته آن است بسپارد تا ذمّه خود را برى سازد - اين‌گونه پنداشت - و يادآور شده كه احوال بزرگان هر دو خانواده‌ى عبّاسى و علوى را بررسى كرده و در بين آن‌ها شايسته‌تر و فاضل‌تر و باتقواتر و ديندارتر از على بن موسى الرضا ( ع ) را نيافته است ؛ لذا آن را با دست خود به نام او نوشت و رضا ( ع ) را بدان ملزم ساخت و او [ ابتدا 
  ] نپذيرفت و سپس پذيرفت و در پشت نوشته مأمون به خط خود چنين نوشت : « من تنها به خاطر امتثال دستور اجابت كردم ، در حالى كه « جفر » و « جامعه » بر ضدّ آن دلالت مىكنند ! » و شاهدان مجلس هر دو نامه را گواهى كردند » « 3 »\r\nعلّامه مجلسى ( متوفاى 111 ه - ) نيز عين هر دو نامه را به نقل از كشف الغمّه\r\n\r\n\r\n","description":"","footnote":"\r\n( 1 ) . اقتباس از آيه 179 سوره آل‌عمران : ( ما كانَ اللَّهُ لِيذَرَ الْمُؤْمِنينَ عَلى ما أَنْتُمْ عَلَيهِ . . . )\r\n( 2 ) . كشف الغمه ، ج 3 ص 123 - 124 . ما متن اين دو نامه را بر خلاف روش معمول خود - كه تلخيص و فشرده آوردن بود - مشروح و مفصل آورديم ؛ چون در نصّ هر دو نامه و گواهى گواهان دلايل بود كه صدق محتواى هر دو را تأييد مىكرد ؛ چيزى كه در فشرده آن يافت نمىشد .\r\n( 3 ) . الفخرى ، چاپ قاهره تأليف ابن طقطقى ، ابوجعفر محمد بن تاج‌الدين . . . طباطبائى نقيب علويان در عراق ، او اين كتاب را در سال 701 ه - در موصل تأليف و آن را به حاكم موصل فخرالدين عيسى هديه نمود . مراجعه كنيد : دائرة المعارف الاسلامية ، ج 1 ص 217 - 218 . الكنى و الألقاب ، ج 1 ص 331 . مآثر الإناقة فى معالم الخلاقة ، قلقشندى ، ج 2 ص 325 - 330 ، و صبح الأعشى ، چاپ دارالكتب . .\r\n","page_name":" 482 ","page_number":482},
  {"content":"\r\n\r\nدر كتاب بحار الأنوار آورده است . « 1 »\r\n\r\n« جفر » و « جامعه » در مكتب خلفا :\r\nاز مكتب خلفا نيز ، ميرسيد على بن محمد بن على حنفى استرآبادى ( متوفاى 816 ه - ) در شرح خود بر مواقف قاضى عضد ايجى ( متوفاى 756 ه - ) درباره‌ى « جفر » و « جامعه » گويد : « آن دو كتاب نوشته‌هاى امام على - رضى الله عنه - هستند كه هر چه تا پايان اين جهان روى مىدهد ، به روش علم حروف ، در آن دو آمده است ، و امامانِ از نسل او آن دو كتاب را مىشناختند و به وسيله آن دو داورى مىكردند . و در نوشته‌اى كه على بن موسى الرضا - رض - در پذيرش عهدنامه مأمون تحرير كرده آمده است : « تو بخشى از حقوق ما را كه پدرانت به رسميت نشناختند به رسميت شناختى و من عهدنامه‌ات را پذيرفتم ، جز آنكه « جفر » و « جامعه » دلالت بر آن دارند كه به انجام نمىرسد . . . » « 2 »\r\nو طاش كبرىزاده ( متوفاى 962 ه - ) در « مفتاح السعادة و مصباح السيادة » گويد : « . . . هنگامى كه خليفه [ مأمون 
  ] على بن موسى الرضا را ولىّ عهد پس از خود قرار داد و عهد نامه را به نام وى صادر كرد ، او در پايان آن نوشت : « آرى ، جز آنكه « جفر » و « جامعه » دلالت بر آن دارند كه اين كار به انجام نمىرسد » و چنان شد كه گفته بود ؛ چون مأمون دريافت كه بنىهاشم به خاطر آن فتنها مىكنند ؛ لذا على بن موسى الرضا را ، بنابر آنچه در كتب تاريخى آمده ، مسموم ساخت » . « 3 »\r\nو از ديگر علماى مكتب خلفا كه يادآور « جفر » و « جامعه » شده ، شيخ كمال الدين محمد بن طلحه نصيبينى شافعى ( متوفاى 652 ه - ) است كه درباره‌ى اين دو\r\n\r\n\r\n","description":"","footnote":"\r\n( 1 ) . بحارالأنوار ، ج 49 ص 148 - 153 ، و چاپ كمپانى ، ج 12 ص 42 . . .\r\n( 2 ) . شرح مواقف ، چاپ بولاق 1266 ه - ص 276 .\r\n( 3 ) . مفتاح السعادة ، چاپ اول ، حيدرآباد 1328 - 1329 ه - ج 2 ص 420 - 421 ، و كشف الظنون ، ج 2 ص 591 به نقل از آن . .\r\n","page_name":" 483 ","page_number":483},
  {"content":"\r\n\r\nكتاب در كتاب خود گويد : « الجفر الجامعه و النور اللامع » و كتاب او بنابر نقل « كشف الظنون » : « مجلّد كوچكى است كه ابتداى آن چنين است : « الحمد للّه الذي أطلع من اجتباه . . . » و در آن يادآور شده كه امامان از نسل جعفر « جفر » را مىشناختند . . . » « 1 »\r\nو نيز ، قول او در همين كتاب را يادآور شده كه گويد : « جفر و جامعه و كتاب جليل‌اند كه يكى از آن دو را امام على بن ابىطالب - رض - بر فراز منبر كوفه يادآور شده ، و ديگرى اسرار نهانى است كه رسول خدا ( ص ) به دو سپرد و فرمان نوشتنش فرمود و على - رض - آن را با حروفى متفرقه به روش سِفر آدم در جفرى - يعنى در صفحه‌اى - دباغى شده از پوست شتر نوشته است و در بين مردم بدان شهرت يافته است ؛ چون رويدادهاى پيشين و پسين همگى در آن يافت مىشود » . « 2 »\r\nو ابن خلدون در مقدمه خود گويد : « و بسيارى از اين موارد [ / كرامات 
  ] براى جعفر [ / امام صادق ( ع ) 
  ] و امثال او از اهل البيت به وقوع پيوسته است و مستند آن‌ها در اين‌باره - كه خدا داناتر است - كشف آن‌ها از مسير ولايتى است كه دارند ، و چون چنين است همانند آن از غير ايشان ، يعنى از اولياى بازمانده‌ى اين خاندان ، مورد انكار نباشد ؛ زيرا رسول خدا ( ص ) فرموده : « همانا در بين شما محدَّثانى خواهد بود . » پس آن‌ها نسبت به اين رتبه‌هاى شريف و كرامات لطيف شايسته‌ترين مردمانند » « 3 »\r\nو در دنباله آن سخنانى دارد كه فشرده آن چنين است : « هارون بن سعيد عجلى رئيس زيديه كتابى دارد كه از [ امام 
  ] جعفر صادق روايت مىكند و از وقايعى خبر\r\n\r\n\r\n","description":"","footnote":"\r\n( 1 ) . كشف الظنون ، ج 2 ص 592 .\r\n( 2 ) . همان ، ج 2 ص 591 .\r\n( 3 ) . مقدمه ابن خلدون ، ج 1 فصل 53 ، ص 595 - 596 ، چاپ دارالكتاب اللبنانى 1965 م . .\r\n","page_name":" 484 ","page_number":484},
  {"content":"\r\n\r\nمىدهد كه براى اهل‌البيت عموماً و براى اشخاصى از آنان خصوصاً روى مىدهد . اين علم براى جعفر [ / امام صادق ( ع ) 
  ] و همتايان او از بزرگان اهل‌البيت به طريق كرامت و كشف حاصل شده است ، همان‌گونه كه براى ديگر اولياى مانند آن‌ها اتفاق افتاده است . و آن نوشته‌اى بوده در پوست گوساله و در نزد جعفر . . . و حاوى تفسير قران و معانى غريب و ناشناخته باطن آن كه از جعفر صادق روايت شده است . . . تا آنجا كه گويد :\r\nاگر سند اين روايت تا [ امام 
  ] جعفر صادق صحيح باشد ، در آن نعمت‌هائى مستند است كه از خود او يا از بزرگان قومش مىباشد ، كه آن‌ها اهل كرامات‌اند ، و در روايات صحيح آمده است كه او برخى از خويشاوندانش را از وقايعى كه فراروى آن‌ها پيش مىآمد بر حذر مىداشت و آن پيشگوئىها به حقيقت مىپيوست :\r\n« او پسر عمويش يحيى بن زيد را از قيام و قتل‌گاهش آگاه و بر حذر داشت و او قيام كرد و چنان كه معروف است در « جوزجان » كشته شد » .\r\nو اگر كرامت براى غير ايشان روا باشد ، گمان تو درباره آنان كه در علم و دين و آثار نبوت و عنايت خداوند از اصل كريمى برخوردارند كه به پاكى فرعش گواهى مىدهد ، گمان تو درباره‌ى آنان چه باشد ؟ حال آنكه بسيارى از اين سخنان ، بدون آنكه به كسى نسبت بداده شود ، در بين اهل‌البيت نقل مىشود ؟ ! » . « 1 »\r\nو ابوالعلاء معرّى ( متوفاى 449 ه - ) بدان اشاره كرده و گويد :\r\n « لقد عجبوا لآل البيت لما * أتاهم علمهم في جلد جفر\r\nو مرآة المنجم و هي صغرى * تريه كل عامرة و قفر » \r\n« آن‌ها از اينكه علوم اهل‌البيت در پوست گوساله‌اى گرد آمده باشد به شگفت آمدند ؛\r\n\r\n\r\n","description":"","footnote":"\r\n( 1 ) . همان ، ج 1 ص 600 - 601 . .\r\n","page_name":" 485 ","page_number":485},
  {"content":"\r\n\r\nحال آنكه آينه‌ى منجّم كه از آن كوچكتر است هر آباد و ناآبادى را به او نشان مىدهد ! » « 1 »\r\n* * * در احاديث گذشته ديديم كه امامان اهل‌البيت ( ع ) براى آگاهى از حوادث آينده به كتاب على ( ع ) يعنى « جفر » و « مصحف فاطمه ( س ) » مراجعه مىكردند . و ديديم كه « جفر » در كتب مكتب خلفا مشهور است و برخى از آن‌ها مراجعه ائمه ( ع ) به اين دو كتاب را نقل كرده‌اند . در بحث بعد نمونه‌هائى از مراجعه ائمه اهل‌البيت ( ع ) به كتاب « جامعه » براى بيان احكام شرعى را يادآور مىشويم :\r\n\r\nمراجعه ائمه ( ع ) به « جامعه » :\r\nاولين كسى كه مستقيماً از كتاب على ( ع ) يعنى از « جامعه » روايت مىكند ، امام چهارم « على بن الحسين ( ع ) » است . در كافى و من لا يحضره الفقيه و تهذيب و معانى الاخبار و وسائل از « أبان بن تغلب » روايت كنند كه گفت : « از على بن الحسين سئوال شد كه شخصى به « شىء » اى از مال خود وصيت كرده است [ شىء چه مقدار است ؟ 
  ] فرمود : « شىء در كتاب على ( ع ) يك ششم است . » « 2 »\r\nاز « امام باقر ( ع ) » روايت كنند كه فرمود : « در كتاب على ( ع ) آمده است : « سه خصلت است كه دارنده آن‌ها هرگز نميرد تا و بال آن‌ها را ببيند : بَغى و ستم ، قطع رحم و سوگند دروغين كه جنگ با خداست » « 3 »\r\nو نيز ، امام باقر ( ع ) در موارد زير از كتاب عى ( ع ) روايت كرده است : « حكم\r\n\r\n\r\n","description":"","footnote":"\r\n( 1 ) . شرح حال ابوالعلاء معّرى در « الكنى و الألقاب » ج 3 ص 161 - 162 ، و البيان ، در شرح حال عبدالمؤمن بن على قيسى ، و وفيات الاعيان ابن خلّكان ، ج 2 ص 405 ، شماره 381 ، آمده است .\r\n( 2 ) . كافى ، ج 7 ص 40 ، حديث 1 ، باب من اوصى بشىء من ماله . من لا يحضره الفقيه ، ج 4 ص 151 . معانى الاخبار ، ص 217 و تهذيب ، ج 9 ص 211 ، و وسائيل الشيعه ، ج 13 ص 450 ، حديث 1 .\r\n( 3 ) . خصال صدوق ، ص 124 . عقاب الاعمال صدوق ، ص 261 ، و وسائل الشيعه ، ج 16 ص 119 . .\r\n","page_name":" 486 ","page_number":486},
  {"content":"\r\n\r\nگرفتن مال فرزند و پدر ، حكم مجامعت با كنيز فرزند ، حكم تدليس عيب زن و هنگام ازدواج ، و حكم سوگند دروغين » و در بيان حكم مُحرم به گاه شكار فرموده : « در كتاب الميرالمؤمنين [ چنين است 
  ] » « 1 »\r\nو فرموده : « در كتاب على ( ع ) بيان وجوب حُسن ظنّ به خدا و حُسن خلق ، « 2 » و حكم [ / ديه 
  ] قطع زبان لال ، « 3 » و حكم كسى كه زمينى را آباد كند و آن را رها سازد ، « 4 » و اثر منع زكات ، « 5 » و ديه‌ى دندان‌ها « 6 » همگى را ديده‌ايم » .\r\nو هنگامى كه يعقوب بن ميثم تمّار نزد او آمد و گفت : « من در نوشته پدرم چنين يافتم كه على ( ع ) به او فرموده : « يمثم ! دوستدار آل‌محمد را دوست بدار . . . چون شنيدم كه رسول خدا ( ص ) مىفرمود : . . . » امام باقر ( ع ) به او فرمود : « در كتاب على ( ع ) هم كه نزد ماست اين چنين است » « 7 »\r\nو امام صادق ( ع ) از پدرش روايت كند كه فرمود : « در كتاب على ( ع ) خواندم كه رسول خدا ( ص ) ميان مهاجران و انصار و كسانى از اهل يثرب [ / مدينه 
  ] كه بدان‌ها ملحق شوند پيمان نامه نوشت . . . » « 8 »\r\n\r\n\r\n","description":"","footnote":"\r\n( 1 ) . كافى ، ج 4 ص 135 - 136 ، و ج 7 ص 436 و ج 4 ص 390 . استبصار ، ج 3 ص 48 . وسائل الشيعه ، ج 12 ص 194 و ج 14 ص 544 و 597 و ج 16 ص 122 . تهذيب ، ج 7 ص 432 . عقاب الاعمال ، ص 270 - 271 ، و خصال ، ص 124 .\r\n( 2 ) . كافى ، ج 2 ص 7 ، و وسائل الشيعه ، ج 11 ص 181 ، حديث 20353 .\r\n( 3 ) . كافى ، ج 7 ص 318 . من لا يحضره الفقيه ، ج 4 ص 111 ، و تهذيب ، ج 10 ص 270 .\r\n( 4 ) . كافى ، ج 5 ص 279 . تهذيب ، ج 7 ص 153 ، و وسائل الشيعه ، ج 17 ص 329 .\r\n( 5 ) . كافى ، ج 3 ص 505 ، حديث 17 ، و وسائل الشيعه ، ج 6 ص 13 - 14 .\r\n( 6 ) . كافى ، ج 7 ص 329 . من لا يحضره الفقيه ، ج 4 ص 104 . تهذيب ، ج 10 ص 254 . استبصار ، ج 4 ص 288 ، و وسائل الشيعه ، ج 19 ص 262 ، حديث 35715 .\r\n( 7 ) . مجالس شيخ طوسى ، چاپ نجف ، ص 258 ، و وسائل الشيعه ، ج 11 ص 444 ، حديث 21299 .\r\n( 8 ) . كافى 2 / 666 ، 3 / 336 ، 6 / 30 و 31 . وسائل الشيعه 8 / 487 حديث 15842 ، 11 / 50 . .\r\n","page_name":" 487 ","page_number":487},
  {"content":"\r\n\r\nو امام صادق ( ع ) بيان ثوبت آغاز ماه با ديدن هلال ، « 1 » و بيان وقت فضيلت ظهر « 2 » را از كتاب على ( ع ) روايت كرده است . و نيز ، بيان حكم اداى نماز جمعه با مخالفان مذهب ، « 3 » و حكم نيم خورده‌ى گربه ، « 4 » و حكم مُحرم به هنگام مرگ ، « 5 » و حكم مُحرم به جّه زر دوزى شده را با دو حديث « 6 » و حكم كفّاره كشتن مرغ سنگ‌خواره را با دو حديث ، « 7 » و حكم كفّاره تخم مرغ سنگ‌خواره را با سه حديث ، « 8 » و حكم يك دور طواف اضافه ، « 9 » و حكم عمره‌ى مفرده ، « 10 » و تعداد گناهان كبيره ، « 11 » و خوردن مال يتيم ، « 12 » و حكم ارث برادران مادرى به همراه جد ، « 13 » و حكم بيّنه و سوگند ، « 14 » و مَثَل دنيا ، « 15 » و كيفيّت اجراى حدود به حسب\r\n\r\n\r\n","description":"","footnote":"\r\n( 1 ) . استبصار ، 3 / 64 و وسائل 7 / 184 ح 13352 .\r\n( 2 ) . استصار 1 / 251 . تهذيب 2 / 23 . وسائل 3 / 105 ح 4752 و 107 ح 4764 .\r\n( 3 ) . تهذيب ، 3 / 28 . وسائل 5 / 44 ح 9550 .\r\n( 4 ) . فروع كافى 1 / 469 . تهذيب 1 / 227 . وسائل 1 / 164 ح 580 .\r\n( 5 ) . فروع كافى ، 4 / 368 ح 3 . وسائل 2 / 696 و 697 و ح 2759 و 2761 و 2766 .\r\n( 6 ) . فروع كافى ، 4 / 304 ح 7 و 8 . من لا يحضره الفقيه 2 / 117 . علل الشرايع 2 / 94 . وسائل 9 / 116 ح 16822 و 16823 .\r\n( 7 ) . فروع كافى ، 4 / 390 ، تهذيب 5 / 44 ح 1190 و 1191 .\r\n( 8 ) . فروع كافى 4 / 390 . استبصار 2 / 202 - 204 . تهذيب 5 / 355 و 357 . وسائل 9 / 216 - 218 ح 17223 و 17225 و 17229 .\r\n( 9 ) . استبصار 2 / 248 . سرائر / 446 . وسائل 9 / 438 و 439 ح 17967 و 17974 .\r\n( 10 ) . فروع كافى 4 / 534 ح 2 . وسائل 10 / 244 ح 19275 .\r\n( 11 ) . اصول كافى ، 2 / 278 - 279 . وسائل 11 / 254 ح 20631 . خصال 1 / 273 . علل الشرايع 2 / 160 .\r\n( 12 ) . عقاب الاعمال / 278 ح 2 . وسائل 12 / 182 ح 22441 .\r\n( 13 ) . من لا يحضره الفقيه 4 / 206 . تهذيب 9 / 308 . استبصار 4 / 160 . وسائل 17 / 495 و 497 ح 32746 و 32745 .\r\n( 14 ) . فروع كافى 7 / 414 . تهذيب 6 / 228 . وسائل 18 / 168 ح 33634 و 33635 .\r\n( 15 ) . اصول كافى 2 / 136 ح 22 . وسائل 11 / 316 ح 20845 . .\r\n","page_name":" 488 ","page_number":488},
  {"content":"\r\n\r\nسن ، « 1 » و حدّ لواط با ايقاب ، « 2 » و ثبوت حدّ بر شراب‌خوار و نبيذخوار ، « 3 » و حدّ شرابخوار و مُسكرخوار ، « 4 » و ديه‌ى سگ شكارى ، « 5 » و حدّ قطع فرج زن ، « 6 » و مرز ادراك ذكاة و حليّت حيوان ذبح شده ، « 7 » و ميراث كسانى كه سهم الإرث معين ندارند « 8 » و حكم كراهت گوشت الاغ‌هاى اهلى ، « 9 » و بيان انواع ماهىهاى حرام گوشت ، « 10 » و حكم ميراث عموها و دائىهاى يك ميّت ، « 11 » و حكم طلاق و عدّه بدون رجوع ، « 12 » و حكم ميراثِ غرق‌شدگان و زير آوار ماندگان ، كه بعارت آن چنين است : « آن را در كتاب على اين‌گونه يافتيم » . « 13 » و حكم كسى كه شخصى مقطوع اليدى را بكشد ، با اين عبارت : « آن را در كتاب على اين گونه يافتيم » « 14 »\r\nو آخرين سخن در اين باب را از امام صادق ( ع ) مىآوريم كه فرمود : « در كتاب على ( ع ) كه رسول خدا ( ص ) آن را املاء فرموده آمده است : « خداوند كسى\r\n\r\n\r\n","description":"","footnote":"\r\n( 1 ) . فروع كافى 7 / 184 . تهذيب 10 / 146 . من لا يحضره الفقيه 4 / 53 . وسائل 307 ح 34067 . محاسن / 273 .\r\n( 2 ) . كافى 7 / 200 . تهذيب 10 / 55 . استبصار 4 / 221 . وسائل 18 / 421 .\r\n( 3 ) . كافى 7 / 214 . تهذيب 10 / 90 . وسائل 18 / 468 .\r\n( 4 ) . كافى 7 / 214 . تهذيب 10 / 90 . وسائل 18 / 472 .\r\n( 5 ) . خصال 2 / 111 . وسائل 19 / 168 .\r\n( 6 ) . كافى 7 / 312 . من لا يحضره الفقيه 4 / 112 . تهذيب 10 / 251 . وسائل 19 / 259 .\r\n( 7 ) . كافى 7 / 312 ، تهذيب 9 / 57 . وسائل 16 / 320 .\r\n( 8 ) . كافى 7 / 77 . تهذيب 9 / 269 . وسائل 17 / 418 .\r\n( 9 ) . كافى 6 / 246 . تهذيب 9 / 40 . استبصار 4 / 74 . وسائل 16 / 321 .\r\n( 10 ) . كافى 6 / 220 . تهذيب 9 / 2 - 6 . استبصار 4 / 59 . وسائل 16 / 334 و 335 .\r\n( 11 ) . تهذيب 9 / 324 و 325 . وسائل 17 / 505 .\r\n( 12 ) . استبصار 3 / 283 . تهذيب 8 / 81 - 82 . وسائل 15 / 375 .\r\n( 13 ) . كافى 7 / 136 . من لا يحضره الفقيه 4 / 225 . وسائل 17 / 589 .\r\n( 14 ) . كافى 7 / 316 . تهذيب 10 / 277 . وسائل 9 / 82 . .\r\n","page_name":" 489 ","page_number":489},
  {"content":"\r\n\r\nرا به خاطر زيادتى نماز و روزه عذاب نمىكند بلكه بر خيرش مىافزايد » . « 1 »\r\n* * * تا اينجا ، براى نمونه ، بخشى از رواياتى را كه ائمه ( ع ) از « كتاب امام على ( ع ) » روايت كرده و به آن حضرت نسبت داده بودند ، عرضه داشتيم . در بخش بعد ، روايات برخى از اصحاب ائمه ( ع ) را ، كه خود كتاب امام على ( ع ) را ديده و خوانده‌اند ، بيان مىداريم :\r\n\r\nبرخى از اصحاب ائمه كه كتاب على ( ع ) را ديده‌اند :\r\n1 - از ابوبصير ، گويد : « ابوجعفر [ / امام باقر ( ع ) 
  ] صحيفه‌اى را به من نشان داد كه حاوى حلال و حرام و فرائض [ / تقسيمات ارث 
  ] بود . گفتم : « اين چيست ؟ » فرمود : « اين املاى رسول الله ( ص ) با دستخط على ( ع ) است . » گفتم : « نمى پوسد ؟ » فرمود : « چه چيز آن را بپوساند ؟ » گفتم : « كهنه و مندرس نمىشود ؟ » فرمود : « چه چيز كهنه و مندرسش مىكند ؟ » فرمود : « اين جامعه [ يا بخشى از جامعه 
  ] است . » « 2 »\r\n2 - از محمد بن سلم با دو سند ، گويد : « ابوجعفر [ / امام باقر ( ع ) 
  ] مرا به خواندن بخشى از كتاب على ( ع ) واداشت كه در آن آمده بود : « شما را از [ خوردن 
  ] ماهى بىفلس و ماهى خارپشت و مارماهى رو آبى و طحال [ / سپرز 
  ] نهى مىكنم » .\r\nگويد گفتم : « اى زاده‌ى رسول خدا ! خدايت رحمت كند ، براى ما ماهىهاى بدون فلس مىآورند » فرمود : « ماهىهاى فلس‌دار را بخورد و ماهىهاى بىفلس را مخور » . « 3 »\r\n\r\n\r\n","description":"","footnote":"\r\n( 1 ) . بصائر الدرجات ص 165 .\r\n( 2 ) . بصائر الدرجات ص 144 .\r\n( 3 ) . كافى 6 / 219 و 220 . تهذيب 9 / 2 . وسائل الشيعه 16 / 397 . .\r\n","page_name":" 490 ","page_number":490},
  {"content":"\r\n\r\n3 - ابوبصير گويد : « نزد امام باقر ( ع ) بودم كه فرمود « جامعه را آوردند و در آن نگريست و [ ديدم 
  ] نوشته بود : « اگر زنى بميرد و شوهرش را بر جاى گذارد و وارثى جز او نداشته باشد ، همه اموالش به او مىرسد » .\r\n4 - از عبدالملك بن اعين ، گويد : « امام باقر ( ع ) برخى از نوشته‌هاى على ( ع ) را به من نشان داد . . . » . « 1 »\r\n5 - و نيز از عبدالملك گويد : « امام باقر ( ع ) فرمود كتاب على ( ع ) را بياورند و جعفر [ / امام صادق ( ع ) 
  ] بسته‌اى درهم پيچيده مانند ران انسان بياورد كه در آن آمده بود . . . » « 2 »\r\n6 - از محمد بن مسلم گويد : « به صحيفه‌اى نگريستم كه امام باقر ( ع ) در آن مىنگريست و در آن آمده بود : « برادرزاده و جدّ سهم الارث برابر دارند » به امام باقر ( ع ) گفتم : « قضات منطقه ما چنين حكمى نمىكنند و براى برادرزاده همراه جدّ چيزى قرار نمىدهند ! » ابوجعفر ( ع ) فرمود : « هان بدان كه اين املاى رسول الله ( ص ) و دستخط على ( ع ) است كه از دهان آن حضرت گرفته و با دست خود نوشته است . » « 3 »\r\n7 - و در روايت ديگرى گويد : « امام صادق ( ع ) صحيفه‌اى را گشود و اولين چيزى كه در آن ديدم تساوى سهم برادرزاده و جدّ بود . . . » . « 4 »\r\nظاهراً محمد بن مسلم ، پس از اين سئوال و جواب ، بخش قابل توجهى از احكام ارث را از آن صحيفه برگرفته است . در كافى و من لا يحضره الفقيه و تهذيب از او روايت كرده‌اند كه گفت :\r\n\r\n\r\n","description":"","footnote":"\r\n( 1 ) . همان ص 162 .\r\n( 2 ) . همان ص 165 ، و وسائل الشيعه 17 / 522 ح 32836 .\r\n( 3 ) . كافى 7 / 13 . تهذيب 9 / 308 . وسائل 17 / 486 ح 32702 .\r\n( 4 ) . كافى 7 / 112 . وسائل 17 / 785 ح 32698 . .\r\n","page_name":" 491 ","page_number":491},
  {"content":"\r\n\r\n8 - امام باقر ( ع ) مرا به خواندن صحيفه‌ى فرائض [ / احكام ارث 
  ] واداشت ، صحيفه‌اى كه املاى رسول خدا ( ص ) و دستخط على ( ع ) بود و در آن چنين يافتم : « مردى كه دختر و مادر خود را بر جاى گذارد ، نصف ميراث از آنِ دختر است و . . . » « 1 »\r\n9 - و گويد : « امام باقر ( ع ) مرا به خواندن صحيفه‌ى فرائض ، كه املاى رسول خدا ( ص ) و دستخط على ( ع ) بود ، واداشت و در آن آمده بود : « سهام تعيين شده مشمول عَول [ / سرشكن 
  ] نمىشوند . » « 2 »\r\nزراره نيز بنابر روايت عمر بن اذنيه از اختلاف احكام ارث در كتاب على ( ع ) با آنچه كه نزد فقهاى مكتب خلفا معمول بوده ، به شگفت آمده است . بنگريد :\r\n10 - عمر بن اذينه از زراره ، گويد : « از امام باقر ( ع ) درباره‌ى سهم الارث جدّ پرسيدم . فرمود : « كسى را نيافتم كه درباره آن سخنى جز رأى و نظر شخصى خود گفته باشد مگر اميرالمؤمنين ( ع ) را » گفتم : « خدايت خير دهد ، اميرالمؤمنين ( ع ) درباره آن چه فرموده ؟ » گفت : « فردا كه شد نزد من بيا تا آن را از روى نوشته بخوانى » گفتم : « خدايت خير دهد ، براى من بيان فرما كه بيان شما نزد من محبوبتر از آن است كه به خواندن نوشته‌ام وادارى . » دوباره فرمود : « آنچه به تو مىگويم بشنو ! فردا كه شد نزد من بيا تا آن را از روى نوشته بخوانى . » بعد از ظهر روز بعد - بين ظهر و عصر - نزد آن حضرت رفتم و خوش نداشتم جز در خلوت از او سئوال كنم ، زيرا بيم آن داشتم كه پاسخم را به خاطر حضور ديگرى با تقيّه گويد . هنگامى كه وارد شدم آن حضرت رو به فرزندش جعفر ( ع ) كرد و فرمود : « صحيفه احكام ارث را براى خواندن به زراره بده » سپس برخاست تا بخوابد و من و جعفر ( ع ) در اطاق مانديم و او برخاست و صحيفه‌اى چون ران شتر\r\n\r\n\r\n","description":"","footnote":"\r\n( 1 ) . كافى 7 / 93 . من لا يحضره الفقيه 4 / 192 . تهذيب 9 / 270 . وسائل 17 / 463 .\r\n( 2 ) . تهذيب 9 / 247 . وسائل 17 / 423 . .\r\n","page_name":" 492 ","page_number":492},
  {"content":"\r\n\r\nفراروى من آورد و فرمود : « اجازه خواندنت نمىدهم مگر آنكه با من عهد كنى و خدا را بر خود گواه بگيرى كه هرگز آنچه را كه در آن مىخوانى براى كسى بازگو نكنى تا اجازه‌ات دهم ! » و نگفت : « تا پدرم اجازه‌ات دهد ! » گفتم : « خدايت خير دهد ! براى چه امر در تنگنا قرار مىدهد حال آنكه پدرت چنين دستورى به تو نداد ! » فرمود : « تو متن آن را نمىبينى مگر با شرطى كه بيان كردم » گفتم : « مى پذيرم » . و من در آن زمان شخصيّت علمى داشتم و نسبت به احكام ارث و وصايا بصير و دانا و حسابگر مىنمودم و زمانى دراز درنگ كردم و در پى آن بودم كه مسأله‌اى از مسائل ارث و وصايا بر من عرضه شود و من آن را ندانم ولى به اين خواسته خود نرسيدم . اما هنگامى كه بخشى از آن صحيفه را فرارويم گشود به ناگاه كتاب غليظ و ستبرى ديدم كه از كتب پيشينيان مىنمود و چون در آن نگريستم ديدم آنچه در آن است خلاف آنى است كه در بين مردم شايع است ، از صِله و امر به معروف ، كه اختلافى در آن نيست تا ساير مسائل ، همگى اين چنين بود . پس به خواندنش پرداختم و با خُبث نفس و دودلى و كم‌دقّتى و بدبينى مطالعه‌اش مىكردم و مىگفتم : « باطل است » ، تا به انتهايش رسيدم و در همش پيچيدم و تحويلش دادم . صبح روز بعد ، امام باقر ( ع ) را ديدم . به من فرمود : « آيا صحيفه‌ى ارث را مطالعه كردى ؟ » گفتم : « آرى » ، فرمود : « آن را چگونه ديدى ؟ » گفتم : « باطل و بىارزش است . و بر خلاف چيزى است كه مردم برآنند » فرمود : « اى زراره ! به خدا سوگند آنچه را كه ديدى عين حق است . چيزى كه تو ديدى : املاى رسول خدا ( ص ) و ستخط على ( ع ) است ! » در اين هنگام شيطان بر من چيره شد وسوسه‌ام كرد و گفت : « او از كجا مىداند كه آن املاى رسول خدا ( ص ) و دستخط على ( ع ) است ؟ » كه [ امام ( ع ) 
  ] پيش از آنكه سخنى بگويم به من فرمود : « زراره ترديد مكن ! به خدا سوگند شيطان دوست دارد كه تو ترديد كنى ! چگونه نمىدانم كه آن املاى رسول خدا ( ص ) و دستخط على ( ع )\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nاست در حالى كه پدرم از قول جدّم [ / امام حسين ( ع ) 
  ] براى من روايت فرمود كه اميرالمؤمنين ( ع ) اين موضوع را براى او بيان داشته است ؟ » زراره گويد : « گفتم : نه ، خدا مرا فدايت گرداند ! چگونه [ ترديد كنم ! 
  ] و پشيمان شدم كه چرا بخشى از آن كتاب را از دست دادم ؛ چون اگر با شناخت به مطالعه‌اش پرداخته بودم اميد آن داشتم كه يك حرفش را هم از دست ندهم . . . » . « 1 »\r\nاز اين روايات آشكار مىشود كه عرف جامعه اسلامى آن روز تماماً آن شده بود كه تقسيم ارث بايد بر حسب حكم فقهاى مكتب خلفا باشد ، و امامان اهل‌البيت ( ع ) كوشيدند تا حكم ارث را بر مبنائى كه در كتاب على ( ع ) از قول رسول خدا ( ص ) آمده است منتشر سازند ، و زراره و محمد بن مسلم نيز ابتدا از مسائل موجود در آن كتاب به شگفت آمدند و سپس توبه كردند و بدانچه در صحيفه فرائض آمده بود بازگشتند . همين زراره روايت كرده و گويد :\r\n11 - « امام باقر ( ع ) به ابوعبدالله [ / امام صادق ( ع ) 
  ] فرمود تا صحيفه فرائض را براى خواندن فراروى من قرار دهد . . . » . « 2 » و گويد :\r\n12 - « امام صادق ( ع ) صحيفه فرائض را به من نشان داد . . . » « 3 » و گويد :\r\n13 - « در صحيفه فرائض يافتم كه . . . » « 4 »\r\n14 - يكى ديگر از كسانى كه امام صادق ( ع ) صحيفه‌ى فرائض را به او نشان داده « ابوبصير » است كه گويد : « از امام صادق ( ع ) مسأله‌اى از احكام ارث پرسيدم . فرمود : « آيا كتاب على ( ع ) را به تو نشان ندهم ؟ » گفتم : كتاب على ( ع ) از بين نرفته ؟ فرمود : « اى ابامحمد ! كتاب على از بين نرفته - و در نسخه‌اى از بين\r\n\r\n\r\n","description":"","footnote":"\r\n( 1 ) . كافى 7 / 94 - 95 . تهذيب 9 / .\r\n( 2 ) . كافى 7 / 81 . وسائل الشيعه 17 / 422 .\r\n( 3 ) . تهذيب 9 / 273 و 306 . وسائل 17 / 428 و 493 . استبصار 4 / 158 .\r\n( 4 ) . كافى 7 / 94 . تهذيب 9 / 272 . وسائل 18 / 436 . .\r\n","page_name":" 494 ","page_number":494},
  {"content":"\r\n\r\nنمىرود - » سپس آن را آورد ، كتابى بزرگ و پربار و در ان آمده بود : « اگر مردى بميرد و عمو و دائىاش وارث او گردند ، براى عمو دو ثلث و براى دائى يك ثلث است . » « 1 »\r\nدر اين حديث ، ابوبصير از سالم ماندن نسخه اصلى كتاب على ( ع ) در طول يك قرن يا بيشتر به شگفت آمده است ؛ حال آنكه ما امروزه كتاب‌ها و نسخه‌هاى بر جاى مانده از قرون متمادى را بسيار مىيابيم . و البته در روايتى ديگر چنين شگفتى را از او نمىبينيم . بنگريد :\r\n15 - ابوبصير گويد : « امام صادق ( ع ) نوشته‌ى على ( ع ) درباره‌ى تقسيم ارث را بر من خواند و چنان بود كه بسيارى از سهام از پنج يا چهار سهم شروع مىشد و بيشترش از شش سهم . » « 2 »\r\nعلامه‌ى مجلسى در « مرآة العقول » در شرح حديث زراره گويد : « اگر دختر ميّت با يكى از والدين او وارث باشند ، ارث بر جاى مانده - در فقه شيعه - به چهار سهم تقسيم مىشود . »\r\n16 - و نيز در كافى و تهذيب از ابوبصير گويد : « نزد امام صادق ( ع ) بودم كه « جامعه » را خواست و در آن نگريست و اين حكم را استخراج فرمود كه : « اگر زنى بميرد و وارثى جز شوهر خود نداشته باشد ، تمام اموال او به شوهرش مىرسد . » « 3 »\r\n17 - و از « متعب » گويد : « امام صادق ( ع ) صحيفه‌اى قديمى از نوشته‌هاى\r\n\r\n\r\n","description":"","footnote":"\r\n( 1 ) . كافى 7 / 119 . تهذيب 9 / 324 . وسائل 17 / 504 .\r\n( 2 ) . كافى 7 / 81 . وسائل الشيعه 17 / 422 .\r\n( 3 ) . كافى 7 / 125 . تهذيب 9 / 94 . استبصار 4 / 149 . وسائل 17 / 512 . دو حديث ( 1 و 3 ) ابوبصير از امام باقر ( ع ) با دو حديث ( 14 و 16 ) او از امام صادق ( ع ) شبيه يكديگرند و به نظر ما صحيح‌تر آن است كه دو حديث ( 1 و 3 ) نيز از امام صادق ( ع ) روايت شده باشد و از راويان يا نسخه برادران اشتباه كرده‌اند . اگرچه با شكل كنونى نيز كه از هر دو امام روايت شده امرى ممكن و شدنى است . .\r\n","page_name":" 495 ","page_number":495},
  {"content":"\r\n\r\nعلى ( ع ) را به ما نشان داد و در آن تأييد اين نظر ما بود كه : « هرگاه نشستيم تشهّد مىخوانيم » . « 1 »\r\n18 - و از « ابىبكير » گويد : « زراره از امام صادق ( ع ) حكم نماز خواندن با پوست روباه و سنجاب و غير آن‌ها پرسيد و امام ( ع ) كتابى برون آورد كه آن را املاى رسول خدا ( ص ) مىدانست و در آن آمده بود : « نماز خواندن در پوست و كرك و موى و بول و غائط و اجزاى ديگر حيوانات حرام گوشت باطل است . اين نماز پذيرفته نمىشود تا آنگاه كه در غير آن‌ها ، از حيوانات حلال گوشت ، خوانده شود » سپس فرمود : « اى زراره ! اين از رسول خدا ( ص ) است . آن را حفظ كن . . . » « 2 »\r\nآرى ، امامان اهل‌البيت ( ع ) گاهى براى اطلاع از اخبار و وقايع آينده به « جفر » و مصحف فاطمه ( س ) مراجعه مىكردند و براى بيان احكام اسلامى و آداى آن به كتاب « جامعه » روى مىآوردند و به گونه‌اى خاص ، محتواى جامعه را گاهى با ذكر سند و گاهى بدون آن ، روايت مىكردند ، مانند :\r\n\r\nالف - حكم ميراث برادرزاده با جدّ :\r\nمحمد بن مسلم در روايت پيشين خود گفت : « امام صادق ( ع ) صحيفه‌ى احكامِ ارث را گشود و نخستين چيزى كه فراروى من قرار گرفت حكم ارث برادرزاده و جدّ بود كه ميراث ميّت بين آن‌ها نصف مىشد . من گفتم : فدايت شوم ، قاضيان منطقه ما براى برادرزاده‌ى همراه جدّ سهمى قرار نمىدهند . فرمود : « اين نوشته دستخط على و املاى رسول خدا ( ص ) است . »\r\n\r\n\r\n","description":"","footnote":"\r\n( 1 ) . بصائرالدرجات ص 145 ح 22 . در قاموس الرجال 9 / 48 گويد : « معتب خادم امام صادق ( ع ) بود و منصور [ خليفه عباسى 
  ] او را هزار تازيانه زد تا بمرد . »\r\n( 2 ) . كافى 3 / 397 . تهذيب 2 / 209 . استبصار 1 / 383 . وسائل 3 / 250 . .\r\n","page_name":" 496 ","page_number":496},
  {"content":"\r\n\r\nدر همين باب ، در كافى ، دو روايت ديگر به همين معنى مىيابيم كه در آن دو اشاره‌اى به نوشته‌ى على ( ع ) نشده است :\r\n1 - روايت ابان بن تغلب از امام صادق ( ع ) كه گويد : « از امام ( ع ) حكم ارث برادرزاده و جدّ را پرسيدم . فرمود : « ميراث بين آن‌ها نصف مىشود . »\r\n2 - روايت ابوبصير ، گويد : « نزد امام باقر يا امام صادق ( ع ) بودم كه مردى حكم ارث برادرزاده و جدّ را پرسيد و آن حضرت فرمود : « ميراث بين آن‌ها نصف مىشود . »\r\nروايت سومى نيز به همين معنى از قاسم بن سليمان از امام صادق ( ع ) است كه فرمود : « على ( ع ) برادرزاده‌ى همراه جدّ را از ميراث پدرش [ يعنى ميراثى كه اگر زنده بود از آن برخوردار مىشد 
  ] برخوردار مىكرد . » « 1 »\r\n\r\nب - نظر ائمه ( ع ) در بطلان « عَول » :\r\n« عول » در اصطلاح فقهى : زيادتى سهام وارثان بر قسمت‌هاى تعيين شده است . و هنگامى چنين مىشود كه زن يا شوهر جزء وارثان باشند ، مانند آن كه كسى بميرد و دو دخترش را با پدر و مادر و زن خود بر جاى گذارد كه در اين صورت ، دو ثلث مال [ چهار ششم 
  ] به دو دختر مىرسد و دو ششم آن به پدر و مادر و يك هشتم آن به زن . « 2 » و چون سهام به حسب چنين فرضى بر شش قسمت تقسيم شده ، يك هشتمِ مفروض و تعيين شده از گردونه‌ى تقسيم خارج و صاحب آن بىنصيب مىماند كه در اين‌جا معتقدان به « عول » و سرشكن اين نقص و كمبود را ، به گونه‌اى كه در فقه مكتب خلفا مقرر شده ، بر همه سهام سرشكن مىكنند . اما در مكتب اهل‌البيت ( ع ) اين نقص و كمبود بر سهامى وارد مىشود كه خداوند\r\n\r\n\r\n","description":"","footnote":"\r\n( 1 ) . كافى 7 / 112 - 113 . تهذيب 9 / 309 . وسائل 17 / 485 - 486 .\r\n( 2 ) . مراجعه كنيد : نهاية اللغة ماده‌ى « عول » . .\r\n","page_name":" 497 ","page_number":497},
  {"content":"\r\n\r\nآن‌ها را به سهام پايين‌ترى تنزّل نداده باشد . بنابراين ، همسر زن كه در مرتبه‌اى نصف ارث او را مىبرد و چون تنزّل يابد ، سهم او به يك چهارم مىرسد ، اين يك چهارم او مشمول اكسرى ديگرى نمىگردد . و همسر مرد كه در مرتبه‌اى يك چهارم ارث او را مىبرد و چون تنزّل يابد ، سهم او به يك هشتم مىرسد ، اين يك هشتم او مشمول كسرى نمىشود . و هر يك از پدر و مادر كه سهم آن‌ها يك سوم است و چون تنزّل يابد به يك ششم مىرسد ، اين ششم مشمول كسرى ديگرى نمىگردد و سهم اينان پس از اين تنزّل هيچ‌گونه نقص ديگرى را نمىپذيرد و نقص و كمبود مذكور تنها بر سهم دختر و خواهرش وارد مىگردد ، چون هر يك از آن‌ها نصف ميراث را مىبرد و اگر بيشتر باشند دو سوم را ؛ حال اگر سهام تعيين شده آن‌ها را از اين مرتبه تنزّل دهد ، آنچه باقى مىماند از آنِ آن‌هاست . بنابراين ، در مثال مذكور ، سهم پدر و مادر ميت دو ششم مىشود و سهم زن او يك هشتم و آنچه باقى مىماند از آنِ دو دختر او مىگردد . « 1 »\r\n\r\nروايات امامان اهل‌البيت ( ع ) درباره‌ى « عول » :\r\n1 - محمد بن مسلم ، فضيل بن يسار ، بريد عجلى و زراره بن اعين از امام باقر ( ع ) روايت كرده‌اند كه فرمود : « سهام ارث « عول » و سرشكن نمىشوند و بيش از شش قسمت نباشند . » « 2 »\r\n2 - ابومريم انصارى از امام باقر ( ع ) فرمود : « همانا خداوندى كه شمار ريگ‌هاى انبوه را مىداند ، همو مىداند كه سهام ارث بيش از شش سهم نباشند . » « 3 »\r\n3 - بكير از امام صادق ( ع ) فرمود : اصل سهامِ ارث از شش سهم است ؛ نه\r\n\r\n\r\n","description":"","footnote":"\r\n( 1 ) . مراجعه كنيد : شرح لمعه ، ج 8 ص 86 - 91 .\r\n( 2 ) . كافى 7 / 80 . وسائل 17 / 421 .\r\n( 3 ) . كافى 7 / 79 . وسائل 17 / 422 . .\r\n","page_name":" 498 ","page_number":498},
  {"content":"\r\n\r\nبيش از آن مىشود و نه عول و سرشكن مىگردد . سپس آنچه باقى مىماند از آنِ كسانى است كه در كتاب خدا نامبرده شده‌اند . » « 1 »\r\n4 - ابن ابىعمير از بيش از يك نفر از امام صادق ( ع ) فرمود : « سهام ارث از شش سهم است و افزون بر آن نباشد . . . » « 2 »\r\n5 - على بن سعيد گويد : « به زراره گفتم : بكير بن اعين براى من ولايت كرد كه امام باقر ( ع ) فرموده است : « سهام ارث عَول و سرشكن نمىشوند و بيش از شش سهم نباشند . » زراره گفت : « اين چيزى است كه اصحاب ما در روايت آن از امام باقر و امام صادق ( ع ) اختلافى ندارند . » « 3 »\r\nاين دو امام ( ع ) در اين روايات حكم خدا را بدين‌گونه بدون اشاره [ به كتاب على ( ع ) 
  ] بيان داشته‌اند ، ولى در روايات ديگر مستند خود را يادآور شده و چنين فرموده‌اند :\r\n6 - ابوبصير گويد : « به امام باقر ( ع ) گفتم : « گاهى سهام ارث عول و سرشكن مىشود تا به صد سهم ياكمتر و بيشتر مىرسد » فرمود : « سهام ارث از شش سهم تجاوز نمىكند » سپس فرمود : « اميرالمؤمنين ( ع ) مىفرمود : « همانا خداوندى كه شمار ريگ‌هاى انبوه را مىداند ، همو مىداند كه سهام ارث بيش از شش سهم نباشد . [ آرى 
  ] اگر راه تقسيم آن را بدانند از شش سهم تجاوز نمىكند . » « 4 »\r\n7 - ابوبصير گويد : « امام صادق ( ع ) كتاب على ( ع ) درباره سهم الارث را بر من بخواند و بسيارى از سهام آن از پنج سهم و چهار سهم بود و بيشترش از شش سهم . » « 5 »\r\n\r\n\r\n","description":"","footnote":"\r\n( 1 ) . كافى 7 / 81 . وسائل 17 / 422 .\r\n( 2 ) . من لا يحضره الفقيه ، 4 / 89 . وسائل 17 / 424 .\r\n( 3 ) . كافى 7 / 8 . تهذيب 9 / 248 . وسائل 17 / 421 .\r\n( 4 ) . كافى 7 / 97 . من لا يحضره الفقيه 4 / 187 . تهذيب 9 / 247 . وسائل 17 / 423 .\r\n( 5 ) . كافى 7 / 81 . وسائل 17 / 422 . .\r\n","page_name":" 499 ","page_number":499},
  {"content":"\r\n\r\n8 - محمد بن مسلم گويد : « امام باقر ( ع ) مرا به خواندن صحيفه‌ى ارث واداشت ، صحيفه‌اى كه املاى رسول خدا ( ص ) و دستخط على ( ع ) بود . در آن آمده بود : « سهام ارث مشمول عَول و سرشكن نمىشوند . » « 1 »\r\nهر دو امام ( ع ) در مثال دوم [ / روايات هشت‌گانه اخير 
  ] يادآور شدند كه سهام ارث نه عَول و سرشكن مىشوند و نه از شش سهم تجاوز مىكنند و در يكى از روايات آمده بود : « همانا خداوندى كه شمار ريگ‌هاى انبوه را مىداند ، همو مىداند كه سهام ارث عَول و سرشكن نمىشوند . »\r\nهمچنين در تعدادى از اين روايات حكم ارث را بدون ذكر هر گونه سند يادآور شدند و در روايات ششم آن را به اميرالمؤمنين ( ع ) نسبت دادند و در روايت هفتم ، امام ( ع ) كتاب ارث امام على ( ع ) را براى راوى قرائت فرمود و در روايت هشتم خود راوى كتاب ارث را كه املاى رسول خدا ( ص ) و دستخط على ( ع ) بود قرائت كرد و در عين حال حكم ارث در همه آن‌ها واحد و يكسان بود .\r\nاين بيان در نامه امام رضا ( ع ) به مأمون نيز تكرار شده و امام ( ع ) در آن نامه فرموده : « حكم ارث بر همان مبنائى است كه خداوند در كتاب خود نازل فرموده و عول و سرشكن در آن نيست . » « 2 »\r\nدر غير اين مثال‌ها نيز كه امامان اهل‌البيت ( ع ) در سخنان خود حكمى شرعى را بيان فرموده‌اند ، در همه آن‌ها به فرموده جدّ خويش رسول خدا ( ص ) مراجعه كرده‌اند ؛ همو كه : ( ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) : « هرگز از روى هواى نفس سخن نگويد . آنچه گويد چيزى جز وحى كه بر او نازل شده نيست . »\r\n\r\n\r\n","description":"","footnote":"\r\n( 1 ) . تهذيب 9 / 247 . وسائل 17 / 423 .\r\n( 2 ) . عيون اخبار الرضا 2 / 25 . تحف العقول / 314 . وسائل 17 / 424 ح 32508 . .\r\n","page_name":" 500 ","page_number":500},
  {"content":"\r\n\r\nبدين خاطر است كه احاديث امامان اهل‌البيت ( ع ) داراى سند واحد است و سخن ايشان سخن واحد و قول ايشان قول واحد .\r\nو از اين رواست كه امام صادق ( ع ) - بنابر روايت ابن سنان - فرمود : « بر شما گناهى نيست كه آنچه را كه از من شنيديد از قول پدرم روايت كنيد ، و بر شما گناهى نيست كه آنچه را كه از پدرم شنيديد از قول من روايت كنيد ، در اين كار بر شما باكى نيست . » « 1 »\r\nو در پاسخ ابوبصير كه گفت : « حديثى را از شما مىشنوم و از قول پدرتان نقل مىكنم ، يا از پدرتان مىشنوم و از قول شما نقل مىكنم ! » امام ( ع ) فرمود : « يكسان است ؛ جز آنكه اگر از قول پدرم نقل كنى نزد من محبوبتر است . » « 2 »\r\nو به « جميل » فرمود : « هر چه از من شنيدى از قول پدرم روايت كن . » « 3 »\r\nو به « حفص بن بخترى » كه گفت : « حديثى را از شما مىشنوم و بعد نمىدانم از شما شنيدم يا از پدرتان ! » فرمود : « هر چه را كه از من شنيدى از قول پدرم روايت كن و [ بلكه 
  ] هر چه را كه از من شنيدى از قول رسول خدا ( ص ) روايت كن . » « 4 »\r\nو به هشام بن سالم و حمّاد بن عثمان و ديگران فرمود : « حديث من حديث پدرم باشد و حديث پدرم حديث جدّم و حديث جدّم حديث حسين و حديث حسين حديث حسن و حديث حسن حديث اميرالمؤمنين و حديث اميرالمؤمنين حديث رسول الله ( ص ) و حديث رسول الله قول خداى عزّوجلّ . » « 5 »\r\nو بدين خاطر است كه امام باقر ( ع ) در پاسخ جابر كه گفت : « هرگاه حديثى را\r\n\r\n\r\n","description":"","footnote":"\r\n( 1 ) . وسائل الشيعه ، چاپ قديم 3 / 380 ح 85 .\r\n( 2 ) . كافى 1 / 51 .\r\n( 3 ) . همان . جميل در بين اصحاب امام صادق ( ع ) بيش از يك نفر بوده است .\r\n( 4 ) . وسائل چاپ قديم 3 / 380 ح 86 .\r\n( 5 ) . كافى 1 / 53 . ارشاد مفيد / 257 . .\r\n","page_name":" 501 ","page_number":501},
  {"content":"\r\n\r\nبراى من روايت مىكنى سندش را بيان نما ! » فرمود : « پدرم از جدّم رسول خدا ( ص ) از جبرئيل از خداى عزّوجلّ براى من روايت كرد ؛ و من هرگاه براى تو حديث مىگويم با اين سند است . . . » « 1 »\r\nو از اين رواست كه گفتگوى زير ميان « سورة بن كليب » و « زيد بن على بن الحسين » روى داد سوره گويد : « زيد بن على به من گفت : « اى سوره ! چگونه دانستيد كه پيشواى شما - يعنى امام صادق ( ع ) - همان‌گونه است كه توصيفش مىكنيد ؟ » به او گفتيم : « اندر بَرِ آگاه فرود آمده‌اى ! » گفت : « بيار آنچه دارى ز پاسخ فراز ! » گفتم : « ما نزد برادرت محمد بن على ( ع ) مىرفتيم و از او سئوال مىكرديم و مىفرمود : « رسول خدا ( ص ) فرمود و خداى عزّوجلّ در كتاب خود فرمود . تا آنگاه كه برادرت رحلت كرد و نزد شما آل محمد و از جمله نزد تو آمديم و شما برخى از سئوالات ما را پاسخ مىگفتيد و پاسخ تمام پرسش‌هاى ما را نمىداديد تا نزد برادرزاده‌ات جعفر رفتيم و او به همان‌گونه گفت كه پدرش مىگفت : « رسول خدا ( ص ) فرمود و خداى متعال فرمود » زيد تبسّم كرد و گفت : « هان ! به خدا سوگند ! اكنون كه اين را گفتى [ بدان كه 
  ] نوشته‌هاى على ( ع ) نزد اوست . » « 2 »\r\nو از اين روست كه « بان شبرمه » گويد : « حديثى از امام صادق ( ع ) شنيدم كه هرگاه يادش مىكنم نزديك است دلم فرو ريزد . فرمود : « خبر داد مرا پدرم از جدّم از رسول خدا ( ص ) - ابن شُبرُمه گويد :\r\nبه خدا سوگند كه نه پدرش بر جدّش دروغ بسته و نه جدّش بر رسول خدا ( ص ) - گويد : فرمود : رسول خدا ( ص ) فرمود : « هر كس به قياس‌ها عمل كند سخت هلاك شده و هلاك كرده است . و هر كس ندانسته فتوا دهد و ناسخ و\r\n\r\n\r\n","description":"","footnote":"\r\n( 1 ) . امالى شيخ مفيد / 26 .\r\n( 2 ) . اختيار معرفة الرجال كشّى ، شرح حال سورة بن كليب ، ص 376 . .\r\n","page_name":" 502 ","page_number":502},
  {"content":"\r\n\r\nمنسوخ و محكم و متشابه را نشناسد سخت هلاك شده و هلاك كرده است . » « 1 »\r\nو چون امامان اهل‌البيت ( ع ) در بيان احكام به سخن خدا و رسول تكيه مىكردند و علماى مكتب خلفا به رأى و قياس تمسّك مىجستند ، وقوع اختلاف بين اين دو مكتب در بيان احكام - چنان كه مىآيد - حتمى و قطعى بود :\r\nعذافر صيرفى گويد : « همراه حَكَم بن عتبه نزد امام باقر ( ع ) بودم و او پيوسته از امام ( ع ) سئوال مىكرد و آن حضرت پذيرايش مىشد تا در موضوعى اختلاف كردند و امام باقر ( ع ) فرمود : پسرم ! برخيز . [ او برخاست 
  ] و كتابى پيچيده و بزرگ آورد و امام آن را گشود و در آن نگريست و رو به حَكَم كرد و فرمود : « اى ابا محمد ! تو و سلمه و ابوالمقدام به هر سو كه خواستيد ، راست يا چپ ، برويد كه به خدا سوگند علم را موثّق‌تر از اين ، در نزد قومى كه جبرئيل بر آن‌ها نازل مىشد ، نخواهيد يافت . » « 2 »\r\nالبته امامان اهل‌البيت ( ع ) ف بر خلاف علماى مكتب خلفا ، هميشه امكان اظهار و بيان احكام اسلام را - كه از رسول خدا ( ص ) بدان‌ها رسيده بود - نداشتند ؛ چنان كه امام صادق ( ع ) فرمود : « پدرم گاهى فتوا مىداد و گاهى پروا مىكرد و ما نيز - درباره‌ى شكار باز و شاهين - پروا مىكرديم . اما اينك پروا نمىكنيم و حيوان شكار شده به وسيله آن‌ها را [ اگر جان داده باشد 
  ] حلال نمىدانيم مگر آنكه به ذبح شرعى برسند ، چون در كتاب على ( ع ) آمده است كه خداى عزّوجلّ مىفرمايد : ( وَ ما عَلَّمْتُمْ مِنَ الْجَوارِحِ مُكَلِّبينَ ) يعنى : « وش كار سگ‌هائى را كه آموزش داده‌ايد » . « 3 »\r\n\r\n\r\n","description":"","footnote":"\r\n( 1 ) . كافى 1 / 43 .\r\n( 2 ) . رجال نجاشى ، / 279 .\r\n( 3 ) . كافى 6 / 207 . تهذيب 9 / 33 . وسائل 16 / 26 . .\r\n","page_name":" 503 ","page_number":503},
  {"content":"\r\n\r\n\r\nشكواى امام على ( ع ) از تغيير سنّت نبوى ( ص ) :\r\nاينكه امام صادق ( ع ) مىفرمايد : اكنون پروا نمىكنيم و حكم خدا را همانگونه كه در كتاب اميرالمؤمنين ( ع ) آمده بيان مىداريم ، اين موضوع به اواخر عصر امويان و اوايل عصر عباسيان بازمىگردد ؛ چون پيش از آن ، امامان اهل‌البيت ( ع ) را امكان تظاهر بر خلاف احكام مكتب خلفا نبود مگر در زمان حكومت امام على ( ع ) در بيان برخى از احكام ، كه بدين خاطر نيز در ايام آن حضرت اختلاف ميان اين دو مكتب درباره‌ى اين بخش از احكام آشكار شد ؛ بخشى كه امام و شيعيانش حكم صحيح و تفسير حقيقى قرآن را بيان مىداشتند ! در كافى و احتجاج و وسائل الشيعه و مستدرك وسائل و نهج البلاغه آمده است :\r\n« سليم بن قيس هلالى گويد : به اميرالمؤمنين ( ع ) گفتم : « من از سلمان و مقداد و ابوذر بخشى از تفسير قرآن و احاديثى ار رسول خدا ( ص ) شنيدم كه با آنچه در نزد مردم است مخالف است ! سپس از شما شنيدم كه گفته آن‌ها را تصديق كرديد ! و باز در نزد مردم مطالب بسيارى از تفسير قرآن و احاديث پيامبر ( ص ) ديدم كه شما با آن‌ها مخالف مىكنيد و معتقديد كه همه آن‌ها باطل است ! آيا به نظر شما مردم به عمد بر رسول خدا ( ص ) دروغ مىبندند و قران را به رأى خود تفسير مىكنند ؟ ! » گويد : على ( ع ) رو به من كرد و فرمود : اكنون كه سئوال كردى پاسخش را در باب :\r\n« همانا آنچه نزد مردم است حق و باطل ، راست و دروغ ، ناسخ و منسوخ ، عامّ و خاص ، محكم و متشابه ، و واقعيت و خيال است ؛ چون در زمان رسول خدا ( ص ) بر حضرتش دروغ‌ها بسته شد تا آنجا كه به سخن برخاست و فرمود : « اى مردم ! دروغ بستن بر من فزونى گرفته است . اكنون [ بدانيد 
  ] هر كه به عمد بر من دروغ بندد بايد كه نشيمنگاه خود را در آتش گزيند ! » سپس بعد از او نيز دروغ بستن بر ان حضرت ادامه يافت .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n[ و اكنون بدان كه 
  ] حديث پيامبر ( ص ) تنها از سوى چهار كس كه پنجمى ندارند به شما مىرسد :\r\n1 - شخص منافقى كه تظاهر به ايمان مىكند و نمايش اسلام مىدهد و از دروغ بستن عمدى به رسول خدا ( ص ) احساس گناه و تنگنا نمىكند ؛ بديهى است كه اگر مردم بدانند كه او منافق و كذّاب است ، از او نمىپذيرند و تصديقش نمىكنند ؛ ولى مىگويند : « اين شخص صحبت رسول خدا ( ص ) را درك كرده و حضرتش را ديده و از او شنيده است . » لذا با آنكه او را نمىشناسد ، سخنش را مىپذيرند ؛ در حالى كه خداى عزّوجلّ پيامبرش را كاملًا از حال منافقان آگاه ساخته و آن‌ها را با صفات ويژه‌شان معرفى كرده و فرموده ( وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ ) : « و چون ايشان را ببينى ظاهرشان به شگفتت آورد و اگر سخن بگويند به سخنان‌شان گوش فرا مىدهى » « 1 » اين منافقان پس از پيامبر ( ص ) باقى ماندند و به پيشوايان خلافت و گمراهى پيوستند و با داعيه‌دارانى كه مردم را با فريب و دروغ و تهمت به جهنم مىخواندند قرين آمدند و آنان هم اينان را به كارگزارى خود گرفتند و بر گردن مردم سوارشان كردند و به وسيله ايشان دنيا را چاپيدند ، كه مردم قرين زمامداران و دنيايند ، مگر كسى كه خدايش نگهدارد ! و اين يكى از آن چهار نفر است .\r\n2 - ديگرى كسى است كه چيزى را از پيامبر ( ص ) شنيده و آن را به درستى نفهميده و اشتباه كرده و قصد دروغ نكرده ، ولى به هر حال آن مطلب اكنون نزد اوست و بدان معتقد است و مورد عملش قرار مىدهد و روايتش مىكند و مىگويد : « من آن را از رسول خدا ( ص ) شنيدم ! » حال اگر مسلمانان بدانند كه او اشتباه كرده ، مسلماً از او نمىپذيرند ؛ چنان كه خود او هم اگر بداند اشتباه كرده ، رهايش مىكند .\r\n\r\n\r\n","description":"","footnote":"\r\n( 1 ) . منافقون / 3 . .\r\n","page_name":" 505 ","page_number":505},
  {"content":"\r\n\r\n3 - سومى كسى است كه چيزى را از پيامبر ( ص ) شنيده كه بدان فرمان داده و پس از مدتى از آن نهى كرده و اين شخص آگاه نگشته ، يا شنيده كه پيامبر ( ص ) از چيزى نهى كرده و پس از مدتى بدان فرمان داده و او آگاه نگشته ، لذا منسوخ را گرفته و حفظ كرده و از ناسخ و بىاطلاع مانده ؛ و اگر بداند كه آنچه نزد خود دارد منسوخ شده ، آن را رها مىكند ؛ چنان كه مسلمانان نيز هنگامى كه از او شنيدند اگر مىدانستند كه منسوخ شده ، رهايش مىكردند .\r\n4 - و چهارمى كسى است كه به خاطر ترس از خدا و گرامىداشت پيامبر ( ص ) دشمنِ دروغ است و هرگز بر رسول خدا ( ص ) دروغ نبسته و حديث آن حضرت را فراموش نكرده است ؛ بلكه آنچه را كه شنيده ، بدان‌گونه كه حق آن بوده ، بدون كم و زياد ، حفظ و نگهدارى و ارائه كرده است . ناسخ را از منسوخ شناخته و به ناسخ عمل كرده و منسوخ را رها ساخته است ؛ چون فرموده‌ى پيامبر ( ص ) همانند قرآن ، ناسخ و منسوخ [ و خاصّ و عام 
  ] و محكم و متشابه داشت ، و گاهى چنان بود كه كلام پيامبر ( ص ) ، مانند قرآن ، دو وجه داشت : سخنى عام بود و سخنى خاصّ ، و خداوند عزّوجلّ در كتاب خود فرموده : ( ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا ) : « آنچه را كه پيامبر براى شما آورده بگيريد و از آنچه نهىتان كرده بازايستيد » « 1 » و نتيجه آنكه ، مقصود خدا و رسول بر كسى كه مراد آن‌ها را ندانسته و درك نكرده بود ، مشتبه مىشد . و چنان هم نبود كه تك‌تك اصحاب رسول خدا ( ص ) از آن حضرت مسأله بپرسند و بفهمند . برخى از آن‌ها سئوال مىكردند و جوابش را نمىفهميدند ، تا آنجا كه دوست داشتند شخصى بيابانگرد و ناشناخته‌اى وارد شود و از رسول خدا ( ص ) سئوال كند تا آن‌ها بشنوند !\r\nاما من روزى يك بار و شبى يك بار نزد رسول خدا ( ص ) مىرفتم و آن حضرت با من خلوت مىكرد و هر جا مىرفت با او مىرفتم . و صحابه رسول الله ( ص ) نيز\r\n\r\n\r\n","description":"","footnote":"\r\n( 1 ) . حشر / 7 . .\r\n","page_name":" 506 ","page_number":506},
  {"content":"\r\n\r\nمىدانستند كه او ( ص ) با كسى جز من چنين نمىكرد و بسا مىشد كه اين خلوت در خانه من بود و رسول الله ( ص ) نزد من مىآمد و بيشترش در منزلم مىماند . و هنگامى هم كه وارد برخى از منازل آن حضرت مىشدم برايم خلوت مىكرد و زنانش را مرخص مىفرمود و جز من كسى نزد او نمىماند . اما هرگاه براى خلوتِ با من به منزلم مىآمد ، فاطمه و هيچيك از فرزندان مرا از من جدا نمىكرد و چنان بود كه هرگاه سئوال مىكردم پاسخم مىداد و چون ساكت مىشدم و پرسش‌هايم به آخر مىرسيد ، خود شروع مىكرد . و هيچ آيتى از قرآنى بر رسول خدا ( ص ) نازل نگرديد مگر آنكه مرا به خواندنش واداشت و بر من املايش فرمود تا با خط خود نوشتم و بعد ، تأويل و تفسير و ناسخ و منسوخ و محكم و متشابه و خاص و عامّش را به من آموخت و از خدا خواست كه فهم و دركش را به من عطا فرمايد . و از پس آن دعا ، هيچ آيتى از كتاب خدا ، و هيچ علمى [ از علوم 
  ] را كه بر من املاء فرمود و نوشتم ، فراموش نكردم . و آن حضرت نيز ، همه حلال و حرام‌ها و امر و نهىها و بايد و نبايدهاى گذشته و اينده و كتب پيشينيان و همگى را به من آموخت و فرا گرفتم و يك حرف آن را هم فراموش نكردم . سپس دست خود را بر سينه‌ام نهاد و از خدا خواست تا دلم را از علم و فهم و حكمت و نور انباشته گرداند و من گفتم : اى پيامبر خدا ! پدر و مادرم فدايت باد ، از هنگامى كه آن دعا را درباره‌ى من كردى ، چيزى را فراموش نكردم و آنچه را هم كه نانوشته بودم از يادم نرفت ، آيا از اينكه در آينده دچار فراموشى گردم بيم داريد ؟ فرمود : نه ، بر تو بيم فراموشى و نادانى ندارم . » « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، 1 / 62 - 63 . وسائل چاپ قديم 1 / 394 . مستدرك وسائل 1 / 393 . احتجاج طبرسى ص 134 . تحف العقول ص 131 - 132 . فشرده آن در نهج البلاغه خطبه 205 . وافى 1 / 63 . مرأة العقول 1 / 215 . .\r\n","page_name":" 507 ","page_number":507},
  {"content":"\r\n\r\nاز اين سخن امام على ( ع ) و نظاير آن كه با اصحاب خود داشتند ، و از سخنان ديگر ائمه اهل‌البيت ( ع ) با معاصران خود ، به ويژه امام باقر و امام صادق ( ع ) ، دانسته مىشود كه آنچه از تفسير قرآن و احاديث رسول الله ( ص ) نزد ائمه ( ع ) بوده ، مخالف آنى بوده كه نزد پيروان مكتب خلفا وجود داشته ، و آبشخور و سبب اين اختلاف نيز آن بوده كه خلفاى سه‌گانه معروف به راشدين هنگامى كه صحابه پيامبر را از نشر حديث رسول خدا ( ص ) منع كردند به ترويج بازار قصّه‌پردازانى چون تميم‌دارى ، راهب نصارى و كعب‌الاحبار عالم يهودى « 1 » پرداختند و آنان نيز به نشر و توسعه اسرائيليات برخاستند و برخى از صحابه « 2 » از آن‌ها گرفتند و از اين راه اباطيل بسيارى در جامعه اسلامى رواج يافت ! از طرف ديگر امام على ( ع ) و برخى از صحابه‌ى پيرو آن حضرت مانند سلمان و ابوذر و عمّار و مقداد به مجاهده برخاستند و به نشر احاديث رسول خدا و سيره و سنت آن حضرت همت گماشتند ، و بدين خاطر اختلاف ميان اين دو مكتب در اين موضوع آشكار شد و برخى از ياران امام ( ع ) دچار تبعيض و شكنجه و تبعيد شدند . « 3 »\r\nاضافه بر آن ، خلفاى پيشين بخشى از سنت رسول خدا ( ص ) را كه مخالف سياست آن‌ها بود دگرگون و وارونه كرده بودند ، همان بخشى كه پيروان مكتب خلفا آن را « اجتهاد خلفا » ناميدند و ما در بخش : « موارد اجتهاد خلفا » آن را توضيح داديم .\r\nو هنگامى كه امام على ( ع ) به حكومت رسيد كوشيد تا امت اسلامى را به سنت رسول خدا ( ص ) بازگرداند و سنت خلفاى سه‌گانه راشدين را دگرگون\r\n\r\n\r\n","description":"","footnote":"\r\n( 1 ) . مقصود ما از نصرانى و يهودى بودن آن‌ها پيش از اظهار اسلام‌شان بوده است .\r\n( 2 ) . مشروح آن را در كتاب ديگرمان : « سرگذشت حديث » بيان داشته‌ايم .\r\n( 3 ) . شرح آن در بحث‌هاى پيشين گذشت . .\r\n","page_name":" 508 ","page_number":508},
  {"content":"\r\n\r\nسازد كه توفيق نيافت ! امام ( ع ) اين ماجرا را براى نزديكان خود اين گونه توضيح مىدهد :\r\n« همانا شروع فتنه‌ها از هواهائى است كه پيروى مىشوند و احكامى كه اختراع مىگردند . در آن‌ها با حكم خدا مخالفت مىشود و مردمى بر مردمى ديگر حكم مىرانند . هان بدانيد كه حق اگر خالص و ناب باشد اختلافى نخواهد بود و باطل اگر خالص و ناب باشد بر خردمند پوشيده نماند . ولى بخشى از اين و بخشى از آن گرفته و آميخته و درهم مىشوند و در اين هنگام شيطان بر هوادارانش چيرگى يافته و آنان كه وعده نيك خدا را دريافت داشته‌اند رستگار مىشوند ! « 1 »\r\nمن خود از رسول خدا ( ص ) شنيدم كه مىفرمود : « چگونه خواهيد بود آنگاه كه فتنه‌اى شما را فراگيرد كه كودك را سالمند و سالمند را پير و فرتوت سازد و مردم بر مسير آن روند و « سنّتش » گيرند و اگر چيزى از آن تغيير يابد گفته شود : « سنّت تغيير يافت و مردم دچار منكر شدند ! » سپس اين بليّه شدت گيرد و نسل‌ها اسير شوند و فتنها چنان در همشان كوبد كه آتش هيزم را ، و آسياب گندم را ! در چنين حالتى ، دين را براى غير خدا و علم را براى غير عمل مىآموزند و با كارهاى اخروى دنياطلبى مىكنند » .\r\nراوى گويد : امام ( ع ) سپس رو به گروهى از اهل‌بيت و نزديكان و شيعيان خود كرد و فرمود : « حاكمان پيش از من در اقدامات خود به عمد با رسول خدا ( ص ) مخالفت كردند : پيمانش را نقض و سنتش را تغيير دادند . و اكنون [ چنان شده 
  ] كه اگر بخواهم مردم را به رها كردنش وادارم و آن را به جايگاه اصلى خود و بدانجا كه در زمان رسول خدا ( ص ) بوده بازگردانم ، سپاهيانم از گردم پراكنده مىشوند تا آنجا كه تنها شوم يا با اندكى از شيعيانم كه برترى و وجوب امامتم از كتاب خدا و سنت رسول الله دريافته‌اند ، بر جاى بمانم ! آيا مىدانيد كه اگر فرمان دهم\r\n\r\n\r\n","description":"","footnote":"\r\n( 1 ) . اين حديث را سيد رضى ( ره ) تا بدينجا در نهج البلاغه خطبه ( 50 ) آورده است . .\r\n","page_name":" 509 ","page_number":509},
  {"content":"\r\n\r\nمقام ابراهيم ( ع ) به همان جائى بازگردانده شود كه رسول خدا ( ص ) در آنجا قرارش داده بود ، « 1 » و فدك را به وارثان فاطمه ( س ) بازگردانم ، « 2 » و پيمانه‌ى رسول خدا ( ص ) را بدانگونه كه بود برگردانم ، و زمين‌هاى بخشوده پيامبر ( ص ) به اشخاص را ، كه بدان‌ها نرسيد و اجرا نشد ، بدان‌ها تحويل دهم ، و خانه جعفر را از مسجد [ پيامبر ( ص ) 
  ] جدا سازم و به وارثان او بسپارم ، « 3 » و احكام ظالمانه‌اى را كه صادر شده باطل گردانم ، « 4 » و زنانى را كه به ناحق در اختيار برخى از مردان قرار گرفته‌اند رها ساخته و آن‌ها را به شوهران‌شان بازگردانم و احكام ازدواج و ارث را درباره‌ى آن‌ها از سر بگيرم ، و نوادگان بنى تغلب را به اسارت درآورم ، « 5 » و\r\n\r\n\r\n","description":"","footnote":"\r\n( 1 ) . در طبقات ابن سعد ( 3 / 284 چاپ بيروت ) ، تاريخ الخلفاى سيوطى ( ص 137 ) ، فتح البارى ( 9 / 236 ) ، تاريخ الكامل ابن اثير ( 2 / 439 چاپ اروپا و 2 / 217 چاپ مصر ) آمده است كه : « خليفه عمر مقام ابراهيم ( ع ) را كه چسبيده به خانه كعبه بود عقب كشيد و به محلّ كنونى انتقال داد . » و گفته شده : « عمر آن را به محل عصر جاهلىاش بازگدانيد ! »\r\n( 2 ) . شرح داستان فدك در مباحث پيشين آمده است .\r\n( 3 ) . خليفه عمر - بنابر نقل تاريخ الخلفاى سيوطى ص 137 - مسجد پيامبر را توسعه داد و برخى از خانه‌ها را داخل آن ساخت .\r\n( 4 ) . مانند حكم عمر به « عَول » و « تعصيب » در ارث ، و حكم او به قطع دست سارق از مچ ، و قطع پا از مفصل ساق ، در حالى كه پيامبر ( ص ) فرموده است : « كف دست و پاشنه پا را نبايد قطع كنند » و نيز ، تأييد و تنفيذ حكم سه طلاق در يك مجلس و ديگر قضاوت‌هاى او و ديگران . ( وافى ) .\r\n( 5 ) . مرحوم مجلسى در مرأة العقول گويد : « چون عمر جزيه را از آن‌ها برداشت آن‌ها ديگر اهل ذمّه نبودند و بدين خاطر اسارت نوادگان آن‌ها رواست ، چنان كه از امام رضا ( ع ) روايت شده كه فرمود : « بنى تغلب از نصاراى عرب بودند و از قبول جزيه سرباز زدند و از عمر خواستند تا آن‌ها را از پرداخت جزيه معاف گرداند و به جاى آن « زكات » مضاعف بدهند و عمر از بيم آنكه به روم بپيوندند با آنها مصالحه كرد و جزيه را از آن‌ها برداشت و « صدقه » مضاعف بر آن‌ها قرار داد و بدان راضى شدند . » بغوى گويد : « روايت شده كه عمر بن خطاب خواست تا از نصاراى عرب جزيه بگيرد كه گفتند : « ما عربيم و آنچه را كه عجم مىپردازند نمىپردازيم ! ولى از ما همان را بگير كه برخى از شما به عنوان صدقه از برخى مىگيرد » عمر گفت : « اين فريضه خدا بر مسلمانان است » گفتند : « هر چه خواهى ، به اين اسم و نه به اسم جزيه ، بر آن بيفزا ، و عمر با آن‌ها كنار آمد كه صدقه مضاعف از آنان بگيرد . »\r\n","page_name":" 510 ","page_number":510},
  {"content":"\r\n\r\nسرزمين‌هاى تقسيم شده خيبر را به حال اولش بازگردانم ، و ديوان‌ها و دفاتر عطا و بخشش را از ميان بردارم . « 1 » و بيت‌المال را بدانگونه كه رسول خدا ( ص ) بالسّويه مىداد بدهم و آن را دستگردان اغنيا نگردانم ، و ماليات بر مساحت زمين را براندازم « 2 » و بين ازدواج‌ها يكسانى و برابرى را رواج دهم ، « 3 » و خمس پيامبر را بدانگونه كه خداى عزّوجلّ نازل و واجب فرموده تنفيذ و اجرا نمايم ، « 4 » و مسجد رسول خدا ( ص ) را به همان حالى كه بوده بازگردانم و درهاى باز شده در آن را ببندم و درهاى بسته شده از آن را بازگشايم ، و مسح كردن بر روى كفش را تحريم نمايم و نوشنده‌ى نبيذ را حدّ بزنم ، « 5 » و فرمان حليّت هر دو متعه [ حج و نساء 
  ]\r\n\r\n\r\n","description":"","footnote":"\r\n( 1 ) . در وافى گويد : « اين موضوع اشاره به بدعتى است كه عمر در زمان خود ابداع كرد و بر صاحبان زراعت و صناعت و تجارت ، به سود اهل علم و واليان و رؤسا و سپاه ، ماليات خاص وضع كرد و آن را به منزله زكات واجب بر آن‌ها قرار داد و براى آن‌ها ديوان و دفتر تهيه ديد و نام آنان و اينان را در آن درج كرد و از ماليات مأخوذ از اصناف سه‌گانه براى گروه‌هاى چهارگانه حقوق ثابت تعيين نمود و برخى را بر برخى ترجيح داد و دفاتر آن را به دست شخصى با عنوان « صاحب ديوان » سپرد و براى او نيز از اين ماليات اجرت ويژه قرار داد ، حال آنكه هيچيك از اين امور در زمان رسول خدا ( ص ) و زمان ابوبكر وجود نداشت .\r\n( 2 ) . در مرآة العقول گويد : « اين اشاره به چيزى است كه شيعه و سنى آن را از بدعت‌هاى عمر برشمرده‌اند كه گفت : « بهتر آن است كه به جاى اين يك درهم و يك بيستم ، بر زمين‌ها ماليات ويژه تعيين كنيم و از صاحبان املاك بگيريم و بعد مأمورانى را به اطراف فرستاد تا تعيين مساحت كرده و براساس آن وضع ماليات نمايند . آنگاه از سرزمين عراق و حوالى آن همان را ستاند كه پادشاهان ايران مىستاندند ، يعنى از هر جريب يك درهم و يك پيمانه از غلات ، و از مصر و اطراف آن نيز همان را ستاند كه پادشاهان اسكندريه مىستاندند و . . . مشروح اين بدعت‌ها و مباحث مربوط به آن را در كتاب‌هاى مبسوط همچون « الشافى » سيّد مرتضى بيابيد . »\r\n( 3 ) . در وافى گويد : « » يعنى شريف و وضيع را ترويج كنم همان‌گونه كه رسول خدا ( ص ) دختر عمه خود را به مقداد داد ، و يا اشاره به بدعتى است كه عمر نهاد و ازدواج غير قريشى را با قريش و عجم را با عرب ممنوع ساخت . »\r\n( 4 ) . اشاره است به منع عمر از پرداخت خمس به اهل‌البيت ( ع ) .\r\n( 5 ) . چون آن‌ها ، حلالش مىدانستند ، مراجعه كنيد : من لا يحضره الفقيه ، ج 1 باب 10 حديث 96 .\r\n","page_name":" 511 ","page_number":511},
  {"content":"\r\n\r\nرا صادر نمايم ، « 1 » و دستور دهم كه بر جنازه‌ها پنج تكبير بگويند ، « 2 » و مردم را وادار كنم كه « بسم الله الرحمن الرحيم » را در نماز بلند بخوانند ، « 3 » و كسانى را كه پس از رسول خدا ( ص ) وارد مسجد آن حضرت شده‌اند و رسول خدا ( ص ) آن‌ها را اخراج كرده بود ، از مسجد بيرون نمايم و كسانى را كه پس از رسول خدا ( ص ) اخراج شده‌اند و پيامبر ( ص ) آن‌ها را وارد كرده بود ، وارد نمايم ، و مردم را به حكم قرآن راه ببرم و طلاق را بر مبناى سنّت ج - ارى سازم و صدقات واجب را از اصناف و اجناس و حدود آن دريافت نمايم و وضو و غسل و نماز را به اوقات و احكام و جايگاه‌هاى آن‌ها بازگردانم ، و اهل نجران را به جايگاه خودشان عودت دهم ، و با اسيران فارس و ساير امت‌ها با كتاب خدا و سنت پيامبر رفتار نمايم ، [ آيا مىدانيد كه اگر چنين كنم 
  ] همگى از گرد من پراكنده مىشوند ؟ !\r\nبه خدا سوگند به مردم دستور دادم كه در ماه رمضان ، جز نماز واجب نماز ديگرى را به جماعت برگزار نكنند و آگاهشان كردم كه تشكيل جماعت براى انجام نوافل بدعت است ، كه ناگهان بخشى از سپاهيانم ، كه در كنار من مىجنگيدند فرياد برآوردند كه : « اى اهل اسلام ! سنت عمر دگرگون شد ! ما را از نماز مستحبى در ماه رمضان نهى مىكند ! » و [ چنان شد كه 
  ] ترسيدم طيفى از سپاهيانم شورش كنند ! « 4 » [ آه كه 
  ] از تفرقه اين امت و طاعت ائمه . . . چه كشيدم ! ! » « 5 »\r\n\r\n\r\n","description":"","footnote":"\r\n( 1 ) . همان كه عمر گفت : « دو متعه در زمان رسول خدا ( ص ) انجام مىشد و من آن‌ها را تحريم مىكنم و بر انجام‌شان كيفر مىدهم : متعه نساء و متعه حج » و شرح آن دو گذشت .\r\n( 2 ) . چون پيامبر ( ص ) بر جنازه‌ها پنج تكبير مىگفت ، ولى خليفه دوم خوشش آمد كه چهار تكبير باشد و مردم را بر چهار تكبير وادار كرد ، چنان كه جماعتى از بزرگان مكتب خلفا مانند سيوطى در تاريخ الخلفا و ابن‌شحنه در روضة المانظر بدان تصريح كرده‌اند .\r\n( 3 ) . چون پيروان مكتب خلفا آن را در نماز آهسته مىخوانند و يا حذف مىكنند ، تا شايد اين روش را از معاويه گرفته باشند . مراجعه كنيد : تفسير زمخشرى ، تفسير سوره حمد .\r\n( 4 ) . روضة كافى ، ص 58 - 63 .\r\n( 5 ) . بحارالانوار 42 / 196 . .\r\n","page_name":" 512 ","page_number":512},
  {"content":"\r\n\r\nتا پايان شكواى امام ( ع ) كه تصريح مىكند : « در بازگردانيدن امت اسلامى به سنت پيامبر خدا توفيق نيافته است ! » و در اين راه چه غصّه هها خورده تا آنگاه كه آرزوى مرگ كرد و گفت : « چه چيز شقىترين شما را بازداشته تا بيايد و مرا بكشد ! خدايا ! من اين‌ها را خسته كردم و خسته‌ام كردند . از من راحت‌شان كن و از آن‌ها راحتم نما ! »\r\nو فرمود : « چه وقت شقىترين اين امت برانگيخته مىشود ؟ ! »\r\nو اين سخن را بدان خاطر گفت كه رسول خدا ( ص ) به او فرموده بود : « على جان ! آيا مىدانى شقىترين پيشينيان و پسينيان كيست ؟ » گويد گفتم : « خدا و رسول داناترند » فرمود : « كسى است كه اين - محاسنت - را با اين خون - خون سرت - خضاب و رنگين مىكند ! » « 1 »\r\nو هنگامى كه ابن ملجم امام على ( ع ) را راحت كرد و معاويه بر حكومت چيرگى يافت ، همه سنت‌هاى خلفا را كه امام على ( ع ) برانداخته بود ، دوباره به جامعه اسلامى بازگردانيد و عرف و عادات قبيلگى دوران جاهليت را نيز بر آن بيفزود و از همه دردناكتر آنكه گروهى از صحابه و تابعين را به خدمت گرفت و آن‌ها را واداشت تا احاديثى را از رسول خدا ( ص ) در تأييد سياست او جعل كرده و روايت كنند - كه شرح آن گذشت - و آنچه او را بر اين كارها وامىداشت - اضافه بر فكر تثبيت حكومت در خاندان اموى - دشمنىاش با بنىهاشم بودغ چنان كه زبير بن بكّار در « موفقيّات » از مطرف بن مغيرة بن شعبه روايت كند كه گفت :\r\n« همراه پدرم بر معاويه وارد شديم . پدرم پيوسته نزد او مىرفت و با او به گفتگو مىنشست و بعد نزد من برمىگشت و از عقل و درايت معاويه با شگفتى ياد مىكرد ، كه ناگهان شبى بازگشت و از خوردن شام خوددارى كرد و سخت\r\n\r\n\r\n","description":"","footnote":"\r\n( 1 ) . بحارالانوار 42 / 195 . .\r\n","page_name":" 513 ","page_number":513},
  {"content":"\r\n\r\nاندوهگين بود ، مقدارى صبر كردم و ابتدا پنداشتم كه اندوهش براى كارى است كه ازما سر زده ، لذا گفتم : « چه شده كه از سر شب تا به حال اندوهگينت مىبينم ؟ » گفت : « پسرم ! از نزد كافرترين و خبيث‌ترين مردم آمدم ! » گفتم : « قضيه چيست ؟ » گفت : « در خلوتم با معاويه به او گفتم : يا اميرالمؤمنين ! اكنون كه پا به سن گذاشتى و به پيرى رسيده‌اى ، اى كاش عدالتى آشكار كنى و خيرى گسترش دهى . اى كاش برادران هاشمىات را مورد توجه قرار دهى و صله‌ى رحمى نمائى ، كه به خدا سوگند اكنون چيزى كه مايه بيم تو باشد نزد آن‌ها نباشد ! و اين چيزى است كه ياد و ثوابش براى تو باقى مىماند ! » كه معاويه گفت : « هيهات ! هيهات ! اميدوار بقاى كدام نام نيك باشم ؟ آن مرد قبيله تَيم [ / ابوبكر 
  ] حاكم شد و عدالت كرد و كرد آنچه كرد و چون مرد ، يادش هم مرد ؛ يادش هم مرد ؛ مگر اينكه گوينده‌اى بگويد : ابوبكر ! سپس آن مرد قبيله عدى حاكم شد و كوشيد و ده سال دامن همت به كمر زد و چون مرد ، يادش هم مرد ، مگر اينكه گوينده‌اى بگويد : عمر !\r\nو اما نام « ابن ابى كبشه » « 1 » هر روزى پنج بار فرياد مىشود كه : « أَشْهَدُ أَنَّ مُحَمَّداً رَسُولُ اللَّهِ » و بعد از اين ، كدام عملى باقى مىماند ؟ و كدام يادى ادامه مىيابد اى بىپدر ؟ ! نه به خدا [ از پاى نمىنشينم 
  ] تا آن را دفنِ دفن كنم ! » « 2 »\r\nآرى ، به خاطر اين‌ها بود كه « احاديث جعلى و ساختگى و تهمت‌هاى » بسيار منتشر گرديد ؛ و بدتر از آن ، ديدگاه مسلمانان نسبت به مقام خلافت بود كه آن را مصداق « اولى الأمر » مىدانستند ؛ اولى الأمرى كه در آن آيه شريفه آمده است : ( أَطيعُوا اللَّهَ وَ أَطيعُوا الرَّسُولَ وَ أُولِي الْأَمْرِ مِنْكُمْ ) « 3 » و چنان عاشق و دلباخته خلفا شدند كه هرگونه مخالفت آن‌ها با احكام قرآن و سنت رسول الله ( ص ) را « اجتهاد »\r\n\r\n\r\n","description":"","footnote":"\r\n( 1 ) . لقبى كه كفار قريش به پيامبر ( ص ) داده بودند .\r\n( 2 ) . الموفقيات زبير بن به كار ، ص 575 - 576 .\r\n( 3 ) . مراجعه كنيد : جلد اول ، مبحث نشر حديث پيامبر ( ص ) . .\r\n","page_name":" 514 ","page_number":514},
  {"content":"\r\n\r\nناميدند ؛ و بعد ، در طول تاريخ ، مقام خلافت در نزد آن‌ها عظمتى يافت كه آن را از مرتبه خلافت رسول الله ( ص ) تعالى بخشيدند و « خلافت خدا در زمينش » به حساب آوردند ؛ چنان كه « مروان بن محمد » حاكم ارمنستان به « وليد بن يزيد بن عبدالملك » يعنى وليد فاسق ! كه به خالفت رسيده بود نامه نوشت و « خلافت خدا بر بندگانش را به او تبريك گفت ! » و اين وليد همان كسى است كه برادرش سليمان در صدد قتل او برآمد و گفت : « گواهى مىدهم كه او شارب الخمر و بىشرم و فاسق است و مىخواست با من هم . . . كند ! » همان وليدى كه مىخواست در پشت بام كعبه بساط شراب بر پا كند ؛ ! ولى هنگامى كه در مجلس « مهدى عباسى » گفته شد كه او « زنديق » بود ، مهدى گفت : « خلافت خدا نزد او برتر از آن است كه در اختيار زنديقى قرارش دهد ! » . « 1 »\r\nابوداوود در سنن خود از سليمان اعمش روايت كند كه گفت : « با حَجّاج نماز جمعه گزاردم كه خطبه خواند . . . و در ضمن آن گفت : « از خليفه خدا و برگزيده او عبدالملك مروان بشنويد و اطاعت كنيد ! » « 2 »\r\nابوداوود و مسعودى و ابن عبد ربّه از « ربيع بن خالد ضبّى » روايت كنند كه گفت : « سخنرانى حَجّاج [ بن يوسف 
  ] را گوش مىدادم كه گفت : « رسول و فرستاده‌ى يكى از شما نزد شما گرامىتر است يا خليفه و جانشين او در بين خانواده‌اش ؟ ! » « 3 »\r\nدر نامه‌اى به عبدالملك مروان مقام خلافت را بدانجا رسانيد كه گفت : « به نظر من آسمان و زمين جز به خاطر آن بر پاى نمانده‌اند ، و خليفه نزد خدا برتر از ملائكه مقرّب و انبياى مرسل است ؛ زيرا ، خداوند آدم را با دست خود آفريد و\r\n\r\n\r\n","description":"","footnote":"\r\n( 1 ) . تاريخ ابن كثير 10 / 7 - 8 .\r\n( 2 ) . سنن ابوداوود 4 / 209 ح 4642 . مروج الذهب مسعودى 3 / 147 . عقد الفريد 5 / 52 .\r\n( 3 ) . سنن ابوداوود 4 / 209 ح 4642 . مروج الذهب مسعودى 3 / 147 . عقد الفريد 5 / 52 . .\r\n","page_name":" 515 ","page_number":515},
  {"content":"\r\n\r\nملائكه را به سجده بر او واداشت و در بهشت خود جايش داد ، سپس به زمينش آورد و او را خليفه خود گردانيد ، و ملائكه را به سوى او فرستاد ! » و عبدالملك از اين نامه به شگفت آمد و گفت : « دوست داشتم يكى از خوارج اكنون نزد من بود و به وسيله اين نامه با او مخاصمه مىكردم . . . » . « 1 »\r\nيك بار نيز مقام خليفه را پايين آورد و او را با رسول يكسان كرد و در خطبه خود گفت : « مَثَل عثمان در نزد خدا مَثَل عيسى بن مريم است . » سپس اين آيه را قرائت كرد : ( إِذْ قالَ اللَّهُ يا عيسى إِنِّي مُتَوَفِّيكَ وَ رافِعُكَ إِلَيَّ وَ مُطَهِّرُكَ مِنَ الَّذينَ كَفَرُوا وَ جاعِلُ الَّذينَ اتَّبَعُوكَ فَوْقَ الَّذينَ كَفَرُوا إِلى يَوْمِ الْقِيامَةِ ) : « هنگامى كه خداوند گفت : اى عيسى ! من تو را برمىگيرم و به سوى خود بالا مىبرم و از كسانى كه كافر شدند پاكت مىسازم ، و كسانى را كه پيرويت كردند ، تا روز قيامت ، برتر از كسانى كه كافر شدند ، قرار مىدهم » . « 2 »\r\nو در عقد الفريد گويد : « او بعد از جمله ( مِنَ الَّذينَ كَفَرُوا ) با دست خود به مردم شام اشاره كرد ، « 3 » يعنى : اين‌ها كسانى هستند كه خليفه را پيروى كردن و خداوند آن‌ها را برتر از كسانى كه كافر شدند - يعنى اهل عراق - قرار داد ! »\r\nهمچنين ، وليد بن عبدالملك به خالد بن عبدالله قسرى دستور داد تا در مكه چاه آبى حفر كند و چون آب آن چاه شيرين و گوارا شد و مورد استفاده مردم قرار گرفت ، خالد در خطبه خود بر منبر مكه گفت : « اى مردم ! كداميك گرامىترند : خليفه و جانشين انسان در خانواده‌اش يا رسول و فرستاده او به سوى آن‌ها ؟ به خدا سوگند كه برترى مقام اين خليفه را در نيافته‌ايد ! آگاه باشيد كه ابراهيم خليل الرحمان آب خواست و خداوند آبى شور و تلخ به او داد ، و اين\r\n\r\n\r\n","description":"","footnote":"\r\n( 1 ) . عقد الفريد 5 / 51 .\r\n( 2 ) . آل عمران / 55 .\r\n( 3 ) . عقد الفريد 5 / 51 . سنن ابوداوود ، 4 / 209 . .\r\n","page_name":" 516 ","page_number":516},
  {"content":"\r\n\r\nخليفه آب خواست و خداون آب گوارا و شيرين به او داد - مرادش از آب شور و تلخ آب زمزم ، و از آب گوارا و شيرين آب چاهى بود كه به دستور عبدالملك در گردنه طوى و حجون حفر كرده بود - او اين آب را به مسجد الحرام منتقل مىكرد و كنار زمزم در حوضى چرمين مىريخت تا برترىاش بر زمزم شناخته شود ! - راوى گويد : « اين چاه سپس خشك شد و از بين رفت و اثرى از آن نماند . » « 1 »\r\n* * * آرى ، هيئت حاكمه‌ى خلافت ، در توجيه امّت اسلامى بر تقديس مقام خلفا ، به ويژه مقام ابوبكر و عمرف تا بدين حدّ دچار پستى و شيطنت شده بودند ! اين برنامه‌ريزى به اواخر حكومت عمر بازمىگردد ؛ زمانى كه فكر و ذهن امّت را چنان پرورش داده بودند كه عامّه مسلمانان و بسيارى از صحابه رسول خدا ( ص ) چنين قداستى را پذيرفته بودند و از سيره‌ى آن دو خليفه ، همچون سنت پيامبر ( ص ) ، براى جامعه اسلامى دستور و قانون مىگرفتند ! و خلافت عثمان بدين شرط برقرار شد كه او به سنّت خاتم انبيا و سيره‌ى آن دو خليفه عمل كند ! « 2 » و در گذشته ديديم كه آن دو خليفه در احكام شرعى به نظر شخصى خود عمل مىكردند و با اين ديد ، به خصوص سهم اهل بيت رسول الله ( ص ) و عموماً سهم بنىهشام را - با وجود نصّ صريح كتاب و سنت - از عموم موارد خمس حذف كردند ! و ابوبكر حكم قصاص و حدّ را - بر خلاف نصّ شرعى - با نظر شخصى خود از خالد بن وليد برداشت ! و عمر متعه‌ى حج و متعه نساء را با نظر شخصى خود ممنوع كرد و تقسيم بيت‌المال نظام طبقاتى ايجاد كرد ، و موارد بسيار ديگر كه احكام اسلامى را به نظر شخصى و صلاحديد خاص يا عام خود تغيير\r\n\r\n\r\n","description":"","footnote":"\r\n( 1 ) . تاريخ طبرى 5 / 67 . تاريخ ابن اثير 4 / 205 . تاريخ ابن كثير 9 / 76 .\r\n( 2 ) . مراجعه كنيد : عبدالله بن سبا ، ج 1 ، باب شورى و بيعت عثمان . .\r\n","page_name":" 517 ","page_number":517},
  {"content":"\r\n\r\nدادند و بعد ، خليفه سوم عثمان بن عفان راه آنان را دامه داد ، و چون حكومت به امام على ( ع ) رسيد از تغييراتى كه در احكام اسلام داده بودند شكوه كرد و در نهايت نيز نتوانست آن‌ها را بدانگونه كه در زمان پيامبر ( ص ) بودند بازگرداند ! سپس نوبت به معاويه رسيد و او نيز با تغيير و تبديل خود بر دامنه‌ى آن بيفزود ! !\r\nو پس از اين دوران ، كار احكام اسلامى دچار پوشش و ابهام گرديد و بر مسلمانان مستور ماند ؛ به گونه‌اى كه اعاده‌ى اين احكام به جامعه اسلامى ممكن نمىشد ؛ احكامى كه خلفاى گذشته آن‌ها را تغيير داده بودند ! خلفائى كه از ديد مسلمانان جامه‌ى قدسى بر تن داشتند و بر دامن كبريائىشان گردى نمىشست ! حال در چنين دورانى ائمه اهل‌البيت ( ع ) چه كردند و چگونه توانستند احكام اسلامى را دوباره به اين جامعه بازگردانند ، اين موضوعى است كه در بحث : « امامان اهل‌البيت و بازگرداند احكام اسلامى به جامعه » آن را بيان مىداريم .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nفصل پنجم : فشرده مباحث دو مكتب درباره‌ى مصادر شريعت اسلامى\r\n* فشرده‌ى تعريف مصطلحات چهارگانه : قرآن ، سنت ، فقه و اجتهاد\r\n* نمونه‌هايى از اجتهاد خلفا در مقابل نصوص كتاب و سنّت\r\n* روايت احاديث ساختگى براى توجيه كار خلفا\r\n* تنها راه وحدت كلمه‌ى مسلمانان\r\n\r\n","description":"","footnote":"","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n\r\n\r\n1 - فشرده‌ى تعريف مصطلحات چهارگانه : قرآن ، سنت ، فقه و اجتهاد\r\n1 - « قرآن » كلام خداوند است ؛ كلامى كه آن را به لغت عرب بر خاتم انبيا ( ص ) نازل فرمود ، و مقابل آن در لغت عرب « شعر و نثر » است . پس مجموعه كلام عرب يا قرآن است يا شعر است يا نثر .\r\nواژه‌ى « قرآن » واژه‌اى است كه هم بر كلّ قرآن اطلاق مىشود هم بر يك سوره‌ى قرآن و هم بر يك آيه‌ى قرآن ، و گاهى نيز بر بخشى از يك آيه ؛ همان‌گونه كه اطلاق واژه‌ى شعر به كلّ ديوان شعر و به يك قصيده و به يك بيت ، به همگى صادق است .\r\nاين واژه [ / قرآن 
  ] اصطلاحى اسلامى است ؛ چون در كلام خدا و حديث پيامبر ( ص ) آمده است . علما براى قرآن اسامى ديگرى را نيز برشمرده‌اند كه اين اسامى در اصل براى وصف و تعريف قرآن است نه نام قرآن ؛ ماند : « كتاب » و « ذكر » .\r\nو نيز ، خليفه ابوبكر قرآن را « مصحف » ناميد ، و چون اين واژه در قرآن و حديث شريف نبوى نيامده است ، ما آن را « مصطلح مسلمانان » ناميديم .\r\nسيره‌ى رسول خدا ( ص ) چنان بود كه هر چه از قرآن كه به تدريج بر او نازل\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nمىشد ، همه‌ى آن را به مسلمانانى كه حضور داشتند ياد مىداد ، و چون به مدينه آمد فرمود تا قران را بنويسند و حفظ كنند ، و مسلمانان براى نوشتن و حفظ آن از يكديگر سبقت مىگرفتند و بر هر چه از پوست و چوب و استخوان كه مىيافتند مىنوشتند ، و هنگامى كه رسول خدا ( ص ) رحلت فرمود ، امام على ( ع ) مجموعه آن را در كتابى واحد جمع كرد ، چنان كه برخى از صحابه - مانند ابن مسعود - نسخه‌هاى مخصوص به خود را داشتند و ابوبكر نيز برخى از صحابه را مأمور كرد تا قرآن را در نسخه‌اى واحد گرد آوردند و آن را نزد ام‌المؤمنين حفصه به وديعت نهاد و بعد ، خليفه عثمان دستور داد تا نسخه مذكور را تكثير كنند و آن را به سراسر بلاد اسلامى فرستاد و مسلمانان هزاران نسخه از روى آن استنساخ كردند و سپس به صدها هزار و ميليون‌ها ميليون رسيد و تا به امروز - دور از هرگونه تغيير و تبديلى - نزد آن‌ها باقى ماند ؛ حالِ قرآن - در مثل - حال الفيّه ابن مالك است كه از زمان نوشته شدنش تا به امروز بدون تغيير باقى مانده است ؛ چون حوزه‌هاى علميه همواره در هر دوره‌اى آن را تدريس مىكردند . و نيز ، تا به حال شنيده نشده كه در دوره‌اى از دوران‌ها نسخه ديگرى از قرآن بوده كه با اين نسخه‌ى موجودِ نزد ما - حتى در يك كلمه - اختلاف داشته باشد .\r\nاما آنچه كه در برخى از احاديث مكتب خلفا يا مكتب اهل‌البيت آمده ، اين روايات را هيچ يك از مسلمانان در هيچ دورانى نپذيرفته‌اند ؛ بلكه در همان كتاب‌هاى حديثى بر جاى مانده است .\r\nو اما « مصحف فاطمه ( س ) » ، امامان اهل‌البيت درباره‌ى آن گفته‌اند : « آنچه در آن آمده اسامى حاكمانى است كه بر اين امت حكومت مىكنند ، و چيزى از قرآن در آن نيست » . و اين نامگذارى مانند نامگذارى كتابِ نحو سيبويه به « الكتاب » است كه مراد از آن « قرآن » نيست .\r\n2 - « سنّت » در لغت به معناى : طريفه و روش ، و در عرف مسلمانان به معناى :\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nسيره و حديث و تقرير و تأييد پيامبر اكرم ( ص ) است ، و در حديث پيامبر ( ص ) بر گرفتن و پيروى از سنّت آن حضرت ترغيب و تأكيد شده است . بنابراين ، سنّت از مصطلحات اسلامى است ، اگرچه دلالت آن بر حديث و تقرير دلالتى ضمنى است - نه مطابقى .\r\nو راه دستيابى به سنّت پيامبر ( ص ) يعنى به حديث و سيره و تقرير آن حضرت ، احاديث روايت شده از رسول خدا ( ص ) است .\r\n3 - « فقه » در لغت به معناى : فهم ، در قرآن و حديث به معناى علمِ دين اسلام ، و در اصطلاح علماى مسلمان به معناى علمِ احكام اختصاص يافته است ؛ و چون در قرآن و حديث به معناى همه علومِ دين به كار رفته ، كاربردش در خصوص علم احكام ، آن را از مصطلح اسلامى بودن خارج نمىكند .\r\n4 - « اجتهاد » در عرف علماى مكتب خلفا ، استنباط احكام از طريق كتاب و سنت و قياس است .\r\nو در عرف مكتب اهل‌البيت ، مساوى فقه است .\r\nهر دو مكتب در پيروى از تمام كتاب خدا و سنت ثابت پيامبر ( ص ) اتفاق‌نظر دارند ، اما در اينكه سنت پيامبر را از چه كسى بگيرند اختلاف دارند ؛ زيرا پيروان مكتب خلفا ، احكام شرعى را از هر كس كه صحابىاش ناميده‌اند مىگيرند ، ولى پيروان مكتب اهل‌البيت سنت پيامبر ( ص ) را از كسانى چون « عمران بن حطّان خارجى » كه دشمن امام على ( ع ) بوده‌اند نمىگيرند ؛ اين دشمنان امام ( ع ) هر كه باشند ، صحابى يا تابعى يا كسانى كه بعد از آن‌ها آمده‌اند ، در اين حكم يكسانند ، چون رسول خدا ( ص ) به امام على ( ع ) فرمود : « اى على ! دوستت ندارد مگر مؤمن و دشمنت ندارد مگر منافق ! » و خداوند سبحان فرموده : ( وَ مِنْ أَهْلِ الْمَدينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ ) : « و از اهل مدينه گروهى پاىبند\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nنفاقند ، تو آن‌ها را نمىشناسى ، ما آن‌ها را مىشناسيم ! » « 1 »\r\nو نيز ، هر دو مكتب پس از وفات پيامبر ( ص ) در نشر و نوشتن حديث آن حضرت اختلاف كردند ، و در حالى كه خلفاى نخستين از انتشار حديث رسول خدا ( ص ) جلوگيرى مىكردند و نوشتن آن را حرام مىدانستند ، و اين تحريم تا حكومت عمر بن عبدالعزيز ادامه داشت ، مكتب اهل‌البيت ، نسل به نسل ، در نشر و گسترش و كتابت حديث رسول خدا ( ص ) بسى كوشا بود .\r\nاضافه بر آنچه يادآور شديم ، اين دو مكتب در عمل به رأى و نظر شخصى در احكام اسلامى نيز اختلاف دارند ، و در حالى كه مكتب اهل‌البيت رأى و نظر شخصى در احكام را ممنوع مىداند ، مكتب خلفا رأى و نظر شخصى در احكام اسلامى را - كه فشرده آن مىآيد - مورد عمل قرار مىدهد .\r\n\r\n\r\n","description":"","footnote":"\r\n( 1 ) . توبه / 101 . .\r\n","page_name":" 524 ","page_number":524},
  {"content":"\r\n\r\n\r\nنمونه‌هايى از اجتهاد خلفا در مقابل نصوص كتاب و سنّت\r\n1 - خداوند عزّوجلّ در سوره‌ى حشر / 7 مىفرمايد : ( ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا ) : « هر چه پيامبر براى شما آورد آن را بگيريد ، و از هر چه نهىتان كرد باز ايستيد » .\r\nو در سوره‌ى نجم / 3 - 4 مىفرمايد : ( وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) : « پيامبر هرگز از روى هواى نفس سخن نمىگويد * سخن او جز وحى مُنَزَل نباشد » .\r\nو در سوره‌ى نحل / 44 مىفرمايد : ( وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ ) : « و ما اين ذكر [ / قرآن 
  ] را بر تو نازل كرديم تا آنچه را كه به سوى مردم نازل شده براى آن‌ها بيان و روشن سازى » .\r\nرسول خدا ( ص ) مسلمانان را به نشر حديث خود تشويق فرمود و مؤكَداً دستور داد تا آن را بنويسند . اما خلفا اجتهاد كردند و از نشر حديث پيامبر بازداشتند و نوشتنش را ممنوع ساختند و اين اجتهاد آن‌ها حكمى اسلامى به شمار آمد ! سپس در تأييد اقدام خلفا ، از قول رسول خدا ( ص ) روايت كردند كه آن حضرت از نوشتن حديث خود نهى كرده است ! اين روش ادامه يافت و\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nمسلمانان حدود نود سال از نوشتن حديث پيامبر خوددارى كردند تا آنگاه كه عمر بن عبدالعزيز فرمان نوشتن حديث نبوى را صادر كرد و مسلمانان پيرو مكتب خلفا به نوشتن حديث پيامبر پرداختند و مسندها و صحيح‌ها و مصنفات حديثى بسيارى را پديد آوردند :\r\n2 - خداوند عزّوجلّ در سوره‌ى انفال / 41 مىفرمايد : ( فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى . . . ) : « خمس [ غنايم شما 
  ] از آنِ خدا و رسول خدا و ذىالقربى . . . است » .\r\nرسو لخدا ( ص ) در زمان خود بدين حكم عمل كرد و آن را سنت نهاد ، ولى خلفا اجتهاد كردند و سهم پيامبر ( ص ) و سهم ذىالقربى را حذف كردند و آن را صرف سلاح و مركب ساختند ، و اين اجتهاد آن‌ها حكمى اسلامى به شمار آمد !\r\n3 - خداوند عزّوجلّ در سوره بقره / 196 مىفرمايد : ( فَمَنْ تَمَتَّعَ بِالْعُمْرَةِ إِلَى الْحَجِّ ) : « و هر كس با عمره‌ى تمتّع حج گزارد » .\r\nرسول خدا ( ص ) در حيات خود « عمره تمتّع » را سنت نهاد و مسلمانان در « حجة الوداع » بدان عمل نمودند ؛ ولى خلفا اجتهاد كردند و از عمره‌ى تمتع بازداشتند و دستور به « حجّ إفراد » دادند و اين اجتهاد آن‌ها حكمى اسلامى گرديد ! سپس در تأييد اقدام خلفا ، از قول رسول خدا ( ص ) روايت كردند كه آن حضرت دستور « حجّ إفراد » داده و از « عمره‌ى تمتّع » نهى فرموده است ؛ و مسلمانان از آن پس حجّ بدون عمره گزاردند و اين روش تا به امروز نزد برخى باقى مانده است !\r\n4 - خداوند متعال در سوره‌ى نساء / 24 مىفرمايد : ( فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ ) : « زنانى را كه متعه [ / ازدواج موقت 
  ] مىكنيد ، مهر آن‌ها را بپردازيد » .\r\nرسول خدا ( ص ) متعه نساء / [ / ازدواج موقت 
  ] را سنت نهاد و مسلمانان در حيات آن حضرت بدان عمل نمودند ، ولى خلفا اجتهاد نمودند و ازدواج موقت\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nرا حرام نمودند و اين اجتهاد آن‌ها حكمى اسلامى گرديد ! سپس از قول رسول خدا ( ص ) روايت كردند كه آن حضرت از ازدواج موقت نهى كرده است ، و پيروان مكتب خلفا تا مروز از ازدواج موقت خوددارى كردند !\r\n5 - خداوند عزّوجلّ در سوره مائده / 97 مىفرمايد : ( جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ ) : « خداوند ، كعبه ، بيت‌الحرام را مايه‌ى استوارى مردم قرار داد » و مكه و اطراف آن را حرم امن ساخت . پيامبر ( ص ) نيز حدود حرم را تعيين فرمود و آن را سنت نهاد ، ولى خلفا اجتهاد كردند و حرمت كعبه را شكستند و آن را به منجنيق بستند !\r\n6 - خداوند سبحان در سوره‌ى شورى 23 فرموده ( قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى ) : « بگو من هيچ پاداشى از شما بر رسالتم نمىخواهم جز دوست داشتن نزديكانم [ / اهل بيتم 
  ] » . و رسول خدا ( ص ) بارها درباره‌ى اهل‌بيت خود سفارش كرد ، ولى خلفا اجتهاد كردند و زاده‌ى رسول الله و اهل‌بيت او را كشتند و زنان خاندانش را به اسارت گرفتند !\r\nو بسيارى ديگر از احكام و سنت‌هائى كه خدا و رسول گفتند و سنت نهادند و خلفا اجتهاد كردند و سنتى بر خلاف آن ساختند و اين اجتهادشان در برخى موارد حكمى اسلامى شد و مسلمانان پيرو مكتب خلفا آن را پيروى كردند ! و آنچه كه ما يادآور شديم براى نمونه و مثال بود نه حصر و استفصا ، چو نخلفا را اجتهادات ديگرى نيز هست كه موّرخان آن‌ها را « أوليّات » ناميده‌اند . مثلًا سيوطى در تاريخ خود ، در بيان « أوليّات عمر » گويد : « از اولين كسى بود كه برگزارى نماز نافله رمضان به جماعت را سنت نهاد ؛ نمازى كه « تراويح » ناميده مىشود ! « 1 » و\r\n\r\n\r\n","description":"","footnote":"\r\n( 1 ) . صحيح بخارى ، باب فضل من قام رمضان من كتاب الصيام . صحيح مسلم ، باب الترغيب فى القيام رمضان . طبقات ابن سعد ، چاپ ليدن ، ج 3 ص 202 . تاريخ يعقوبى 2 / 140 . تاريخ طبرى ، 5 / 32 . تاريخ ابن اثير 3 / 23 . .\r\n","page_name":" 527 ","page_number":527},
  {"content":"\r\n\r\nاولين كسى بود كه « متعه » را حرام كرد ! و اولين كسى بود كه مردم را به گفتن چهار تكبير در نماز ميت واداشت ! « 1 » و اولين كسى بود كه ميراث را عَول و سرشكن كرد ! » « 2 »\r\nو در بيان « أولّيات عثمان » گويد : « او اولين كسى بود كه زمين‌ها و آبادىها را به تيول و در اختيار ديگران قرار داد - مانند فدك كه آن را به تيول مروان داد - و اولين كسى بود كه قرقگاه تعيين كرد - مانند ربذه كه آن را براى خود قُرُق كرد ! » .\r\nو در بيان « اوليّات معاويه » گويد : « و اولين كسى بود كه خطبه [ نماز جمعه 
  ] با مردم را نشسته خواند ! و اولين كسى بود كه اذان را در [ نماز 
  ] عيد بدعت نهاد !\r\nو اولين كسى بود كه تكبير را كاهش داد ! و اولين كسى بود كه در مسجد جايگاه مخصوص تهيه ديد ! و اولين كسى بود كه پسرش را براى خلافت وليعهد و جانشين خود كرد ! و اولين كسى بود كه اين جانشينى را در حال سلامت خود ترتيب داد ! »\r\nخليفه دوم عمر همچنين در حكم طلاق اجتهاد كرد و بر خلاف سنت رسول خدا ( ص ) ، گفتن لفظ « سه طلاقه » در يك مجلس را ، سه طلاق حقيقى قرار داد ! « 3 » و « حَيَّ عَلَى خَيْرِ الْعَمَل » را به « الصَّلَاةُ خَيْرٌ مِنَ النَّوْمِ » تبديل كرد ! « 4 » و از گريستن بر مردگان نهى كرد و گريه‌كنندگان را مورد ضرب و شتم قرار داد ، در حالى كه پيامبر ( ص ) او را از اين كار بازداشت و خود آن حضرت بر ميت\r\n\r\n\r\n","description":"","footnote":"\r\n( 1 ) . مسند احمد ، 4 / 370 و 5 / 406 . تاريخ ابن اثير 3 / 23 و چاپ اروپا 3 / 45 .\r\n( 2 ) . مستدرك حاكم 4 / 339 .\r\n( 3 ) . صحيح مسلم ، كتاب الطلاق ، باب الطلاق الثلاث . مسند احمد 2 / 314 . سنن ابوداوود ، كتاب الطلاق ، باب نسخ المراجعه بعد الثلاث تطليقات . سنن بيهقى 7 / 336 . مستدرك حاكم 2 / 196 . سنن نسائى ، كتاب الجنائز ، باب عدد التكبيرات على الجنازه .\r\n( 4 ) . مصنّف ابن ابى شيبه ، موطّأ مالك ، باب الأذان التثويب ، و نيز مراجعه كنيد : شرح تجريد ، اواخر مبحث امامت . .\r\n","page_name":" 528 ","page_number":528},
  {"content":"\r\n\r\nگريست و از مسلمانان خواست تا بر حمزه بگريند ! « 1 » و نيز ، دو ركعت نماز مستحبى بعد از عصر را ممنوع ساخت . با آنكه پيامبر ( ص ) هرگز آن دو ركعت را ترك نمىكرد ! « 2 »\r\nچنان كه عثمان هم نماز چهار ركعتى را در سفر تمام خواند ، با آنكه شكسته خواندنش در سفر واجب است . « 3 »\r\nهمان‌گونه كه معاويه نيز فرمان داد تا امام على ( ع ) را ، بر تمام منابر مسلمانان ، در همه مساجد ، در خطبه نمازهاى جمعه و عيد ، لعنت كنند و پيروان او اين سيره را ، از سال چهلم هجرى تا آنگاه كه عمر بن عبدالعزيز ممنوعش ساخت ، استمرار بخشيدند !\r\nو آنچه كه خليفه يزيد بن معاويه انجام داد ! ! !\r\nآرى ، اجتهادات خلفا و بزرگان مكتب آن‌ها در مقابل احكام « كتاب و سنت » ، بدين‌گونه ، گسترش يافت و تبديل احكام اسلامى ، گاهى با عنوان « تأويل » ، گاهى با عنوان « اوّليّات » و مشهورتر از همه با عنوان « اجتهاد » فزونى گرفت ، و آنچه بر اين آشفته بازار افزود ، احاديثى بود كه در تأييد اعمال و اقوال خلفا روايت شد ! بنگريد :\r\n\r\n\r\n","description":"","footnote":"\r\n( 1 ) . صيحح بخارى ، ابواب الجنائز ، باب البكاء عند المريض ، و باب يعذب الميت يبكاء اهله عليه ، و باب الرجل ينعى الى اهل‌البيت بنفسه و باب قول النبى ( ص ) انّا بك لمحزونون . صحيح مسلم ، باب البكاء على الميت من كتاب الجنائز ، و باب رحمته من الصبيان و العيال . تاريخ طبرى و تاريخ ابن اثير در بحث موت ابىبكر ، حوادث سال 13 ه - . سنن نسائى ، كتاب الجنائز . مسند احمد 1 / 335 و 2 / 40 و 333 . شرح نهج البلاغه ابن ابى الحديد 1 / 111 و شرح حال حمزه در استيعاب .\r\n( 2 ) . صحيح مسلم ، باب معرفة الركعتين كان يصلّيهما بعد العصر . موطّأ مالك ، موارد النهى عن الصلاة بعد الصبح و العصر ، و شرح آن از زرقانى .\r\n( 3 ) . صحيح مسلم ، كتاب صلاة المسافرين و قصرها ، صحيح بخارى ، باب ما جاء فى التقصير . مسند احمد 4 / 94 . تاريخ طبرى و تاريخ ابن اثير فى ذكر ما نقم على عثمان . .\r\n","page_name":" 529 ","page_number":529},
  {"content":"\r\n\r\n\r\nروايت احاديث براى توجه كار خلفا\r\nدر بحث قبل نمونه‌هايى از اجتهاد خلفا در مقابل نصوص كتاب و سنت ، و تشريع احكامى جديد در اسلام ، را بيان داشتيم . و شگفت‌آورتر از آن ، اقدام برخى از محدّثان و راويان مكتب خلفاست كه ، با قصد قربت ، از زبان رسول خدا ( ص ) روايت كردند كه خود آن حضرت بدين اجتهادها فرمان داده است ! و اين اقدام ، اضافه بر تمهيداتى بود كه معاويه در صحنه جعل حديث براى توجيه و تأييد سياست خلفا انجام داد ! « 1 » بنگريد :\r\nاز رسول خدا ( ص ) روايت كردند كه آن حضرت از شورش بر ضد خلفا نهى فرموده و اطاعت از آنان را در هر حال بر مسلمانان واجب كرده است ، مانند اين روايت كه مسلم و ابن كثير و ديگران از « عبدالله بن عمر » نقل كرده‌اند ، گويد : « هنگامى كه مردم [ مدينه 
  ] يزيد را از خلافت عزل كردند ، ابن عمر فرزندان و خانواده‌اش را فراخواند و شهادتين بر زبان آورد و گفت : « اما بعد ، ما با اين مرد بر مبناى بيعتِ با خدا و رسول خدا بيعت كرده‌ايم ، و من از پيامبر ( ص ) شنيدم كه مىفرمود : « هر كس دست از طاعتى بردارد ، روز قيامت خدا را در حالى ملاقات كند كه هيچ حجتى ندارد ؛ و كسى كه بميرد و بيعتى بر عهده‌اش نباشد ، به مرگ جاهليت مرده است . » پس هيچ يك از شما نبايد يزيد را عزل كند و هيچ يك از شما نبايد در اين امر كوتاهى كند ، كه مايه‌ى جدائى بين من و او گردد ! » « 2 »\r\nو مسلم از « حذيفه » روايت كرده كه گفت : « رسول خدا ( ص ) فرمود : « پس از\r\n\r\n\r\n","description":"","footnote":"\r\n( 1 ) . مشروح اقدامات معاويه در جعل حديث در همين كتاب آمده است . و نيز مراجعه كنيد : نقش عايشه در تاريخ اسلام ، بخش : همراه با معاويه .\r\n( 2 ) . تاريخ ابن كثير 7 / 232 . صحيح مسلم و ديگر كتب ، كه ما پيش از اين در بحث « ديدگاه دو مكتب درباره امامت » آن را از ايشان نقل كرديم . و نيز ، بايد دانست كه طاعت يزيد و بيعت با او از مصاديق سخن رسول خدا ( ص ) نيست ؛ مصداق سخن آن حضرت بيعت صحيح و طاعت امام بر حق است ، مانند بيعت با پيامبر و طاعت او ( ص ) . .\r\n","page_name":" 530 ","page_number":530},
  {"content":"\r\n\r\nمن امامانى خواهند بود كه نه به هدايت من راه پويند و نه به سنت من عمل كنند ؛ در بين آن‌ها مردانى يافت شوند كه دل‌هايشان دل‌هاى شياطين در پيكره‌ى انسان باشد . » گويد گفتم : يا رسول الله ! اگر اين زمان را دريافتم چه كنم ؟ فرمود : « فرمان حاكم را مىشنوى و اطاعت مىكنى ، اگرچه پشتت را بكوبد و مالت را بگيرد ! » « 1 »\r\nهمچنين روايات چهارگانه زير در صحيح مسلم آمده است :\r\n1 - از « زيد بن وهب » از « عبدالله » گويد : « رسول خدا ( ص ) فرمود : « به زودى بعد از من خودكامگى و امورى خواهد بود كه آن‌ها را نمىپسنديد . » گفتند : يا رسول الله ! اگر كسى از ما آن زمان را دريافت چه دستور مىدهيد ؟ فرمود : « آنچه بر عهده شماست انجام مىدهيد و آنچه براى شماست درخواست مىكنيد . »\r\n2 . از « واثل حضرمى » گويد : « سلمة بن يزيد از رسول خدا ( ص ) پرسيد : « يا نبىّ الله ! به نظر شما اگر حاكمان ما بر ما حكومت كردند و حق خود را از ما خواستند و حق ما را ندادند چه كنيم ؟ . . . فرمود : « بشنويد و اطاعت كنيد كه آن‌ها مسئول كار خويشند و شما مسئول كار خود . »\r\n3 . از « ابو هريره » گويد : « پيامبر ( ص ) فرمود : « هر كس از اطاعت برون شود و از جماعت كناره گيرد و بميرد ، به مرگ جاهليت مرده است . » و همانند آن از ابن عباس .\r\n4 . از « عوف بن مالك اشجعى » گويد : « شنيدم كه رسول خدا ( ص ) مىفرمود : « بهترين پيشوايان شما كسانى هستند كه دوست‌شان داريد و دوست‌شان دارند و بر آن‌ها درود مىفرستيد و بر شما درود مىفرستند . و بدترين پيشوايان شما كسانى هستند كه دشمن‌شان داريد و دشمن‌شان دارند و لعنت‌شان مىكنيد و لعنت‌تان مىكنند . » گويد : گفتم : يا رسول الله ! آيا در چنين حالتى با آن‌ها مبارزه نكنيم ؟ فرمود : « نه ، تا آنگاه كه در بين شما نماز را بر پا مىدارند . نه ، تا آنگاه كه در بين شما نماز را بر پا\r\n\r\n\r\n","description":"","footnote":"\r\n( 1 ) . 3530 - مدرك اين روايت را در بحث « امامت » در همين كتاب آورديم . اين حديث به نظر ما پس از وفات حذيفه ساخته و پرداخته و به او نسبت داده شده است ؛ و اكنون جاى بحث آن نيست . .\r\n","page_name":" 531 ","page_number":531},
  {"content":"\r\n\r\nمىدارند . آگاه باشيد ! هر كس كه حاكمى بر او حكومت مىكند و مىبيند كه او در مواردى خدا را نافرمانى مىكند ، بايد از گناه او ناخشنود باشد ، ولى به هيچ روى دست از طاعت برندارد . » « 1 »\r\nاجتهادات صحابه و تابعين و خلفاى آن‌ها ، به ويژه در احكام اسلامى ، را مشاهده كرديم و ديديم كه آنان در مقابل نصوص « كتاب و سنت » به رأى و نظر شخصى خود عمل كردند ، چون مصالح سياست و حكومت خود را در آن مىديدند ! و ديديم كه پيروان مكتب خلفا اين اجتهادات و آراى شخصى را ، در مقابل نصوصى از كتاب خدا و سنت پيامبر ، مصدرى براى تشريع اسلامى گرفتند ، و بدين خاطر برخى از فقهاى مكتب خلفا عمل به رأى و قياس و استحسان را از موارد اجتهاد دانستند ، و اجتهاد در مكتب خلفا تا به امروز ، در رديف كتاب و سنت قرار گرفت و يكى از مصادر تشريع اسلامى گرديد . و اين از موارد اختلاف آنان با پيروان مكتب اهل‌البيت است ، كه اينان به چنين رأى و اجتهادى عمل نكردند و احكام اسلامى را تنها از « كتاب و سنت » گرفتند ؛ چنان كه امامان اهل‌البيت ( ع ) نيزف تنها بدانچه كه از كتاب خدا مىگرفتند و آنچه كه از رسول خدا ( ص ) ، به صورت نوشته ، به ارث برده بودند عمل مىكردند ، و فقيهان مكتب‌شان را هم با آنچه كه از سنت رسول خدا ( ص ) به ارث برده بودند تعليم مىدادند ، و آنان را از عمل به رأى و قياس و استحسان و اجتهاد مذكور نهى مىكردند .\r\nو اين - يعنى : عمل به كتاب خدا و سنت پيامبر و رها كردن اجتهادات خلفا در برخى احكام از يك سوى ، و عمل به اجتهادات خلفا و رها كردن حكم كتاب و سنت در برخى احكام از سوى ديگر - از موارد اختلاف ميان مسلمانان گرديدغ چون - مثلًا - هنگامى كه خليفه عمر اجتهاد كرد و در مقابل كتاب خدا و سنت\r\n\r\n\r\n","description":"","footnote":"\r\n( 1 ) . صحيح مسلم ، كتاب الاإمارة ، حديث 45 و 49 و 53 و 54 و 66 . .\r\n","page_name":" 532 ","page_number":532},
  {"content":"\r\n\r\nرسول الله ( ص ) « عمره تمتع » را ممنوع ساخت ، مسلمانانِ پس از او چادر اختلاف شدند ؛ برخى مانند حنبلىها و سلفىهاى عصر ما به كتاب خدا و سنت رسول عمل كردند و « عمره تمتع » را در حج به جاى آوردند ، و برخى از اجتهاد خليفه عمر پيروى كردند و عمل به كتاب خدا و سنت رسول را رها ساختند ! در اين حال راه رفع اختلاف و وحدت كلمه مسلمانان كدام است ؟\r\n\r\nراه رسيدن به وحدت كلمه‌ى مسلمانان :\r\nاكنون بنابر آنچه گذشت ، راه رسيدن به وحدت كلمه مسلمانان منحصر در عمل به موارد زير است :\r\nنخست - بازگشت به كتاب خدا و سنت پيامبر و عمل بدان‌ها در احكام اسلامى ، و رها كردن اجتهاد مجتهدان صحابه و تابعين و مجتهدان بعد از آن‌ها ، همان‌گونه كه مسلمانان در نوشتن حديث رسول خدا ( ص ) - پس از رفع تحريمِ آن توسط عمر بن عبدالعزيز - انجام دادند و در تدوين حديث پيامبر - كه پيش از آن بر آن‌ها حرام شده بود - بر يكديگر سبقت گرفتند .\r\nدوم - از آنجا كه راويان حديث و تدوين‌كنندگان مجموعه‌هاى حديثى معصوم نبودند ، و ما در كتاب‌هاى حديثى احاديث متناقضِ روايت شده از رسول خدا ( ص ) را مىبينيم ، براى ما شايسته نيست كه انسان‌هاى راوى حديث را همانند پيامبر ( ص ) از خطا و لغزش و فراموشى مصون و معصوم بدانيم ، چون تنها كتاب خداست كه باطل در آن راه نيابد ، و تنها قرآن كريم است كه از ابتدا تا انتهايش صحيح بوده و از زيادت و نقصان مصون است . بنابراين ، بر ماست كه بحث‌هاى علمى ناب را براى شناخت سند و متن حديث به راه اندازيم ، هر حديثى كه هست و در هر كتابى كه بود .\r\nو اين تنها راه رسيدن به وحدت كلمه مسلمانان است .\r\nوالحمد اللَّه رب العالمين .\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n . \r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n . \r\n","description":"","footnote":"","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n . \r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n . \r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n . \r\n","description":"","footnote":"","page_name":" 543 ","page_number":543},
  {"content":"\r\n . \r\n\r\n","description":"","footnote":"","page_name":" 544 ","page_number":544}
  ]