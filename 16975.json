[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nناشر برگزيدهء سال 1373\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nسيدمحمدتقى مدرسى\r\nتفسير هدايت\r\nجلد يازدهم\r\nترجمهء پرويز اتابكى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشابك دوره 18 جلدى 4 - 149 - 444 - 964\r\n4 - 149 - 444 - 964 ISBN 18 vol set\r\nبنياد پژوهشهاى اسلامى\r\nآستان قدس رضوى\r\nتفسير هدايت\r\nجلد يازدهم\r\nسيد محمدتقى مدرسى\r\nترجمهء پرويز اتابكى\r\nچاپ اول 1378\r\n3000 نسخه\r\nچاپ وصحافى : مؤسسهء چاپ و انتشارات آستان قدس رضوى\r\nقيمت دوره : 250000 ريال\r\nحق چاپ محفوظ است\r\nمشهد - ص . پ 366 - 91735 تلفن 5 - 821033\r\nمركز پخش : شركت به نشر : دفتر مركزى : مشهد ، تلفن 834800 ، 817800 ، دورنگار 819810\r\nشابك 5 - 160 - 444 - 964\r\n5 - 160 - 444 - 964 ISBN\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد يازدهم 
  ]\r\n\r\nسورهء فاطر\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n/ 3 سورهء فاطر\r\n\r\nفضيلت سوره :\r\nدر حديث از امام صادق ( ع ) آمده است كه گفت :\r\n« هر كس دو سورهء حمد : حمد سبأ و حمد فاطر را به هنگام شب بخواند تمام آن شب در پناه و مراقبت خداست و چون روز آن دو را بخواند در سراسر روز با گزندى روبرو نمىشود و خير دنيا و آخرت را چندان كه هرگز به خاطرش خطور نكرده و غايت آرزويش نيز بدان نرسيده باشد ، به دو ارزانى دارند » .\r\nنور الثقلين ، ج 4 ، ص 345\r\n/ 5\r\n\r\nزمينهء كلّى سوره\r\n\r\nنام اين سوره :\r\nنام اين سوره از آغاز آن گرفته شده كه خدا را به سبب آفرينش آسمانها و زمين ستوده است .\r\nسورهء فاطر ستودگيهاى پروردگار كريم ما را كه آسمانها و زمين را آفريده ،\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو فرشتگان را پيام آورانى قرار داده ، و كمال دقّت و استوارى را در آفرينش به كار برده ، و بهترين تدبير را به انجام رسانده ، و خود توانمندى است حكيم ، به ما يادآور مىشود .\r\nو از آن جا كه پروردگار منشأ تمام نيكوييها و مبدء خير و اصل هر فضيلت و خلق نيكوست ، قرآن با بيان نامهاى خدا و افعال كريمانه و رحمت گسترده دامان او ، دلهاى مؤمنان را از پليديهاى غفلت و ناآگاهى مىزدايد .\r\nاو صاحب ملك و دارندهء تدبير است ، پس در رحمتى را كه او گشايد كس نتواند بست و چون ببندد هيچ كس نتواند گشود .\r\nگمراهى و بىخبرى بشر نسبت بدين حقيقت او را به شرك نسبت به خداى بزرگ مىخواند و مىكشاند ، و قرآن به همهء مردم يادآور مىشود كه او آفريننده آسمانها و زمين و پديد آورندهء آن دو از عدم محض است و اوست كه از آن دو به آدمى روزى مىرساند / 6 و از اين رو تنها اوست كه شايستهء پرستش و بندگى است و هيچ خدايى جز او نيست ( پس بنگر كه ) چگونه از حق منحرفتان مىكنند ؟\r\nبراى آن كه بشر پروردگار خود را بشناسد نياز بدان دارد كه تمام موانع و پرده‌ها نظير : دنيا دوستى و فريفتگى بدان ، و پيروى از گمراهان و فريفتگان به آن ، و دنباله‌روى از شيطان يا ناپرهيزى كافى از او را از ميان ببرد . قرآن به ما يادآورى مىكند كه وعدهء خدا دربارهء ( پاداش ) حق است ، و در اين صورت بر ما واجب است كه از اين موانع بگذريم ، و نيز براى ما پاداش بد كافران و پاداش نيك نكوكاران و صالحان را آشكار مىسازد .\r\nپس از آن كه سياق آيات ما را نسبت به آراستن اعمال ( كه عادتى است نكوهيده ) بينا مىكند ، ديگر بار بر سر اين مطلب باز مىگردد كه ما را به عنوان زمينه‌چينى براى بيان محورى مهم ( و شايد اساسى ) در اين سوره به ياد پروردگار خويش افكند . آن محور مهمّ كدامست ؟\r\nآدمى به سوى عزّت و توانگرى پيش مىرود و بر آن اشراف مىيابد ، ولى - به عادت - راه را گم مىكند و به جاى آن كه به وسيله آن دو مزيّت ايمان به خدا و\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nعمل صالح را به دست آورد ، مىبينى كه به شريكانى ساختگى و پندارى ايمان مىآورد و به تدبير بديها مىگرايد ، قرآن ما را يادآور مىشود كه اين شريكان و اشباه ذرّه‌اى از خود ندارند و تدبير و مكر بد جز گريبان اهل خود و بد انديشان را نمىگيرد ، و راه استوار رسيدن به آرزوهاى مشروع در زمينهء كسب عزّت و سلطه و توانگرى همانا راه خداست ، و شناخت اين حقيقت كه بيگمان او رازق چيره‌دست توانگر ، و مالك بر حقّ است ، و اوست حكيمى كه هر كس را به عمل خود پاداش مىدهد ، و اوست كه صالحان و نكوكاران را دوست مىدارد . . . و خلاصهء آن محور ، آگاه‌سازى بشر به راه راست و استوار براى وصول به خواستها و آرزوهاى مشروع اوست .\r\nسياق آيات بدين گونه يادآور مىشود كه براستى خداست كه بادها را مىانگيزد تا ابرها را به حركت درآرند و هر كجا ذات او بخواهد باران مىباراند و به اذن و فرمان خود زمين را زنده مىكند ، پس او رزّاق و روزى رسان است . مگر نه اين كه كشت و زرع و بارورى و شيردهى پستانداران ، همه بر اثر باران است ؟\r\nهمين گونه نيز در روز رستاخيز مردم براى پس دادن حساب ، زنده و برانگيخته مىشوند .\r\nهر كس عزّت و چيرگى بخواهد عزت و چيرگى به تمامى از آن خداست ( و دستيابى بر عزّت تنها بدين سان شايسته است ، و عزّت و تسلّط بزرگترين مراد و غايت آرزوى بشر است ، زيرا داشتن عزّت به معنى داشتن امنيت و سلامت و ياد كردن نيك نزد پروردگار است ، نه نزد طاغوتان و شريكان برساخته و مجعول ) .\r\n/ 7 اما چگونه ؟ و آن كس كه خدا او را عزيز و مسلط مىكند كيست ؟\r\nپاسخ : صاحب سخن پسنديدهء پاكيزهء خوش و كردار نيك ، امّا بد انديشى و مكر براى بدى و تباهى آدمى را نابود مىكند و از آن ثمره‌اى جز بدبختى و تيره‌روزى به دست نمىآيد ! از آن زمان كه ما نطفه يا جنينى بوديم ، تا زاده شدن ، و نيز فزونى و كاستى عمر ، اين همه به دست خداست ، و در كتابى ثبت و ضبط شده ، و نزد خدا بسى آسان است ( پس چرا توانگرى را از غير او بطلبيم ؟ مگر نه آن كه آفرينش و مهلت و\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمرگ ما به دست اوست ، اگر او عمر ما را كوتاه و قطع كند تسلّط و توانگرى ما را چه سودى دارد ؟ ! ) .\r\nملك و دارايى به دست اوست ، بدين دو دريا بنگر ! يكى شورابه‌اى تلخ است و ديگرى آبى شيرين و گوارا . اين دو آب با يكديگر برابر نيستند ( پس نكوكار و بدكار نيز برابر نباشند ) اما با وجود اين خداوند از آن دو آب ، گوشتى تازه روزى ما مىكند ، و جامه‌اى كه آن را بپوشيم ، و پشت آن هر دو دريا را براى عبور كشتيهاى موج شكاف خم و هموار مىسازد ، تا كالاها را جابجا كنند ، و ما را به نعمتهاى الهى رهنمون شوند تا او را بدان سبب سپاس داريم و شكر گزاريم .\r\nاوست كه شب را از پس روز مىآورد ، و روز را به شب مىپيوندد ، و خورشيد و ماه را تسخير و رام كرده ، و مسير آن دو را معيّن نموده است ، پس مالك و دارندهء واقعى اوست ، در حالى كه آن شريكان ساختگى و پندارى ذرّه‌اى را به قدر پوست ميان هستهء خرمايى مالك نيستند ( پس ناگزير بايد توانگرى را نزد پروردگار مالك و دارنده خود جستجو كنيم ، نه نزد طاغوتان و آسايش طلبان ) .\r\nاينان بلا و رنج را به هنگام سختيها بر طرف نمىكنند ، و دعا را نمىشنوند ، و اگر بشنوند پاسخى نمىدهند ، و روز قيامت سودى ندارند ، و هيچ كس بهتر از آشناى كار و آگاه به اسرار براى نقل اخبار نيست .\r\nسياق سوره بر فقر و نيازمندى بشر - تمام بشر - به درگاه پروردگارش تأكيد مىكند ، و تأكيد دارد كه همانا خداست كه بىنياز است ( پس فروتنى و سرسپردن به درگاه اين و آن در جستجوى توانگرى و آب و نان روا نيست ) .\r\nآيا در اين مورد نيازمندى و فقرى بزرگتر از اين يافت تواند شد كه خدا اگر بخواهد و اراده كند تمام نسلى را از ميان مىبرد و به سادگى نسلى ديگر را به جاى آنها مىآورد ؟\r\n/ 8 ( به نظر مىرسد محور دوم كه قرآن به تفصيل از آن گفتگو مىكند ، يعنى محور مسئوليت ، به محور نخستين مربوط مىشود ، زيرا وقتى انسان بداند كه در برابر عمل خود پاداش مناسب با آن مىبيند اين شناخت او را از بد انديشى و مكر بد دور\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمىكند و به سوى كردار نيك مىراند ، و او را به كوشش و مجاهدت از راههاى درست ، به هدفهايش مىرساند ) .\r\nهيچ كس حتى اگر از خويشان آدمى باشد بار اعمال و سنگينى گناهان ديگرى را بر دوش نمىكشد ( اين حقيقت را كسى درك نمىكند و از گناه خويش نمىهراسد مگر آن كه ناديده از پروردگار خود پروا كند و نماز گزارد ( و با دادن زكات ) پاكيزه شود ) پيامبر تنها كسانى را بيم مىدهد كه از خدا مىترسند و نماز مىگزارند و تزكيه مىكنند و هر كه پاك شود براى خود پاك شده است .\r\n( واجب است كه اين امر را به روشنى بفهميم و دريابيم كه كافر با مؤمن نيكوكار صالح برابر نيست ، زيرا چنين دريافت و شناختى در گزينش راه درست براى رسيدن به هدفها سهمى بسزا دارد ) .\r\nنابينا و بينا برابر نيستند ( پس كافر و مؤمن نيز برابر نباشند ) و تاريكى و روشنى برابر نيستند ( پس گمراهى كجا و رهيابى كجا ؟ ) و سايه و گرماى آفتاب يكسان نيست ( صلح و امنيت و عافيت بهتر از جنگ و ترس و بيمارى است ) و نيز زندگان ( يعنى آنان كه سخن خدا را مىشنوند و بدان زنده مىشوند ) با مردگان ( كه دلهايشان مرده است ) برابر نباشند .\r\nهمانا خداوند پيامبر را فرستاد تا مردم را از عذابى سخت كه به ناباوران تكذيب كننده ( حق ) وارد مىشود ، بيم دهد ، هم چنان كه به ميان هر امّتى بيم دهنده‌اى فرستاد و به نيكوكاران مژده داد كه آنان را پاداشى است نيكو .\r\n( محور سوّم در اين سوره ، چنان كه پيداست ، همان اشاره به اختلاف رنگ كوه‌ها ، و رنگ افراد بشر و چارپايان و دامهاست ، و هشيارى و آگاهى عالمان نسبت به اشاره‌هاى اين اختلاف . آنان برگزيدگانى هستند كه خدا بر پايه اختلاف درجاتشان كتاب خود را به ميراث آنان داد و پاداش نيكويشان نزد پروردگارشان است ، و شايد اين محور ، در بيان نمونه‌اى زنده از كسى كه به دنبال خشنودى پروردگار خود بوده و خدا او را به راه درست عزّت و توانگرى و پاداش نيك رهنمون شده ، به محور اوّل بپيوندد ) .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n/ 9 آيا به باران نمىنگرى ، بدان گاه كه از آسمان فرو مىبارد و خداوند به وسيلهء آن ميوه‌هاى رنگارنگ را بيرون مىآورد ؟ ( براستى كه اين امر نشانه و آيتى است بر تدبير و حسن تقدير و اندازه زنى و دقّت نظم ، و براستى كه خدا بر سراسر آفرينش مسلّط و چيره است ) .\r\nچون به كوه‌ها بنگرى در آنها راههاى سفيد و سرخ و رنگارنگ و بسيار سياه بينى ( و اين گواه بر طبقات صخره‌ها در زمينى با طبيعتهاى گوناگون و نيز گواه بر تسلّط و چيرگى تامّ و تمام است ) .\r\nهمچنين است وضع مردم و چارپايان و دامها كه هر يك را رنگهايى گوناگون است ( و گوناگونى رنگ با وحدت خصوصيات گواه بر حسن تدبير است ، هم چنان كه اين امر گواه بر تفاوت و گوناگونى آفرينش است ، مردم نيز در درجات خويش برابر نيستند ، پس دانا و نادان يكسان نباشند ) . همانا از ميان بندگان خدا تنها دانشمندان از او پروا دارند ، و بيگمان آنان كه با خواندن قرآن ، و برپا داشتن نماز و انفاق پنهان و آشكار در راه خدا با او سودا مىكنند ، تجارتى مىكنند كه زيان ندارد ، و براستى خداوند از فضل خود بر آن مىافزايد ، و او بسيار آمرزنده و سپاس پذير است .\r\nكتابى كه بر پيامبر نازل شده حق است و كتابهاى ( الهى ) پيش از خود را تصديق مىكند ، و خداوند آن را به بندگان خويش كه آنان برگزيده است به ميراث داده ( و آنان عالمانى از اهل بيت پيامبر ( ص ) هستند ) كه وارث پيامبرانند . در ميان آنان كسانى هستند كه بر خود ستم كردند ( چه دانش اين كتاب را چنان كه بايد فرانگرفتند بلكه كردار نيك و كردار ناپسند را به يكديگر آميختند ) و نيز كسانى ميانه رو باشند ( كه اين كتاب را به اندازهء مناسب فرا گرفتند و آنها عالمان ربّانى باشند كه روز روزه مىدارند و شب به نماز مىايستند ) و در ميان ايشان كسى باشد كه در كارهاى نيك پيشى گيرد ( و او امامى است كه به درجهء حق اليقين رسيده است ) .\r\nپاداش همهء آنان بهشتهاى جاودانه است كه ايشان بدان جا درآورند و به\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدستبندهايى از زر و مرواريد بيارايند ، و ايشان خدا را سپاس مىگزارند كه غم و اندوه را از دلهايشان زدوده است . در حالى كه كافران جاودانه گرفتار عذاب سخت باشند ، و فريادشان به جايى نمىرسد ، و به آنها گويند : آيا ما به شما چندان عمر نداده بوديم كه پند گيريد و حق را به ياد آوريد ؟ و آيا بيم دهنده را نزد شما نفرستاديم ؟\r\n/ 10 ( آن گاه سياق آيه به بيان نامهاى نيكوى خدا مىپردازد كه ايجاب مىكند ما نسبت به دو پرهيزگار باشيم و از مجازات او بر حذر مانيم ) .\r\nخدا داناى نهان آسمانها و زمين است و از آنچه در دلها مىگذرد آگاه است ( پس بر انسان واجب است كه در آشكار و نهان او را حاضر و ناظر داند ) و اوست كه قومى را جايگزين قومى ديگر مىكند ، و به راستى سرانجام كفر زشتنامى و زيان است . اما شريكان پندارى و ساختگى ( هرگز توانايى نجات كسان را از عذاب خدا ندارند ، زيرا مالك چيزى و صاحب اختيارى نيستند ) اين شريكان چيزى در زمين نيافريده‌اند ، و در تدبير و ادارهء امور آسمانها اندك تأثيرى ندارند ، و از جانب خدا رخصتى براى ادارهء امور آفريدگان به دست نياورده‌اند ، بلكه با خود فريفتگى به خويش وعده مىدهند ، در حالى كه خداست كه آسمانها و زمين را ( به قدرت خود ) نگهداشته و مانع زوال و نابودى آنهاست ( پس چه كارى است كه طاغوتان و گردنكشان و ناز پروردگان انجام دهند ؟ ) .\r\n( شايد آيات پايانى اين سوره بازگشت به تأكيد بر همان محورها باشد ) با بيان اين نكته كه اين گروه‌ها سوگند مىخورند كه به پذيرفتن بيم دهنده ، و حتى بيش از ديگران ، مبادرت كرده‌اند ، ولى جدايى و فاصله‌شان پس از آن كه آن بيم دهنده آمده است ، بيشتر شده ( و سبب اين است كه آنها عزّت و تسلّط را با كفر و خويشتن بزرگى و استكبار مىخواستند ، و مال و دارايى را از طريق مكر مىطلبيدند ، اما كفر خردى و زشتنامى را براى آنها به بار آورد و مكر فقر و حاجتمندى را براى آنها به ميراث نهاد و گرفتار خسارت و زيانشان كرد ) و مكر و نيرنگ بد جز نيرنگ بازان و مكّاران را در برنگيرد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n( سياق آيات آنها را بيم مىدهد كه به سرنوشت كافران پيش از خود دچار شوند ) آيا منتظر چنان سرنوشت تغيير ناپذيرى كه سنّتهاى الهى بر آن جارى است مىشوند ؟ بگذار در زمين به گردش پردازند تا سرانجام ستمكارانى را كه پيش از آنها بوده‌اند ببينند .\r\n( اين سوره كه بر بيان تدبير خدا در آفرينش متمركز است با بيان اين نكته به پايان مىرسد كه اگر مردم را به سبب آنچه كرده‌اند مؤاخذه كنند و برگيرند هيچ جاندارى بر روى زمين باقى نماند ، امّا به آنان تا زمانى معين مهلت مىدهند و آن گاه / 11 كه مهلتشان منقضى شود و اجلشان برسد خداوند به بندگان خود آگاه و بيناست ( برخى را عذاب مىدهد و برخى را مىآمرزد ) .\r\nكوتاه سخن در چارچوب اين سوره آن كه : اين سوره پيرامون انديشه‌اى اساسى و مؤثّر در پرورش و پاكيزه سازى انسان دور مىزند ، و آن اين است كه خدا بر او مسلّط و فرمانرواى مطلق است و اوست كه امور و شؤون هستى را تدبير و اداره مىكند ، و انسانى كه شاهد اين امر باشد نه فقط در قرارگاه امن پروردگار خود به اطمينان پناه مىجويد بلكه اين احساس و ادراك او را بر آن مىدارد كه حركات و رفتار خود را مطابق با راهها و روشهاى خداى سبحان متعال معيّن و محدود سازد .\r\nاين جا الهامى ديگر از اين انديشه استنباط مىشود ، و آن اين كه بشر به هنگام آسايش اطمينان و آرامش نيابد و به هنگام سختى مأيوس و نااميد نشود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n/ 12 سورة فاطر\r\n\r\n[ سوره فاطر ( 35 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ فاطِرِ السَّماواتِ وَ الْأَرْضِ جاعِلِ الْمَلائِكَةِ رُسُلاً أُولِي أَجْنِحَةٍ مَثْنى وَ ثُلاثَ وَ رُباعَ يَزِيدُ فِي الْخَلْقِ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ ( 1 ) ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ ( 2 ) يا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ لا إِلهَ إِلاَّ هُوَ فَأَنَّى تُؤْفَكُونَ ( 3 ) وَ إِنْ يُكَذِّبُوكَ فَقَدْ كُذِّبَتْ رُسُلٌ مِنْ قَبْلِكَ وَ إِلَى اللَّهِ تُرْجَعُ الْأُمُورُ ( 4 )\r\nيا أَيُّهَا النَّاسُ إِنَّ وَعْدَ اللَّهِ حَقٌّ فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ ( 5 ) إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ ( 6 ) الَّذِينَ كَفَرُوا لَهُمْ عَذابٌ شَدِيدٌ وَ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ كَبِيرٌ ( 7 ) أَفَمَنْ زُيِّنَ لَهُ سُوءُ عَمَلِهِ فَرَآهُ حَسَناً\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ فَلا تَذْهَبْ نَفْسُكَ عَلَيْهِمْ حَسَراتٍ إِنَّ اللَّهَ عَلِيمٌ بِما يَصْنَعُونَ ( 8 )\r\n\r\nمعناى واژه‌ها\r\n1 [ فاطر 
  ] : فَطْر به معنى شكافتن و جدا كردن بخشى از چيزى است به نحو محسوس ، و فاطر السّماوات به معنى آفرينندهء آنهاست . ( اين سوره دو نام دارد و نام ديگر آن الملائكة فرشتگان است و هر دو نام برگرفته از آيه اوّل اين سوره است . - م ) .\r\n3 [ فأنى تؤفكون 
  ] : يعنى چگونه از راه حق به گمراهى مىگراييد ، از افك به معنى انصراف ، و از آن رو افك را دروغ ناميده‌اند كه انصراف كلام است از حقيقت به خلاف واقع .\r\n/ 14\r\n\r\nفرشتگان فرستادگان خدايند\r\n\r\nرهنمودهايى از آيات :\r\nهنگامى كه به ما يادآورى مىشود كه پروردگار ما ستوده است - ستوده به تمام ستودگيهاى گرامى و ارجمند - و گفته مىشود كه مگر نه او آسمانها و زمين را آفريده و بر عرش قدرت قرار گرفته ، آن جا كه فرشتگان را رسولان و فرستادگانى ( براى تدبير امور ) ساخته است ، در اين هنگام پروردگار ما را بدين حقيقت رهنمون مىشود كه زمام همهء كارها به دست اوست ، پس اگر در رحمتى را بر مردم بگشايد\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nهيچ كس نمىتواند آن را ببندد و اگر از چيزى دريغ ورزد و خوددارى كند هيچ كس نمىتواند آن را بفرستد و روان سازد ، پس او مسلّط و حكيم است ، و اوست كه مردم را از آسمانها و زمين روزى مىدهد ، و از نعمتهاى آشكار او رسالتهاى اوست كه مردم به عادت آنها را تكذيب مىكنند ، اما امور به خداى سبحان باز مىگردد و روا نيست كه ما به زيب و زيور دنيا يا گمراه‌سازى غرور فريفته شويم . خدا ما را از شيطان پرهيز مىدهد و بر حذر مىدارد و ما را به دشمنى ورزى با او فرا مىخواند ، زيرا او حزب خود را به عذاب دوزخ دعوت مىكند .\r\nبدين سان در درس اوّل سورهء فاطر يادآورى سه اصل را مىخوانيم و فرامىگيريم : توحيد ، رسالت و روز قيامت .\r\n/ 15\r\n\r\nشرح آيات :\r\n«  بِسْمِ اللَّهِ الرَّحْمنِ الرَّحِيمِ  - به نام خداى بخشندهء مهربان . » بسمله « 1 » نيز همانند تمام سوره به وسيلهء جبريل نازل شده است ، و هنگامى كه بسمله نازل مىشد ، اصحاب پيامبر در مىيافتند كه نزول سورهء پيشين تمام شده و سوره‌اى ديگر مىآيد .\r\nپيش از اين تأكيد كرديم كه « اسم اللَّه » يعنى صفات جلاليّه و جماليّه كه خدا را بدانها ياد مىكنند ، مانند صفت عزّت ( چيرگى ) و قدرت ( توانمندى ) و عظمت ( بزرگى ) از صفات جلالى و صفت رحمت ( مهربانى ) و غفران ( آمرزش ) و خلق ( آفرينش ) و رزق ( روزى رسانى ) از صفات جمالى . پروردگار ما با يان و آن صفات آفريدگان را آفريده است . پس اگر رحمت و قدرت و علم خدا در كار نبود هستى پديد نمىآمد .\r\nاگر پروردگار ما مقتدر و توانمند بود ولى رحيم و مهربان نبود ، آفرينش را نمىآفريد ، و براى چه آن را بيافريند ؟ آرى ، او ما را به رحمت خود آفريده است و\r\n\r\n\r\n","description":"","footnote":"\r\n( 1 ) - بسمله يعنى گفتن و آوردن عبارت  بِسْمِ اللَّهِ الرَّحْمنِ الرَّحِيمِ  . - م .\r\n","page_name":" 17 ","page_number":17},
  {"content":"\r\n\r\nذات متعالش گويد : «   وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ * إِلَّا مَنْ رَحِمَ رَبُّكَ وَ لِذلِكَ خَلَقَهُمْ   - و اگر پروردگار تو خواسته بود ، همهء مردم را يك امّت كرده بود ، ولى همواره گونه گون خواهند بود * مگر آنهايى كه پروردگارت بر آنها رحمت آورده و آنها را براى همين آفريده است » . « 2 » در حديث از ابى بصير از ابى عبد اللَّه ( ع ) آمده است كه گويد از آن حضرت دربارهء اين آيه پرسيدم . گفت :\r\n« آنها را آفريد تا كارى كنند كه به سبب آن مستوجب رحمت خدا شوند ، و از آن رو آنها را رحمت كند » ، « 3 » و همچنين بر بشر واجب است كه با نامهاى نيكوى الهى به خدا متوسّل شود ، و بزرگترين آنها بسمله است ، پس ما به رحمت او كه همه چيز را در برگرفته ( الرّحمن ) و به رحمت جاودانهء او كه هرگز از بين نمىرود ( الرّحيم ) در كارهاى خود از خدا مدد مىجوييم .\r\n[ 1 
  ] «   الْحَمْدُ لِلَّهِ   - ستايش از آن خداوند است . » / 16 ستايش براى هيچ كس نيست ، مگر به مجاز ، اما حمد و ستايش واقعى ، به حقّ از آن خداست كه آفريننده و روزى رسان است .\r\nانسان به ستايش غير از خدا مفتون و فريفته مىشود ، زيرا آن غير سبب رسيدن نعمتى به دو مىگردد ، و آدمى از ستايش پروردگار خود كه هستى نخستين را به دو بخشيده و او را به وجود آورده و نعمتهايى كه هم چنان پياپى ، - به گونه‌اى كه شمارندگان شمارش آن نتوانند - فرو مىبارد ، غافل مىماند .\r\nامّا كسانى كه خدا را همواره به ياد دارند مىگويند : ستايش از آن خداوند است . براى تمام ستودگيهايش يكسره و بر تمام نعمتهايش به جمله ، و ستايش از آن خداوند است چنان كه او شايسته و سزاوار آن است ، ستايشى بسيار ، چنان كه\r\n\r\n\r\n","description":"","footnote":"\r\n( 2 ) - هود / 118 - 119 .\r\n( 3 ) - نور الثقلين ، ج 2 ، ص 404 .\r\n","page_name":" 18 ","page_number":18},
  {"content":"\r\n\r\nپروردگار ما دوست دارد و از آن خشنود مىشود .\r\nنخستين چيزى كه ما پروردگارمان را بر آن مىستاييم اين است كه براستى او ما را آفريده و آسمانها و زمين را خلق كرده است .\r\n«   فاطِرِ السَّماواتِ وَ الْأَرْضِ   - آفريننده آسمانها و زمين . » الفطر در لغت به معنى شكافتن و از هم جدا شدن است ، و پروردگار ما در سورهء ( الملك ) گويد : «  الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ  - آن كه هفت آسمان طبقه طبقه را بيافريد . در آفرينش خداى رحمان هيچ خلل و بىنظمى نمىبينى .\r\nپس بار ديگر نظر كن ، آيا در آسمان شكافى مىبينى ؟ » .\r\nخدا آسمانها و زمين را از هيچ آفريد و آن دو را بىنمونه و الگويى كه از آن پيروى كند يا آفرينشى كه اين را به شكل آن در آورد بساخت . ديوارهء تيرگى محض و عدم مطلق ابدى به اذن خدا از برابر اين آفريدگان بىحدّ و بىشمار شكافت ( و اين همه از نيستى به هستى آمد ) . چنان كه يكى از مفسران گويد شايد اين كلمهء ( فطر ) به معنى ابداع و نوآفرينى و انشاء و به وجود آوردن بدون پيشينه يا ماده‌اى قديم باشد .\r\nدر اين معنى از امير مؤمنان ( ع ) آمده است كه گفت :\r\n« آفرينش را آغاز كرد و آفريدگان را بيكبار پديد آورد ، بى آن كه انديشه‌اى به كار برد ، يا از آزمايشى سودى بردارد ، يا جنبشى پديد آرد يا ( همامه ) پتياره‌اى « 4 » را\r\n\r\n\r\n","description":"","footnote":"\r\n( 4 ) - نهج البلاغه ، ترجمهء دكتر شهيدى خ 1 ، ص 3 - مترجم فاضل در تعليقات آورده‌اند : « همامه كه آن را پتياره معنى كرده‌ام واژه‌اى است آرامى ، و با ريشهء « همّ » عربى ارتباطى ندارد . همامه در باور مانويان روح شرّ است . ابو القاسم بلخى در كتاب « المقالات » از ثنويان چنين حكايت كند : نور اعظم در جنگ با تاريكى مضطرب شد ، پس از ذات خود پاره‌اى بيرون آورد كه آن را همامه نام است و آن در نفس خود مضطرب است ؛ پس براى جنگ ، با تاريكى در آميخت . . تاريكى نيز همامه‌اى بيرون كرد و به جنگ او فرستاد » . پس بيان امير مؤمنان ( ع ) « و لا همامة نفس اضطرب فيها » ناظر بر ردّ باور خطاى ثنويان است .\r\n- م .\r\n","page_name":" 19 ","page_number":19},
  {"content":"\r\n\r\nبه خدمت گمارد . از هر چيز به هنگام پرداخت ، و اجزاى مخالف را با هم سازوار ساخت ، و هر طبيعت را اثرى بداد و آن اثر را در ذات آن نهاد . از آن پيش كه بيافريند به آفريدگان دانا بود ، و بر آغاز و انجامشان بينا ، / 17 و با سرشت و چگونگى آن آشنا . سپس خداى پاك فضاهاى شكافته و كرانه‌هاى كافته « 5 » و هواى به آسمان و زمين راه يافته را پديد آورد » .\r\nو شايد اين كلمه اين معنى را نيز برساند كه خداوند آسمانها را كه به هم پيوسته بود از هم شكافت ، يعنى آسمانها مجموعه‌اى پيوسته بود ، آن گاه از هيبت خدا انفجارى بزرگ در آن روى داد كه خداى سبحان به گفتهء خود از آن چنين تعبير مىكند : «  ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  - سپس به آسمان پرداخت و آن دودى بود . پس به آسمان و زمين گفت : خواه يا ناخواه بياييد . گفتند : فرمانبردار آمديم » « 6 » پس آسمانها و زمين به وجود آمد . و شايد آيهء آتى بدين امر اشاره مىكند كه : «  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما  - آيا كافران نمىدانند كه آسمانها و زمين بسته بودند ، ما آنها را گشوديم ؟ » . « 7 » برخى از نظريّات علمى جديد مىگويد كه كائنات غبارى فشرده بود ، و از آنها بىنهايت خورشيد به وجود آمد .\r\n«   جاعِلِ الْمَلائِكَةِ رُسُلًا   - آن كه فرشتگان را رسولان گردانيد . » فرشتگان : همان نيروهاى عمل كننده ، با شعور و فرمانبردار خدايند كه برخى از آنها بر آفريدگان گماشته شده‌اند . پس آسمان را فرشته‌ايست ، و خورشيد را فرشته‌اى ، و دريا را فرشته‌اى ، و باد را فرشته‌اى و باران را فرشته‌اى ، و براى انسان نيز فرشتگان نگهبان و گزارشگر باشند .\r\nاز آن جا كه اين سوره ما را يادآور تدبير خدا - سبحانه و تعالى - براى\r\n\r\n\r\n","description":"","footnote":"\r\n( 5 ) - شكافته .\r\n( 6 ) - فصّلت / 11 .\r\n( 7 ) - الانبياء / 30 .\r\n","page_name":" 20 ","page_number":20},
  {"content":"\r\n\r\nآسمانها و زمين است ، مناسب است به فرشتگان گماشته بر آنها نيز اشاره شود تا پاره‌اى نپندارند كه فرشتگان خود نيروهايى مستقل‌ّاند و غير از خدا آنها را به پرستش گيرند ، چنان كه برخى مردم خورشيد ، و برخى ماه و بعضى ستارگان و . . . و . . . را مىپرستند .\r\n/ 18 از كلمهء « رسلا رسولان » در مىيابيم كه فرشتگان فقط حاملان فرمان به مقصدى هستند كه به اذن و حول و قوهء الهى به مرحلهء اجرا در مىآيد .\r\nكلمهء « رسلا رسولانى » اختصاص به رسالت تشريعى ندارد كه ( تورات و انجيل و زبور و صحف ابراهيم و قرآن محمد ) از آن جمله‌اند ، بلكه فرشتگان نيز به اذن پروردگار خود در ديگر شؤون آفرينش در هر مورد نازل مىشوند .\r\n«   أُولِي أَجْنِحَةٍ مَثْنى وَ ثُلاثَ وَ رُباعَ   - فرشتگانى كه بالهايى دارند ، دو دو و سه سه و چهار چهار ، » در حديثى پشت در پشت از طلحه كه به اسناد خود به پيامبر - صلّى اللَّه عليه و آله - مىرسد آمده است كه گفت :\r\n« فرشتگان بر سه قسمند ، بخشى داراى دو بال و بخشى داراى سه بال و بخشى داراى چهار بال هستند » ، « 8 » و برخى از فرشتگان را بالهايى بيش از اين باشد : امير المؤمنين - عليه السّلام - در وصف فرشتگان گويد :\r\n« خداى تبارك و تعالى را فرشتگانى هستند كه اگر يكى از آنها بر زمين فرود آيد به سبب بزرگى آفرينش و فزونى پرهاى بر زمين نگنجد ، و از آن جمله فرشته‌اى باشد كه اگر جنّ و انس مكلّف شوند او را وصف كنند به سبب دورى مفاصل او از يكديگر و نيكويى تركيبش وصف او نتوانند ، و چگونه فرشته‌اى از فرشتگان او به وصف در گنجد كه فاصلهء ميان سرشانه و پرّهء گوشش هفتصد سال راه باشد و از جمله آنان فرشته‌اى باشد كه با يكى از بالهاى خود بدون استخوان پيكرش\r\n\r\n\r\n","description":"","footnote":"\r\n( 8 ) - تفسير نور الثقلين ، ج 4 ، ص 346 .\r\n","page_name":" 21 ","page_number":21},
  {"content":"\r\n\r\nسراسر افق را فراگيرد » . « 9 » «   يَزِيدُ فِي الْخَلْقِ ما يَشاءُ   - هر چه خواهد در آفرينش مىافزايد ، » / 19 اين سخن را در سورهء پيشين تأكيد كرديم كه هستى در حالت توسعه و گسترش دائم و پياپى است ، و اين آيه مىرساند كه دست خدا كاملا باز است و نوآفرينى به دست اوست .\r\n«   إِنَّ اللَّهَ عَلى كُلِّ شَيْءٍ قَدِيرٌ   - همانا خدا بر هر چيزى تواناست . » [ 2 
  ] و آنچه از آفريدگان گوناگون ، و صنع شگفت انگيز آنها و اندازه زينهاى بزرگ آن ، و تدبير شؤون آفرينش مىبينيم ، ما را بدين امر رهنمون مىشود كه آفريننده آن توانمندى است كه هيچ چيز او را ناتوان نمىسازد ، و اين اعتماد ما را به دو و اطمينان به تدبير او ، و آرامش در دل مىافزايد كه در دگرگونيهاى زندگى به ما مساعدت مىكند ، و بدين سان در بلا نوميد نمىشويم و هنگام آسايش كاملا سست و آسوده نمىگرديم و به دنيا و اسباب آن كه هموار به يك حال نمىماند پشتگرم و مطمئن نمىشويم .\r\n«  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها  - رحمتى كه خدا بر مردم بگشايد كس نتواند كه بازش دارد . » براستى چون رحمت خدا براى تو مقدّر شود هيچ كس نمىتواند آن را از تو باز دارد .\r\n«  وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ  - و چون چيزى را دريغ دارد كس نتواند جز او كه روانش دارد و اوست پيروزمند و حكيم . » پيروزمند و مسلّط است ، زيرا تواناست ، و حكيم است كه به هر كس بخواهد مىرساند و از هر كس بخواهد دريغ مىدارد ، هر گونه بخواهد به حكمت نه بيهوده و بىجهت .\r\n[ 3 
  ] «  يا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ \r\n\r\n\r\n","description":"","footnote":"\r\n( 9 ) - نور الثقلين ، ج 4 ، ص 346 .\r\n","page_name":" 22 ","page_number":22},
  {"content":"\r\n\r\n- اى مردم ، نعمتى را كه خدا بر شما ارزانى داشته است ياد كنيد . آيا جز خدا آفريننده‌اى ديگر هست كه شما را از آسمان و زمين روزى دهد ؟ » اوست كه ما را آفريد ، و اوست كه به ما روزى مىدهد ، و خداى سبحانه و تعالى در آيات قرآنى گويد : كه او هستى را در دو روز آفريد ، و ارزاق را در چهار روز مقدّر ساخت ، و اين رهنمون بر اين امر است كه آن كه ما را در دو روز آفريد ، دو برابر آن مدّت براى رزق و روزى بخشيد ، پس در اين صورت بيم از توقّف رزق او براى چيست ؟\r\nآيا آفريننده جز خدا هست كه به ما روزى دهد ؟ كيست كه ثروتها را در زمين توزيع كرد ؟ و كيست كه / 20 به منطقه‌اى زمين كشاورزى داد ، و به منطقه‌اى ديگر معادنى داد كه از ميليونها سال پيش در دل زمين به وديعه نهاده تا انسان امروز و فردا از آنها بهره جويد ؟\r\nاعتماد بشر به روزى پروردگار خود ضامن بستن درهايى است كه شيطان از آنها وارد مىشود تا او را گمراه كند و به ديدهء او چنان نمايد كه ديگران به دو روزى مىدهند .\r\nشايد همين اعتماد است كه او را وامىدارد در پهنه‌هاى طبيعت به جستجوى روزى پردازد و در كرانه‌هاى زمين شخم زند و اندوخته‌هاى آن را بيرون كشد ، و نيروهاى طبيعى را براى مصالح خود به كار گيرد و مسخّر كند ، و در انتظار ديگران ننشيند كه به دو روزى يا خوراك دهند .\r\nاين چنين است كه انديشهء الهام شده از اين آيه اوّلا در پاكيزه ساختن و تزكيهء نفس سهيم است و انديشهء دوم در ساختن تمدن با پشتگرمى به روزى خدا ، و شكافتن نيروهايى كه براى انسان مهيّاست سهم دارد .\r\n«  لا إِلهَ إِلَّا هُوَ فَأَنَّى تُؤْفَكُونَ  - خدايى جز او نيست ، پس چگونه از حق منحرفتان مىكنند ؟ » به كجا مىرويد ؟ و به جانب چه كجراهه و دروغى شيطانهاى جنّ و انس\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشما را مىرانند كه در گوشتان مىدمند كه آنها روزى شما را مىدهند ؟\r\n[ 4 
  ] «  وَ إِنْ يُكَذِّبُوكَ فَقَدْ كُذِّبَتْ رُسُلٌ مِنْ قَبْلِكَ  - اگر تو را تكذيب كرده‌اند ، پيامبرانى را هم كه پيش از تو بوده‌اند تكذيب كرده‌اند . » در آيات قرآنى تأكيدهايى بسيار بر اين انديشه وجود دارد : و ما از آن در مىيابيم : كه به راستى آراء مردم مقياسى درست و سالم براى شناخت حق نيست ، زيرا انسان - بنا به عادت - آراء ديگران را مقياس قرار مىدهد و مىگويد :\r\nما دام كه مردم مىگويند : اين دروغ است ، پس چنين است . و از اين جا است كه پروردگار ما تأكيد مىكند : «  وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ  - بيشتر مردم ايمان نمىآورند ، هر چند تو به ايمانشان حريص باشى » ، « 10 » و به واقع بيشتر مردم در برابر رسالتهاى خدا مقاومت كرده‌اند ولى با وجود اين خداوند رسالت خود را پيروز ساخته است .\r\n/ 21 «  وَ إِلَى اللَّهِ تُرْجَعُ الْأُمُورُ  - و همهء كارها به خدا بازگردانده شود . » سياق آيات اين چنين تأكيد مىكند كه همانا روزى رسان خداست ، و آراء مردم مقياس و ملاك اعتبار نيست ، و كارها به اين و آن ، كه مردم ايشان را شريك و نظير خدا انگاشته‌اند ، باز نمىگردد ، بلكه همهء كارها به خدا برمىگردد ، و در آن جا حسابرسى عادلانه‌اى در جريان است كه پاداش نيكوكار را دو چندان دهند و بدكار را جز به همانند عملش مجازات نكنند .\r\n[ 5 
  ] سپس خدا اين حقيقت را تأكيد مىكند و مىگويد :\r\n«  يا أَيُّهَا النَّاسُ إِنَّ وَعْدَ اللَّهِ حَقٌّ  - اى مردم ، به راستى وعدهء خدا حق است . » مردم از آن رو رسالت الهى را تكذيب مىكنند كه دنيا و چيزهايى را كه دو آن است از دلخوش كننده‌ها و زرق و برقها مىپرستند ، برخى همچون طاغوتان و پادشاهان و بسيارى از مردم را دنيا مستقيما فريفته است و برخى ديگر را اين\r\n\r\n\r\n","description":"","footnote":"\r\n( 10 ) - يوسف / 103 .\r\n","page_name":" 24 ","page_number":24},
  {"content":"\r\n\r\nشيفتگان به دنيا فريفته‌اند ، و اين گروه پيروان ساده لوح خود را بدون آن كه آنها لذّتى برده يا شهوتى رانده باشند هلاك كرده‌اند .\r\nپس مىبينى كه پادشاهان مدّعيان دين و دانش را به خدمت مىگيرند تا مردم ساده لوح را بفريبند و دين و دنياشان را از آنان بستانند ، اين گروه مدّعيان از نعمتهاى طاغوتان و همدستانشان بهره مىبرند و براى ناتوانان و ضعيفان جز گمراهى و فريفتگى چيزى باقى نمىماند .\r\n«  فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ  - پس زندگى دنيا هرگز شما را نفريبد و آن شيطان فريبنده به خدا مغرورتان نگرداند . » گفته‌اند « الغرور » همان شيطان است .\r\n[ 6 
  ] انسان دو دشمن دارد : دشمنى درونى كه همان نفس است ، و دشمنى بيرونى كه همان شيطان باشد . و بر انسان واجب است كه موضعى روشن نسبت به شيطان اتّخاذ كند تا آواى گمراه كنندهء او را از نداى دعوت كنندهء به خدا بازشناسد و تميز و تشخيص دهد ، زيرا انسان در نفس خود و نيروى متضاد دارد :\r\nعقل و هوى ( خرد و آرزومندى ) . / 22 عقل را فرشتگان پشتيبانند و هوى را شيطان ، و در حديث آمده است كه بر هر كس سه و سى فرشته و هم چند آنها شيطان گماشته‌اند .\r\nاز مكر و نيرنگ شيطان با انسان يكى آميختن برگها بر اوست ، چندان كه اين را از آن بازنشناسد و تشخيص ندهد ، پس مىبينى كه شيطان باطل را به گونهء حق در مىآورد و چنان در دلها وسوسه مىكند كه حق شبيه باطل مىنمايد . امّا اگر انسان بداند كه در دل او شيطانى است كه براى فريفتن او مىكوشد ، و آن شيطان را دشمن بدارد ، عقل از هوى در نفس او متمايز مىشود ، و امكان مىيابد كه طبيعت انگيزه‌هاى نفسانى خود را بشناسد و بداند كه از عقل يا از هواى اوست .\r\nدر روايتها آمده است : « بنگر كدام يك به نفس تو نزديكتر است ، آن گاه با آن مخالفت كن » ، زيرا آن مراد كه به نفس نزديكتر باشد به شيطان نزديكتر است .\r\n«  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا  - همانا شيطان دشمن شماست ،\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاو را دشمن گيريد ، » با علم به اين كه پاره‌اى اوقات او به صورت ناصحان و خيرانديشان درآيد ، به راستى او دشمنى است آشكار ، از نود و نه در خير بر تو وارد مىشود تا تو را به در صدم ( كه شرّ است ) بيفكند . او به راستى دشمن است و بر خود فرض و واجب ساخته كه بنى آدم را گمراه كند و آنها را با خود به دوزخ برد .\r\nصالحان بدين گونه آدميزاده را نصيحت مىكنند كه از دشمن خطرناك خود ، شيطان غافل نماند ، و امام جعفر بن محمد صادق - عليه السّلام - هنگامى كه شخصى نزد او مىآيد و مىگويد : پدر و مادرم به فدايت مرا اندرزى گوى ، به دو مىگويد :\r\n« در حالى كه شيطان دشمن ماست ، غفلت براى چيست ؟ ! » . « 11 » در حديث آمده است كه خداوند به كليم خود موسى بن عمران - عليه السلام - وحى فرمود و اين از سفارشهاى اوست كه :\r\n/ 23 « تا وقتى شيطان را مرده نيافته‌اى از مكر او ايمن مباش » . « 12 » خطر اين دشمن سرسخت در آن است كه تا شكار خود را مستقيما به آتش دوزخ نيفكند خرسند نمىشود .\r\n«  إِنَّما يَدْعُوا حِزْبَهُ  - او فرمانبران و حزب خويش را فرا مىخواند . » كسانى را كه از او فرمان مىبرند .\r\n«  لِيَكُونُوا مِنْ أَصْحابِ السَّعِيرِ  - تا همه از دوزخيان باشند . » [ 7 
  ] «  الَّذِينَ كَفَرُوا لَهُمْ عَذابٌ شَدِيدٌ  - و كافران را عذابى است سخت ، » و عذاب دنيا هر چه باشد به شدّت و سختى عذاب آخرت نمىرسد ، پس بر خردمند واجب است كه دشواريهاى دنيا را تحمّل كند تا از عذاب آخرت دور\r\n\r\n\r\n","description":"","footnote":"\r\n( 11 ) - نور الثقلين ، ج 4 ، ص 351 .\r\n( 12 ) - همان مأخذ .\r\n","page_name":" 26 ","page_number":26},
  {"content":"\r\n\r\nبماند ، همچون كسى كه براى گريز از آتش از راه تيغستانى مىگريزد كه پاى او را خونين مىكند . آرى ، اين كه به بهاى رنجه شدن پاى خود نجات يابد بسى بهتر از آن است كه آتش او را فراگيرد و بسوزاند .\r\n«  وَ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ كَبِيرٌ  - و براى كسانى كه ايمان آورده‌اند و كارهاى شايسته كرده‌اند آمرزش و اجرى بزرگ است . » چرا قرآن بر آمرزش براى كسانى كه ايمان آورده و كارهاى شايسته كرده‌اند تأكيد مىكند ؟\r\nشايد براى آن كه آمرزش به گناهكار تعلّق مىگيرد ، و آدميزادگان - به عادت - گناه مىكنند ، پس چون از آمرزش الهى آگاه شوند ، اين اميد در دلشان بارور و سرشار مىشود كه پروردگار به آنان مىگويد : ما دام كه كارهاى شايسته مىكنيد گناهانتان را بر شما مىبخشايند .\r\n/ 24 [ 8 
  ] آن گاه قرآن تأكيد مىكند كه شيطان كارهاى بد را بر انسان چنان مىآرايد كه وى آنها را نيك مىپندارد .\r\n«  أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً  - آيا آن كه كردار بدش در نظرش آراسته شده ، چنان كه نيكويش پنداشت ( همانند كسى است كه چنين نيست ؟ ) » شيطان آن را در نظر او مىآرايد ، و بنا بر اين وى آن را نيك مىپندارد ، و اين از آن روست كه انسان خود را دوست مىدارد و نمىپسندد كه دربارهء كار او بگويند كه كارى بد است ، و اين چنين خطاها نزد او گرد مىآيد و مقياسها و ارزشهايش دگرگون مىشود و پس از آن كه مدّتى از آنها اجتناب مىورزيد اكنون به گونه‌اى مىشود كه آنها را نيك مىبيند و خوب مىانگارد .\r\nدر مورد چنين شخصى گسيختن از گناهان بسيار دشوار مىشود و بنا بر اين خدا او را گمراه مىكند . حديث پشت در پشت از پيامبر خدا - صلى اللَّه عليه و آله - گويد :\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n« در آن حال كه موسى نشسته بود ، ناگهان ابليس كه كلاه رنگارنگ بركى بر سرداشت به جانب او آمد ، چون به موسى نزديك شد آن كلاه را از سر برگرفت و در برابر موسى ايستاد و بر او سلام كرد . موسى به دو گفت : تو كيستى ؟\r\nگفت : من ابليسم ، گفت : تو ! خدا سرايت را نزديك نكناد ، گفت : من فقط به سبب مكانتى كه تو نزد خدا دارى آمدم تا تو را سلام گويم ، موسى به دو گفت : اين كلاه چيست ؟ گفت : با آن دلهاى آدميزادگان را مىربايم . آن گاه موسى به دو گفت : به من بگو كدام گناه از گناهان آدميزاد است كه تو بدان وسيله بر او چيره مىشوى ؟ گفت : هر گاه دچار خودپرستى شود ، و كردار خود را بزرگ و افزون انگارد و گناهش در نظرش خرد و ناچيز آيد » . « 13 » «  فَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ  - پس خدا هر كه را خواهد گمراه مىكند و هر كه را خواهد هدايت مىكند . » پس خدا چنين انسانى را كه كارهاى تباه خود را خوب مىانگارد و توجيه مىكند ، گمراه مىسازد ، و عقلش را از او مىگيرد ، و او را در تيرگيها بىبصيرتى رها مىكند ، و كسانى را كه ايمان آورده و كارهاى شايسته كرده باشند به سبب شكيبايى و فرمانبرداريشان هدايت مىكند .\r\n«  فَلا تَذْهَبْ نَفْسُكَ عَلَيْهِمْ حَسَراتٍ  - ( پس اى پيامبر ) نبايد كه جان تو به خاطر آنها دچار اندوه شود ، » / 25 وقتى آنها به تو ايمان نمىآورند و باورت ندارند .\r\n«  إِنَّ اللَّهَ عَلِيمٌ بِما يَصْنَعُونَ  - زيرا خدا به كارهايى كه مىكنند آگاه است . »\r\n/ 26\r\n\r\n[ سوره فاطر ( 35 ) : آيات 9 تا 12 
  ]\r\nوَ اللَّهُ الَّذِي أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ مَيِّتٍ فَأَحْيَيْنا بِهِ الْأَرْضَ بَعْدَ\r\n\r\n\r\n","description":"","footnote":"\r\n( 13 ) - همان مأخذ ، ص 352 .\r\n","page_name":" 28 ","page_number":28},
  {"content":"\r\n\r\nمَوْتِها كَذلِكَ النُّشُورُ ( 9 ) مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ ( 10 ) وَ اللَّهُ خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ جَعَلَكُمْ أَزْواجاً وَ ما تَحْمِلُ مِنْ أُنْثى وَ لا تَضَعُ إِلاَّ بِعِلْمِهِ وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ إِلاَّ فِي كِتابٍ إِنَّ ذلِكَ عَلَى اللَّهِ يَسِيرٌ ( 11 ) وَ ما يَسْتَوِي الْبَحْرانِ هذا عَذْبٌ فُراتٌ سائِغٌ شَرابُهُ وَ هذا مِلْحٌ أُجاجٌ وَ مِنْ كُلٍّ تَأْكُلُونَ لَحْماً طَرِيًّا وَ تَسْتَخْرِجُونَ حِلْيَةً تَلْبَسُونَها وَ تَرَى الْفُلْكَ فِيهِ مَواخِرَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 12 )\r\n/ 27\r\n\r\nمعناى واژه‌ها\r\n10 [ يبور 
  ] : از « بار » آن گاه كه تباه و فاسد شود ، يعنى مكر و نيرنگشان تباه مىشود و اثر نمىكند .\r\n12 [ مواخر 
  ] : جمع ماخره ، كشتيهايى كه امواج دريا را مىشكافند و پيش مىروند ، و گويند « مخرت السّفينة الماء » يعنى كشتى با صدا آب را شكافت تا بگذرد و پيش رود .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n/ 28\r\n\r\nعزّت ، همگى از آن خداست\r\n\r\nرهنمودهايى از آيات :\r\nدر چارچوب بيان تدبير خدا در امور آسمانها و زمين ، و جايگزين ساختن حالت آرامش و استقرار در نفوس مؤمنان به دو ، روند آيات در اين جا ميان سنّتها و قوانين خداوند در آفرينش و سنّتهاى او در زندگى بشر پيوندى برقرار مىكند .\r\nو ما را فرا مىخواند تا نظرى پژوهشگر به ابر بيفكنيم كه بادها آن را مىرانند و به سرزمينى مرده مىفرستند و آن زمين را زنده مىكند ، سپس نظرى به زندگى انسان و انگيزه‌ها و آرمانهايى كه در دلش خلجان مىكند بيندازيم . هر شخصى مىخواهد كه عزيز و داراى مقام و پايگاهى منيع باشد ، امّا برخى راه را به خطا مىروند ، و نمىدانند كه عزّت و تسلّط حقيقى بيگمان نزد خداى عزّ و جلّ است ، و بالا رفتن و معراج به سوى او همان ايمان و كردار نيك است . اين خطا انسان را به نيرنگ سازى و مكر مىكشاند ، و نيرنگ و مكر بد جز صاحب خود را فرا نمىگيرد ، پس وى به هيچ عزّت و توانگرى دست نمىيابد .\r\nپروردگار ما ، سبحانه و تعالى ، ما را يادآور روزگار ناتوانى و ضعفمان مىشود : كيست كه ما را توانا كرد ؟ آيا ما نطفه‌اى از منى نبوديم ؟ / 29 كيست كه ما را بدين تناسب اندام و اعتدال درآورد ؟\r\nبراستى پروردگارى كه از نطفه‌اى ناچيز انسانى متناسب اندام برآورد ، هموست كه به هر كس بخواهد عزّت مىدهد و هر كس را بخواهد خوار و ذليل مىكند . گفتگو از عزّت و چيرگى به گفتگو دربارهء دو دريا مىپيوندد كه يكى شيرين و گواراست و آن ديگرى شور و تلخ ، و با آن كه آن دو ( از لحاظ كيفيّت ) با يكديگر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبرابر نيستند ، خداوند از هر دو دريا بندگان خود را روزى مىدهد ، چنان كه از آنها گوشت تازه ( ماهى آب شيرين و ماهى آب شور ) بيرون مىآورند و نيز به وسيلهء كشتيها از آنها براى حمل و نقل بهره مىبرند .\r\nمجموع اين سخن را خداى سبحان به موضوع شب و روز مربوط مىسازد :\r\nكيست كه روز را وارد شب و شب را داخل روز مىكند ؟ آيا او خدا نيست ؟ پس چرا ما عزّت را از ديگرى جز او مىجوييم ؟\r\n\r\nشرح آيات :\r\n[ 9 
  ] مؤمن به راستى زندگى را مدرسه‌اى مىسازد ، و با بصيرت و ديدهء حق بين خود به اطراف و زواياى آن نظر مىافكند تا هشيارى و هدايتش بيفزايد ، و از بزرگترين و دل‌انگيزترين جلوه نماييهاى زندگى لحظهء شكفتن آن است ، آن گاه كه خدا به بادها فرمان مىدهد ابرهاى سنگين و پربار بركات را به زمينهاى مرده ببرند ، بدان جا كه سكون همه چيز را در برگرفته است ، و پروردگار بدان ابرها آن زمين را زنده مىكند .\r\n«  وَ اللَّهُ الَّذِي أَرْسَلَ الرِّياحَ فَتُثِيرُ سَحاباً  - خداست كه بادها را فرستاد تا ابر را برانگيزند . » بادها ابر را برمىانگيزند ، هم چنان كه كشاورز زمين را براى كشاورزى برمىانگيزد ( و آماده مىسازد ) ، پس بادها ابر را هر گونه خدا بخواهد ، مىرانند و مىفرستند .\r\n«  فَسُقْناهُ إِلى بَلَدٍ مَيِّتٍ  - پس ما آن را به سرزمينى مرده مىرانيم . » كلمهء « مىرانيم » دلالت بر آن دارد كه پروردگار ماست كه تدبير باران مىكند و آن را به سرزمينى مرده مىفرستد و آن سرزمين را زنده مىكند ، و آبيارى باران بىنظم نيست بلكه تابع كردار آدميزاد است . پس باران يك سال در يك سرزمينى كمتر از باران سالى ديگر نيست ، ولى كردار بشر است كه آن را مىافزايد يا به كلّى مىكاهد ، / 30 و بادها جز وسيله‌اى نيستند زير خدا كارها را به وسيلهء اسباب\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nآنها مىگذراند .\r\n«  فَأَحْيَيْنا بِهِ الْأَرْضَ بَعْدَ مَوْتِها  - پس زمين مرده را به آن زنده مىكنيم ، » بيا ، به سوى زمينى مرده كه ببينى مردم از گرسنگى به خاك هلاك افتاده و جانداران زار و نزار شده‌اند و پهنهء زمين از تشنگى به شكايت مىنالد ، و چون پروردگار بر آن آبى فرو بارد به جنبش درآيد و زندگى به آدمى روى آورد و جانداران جانى تازه گيرند ، اين نمودارى از مظاهر شكفتن زندگى است .\r\n«  كَذلِكَ النُّشُورُ  - رستاخيز قيامت نيز چنين است . » [ 10 
  ] همان گونه كه پروردگار زمين را به وسيلهء باران زنده مىكند ، و همان سان كه مردگان را هر گونه بخواهد به روز رستاخيز برمىانگيزد ، همين طور پروردگار ما جامعهء عقب نگاهداشته‌اى را كه سكون گورستان بر آن احاطه يافته است به عزّت و چيرگى خود زنده مىكند ، پس اگر مجتمعى استقلال و پيشرفت و عزّت و در نتيجه زندگى بخواهد بر عهدهء آن مجتمع است كه با كردار نيك و سخن پاكيزه و خوش به جانب خداوند عروج كند و خود را فرا برد .\r\nاين قدرت خداست كه اين سرزمينى را كه همه چيز در آن مرده است به جنبش و زندگى باز مىآورد ، پس چگونه رستاخيز و قيامت را انكار مىكنند ؟ آيا باور ندارند كه پروردگار ما قادر باشد نظر چنين بارانى را بر گورهاى آنان ببارد ، و زندگى در آن گورها ببالد ، همان گونه كه كشتزار مىرويد و مىبالد ، و مردم از گورهاى خود بيرون آيند ، همان سان كه گياهان سر از خاك برمىآورند ؟ برخى روايات بر اين انديشه دلالت دارد كه خداوند چهل صبحگاه از آسمان باران مىفرستد و جسمها مىرويند ، و زمين مانند زهدان مادر مىشود .\r\n«  مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً  - هر كه خواهان عزّت است بداند كه عزّت ، همگى از آن خداست . » نه نزد شريكانى ( كه براى او تراشيده‌اند ) ، مگر نه اين كه ( هر كس به غير خدا عزّت جويد ذليل و خوار شود ) ؟\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n«  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  - سخن خوش و پاك به سوى او بالا مىرود و كردار نيك است كه آن را بالا مىبرد ، » / 31 سخن خوش و پاك همان عقيدهء شايسته و درست است ، زيرا كلمه در قرآن بر لفظ دلالت ندارد بلكه بر معنايى فراتر از آن دلالت مىكند ، چنان كه پروردگار سبحان ما ( بدين مفهوم ) گويد : «  مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ  - كلمهء طيّبه به درختى پاك مىماند كه ريشه‌اش در زمين استوار است و شاخه‌هايش در آسمان » . « 14 » اين آيه را به رهبرى مكتبى تفسير كرده‌اند ، و شك نيست كه قلّه و اوج عقيدهء شايسته و مظهر راستين بودن انسان در ايمان خود همان تسليم به رهبرى الهى ( ولايت ) است و كلمهء پاكيزه به جانب پروردگار فرا مىرود و صاحب خود را از لحاظ معنوى با خود به بالا مىكشاند . آيا ايمان سنگين‌ترين چيزى نيست كه در ترازوى بنده وجود دارد ؟ و خدا را به چيزى همتاى توحيد بندگى نكنند ؟\r\nشك نيست كه سخن خوش و پاك - همانند درخت پاك - شاخه‌هايش در هر افقى پراكنده مىشود ، و تسامح و دوستى و ترك تعصّبها و افكار يأس آميز و منفى همه از عقيدهء درست حاصل مىشود ، و اين همه بنده را به خوبى به پروردگارش نزديك مىكند .\r\nهم چنان كه كردار نيك به سوى خدا فرا مىرود و صاحب خود را بالا مىبرد و به خدا نزديك مىسازد ، سخن پاكيزه و كردار نيك جامعه را نيز به عزّت الهى مىپيوندد .\r\nبراى كردار نيك دو تفسير ياد شده است :\r\nتفسير نخست : اين كه كردار نيك سخن پاكيزه‌اى را فرا مىبرد ، « 15 » پس عقيدهء نيكوكردار نيك را بالا مىبرد زيرا از نيكوكار بىايمان كردارى پذيرفته\r\n\r\n\r\n","description":"","footnote":"\r\n( 14 ) - مأخوذ از آيه 24 ، سوره ابراهيم  ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ . . .  - م .\r\n( 15 ) - التفسير الكبير ، امام فخر رازى ، ج 26 ، ص 8 .\r\n","page_name":" 33 ","page_number":33},
  {"content":"\r\n\r\nنمىشود «  إِنَّما يَتَقَبَّلُ اللَّهُ مِنَ الْمُتَّقِينَ  - خدا از پرهيزگاران مىپذيرد » . « 16 » تفسير دوم : اين كه عقيدهء راستين و سخن پاكيزه را كردار نيك بالا مىبرد ، پس كردار نيك به منزلهء بالهاى پرنده است .\r\nاين حقيقت در زندگى اجتماعى بدين سان جلوه‌گر مىشود كه سخن پاكيزه و كردار نيك / 32 همواره اجتماع را بدان جا كه عزّت الهى وجود دارد فرا مىبرند . امّا اين امر چگونه صورت مىپذيرد ؟\r\nهمان گونه كه قايق با جريان آب حركت مىكند ، زندگى نيز با قوانين و سنّتهايى كه حاكم بر آن است حركت مىكند ، پس زندگى هر كسى را كه با اين سنّتها همراه و هماهنگ باشد به بالا مىبرد ، و هر كس با آنها مخالفت ورزد كوشش بىحاصل و ناكام و طرحهايش نقش بر آب مىشود .\r\nرشك و كين و تهمت و دشمنى پيوندهاى اجتماع را از هم مىگسلد ، در حالى كه خداوند زندگى را بر پايهء وحدت نهاده است نه پراكندگى ، پس جريان زندگى در جهت گردهم آمدن و پيوستن حركت مىكند ، آيا آن چنان حركت قهقرايى به سوى خداى سبحان فرا مىرود ؟ هرگز بلكه آنچه به سوى خدا بالا مىرود دوستى و همكارى و از خود گذشتگى است .\r\nبراستى كه هستى بر پايهء سازندگى قرار دارد نه ويرانى و نابودى ، و كسى كه سازنده است بر كسى كه ويرانگر باشد تقدّم دارد زيرا سنّتهاى الهى سازندگان را تأييد مىكند ، و آنان كه بد انديشى مىكنند و براى بديها مكر مىورزند ، و معتقدند كه مىتوانند بدين وسيله پيشرفت كنند در اشتباهند ، اين گروه نه تنها به سوى خدا فرا نمىروند و چيزى از عزّت او را بهره نمىبرند ، بلكه عذابى سخت نيز دارند .\r\n«  وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ  - و براى آنان كه از روى مكر به تبهكارى مىپردازند عذابى است سخت ، » مكر همان حيله است ، و كسى كه بر اساس حيله زندگى كند رستگار\r\n\r\n\r\n","description":"","footnote":"\r\n( 16 ) - المائدة / 27 .\r\n","page_name":" 34 ","page_number":34},
  {"content":"\r\n\r\nنمىشود .\r\n«  وَ مَكْرُ أُولئِكَ هُوَ يَبُورُ  - و مكر آنان از ميان برود . » كردار نيك تو را پروردگار فرا مىبرد ، و مكر آنان را فرود مىآورد و « يبور » يعنى تباه مىكند . بسيارى از كسان مردم را چپاول مىكنند ، مانند قاچاقچيان و نيرنگبازان ، گاه مىبينيم كه يك بار سودى خيالى مىبرند ولى سرانجام زيان مىبينند .\r\nو عزّت يعنى اين كه راه درست و استوار را بيابى ، و در آن راهسپار شوى ، در آن هنگام مىبينى كه تمام قوانين و سنّتهاى زندگى به تو خدمت مىكنند .\r\n/ 33 [ 11 
  ] سياق آيات شمول و فراگيرى تدبير خدا را در شؤون انسان تأكيد مىكند و روشن مىسازد كه چگونه دگرگونيهاى زندگى بشر به دست تقدير خداى سبحان جريان مىيابد ، نخست او ما را از خاك آفريده و سپس نطفه و سپس براى ما همسرانى آفريده است و فرزندانى را نصيب ما كرده كه ما خود جنس جنين و مقدّرات او را نمىدانيم .\r\n«  وَ اللَّهُ خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ جَعَلَكُمْ أَزْواجاً  - خدا شما را از خاك و سپس از نطفه بيافريد . آن گاه جفتهاى يكديگرتان قرار داد ، » تا با يكديگر انس و الفت پيدا كند .\r\n«  وَ ما تَحْمِلُ مِنْ أُنْثى وَ لا تَضَعُ إِلَّا بِعِلْمِهِ  - هيچ زنى باردار نمىشود و نمىزايد مگر به علم او ، » زيرا تو در خصوص جنس جنين هيچ انديشه‌اى ندارى ، ولى خدا مىداند كه هر زنى چه چيزى را باردار شده ، آيا نر است يا ماده ، هم چنان مىداند كه سرنوشت او چه خواهد شد .\r\n«  وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ إِلَّا فِي كِتابٍ  - و عمر هيچ سالمندى به درازا نكشد و از عمر كسى كاسته نگردد ، جز آن كه همه در كتابى نوشته شده است ، » عمر اين نوزاد چه قدر خواهد بود ، و آيا عمرى دراز خواهد داشت ؟ يا اجل\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر اوان كودكى يا در عنفوان جوانى او را در خواهد ربود ؟ تمام اين پرسشها در كتابى كه نزد خداست موجود است « و پروردگار من نه خطا مىكند و نه فراموش » . « 17 » «  إِنَّ ذلِكَ عَلَى اللَّهِ يَسِيرٌ  - و اين كارها بر خدا آسان است . » اين كارها آن گونه كه نزد تو دشوار است نزد خدا دشوار نيست .\r\n[ 12 
  ] «  وَ ما يَسْتَوِي الْبَحْرانِ هذا عَذْبٌ فُراتٌ سائِغٌ شَرابُهُ وَ هذا مِلْحٌ أُجاجٌ  - اين دو دريا يكسان نيستند : يكى آبش شيرين و گواراست و يكى شور و تلخ ، » شيرين و تلخ تأكيد شدّت گوارايى و شدّت شورى است .\r\n«  وَ مِنْ كُلٍّ تَأْكُلُونَ لَحْماً طَرِيًّا وَ تَسْتَخْرِجُونَ حِلْيَةً تَلْبَسُونَها  - از هر دو گوشت تازه مىخوريد ، و از آنها زيورهايى براى آرايش پيكر خويش بيرون مىكشيد ، » / 34 از آب شيرين و شور گوشت ( ماهى و انواع آبزيان ) مىخوريد و زيور ( مرواريد و مرجان و صدف ) بيرون مىآوريد . دير زمانى مفسّران در حيرت بودند كه چگونه از آب شيرين گوارا زيور بيرون مىآيد ؟ تا آن كه دانش به ميان آمد و امكان پرورش مرواريد را در رودها و آب شيرين ثابت كرد .\r\n«  وَ تَرَى الْفُلْكَ فِيهِ مَواخِرَ  - و مىبينى كشتيها را كه آب را مىشكافند . » در همهء آبها ، از شيرين و شور ، براى دو امر :\r\nنخست :\r\n«  لِتَبْتَغُوا مِنْ فَضْلِهِ  - تا شما از فضل خدا روزى طلبيد ، » زيرا كشتى بهترين وسيلهء حمل و نقل كالا ميان ملتهاست .\r\nدوم :\r\n«  وَ لَعَلَّكُمْ تَشْكُرُونَ  - و باشد كه سپاس گزاريد ، » چون نعمتها وسيله‌اى است براى كمال معنوى كه سپاسگزارى از خداوند نمايانگر آن مىباشد .\r\n\r\n\r\n","description":"","footnote":"\r\n( 17 ) - تعبيرى است قرآنى  لا يَضِلُّ رَبِّي وَ لا يَنْسى  طه / 52 .\r\n","page_name":" 36 ","page_number":36},
  {"content":"\r\n\r\n/ 35\r\n\r\n[ سوره فاطر ( 35 ) : آيات 13 تا 23 
  ]\r\nيُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى ذلِكُمُ اللَّهُ رَبُّكُمْ لَهُ الْمُلْكُ وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ ( 13 ) إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ وَ يَوْمَ الْقِيامَةِ يَكْفُرُونَ بِشِرْكِكُمْ وَ لا يُنَبِّئُكَ مِثْلُ خَبِيرٍ ( 14 ) يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ ( 15 ) إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ ( 16 ) وَ ما ذلِكَ عَلَى اللَّهِ بِعَزِيزٍ ( 17 )\r\nوَ لا تَزِرُ وازِرَةٌ وِزْرَ أُخْرى وَ إِنْ تَدْعُ مُثْقَلَةٌ إِلى حِمْلِها لا يُحْمَلْ مِنْهُ شَيْءٌ وَ لَوْ كانَ ذا قُرْبى إِنَّما تُنْذِرُ الَّذِينَ يَخْشَوْنَ رَبَّهُمْ بِالْغَيْبِ وَ أَقامُوا الصَّلاةَ وَ مَنْ تَزَكَّى فَإِنَّما يَتَزَكَّى لِنَفْسِهِ وَ إِلَى اللَّهِ الْمَصِيرُ ( 18 ) وَ ما يَسْتَوِي الْأَعْمى وَ الْبَصِيرُ ( 19 ) وَ لا الظُّلُماتُ وَ لا النُّورُ ( 20 ) وَ لا الظِّلُّ وَ لا الْحَرُورُ ( 21 ) وَ ما يَسْتَوِي الْأَحْياءُ وَ لا الْأَمْواتُ إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ ( 22 )\r\nإِنْ أَنْتَ إِلاَّ نَذِيرٌ ( 23 )\r\n\r\nمعناى واژه‌ها\r\n13 [ قطمير 
  ] : پوستهء نازك هستهء خرما ، يعنى پرده‌اى كه روى هسته را گرفته است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n/ 37\r\n\r\nشما همه به خدا نيازمنديد\r\n\r\nرهنمودهايى از آيات :\r\nانسان به برخى نخهاى واهى ( تار عنكبوتى ) چنگ در مىزند ، و آن ريسمان محكمى را كه ناگزير بايد بدان دست در زند رها مىكند . آيات قرآن به ما يادآورى مىكند كه مدبّر آسمانها و زمين همانا خداوند است ، پس اوست كه از شب مىكاهد و به روز مىافزايد و از روز مىكاهد و به شب مىافزايد ، و خورشيد و ماه را رام كرده است ، و به راستى ملك و دارندگى از آن اوست ، پس چرا ما او را نخوانيم ، در حالى كه كسانى كه آنها را شريكان ( خدا ) مىخوانند حتى به اندازهء پوستهء نازك رويهء هستهء خرما چيزى ندارند .\r\nبه طبع به هنگام سختى ، آن جا كه بشر ناتوانى حقيقى خود را احساس مىكند ، اين شريكان ساختگى ذرّه‌اى نمىارزند و نداى كسى را نمىشنوند ، و اگر هم بشنوند پاسخى نمىدهند .\r\nامّا روز قيامت اينان شفاعت كسى را نمىكنند ، زيرا منكر آنند كه مشركان آنان را شريك خدا پنداشته بودند .\r\nآن گاه پروردگار ما اين حقيقت را تأكيد مىكند و مىگويد : «  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ / 38 الْغَنِيُّ الْحَمِيدُ  - اى مردم همهء شما به خدا نيازمنديد و خداست كه بىنياز ستودنى است » ، « 18 » زيرا مىتواند در مدّتى كمتر از چشم برهم زدنى همهء شما را نابود كند و به جاى شما مجموعهء بشرى تازه‌اى\r\n\r\n\r\n","description":"","footnote":"\r\n( 18 ) - همين سورهء فاطر / 15 .\r\n","page_name":" 38 ","page_number":38},
  {"content":"\r\n\r\nبه وجود آورد . آيا هيچ نيازمنديى بزرگتر از اين نيازمندى وجود دارد ؟ انسان در هستى خود و در ارائه بقاى خويش به پروردگار خود نيازمند است ، و آيا توانگرى و بىنيازييى بزرگتر از بىنيازى پروردگار وجود دارد ، كه اگر بخواهد شما را از ميان مىبرد و مردمى تازه مىآورد ؟ و اين كار بر او بسيار سبك و آسان است .\r\nسپس سياق آيات از مسئوليّت انسان نسبت به تمام كارهاى خود در برابر پروردگارش سخن مىگويد و اين كه نزد خدا نيكوكار و كافر يكسان نيستند ، هم چنان كه نابينا و بينا ، و تاريكى و روشنايى ، و سايه و گرماى آفتاب و زندگان و مردگان يكسان نيستند .\r\nپس براى گريختن از مسئوليّت روا نيست كه به شريكان ساختگى ( براى خدا ) اعتماد كرد ، زيرا امكان افكندن مسئوليت بر عهدهء ديگران وجود ندارد .\r\nو همانا پيامبر براى بيم دادن آمده است ( چه تبهكاريها و بديها مجازاتى به دنبال دارد ) و در نتيجه او متحمّل هيچ يك از عواقب و پيامدهاى اعمال امّت خود نيست .\r\n\r\nشرح آيات :\r\n[ 13 
  ] «  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  - شب را داخل روز مىكند و روز را وارد شب مىسازد . » شب و روز به سبب حركت خورشيد ، به صورتى پيگير از پس يكديگر مىرسند و درهم وارد مىشوند .\r\nيكى از مفسّران گويد : كلمهء « يولج » دلالت بر استمرار دارد زيرا « ايلاج » و ورود در هر لحظه صورت مىگيرد ، چنان كه در اين ساعت در يكى از شهرها شب حكمفرماست ، و پس از دو دقيقه شب به شهرى ديگرى در مىآيد ، و در برابر همان هنگام روز در شهرى ديگر فرا مىرسد و / 39 در شهر سوم ظهر است .\r\nتفسيرى ديگر اين است كه شب و روز در فصلهاى سال پاره‌اى از يكديگر را مىگيرند ، پس يك بار شب درازتر است و يك بار روز .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n«  وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى  - و آفتاب و ماه را رام كرد . هر يك تا زمانى معيّن در حركت‌اند ، » خورشيد و ماه مىگردند ، ولى نه تا بىنهايت ، و آن كه گويد خورشيد و ماه ابدى و جاودانه‌اند دروغ گويد ، هرگز چنين نيست . مثلا اين خورشيد ما اكنون دوران پيرى را مىگذراند ، و آنچه در جهان هستى وجود دارد بر اين پايان دلالت مىكند . اين انفجارهاى عظيم كه در خورشيد روى مىدهد گواه كاهش دائم آن است ، و انفجارهايى كه گاه گاه دربارهء بعضى خورشيدهاى ( كهكشان خود يا كهكشانهاى ديگر ) مىشنويم براى ما مؤكّد مىسازد كه خورشيد ما را نيز ناگزير پايانى است .\r\n«  ذلِكُمُ اللَّهُ رَبُّكُمْ  - اين است خدا پروردگار شما . » كيست كه شب را در روز و روز را در شب وارد مىكند ؟ و كيست كه خورشيد و ماه را رام ساخته است كه هر يك تا زمانى معيّن و مهلتى معلوم جريان دارند ؟ بيگمان او خداوند پروردگار شماست و هموست كه به حقّ مالك و دارندهء همه چيز است .\r\n«  وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ  - چيزهايى را كه سواى او به خدايى مىخوانيد مالك پوستهء هستهء ميان خرمايى هم نيستند . » قطمير پوستهء نازك روى هستهء خرماست ، و كسان و چيزهايى كه سواى پروردگار به خدايى خوانده مىشوند حتى به اندازه آن پوستهء نازك نيز مالكيّتى ندارند .\r\n[ 14 
  ] «  إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ  - اگر آنها را بخوانيد صدايتان را نمىشنوند و اگر بشنوند ، پاسختان نگويند ، » پس چگونه سخن در گوشى يا پنهانى شما را بشنوند ، يا هنگامى كه در ظلمات آنها را فرا مىخوانيد ، صدايتان به آنها برسد ، و به فرض كه صدايتان را بشنوند ، پاسخى به شما نمىدهند ، زيرا آنها خود اراده و اختيارى ندارند و نمىتوانند زيانى را از خود دور سازند ، پس چگونه مىتوانند سودى را براى شما جلب كنند ؟\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n« / 40  وَ يَوْمَ الْقِيامَةِ يَكْفُرُونَ بِشِرْكِكُمْ  - و در روز قيامت شرك آوردنتان را انكار كنند . » فرشتگان و پيامبرانى همچون عيسى و اولياء صالح همه شرك آوردن شما را ناستوده و زشت مىشمارند و از شما و عبادتى كه نسبت به ايشان معمول داشته‌ايد بيزارى و دورى مىجويند ، هم چنان كه نظاير و همانندانتان نيز شما و شركتان را تكفير مىكنند و زشت و ناروا مىشمرند .\r\n«  وَ لا يُنَبِّئُكَ مِثْلُ خَبِيرٍ  - و كس همانند ( خداى ) آگاه خبر دارت نكند . » خبير كسى است كه از چيزى خبر مىدهد ، و ابعاد آن را مىشناسد ، و چه كسى آگاهتر از پروردگار كه خود آفريننده است و علم او بر همه چيز احاطه دارد ؟\r\n[ 15 
  ] احساس بىنيازى كه قرآن آن را استغنا ناميده است ، و همان است كه صاحب خود را به خودپرستى و سركشى فرا مىخواند ، به راستى بيمارى خطرناكى است ، زيرا انسان را در وضعى قرار مىدهد كه در حالت وهم و پندار به سر مىبرد و با حقايق همزيستى ندارد ، از اين رو پروردگار ناتوانى و عجزى را كه بر ما احاطه دارد به ما يادآور مىشود .\r\n«  يا أَيُّهَا النَّاسُ أَنْتُمُ الْفُقَراءُ إِلَى اللَّهِ  - اى مردم همهء شما به خدا نيازمنديد . » چه كس از ما نيازمندتر ، كه پروردگار ما را در محور عجز و ناتوانى و مسكنت قرار داده ، زيرا هر چه داريم از ذات سبحان او داريم . امام حسين ( عليه السلام ) در تضرّع خود مخصوص به روز عرفه گويد :\r\n« الهى ! من در توانگرى خويش نيازمند و فقيرم ، پس چگونه در نيازمندى و فقر خويش نيازمند نباشم » .\r\n«  وَ اللَّهُ هُوَ الْغَنِيُّ الْحَمِيدُ  - و خداست كه بىنياز ستودنى است . » توانگرى عادتا همراه با پستى و لئيمى است ، امّا خداوند توانگرى است ستوده ، پس او توانگر است و از توانگرى خود به ديگران مىبخشد ، و توانگرى است\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nكه بر ديگران بخل نمىورزد ، بلكه «  لَوْ أَنْتُمْ تَمْلِكُونَ خَزائِنَ رَحْمَةِ رَبِّي إِذاً لَأَمْسَكْتُمْ خَشْيَةَ الْإِنْفاقِ  - اگر شما مالك همهء خزاين پروردگار من بوديد ، از بيم درويشى امساك پيشه مىكرديد » « 19 » ، و او ستوده‌اى است كه او را بر توانگريش مىستايند .\r\n/ 41 [ 16 
  ] از نشانه‌هاى نيازمندى ما افراد بشر قدرت خداست كه بر ما تسلّط و احاطه دارد و هر گاه بخواهد ما را نابود مىكند و كسانى ديگر را به جاى ما مىآورد .\r\n«  إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ  - اگر بخواهد شما را از ميان مىبرد و آفريدگانى تازه مىآورد . » [ 17 
  ] مىتواند همهء شما را از ميان ببرد ، و با ديگران عوض كند ، آنها را به آسانى مىآفريند ، زيرا او در آفرينش خود به چاره‌گرى نمىپردازد و به دشوارى نمىافتد ، تنها چون چيزى را اراده كند بدان مىگويد : باش و مىشود .\r\nدر حديث از امام صادق - عليه السلام - آمده است كه گفت :\r\n« خداوند مشيّت را پيش از چيزها آفريد ، سپس چيزها را بدان مشيّت بيافريد » ، « 20 » پس هنگامى كه چيزى را بخواهد آن چيز به وجود مىآيد ، و در حديث مأثور آمده است : « ( تحقّق ) فرمان او در ميان كاف و نون است » . « 21 » «  وَ ما ذلِكَ عَلَى اللَّهِ بِعَزِيزٍ  - و اين كار بر خدا دشوار نيست . » فرض كنيم كه مشيّت مطلق خداى سبحانه و تعالى - كه هيچ چيزى آن را محدود نمىسازد - اقتضا كند كه وجود تمام هستى پايان يابد . آيا كسى در اين باره از او پرسشى مىكند ؟ هرگز .\r\nخدا نور هستى را لحظه به لحظه از سرچشمهء رحمت خود مىپراكند ، پس\r\n\r\n\r\n","description":"","footnote":"\r\n( 19 ) - الاسراء / 100 .\r\n( 20 ) - توحيد صدوق ، ص 339 .\r\n( 21 ) - يعنى بين حرف اوّل و آخر كلمهء كن ، به معنى « شو » . به تعبير ديگر هنوز كلمهء « شو » تمام نشده امر او تحقّق مىيابد - م . )\r\n","page_name":" 42 ","page_number":42},
  {"content":"\r\n\r\nاگر اين پرتوفشانى يك لحظه متوقّف شود همه چيز متوقّف مىشود و باز مىايستد ، بنا بر اين آيا ما توانگريم يا پروردگار ستودهء ما ؟ ! از اين حقايق چه الهام مىگيريم ، و اين حقايق چگونه بايد بر ما و رفتارمان انعكاس يابد ؟\r\n/ 42 پاسخ :\r\n1 - از آن جا كه خداوند بىنياز ستوده است نعمت و فيض خود را بر آفريدگان مىپراكند ، مگر آن كه نافرمانى كنند و خود با سركشى و ستم وضع خويش را دگرگون سازند ، آن جاست كه ستمكاران به جزائى مناسب رفتار خود مىرسند و هيچ كس سنگينى بار گناه ديگرى را بر دوش نمىكشد ، پس در دادگاه عدل الهى افكندن مسئوليت بر گردن ديگران سودى ندارد .\r\n2 - بيگمان خداوند به هر كسى كه كارهاى نيك كند پاداش مىدهد ، پس بنا بر اين آن كس هر كار نيكى بكند براى خود مىكند .\r\n[ 18 
  ] «  وَ لا تَزِرُ وازِرَةٌ وِزْرَ أُخْرى  - هيچ كس بار گناه ديگرى را بر دوش نكشد ، » وزر : بار سنگين است ، و وازره : نفس بشرى است كه بار را مىبرد .\r\nو معنى اين آيه اين است كه هيچ كسى گناه ديگرى را بر دوش نمىكشد .\r\nچرا ؟\r\nزيرا هر كسى بار و محمولهء خود را دارد ، و بنا بر اين نمىتواند بار ديگرى را نيز بر دوش كشد .\r\n«  وَ إِنْ تَدْعُ مُثْقَلَةٌ إِلى حِمْلِها لا يُحْمَلْ مِنْهُ شَيْءٌ وَ لَوْ كانَ ذا قُرْبى  - و اگر گرانبارى كسى را به حمل كردن بار خود فراخواند ، هر چند خويشاوند او باشد ، از حمل آن سرباز زند ، » خداوند از زبان كافران گويد : «  وَ قالَ الَّذِينَ كَفَرُوا لِلَّذِينَ آمَنُوا اتَّبِعُوا سَبِيلَنا وَ لْنَحْمِلْ خَطاياكُمْ وَ ما هُمْ بِحامِلِينَ مِنْ خَطاياهُمْ مِنْ شَيْءٍ إِنَّهُمْ لَكاذِبُونَ  - كافران به مؤمنان گفتند : به راه ما بياييد ، بار گناهتان بر گردن ما . حال\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nآن كه اينان بار گناه كسى را بر گردن نخواهند گرفت و دروغ مىگويند » . « 22 » به راستى اگر تو ديگرى را بخوانى كه بار مسئوليت تو را حمل كند ، ذرّه‌اى از آن را حمل نخواهد كرد ، زيرا هر كسى به دنيا مىآيد و به اندازه‌اى كه او را كفايت مىكند مسئوليّت دارد ، و واجب است كه در برابر فشارها و خواهشهاى نفسانى مقاومت و مبارزه كند .\r\n/ 43 تو خود مسئول عمر و جوانى و بيدارى و خواب ، و كوشش و افسردگى ، و ايمان و كفر خويشتنى . پس بر ما واجب است كه بركشيدن بار مسئوليتهاى خود با نيرومندى عزم جزم كنيم تا به يقين دست يابيم .\r\nاما چگونه اين حقيقت بزرگ را درمىيابيم ؟\r\nبدين سان :\r\n1 - از پروردگار خود ، ناديده و در غيب بيم و پروا داريم .\r\n«  إِنَّما تُنْذِرُ الَّذِينَ يَخْشَوْنَ رَبَّهُمْ بِالْغَيْبِ  - تو فقط كسانى را بيم مىدهى كه ( خود ) از پروردگارشان ناديده پروا دارند ، » زيرا تا وقتى ما به عالم غيب ايمان نياوريم حقايق را در نمىيابيم و فهم نمىكنيم .\r\n2 - نماز مىگزاريم .\r\n«  وَ أَقامُوا الصَّلاةَ  - و نماز مىگزارند . » 3 - خويشتن خود را تزكيه و پاك مىسازيم .\r\n«  وَ مَنْ تَزَكَّى فَإِنَّما يَتَزَكَّى لِنَفْسِهِ وَ إِلَى اللَّهِ الْمَصِيرُ  - و هر كه پاك شود براى خود پاك شده و سرانجام همه به سوى خداست . » پس اگر به غيب ايمان آورى ، و نماز بگزارى و خويشتن را به پرورش الهى پرورش دهى ، تو خود استفاده كرده و سود برده‌اى .\r\n[ 19 - 22 
  ] در دنيا مردم را به يك چشم و يكسان مىبينيم ، آن كه پاك و\r\n\r\n\r\n","description":"","footnote":"\r\n( 22 ) - العنكبوت / 12 .\r\n","page_name":" 44 ","page_number":44},
  {"content":"\r\n\r\nتزكيه شده و آن كه نشده ، آن كه شب بيدار مانده يا شب خفته ، تو همه را يكسان مىبينى ، امّا نزد پروردگارشان تفاوت دارند .\r\nقرآن اين حقيقت را در بسيارى از آيات خود تأكيد مىكند ، آن كسى كه خداوند توشهء بصيرت و بينش به دو داده و بر اثر هدايت پروردگار حقايق را مىبيند با آن كس كه آنها را نمىبيند و بينش خود را به خاطر هوايش رها كرده و هدايت الهى را به گمراهى ابليس وانهاده ، تفاوت دارد .\r\n/ 44 «  وَ ما يَسْتَوِي الْأَعْمى وَ الْبَصِيرُ  - نابينا و بينا برابر نيستند . » پس كسى كه از نور عقل خود بهره مىگيرد در پرتو وحى زندگى مىكند ، مگر نه آن كه شرط ديدن وجود چشم در انسان و وجود نور در طبيعت است ؟\r\nهمچنين است مؤمنى كه از نور عقل توشه برگرفته و در جهان نور ، نور رسالت الهى ، زندگى مىكند . در حالى كه ديگرى را ظلمات جاهليّت تلف مىسازد .\r\n«  وَ لَا الظُّلُماتُ وَ لَا النُّورُ  - و نه تاريكى و روشنى ( برابر باشد ) . » كسى كه در نور با بينايى زندگى مىكند ، اطمينان نفس دارد ، و خدا او را از حوادث و مصيبتها نگاه مىدارد ، و او در سايهء خدا به سلامت متنعّم مىشود ، در حالى كه ديگرى را حرور كه همان گرماى سخت باشد مىسوزاند .\r\n«  وَ لَا الظِّلُّ وَ لَا الْحَرُورُ  - و نه سايه و گرماى سخت آفتاب . » مؤمن زنده است زيرا از آژيرها و اعلام خطرها استفاده مىكند و از خطرگاهها مىپرهيزد ، در حالى كه كافر مرده است و با محيط خود سازگارى و هماهنگى نمىكند .\r\n«  وَ ما يَسْتَوِي الْأَحْياءُ وَ لَا الْأَمْواتُ إِنَّ اللَّهَ يُسْمِعُ مَنْ يَشاءُ  - و زندگان و مردگان برابر نيستند . خدا هر كه را خواهد مىشنواند . » دل زنده سخن خدا را مىشنود .\r\n«  وَ ما أَنْتَ بِمُسْمِعٍ مَنْ فِي الْقُبُورِ  - و تو ( اى پيامبر ) نمىتوانى سخن خود را به مردگانى كه در گور خفته‌اند بشنوانى . » اما دل مرده‌اى كه گناهان بر او انبوه شده ، و در گور گناهان پنهان گشته\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاست ، تو نمىتوانى به چنان دلى سخنى بشنوانى .\r\n[ 23 
  ] «  إِنْ أَنْتَ إِلَّا نَذِيرٌ  - تو ( اى پيامبر ) جز بيم دهنده‌اى نيستى ، » زيرا هدف رسالت بيش از بيم دادن و اعلام خطر نيست ، امّا اين كه تو ( اى آدمى ) اين اعلام خطر را بشنوى يا نشنوى ، / 45 اين مسئوليّت خود تو و بر عهدهء شخص توست .\r\nانتظار نداشته باش كه كسى تو را مجبور به ايمان كند ، بلكه اين تو خود هستى كه بايد به سوى آن هدايت و رهنمود بدوى و بكوشى .\r\n/ 46\r\n\r\n[ سوره فاطر ( 35 ) : آيات 24 تا 32 
  ]\r\nإِنَّا أَرْسَلْناكَ بِالْحَقِّ بَشِيراً وَ نَذِيراً وَ إِنْ مِنْ أُمَّةٍ إِلاَّ خَلا فِيها نَذِيرٌ ( 24 ) وَ إِنْ يُكَذِّبُوكَ فَقَدْ كَذَّبَ الَّذِينَ مِنْ قَبْلِهِمْ جاءَتْهُمْ رُسُلُهُمْ بِالْبَيِّناتِ وَ بِالزُّبُرِ وَ بِالْكِتابِ الْمُنِيرِ ( 25 ) ثُمَّ أَخَذْتُ الَّذِينَ كَفَرُوا فَكَيْفَ كانَ نَكِيرِ ( 26 ) أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَأَخْرَجْنا بِهِ ثَمَراتٍ مُخْتَلِفاً أَلْوانُها وَ مِنَ الْجِبالِ جُدَدٌ بِيضٌ وَ حُمْرٌ مُخْتَلِفٌ أَلْوانُها وَ غَرابِيبُ سُودٌ ( 27 ) وَ مِنَ النَّاسِ وَ الدَّوَابِّ وَ الْأَنْعامِ مُخْتَلِفٌ أَلْوانُهُ كَذلِكَ إِنَّما يَخْشَى اللَّهَ مِنْ عِبادِهِ الْعُلَماءُ إِنَّ اللَّهَ عَزِيزٌ غَفُورٌ ( 28 )\r\nإِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً يَرْجُونَ تِجارَةً لَنْ تَبُورَ ( 29 ) لِيُوَفِّيَهُمْ أُجُورَهُمْ وَ يَزِيدَهُمْ مِنْ فَضْلِهِ إِنَّهُ غَفُورٌ شَكُورٌ ( 30 ) وَ الَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nيَدَيْهِ إِنَّ اللَّهَ بِعِبادِهِ لَخَبِيرٌ بَصِيرٌ ( 31 ) ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ ( 32 )\r\n\r\nمعناى واژه‌ها\r\n27 [ جدد بيض و حمر 
  ] : مفردش جدة ، و مراد از آن راهها و جادّه‌هاست .\r\n[ و غرابيب سود 
  ] : غربيب سياهى بسيار باشد . و غراب ( زاغ سياه ) را به سبب سياهى بسيارش غراب خوانده‌اند .\r\n/ 48\r\n\r\nهر آينه از ميان بندگان خدا تنها دانشمندان از او مىترسند\r\n\r\nرهنمودهايى از آيات :\r\nفرستادن پيامبران ، و تكذيب كافران نسبت به ايشان ، و فرود آمدن عذاب بر كافران به سبب اين تكذيب از سنّتهاى خداوند در خصوص آفريدگان است ، و با وجود اين كه اين سنّتها بمانند ديگر قوانين و سنّتها و نظامها روشن نيست امّا از لحاظ تكرار خود بر همان سبك و سياق تفاوتى ندارد . برخى از سنّتها روزانه روى مىدهد و پاره‌اى از آنها مثلا قرنى يك بار صورت مىپذيرد و بعضى هنگام بروز حوادثى معيّن واقع مىشود .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nرسالت از اين نوع سنّتهاست ، زيرا خداوند در ميان فترتى تا فاصله‌اى ديگر بر حسب نيازمندى بشر پيامبرى را مىفرستد .\r\nبا اين سنّت ، حقيقتى تاريخى تكرار مىشود كه تقريبا خود سنّت و قاعده‌اى است . بدين معنى كه رسالت جديد با مشكلاتى نفسانى و اجتماعى از سوى قومى كه پيامبر به ميان آنان فرستاده شده روبرو مىشود و مىبينى كه بىدرنگ اين رسالت را رد مىكنند .\r\n/ 49 امّا سنّت ديگر اين است كه خداوند انتقام رسالت خود را از كسانى كه با آن مخالفت ورزيده‌اند مىگيرد ، و عذابى بر سر آنها مىفرستد كه آنها را به كلّى نيست و نابود مىكند .\r\nاين انديشه‌اى است كه آيات اين درس پيرامون آن دور مىزند ، امّا انديشهء دوم در اين آيات اين است كه دانش حقيقى ما را به ايمان واقعى فرامىخواند .\r\n\r\nشرح آيات :\r\n[ 24 
  ] غرابتى ندارد كه خداوند پيامبرى به حق بفرستد ، زيرا خداوند پايهء هستى و وجود را بر اساس حق نهاده است ، پس سنّتها و نظامهاى طبيعى حق است ، و حالات تغيير يابنده‌اى كه تابع اين نظامهاست نيز حق است ، و شهوتها و خرد انسان نيز حق است ، و خداوند پيامبر خود را به حق فرستاده تا حق را آشكار سازد و مردم به سوى آن رهنمون شوند ، پس رسالت امرى است كه با انسان و طبيعت هماهنگى دارد و بر همان راه و روش جريان مىيابد .\r\n«  إِنَّا أَرْسَلْناكَ بِالْحَقِّ بَشِيراً وَ نَذِيراً وَ إِنْ مِنْ أُمَّةٍ إِلَّا خَلا فِيها نَذِيرٌ  - ما تو را به حق به رسالت فرستاديم تا مژده دهى و بيم دهى و هيچ امّتى نيست مگر آن كه به ميان ايشان بيم دهنده‌اى بوده است . » اين سنّت است ، زيرا خدا هيچ امّتى را وانهاده كه براى آنها از ميان خودشان بيم دهنده‌اى نفرستاده باشد .\r\n[ 25 
  ] و از حقايقى كه تقريبا به صورت سنّت درآمده است ، تكذيب امّتها\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nنسبت به پيامبران خويش است .\r\n«  وَ إِنْ يُكَذِّبُوكَ فَقَدْ كَذَّبَ الَّذِينَ مِنْ قَبْلِهِمْ جاءَتْهُمْ رُسُلُهُمْ بِالْبَيِّناتِ  - اگر تو را تكذيب مىكنند ، كسانى هم كه پيش از اينان بوده‌اند پيامبرانشان را كه با شواهد و دلايل روشنگر به ميانشان آمده بودند ، تكذيب كرده‌اند . » و بيّنات همان شواهد و حجتهايى است كه از شدّت وضوح و روشنى شكّى در آنها نيست .\r\n«  وَ بِالزُّبُرِ  - و با كتابهاى زبور . » كه همان كتابهايى است كه بر پيامبران فرستاده شده و محتوى بر محتوى بر مجموعه معارف الهى ، هدايت و دلايل آشكار و روشنگريهاست .\r\n/ 50 «  وَ بِالْكِتابِ الْمُنِيرِ  - و كتاب روشنى بخش . » يعنى بصيرتها و بينشهاى روشن . و شايد فرق آن با « زبر - زبورها » اين باشد كه « كتاب المنير » به خصوص بيّنات محكمات كتابهاى ( آسمانى ) است ، در حالى كه « زبر » همان متشابهات و مجملات است .\r\nبا آن كه پيامبران با اين رسالتها و پيام گزاريهاى سه گانه آمده‌اند ، امتها ايشان را تكذيب كرده و دروغگو شمرده‌اند .\r\nبنا بر اين اى مبلّغان رسالتهاى خداوند ! از تكذيب مردم پروا نكنيد ، زيرا تكذيب آنها عادتى است كه پيش از آن كه شما رسالت خود را بياوريد نيز جريان داشته ، و بايد بدانيد كه آنچه بر شما مىگذرد اين است كه قوم شما همان گونه كه رسولان پيشين را تكذيب كرده‌اند شما را نيز تكذيب كنند ، اما خداوند خواه و ناخواه اين رسالت را بر آنها آشكار و مسلّط خواهد كرد .\r\n[ 26 
  ] «  ثُمَّ أَخَذْتُ الَّذِينَ كَفَرُوا فَكَيْفَ كانَ نَكِيرِ  - سپس آنهايى را كه كفر مىورزيدند فرو گرفتم . عقوبت من چگونه بود ؟ » و اين نيز سنّتى است .\r\nعقوبت خدا نسبت به آنها : يعنى عذابى سخت كه آنها را بدان عذاب\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nريشه كن مىكند . آيا از تاريخ خود عبرت نمىگيرند ، و شدّت عذاب خدا را نسبت به روش تكذيبى كه در پيش گرفته‌اند نمىدانند ؟\r\n[ 27 
  ] از بارزترين چيزهايى كه خرد آدمى را برمىانگيزد ، و او را بر آن مىدارد كه به ژرفاى حقايق فرو رود ، تفاوتها و جريانهايى است كه در طبيعت بروز مىكند و آگاهى ما را نسبت به تدبير خداوند ، و قرار داشتن او بر عرش قدرت مىافزايد ، زيرا ادارهء امور گوناگون كه هر يك از آنها به انجام وظيفه‌اى معيّن مىپردازند و هماهنگى ميان آنها و ديگر امور ، بزرگترين گواه خبرگى و قدرتمندى است .\r\nبه نظر مىرسد سياق آيات در اين جا ما را بدين جريانها و تفاوتها يادآور مىشود و سپس بيان مىكند كه كسانى كه از پروردگار خود بيم و پروا دارند همان عالمان‌اند .\r\n«  أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً  - آيا نديده‌اى كه خدا از آسمان باران فرستاد ؟ » / 51 آب باران يكى است امّا خداوند به وسيلهء آن ميوه‌هايى گوناگون و رنگارنگ مىروياند .\r\n«  فَأَخْرَجْنا بِهِ ثَمَراتٍ مُخْتَلِفاً أَلْوانُها  - و بدان ميوه‌هاى گوناگون رويانيديم ؟ » « ألوان » يعنى رنگها جانب ظاهر و آشكار اختلاف و تنوّع هستند ، ولى جوانب ديگر را نيز نشان مىدهند و منعكس مىسازند كه عبارت است از : اختلاف در مزه ، و شكل و فايده ، و ميل مردم بدانها .\r\nكشتزارها و دشتها را رها مىكنيم و به كوه‌ها مىپردازيم كه خداوند دربارهء آنها مىگويد .\r\n«  وَ مِنَ الْجِبالِ جُدَدٌ بِيضٌ  - و از كوه‌ها راهها پديد آورديم ، سفيد . » جدّد از جادّه و همان راه يا طريق است .\r\n«  وَ حُمْرٌ مُخْتَلِفٌ أَلْوانُها وَ غَرابِيبُ سُودٌ  - و سرخ و رنگارنگ و به غايت\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسياه . » كوه‌ها از لحاظ رنگ از سفيد تا سياه با يكديگر تفاوت دارند ، و حتى در يك كوه نيز رنگهاى گوناگون است و بالا و پايين و بدنه‌هاى آن به رنگهاى متفاوت است .\r\nشايد اين آيه دلالت بر طبقات مختلف زمين دارد كه در كوه‌ها نمايان مىشود .\r\n« غربيب » رنگ بسيار سياه است و از اين رو زاغ را به سبب سياهى غراب خوانده‌اند .\r\n[ 28 
  ] «  وَ مِنَ النَّاسِ وَ الدَّوَابِّ وَ الْأَنْعامِ مُخْتَلِفٌ أَلْوانُهُ  - همچنين از مردم و جنبندگان و چهار پايان رنگارنگ . » همان گونه كه كوه‌ها به رنگهاى متفاوت‌اند انسان و جانوران نيز رنگارنگند ، رنگهاى آدميان به صورتى روشن و آشكار با يكديگر متفاوت است و جانوران نيز چنين هستند ، مثلا بز از سياه تا سفيد رنگهاى گوناگون دارد .\r\n«  كَذلِكَ  - همچنين ، » / 52 اين اختلاف و گوناگونى دلالت بر دقّت و حكمت دارد . پس پروردگارت كه جانوران را به شكلهاى گوناگون آفريده دستگاهها و اندامهايى در وجود آنها نهاده كه با تفاوتهايشان سازگار است ، وقتى گربه را مىنگرى مىبينى كه تمام چيزهايش با يكديگر متناسب و سازگار است . در چشم گربه دستگاهى آفريده است كه بر حسب شدت و ضعف نور بزرگ و كوچك مىشود و مىبينى كه مردمك چشمش هنگام صبح كاملا گرد است تا آن كه رفته رفته به شكل هلال درمىآيد و سپس به شكل نخى مىشود كه در تاريكى از آن نور ساطع مىگردد ، تا آن جا كه مىتوانى از شكل چشم گربه وقت را تعيين كنى .\r\nهمان ذاتى كه مردمك چشم گربه را چنين آفريده در سر شترمرغ نيز دستگاهى آفريده كه فشار خون آن حيوان را تنظيم مىكند و اگر آن دستگاه نمىبود چون جانور سر خود را به زير مىآورد بيگمان مغزش متلاشى مىشد ، زيرا فشار خون\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمغزش در آن حال به سيصد درجه مىرسيد ، ولى وجود اين دستگاه فشارش را متناسب و سازگار مىكند ، پس هر چه سر خود را پايين‌تر مىآورد به سبب وجود همان دستگاه دقيق فشار كاسته مىشود و فشار خون مغزش به درجه‌اى ثابت و يكسان باقى مىماند ، خواه سرش نزديك به شش متر از زمين بالاتر يا مستقيما هم سطح زمين باشد .\r\nبدين سان اگر ما در آفريدگان به ژرفى بنگريم بيگمان وحدت تدبير را در اختلاف آفرينش درمىيابيم ، امّا چه كسانى اين حقيقت را مىفهمند تا از پروردگار خود بترسند و پروا كنند ؟ اين كسان عالمان‌اند .\r\n«  إِنَّما يَخْشَى اللَّهَ مِنْ عِبادِهِ الْعُلَماءُ  - هر آينه از ميان بندگان خدا تنها دانشمندان از او مىترسند . » اين ترس و پروا همان ميراث دانشمندان است . در حديث آمده است :\r\nاز ابى عبد اللَّه - عليه السلام - :\r\n« شدّت ترس و پروا داشتن از خداى عزّ و جلّ از آثار ايمان است ، خداى عزّ و جلّ گويد : « هر آينه از ميان بندگان خدا تنها دانشمندان از او مىترسند » . « 23 » / 53 در حديثى ديگر از امير المؤمنين ( ع ) آمده است :\r\n« . . . تو را همين بس كه از خدا بترسى و پروا دارى » . « 24 » «  إِنَّ اللَّهَ عَزِيزٌ غَفُورٌ  - همانا خدا پيروزمند و آمرزنده است . » پيروزمند و مسلّط به قدرت خود ، و آمرزنده نسبت به نادانان .\r\n[ 29 
  ] ضمن گفتگو دربارهء دانشمندان خداوند از اين نكته سخن مىگويد كه دانشمند كيست ؟\r\n1 - «  إِنَّ الَّذِينَ يَتْلُونَ كِتابَ اللَّهِ  - آنان كه كتاب خدا را مىخوانند . » يعنى دانش خود را از كتاب خدا فرا مىگيرند ، يا علم خود را بر حسب\r\n\r\n\r\n","description":"","footnote":"\r\n( 23 ) - تفسير نور الثقلين ، ج 4 ، ص 359 .\r\n( 24 ) - بحار الانوار ، ج 1 ، ص 48 .\r\n","page_name":" 52 ","page_number":52},
  {"content":"\r\n\r\nبرنامه و راه كتاب خدا تنظيم مىكنند و بر آن تطبيق مىدهند .\r\n2 -  وَ أَقامُوا الصَّلاةَ  - و نماز مىگذارند . » يعنى نماز را با شرايط و در اوقات خود مىگزارند ، چنان كه نماز مانع فحشاء و كارهاى ناشايست مىشود .\r\n3 - «  وَ أَنْفَقُوا مِمَّا رَزَقْناهُمْ سِرًّا وَ عَلانِيَةً  - و از آنچه به آنها داده‌ايم پنهانى و آشكار انفاق مىكنند . » پنهانى ، از آن رو كه دور از ريا و هر گونه بت ( و جانشينى مفروض براى خدا ) است ، و آشكار از آن رو كه با طاغوت مىستيزند ، بدين معنى كه به وسيلهء انفاق با بت نفس خود و نيز با طاغوت زمان خويش مبارزه مىكنند و مىستيزند .\r\nهر چيزى را انفاق و زكاتى است ، زكات دانش نيز انتشار آن ، و زكات جاه و منزلت بذل آن ، و زكات مال بخشيدن آن است .\r\n/ 54 4 - «  يَرْجُونَ تِجارَةً لَنْ تَبُورَ  - اميدوار به تجارتى هستند كه هرگز زيان نمىكنند . » از خدا اميد دارند كه گردنشان را از آتش برهاند ، و آيا تجارت كسى با خداى پيروزمند آمرزنده زيان مىبخشد ؟\r\nاز مجموع آيات در اين سياق و بويژه اين آيه و آيه‌اى كه پيشتر در بيان سرانجام مكر گذشت و بيان كرد كه مكر به نابودى منجر مىشود «  وَ مَكْرُ أُولئِكَ هُوَ يَبُورُ  - و مكرشان نيز از ميان برود » « 25 » درمىيابيم كه بر انسان واجب است براى رسيدن به هدفهاى مشروع خود راهى درست را برگزيند تا كامياب شود ، زيرا «  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  - سخن خوش و پاك به سوى خدا بالا مىرود و كردار نيك است كه آن را بالا مىبرد » « 26 » امّا كسانى كه راههاى پيچ در پيچ را برمىگزينند و مىخواهند با مكر و نيرنگ به هدفهاى خود\r\n\r\n\r\n","description":"","footnote":"\r\n( 25 ) - همين سورهء آيهء 10 .\r\n( 26 ) - مأخوذ از همين سوره ، آيهء 10 .\r\n","page_name":" 53 ","page_number":53},
  {"content":"\r\n\r\nبرسند كوشششان تباه مىشود و سرانجامشان نابودى است .\r\nشايد سياق آيات در اين جا به درمان وسوسه‌اى شيطانى مىپردازد كه همواره بشر را به گزينش راه آسانتر و نزديكتر به كسب منفعت فرا مىخواند گر چه اين كسب منفعت به حساب تباه كردن ارزشها يا حقوق ديگران باشد و به آدمى تلقين مىكند كه كردار نيك سودى ندارد يا سودش اندك است ، در حالى كه قرآن تأكيد مىكند كه خداوند به كردار نيك و نيّت راستين بركت مىبخشد .\r\n[ 30 
  ] «  لِيُوَفِّيَهُمْ أُجُورَهُمْ  - زيرا خدا پاداششان را به تمامى مىدهد ، » و بلكه :\r\n«  وَ يَزِيدَهُمْ مِنْ فَضْلِهِ إِنَّهُ غَفُورٌ شَكُورٌ  - و از فضل خود چيزى بر آن مىافزايد ، زيرا آمرزنده و سپاس دارنده است . » آمرزنده‌اى است كه لغزشهاى آنها را مىآمرزد ، و سپاس دارنده است نسبت به كارى كه صالحان انجام داده و خرسندى خدا را در آن كار خواسته و به تقديم رسانده‌اند و مىدانند كه خداوند پاداشى بهتر از آنچه انفاق كرده‌اند ، آن گاه كه آنان را به مهمانسراى خود بهشت وارد مىكند ، به ايشان خواهد داد .\r\n[ 31 
  ] از صفات مؤمنان تصديق و راست شمردن تمام كتابها ( ى آسمانى ) است .\r\n/ 55 «  وَ الَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ يَدَيْهِ  - هر چه از اين كتاب به تو وحى كرده‌ايم حق است ، كه كتابهاى پيش از خود را تصديق مىكند ، » يعنى ديگر كتابها ( ى آسمانى ) را .\r\n«  إِنَّ اللَّهَ بِعِبادِهِ لَخَبِيرٌ بَصِيرٌ  - همانا خدا بر بندگانش آگاه و بيناست . » [ 32 
  ] ولى نسلهايى از دانشمندان هستند كه ايشان را عالمان وارث مىخوانند و از طريق آزمايش و رنج كشيدن بدين مقام نرسيده‌اند .\r\n«  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  - سپس اين كتاب را به كسانى از بندگانمان كه برگزيده بوديم به ميراث داديم . »\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاين كسان كه پروردگار ايشان را براى حمل كتاب خود برگزيده است چه كسانى هستند ؟ از سياق آيه پيداست كه ايشان دانشمندانند ، و از اين رو در حديث آمده است :\r\n« دانشمندان وارثان پيامبران‌اند » .\r\nبنا بر اين ، برگزيدگان طبقه‌اى از دانشمندان امّت محمد - صلّى اللَّه عليه و آله - هستند و گزينش در اين مورد شخصى نيست كه همانند برگزيدن پيامبران و امامان - عليهم السلام - باشد ، بلكه به صورت حمل كردن رسالت به گروهى از امّت به سبب خصلتهايى است كه در آنان وجود دارد و جايگاه وجود سابقان و پيشگامان خيرات ، يعنى امامان هدايتگر - عليهم السلام - در ميان ايشان .\r\nدر خبر پشت در پشت از امام صادق - عليه السلام - آمده است :\r\n« در ميان ما كسى كه به خود ستم مىكند آن كسى است كه حقّ امام را نمىشناسد ، و ميانه‌رو در زمين ما كسى است كه حق امام را مىداند ، و پيشگام در خيرات همان امام است ، و اينان همه مورد آمرزش قرار مىگيرند » . « 27 » / 56 از اين گفته در مىيابيم كه كسى كه در اين مورد به خود ستم مىكند آمرزيده مىشود زيرا ستم به خويشتن به پايه دعوت مردم به گمراهى نمىرسد ، بلكه در او نيز همان لغزشهايى كه در ديگر مردم موجود است وجود دارد كه با حسنات و نيكيهاى خود آن لغزشها را پاك مىسازد ، وى در حالى كه با ميانه‌رو مقايسه شود ستمگر نسبت به خود محسوب مىگردد ، و پيشگام در خيرات آن كسى است كه از آن جا كه وارث دانش كتاب ( خدا ) ست تكليف واجب خود را مىداند . از امام باقر - عليه السلام - مروى است كه چون دربارهء اين آيه و معنى عبارت « ستمگر نسبت به خود » از حضرتش پرسيدند ، گفت :\r\n« كسى از ما - اهل بيت - كه نيكيها و بديهايش برابر باشد ، ستمگر نسبت به خود محسوب مىشود . ( راوى گويد ) : آن گاه پرسيدم ميانه‌رو از بين شما\r\n\r\n\r\n","description":"","footnote":"\r\n( 27 ) - نور الثقلين ، ج 4 ، ص 356 .\r\n","page_name":" 55 ","page_number":55},
  {"content":"\r\n\r\nكيست ؟ گفت : آن كس كه در هر دو حال به عبادت و بندگى خدا مىپردازد تا سرانجام دانش يقينى پيدا كند . آن گاه گفتم ، پيشگام در خيرات از ميان شما كيست ؟ گفت : به خدا سوگند ، كسى كه مردم را به راه پروردگارش بخواند ، و امر به معروف و نهى از منكر كند ، و يار و ياور گمراهان نباشد ، و به سود خائنان نستيزد ، و به حكومت فاسقان راضى نشود مگر در صورتى كه بر خود يا دين خويش بيم داشته باشد و ياوران و همدستانى نيابد » . « 28 » از اين نص در مىيابيم كه ذريّهء پيامبر خدا ( ص ) براى رهبرى مسئوليّتهاى بزرگ برگزيده شده‌اند ، و كسى از آنان كه به خود ستم مىكند آن است كه نيكيها و بديهايش برابر است ، ولى كسى را به گمراهى فرا نمىخواند ، چنان كه در حديثى ديگر آمده است :\r\n« ستم كنندهء به خود كسى است كه مردم را نه به گمراهى و نه به رهيابى و هدايت فرا نمىخواند » .\r\nشايد كلمهء « به خود » ناظر بر ستمى باشد كه از خود انسان تجاوز نكند و به ديگرى نرسد .\r\nاما گواه اين كه آيه ناظر بر چنان كسانى است آيهء بعد است كه دلالت بر اين دارد كه تمام ايشان در بهشت هستند . امام رضا - عليه السلام - هنگامى كه مأمون عباسى دربارهء اين آيه از حضرتش پرسيد همچنين استدلال كرد . به گفت و گوى آن دو گوش كنيم :\r\nامام رضا ( ع ) در مجلس مأمون در مرو حضور به هم رساند ، در حالى كه گروهى از دانشمندان اهل / 57 عراق و خراسان در مجلس او حضور داشتند . مأمون گفت : دربارهء معنى اين آيه مرا آگاه كنيد : «  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  - سپس كتاب را به كسانى از بندگانمان كه برگزيده بوديم به ميراث داديم » . دانشمندان گفتند : مراد خدا از اين امر تمام امّت هستند ، آن گاه\r\n\r\n\r\n","description":"","footnote":"\r\n( 28 ) - همان مأخذ ، ص 394 .\r\n","page_name":" 56 ","page_number":56},
  {"content":"\r\n\r\nمأمون گفت : اى ابا الحسن تو چه مىگويى ؟ امام رضا ( ع ) گفت :\r\n« من آن چيزى كه ايشان مىگويند نمىگويم ، بلكه مىگويم : مراد خداى عزّ و جلّ از اين تعبير عترت پاك ( پيامبر ) هستند . مأمون گفت : چگونه فقط عترت را بدون امّت اراده كرده است ؟ امام رضا ( ع ) گفت : اگر امّت را اراده كرده بود بايستى تمام امّت در بهشت باشند ، به دليل اين گفتهء خداى عزّ و جلّ كه «  فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  - بعضى بر خود ستم كردند و بعضى راه ميانه را برگزيدند و بعضى به فرمان خدا در كارهاى نيك پيشى گرفتند . و اين است بخشايش بزرگ » ، سپس همه را در بهشت گرد مىآورد و گويد : «  جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ  - به بهشتهايى كه جايگاه جاودانهء آنهاست داخل مىشوند . در آن جا به دستبندهاى زر . . . مىآرايندشان » تا پايان آيه ، پس وراثت از آن عترت پاك ( پيامبر ) شد نه جز ايشان « 29 » » . « 30 » «  فَمِنْهُمْ ظالِمٌ لِنَفْسِهِ  - بعضى از ايشان بر خود ستم كردند ، » يعنى نيكها و بديهايشان برابر بود ، و در حديثى پشت در پشت از ابى درداء از پيامبر خدا - صلّى اللَّه عليه و آله - نقل است كه دربارهء اين آيه راجع به سرنوشت آن كه به خود ستم مىكند ، گفت :\r\n« پيشگام بدون حسابرسى وارد بهشت مىشود ، امّا ميانه‌رو به پاى حسابى آسان كشيده مىشود ، و امّا آن كه بر خود ستم كرده مدتى در بازداشت مىماند و سپس به بهشت مىرود ، پس ايشان همان كسانند كه «  قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ  - مىگويند : سپاس خدايى را كه اندوه از ما دور كرد » « 31 » » . « 32 »\r\n\r\n\r\n","description":"","footnote":"\r\n( 29 ) - همين سوره ، 33 .\r\n( 30 ) - نور الثقلين ، ج 4 ، ص 365 .\r\n( 31 ) - همين سوره ، 34 .\r\n( 32 ) - نور الثقلين ، ج 4 ، ص 365 .\r\n","page_name":" 57 ","page_number":57},
  {"content":"\r\n\r\n«  وَ مِنْهُمْ مُقْتَصِدٌ  - و بعضى راه ميانه را برگزيدند ، » آنان كسانى هستند كه روز روزه گرفتند و شب به عبادت گذراندند - چنان كه در حديث پيش گفته گذشت .\r\n«  وَ مِنْهُمْ سابِقٌ بِالْخَيْراتِ بِإِذْنِ اللَّهِ  - و از ايشان كسى است كه به فرمان خدا در كارهاى نيك پيشى گرفت ، » / 58 و او امام است .\r\n«  ذلِكَ هُوَ الْفَضْلُ الْكَبِيرُ  - و اين بخشايش بزرگ است . » يعنى توفيق پيشى گرفتن در كارهاى نيك .\r\nاين تفسير آيه با سياق مطلب مناسب است و احاديثى بسيار از پيامبر ( ص ) و اصحابش آن را تأييد مىكند ، تا آن جا كه شوكانى پس از آوردن اين حديث گويد : اين احاديث يكديگر را تقويت مىكنند و رهسپارى بر اساس آنها واجب است ، و گفتهء كسى كه تعبير « ظالم لنفسه - ستم كنندهء به خود » را بر كافر حمل مىنمايد بدين احاديث رد مىشود و آنچه طبرانى و ابن مردويه و بيهقى دربارهء رستاخيز از اسامة بن زيد آورده‌اند اين تفسير را تأييد مىكند . اسامه گويد : در مورد « فمنهم ظالم لنفسه . . . يعنى بر خود ستم كردند . . . تا پايان آيه » پيامبر خدا - صلّى اللَّه عليه و آله - گفت :\r\n« ايشان همه در بين اين امّتند و همه در بهشت‌اند » . « 33 » دو تفسير ديگر نيز آمده است :\r\nنخستين تفسير مىگويد : مراد از ستم كننده همان كافر است .\r\nو دوّمين تفسير گويد : مراد همهء امّت هستند .\r\nولى اين اطلاق مخالف با گرد آمدن همهء افراد امّت در بهشت است ، زيرا برخى از آنها گناهانى بزرگ مرتكب شده‌اند و از كسانى هستند كه خدا آنان را به دوزخ تهديد كرده است .\r\n\r\n\r\n","description":"","footnote":"\r\n( 33 ) - تفسير فتح القدير ، ج 4 ، ص 352 .\r\n","page_name":" 58 ","page_number":58},
  {"content":"\r\n\r\n/ 59\r\n\r\n[ سوره فاطر ( 35 ) : آيات 33 تا 41 
  ]\r\nجَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ ( 33 ) وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ ( 34 ) الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ ( 35 ) وَ الَّذِينَ كَفَرُوا لَهُمْ نارُ جَهَنَّمَ لا يُقْضى عَلَيْهِمْ فَيَمُوتُوا وَ لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ ( 36 ) وَ هُمْ يَصْطَرِخُونَ فِيها رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ فَذُوقُوا فَما لِلظَّالِمِينَ مِنْ نَصِيرٍ ( 37 )\r\nإِنَّ اللَّهَ عالِمُ غَيْبِ السَّماواتِ وَ الْأَرْضِ إِنَّهُ عَلِيمٌ بِذاتِ الصُّدُورِ ( 38 ) هُوَ الَّذِي جَعَلَكُمْ خَلائِفَ فِي الْأَرْضِ فَمَنْ كَفَرَ فَعَلَيْهِ كُفْرُهُ وَ لا يَزِيدُ الْكافِرِينَ كُفْرُهُمْ عِنْدَ رَبِّهِمْ إِلاَّ مَقْتاً وَ لا يَزِيدُ الْكافِرِينَ كُفْرُهُمْ إِلاَّ خَساراً ( 39 ) قُلْ أَ رَأَيْتُمْ شُرَكاءَكُمُ الَّذِينَ تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ أَمْ آتَيْناهُمْ كِتاباً فَهُمْ عَلى بَيِّنَةٍ مِنْهُ بَلْ إِنْ يَعِدُ الظَّالِمُونَ بَعْضُهُمْ بَعْضاً إِلاَّ غُرُوراً ( 40 ) إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ إِنَّهُ كانَ حَلِيماً غَفُوراً ( 41 )\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nمعناى واژه‌ها\r\n35 [ لغوب 
  ] : رنج بردن در طلب روزى و امثال آن است .\r\n/ 61\r\n\r\nدسته‌اى در بهشت و دسته‌اى در دوزخ\r\n\r\nرهنمودهايى از آيات :\r\nميان بشر و احساس كردن آخرت به وسيلهء او حجاب و پردهء غرور قرار گرفته ، تا آن جا كه اين حجاب مانع آن مىشود كه ايمان به آخرت به صورت بخشى از معادلهء وجدانى و نفسانى بشر درآيد .\r\nانسان در ضمير و و جدان خود ضرورت رهايى از عذاب و ايجاد حالتى از آرامش و ايمنى آينده را براى خويش احساس مىكند .\r\nامّا اين خطر با كار و كوشش جدّى مرتفع مىشود ، و نيز ( احساس ) اين خطر با آرزومندى و رؤياها نيز بر طرف مىشود بدين معنى كه انسان براى خود حالتى نفسانى و پندارى به جاى حقيقت واقع مىسازد . ولى قرآن اين آرزومنديها و اميدهاى واهى را مىزدايد و صورتى حقيقى از آن روز هولناك را كه در برابر پروردگار با جبروت خود مىايستيم به دست ما مىدهد ، و مناظر آخرت را چنان براى ما ترسيم و تصوير مىكند كه گويى ما بدانها مىنگريم ، آن گاه انسان را برابر وجدانش قرار مىدهد .\r\nدر اين آيات از عمر انسان در زندگى دنيا ياد شده كه اين مهلت براى امتحان او كافى است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n/ 62\r\n\r\nشرح آيات :\r\n[ 33 
  ] پاداش بندگان برگزيدهء خدا كه كتاب را به ميراث برده‌اند چيست ؟\r\n«  جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  - به بهشتهايى كه جايگاه جاودانهء آنهاست داخل مىشوند .\r\nدر آن جا به دستبندهاى زر و مرواريدشان مىآرايند و در آن جا جامه‌هايشان از حرير است . » يحلّون : يعنى آنان را بدان چيزها مىآرايند . خدا طلا و ابريشم را در دنيا برايشان حرام كرده ، ولى در آخرت آن را به ايشان عوض مىدهد .\r\nدر حديث از امام باقر ( ع ) از پيامبر خدا ( ص ) آمده است :\r\n« چون مؤمن به منازل خود در بهشت درآيد ، بر سرش افسر دارايى و بزرگوارى نهند ، و زيورهاى زر و سيم بر او بپوشاند ، و ياقوت و درّ به رشته كشيده را در سر بند زير افسر آويزند ، و هفتاد جامه حرير به رنگهاى گوناگون بافته از رشته‌هاى زر و سيم و دانه‌هاى مرواريد و ياقوت سرخ بر او پوشانند ، و اين گفتهء اوست ( عزّ و جلّ ) كه : «  يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  - در آن جا به دستبندهاى زر و مرواريدشان مىآرايند ، و در آن جا جامه‌هايشان از حرير است » » . « 34 » [ 34 
  ] افزون بر اين نعمتهاى مادّى در آن جا نعمتهاى معنوى ديگرى است كه از جملهء آنها نعمت احساس خرسندى است كه با گفتهء « الحمد للَّه - سپاس خداى را » از آن تعبير مىكنند .\r\n«  وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ  - و مىگويند : سپاس خدايى را كه اندوه از ما دور كرد . » اندوه چيست ؟\r\n\r\n\r\n","description":"","footnote":"\r\n( 34 ) - نور الثقلين ، ج 4 ، ص 366 .\r\n","page_name":" 61 ","page_number":61},
  {"content":"\r\n\r\nاندوه بسته به تعدّد ظروف و شرايط متعدّد است . نوعى از اندوه نگرانى و انديشناكى است ، مانند اين گفتهء خداى تعالى به مادر / 63 موسى ( ع ) : «  وَ لا تَخافِي وَ لا تَحْزَنِي  - و مترس و اندوهگين مشو » ، « 35 » و نوعى از اندوه نگرانى از وحشت بزرگ است ، چون اين گفتهء خداى تعالى : «  لا يَحْزُنُهُمُ الْفَزَعُ الْأَكْبَرُ  - آن وحشت بزرگ اندوهگينشان نكند » ، « 36 » و نوعى از اندوه نگرانى از شكست است ، مانند اين گفتهء خداى تعالى : «  وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ  - سستى مكنيد و اندوهگين مباشيد ، شما برترى خواهيد جست » . « 37 » خدا تمام اين غمها را از آنان دور مىكند زيرا ايشان بر گناهان خود در دنيا اندوهگين شده‌اند ، و در حديث آمده است كه « براستى مؤمن در دنيا اندوهگين است » يعنى از گناه خود نگران است .\r\n«  إِنَّ رَبَّنا لَغَفُورٌ شَكُورٌ  - زيرا پروردگار ما آمرزنده و سپاس دارنده است . » آمرزش در برابر ارتكاب گناه است و سپاس داشتن براى نعمت ، پس پروردگار سبحان ما گناهانى را كه مرتكب شده‌اند مىآمرزد و ايشان را به سبب كارهاى نيكى كه كرده‌اند سپاس مىدارد .\r\n[ 35 
  ] «  الَّذِي أَحَلَّنا دارَ الْمُقامَةِ مِنْ فَضْلِهِ  - آن خدايى كه ما را از فضل خويش بدين سراى درنگ درآورد ، » يعنى سرايى كه انسان در آن استقرار و آرامش مىيابد ، و شايد اين آيه معنى جاودانگى را افاده كند ، زيرا دنيا سراى درنگ نيست بلكه سراى انتقال و جابجايى است .\r\n«  لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ  - كه در آن جا نه رنجى به ما مىرسد و نه خستگى . » در تفسيرى از على بن ابراهيم آمده است : « نصب » همان رنج است و\r\n\r\n\r\n","description":"","footnote":"\r\n( 35 ) - القصص / 7 .\r\n( 36 ) - الانبياء / 103 .\r\n( 37 ) - آل عمران / 139 .\r\n","page_name":" 62 ","page_number":62},
  {"content":"\r\n\r\n« لغوب » خستگى و دلتنگى است .\r\nو در نهج البلاغه آمده است :\r\n« . . . و گوشهاشان را حرمت نهاده است تا هرگز بانگ آتش را نشنود ، و تنهاشان را نگاهداشته است ، از اين كه رنجى يا سختيى بدان رسد » . « 38 » / 64 نصوص ما را با بيان برخى از نعمتهاى مهمانسراى پروردگارمان مشتاق آن مىسازد ، در حديثى مفصّل از پيامبر خدا ( ص ) آمده است :\r\n« آن گاه همسر سپيد اندام او ( يعنى همسر مؤمن ) از خيمهء خود روى به سوى او مىآورد در حالى كه جنبش و صفاى وى هفتاد جامهء بافته با ياقوت و مرواريد و زبرجد بر او پوشانيده و به مشك و عنبر آميخته است . بر سر وى افسر بزرگوارى است و در پاهايش جفتى كفش زرّين آراسته به ياقوت و مرواريد كه سگك آنها ياقوت سرخ است ، آن گاه وى به دوستدار خدا نزديك مىشود ، و مؤمن مىكوشد كه از شوق وى برپاى خيزد ، ( و همسر حوريّه‌اش ) به دو مىگويد : اى دوستدار خدا امروز روز رنج و سختى نيست ، برنخيز ، كه من از آن توام و تو از آن منى » . « 39 » بدين سان رنج و سختى از انسان مؤمن ساقط مىشود كه حتى به اندازه برخاستن براى استقبال همسر خود كه از حور عين است رنج نمىبرد .\r\n[ 36 
  ] اين از كسانى است كه ايمان آورده‌اند ، امّا سزاى آنان كه كافر شدند چيست ؟\r\n«  وَ الَّذِينَ كَفَرُوا لَهُمْ نارُ جَهَنَّمَ لا يُقْضى عَلَيْهِمْ فَيَمُوتُوا  - و كافران را آتش جهنّم است نه قضا بر آنها رود كه بميرند ، » در نصوص آمده است كه در روز قيامت مرگ را همچون گوسفندى ميان بهشت و دوزخ سر مىبرند ، پس نه بهشتيان مىميرند و نه دوزخيان ، بلكه همه\r\n\r\n\r\n","description":"","footnote":"\r\n( 38 ) - نهج البلاغه / خطبهء 183 .\r\n( 39 ) - نور الثّقلين ، ج 4 ، ص 367 .\r\n","page_name":" 63 ","page_number":63},
  {"content":"\r\n\r\nجاودانه‌اند . پس بينديش به عظمت عذابى عادى كه جاودانه باشد ، عذابى كه اندكش بسيار و ضعيفش شديد است ، پس بنگر عذاب آتشى كه شدّت و حرارتش را حدّ و پايانى نباشد چگونه است ؟ ! سنّت الهى در جهان ما امروز بر آن جارى است كه جسم با دشواريها سازگارى مىكند ، و هر چيزى را مهلت و حدّى است ، و هر چه به پايان خود نزديك مىشود تخفيف مىيابد و مىكاهد ، ولى عذاب خدا را مهلتى نباشد و هرگز تخفيف و كاهش نيابد ، و جسم با آن سازگار نشود ، بلكه همواره باقى مىماند و هميشه همراه آن رنج و عذاب مىكشد ( پناه مىبريم به خداى بزرگ از چنان كيفرى ) .\r\n/ 65 «  وَ لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ  - و نه از عذابشان كاسته گردد ناسپاسان را چنين كيفر مىدهيم . » سياق آيه در اين جا دو صفت از دوزخ را يادآور مىشود و آن دو را برابر دو صفت بهشت مىنهد :\r\nنخست : جاودانگى «  لا يُقْضى عَلَيْهِمْ فَيَمُوتُوا  - نه قضا بر آنها رود كه بميرند » ، و دوم : شدّت و سختى «  لا يُخَفَّفُ عَنْهُمْ  - و نه از عذابشان كاسته گردد » ، اين دو در برابر دو صفت بهشت ياد شده است : آسايش و جاودانگى .\r\n[ 37 
  ] از آن جا كه اين عذاب سخت و هميشگى است ، دوزخيان همواره براى رهايى خود مىكوشند و تلاش مىكنند . از اين رو مىبينى كه بانگ برمىآورند و مىخواهند به دنيا بازگردند تا كردارى نيك كنند .\r\n«  وَ هُمْ يَصْطَرِخُونَ فِيها رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ  - و از درون آتش فرياد زنند : اى پروردگار ما ، ما را بيرون آر تا كارهايى شايسته كنيم ، غير از آنچه مىكرديم ، » هر كسى در دنيا ادّعا مىكند كه كار نيك انجام مىدهد ، ولى هنگامى كه با عذاب سخت آخرت روبرو مىشود مىفهمد و اعتراف مىكند كه كارهاى او ناشايست بوده است .\r\nآنها به راستى بانگ برمىآورند و « اصطراخ بانگ برآوردن » كشيدن\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبزرگترين و بلندترين « صراخ فرياد » است كه : پروردگارا ، ما را بيرون آر تا كارى شايسته كنيم ، غير از آنچه مىكرديم ، و خدا به آنها پاسخ مىدهد :\r\n«  أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ  - آيا آن قدر شما را عمر نداده بوديم كه پند گيرندگان پند گيرند ؟ » يعنى در دنيا به اندازه‌اى كه براى پند گرفتن كافى است به شما داديم ، ولى شما پند نگرفتيد ، و بيم دهنده هم نزدتان آمد ولى فراياد نياورديد و متوجّه نشديد .\r\nگفتهء مفسّران دربارهء « النّذير بيم دهنده » مختلف است . آيا بيم دهنده پيامبر و قرآن است ؟ يا پيرى و مرگ خويشان و پيش رفتن سنّ و سال يا كمال عقل و بلوغ ؟\r\nپيداست كه اين كلمه اطلاق دارد ، و از آن برمىآيد كه انسان را بدين يا بدان راه و وسيله بيم مىدهند ، / 66 و در واقع تا خداوند آزمون كسى را به كمال و تمامى نرساند او را دستخوش مرگ نمىكند .\r\n«  فَذُوقُوا فَما لِلظَّالِمِينَ مِنْ نَصِيرٍ  - پس بچشيد ، كه گناهكاران را ياورى نيست . » اختلاف در عمرها براى چيست ؟ برخى بيست سال زندگى مىكنند ، و برخى چهل سال و بعضى شصت سال . . . ؟\r\nاقبال لاهورى شاعر بدين پرسش چنين پاسخ مىدهد كه : اختلاف عمر مردم مربوط به حكمت وجود آنان در دنياست ، كه همان زمان آماده شدن انسان براى رفتن به بهشت است ، و گويى دنيا مدرسه‌اى است كه مردم براى آماده ساختن مقدّمات ورود به بهشت بدان وارد مىشوند .\r\nپس برخى از مردم در نخستين آزمون كامياب مىشوند و بعضى در آزمون نخستين كامياب نمىگردند و به آزمون دوّم وارد مىشوند ، و همچنين . . . پس تفاوت عمر مردم به سبب ميزان آمادگى و پذيرفته شدن و كاميابى آنهاست . اين نظريّه زيباست ولى با قرآن كريم موافقت ندارند ، زيرا دنيا هم چنان كه مدرسهء آمادگى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمؤمنان براى ورود به بهشت در همان حال پرتگاهى است كه كافران را به دوزخ مىافكند .\r\nدر بينشهاى قرآن دنيا سراى ابتلاست ، پس دنيا فقط سالن امتحان و آزمون است و مدرسه نيست .\r\nشايد اين آيه بدين امر اشاره مىكند كه تفاوت عمرها و مهلتها مربوط به همين كلمهء « ابتلاء امتحان » است . پس دنيا فرصتى است براى پندگيرى ، و هر كسى به اندازهء تذكّر و پندگيرى ( بر حسب شرايط و توان شخصى خود ) عمر مىيابد و چون اين فرصت پايان يابد حكمت اصلى باقى ماندن او ( در اين جهان ) نيز پايان مىيابد ، آرى ، در اين مورد حكمتهايى ديگر نيز وجود دارد : همچون حكمت استدراج ( و پيشروى درجه به درجهء ) كافران تا به كفر خود بيفزايند ، و دراز شدن عمر مؤمنان تا به پاداش خويش بيفزايند ، كه گويى وجود شخص براى آزمون ديگران سودمند است ، و خدا داناست .\r\nروايات در مورد ميزان عمر در اين گفتهء خداوند متفاوت است كه گويد :\r\n«  أَ وَ لَمْ نُعَمِّرْكُمْ  - آيا آن قدر شما را عمر نداده بوديم » . يكى از روايات گويد :\r\n/ 67 مراد هجده سالگانند و در روايتى ديگر چهل سالگان و در روايت سوّم شصت سالگان منظورند .\r\nو شايد آنچه ما پيش از اين دربارهء تفاوت مردم در پندگيرى گفتيم جامع بين اين نصوص باشد .\r\n[ 38 
  ] «  إِنَّ اللَّهَ عالِمُ غَيْبِ السَّماواتِ وَ الْأَرْضِ إِنَّهُ عَلِيمٌ بِذاتِ الصُّدُورِ  - خدا داناى آسمانها و زمين است و او به آنچه در دلهاست آگاه است . » خدا داناى پنهان توست ، و راز تو و آنچه را در سينه نهان مىكنى مىداند ، هم چنان كه از امور پنهان آسمانها و زمين آگاه است ، پس او نيازى به آزمودن تو ندارد ، ولى اين زندگى دنيا فرصتى است كه خدا به تو مىدهد تا خود را بيازمايى و ارادهء خويش را امتحان كنى .\r\n[ 39 
  ] «  هُوَ الَّذِي جَعَلَكُمْ خَلائِفَ فِي الْأَرْضِ  - اوست كه شما را در\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nزمين جانشين پيشينيان كرد ، » يعنى شما را به گونه‌اى قرار داد كه يكى پس از ديگرى به دنيا بياييد . و شايد اين آيه دلالت دارد بر آن كه امّتها پايان مىيابند و امّتها را همچون مردم كه مهلتهايى محدود و معيّن دارند ، مهلتى است معيّن .\r\nامّا مقياس مهلتهاى امّتها و مجتمعها چنان است كه پروردگار سبحان ما گفت :\r\n«  فَمَنْ كَفَرَ فَعَلَيْهِ كُفْرُهُ  - پس هر كس كه كفر ورزد و ناسپاسى كند ، كفر او بر زيان اوست ، » يعنى نتيجهء كفر و ناسپاسى به صاحبش باز مىگردد .\r\n«  وَ لا يَزِيدُ الْكافِرِينَ كُفْرُهُمْ عِنْدَ رَبِّهِمْ إِلَّا مَقْتاً  - و كفر كافران جز بر دشمنى پروردگارشان با آنها ، نيفزايد ، » خدا آنها را دشمن مىدارد و زشت مىشمارد ، «  وَ لا يَزِيدُ الْكافِرِينَ كُفْرُهُمْ إِلَّا خَساراً  - و نيز كفر كافران جز به خسرانشان نيفزايد . » خسارت در دنيا و آخرت .\r\n/ 68 [ 40 
  ] شرك به خدا حجابى بزرگ مىشود كه ما را از پروردگارمان جدا مىسازد ، و خيرات پرستش خداى به تنهايى را از ما باز مىدارد ، سياق آيات يادآور مىشود كه آن شريكان ساختگى شايستهء پرستش نيستند زيرا نه چيزى از زمين را آفريده‌اند و نه در تدبير و گرداندن امور آسمانها دستى دارند و نه پروردگار زمين و آسمان به آنها اجازه داده كه مردم را رهبرى كنند . پس به كدامين حق بر گردن مردم مسلّط مىشوند ، و براى چه مردم در برابر آنها سرفرود مىآورند و تسليم مىشوند ؟\r\n«  قُلْ أَ رَأَيْتُمْ شُرَكاءَكُمُ الَّذِينَ تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ  - بگو آن شريكانى را كه به جاى خداى يكتا مىخوانديد ، ديديد ؟ به من بنماييد كه از اين زمين چه چيز را آفريده‌اند ؟ »\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكه بدان عنوان بر مردم چيره و مسلّط شوند .\r\n«  أَمْ لَهُمْ شِرْكٌ فِي السَّماواتِ  - يا در آفرينش آسمان چه مشاركتى داشته‌اند ؟ » نمىبينيم كه قدرت آنها در آسمان جلوه‌اى داشته باشد ، چنان كه گويى خورشيد و ماه را مىگردانند .\r\n«  أَمْ آتَيْناهُمْ كِتاباً فَهُمْ عَلى بَيِّنَةٍ مِنْهُ  - آيا بر آنها كتابى فرستاده‌ايم كه آن را حجّت خود سازند ؟ » به شما فرمان داده‌ايم كه از آنها پيروى كنيد زيرا كتابى بر آنها فرستاديم كه شما را مأمور مىكند به دنبال آنها رويد ! «  بَلْ إِنْ يَعِدُ الظَّالِمُونَ بَعْضُهُمْ بَعْضاً إِلَّا غُرُوراً  - نه ، بلكه ستمكاران به يكديگر جز فريب وعده‌اى نمىدهند . » پس مشكلى كه انسان را از رسيدن به حقيقت باز مىدارد همان حجاب فريب و آرزومنديهاست ، و بر انسان واجب است كه اين حجاب را به درد و برافكند تا به پروردگار خود نزديك شود .\r\nشايد پايان اين چنين مىرساند كه ستمكاران - شريكان ساختگى ( براى خدا ) و پيروانشان - هر يك ديگرى را مىفريبد ، و فريبكار گمراه كنند به پيروان خود وعده مىدهد كه بار خطاهايشان را تحمّل خواهد كرد ، در حالى كه هيچ چيز از خطاهاى آنها را بر دوش نمىكشد ، و گمراه‌شدگان نيز به گمراه كنندگان وعدهء دوستى و ياورى و كمك رسانى مىدهند ، پس هر يك / 69 بدين سان ديگرى را اميد مىدهد ، و اين اميدواريها خود جز فريب چيزى نيست ، زيرا در روز قيامت هيچ كس براى ديگرى سودمند نباشد و كسانى كه پيروى شده‌اند از كسانى كه آنها را پيروى كرده‌اند تبرى مىجويند و بيزارى نشان مىدهند .\r\n[ 41 
  ] اين شريكان ساختگى و شريك سازان را فريب فرا گرفته و دستخوش غرورند ، زيرا هيچ چيزى از زمين را نيافريده‌اند و در گرداندن و تدبير امور آسمانها نيز دستى ندارند ، در حالى كه تنها و تنها خداى يكتاست كه بر عرش\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدانش و دارايى ( همه چيز ) مستقر شده ، و اوست كه زمين و آسمان را نگاهداشته تا از ميان نروند ، و اگر پروردگار آنها را رها كند هيچ چيزى قادر به نگهدارى آنها نيست .\r\n«  إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا  - همانا خدا آسمانها و زمين را نگه مىدارد تا زوال نيابند ، » پرسش اين است كه زوال چيست ؟\r\n1 - شك نيست كه نظامى كه هستى را نگه مىدارد نياز به تنظيم كننده‌اى دارد ، و تدبير نيازمند به وجود مدبّرى است ، و خدا همان مدبّرى است كه اگر آن را رها كند نظام تباه مىشود و با تباه شدن نظام آسمانها و زمين از ميان مىرود و زوال مىيابد .\r\n2 - اگر اندكى ژرف بنگريم و چيزى از فيزيك جديد بدانيم ، و با چگونگى نظام گردش الكترون در پيرامون محور پروتون در مملكت هستهء بزرگ و متناهى با وجود خردى حجم - آشنا باشيم ، مىدانيم كه همه قائم به حركت است .\r\nتا آن جا كه گفته‌اند : اگر حركت باز ايستد بيگمان هستى متلاشى مىشود ، پس در مىيابيم كه « قيام و هستى » هر چيز بسته به خداست كه از طريق انوار قدسى خود پرتو تمام خيرات را بر آفريدگان مىپراكند .\r\n«  وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ  - و اگر به زوال گرايند ، هيچ يك از شما - جز او - نمىتواند آنها را نگهدارد ، » ولى چرا خداوند با وجود فزونى نافرمانيهايى كه بندگان مرتكب مىشوند ، رخصت نمىدهد آسمانها و زمين نابود شوند و زوال يابند ؟\r\n/ 70 «  إِنَّهُ كانَ حَلِيماً  - هر آينه خدا بردبار است ، » در فرود آوردن عذاب و عقوبت بر نافرمانان شتاب نمىورزد ، بلكه آن را به مهلتى معيّن بر آنها به تأخير مىافكند ، و در آخرين آيهء اين سوره بيانى بر اين معنى آمده است .\r\n«  غَفُوراً  - و آمرزنده است . »\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبسيارى از بديها را مىبخشد و مىآمرزد و هرگز كسى را به سبب آنها مجازات نمىكند .\r\n/ 71\r\n\r\n[ سوره فاطر ( 35 ) : آيات 42 تا 45 
  ]\r\nوَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَهُمْ نَذِيرٌ لَيَكُونُنَّ أَهْدى مِنْ إِحْدَى الْأُمَمِ فَلَمَّا جاءَهُمْ نَذِيرٌ ما زادَهُمْ إِلاَّ نُفُوراً ( 42 ) اسْتِكْباراً فِي الْأَرْضِ وَ مَكْرَ السَّيِّئِ وَ لا يَحِيقُ الْمَكْرُ السَّيِّئُ إِلاَّ بِأَهْلِهِ فَهَلْ يَنْظُرُونَ إِلاَّ سُنَّتَ الْأَوَّلِينَ فَلَنْ تَجِدَ لِسُنَّتِ اللَّهِ تَبْدِيلاً وَ لَنْ تَجِدَ لِسُنَّتِ اللَّهِ تَحْوِيلاً ( 43 ) أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ وَ كانُوا أَشَدَّ مِنْهُمْ قُوَّةً وَ ما كانَ اللَّهُ لِيُعْجِزَهُ مِنْ شَيْءٍ فِي السَّماواتِ وَ لا فِي الْأَرْضِ إِنَّهُ كانَ عَلِيماً قَدِيراً ( 44 ) وَ لَوْ يُؤاخِذُ اللَّهُ النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ فَإِنَّ اللَّهَ كانَ بِعِبادِهِ بَصِيراً ( 45 )\r\n/ 72\r\n\r\nاين نيرنگهاى بد جز نيرنگبازان را در برنگيرد\r\n\r\nرهنمودهايى از آيات :\r\nبا آن كه كافران قريش و ديگر كافران نظير آنها به فطرت خود ، ميزان\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنيازشان را به وحى مىدانستند ، و خود آرزو مىكردند كه اگر پيامبر مرسلى در ميان آنها مبعوث شود از هر امّت ديگر بهتر هدايت يابند . ولى هنگامى كه خدا با نعمت فرستادن پيامبر بر آنها منّت نهاد نافرمانى كردند و كفرشان دادند . چرا ؟\r\nزيرا آنها در زمين به استكبار و سركشى پرداختند و نيرنگ بد به كار بردند .\r\nپس از آن كه پروردگار آنها را بيم مىدهد كه نيرنگ بد جز صاحب نيرنگباز خود را در برنمىگيرد ، سرنوشت پيشينيان را به آنها يادآور مىشود كه سنّت خدا دربارهء آنها به نابودى روان شده ، و در سنّتهاى خدا هيچ تبديل و تغييرى راه ندارد ، و آنها را فرا مىخواند كه به سير و گردش در زمين پردازند تا بنگرند خداوند با ستمكاران چه كرده و بزرگ خويشتنى و سركشى و نيرنگ بد آنها به كجا كشيده است در حالى كه نيرويشان از نيروى اينان افزونتر بوده است . و قرآن به آنها بيان مىكند كه نمىتوانند از فرمانروايى خدا بيرون روند ، و به راستى كه هيچ چيزى خدا را ناتوان نمىسازد بلكه او دانا و تواناست .\r\n/ 73 سورهء فاطر چنين پايان مىيابد كه خدا به ستمكاران تا زمانى معيّن مهلت مىدهد و سپس آنها را بازخواست مىكند و مىبرد ، و اگر چنين نبود ، به سبب كردار ستمكاران هيچ جنبنده‌اى را بر روى زمين باقى نمىگذاشت .\r\n\r\nشرح آيات :\r\n[ 42 
  ] ضمير و و جدان بشر بزرگترين گواه حق و راستى رسالتهاى الهى است كه به حق نازل شده است ، و هر انسانى - اگر انگيزه‌هاى فساد او را تباه نكند - فطرتا آرزو دارد كه نيكوكار و صالح باشد .\r\n«  وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَهُمْ نَذِيرٌ لَيَكُونُنَّ أَهْدى مِنْ إِحْدَى الْأُمَمِ  - به خدا سوگندهاى سخت خوردند كه اگر بيم دهنده‌اى بيايد بهتر از هر امّت ديگر هدايت يابند ، » شايد تأكيد قسم به « جهد أيمانهم - سوگندهاى سختشان » تعبيرى از دامنهء رسوخ فطرت ايمان در نفوس ، يا تعبير از ميزان نفاقى باشد كه در آن به سر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمىبرند ، و از اين رو سوگند خورده‌اند كه نيرنگ و استكبارى را كه در درون ضمير خود دارند بدان بپوشانند ، چنان كه پروردگار سبحان ما گويد : «  وَ أَقْسَمُوا بِاللَّهِ جَهْدَ أَيْمانِهِمْ لَئِنْ أَمَرْتَهُمْ لَيَخْرُجُنَّ قُلْ لا تُقْسِمُوا طاعَةٌ مَعْرُوفَةٌ إِنَّ اللَّهَ خَبِيرٌ بِما تَعْمَلُونَ  - به خدا قسم خوردند ، قسمهاى سخت ، كه اگر به آنها فرمان دهى از ديار خود بيرون روند . بگو : قسم مخوريد ، طاعتى در خور بياوريد . خدا به كارهايى كه مىكنيد آگاه است » « 40 » .\r\nاين سنّت امروز هم در ميان مردم جارى است ، و از اين رو ايشان را مىبينى كه مىگويند : ما رهبرى و امامى به حق نداريم كه از او پيروى كنيم ، و هنگامى كه خدا امام بر حق نزد آنها مىفرستد از مسئوليّت شانه خالى مىكنند و به دنبال او نمىروند ، همچون گروه بنى اسراييل بعد از موسى كه به نبىّ خود گفتند :\r\nشهريارى براى ما بفرست تا ما در راه خدا پيكار كنيم و چون خدا طالوت را به شهريارى نزد آنها فرستاد گفتند : چگونه كشوردارى از آن او باشد در حالى كه ما به كشوردارى شايسته‌تريم و به علاوه او را وسعتى در مال نداده‌اند و تهيدست است .\r\nتعبير قرآنى «  أَهْدى مِنْ إِحْدَى الْأُمَمِ  - هدايت يافته‌تر از هر امّت ديگر » شايد بدين معنى است كه : ما از آن امتى كه هدايت يافته‌ترين امّت شناخته مىشود بيشتر و بهتر هدايت خواهيم يافت ، و به مبالغه در تزكيهء خود نگفتند : ما از ديگر امتها هدايت يافته‌تر خواهيم بود .\r\n/ 74 و شايد اين گفتهء آنها ردّى بر يهوديانى باشد كه به مشركان عيب مىگرفتند و آنها را تهديد به آمدن پيامبرى مىكردند كه بتهاشان را بشكند ، و اينان در پاسخ به آنان گفتند : اگر پيامبرى نزد ما بيايد ما از شما هدايت يافته‌تر خواهيم بود .\r\n«  فَلَمَّا جاءَهُمْ نَذِيرٌ ما زادَهُمْ إِلَّا نُفُوراً  - ولى چون بيم دهنده‌اى آمد ، جز نفرتشان نيفزود . » يعنى خود از پيش رميده بودند و سپس نفرت بر نفرت افزودند و رميده‌تر\r\n\r\n\r\n","description":"","footnote":"\r\n( 40 ) - النّور / 53 .\r\n","page_name":" 72 ","page_number":72},
  {"content":"\r\n\r\nشدند . براى چه ؟ زيرا انسان پيش از آن كه حجّت بر او درآيد عذر و بهانه‌اى براى كفر خود دارد ، چه خداوند گويد : «  وَ ما كُنَّا مُعَذِّبِينَ حَتَّى نَبْعَثَ رَسُولًا  - و ما تا فرستاده‌اى نفرستيم هرگز كسى را عذاب نخواهيم كرد » « 41 » - و آن گاه كه حجّت بر او درآيد مىبينى كه نسبت بدان حجّت كفر مىورزد .\r\n[ 43 
  ] مشكل اين افراد آن است كه براى حفظ خودپرستى خويش استكبار و سركشى مىكنند ، و مىگويند : آيا خدا بشرى را به عنوان رسول و پيامبر فرستاده ؟\r\nچرا او غذا مىخورد ، و در بازارها ، همچون ديگران راه مىرود ؟ وى مردى از اهالى دو شهر بزرگ ( مكّه و مدينه ) نيست كه مال و ثروتى بسيار داشته باشد ، و اگر ما به دو ايمان آوريم از سرزمين خود ربوده خواهيم شد . از اين رو در زمين بزرگ خويشتنى مىكنند و در جستجوى سلطه‌اى گردنكش و ثروتى انبوه و شهرتى گسترده دامن مىگردند .\r\nما بارها گفته‌ايم : بيگمان تكبّر و مظهر آن استكبار و بزرگى طلبى خطرناكترين حاجب و مانع ميان بشر و ايمان آوردن او به حقايق است .\r\n«  اسْتِكْباراً فِي الْأَرْضِ وَ مَكْرَ السَّيِّئِ  - به سركشى در زمين و نيرنگهاى بد . » رازى دربارهء « نيرنگ بد » گويد : اين تركيب اضافهء جنس به نوع خود است ، چنان كه گويند : علم فقه و پيشهء آهنگرى ، و تحقيق اين معنى آن است كه گويند : معنايش اين است كه « مكروا مكرا سيئا - نيرنگ بافتند نيرنگى بد » سپس به سبب ظهور مكر و نيرنگشان اين كلمه معرفه شده و تعريف به الف و لام وانهاده شده و به كلمهء « السّيّئ - بد » اضافه گشته است ، زيرا بدى در مكر آشكارترين امور است . « 42 » / 75 «  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  - و اين نيرنگهاى بد جز نيرنگبازان\r\n\r\n\r\n","description":"","footnote":"\r\n( 41 ) - الاسراء / 15 .\r\n( 42 ) - تفسير الكبير ، در تفسير همين آيه .\r\n","page_name":" 73 ","page_number":73},
  {"content":"\r\n\r\nرا در برنگيرد ، » نقشه‌هاى فاسد بازتابهايى بر واقعيّت اجتماع بر جاى مىگذارد ولى بيشترين تأثير آنها بر خود طرّاح و سازندهء آنها خواهد بود .\r\nكاربرد اين كلمه اوج بلاغتى است كه ما آن را در مىيابيم ، چه پروردگار ما يادآور شده است كه نيرنگ بد از هر سوى صاحب خود را « فرا مىگيرد » و كلمهء « يحيق يحيط » از هر كلمهء ديگرى همچون « يلحق به او را در مىيابد » يا « يصيبه به دو مىرسد » بليغتر است ، زيرا نيرنگباز و صاحب مىپندارد كه مىتواند از سرانجام كردار خود بگريزد ولى آن سرانجام او را از هر سو احاطه مىكند و راه گريز را بر او مىبندد . آن گاه قرآن تعبير « باهله به صاحب خود » را به كار برده و شايد سبب اين استعمال آن است كه تمام عمل كنندگان به مكر و نيرنگبازان لزوما اهل مكر نيستند بلكه به عمد و به عنوان راه و وسيله‌اى آن را اتّخاذ كرده‌اند ، به علاوه از اين حصر معنى برمىآيد كه كسانى كه مورد مكر و نيرنگ واقع مىشوند عادتا از آن نجات مىيابند و نيرنگباز خود گرفتار مىشود كه گفته‌اند « هر كس براى برادرش چاهى بكند خود در آن مىافتد » .\r\nچگونه مىتوان اين حقيقت را كشف كرد ؟\r\nپروردگار ما مىگويد : به تاريخ بنگريد ، چه تاريخ از سنّتهاى غير قابل تبديل و تغيير ناپذير خدا حكايت مىكند ، و پروردگار مىپرسد : آيا اينان نيز منتظر سرانجامى چون عاقبت آنانند ؟\r\n«  فَهَلْ يَنْظُرُونَ إِلَّا سُنَّتَ الْأَوَّلِينَ  - آيا جز سنتى كه بر گذشتگان رفته است منتظر چيزى ديگر هستند ؟ » همان گونه كه آنان به سبب دستاورد خود هلاك شدند و همان سان كه نيرنگشان آنها را در برگرفت .\r\n«  فَلَنْ تَجِدَ لِسُنَّتِ اللَّهِ تَبْدِيلًا  - در سنّت خدا هيچ تبديلى نمىيابى . » با گذشت قرنها و عصرها ، در گذشته و حال ، اين سنّت همان سنّت است كه بود و هرگز تبديل و تغيير نمىيابد كه كسى بتواند آن را از خود دور راند و متوجّه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nديگرى كند .\r\n/ 76 «  وَ لَنْ تَجِدَ لِسُنَّتِ اللَّهِ تَحْوِيلًا  - و هرگز در سنّت خدا تغييرى نمىيابى . » [ 44 
  ] دليل تبديل نشدن و تغيير نيافتن سنّت خدا تجربه‌هاى تاريخ است .\r\n«  أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ وَ كانُوا أَشَدَّ مِنْهُمْ قُوَّةً  - آيا در زمين نمىگردند تا ببينند عاقبت مردمى كه پيش از آنها بوده‌اند و نيرويى بيشتر داشته‌اند به كجا كشيد ؟ » مانند قوم عاد كه خدا دربارهء آنها گويد : «  وَ لَقَدْ مَكَّنَّاهُمْ فِيما إِنْ مَكَّنَّاكُمْ فِيهِ  - به آنها چنان مكانتى داده بوديم كه به شما نداده‌ايم » . « 43 » «  وَ ما كانَ اللَّهُ لِيُعْجِزَهُ مِنْ شَيْءٍ فِي السَّماواتِ وَ لا فِي الْأَرْضِ إِنَّهُ كانَ عَلِيماً قَدِيراً  - هيچ چيز در آسمانها و زمين نيست كه خدا را ناتوان سازد . زيرا او دانا و تواناست . » هيچ قدرت مطلق او را محدود نمىسازد ، به راستى او از هر كس كه نافرمانى كند آگاه است ، و مىتواند او را همچون توانمندى مسلّط فرو گيرد و گرفتار كند .\r\nامّا چرا خدا اهل زمين را كه شب و روز نافرمانى مىكنند به انواع عذاب دچار نمىسازد و مؤاخذه نمىكند ؟\r\nپاسخ :\r\nنخست : براى آن كه خدا بخشايندهء آمرزنده است ، و بسيارى از گناهان را مىبخشايد .\r\nدوم : زيرا او بردبار است به آنان فرصتى از پس فرصتى مىدهد تا مهلتشان سپرى شود و آن گاه آنها را به سبب ستمگريشان فرو مىگيرد .\r\n/ 77 [ 45 
  ] «  وَ لَوْ يُؤاخِذُ اللَّهُ النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى \r\n\r\n\r\n","description":"","footnote":"\r\n( 43 ) - الاحقاف / 26 .\r\n","page_name":" 75 ","page_number":75},
  {"content":"\r\n\r\n- و اگر خدا بخواهد مردم را به سبب كارهايى كه كرده‌اند بازخواست كند ، بر روى زمين هيچ جنبنده‌اى باقى نگذارد . ولى آنها را تا زمانى معيّن مهلت مىدهد ، » انتقامگيرى خود را تا مهلتى معيّن و نوشته شده به تأخير مىافكند كه يك ساعت از آن پس و پيش نمىافتند .\r\n«  فَإِذا جاءَ أَجَلُهُمْ فَإِنَّ اللَّهَ كانَ بِعِبادِهِ بَصِيراً  - و چون مدتشان سرآمد ، به اعمال بندگان خويش آگاه است . » آگاه است به پاداشى كه مناسب با آنهاست ، كه چگونه و چه اندازه و چه وقت باشد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n/ 79\r\n\r\nسورهء يس\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n/ 81 سورهء يس\r\n\r\nفضيلت سوره :\r\n1 - در كتاب ثواب الاعمال با اسنادش از ابى عبد اللَّه ( ع ) آمده است كه گفت :\r\n« همانا هر چيزى قلبى دارد ، و به راستى قلب قرآن سورهء يس است ، هر كس آن را پيش از خفتن يا به هنگام روز پيش از برخاستن بخواند سراسر روز از محفوظان و روزى يافتگان باشد تا شب شود و هر كس در شب پيش از خفتن بخواند خدا هزار فرشته را بر او بگمارد كه از گزند هر شيطان رجيم و هر آفتى نگاهدارندش ، و اگر در آن روز بميرد ، خدا او را به بهشت درآورد و به هنگام غسلش سى هزار فرشته براى او آمرزش طلبند و با آمرزش طلبى او را تا گور تشييع كنند ، و چون در لحدش نهند هم چنان در درون گور او بمانند و به عبادت خدا پردازند و پاداش آن عبادت از آن او باشد ، و قبرش تا آن جا كه چشمش كار كند گشاده و فراخ گردد و از فشار قبر در امان باشد ، و هم چنان از گورش نور به آسمان برآيد تا هنگامى كه خدا او را از قبر برآرد ، و چون بيرونش آرد فرشتگان هم چنان او را همراهى كنند و با او سخن گويند و بر رويش خنده زنند / 82 و او را به هر چيزى مژده دهند تا از صراط و ميزان بگذرانند و در درگاه به جايى بايستانندش كه كسى جز فرشتگان مقرّب و پيامبران مرسل بدان نزديكى به خدا نايستد ، و او با پيامبران در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبرابر خدا بايستد ، با كسانى كه اندوهگين شوند اندوهگين نشود و با آنها كه نگران باشند نگران نشود و با آنها كه زارى كنند زارى نكند . آن گاه پروردگار تبارك و تعالى به او گويد : اى بندهء من شفاعت كن كه تو را در هر چه شفاعت كنى شفيع ساختم ، و از من بخواه كه هر چه خواهى به تو دهم ، پس از خدا درخواست مىكند و خدا به او مىبخشد ، و شفاعت مىكند و شفاعتش پذيرفته مىشود ، و او را به حساب نمىكشند و با آنان كه درنگ مىكنند نمىايستانند و با آنها كه مىلغزند نمىلغزد و هيچ خطا و كردار بدى كه كرده است بر او نمىنويسند ، و نامهء اعمالش را به دو مىدهند تا از درگاه خدا فرود آيد ، آن گاه همگان گويند : سبحان اللَّه كه اين بنده را حتّى يك خطا هم نبوده است ! و او از ياران محمد ( ص ) خواهد بود » . « 1 » 2 - از انس بن مالك آمده است كه گفت : پيامبر خدا ( ص ) گفت :\r\n« هر كس به گورستانها رود و سورهء يس را بخواند خدا آن روز بر آن خفتگان در گور تخفيف دهد و به تعداد آنان خواننده را حسنات باشد » . « 2 »\r\n/ 83\r\n\r\nزمينهء كلّى سوره\r\n\r\nنام :\r\nنام اين سوره را از نخستين كلمهء آن گرفته‌اند كه دربارهء آن گويند نام پيامبر اكرم ما محمد ( ص ) است ، و شايد اشاره‌اى رمزى به دو باشد چنان كه كلمهء « طه » نيز اشارهء رمزى به آن حضرت است . و خدا داناست .\r\n\r\n\r\n","description":"","footnote":"\r\n( 1 ) - تفسير نور الثقلين ، ج 4 ، ص 372 .\r\n( 2 ) - همان مأخذ .\r\n","page_name":" 80 ","page_number":80},
  {"content":"\r\n\r\n\r\nچارچوب كلّى :\r\nپس از قسم خوردن به شأنى با عظمت كه از آن قرآن حكمت آموز است ، پروردگار ما سرور آفريدگان ( يس ) محمد ( ص ) را مخاطب قرار مىدهد و گويد كه او از پيامبران مرسل است و بر راه راست مىرود ، و اين كتاب ( قرآن ) فروفرستاده از جانب پروردگار آمرزندهء مهربان است و هدف آن هشدار دادن به گروه جاهلان است هم چنان كه به پدرانشان پيشتر هشدار داده شده بود ولى دلهاى آنان چون سنگى سخت شده است و ايمان نمىپذيرند . آيا كسى را كه غل بر گردنش نهاده‌اند و سرش به گونه‌اى رو به بالا قرار گرفته كه چيزى را در برابر و پيش پاى خود نمىبيند ، ديده‌اى ؟ آيا چنين كسى مىتواند پيرامون خود را بنگرد ؟ آيا كسى كه در برابر و پشت سرش سدّى بلند قرار داده‌اند و ديدهء او را پرده‌اى ستبر فراگرفته مىتواند ببيند ؟ هرگز . . . همچنين هشدار و بيم دادن براى اينان سودى ندارد ، خواه به آنها هشدار دهى يا هشدار ندهى ، در هر حال / 84 ايمان نمىآورند .\r\nپس در اين صورت قرآن براى كيست ؟\r\nدر واقع قرآن به كسى هشدار مىدهد كه از آن پيروى مىكند و هدايت مىجويد و از آيات آن اطاعت مىكند و در دل از پروردگار رحمان مىترسد و پروا دارد ، و اين امر مهلكه‌هايى را كه به دو هشدار داده شده از وى دور مىسازد . خداوند بشارت مىدهد كه گناهان و لغزشهاى پيشين او را مىآمرزد و پاداشى به دو مىدهد كه در آن روزى و بزرگوارى باشد ، و كمال اين پاداش در آخرت است ، آن جا كه مردگان زنده مىشوند ، و آنچه پيشاپيش براى زندگى خود در آن جا فرستاده‌اند و آثارى كه پشت سر خود ( در اين عالم ) بر جاى نهاده‌اند همه نوشته و ثبت شده است .\r\n( و اين رسالت ( يعنى اسلام ) بر اساس و به دنبال رسالتهاى الهى پيش از خود آمده است ) و قرآن اهل قريه‌اى را مثال مىزند كه فرستادگان و رسولان بدان درآمدند ، آن گاه به بيان شبهه‌هاى خيالى آن مردم مىپردازد و آنها را در مرحلهء\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنخست از زبان پيامبران بيان مىكند و در مرحلهء دوم از زبان يكى از كسانى كه خدا آنان را به ايمان هدايت نموده و به بهشت خود وارد كرده بيان مىكند كه گفت : اى كاش قوم من مىدانستند و آگاهى به هم مىرساندند . آن گاه خدا قوم وى را پس از نجات او ، با بانگى نابود كرد ، و بر بندگانى افسوس مىخورد كه خدا هر پيامبرى براى آنها فرستاد مسخره‌اش كردند و از سرنوشت پيشينيانى كه خدا آنها را همراه با آنان به محضر خود حاضر خواهد كرد عبرت نگرفتند .\r\nقرآن با اين آيات الهى به ما يادآورى مىكند شايد به سوى او هدايت شويم و از پيامبرانش پيروى كنيم : از زمين مرده‌اى كه آن را ( با باران ) زنده مىكند و از آن دانه‌اى خوردنى بيرون مىآورد تا باغهاى با ميوه‌هاى گوناگون ، و تا شب و روز و خورشيد كه به سوى قرارگاهى كه دارد حركت مىكند ، و ماهى كه در منازل خود سير مىكند تا ديگر بار همچون چوب خشك خوشهء كهن خرما ( كمانى ) شود ، و تدبير گردش و توالى خورشيد و ماه تا وسايل نقل از كشتيها و چارپايان صحرا .\r\nبه ما يادآور مىشود كه خدا مردم را با رحمت و مهربانى خود از خشم امواج نگاه مىدارد تا مهلتهايشان سپرى شود ، و مىبينى كه پروردگار مهربان هنگامى كه فرمان پرهيزگارى و تقوا به مردم مىدهد خيرات را براى آنها مىخواهد ( تا ايشان را از پيامدهاى گناه حفظ كند ، / 85 ولى آنها با وجود پى در پى آمدن آيات و نشانه‌ها روى مىگردانند ، و آنان را مىبينى كه بخل خود را بدين سان توجيه و تعليل مىكنند كه چرا ما به كسى انفاق كنيم كه اگر خدا مىخواست خود به آنها طعام مىداد ( تعليلى كه به راستى فكر و ارزشهاى مادّى صاحبانش را منعكس مىكند ) و با مسخره مىپرسند : اين وعدهء پاداش كى مىرسد و اگر راست مىگوييد ( چرا تأخير مىكند ) ؟ ! ( آرى آن وعده و آنچه انتظار مىكشيد و آمدنش را به شتاب مىخواهيد ، مىرسد ) . آنها منتظر چيزى جز يك بانگ ناگهانى نيستند كه آنان را در حالى كه سرگرم جدلى سترون و بيهوده‌اند بربايد ، و در آن جا وقت و فرصتى براى وصيّت به آنها نمىدهند ، و ديگر بار به نزد كسان خود بازشان نمىگردانند ( و تا روز رستاخيز در عالم برزخ باقى مىمانند ) . آن گاه چون در صور بدمند ، آنها از گورها بيرون\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمىآيند و روانهء درگاه پروردگار خود مىشوند ( و به جاى آن پرسشهاى آميخته به مسخرهء ايشان را مىبينى كه ) مىگويند : واى بر ما ، چه كسى ما را از آرامگاهمان برانگيخت ؟ ( بيگمان او همان خداى مقتدر است ، پس در مىيابند و اعتراف مىكنند و مىگويند : ) اين است آنچه خداى رحمان ( دربارهء رستاخيز ) وعده داده بود و پيامبران و فرستادگان او ( آن گاه كه ما را از اين روز هولناك بيم مىدادند ) راست گفته بودند . و آن جا حكمى است عادلانه كه تمام حاضران را در برمىگيرد ( و سياق آيات برخى از مناظر پاداش را تصوير مىكند ) ، اهل بهشت به شادمانى سرگرم باشند ، در حالى كه گناهكاران را به سوى دوزخ كشند ، و پروردگار بندهء خود را به محاكمه مىگيرد و گويد : اى آدمى زادگان آيا با شما پيمان ننهاديم كه شيطان را نپرستيد ؟ ! او دشمن شماست ، و راه او از راه راست الهى جدا و منحرف است و او بسيارى از مردم را گمراه ساخته و به دوزخ وارد كرده است ، آيا شما از سرنوشت آنها پند نگرفتيد ؟ ! اكنون به دوزخ رويد كه اين است آنچه شما را بدان وعده داده بوديم ، ( و پس از آن كه گر چه از عذاب جهنّم را براى ما تصوير مىكند ، گويد : ) اگر مىخواستيم مىتوانستيم در دنيا آنها را جزا دهيم ، ولى چشمانشان را محو كرديم و آنها را مسخ نموديم ( و اين كارى است كه خدا با بعضى مىكند و نمىتوانند مانع آن شوند ) ، پس هر كس عمر دراز يابد آفرينش دگرگون شود . آيا نمىانديشيد ( كه بيگمان او قادر است كه اينان را نيز به همان وضع دچار سازد ) .\r\nقرآن رشتهء سخن را به آخرت مىكشاند - و پس از آن كه نفوس پاك را با تصوير مناظرى از آن به خشوع و سرسپردگى وا مىدارد - مطلب را متوجّه ردّ شبهه‌هاى مردم دربارهء پيامبر مىسازد و مىگويد : ما به دو شعر نياموختيم ( و گفتهء او ابدا با شعر تناسب و پيوندى ندارد ) زيرا بيانات او جز ذكر و يادآورى و قرآن روشنگر نيست ، و هدفش هشدار دادن به كسانى است كه دلى زنده دارند ، امّا در مورد ديگر كسان جز اين گروه ، براى آن است كه حجّت را بر آنها تمام كند ( و روند آيات ما را يادآور توحيد مىشود / 86 كه پايهء هر عقيدهء درست و صالح است ، پس كسى كه به واقع به خدا ايمان آورده هرگز از شريكان موهوم و مجعول فرمان نمىبرد ، بلكه از\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nپيامبرى فرمان مىبرد كه خدا تنها فرمانبردارى از او را امر كرده است ) . آيا نمىبينند كه ما به دست قدرت خود چارپايان را براى آنان آفريديم ( آن گاه مردم را به فكر بهره‌گيرى از آنها افكنديم و آنها را براى ايشان رام كرديم كه به كارشان گيرند ) و اكنون مالك آنهايند ؟ ! ( و پس از يادآورى نعمتهاى خدا مردم را متوجه سپاسگزارى و شكرى مىكند كه از بارزترين معانى آن سپاسگزارى ايمان به خدا و فرمانبردارى از پيامبر اوست ، امّا برخى شرك آوردند ) و غير از خدا كسانى را به خدايگانى گرفتند ( و مىخواهند بدين وسيله نقص خود را جبران و ترميم كنند ) شايد آن خدايگانان ايشان را يارى دهند ( و واقعيّت اين است كه عكس اين مطلب درست است ) و خدايگانان نمىتوانند به آنها يارى دهند بلكه اين مشركان‌اند كه سپاه آماده به خدمت آنها شده‌اند .\r\n( آن گاه سياق آيات پيامبر را مخاطب قرار مىدهد تا دلش را استوار سازد و كافران را بيم دهد ) و مىگويد : آنچه آنها به تو مىگويند تو را اندوهگين نكند . به راستى خدا آشكار و نهان آنها را مىداند .\r\n( سياق مطلب ديگر بار به ايمان به آخرت باز مىگردد ، و اين كه چگونه اين انسان كه خدا نعمتهاى خود را بر او بارانده است به آخرت كفر مىورزد و با تمام لاف و گزاف در مورد آن مخاصمه و مجادله مىكند ) آيا انسان نمىبيند كه خود از نطفه‌اى ( ناچيز ) آفريده شده و اكنون كارش بدانجا كشيده كه با خدا دشمنى ورزد ؟ ! ( در نعمتهاى خدا غوطه مىخورد و در آيات او مجادله و منازعه مىكند ! ) ( آن گاه چنين كسى ) مثالى مىزند ( استخوانى پوسيده را برمىدارد و مىگويد ) : چه كسى اين استخوانهاى پوسيده را زنده مىكند ؟ ( اى پيامبر ) بگو : آن كسى كه نخستين بار آنها را به وجود آورده و خود به هر چيزى آگاه و داناست ( پس مىداند كه ذرّات جسم اين يا آن شخص به كجا رفته است ) ، او همان ذاتى است كه از درخت سبز براى شما آتش پديد مىآورد كه شما بر آن آتش مىافروزيد ( در حالى كه آتش بالقوّه در جوهر درخت نهفته است ) و هموست كه آسمانها و زمين را آفريده است ، پس آيا عاجز است كه ديگر بار بشر را بازگرداند ؟ ! هرگز . . . ) هر گاه چيزى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرا اراده كند كافى است به آن بگويد موجود شو ! پس موجود مىشود ، منزه است ذاتى كه ملكوت و هستى هر چيزى به دست اوست ( و بسى فراتر است از آن كه نادانان او را به نقص و ناتوانى توصيف كنند ، هرگز . . . او توانمند زبردستى است كه قادر به برانگيختن و رستاخيز انسان است ) و همه به سوى او باز مىگرديد .\r\nو سخنى پايانى :\r\nنصوص ياد كرده‌اند كه همانا ( يس ) قلب قرآن است و اين سوره - به حق - گوهر يكتاى سوره‌هاى / 87 مكّى است كه حقايق رسالت به نحوى خلاصه و موجز در آن آمده كه دستمايهء زندگى انسان مسلمان باشد ، زيرا خلاصهء درسهاى زندگى و حكمت رسولان و مطالب مورد نياز و خواستهاى تمدّن را در بردارد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n/ 88 سورهء يس\r\n\r\n[ سوره يس ( 36 ) : آيات 1 تا 12 
  ]\r\nبِسْمِ اللَّهِ الرَّحْمنِ الرَّحِيمِ\r\nيس ( 1 ) وَ الْقُرْآنِ الْحَكِيمِ ( 2 ) إِنَّكَ لَمِنَ الْمُرْسَلِينَ ( 3 ) عَلى صِراطٍ مُسْتَقِيمٍ ( 4 )\r\nتَنْزِيلَ الْعَزِيزِ الرَّحِيمِ ( 5 ) لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ ( 6 ) لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ ( 7 ) إِنَّا جَعَلْنا فِي أَعْناقِهِمْ أَغْلالاً فَهِيَ إِلَى الْأَذْقانِ فَهُمْ مُقْمَحُونَ ( 8 ) وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ ( 9 )\r\nوَ سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ ( 10 ) إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ فَبَشِّرْهُ بِمَغْفِرَةٍ وَ أَجْرٍ كَرِيمٍ ( 11 ) إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ ( 12 )\r\n\r\nمعناى واژه‌ها\r\n8 [ مقمحون 
  ] : از قمح يعنى سر خود را به بالا برداشت ،\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nزيرا وقتى كه يوغها به زير گلوى محكومان به يوغ كشيده شود ، سرهايشان به اجبار رو به آسمان برداشته مىشود ، چنان كه نمىتوانند پيش روى خود را ببينند .\r\n9 [ فأغشيناهم 
  ] : يعنى بر ديدگان آنها پرده‌اى كشيديم كه مانع ديدن و بينش آنان مىشود .\r\n/ 90\r\n\r\nهمانا تو از پيامبران مرسل هستى\r\n\r\nرهنمودهايى از آيات :\r\nسياق اين سوره با سوگند آغاز مىشود ، سوگندى كه دليل است بر درستى رسالت پيامبر ( ص ) و اين كه او از نزد پروردگارى پيروزمند و مهربان آمده است . به قرآن حكمت آموزى سوگند مىخورد كه بارزترين دليل بر رسالتهاى الهى است . آن گاه پس از اداى سوگند تصاويرى از جامعهء جاهلى را بيان مىكند كه اين كتاب آسمانى براى اصلاح آن جامعه آمده است . اجتماعى كه در كفر ريشه‌دار شده تا آن جا كه بيشتر افراد آن ( به سبب عناد و لجوج خود ) محكوم به بىايمانى گشته‌اند ، و غلهايى به گردنهايشان افكنده شده كه تا چانه‌هايشان را فراگرفته ، و در ميان دو ديوارى از پس و پيش نهاده شده‌اند ، و چشمانشان با پرده‌اى پوشانده شده است . اين افراد به تو ( اى پيامبر ) ايمان نمىآورند ، خواه آنها را بيم و هشدار دهى و خواه بيم ندهى . مگر نه آن كه شرط پذيرفتن ، وجود حالت خشوع و سرسپردگى در قلب است ؟\r\nپس تو آنها را به حال خود واگذار كه به زودى خدا مردگان را زنده مىكند ، و اعمال اين افراد بر آنها نوشته شده ، و پروردگار ما هر چيزى را در لوحى روشن و آشكار به شمار آورده و ثبت كرده است .\r\n( و شايد هدف از ذكر اين حقيقت بيان نقش بشر در هدايت و رهيابى بوده\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nباشد ، كه هدايت اجبار و اكراهى بر بشر نيست ، بلكه خداوند اقوامى را كه عناد و انكار مىورزند يا از ياد خدا غفلت مىكنند گمراه مىسازد ) .\r\n/ 91\r\n\r\nشرح آيات :\r\nبه نام خدا ، بدين نور قدسى ، كه خدا آن را به كمال بيافريد ، سپس چيزها را به وسيلهء آن نور آفريد ، به رحمت خود كه همه چيز را در برگرفته ، و به رحمت خود كه همواره بوده و خواهد بود ، به سورهء مبارك يس نزديك مىشويم .\r\n[ 1 
  ] به راستى قرآن معجزهء بلاغت است . اين كتاب حكمت‌آموز آميزه‌اى از اين حروف است كه شايد بدان كتاب اشاره دارند ، و در عين حال اين حروف رمزهايى ميان خدا و اولياء مقرّب او هستند .\r\n« يس يا ، سين . » نصوص ذكر كرده‌اند كه يس نامى از نامهاى پيامبر ( ص ) است . از امام أبو الحسن ، رضا ( ع ) در گفتگويى ميان او و خليفهء عبّاسى ، مأمون مروى است كه مأمون گفت :\r\n« مرا از اين گفتهء خداى تعالى خبر دهيد كه گفت :      يس وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ      » ؟ دانشمندان حاضر در مجلس گفتند : يس محمد ( ص ) است و كسى در اين شك ندارد .\r\nأبو الحسن ( ع ) گفت : به راستى خداى تعالى از اين روى به محمد و آل محمد فضلى عطا كرده كه كسى جز با ژرف انديشى بسيار و خردورزى به كنه وصف آن راه نمىبرد ، بدين معنى كه خداى عزّ و جلّ به هيچ كس جز بر پيامبران ( صلوات اللَّه عليهم ) سلام نمىدهد . خداى تبارك و تعالى گويد : «  سَلامٌ عَلى نُوحٍ فِي الْعالَمِينَ  - سلام بر نوح باد ، در سراسر جهان » « 3 » و گويد : «  سَلامٌ عَلى إِبْراهِيمَ  - سلام بر ابراهيم » « 4 » و گويد : «  سَلامٌ عَلى مُوسى وَ هارُونَ  - سلام بر\r\n\r\n\r\n","description":"","footnote":"\r\n( 3 ) - الصّافات / 79 .\r\n( 4 ) - الصّافات / 109 .\r\n","page_name":" 88 ","page_number":88},
  {"content":"\r\n\r\nموسى و هارون » « 5 » و نگفت : سلام بر آل نوح ، و نگفت : سلام بر آل ابراهيم ، و نگفت : سلام بر آل موسى و هارون ، ولى گفت : « سلام على آل يس - سلام بر آل يس ، « 6 » يعنى آل محمد ( ص ) » .\r\nمأمون گفت : به تحقيق دانستم و دريافتم كه شرح و بيان اين مطلب در معدن نبوّت است » . « 7 » / 92 شايد شناخت حروف مقطّع در آغاز سوره‌ها كليدهايى براى فهم رازهاى كتاب خدا شمرده شود .\r\n[ 2 
  ] قسم - از لحاظ اعتبارى - ميان حقيقتى كه بر آن تأكيد مىشود و حقيقتى كه فعلا تأكيد شده است پيوندى برقرار مىكند . وقتى به خداى سبحان سوگند خوردى كه به وعدهء خود وفا مىكنى ، ميان ايمان خود به خدا ، به عنوان حقيقتى ثابت ، و وفاى به وعده كه مىخواهى بر آن تأكيد كنى ، رابطه‌اى برقرار ساخته‌اى .\r\nآن جا كه رابطه‌اى حقيقى ميان دو امر برقرار باشد ، و يكى از آنها گواهى صادق بر دومى باشد ، قسم بليغ‌تر و مؤكّدتر است . و شايد هر چه قسم در قرآن آمده است از اين گونه باشد . مگر نه آن كه قرآن كتابى است حق كه باطل كننده‌اى در برابر آن و پس از آن نمىآيد ؟ بدين گونه شايسته است كه همواره در جستجوى چيزى باشيم كه دو طرف قسم را به يكديگر مىپيوندد ، و اين امر بيشتر پيوند حجّت و شهادت است .\r\nاين جا كلام حق به قرآن حكمت آموز بر رسالت پيامبر قسم مىخورد . مگر نه آن كه قرآن بزرگترين گواه بر رسالت اوست ؟ و مگر نه آن كه قرآن معجزه‌اى است كه شگفتيهاى آن از ميان نمىرود و پايان نمىيابد و همواره تازه است و تا ابد بر زندگى پيشى دارد ؟\r\n\r\n\r\n","description":"","footnote":"\r\n( 5 ) - الصّافات / 120 .\r\n( 6 ) - مأخوذ از آيهء 130 ، سورهء الصّافات .\r\n( 7 ) - نور الثّقلين ، ج 4 ، ص 375 .\r\n","page_name":" 89 ","page_number":89},
  {"content":"\r\n\r\n«  وَ الْقُرْآنِ الْحَكِيمِ  - سوگند به قرآن حكمت آموز . » بنگر كدام صفت قرآن است كه آن را بزرگترين گواه بر اين رسالت قرار داده است ؟\r\nآيا بلاغت آن است كه اعراب را لال كرد ؟ اعرابى كه به بلاغت خود مىباليدند و خود را از آن رو « عرب » مىخواندند كه هر چه را در ضميرشان مىگذشت به خوبى و رسايى بيان مىكردند .\r\nيا براى اين كه قرآن به دست پيامبرى امّى آمده كه با خواندن و نوشتن آشنايى نداشت ؟\r\nيا براى آن كه از آينده خبر مىداد و چون اخبار پيش گفته‌اش تحقّق مىيافت مردم به راستى آن آگاه شدند ؟\r\n/ 93 يا براى آن كه تمدّنى ربّانى در سرزمينى كه در جاهليّت و نادانى ريشه داشت ، به وجود آورد ؟\r\nتمام اين صفات گواههاى درستى و راستى اين رسالت‌اند ، امّا والاترين صفت قرآن حكمت آن است . اين حكمت چيست كه پروردگار بدان سوگند مىخورد تا استدلال كند كه محمّد ( ص ) از پيامبران مرسل است ؟\r\nهمواره « علم » نزد تمام مردم گواه بزرگ بر راستين يا دروغين بودن صاحبان دعوتهاى جديد است ، و قرآن آفاق معرفت و شناخت را در برابر بشريّت باز كرده و هم چنان باز مىكند .\r\nقرآن مردم را با پروردگارشان آشنا كرده تا آن جا كه عارفان آن را دريافتند و ذاكران به ذكر و ياد كرد با آن نشستند و ارادتمندان بدان انس گرفتند .\r\nقرآن مردم را با نقشهاى خودشان آشنا ساخت تا عيوب آنها را ديدند و ميان فجور و تقواى نفس تميز دادند و در راه پاكسازى و رشد موهبتها در آن كوشيدند .\r\nقرآن مردم را با سنّتهاى الهى در ميان امّتهاى پيشين آشنا ساخت تا اسباب پيشرفت را به دست آوردند و به وسايل تكامل و رستگارى دست در زدند .\r\nقرآن مردم را با راههاى شناخت و طرق سلامت و ايمنى ، و كليدهاى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nرستگارى ، و وسايل نزديكى به خدا آشنا كرد .\r\nپس كدام گواهى بر راست بودن اين رسالت بزرگتر از خود اين رسالتها و بر صداقت پيامبر فراتر از اين كه او حامل اين رسالت است و آن را اجرا مىكند ، وجود دارد ؟\r\nقرآن تنها كتاب علم نيست بلكه كتاب حكمت نيز مىباشد ، و حكمت - چنان كه به نظر من مىرسد - علمى است سودمند كه در تكامل و رشد خود به درجه‌اى رسيده كه در رفتار بشر مؤثر است و زندگى او را دگرگون مىكند و تمدّن او را مىسازد .\r\n/ 94 بگذاريد مثالى بزنيم : علم رانندگى اتومبيل علمى است نظرى ، و در اين حال فقط علم است ، و سپس به مهارتى عملى تغيير مىيابد . آيا اين دو وجه علم با يكديگر تفاوت ندارد ؟ « 8 » امّا اين تفاوت در كجاست ؟ تفاوت در اين است كه آموختن رانندگى اتومبيل در آموزشگاه رانندگى مرحلهء نخست در علم رانندگى است ، امّا وقتى انسان عملا به آموختن و راندن پرداخت اين علم به مرحلهء نهايى خود مىرسد . قرآن ، اين كتاب حكمت‌آموزى كه دلها را شفا مىبخشد ، و همّتها را برمىانگيزد ، و بينشهاى بسيار مىدهد ، و عقل را كامل مىسازد ، و قانونهاى درست وضع مىكند ، علم زندگى نيست بلكه خود همان زندگى است .\r\n[ 3 
  ] رسالت حقيقى را جز معاندان انكار نمىكنند . خدا پيامبران خود - عليهم السلام - را فرستاده است تا انكار رسالت اصلى نباشد كه به كسى سودى رساند ، و شايد تعبير قرآنى در اين جا به همين حقيقت رهنمون است كه گويد :\r\n«  إِنَّكَ لَمِنَ الْمُرْسَلِينَ  - تو از پيامبران ( مرسل ) هستى . » پس بدعتى از پيامبران نيستى ، بلكه براستى تو يكى از آن بزرگوارانى كه از جانب خدا ابلاغ رسالت كردند ، و تو ايشان را تصديق كردى ، و ايشان نيز مژدهء آمدن\r\n\r\n\r\n","description":"","footnote":"\r\n( 8 ) - ما عادتا كلمهء علم را در جنبهء نظرى به كار مىبريم و براى جنبهء عملى آن كلماتى چون فنّ و مهارت و آموزش و تكنيك را به كار مىبريم .\r\n","page_name":" 91 ","page_number":91},
  {"content":"\r\n\r\nتو را داده‌اند . و اين به نوبهء خود گواهى بر صداقت پيامبر است .\r\n[ 4 
  ] گواهى ديگر بر آن اين كه پيامبر به راه راست و مستقيم مىرود ، استقامت و راست روى نفس به يارى عقل ، و راست بودن رفتار به مدد شرع و راست بودن گفتار به صداقت و راست بودن كردار به صلاح .\r\nپس چون راههاى رسيدن به پروردگار گم شود ، پيامبر انسان را به سوى خدا به نحوى رهنمايى مىكند كه با فطرت و عقل موافق باشد ؛ و هنگامى كه بنده به مرحلهء شناخت پروردگار برسد ، هيچ شك و ترديدى در درستى و صدق رسالت براى او باقى نمىماند .\r\nهر گاه مذاهب چيزى را فرو گذارند ، پاره‌اى عقل را كنار نهند و پاره‌اى بدن را فرو نهند ، بيگمان پيامبر / 95 بر راه درست و مستقيم ميانه مىرود و هيچ يك را به زيان ديگرى فرو نمىگذارد .\r\nهر گاه هواها و اميال مردم را به راست يا چپ گرايش دهد ، تمام فشارهاى اجتماع و اقتصاد و سياست در برابر پايدارى و استوارى پيامبر درهم مىشكند و در برابر استقامت و درست رفتارى او كه با بازى خورشيد و ماه مبارزه مىكند ، متلاشى و نابود مىشود .\r\nدر واقع استقامت و درست رفتارى پيامبر و روش او گواه بر اين است كه او از روى وحى سخن مىگويد و از عالم غيب تأييد مىشود .\r\n«  عَلى صِراطٍ مُسْتَقِيمٍ  - بر راهى راست . » خدا رسالت را به چه وسيله فرستاده است ؟ و كتاب او چه اسمى را منعكس مىسازد ؟ آيا كتاب دليل صاحب خود نيست ؟\r\nقرآن اسم عزّتى را متجلّى مىسازد كه به معنى توانايى و چيرگى است همان گونه كه نام رحمت و مهربانى نيز هست ، زيرا رحمت پروردگار ما اقتضا مىكند كه بشر را از چنگال گمراهى و شرك نجات دهد .\r\n«  تَنْزِيلَ الْعَزِيزِ الرَّحِيمِ  - از جانب آن پيروزمند مهربان نازل شده است . » از اين آيه الهام مىگيريم كه قرآن دير يا زود مبادى باطل را درهم خواهد\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nشكست ، زيرا از جانب پيروزمند چيره‌اى نازل شده كه با توانمندى خود رسالتهاى خويش را تأييد و تقويت مىكند ، و اين امر استمرار پرتو افشانى اسلام را در زمين ، با وجود تمام موانعى كه گردنكشان در برابر آن قرار مىدهند ، مىرساند .\r\n[ 6 
  ] امّا هدف اين رسالت همان بيم دادن و هشدار گروه بىخبران و غافلان است كه پيش از پيامبر ( خاتم ) بيم‌دهنده و هشدار دهنده‌اى نزد آنها نيامده است .\r\n«  لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ  - تا مردمى را بيم و هشدار دهى كه پدرانشان بيم داده نشدند و در بىخبرى بودند . » / 96 اغلب مفسّران اين آيه را چنين تفسير كرده‌اند كه آنها قومى بودند كه پدرانشان پيش از آن بيم داده نشده بودند ، و اين مخالف با گفتهء خداست كه :\r\n«  وَ إِنْ مِنْ أُمَّةٍ إِلَّا خَلا فِيها نَذِيرٌ  - و هيچ ملّتى نيست مگر آن كه به ميانشان بيم دهنده‌اى بوده است » ، « 9 » و تفسيرى ديگر وجود دارد كه حرف ( ما ) را موصول قرار مىدهد و معنايش به تقريب چنين مىشود : « تا قومى را بدانچه پدرانشان از عذاب بيم داده شده‌اند ، هشدار دهى » .\r\nبه هر حال خواه اين يا آن تفسير را بپذيريم ، در واقع معلوم است كه قوم پيامبر از ، مدّتى طولانى بيم داده نشده بودند ، پس آنها پيش از او بيم و هشدار داده نشده بودند ، و اين معنى را در آيه‌اى ديگر مىيابيم كه : «  وَ ما أَرْسَلْنا إِلَيْهِمْ قَبْلَكَ مِنْ نَذِيرٍ  - و پيش از تو بيم دهنده‌اى بر آنان نفرستاديم » ، « 10 » ولى آيا اين بدان معنى است كه آنها هيچ گاه بيم و هشدار داده نشده بودند ؟ هرگز . . .\r\n[ 7 
  ] سياق مطلب مبارزه‌ها و ستيزه‌هايى را يادآور مىشود كه پيامبر خاتم - مانند ديگر پيامبران - در راه دعوت با آنها روبرو شده است ، پس اين مردم ايمان نخواهند آورد ، و به زودى نبردى تلخ ميان او و ايشان درخواهد گرفت ، و اين نبرد\r\n\r\n\r\n","description":"","footnote":"\r\n( 9 ) - فاطر / 24 .\r\n( 10 ) - سبأ / 44 .\r\n","page_name":" 93 ","page_number":93},
  {"content":"\r\n\r\nادامه مىيابد تا مؤمنان آزموده شوند و تا خدا اجازهء پيروزى آشكار را بدهد .\r\n«  لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ  - وعدهء خدا دربارهء بيشتر آنها تحقّق يافته و ايمان نمىآورند . » بدين سان شايسته نيست به جريان حركت اجتماعى تسليم شد ، زيرا بىايمانى اكثريّت دليلى بر نقص حجّتهاى رسالت نيست بلكه نقص در ميزان هشيارى افراد آن اجتماع است .\r\nاين آيه انگيزه‌اى معنوى در ما ايجاد مىكند كه در راه رساندن و حمل دعوت گامى برداريم و در برابر ردّ اكثريت يا كفر آنها نسبت به دعوت سست و دلسرد نشويم .\r\n[ 8 
  ] امّا چرا بيشتر مردم بدين دعوت حق ايمان نمىآورند ؟\r\nزيرا تراكم معاصى و گناهان بر دلهاى آنها ، و روابط اجتماعى ايشان كه بر ستم و بنده گرفتن ديگران مبتنى است و عقب ماندگى و وابستگى شديد آنها به عادات جامعهء خويش و تقليدشان از پدران گمراه خود ، و همه / 97 و همه يوغهايى را تشكيل مىدهد كه بر گردنشان افتاده است .\r\n«  إِنَّا جَعَلْنا فِي أَعْناقِهِمْ أَغْلالًا  - ما بر گردنهايشان يوغهايى نهاده‌ايم ، » شهوتها يوغى است ، و عادات جامعه يوغهايى ، و تكبّر و حسد و تعصّبات قومى و گروهى يوغهايى ديگر .\r\n«  فَهِيَ إِلَى الْأَذْقانِ  - كه تا زنخهايشان رسيده ، » شايد بدين معنى است كه : آن يوغهاى چنان ستبرند كه پهناى آنها گردنشان را پوشانده و به زير زنخهايشان را گرفته ، يعنى تا چانه به يوغ كشيده شده‌اند ، و از اين جا درمىيابيم كه بندگى آنها فراگير و شامل تمام وجودشان شده است .\r\n«  فَهُمْ مُقْمَحُونَ  - چنان كه سرهايشان به بالاست و به پايين آوردن نتوانند . »\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nآيا اسب را ديده‌اى كه چون صاحبش لگامش را سخت بكشد چه گونه سر خود را بالا مىبرد ؟ گويند : « مقمح - عنان كشيده و سر به بالا كشانده » چنان است ، كه توانايى ديدن اطراف خود را ندارد و نمىتواند حركت كند .\r\n[ 9 
  ] سياق آيات در بيان شقاوت و بدبختى اين گروه غافلان كه منافذ عقلشان مسدود گشته ( شايد به سبب يوغهايى كه بدانها بسته شده‌اند ) پيش مىرود و گويد در پيش روى و پشت سرشان ديوارهايى نهاده‌اند ، و ديدگانشان پوشانده شده و به سبب آن دو ديوار ياراى حركتى ندارند و با چشمان خويش خيرى را نمىبينند .\r\n«  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  - در برابرشان ديوارى كشيديم و در پشت سرشان ديوارى ، » پس نه مىتوانند پيش بروند ، و نه مىتوانند از گمراهى بازگردند ، و به سبب گناهانى كه مرتكب شده‌اند به گردنه‌هايى افتاده‌اند كه آنها را از راه راست باز مىدارد و بيشتر منحرف مىكند .\r\n«  فَأَغْشَيْناهُمْ فَهُمْ لا يُبْصِرُونَ  - و بر چشمانشان نيز پرده‌اى افكنديم تا نتوانند ديد . » خطاهاى آنها اطرافشان را فراگرفته و راه ديدشان را فرو بسته و نمىتوانند ببينند و در ميان ديوارها احاطه شده‌اند ، / 98 زيرا گناهانى كه انسان مرتكب مىشود آثارى در واقعيّت خارجى به جاى مىنهند ، و تبديل به ديوارها و سدّهايى در برابر هدايت و سعادت بشر مىشوند . آيا كسى را كه به حزبى كافر پيوسته و براى انتشار اصول گمراه كنندهء آن حزب و پرورش نسلى از مردم بر آن اصول كار مىكند ديده‌اى . آيا چنين كسى مىتواند از آن تشكيلات جدا شود و رهايى يابد ؟ هرگز . . .\r\nبلكه مثال او همچون كرم ابريشم است كه پيله‌اى به دور خود مىتند و خود درون آن مىميرد ، همچنين است وضع كسى كه به ستمگرى كمك كند تا او بر بلاد مسلّط شود . وى اسير كردار خود مىشود و چه بسا كه خدا آن ستمگر را بر خود او نيز مسلّط كند ، و به شمشير سركشى و كينى كه بر روى مردم كشيده است كشته شود .\r\nشايد دو ديوار يا دو سدّ در اين جا اشاره به جرايم خارجى باشد ، در حالى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nكه غلها و يوغها به آثار نفسانى آنها اشاره دارد ، زيرا شيطان اعمال نفس را چنان برايش مىآرايد و خوب جلوه‌گر مىسازد كه تبديل به خويها و عاداتى مىشود كه صرف نظر كردن از آنها دشوار مىگردد .\r\nامّا پرده همان ظلماتى است كه دل را فرا گرفته ، و ضمير درون آن خاموش مىشود ، و نور خرد پنهان و پوشيده مىگردد ، و بشر حس نمىكند كه در مهلكه واقع شده است ، بلكه مىپندارد بر راه راست و درست مىرود .\r\n[ 10 
  ] هنگامى كه غلها و يوغهاى ضخيم پيرامون دل غافل را فرا گيرد ، و صاحب آن را در ميان سدها و ديوارهاى جرم و گناه فرو گيرد ، و ظلمات جهل ديدهء او را فرو پوشد ، آدمى به درك اسفل مىرسد و از هشدار و بيم دادن سودى نمىبرد ، و مثال دل او همچون جسمى بيمار مىشود كه دارو نمىپذيرد ، و از اين رو اميد تندرستى او نمىرود .\r\n«  وَ سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  - تفاوتشان نكند ، چه آنها را بيم دهى و چه بيم ندهى ، ايمان نمىآورند . » اين سرانجام بد انتظار تمام كسانى را مىكشد كه از پروردگار خويش غافل مىشوند و شيطان آنها را مىربايد ، و خود با هواها و اميال و شرايط همراه مىشوند و به منجلاب فرو مىروند تا يوغهاى عادت و گروه پرستى ، و تسلّط جويى با گناه ، و ديوارهاى نظام فاسد اقتصادى و سياسى و فرهنگى آنها را فرا مىگيرد ، و ظلمات جهالت ديدگانشان را مىپوشاند ، و در آن حال هشدار و بيم‌دادن سوديشان نمىرساند . بر بشر واجب است كه از همان نخستين گامى كه او را به سوى ژرفاى دوزخ مىكشاند بپرهيزد ، زيرا هر چه در اين كجراههء شيب‌دار پايين رود جاذبهء ژرفاى دوزخ / 99 قوىتر مىشود .\r\n[ 11 
  ] راه نجات از حلقه‌هاى دام پيچ در پيچ شقاوت و تيره‌بختى از گذرگاه جنگ با جبت ( بت جادوگر ) و جهاد با طاغوت ( طغيانگر و متجاوز ) ، و در نتيجه پرهيز از غلها و سدّهاست .\r\nچگونه ؟\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nنخست : با پيروى از ذكر كه همان قرآن كريم است ، و اين چنان است كه قرار انسان با خويشتن آن باشد كه از حقّى كه وحى يادآور مىشود و خرد آن را مىفهمند و مىشناسد ، پيروى كند .\r\n«  إِنَّما تُنْذِرُ مَنِ اتَّبَعَ الذِّكْرَ  - تنها تو كسى را بيم ( و هشدار ) مىدهى كه از قرآن پيروى كند ، » شايد به كار بردن لفظ « الذّكر » در اين جا اشاره به دو خاستگاه و مصدر شناخت : وحى و عقل باشد ، كه - سرانجام - به نورى واحد منجر مىشوند ، وحى عقل را برمىانگيزد و هشيار مىسازد و عقل نيز وحى را تصديق مىكند ، و انسان آن « ذكر » را پيروى مىكند ، و كسانى كه نفسهاى خود را به پيروى از حق عادت داده‌اند همان كسانى هستند كه از هشدارها بهره مىبرند ، زيرا ديد آنان موضوعى ، و برنامهء تفكّرشان درست است ، و پرده‌اى در برابر نظر ندارند كه آنان را از فهم حقايق باز دارد .\r\nدوم : با بيم از خدا و داشتن اميد به رحمت او ، تا آن جا كه بدين بيم و اميد با جبت ( بت ساحر ) نفسهاى خود مىجنگند و غلهاى گروه پرستى و عناد و كبر و تسلّط جويى با گناه را از دلهاى خويش جدا مىسازند .\r\nبه راستى بيم و پرواى از خدا چراغى در دل مىافروزد كه حقايق به وسيله آن ديده مىشود . مگر نه اين كه بيم از مردم يا ترس فقر يا پرهيز از طبيعت دل را هراسان و ناتوان مىكند ، و ديدگاه آن را واژگونه مىسازد ؟ به همين سان پرواى از خدا وسيلهء هدايت مىشود ، زيرا كسى كه از پروردگار خود پروا مىكند از هيچ چيزى نمىهراسد .\r\n«  وَ خَشِيَ الرَّحْمنَ بِالْغَيْبِ  - و از خداى رحمان در نهان بترسد . » / 100 شايد آوردن كلمهء « الرحمن بخشاينده » در اين جا به منظور ايجاد حالتى از توازن ميان بيم و اميد باشد ، چه خدا بخشاينده‌ترين مهربانان و بخشايندگان است و بيم داشتن از او به درجهء نوميدى كامل از رحمتش نمىرسد ، هر چند خطاها بسيار و گناهان بزرگ باشد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n«  فَبَشِّرْهُ بِمَغْفِرَةٍ وَ أَجْرٍ كَرِيمٍ  - چنين كس را به آمرزش و مزد ارزشمند مژده بده . » از ابعاد آمرزش در گذشتن از آثار گناهان در واقعيّت خارجى يا در درون نفس است . بيگمان سلطه‌هاى ظالمانه ، و نظام اقتصادى فاسد ، و نظامهاى اجتماعى عقب مانده ، همه از آثار گناهان است ، و هنگامى كه از راه خدا پيروى كنيم ، و از اولياء او فرمان بريم ، خداى سبحان ما را بر گردنكشان و شادخواران هرزه‌طلب پيروز مىسازد ، و قانونهايى آسان مبتنى بر پايه‌هاى عدل و احسان براى ما وضع مىكند ، هم چنان كه گرايش و دوست داشتن شهوتها را از دلهاى ما برمىگيرد و ما را بر عادات بد چيره مىسازد .\r\nبه راستى آمرزش مژده‌اى است بس بزرگ ، پس خوشا به حال آن كه خدا گناهانش را بيامرزد ، و اين آمرزش پاداشى ارزشمند در دنيا با زندگى پرفضيلت و سرشار از نيكبختى و رستگارى ، و خرسندى و بهشت خدا را در آخرت براى او فراهم مىسازد .\r\n[ 12 
  ] بزرگترين هشدارى كه فروتنان بدان پاسخ مىدهند و بىخبران از آن سودى نمىبرند ، همانا رستاخيز است كه خدا به قدرت خود تمام مردگان را زنده مىكند ، پس از آن كه اعمالى را كه در زندگى خود انجام داده و پيشاپيش فرستاده‌اند تا هنگام مرگ آنها را استقبال كند يا روش نيك يا بدى كه پشت سر خود به جاى نهاده‌اند .\r\n«  إِنَّا نَحْنُ نُحْيِ الْمَوْتى  - ما مردگان را زنده مىكنيم ، » اين به راستى وعده‌اى راست و درست است .\r\n«  وَ نَكْتُبُ ما قَدَّمُوا  - و هر كارى را كه پيش از اين كرده‌اند مىنويسيم . » / 101 از اعمال نيك كه از يك سو به صورت باغهاى بهشت و حور عين مجسّم مىشود ، يا گناهان كه از سويى ديگر به شكل آتش و افعيها مجسّم مىگردد .\r\n«  وَ آثارَهُمْ  - و هر اثرى كه از ايشان باشد ، » پس صدقه‌هايى كه مىپردازند ، و دانشى كه با آن مردم را راهنمايى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمىكنند ، و فرزندان صالح ، همان سرچشمه‌هاى مستمرّى هستند كه حسنات مؤمن را پس از مرگش رشد مىدهند و مىپرورانند ، در حالى كه كتابهاى گمراه كننده ، و روشهاى ستم و انحراف ، و تربيت فاسد و بدآموزى به فرزندان فاسق تبهكار را پس از مرگش نيز دنبال مىكند .\r\nاز پيامبر ، محمد ( ص ) چنين روايت كرده‌اند :\r\n« هر كس روش و سنّتى نيكو بنهد پاداش آن همراه با پاداش كسانى كه بدان عمل مىكنند ، بى آن كه از اجر عمل كننده چيزى كاسته شود ، از آن واضع خواهد بود ، و هر كس سنّتى بد بر جاى نهد گناه آن و گناه كسانى كه بدان عمل مىكنند بر او خواهد بود » . « 11 » «  وَ كُلَّ شَيْءٍ أَحْصَيْناهُ فِي إِمامٍ مُبِينٍ  - و هر چيزى را در كتاب روشنگر ( لوح محفوظ ) شمار كرده‌ايم . » اين امام كه فرا روى قرار دارد و خدا هر چيز را در آن شمار كرده و به حساب آورده چيست ؟ آيا همان لوح محفوظ است ؟ يا بهرهء هر شخص است كه خدا آن را به گردن او افكنده و روز قيامت به صورت منشورى بدان برمىخورد ؟ يا همان پيشواى حق يا پيشواى گمراهى است كه مردم از آنها پيروى مىكنند ؟\r\nشايد قرآن حكمت به تمام اينها و بيش از اينها اشاره مىكند ، زيرا كلمات قرآن تنها در چارچوب سياق عبارت محدود نمىشود ، بلكه براى بيان حقايق آفرينش از اين حدود مىگذرد . آرى ، يادآورى اين يا آن حقيقت در اين جا يا آن جا به مناسبت موضوعات سياق و روند گفتار است .\r\nامّا حقيقتى كه ما از اين آيه در مىيابيم و الهام مىگيريم اين است كه : هر چيزى امام و پيشوايى دارد كه / 102 ويژگيهاى آن به صورتى متكامل در آن امام نمودار مىشود ، پس پيامبران و اوصياء ايشان ، - پيشوايان هدايت - هستند و تمام صفات نيكى و فضيلت در وجود ايشان نمودار مىشود ، در حالى كه فرعونان و طاغوتان\r\n\r\n\r\n","description":"","footnote":"\r\n( 11 ) - تفسير رازى ، ج 26 ، ص 46 .\r\n","page_name":" 99 ","page_number":99},
  {"content":"\r\n\r\n- پيشوايان كفر - هستند و تمام صفات پستى و شر در آنها شكل مىيابد و مجسّم مىشود .\r\nاز اين جا در حديث پشت در پشت از ائمهء هدى در تفسير اين آيهء گرامى از امام امير المؤمنين ( ع ) آمده است كه از آن حضرت ( ع ) روايت شده است كه گفت :\r\n« به خدا سوگند امام روشنگر منم ، حق را از باطل جدا و بيان مىكنم ، و اين صفت را از پيامبر خدا به ميراث برده‌ام » « 12 » .\r\n/ 103\r\n\r\n[ سوره يس ( 36 ) : آيات 13 تا 32 
  ]\r\nوَ اضْرِبْ لَهُمْ مَثَلاً أَصْحابَ الْقَرْيَةِ إِذْ جاءَهَا الْمُرْسَلُونَ ( 13 ) إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ فَقالُوا إِنَّا إِلَيْكُمْ مُرْسَلُونَ ( 14 ) قالُوا ما أَنْتُمْ إِلاَّ بَشَرٌ مِثْلُنا وَ ما أَنْزَلَ الرَّحْمنُ مِنْ شَيْءٍ إِنْ أَنْتُمْ إِلاَّ تَكْذِبُونَ ( 15 ) قالُوا رَبُّنا يَعْلَمُ إِنَّا إِلَيْكُمْ لَمُرْسَلُونَ ( 16 ) وَ ما عَلَيْنا إِلاَّ الْبَلاغُ الْمُبِينُ ( 17 )\r\nقالُوا إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ وَ لَيَمَسَّنَّكُمْ مِنَّا عَذابٌ أَلِيمٌ ( 18 ) قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ ( 19 ) وَ جاءَ مِنْ أَقْصَا الْمَدِينَةِ رَجُلٌ يَسْعى قالَ يا قَوْمِ اتَّبِعُوا الْمُرْسَلِينَ ( 20 ) اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ ( 21 ) وَ ما لِيَ لا أَعْبُدُ الَّذِي فَطَرَنِي وَ إِلَيْهِ تُرْجَعُونَ ( 22 )\r\nأَ أَتَّخِذُ مِنْ دُونِهِ آلِهَةً إِنْ\r\n\r\n\r\n","description":"","footnote":"\r\n( 12 ) - نور الثقلين ج 4 ص 379\r\n","page_name":" 100 ","page_number":100},
  {"content":"\r\n\r\nيُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ ( 23 ) إِنِّي إِذاً لَفِي ضَلالٍ مُبِينٍ ( 24 ) إِنِّي آمَنْتُ بِرَبِّكُمْ فَاسْمَعُونِ ( 25 ) قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ ( 26 ) بِما غَفَرَ لِي رَبِّي وَ جَعَلَنِي مِنَ الْمُكْرَمِينَ ( 27 )\r\nوَ ما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ وَ ما كُنَّا مُنْزِلِينَ ( 28 ) إِنْ كانَتْ إِلاَّ صَيْحَةً واحِدَةً فَإِذا هُمْ خامِدُونَ ( 29 ) يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلاَّ كانُوا بِهِ يَسْتَهْزِؤُنَ ( 30 ) أَ لَمْ يَرَوْا كَمْ أَهْلَكْنا قَبْلَهُمْ مِنَ الْقُرُونِ أَنَّهُمْ إِلَيْهِمْ لا يَرْجِعُونَ ( 31 ) وَ إِنْ كُلٌّ لَمَّا جَمِيعٌ لَدَيْنا مُحْضَرُونَ ( 32 )\r\n/ 104\r\n\r\nمعناى واژه‌ها\r\n18 [ تطيّرنا 
  ] : به واسطهء شما احساس شومى و بدشگونى مىكنيم و مىترسيم شومى شما دامان ما را نيز بگيرد و از بخت بد شما دچار بلا شويم .\r\n31 [ القرون 
  ] : نسل و امّت از لحاظ همدوره بودن و تقارن دوران زندگيشان .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n/ 105\r\n\r\nگفتند : شومى شما با خود شماست\r\n\r\nرهنمودهايى از آيات :\r\nهنگامى كه پرده‌هاى غفلت و بىخبرى بر دلها انبوه و متراكم مىشود بيم دادن و هشدار ، صاحبان چنان دلهايى را سودى نرساند ، پروردگار ما پيش از اين نيز چنين گفت ، و اكنون اهل قريه‌اى را مثال مىزند كه رسولان بدان جا آمدند و بيشتر مردم ايمان نياوردند ، بلكه گفتند : شما جز انسانهايى همانند ما نيستيد ، و اين حقيقت كه خدا بر صداقت آن رسولان گواهى مىدهد ، و اين كه ايشان مسئول موضعگيرى خويش‌اند نه هشدار دهندگان ، آنها را سودى نبخشيد ، بلكه در تكذيب خود زياده‌روى كردند ، تا آن جا كه رسولان را به فال بد گرفتند ، و دعوتشان را شوم شمردند . امّا رسولان در مبارزهء خود با آن نادانان پاى فشردند ، با وجود آن كه اهالى قريه ايشان را تهديد كردند و گفتند كه اگر بس نكنند ايشان را به شديدترين صورتى كه بتوانند ، سنگسار خواهند كرد . آن گاه رسولان گفتند : به راستى شوم انگاشتن شما همانا از خود شماست ، و تهديد آنها به شكنجه ايشان را از تذكّر دادن به آنها روگردان نمىكند ، و اين تهديد بيگمان دليل بر فرورفتن آنها در منجلاب جرم و گناه است .\r\nآن گاه آن دعوت انتشار يافت ، و مردى از دور دست شهر دوان دوان بيامد ( تا قوم خود را قبل از آن كه به سبب دروغين شمردن رسولان عذاب بر آنها نازل شود بيم و هشدار دهد ) . پس به سبب دلسوزى بر قوم خويش آنها را نصيحت كرد كه از رسولان پيروى كنند ، رسولانى كه دو دليل بر صدق ايشان وجود دارد : نخست : اين كه مزدى از آنها نمىطلبند ، و دوم : اين كه خود / 106 هدايت يافتگان‌اند ، و به بليغترين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nصورتى پروردگارشان را فراخاطرشان آورد . مگر نه اين كه اوست كه هستى آنها را سرشته است ، پس چرا او را انكار مىكنند ؟ ! و مگر نه اين كه مرجع و بازگشت به سوى اوست ، پس چرا به دو اميد ندارند يا از او نمىترسند ؟ ! آيا به خدايانى پشتگرمى دارند كه سود و زيانى نمىرسانند ، و عذاب خدا را از آنها دور نمىسازند ؟ ! به راستى اين گمراهى آشكارى است ( سپس با تمام عزم و اراده به ستيزه با آنها پرداخت و خطاب به رسولان گفت : ) من به پروردگار شما ايمان آوردم ، پس سخن مرا بشنويد ( آن گاه او را گرفتند و شكنجه كردند و سپس كشتند و سوزاندند ، اما سياق سوره از اين مراحل كه روى داده در مىگذرد و به سرانجام كار اشاره مىكند و مىگويد : ) به دو گفته شد : به بهشت درآى ( و دلسوزى اين مرد مردم دوست حتى به بعد از شهادتش مىكشد ، و مىبينى كه هنگام ورود به بهشت مىگويد : ) اى كاش قوم من مىدانستند كه پروردگار من مرا بيامرزيد و در زمرهء گرامى شدگان درآورد .\r\n\r\nشرح آيات :\r\n[ 13 
  ] در داستان اعزام رسولان سه گانه به قريه ( انطاكيه ) كه قلب سورهء يس قرار گرفته و اين سوره هم به نوبهء خود قلب قرآن است ، حقايق زيرين را نمايان مىسازد :\r\nنخست : تفصيل و جزئيّات نبرد مكتبى با جاهليت را خلاصه مىكند ، به گونه‌اى كه در آن گوشه‌اى از گفتگوى رسولان را با امّتهاى گمراه ، و حجّتهاى رساى ايشان را ضدّ آنها ، و شبهه‌هاى كافران و ردّ رسولان را بر آن شبهه‌ها ، و ديگر بخشهاى شناخته شدهء اين نبرد را مىبينيم ، و در نتيجه جملهء حقايقى را كه آيات قرآن در اين زمينه ذكر كرده ، يك جا گرد آورده است .\r\nدوم : در اين آيات سنّت و روش خدا در بيم دادن و هشدار ، و عادت جاهليان در انكار ، دو مطلبى كه آيات درس پيشين آنها را يادآور شده بود ، نمودار مىشود ، و بدين سان اين داستان حجّتى بر حقايقى مىباشد كه قرآن در آغاز اين\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nسوره آنها را بيان كرده است .\r\nسوّم : به راستى سورهء يس واقعيّت وضع جاهليان عرب را بيان مىكند كه به واقعيّت اهالى آن قريه ( در انطاكيه ) بسيار نزديك است و اين به سبب نزديكى زمانى و تشابه دو رسالت ( رسالت خدا به عيسى ( ع ) و رسالت او به محمد ( ص ) ) است . و از اين رو واجب است كه چه بسا / 107 بيش از هر داستان ديگرى از آن عبرت گيريم و پند اندوزيم .\r\n«  وَ اضْرِبْ لَهُمْ مَثَلًا  - براى ايشان ( داستانى را ) مثال بياور ، » اين مثال با مثال آنها منطبق است ، زيرا هر دو از يك نوع و يك حزب‌اند .\r\n«  أَصْحابَ الْقَرْيَةِ إِذْ جاءَهَا الْمُرْسَلُونَ  - مردم آن قريه را ، آن گاه كه رسولان بدان جا آمدند . » اين آباد شهر در كجا بوده ، و رسولانى كه بدان جا فرستاده شده‌اند چه كسانى بوده‌اند ؟\r\nگفته‌اند : آن آباد شهر ، انطاكيه ، دومين شهر روم بوده كه امروز در تركيه نزديك به مرز سوريه ( تقريبا 100 كيلومترى حلب ) و نزديك بندر اسكندرون در درياى مديترانه ( تقريبا 60 كيلومترى آن ) قرار دارد و هم چنان بزرگ است ، امّا در آن روزگار بزرگتر بوده است ، و مسيحيان از آن رو كه پولس و برنابا و ديگران از آن ديدار كرده‌اند ، آن جا را محترم مىشمارند .\r\nامّا داستان آن رسالت كه مفسّران مگر در برخى جزئيّات در آن اختلافى ندارند به اختصار چنين است :\r\nعيسى - عليه السّلام - دو تن از حواريان خود را به رسالت بدان شهر فرستاد ، چون بدان جا رسيدند در دور دست حبيب نجّار را يافتند و او را بدان رسالت فراخواندند و او ايمان آورد ، چون بدان شهر وارد شدند ، مردم را دعوت كردند ، و برخى از آنها ايمان آوردند . روزى پادشاه آن سامان بر آن دو گذشت ، و آنان تكبير گفتند ( پيداست براى دعوت او راهى ديگر جز تكبير گفتنى نيافتند ) ، پس پادشاه آن دو را به زندان افكند . عيسى - عليه السلام - براى تقويت وضع آن دو رسول\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nپيشين سوّمين رسول را ( كه شايد وصىّ او شمعون بوده باشد ) بفرستاد . وى به پادشاه نزديكى جست تا پادشاه او را از خاصّان خود ساخت . آن گاه وى دربارهء آن دو رسول با شاه سخن گفت و از او خواست كه حجّت آن دو را بشنود ، پس چون دليل خود را با شفاى كور مادرزاد و زنده كردن مردگان ابراز كردند ( آن جا كه پسر شاه يا پسر يكى از نزديكان او هفته‌اى پيش مرده بود و به دعاى آن دو زنده شد ) ، پادشاه و برخى از قوم او ايمان آوردند ، / 108 امّا اكثريّت با كسانى بود كه تكذيب مىكردند و خدا همه را با بانگى شديد و ناگهانى هلاك كرد .\r\nاختلاف ظاهر ميان روايات تفسيرى كه مىگويد آن پادشاه ايمان آورد ، و ظاهر آيه كه از هلاكت آن قوم خبر مىدهد ، بدين سان رفع مىشود كه ايمان آن پادشاه - بر حسب روايتى كه فخر رازى نقل كرده - در طبقات كافر قوم او تأثيرى نداشت ، و از اين رو خدا بر آنها عذاب نازل كرد ، و خدا داناست .\r\n[ 14 
  ] اين فهم نيست كه جزئيّات داستانهاى قرآنى را بدانيم ، بلكه مهمّ اين است كه در جوانبى كه پروردگارمان ما را از آنها خبر مىدهد بينديشيم و تدبّر كنيم ، زيرا اين جوانب است كه به ما سود مىرساند ، و سنّتها و روشهاى خدا را در اين موارد هم چنان كه بر پيشينيان گذشته بر ما نيز جارى مىسازد .\r\nبدين سان آن بىخبران دو تن از رسولان را تكذيب كردند ، و خدا دين خود را به وسيلهء سوّمين فرستاده نيرو بخشيد و تقويت كرد .\r\n«  إِذْ أَرْسَلْنا إِلَيْهِمُ اثْنَيْنِ  - نخست دو تن را به نزدشان فرستاديم ، » آيا آن دو فرستادگانى مستقيما از سوى خدا بودند ؟ يا از سوى مسيح روح اللَّه - عليه السّلام - چنان كه تاريخها روايت مىكنند ؟ و در اين صورت چگونه پروردگار سبحان ما مىگويد : « أرسلنا - ما فرستاديم » ؟\r\nشايد آن دو فرستاده دو پيامبر بودند - همچون هارون با موسى ، و يحيى با عيسى - جز اين كه فرمانبردارى از عيسى - عليه السلام - از آن جا كه عيسى از پيامبران اولى العزم است ، بر آن دو واجب بوده است .\r\nشايد رسول عيسى - عليه السلام - نزد خدا نيز رسول محسوب مىشود ،\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nزيرا عيسى آن دو را به اذن خدا ، يا چه بسا به فرمانى مستقيم از سوى خدا فرستاده است ، و در نتيجه آن دو رسولان از جانب خدا بوده‌اند .\r\n«  فَكَذَّبُوهُما  - پس تكذيبشان كردند ، » با آن كه برخى از مردم بدان دو رسول ايمان آوردند - همچون راستگوى راست كردار ، حبيب نجّار كه از دور دست شهر آمد تا قوم خود را هشدار دهد - / 109 امّا اكثريّت مردم آن دو رسول را تكذيب كرده بودند ، زيرا اين سخن بر آنها راست و درست درآمده بود .\r\n«  فَعَزَّزْنا بِثالِثٍ  - پس با سوّمى نيروشان داديم . » خدا دين حق خود را به وسيلهء رسول سوّم ، كه گفته‌اند : وى شمعون وصىّ عيسى بود ، نيرو بخشيد .\r\n«  فَقالُوا إِنَّا إِلَيْكُمْ مُرْسَلُونَ  - و گفتند : ما به سوى شما فرستاده شده‌ايم . » سياق مطلب به رواياتى كه مىگويد نشانه‌هايى همچون شفاى كور و زنده كردن مردگان به دست آن رسولان نمايان شده اشاره‌اى نمىكند . آيا اين امور ضرور نبوده ، يا مردم از خلال گفته‌ها و حقايقى كه رسولان كسان را بدان دعوت مىكرده‌اند ، يا از خلال رفتار و استقامت ايشان به راستى و درستى آنها پىبرده‌اند ؟\r\nيا از اين روى كه ظهور آيات و معجزات بر دست رسولان سنّتى است كه نيازى به تفصيل و بيان ندارد ؟\r\nشايد آن قوم نخست دل آگاه بوده‌اند ولى شيطان آنها را گمراه كرده بوده ، و دعوت رسولان براى يادآورى حقايقى بوده كه پيش از آن بدانها ايمان داشته بودند و نيازى به آوردن نشانه‌ها و معجزات تازه نبوده است ، و خدا داناست .\r\n[ 15 
  ] امّا شبههء قوم آن رسولان در اين نكته خلاصه مىشود كه چگونه خدا بشرى را به عنوان رسول و پيام آور خود مىفرستد و در نتيجه چرا در حالى كه شما نيز همانند ماييد ، ما از شما فرمان بريم ؟\r\n«  قالُوا ما أَنْتُمْ إِلَّا بَشَرٌ مِثْلُنا  - گفتند شما انسانهايى همانند ما هستيد ، »\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nآن گاه به گمراهى خود ادامه دادند تا آن جا كه نه تنها بدان رسولان بلكه به هر رسالتى كفر ورزيدند و گفتند :\r\n/ 110 «  وَ ما أَنْزَلَ الرَّحْمنُ مِنْ شَيْءٍ  - خداى رحمان هيچ چيز نفرستاده است ، » نه رسالت شما را و نه رسالتى غير از رسالت شما را . و بدين سان به كفر و سركشى افزودند ، امّا چرا در اين جا نام « الرّحمن آن خداى بخشاينده » آمده است ؟ آيا از آن رو كه رسولان اين نام را ياد كردند و بدان قوم بيان مىكردند كه پروردگارشان آنها را بدون رسالت رها نكرده و وانگذاشته است ، زيرا خدا رحمتى گسترده و عاطفه‌اى بسيار دارد ، و از اين رو كافران گفتند : هرگز ، « الرّحمن آن بخشايندهء مهربان » نفرستاده است ؟ يا براى آن كه پنداشتند رحمت خدا مانع از آن است كه تكليفهاى دشوار را به وسيلهء رسالت بر آنها نازل كند ؟ به نظر مىرسد كه احتمال نخست نزديكتر به صواب باشد ، پس پاسخ آنها در حديث نفس خودشان مضمر و نهفته است .\r\n«  إِنْ أَنْتُمْ إِلَّا تَكْذِبُونَ  - شما جز دروغ نمىگوييد . » از آن جا كه اصل رسالت نزد آنها مردود بود پس دعوت آن رسولان نيز - به پندار آنها - فقط دروغ آمده است ، و شايد اين آيه دلالت بر آن دارد كه آن رسولان مستقيما از سوى خدا سخن مىگفتند .\r\n[ 16 
  ] خداى تعالى خود بزرگترين گواه صدق و راستى پيامبران خويش است . مگر نه اين كه در درون هر انسانى عقلى به وديعه نهاده كه او را به حق رهنمون مىشود ؟ و مگر نه اين كه به دست رسولان خود نشانه‌ها را ظاهر مىسازد ؟ ! و مگر نه اين كه به آنان نصرت و پيروزى مىبخشد ؟ آيا استقامت ايشان بر صدقشان دلالت نمىكند كه كاملا اطمينان دارند كه به راستى فرستادگان‌اند و حتما و به يقين راست مىگويند ؟\r\n«  قالُوا رَبُّنا يَعْلَمُ إِنَّا إِلَيْكُمْ لَمُرْسَلُونَ  - گفتند : پروردگار ما مىداند كه ما به سوى شما فرستاده شده‌ايم . » ولى تحمّل مسئوليّت رسالت بدان معنى نيست كه نسبت به موضعگيرى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمردم نيز مسئولند ، زيرا به راستى جزاى مردم بر عهدهء پروردگارشان است .\r\n[ 17 
  ] «  وَ ما عَلَيْنا إِلَّا الْبَلاغُ الْمُبِينُ  - و بر عهدهء ما جز پيام رسانيدن آشكارا هيچ نيست . » پس چون رسالت خود را به روشنى تمام به شما رسانديم نقش و وظيفهء ما پايان يافته و نقش و وظيفهء شما آغاز شده است .\r\nاز اين آيه در مىيابيم كه : به راستى بشر را از شناخت هدايت مىپرسند و مسئول است ، و حق ندارد جرايم و گناهان خود را چنين توجيه كند / 111 كه به حق راهنمايى شده است ، هرگز . . . وقتى دعوتى به سوى حق ظهور مىكند بر تو واجب است كه بدون گروه گرايى و تسلّط طلبى بدان بينديشى و بنگرى آيا آن دعوت راست است يا نه .\r\n[ 18 
  ] جاهليان بر چار بالش ابريشمين توجيهات و معاذير ، غرقه در اميال و شهوتهاى خود چرت مىزنند ، و هنگامى كه بيم دهنده‌اى بر آنها درآيد و آنها را از سرانجام غفلتشان كه نابودى و بدبختى است بترساند ، او را به فال بد مىگيرند ، و ادّعا مىكنند كه او صفاى زندگى آنها را مكدّر كرده است ، پس داستان آنها مانند بيمارى است كه بيمارى سرطان در پيكر او پيش مىرود و ريشه مىدواند ، و او آگاهى ندارد ، چون پزشك او را آگاه كند و از نتايج بد ناآگاهيش برحذرش دارد ، بر او مىشورد ، و گويد : تو بدشگونى ، چرا اين قدر منفى باف هستى ؟\r\n«  قالُوا إِنَّا تَطَيَّرْنا بِكُمْ  - گفتند : ما شما را به فال بد گرفته‌ايم ، » ايشان را به فال بد گرفتند ، و پنداشتند كه بيان جنبه‌هاى منفى ، و دعوت به اصلاح بخش فاسد و تباه شدهء زندگيشان ، همان سبب ناخرسندى و ناراحتى آنهاست .\r\nبرخى از مفسّران احتمال داده‌اند كه هنگام تبليغ رسالت رسولان ، بلايى بر آن قوم نازل شده ، چنان كه بر فرعون و قوم او نشانه‌هايى به صورت خون و سالهاى متوالى قحطى و . . . و . . . نازل شد . ولى به نظر مىرسد ما به چنين فرضى در تفسير نيازى نداريم .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n«  لَئِنْ لَمْ تَنْتَهُوا لَنَرْجُمَنَّكُمْ  - اگر بس نكنيد حتما سنگسارتان خواهيم كرد ، » بدين سان عناد آنها به ژرفترين درجه رسيد كه رسولان را تهديد كردند كه اگر از دعوت خود دست نكشند ايشان را سنگسار خواهند كرد . خواه سنگسار همان زخم زبانهايى باشد كه التيام نمىيابد و آنان را تهديد كردند كه تهمتهايى بر آنان مىبندند و با سنگ اتّهام سنگسارشان خواهند كرد ، يا معنى سنگسار همان پرتاب سنگ باشد كه منجر به مرگ شود . اين هر دو دليل بر شكست آنها در برابر حجّت رسولان است كه متوسّل به تهديد ايشان شدند .\r\n/ 112 «  وَ لَيَمَسَّنَّكُمْ مِنَّا عَذابٌ أَلِيمٌ  - و شما را از ما شكنجه‌اى سخت خواهد رسيد . » ( اگر معناى رجم همان سنگسار باشد ) چه عذاب دردناكى بالاتر از آن است ؟\r\nشايد آنان را تهديد به قتل به بدترين و دردناكترين صورت كردند .\r\n[ 19 
  ] پاسخ متقابل رسولان آرامش به حق ، و اطمينان به يارى خدا بود ، زيرا خوار و خفيف نشدند و غمگين نگشتند ، بلكه حقايق را بىپرده و بدون به كار گرفتن الفاظ خوشايند بيان كردند .\r\n«  قالُوا طائِرُكُمْ مَعَكُمْ  - گفتند : شومى شما با خود شماست . » شومى آن قوم در نفوس منفى باف ، و لجاجت و عناد ، و طرفدارى از باطل ، و در اعمالشان بود كه مصائب را به سوى آنها كشاند . آيا ويروس در پيكر بيمار قرار دارد يا در سخن پزشك ؟ آيا كسى را كه ديگرى را از چاهى كه در راهش كنده‌اند بر حذر مىدارد ، ديده‌اى ؟ آيا خطر در پرهيز دادن نهفته شده يا در بىخبرى و غفلت رهسپار ؟\r\nاجتماع فاسد در لبهء پرتگاه راه مىرود ، و هر لحظه خطر تهديدش مىكند ، شومى آن اجتماع همان طبقاتى بودن ، و ظلم افراد آن به يكديگر ، و اسرافكارى آن اجتماع است ، نه در دعوت بيم دهندگان و هشدار گويان .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n«  أَ إِنْ ذُكِّرْتُمْ  - آيا اگر اندرزتان دهند ، چنين مىگوييد ؟ » اگر شما را از خطرهايى كه تهديدتان مىكند آگاه كنند ، آيا اين نزد شما شومى ناميده مىشود ؟\r\nمفسّران گويند : اين كلمه به منزلهء پاسخ به تهديد سنگسار و شكنجه است ، يعنى : چون ما شما را آگاه كرديم آيا در برابر آن ما را شكنجه مىدهيد ؟\r\nبه نظر من چنين مىرسد كه محور كلام كافران همان شوم انگاشتن و به فال بد گرفتن است ، و محور كلام پيامبران همانا پاسخ / 113 بدان شوم انگاشتن .\r\n«  بَلْ أَنْتُمْ قَوْمٌ مُسْرِفُونَ  - نه ، شما مردمى گزافكار هستيد . » گزافكارى شما همان سبب شومى و نكبتى است كه به شما رسيده ، و شايد اين آيه شبيه آيه و گفتار خداى سبحان باشد كه گويد : «  وَ اتَّبَعَ الَّذِينَ ظَلَمُوا ما أُتْرِفُوا فِيهِ  - ظالمان از پى تن آسايى و لذّات دنيوى رفتند » . « 13 » برخى بر آنند كه « اسراف گزافكارى » در اين جا به معنى زياده‌روى در جرم و ظلم است ، و مربوط به تهديد به سنگسار مىشود .\r\n[ 20 
  ] در اين جا صحنه صورتى تازه مىيابد ( و شخصيّتى جديد در آن ظاهر مىشود ) كه همان بازتاب رسالت بر دلى روشن و نفسى پاكيزه است . مرد با ايمانى كه مىبيند قومش به سبب كفر خود در آستانهء هلاكت و نابودى قرار گرفته‌اند . پس به سوى آنها مىشتابد تا آنها را از عواقب زيانبخش ردّ رسالت و نپذيرفتن آن بر حذر دارد .\r\n«  وَ جاءَ مِنْ أَقْصَا الْمَدِينَةِ رَجُلٌ يَسْعى  - مردى از دور دست شهر دوان دوان آمد ، » در روايات آمده است كه آن مرد حبيب نجّار بود ، و با آن كه در دور دست شهر به سر مىبرد آن رسالت و دعوت الهى به دو رسيده بود ، و با وجود آن كه - بر حسب روايات - چوپان بود به نصيحت و دلسوزى شتافت ، و شايد كلمهء « دور\r\n\r\n\r\n","description":"","footnote":"\r\n( 13 ) - هود / 116 .\r\n","page_name":" 110 ","page_number":110},
  {"content":"\r\n\r\nدست شهر » اشاره به طبقه‌اى پست نزد آن قوم باشد ، هم چنان كه اين كلمه دلالت بر موقعيّت جغرافيايى و زيستگاه او مىكند كه نشان مىدهد آن رسالت در صفوف برخى مستضعفان منتشر شده بود ، كسانى كه با آن كه در دور افتاده‌ترين نقاط شهر و نه در بالاترين نقاط مىزيستند ، با تمام نيرو مشعل رسالت را حمل مىكردند .\r\nشايد نكره آوردن كلمهء « رجل مردى » براى دلالت بر كامل بودن صفات مردانگى ، يعنى همّت عالى ، و جزم شديد ، و قول پايدار در وجود او بوده باشد ، چنان كه خداى سبحان گويد : «  مِنَ الْمُؤْمِنِينَ رِجالٌ / 114 صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  - از مؤمنان مردانى هستند كه به پيمانى كه با خدا بسته بودند وفا كردند . بعضى بر سر پيمان خويش جان باختند و بعضى چشم به راهند و هيچ پيمان خود دگرگون نكرده‌اند » . « 14 » شايد آن مرد به سبب اهتمام كاملى كه نسبت بدان هشدار داشت و علاقهء شديدش به سلامت و نجات قوم خود دوان دوان آمد ، و اين چنين است كه صاحبان نفوس پاك به امنيّت مردم علاقه دارند و در ابلاغ رسالتهاى خدا براى نجات مردم از عذاب حتمى خداوند خود را فدا و فنا مىكنند .\r\n«  قالَ يا قَوْمِ اتَّبِعُوا الْمُرْسَلِينَ  - گفت : اى قوم من ! از اين رسولان پيروى كنيد . » آن مرد از خود آنان بوده و چنان كه مناسب مقام بوده از در نصيحت و دلسوزى برآمده كه گفته است : « اى قوم من » و از همان آغاز كه به آنها فرمان داده تا از رسولان پيروى كنند ، ايمان خود را آشكار كرده است .\r\nآورده‌اند كه وى يكى از صدّيقان سه گانهء تاريخ بوده است . در كتاب الدّر المنثور آمده است : ابو داود و ابو نعيم و ابن عساكر و ديلمى از ابى ليلى نقل كرده‌اند كه گويد : پيامبر خدا - صلّى اللَّه عليه و آله - گفت :\r\n« صديّقان سه تنند : حبيب نجّار ( مؤمن آل ياسين ) كه گفت :\r\n\r\n\r\n","description":"","footnote":"\r\n( 14 ) - الاحزاب / 23 .\r\n","page_name":" 111 ","page_number":111},
  {"content":"\r\n\r\n«  يا قَوْمِ اتَّبِعُوا الْمُرْسَلِينَ  - اى قوم من ، از اين رسولان پيروى كنيد » ، « 15 » و حزقيل ( مؤمن آل فرعون ) كه گفت : «  أَ تَقْتُلُونَ رَجُلًا أَنْ يَقُولَ رَبِّيَ اللَّهُ  - آيا مردى را كه مىگويد پروردگار من خداى يكتاست ، مىكشيد ؟ » ، « 16 » و على بن ابى طالب ، كه برترين فرد آنهاست » . « 17 » [ 21 
  ] اين دوستدار راستين ، حبيب نجّار در تأييد حجّتهاى رسولان مطلب را دنبال كرد و گفت :\r\n«  اتَّبِعُوا مَنْ لا يَسْئَلُكُمْ أَجْراً  - از كسانى كه هيچ مزدى از شما نمىطلبند ، پيروى كنيد . » پس ممكن نيست كه براى طلب مزد متّهم به دروغزنى شوند ، و ضمنا ساحر و شعبده‌باز ، و خواستار مناصب و مقامات و از سياست مآبان و مردم ثروتمند و خوشگذران نيز نيستند ، پس چرا دروغ بگويند ؟ و بويژه در ادّعاهايى چنين عظيم كسى دروغزنى مىكند كه مزدى - از هر / 115 گونه كه باشد - بطلبد در حالى كه سيرت و روش پيامبران چنان كه شيوهء دعوتشان گواه ايشان است نزاهت و پاكى ، تمام بوده است .\r\n«  وَ هُمْ مُهْتَدُونَ  - و ايشان خود مردمى هدايت يافته‌اند . » آرى ، برخى بر اثر نادانى يا ديوانگى ادّعاهايى دروغ مىكنند ، امّا اين شائبه از رسولان خدا به دور است ، زيرا استوارى دعوت ، و كمال خرد و نيكويى روش و رفتار و روشنى خطّ و برنامه و راست روى ايشان بر راه درست و مستقيم با وجود دشواريها ، همه و همه گواههايى بر حكمت آنان و نشانهء آن است كه خود هدايت يافته‌اند . وانگهى مبادرت رسول - هر رسولى باشد - به عمل بدانچه از مكارم اخلاق و كردار نيك كه مردم را بدان مىخواند گواه بر صدق اوست .\r\n[ 22 
  ] بدين سان ، راستى را كه محتوا و مضمون دعوت رسولان گواه صدق\r\n\r\n\r\n","description":"","footnote":"\r\n( 15 ) - همين آيهء 20 از سورهء يس .\r\n( 16 ) - المؤمن / 28 .\r\n( 17 ) - رجوع كنيد به تفسير الميزان ، ج 17 ، ص 83 .\r\n","page_name":" 112 ","page_number":112},
  {"content":"\r\n\r\nايشان است ، پس ايشان ما را به سوى خدايى مىخوانند كه در عالم ذرّ از ما پيمان گرفته است كه به دو ايمان آوريم ، خدايى كه فطرت ايمان داشتن به ذات خود را در دلهاى بشر به وديعه نهاده است ، خدايى كه نعمتهاى خود را پياپى بر ما ادامه داده و خردمان ضرورت سپاسگزارى از او را به ما فرمان مىدهد ! دعوت پيامبران به سوى خودشان يا به سوى نژاد يا حزب يا طايفه‌اى نيست ، بلكه دعوت به سوى خدايى كه شكى دربارهء او وجود ندارد ، و ذاتى است كه همه را يكسان آفريده است .\r\n«  وَ ما لِيَ لا أَعْبُدُ الَّذِي فَطَرَنِي وَ إِلَيْهِ تُرْجَعُونَ  - چرا خدايى كه مرا آفريده و به نزد او بازگردانده مىشويد ، نپرستم ؟ » اگر حقيقت رسالتهاى پيامبران اين است ، چرا نسبت به ايشان كفر ورزيم ؟ ! و كسى كه پروردگار خود را كه او را آفريده و بازگشتش به سوى اوست ، از دست بدهد چه چيزى خواهد داشت ؟ ! بدين سان مىبينيم كه آن دوستدار راستين بزرگ تنها مردم را به پيروى از آن رسولان فرانخواند ، بلكه در دعوت محتواى رسالتهاى آنان كه همانا توحيد و يكتاپرستى است نيز مشاركت نمود .\r\n/ 116 [ 23 
  ] سپس عيب شريكان ساختگى و پندارى را آشكار ساخت ، و بيان كرد كه پايه پرستش آنها باطل است .\r\n«  أَ أَتَّخِذُ مِنْ دُونِهِ آلِهَةً  - آيا سواى او خدايانى را اختيار كنم ؟ » پس اگر به سلطه‌اى سياسى يا اجتماعى يا اقتصادى ، سواى خدا ، سربسپارد كه به دو امنيت و آرامش بدهد ، و حمايت او را نسبت به گناهانش در برابر خشم پروردگار به دست آورد و تأمين كند ، آيا آن خدايان برساخته هيچ يك از اين انتظارات را برمىآورند ؟ هرگز . . .\r\n«  إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ  - اگر خداى رحمان بخواهد به من زيانى برساند ، شفاعتشان مرا هيچ سود نكند و مرا رهايى نبخشند . »\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nپس عذاب او به سبب پرستش خدايان برساخته ، سواى ذات او ، كاسته نمىشود ، بلكه آن پرستش خود جرم و گناهى بزرگ است كه به علّت آن خدا او را مؤاخذه و عقوبت مىكند ، و آن خدايان دروغين نمىتوانند مشرك را از آن عقوبت نجات بخشند .\r\n[ 24 
  ] «  إِنِّي إِذاً لَفِي ضَلالٍ مُبِينٍ  - و در اين هنگام من در گمراهى آشكار باشم . » اگر پرستيدن آفريننده‌اى را كه رستاخيز به سوى اوست ، و او بر بندگانش مسلّط و تواناست رها كنم . و به پرستش خدايانى بپردازم كه سود و زيانى در اختيار ندارند .\r\nگمراهى آشكار ، همان گمراهى واضحى است كه در گمراهگى آن ترديدى وجود ندارد .\r\n[ 25 
  ] آن گاه در حضور همگان جبهه‌اى را كه بدان وابستگى داشت ، اعلان و آشكار كرد و با آشكار كردن بيزارى و برائت خود از قومش ، با آنان به ستيزه برخاست و آنها را به مبارزه طلبيد .\r\n«  إِنِّي آمَنْتُ بِرَبِّكُمْ فَاسْمَعُونِ  - ( اى رسولان ) من به پروردگارتان ايمان آوردم . سخن مرا بشنويد . » شايد او بدين وسيله ، پس از آن كه معاندان و لجبازان نصيحت مشفقانه‌اش را نپذيرفتند و او را تهديد كردند كه او را مجازات خواهند كرد ، همان گونه كه پيشتر رسولان را نيز تهديد كرده بودند ، جبهه‌گيرى خود را به آنها ابلاغ كرد ، و پايدارى ورزيد و به آنها فرمان داد كه گواهى صريح او را نسبت به يگانگى پروردگار بشنوند .\r\n/ 117 و شك نيست كه يكى از حجّتهاى رسا بر درستى دعوت ايمان صاحب آن است كه متزلزل نمىشود و جهان را به مبارزه مىخواند .\r\n[ 26 - 27 
  ] به هر حال در عمل تهديد سختى را كه كرده بودند در حق او روا داشتند ، و او را به بر حسب قولى ، به زير پاى چندان كوفتند تا بمرد ، و بر حسب\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nقولى ديگر با سنگسار كشتند .\r\nآن گاه خدا او را به بهشت در آورد ، و هنگامى كه آمادهء ورود به بهشت شد آرزو كرد كه كاش قومش نيز با او بودند .\r\n«   قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ * بِما غَفَرَ لِي رَبِّي وَ جَعَلَنِي مِنَ الْمُكْرَمِينَ   - گفته شد : به بهشت درآى . گفت : اى كاش قوم من مىدانستند * كه پروردگار من مرا بيامرزيد و در زمرهء گرامى شدگان درآورد . » در حديث از پيامبر - صلّى اللَّه عليه و آله - آمده است كه دربارهء مؤمن آل ياسين گفت :\r\n« وى در زندگى خود و پس از مرگ خويش هم چنان براى قومش دلسوزى كرد » . « 18 » بدين سان شهيدان آرزو مىكنند كه كاش به دنيا باز مىگشتند تا اهل دنيا را از آمرزش و كرامتى كه نصيب شهيد مىشود خبر دهند .\r\n[ 28 
  ] آن دوستدار راستين ، حبيب نجّار ، شهيد به نزد پروردگار خود رفت ، و قوم ستمگرش پس از او جز اندك زمانى باقى نماندند كه خدا آنها را هلاك كرد .\r\nامّا چگونه به هلاكت رسيدند ؟\r\n«  وَ ما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ  - و از آن پس بر سر قوم او هيچ لشكرى از آسمان فرونفرستاديم ، » لشكرى از فرشتگان يا نظير آن ، و شايد ذكر « السّماء - آسمان » در اين جا براى دلالت بر اين باشد كه امر مهم از آسمان فرود مىآمد . » «  وَ ما كُنَّا مُنْزِلِينَ  - و ما فرو فرستنده نبوديم . » / 118 از پروردگار عزّت و چيره‌دستىِ مطلق نمىسزيد كه لشكرى بر سر چنان قومى فروفرستد ، مگر نه آن كه هدف به كمتر از اين مقدار نيز تحقّق پذيرفت ؟\r\n[ 29 
  ] پس به چه ترتيب هلاك آنها صورت گرفت ؟ به يك بانگ\r\n\r\n\r\n","description":"","footnote":"\r\n( 18 ) - تفسير نمونه ، ج 12 ، ص 35 .\r\n","page_name":" 115 ","page_number":115},
  {"content":"\r\n\r\nسهمناك - در يك چشم بر هم زدن - همه را چون خاكسترى سرد ، بىحسّى و جنبشى و گرمايى كرد .\r\n«  إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ  - جز يك بانگ سهمناك نبود كه همه ناگاه برجاى سرد شدند . » [ 30 
  ] سياق مطلب بر اين داستان كه به تقريب تجربه‌هاى رسالتها را خلاصه كرده است پىنوشتى مىآورد و گويد :\r\n«  يا حَسْرَةً عَلَى الْعِبادِ  - اى دريغ بر اين بندگان . » به راستى كه جاى دريغهاست ، تا هر شخصى كه در نظير چنين موقعيّتى قرار گرفته باشد ناچار حسرت مىخورد ، همانا خدا بندگانش را آفريده كه به آنان مهربانى كند ، و با اراده و آزادى آنها را گرامى سازد ، اما آنها راه هلاك را برگزيدند ، آن گاه رسولانى نزدشان فرستاد كه آنها را از زيان كارهايشان بيم دهند و هشدار گويند ، ولى آنها ايشان را مسخره كردند ، و خويشتن را عرضهء هلاكى ساختند كه مستوجب حسرتها و دريغهاست ، چگونه آخرين فرصت خود را با مسخره كردن ضايع و تباه ساختند ؟ ! و چگونه هيمهء آتش افروز دوزخ شدند ، در حالى كه انتظار مىرفت ميهمانان خداى رحمان در بهشت شوند ؟ ! «  ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ  - هيچ پيامبرى بر آنها مبعوث نشد مگر آن كه مسخره‌اش كردند . » شايد اين مسخره كردن سخت‌ترين گونهء كفر ، و دور كننده‌ترين راههاى گمراهى ، زيرا صاحبش در حالتى از بيهودگى و بىاعتنايى به سر مىبرد ، و مثالش در اين مقام مانند آن است كه پزشك بيمار را به دارو سفارش دهد و از هلاك بپرهيزاند ، آن گاه به جاى آن كه بيمار از او سپاسگزارى كند و در اجراى دستورهاى او شتاب ورزد ، بر پزشك بخندد . آيا چنين مردى مستوجب دلسوزى و دريغها نيست ؟\r\n/ 119 [ 31 
  ] آنها از سرگذشت پيشينيانى كه خدا به سبب كفر و مسخره كردنشان آنها را هلاك كرده و جز عبرتى از آنها باقى نمانده ، غفلت مىورزند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n«  أَ لَمْ يَرَوْا كَمْ أَهْلَكْنا قَبْلَهُمْ مِنَ الْقُرُونِ  - آيا نديده‌اند كه چه مردم ( و نسلهايى ) را پيش از آنها هلاك كرده‌ايم . » بزرگترين چيزى از سببهاى موعظه و اندرزگيرى دربارهء آن گذشتگان اين است كه آنها به راستى تنها فرصت خود را از كف داده‌اند و هرگز به نزد اهل خود باز نمىگردند .\r\n«  أَنَّهُمْ إِلَيْهِمْ لا يَرْجِعُونَ  - كه ديگر به نزدشان بازنمىگردند . » آيا بر سر آثار باقى ماندهء آنها نايستيم و از خود نپرسيم : كجايند آنان كه اين آثار را ساختند و در سايهء آنها زيستند ، آيا روزى بازگشتند تا آثار ويرانى و تخريبى را كه به شهرهاى آنها وارد شده ببينند ، يا ما را از سرنوشت خود خبر دهند ؟ ! هرگز . . .\r\n[ 32 
  ] آرى ، همهء مردم در روز حسرت گرد خواهند آمد تا حسابى دشوار پس دهند و سپس به پاداشى مناسب پاداش و جزا بينند .\r\n«  وَ إِنْ كُلٌّ لَمَّا جَمِيعٌ لَدَيْنا مُحْضَرُونَ  - و كسى نماند مگر آن كه نزد ما حاضرش آورند . » گفته‌اند : حرف « إن » در اين جا در اصل « إنّ - همانا » با تشديد است ، و كلمهء « لمّا » براى تأكيد است ، و بدين سان تأكيد به دنبال تأكيد مىآيد : « إن » براى تأكيد ، و « كلّ » نيز معنى تأكيد مىدهد ، و « لمّا » و الجميع نيز تأكيد است .\r\nبرخى از مفسّران گفته‌اند : « إن » حرف نفى و « لمّا » به معنى « إلّا » ست چنان كه گوينده گويد : « نشدتك باللَّه لمّا فعلت » يعنى « إلّا فعلت - تو را به خدا سوگند مىدهم كه چنان نكنى » .\r\nنيز جايز است كه معنى « لمّا » توقّع باشد ، و معنى نفى نيز داشته باشد ، يعنى / 120 تا حال واقع نشد و به زودى واقع خواهد شد .\r\nسخن پايانى :\r\nاز بررسيهايى كه دربارهء عوامل برانگيختن دو جنگ جهانى به عمل آمده\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبرمىآيد كه بشريّت به گونه‌اى ناخواسته به سوى جنگ رانده شد ، هيچ يك از رهبران دولتهايى كه با يكديگر مىجنگيدند نمىخواستند كه آن را به صورت جنگى ويرانگر و نابود كنندهء همه چيز و همه كس درآورند ، ولى مانند كسانى كه در جريان موج ازدحام و انبوه جمعيّت قرار مىگيرند فشار مىبينند و رانده مىشوند و ديگران را مىرانند و راهى براى رهايى نمىيابند ، و بىاراده و هشيارى به حركت در مىآيند .\r\nهمچنين چون جنبه‌هاى منفى امتها متراكم شود به صورتهاى گوناگون منفجر مىشود ، از آن جمله جنگهايى است كه خدا به وسيلهء آنها بندگان را مجازات مىكند . آيا پروردگار سبحان ما نگفته است : «  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ  - بگو : او قادر است بر آن كه از فراز سرتان يا از زير پاهايتان عذابى بر شما بفرستد ، يا شما را گروه گروه درهم افكند و خشم و كين گروهى را به گروه ديگر بچشاند » « 19 » .\r\nو بدين سان نيروى هيتلر و ژاپن متلاشى شد ، و اروپا عقب ماند تا تبديل به نيروى درجهء سه جهانى شد . چرا ؟\r\nبه سبب جناياتى كه در حق انسانيّت مرتكب شدند ، و به دليل انحراف بزرگ از قوانين تغيير ناپذير خدا .\r\nامروز چگونه پروردگار توانمند حكيم مىگذارد اين جنايات دربارهء آفريدگانش صورت گيرد ؟ ! اين ستم گسترده و پردامنه ، و اين استضعاف فراگير ، كه صدها ميليون از آفريدگان خدا گرفتار ظلم و ستم مشتى از مستكبران باشند ، آيا خدا بندگانش را فرو مىگذارد ؟ ! هرگز . . . بلكه او به آنها تقرير مىكند كه كيدش استوار و محكم است ، و اگر از گمراهى و گردنكشى خود بازنگردند ، و / 121 از سرنوشت نسلهايى كه پيش از\r\n\r\n\r\n","description":"","footnote":"\r\n( 19 ) - الانعام / 65 .\r\n","page_name":" 118 ","page_number":118},
  {"content":"\r\n\r\nآنها بوده‌اند ، عبرت نگيرند كه - چگونه خدا آنها را هلاك كرده و هرگز يك تن از آنها بازنگشته است - بيگمان ناگزير روزى انبارهاى اسلحه منفجر مىشود تا گدازه بر سر سازندگان خود و مردمى كه بر كار آنها نظاره كردند و خاموش ماندند ، فروريزد ، يا خداوند آنان را در زمين فرو مىبرد يا كسوفى از آسمان بر آنان فرو مىفرستد يا بيمارى واگيرى همچون بيمارى « ايدز » در ميانشان منتشر مىكند كه نمىتوانند از آن جلوگيرى كنند .\r\nبنا بر اين بر تمام ما واجب است كه نسبت به رسالت پروردگار توانمند مهربان خود هشيار باشيم و هشدار او را جدّى بگيريم ، و گرنه ساعت و لحظهء مجازات هراسناك است ، و بدان روز پشيمانى سودى ندارد ، هم چنان كه از توبه نيز سودى برنمىآيد .\r\n/ 122\r\n\r\n[ سوره يس ( 36 ) : آيات 33 تا 44 
  ]\r\nوَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ ( 33 ) وَ جَعَلْنا فِيها جَنَّاتٍ مِنْ نَخِيلٍ وَ أَعْنابٍ وَ فَجَّرْنا فِيها مِنَ الْعُيُونِ ( 34 ) لِيَأْكُلُوا مِنْ ثَمَرِهِ وَ ما عَمِلَتْهُ أَيْدِيهِمْ أَ فَلا يَشْكُرُونَ ( 35 ) سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ ( 36 ) وَ آيَةٌ لَهُمُ اللَّيْلُ نَسْلَخُ مِنْهُ النَّهارَ فَإِذا هُمْ مُظْلِمُونَ ( 37 )\r\nوَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ ( 38 ) وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ ( 39 ) لا الشَّمْسُ يَنْبَغِي لَها أَنْ تُدْرِكَ الْقَمَرَ وَ لا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ ( 40 )\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nوَآيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ ( 41 ) وَ خَلَقْنا لَهُمْ مِنْ مِثْلِهِ ما يَرْكَبُونَ ( 42 )\r\nوَ إِنْ نَشَأْ نُغْرِقْهُمْ فَلا صَرِيخَ لَهُمْ وَ لا هُمْ يُنْقَذُونَ ( 43 ) إِلاَّ رَحْمَةً مِنَّا وَ مَتاعاً إِلى حِينٍ ( 44 )\r\n\r\nمعناى واژه‌ها\r\n39 [ كالعرجون القديم 
  ] : عرجون ، شاخهء خشك خميدهء خرما است .\r\n/ 124\r\n\r\nاين فرمان خداى پيروزمند و تواناست\r\n\r\nرهنمودهايى از آيات :\r\nپس از آن كه نفوس پاكيزه براى دريافت نشانه‌هاى خدا آماده شد كه اين معنى با يادآورى عاقبت بدى كه گريبانگير صاحبان دلهاى فروبسته مىشود صورت مىيابد ، قرآن آغاز به ياد كردن از خدا از طريق نشانه‌ها و آيات او مىپردازد . و نخستين نشانهء او زندگيى است كه پروردگار در زمين مرده برمىانگيزد ( همان گونه كه با رسالت دلهاى مرده را زنده مىكند ) و از آن زمين دانه مىروياند ( كه بخش بزرگ خوراك بشر را تشكيل مىدهد ) ، هم چنان كه در زمين بوستانهاى درختان خرما ( كه فوايدى گوناگون دارد ) و تاكستانهاى انگورى را ( كه ميوه‌هاى سودمندى بمانند خرما دارد ) قرار مىدهد ، و از زمين چشمه‌هايى مىشكافد كه با بركتهاى بسيار روان مىشود ، و هدفهاى سه گانه از آن اين است كه : بشر روزى خود را از آن به دست آورد ، و آنچه مىخواهد و بدان نياز دارد در زندگى بسازد ، و پروردگار خود را شكر گزارد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( و پس از آيهء الحياة ) پروردگار سبحان ما ، ما را يادآور نكاتى در آفرينش مىشود كه دلپذيرترين آنها نشانه و آيهء همسرى است كه شامل بشر و جانداران و جز آن مىشود ( نشانه‌اى كه دلالت بر اين دارد كه پروردگار ما خود منزّه و بر كنار از نيازمندى به جفت و همسر است ) .\r\n/ 125 ( و از خوراك بشر و نظام زندگى او كه بر پايهء زناشويى و همسرى نهاده شده ، به بيان نشانه‌هاى پروردگار ما در آفاق مىپردازد ) . اين شب ، چگونه روز از آن بركشيده مىشود ( و اين امر دلالت بر آن دارد كه نخستين چيزى كه خدا آفريده روز است ، سپس آن را بركشيده و شب پديد آمد ) و همه در تاريكى قرار گرفتند .\r\nخورشيد ( كه همان محور منظومهء ماست ) به آسانى و هموارى روان است ( ولى ضمن برنامه‌اى رسم شده ، و تا پايانى معيّن كه بدان هنگام قرار مىيابد ) و اين فرمان خداى پيروزمند تواناست ( كه مدار خورشيد را با دانش خود ترسيم كرده و آن را به تسلّط و توانمندى خود رام و مسخّر ساخته است ) .\r\nامّا ماه را نيز خداوند به زير فرمان در آورده ( همان گونه كه خورشيد را در فرمان دارد ) تا در منازلى كه براى آن مقرّر است روزانه حركت كند تا در پايان ماه به صورت شاخهء كهن خميده و خشكى ، پژمرده و زرد شده بازگردد .\r\nهر چه در آفرينش ژرف انديشى كنيم آثار فرمانروايى و تقدير و تدبير بيشتر بر ما آشكار مىشود ، خورشيد مجاز نيست بر سرعت خود بيفزايد چنان كه سرعتش مانند سرعت ماه شود ( زيرا مدار خورشيد ساليانه و مدار ماه ماهيانه است ) و نه شب ( كه عادتا ماه در آن ديده مىشود ) مجاز است كه بر روز پيشى گيرد ، و از حدود خود درگذرد ، بلكه هر جرمى با سرعتى معيّن و در مدارى كه براى آن ترسيم و معلوم شده حركت مىكند .\r\n( بدين سان بشر مىتواند به نظامى كه بر او احاطه دارد اطمينان كند ، و زندگى خود را با كمال دقّت مطابق آن تنظيم كند و تمدّن خود را بر آن بنا نهد ) .\r\nنعمتى ضرور و ديگر براى نيكبختى انسان و تمدّن او نيز وجود دارد كه همان نعمت كشتيهايى است كه خود نشانه‌اى الهى هستند . به راستى كشتى نيز\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنشانه‌اى كه ما را به پروردگارمان رهنمون مىشود ، و ما را با قدرتمندى و مهربانى او آشنا مىسازد . كشتى سينهء امواج را مىشكافد و در درياها پيش مىرود ، و مردم و كالاهايى بسيار را حمل مىكند ، و در خشكى خداوند چارپايانى آفريده است كه از اين لحاظ همانند كشتيها هستند .\r\n( رام ساختن كشتيها يا چارپايان از كارهاى بشر نيست ، زيرا اگر خدا امور بهره‌بردارى از آنها را فراهم نسازد بشر خود نمىتواند چنان كند ) و دليل اين بيان آن كه : اگر خدا بخواهد آنها را غرق كند / 126 آيا كسى به فريادشان خواهد رسيد يا آيا كسى مىتواند نجاتشان دهد ؟ هرگز . . .\r\n\r\nشرح آيات :\r\n[ 33 
  ] از آن جا كه دل بىخبر و غافل همچون سنگى است سخت ، از اين نشانه‌ها هيچ سودى نمىبرد ، پس راه درست همانا بيم دادن به او با هشدار و آگاه ساختن اوست ، و اين امر نخست : با بيان سرانجام غفلت و بىخبرى ، و دوم : با ترساندن او از سرگذشت ترسناك پيشينيان و سوّم : با تصوير صحنه‌اى از عذابى است دردناك كه در انتظار اوست . بدين سان سورهء يس با هشدارى آشكار و روشنگر آغاز مىشود ، تا دلهاى پاكيزه را سر سپرده و خاشع كند و براى پذيرفتن نور ايمانى كه نشانه‌هاى خدا در نفس و در آفرينش حامل آنند آماده سازد .\r\nنخستين نشانه از اين نشانه‌ها همين زندگى است كه پروردگار آن را در زمين مرده برانگيخته و به وجود آورده است ، و خود همانند زندگى ايمان است كه قرآن با ياد كرد نشانه‌هاى خدا در دل آدمى مىدمد .\r\n«  وَ آيَةٌ لَهُمُ الْأَرْضُ الْمَيْتَةُ أَحْيَيْناها  - نشانهء عبرتى است برايشان زمين مرده كه زنده‌اش ساختيم ، » مرگ زمين از خود آن است ، امّا زندگيش از خداست ، همچنين غفلت و بىخبرى انسان از جانب خود اوست در حالى كه ايمانش بسته به خداست .\r\nزندگى در انگيزترين چيزى است كه ما آن را در طبيعت مىبينيم ، ما آن را\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nدوست مىداريم زيرا به وسيلهء آن زندگى مىكنيم و به جدا شدن از زندگى راضى نمىشويم ، ما به راستى زندگى را به سبب نشانه‌هاى توانمندى و زيبايى كه در آن هست گرامى و بزرگ مىداريم .\r\nپروردگار ما را يادآور زندگيى مىشود كه آن را در زمين مرده برمىانگيزد شايد شناخت ما به توانمندى و قدرت پروردگارمان بر زنده كردن ما ديگر بار براى حساب و پاداش افزون شود .\r\n«  وَ أَخْرَجْنا مِنْها حَبًّا فَمِنْهُ يَأْكُلُونَ  - و از آن دانه‌اى كه آن را مىخورند بيرون آورديم . » آيا دانه خوراك بيشتر اهل جهان نيست و آيا كشت گندم بيش از / 127 هر كشت ديگرى متّكى به باران نيست ؟\r\n[ 34 
  ] ديگر از نشانه‌هاى خدا درختان است كه روى زمين را پوشانده ، و از درختانى كه بشر از آنها بهره مىبرد - و بويژه در محيط عربى - درخت خرماست كه در صنعت اسبابهاى منزل وارد شده ، هم چنان كه خانه‌ها را نيز با آن بنا مىكنند ، و از ميوهء آن خوراك و نان خورش و قند مىگيرند و آن را از روزهايى كه مىرسد براى ديگر ايّام سال نگه مىدارند ، و از شهرى به شهر ديگر هديه مىبرند ، و در عين حال بهترين غذاى آدمى است زيرا حد اكثر موادّى را كه بدن بدان نياز دارد حاوى است ، تا آن جا كه روايت كرده‌اند كه درخت خرما به منزلهء عمّهء آدمى است ، و از رسول اعظم ( ص ) روايت كرده‌اند كه گفت :\r\n« عمّهء خود ، درخت خرما را گرامى داريد » .\r\n«  وَ جَعَلْنا فِيها جَنَّاتٍ  - و در آن باغها پديد آورديم . » درختان به يكديگر نياز دارند ، و شايد از اين رو است كه قرآن به صورت مجموعه‌اى « جنّات باغها » از آنها ياد كرده است ، خداوند براى روييدن درختان صدها قانون طبيعى نهاده است ، از حاصلخيزى زمين تا گرماى هوا و وجود آب و اعتدال بادها و تناسب بارانها و . . . و . . . ، و بدين سان خدا قرار دادن و پديد آوردن بوستانها را به خود نسبت داده است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n«  مِنْ نَخِيلٍ وَ أَعْنابٍ  - از نخلها و انگورها . » انگور - نيز مانند خرما - به صورت كشمش براى زمانى غير از موسم خود نگهدارى مىشود ، و داراى فوايد غذايى بسيارى است ، و شايد ذكر نكردن لفظ درخت تاك به سبب كمى فايدهء آن نسبت به درخت خرما بوده باشد ، و مقايسهء ميان درخت خرما با آن ارتفاع بسيارى و تاكى كه به صورت بوته و درختچه‌اى است اعجاب آدمى را برمىانگيزد ، و اين دو درخت با وجود آن كه اصلشان مختلف و به كلّى متفاوت است به يكديگر شبيهند ، نخل درختى است بسيار بلند و تاك بر زمين گسترده يا بر چفته گسترده مىشود .\r\n/ 128 «  وَ فَجَّرْنا فِيها مِنَ الْعُيُونِ  - و در آن چشمه‌ها روان ساختيم . » آيا به شبكهء قناتهاى تشكيل شده در زير زمين و حوضهايى كه آب قناتها در آنها جمع مىشود نمىنگرند ؟ و آن گاه به اختلاف سطح نقاط مختلف زمين كه به شكافتن و روان شدن چشمه سارها براى آبيارى زمين كمك مىكند و منظرهء دلرباى آن آدمى را به شناخت پروردگار و سپاسگزارى از او برمىانگيزد ، نمىانديشند ؟\r\n[ 35 
  ] به راستى كه هماهنگى ميان نيازمنديهاى بشر و آفرينش خدا در طبيعت دليل دقّت تقدير و اندازه‌زنى و حسن تدبير است . بشر به رزقى كه به فراوانى به دو مىرسد نيازمند است ، و در حاشيه‌اى معيّن از آزادى در تنوّع منابع غذايى و اظهار نوآورى و هنر خود از آن بهره مىبرد ، و همچنين به رشد آگاهى و شناخت و آرامش نفس خود نيز نيازمند است . تمام اين نيازمنديها در بوستانها و چشمه‌سارها تكامل يافته است .\r\n«  لِيَأْكُلُوا مِنْ ثَمَرِهِ  - تا از ميوهء آن بخورند ، » و نيازهاى مادّى خود را به خوراك بگذرانند .\r\n«  وَ ما عَمِلَتْهُ أَيْدِيهِمْ أَ فَلا يَشْكُرُونَ  - و آنچه دسترنج آنهاست ، » از تنوّع بخشيدن به خوراك ، و استفاده از آب و درختان در ساختن خانه‌ها و اسباب منزل .\r\n«  أَ فَلا يَشْكُرُونَ  - چرا سپاس نمىگويند ؟ »\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبدين وسيله است كه نفوس آنها با شناخت پروردگار و دوستى و اعتماد به دو اطمينان و آرامش مىيابد ، و اين خود غذاى اصلى روح و خرد و ارادهء آنهاست كه به مراتب از جسمشان بزرگتر و مهمتر است .\r\n[ 36 
  ] سياق آيات از بحث خوراك و نيازمنديهاى نزديك به زندگى بشر به بارزترين / 129 وجوه نياز آفريدگان مىپردازد . مردم و جانوران و ديگر چيزها جفت جفت به گونه‌اى آفريده شده‌اند كه جفتها به يكديگر نيازمندند ، تا ما دريابيم و بفهميم كه اينها آفريدگانى هستند كه كارشان تدبير و تنظيم شده - و در نتيجه - در يابيم كه آفرينندهء آنها خود از هر حاجتى منزّه و مبرّاست ، و او پروردگار سبحان است كه تمام جفتها را آفريده است تا نشانهء تعالى و فراتر بودن او از عجز و ناتوانى باشند .\r\n«  سُبْحانَ الَّذِي خَلَقَ الْأَزْواجَ كُلَّها  - منزّه است آن خدايى كه همهء جفتها را بيافريد . » همچنين هر عنصرى را كه در طبيعت وجود دارد ، و نقاط ضعف گواه بر نياز آنها به آفريننده‌اى مدبّر است . مگر نه اين كه ناتوان خويشتن را نيافريده و كار خود را تدبير نكرده است ؟ ! و اگر خود خويشتن را مىآفريد طبعا خود را كامل مىساخت ، و اگر خود تدبير كار خويش را كرده بود خود را بىنياز و توانگر مىآفريد ، امّا خداى سبحان آفريدگان را در ضعف و ناتوانى بسرشت و آنها را به يكديگر نيازمند كرد ، تا گواهى دهند بر اين كه آفرينندهء آنها بىنيازى است توانمند ، و اگر در آفرينندهء آنها فرض ضعفى كنيم ، چنان آفريننده مفروضى خود آفريده‌اى مىشود و آنچه در مورد ديگر آفريدگان صدق دارد از نيازمندى به وجود مدبّرى فرادست او ، در مورد او نيز صدق خواهد داشت .\r\nبدين سان اين آيه با تسبيح و منزّه ساختن خدا آغاز مىشود كه ما را يادآور ضعف و ناتوانى آفريدگان باشد ، در حالى كه آيات پيشين ما را يادآور توان و قدرتى كه در موجودات هست مىشد .\r\nكلمهء « سبحان » - چنان كه گفته‌اند - عَلَمى است دالّ بر تسبيح و تنزيه ، و تقدير آن چنين است سبّح تسبيح الّذى خلق الازواج تسبيح و تنزيه كرد ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nتسبيحى شايستهء آن كه جفتها را آفريد .\r\n«  مِمَّا تُنْبِتُ الْأَرْضُ  - چه از آنچه از زمين مىروياند . » پس گياهان را جفت جفت آفريد ، از جمله گياهانى كه هنگام نزول قرآن شناخته شده بود و نيز آنچه پيشرفت دانش امروز كشف كرده است كه در هر گياهى اندامهاى نر و ماده وجود دارد ، و آميزش آنها با دست و عمل بشر صورت مىگيرد - چنان كه مثلا آميزش و گرده‌افشانى درخت خرما به دست انسان انجام مىيابد - و يا بادها يا زنبور عسل و امثال آنها به بارورى آنها كمك مىكنند .\r\n/ 130 «  وَ مِنْ أَنْفُسِهِمْ  - و از نفسهايشان . » زيرا نياز به همسر ريشهء عميق در جسم و جان دارد و منعكس كنندهء ضعف و ناتوانى بشر است ؛ چه يك فرد با همسر خود كامل مىشود . حتى اگر دنيا را بگيرد باز براى زندگى نياز به همسر دارد . گاهى ميل جنسى چنان او را گيج و سرگشته مىكند كه عقلش را از او مىگيرد . يك بار ناپلئون - با همهء گردنكشى و جهانگشايى كه داشت - به فرزند خود گفت : تو بر دنيا حكومت مىكنى . پسرش گفت : چگونه ؟ گفت : چون تو بر مادرت فرمان مىرانى و مادرت بر من حكومت مىكند .\r\nتاريخ داستانهاى زيادى را از ستمگران و گردنكشانى روايت مىكند كه در برابر زنان خود سر خم مىكردند . آيا اين خود دليل بر ضعف و ناتوانى اين عده نيست و آيا نشان نمىدهد كه اينان ، على رغم پندارشان ، خدا نيستند . مثلا ، همين فرعون دشمن خود را - با وجود ترس از او - در خانه‌اش پرورش مىدهد ؛ زيرا همسرش از او مىخواهد كه چنين كارى كند و فرعون اطاعت مىكند . اين امر به جهانيان ثابت كرد كه كسى كه خود را ربّ اعلى مىپندارد همسرش بر او حكومت مىكند .\r\n«  وَ مِمَّا لا يَعْلَمُونَ  - و چه آن چيزهايى كه نمىشناسند . » حتّى ديگر موجودات يكديگر را كامل مىسازند ، از هستهء ناچيز و محدود در كوچكى ( اتم ) بگيريم - كه از پروتون و الكترون تشكيل شده - تا كهكشانهاى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nگستردهء ناپيدا كرانه .\r\nدانش بشر هم چنان در سطحى پايين‌تر از آن است كه به تمام ويژگيهاى جفت جفتى بودن پىبردن .\r\nما هر چه در شناخت نياز جفتها به يكديگر ژرفتر بينديشيم از دقّت تدبير و سلامت نظمى كه در اين مورد به كار رفته و نيروى تسلّطى كه بر آفريدگان چيرگى دارد بيشتر آگاه مىشويم و در نتيجه بيشتر و بيشتر فرصت شناخت پروردگارمان را به دست مىآوريم .\r\n[ 37 
  ] بگذاريد به اين افق پهناور كه فرا رويمان بىحدّ و مرزى كه بشناسيمش ، گسترده است بنگريم ، / 131 نه براى آن كه از نشانه‌هاى آن بهراسيم ، و نه براى آن كه از اين همه زيبايى كه در آن وجود دارد بهره جوييم ، بلكه براى آن كه از آن و از خلال آن از خويشتن آگاه شويم و هشيارى افزاييم . به همين شب بنگريم كه پروردگار حكمت آموز ما لباس روز را از پرتو و گرما و گردش خورشيد بر آن مىپوشاند ، سپس آن جامه را از پيكرش بيرون مىكشد و شب به همان گونه كه بود باز مىگردد و تاريك و آرام مىشود ، مگر برخى از بقايا و رسوبات روز ( كه تكاپويى در شب دارد ) . راستى را كه در اين نشانه‌اى است ، بگذاريد آن را بنگريم .\r\n«  وَ آيَةٌ لَهُمُ اللَّيْلُ نَسْلَخُ مِنْهُ النَّهارَ فَإِذا هُمْ مُظْلِمُونَ  - شب نيز برايشان عبرتى ديگر است كه روز را از آن برمىكشيم و همه در تاريكى فرو مىروند . » بياييد اين بار هنگام غروب به شب بنگريم كه به حيوان ذبح شده‌اى بدان گاه كه پوستش را مىكنند ، مىنگريم ، تا دست قدرت الهى را بنگريم كه چگونه اين كار را با لطف و مهارت و با نظامى دقيق صورت مىدهد .\r\n[ 38 
  ] و نشانهء روز همانا اين گوى آتشين افروخته‌اى است كه ما خورشيدش مىناميم و از دختر خود ، زمين يك ميليون و دويست هزار مرتبه بزرگتر است . چگونه در آسمان بآسودگى و دقّت حركت مىكند ، و با حركتى بىانحراف\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبه سوى قرارگاه پايانى خود ، نزديك ستارهء بسيار دور دست « وگا » « 20 » پيش مىرود و روزى بىفروغ مىشود و قرار و آرام مىيابد ، آن گاه آن را به جهنم مىافكنند و از گرماى دوزخ مىسوزد .\r\n«  وَ الشَّمْسُ تَجْرِي لِمُسْتَقَرٍّ لَها  - و خورشيد به سوى قرارگاه خويش روان است ، » كيست كه آن را رام ساخته و در راه معيّن خود به راه انداخته است كه حتى يك اينچ منحرف نشود ؟ ! به يقين همانا او اللَّه است كه به هيمنهء خود برآفريدگان تسلّط دارد و با دانش خود امور آفرينش و هستى را به دقّت تدبير مىكند .\r\n«  ذلِكَ تَقْدِيرُ الْعَزِيزِ الْعَلِيمِ  - اين فرمان خداى پيروزمند داناست . » [ 39 
  ] امّا ماه كه در فلك خود ، منزل به منزل با دقّتى حساب شده دور مىزند كه اخترشناسان را قادر مىسازد كه مسير آن را تا صد هزار سال ديگر بشناسند و معلوم كنند ، خود نشانه‌اى است از شب كه ما را بر آن مىدارد كه ايمان خود را به تسلّط و چيرگى پروردگارمان بيفزاييم .\r\n«  وَ الْقَمَرَ قَدَّرْناهُ مَنازِلَ  - و براى ماه منزلهايى مقدّر كرديم . » / 132 شايد اين منزلها همان ايستگاههاى روزانه است كه ماه هر شب چون بدانها رسد ، چندى بزرگ و سپس كوچك مىشود و از زمان پديد آمدن خود به صورت هلال تا وقتى در محاق پنهان گردد در آن منازل دور مىزند .\r\n«  حَتَّى عادَ كَالْعُرْجُونِ الْقَدِيمِ  - تا همانند شاخهء خشك خرما بازگردد . » آيا هيچ گاه باقيماندهء شاخهء خرمايى بر خرما بنى ، پس از آن كه ميوه‌اش را چيده باشند و شاخه‌اش بر فراز خرما بن زرد و پژمرده شده باشد ، توجّهت را جلب كرده است ؟ منظرهء ماه در اواخر شب در پايان هر ماه چنان است .\r\n\r\n\r\n","description":"","footnote":"\r\n( 20 ) - نسر واقع : ستاره‌اى روشن كه با دو ستارهء ديگر به صورت كركسى است كه بال گشوده و فرود آيد ، در جانب قطب جنوب - م .\r\n","page_name":" 128 ","page_number":128},
  {"content":"\r\n\r\nحركت خورشيد و ماه در وقت خود چنان دقيق و حساب شده است كه اگر بر حسب جزئى از يك ميليون جزء از ثانيه حساب كنى ، كمترين تفاوتى در آن نمىيابى . به راستى كه اين نشانهء نظام شگفت انگيزى است كه بر اين عالم هستى مىگذرد و قدرت الهى كه آن را به دقّت مهار و منظّم كرده است ، و در عين حال راهنماى ما در نگهداشتن وقت و تعيين زمان است .\r\nوقت شناسى همانا بزرگترين مقياس و وسيلهء سنجش تمدّن آدمى است ، هر چه انضباط و احترام به وقت بيشتر باشد نشانهء همان درجه از پيشرفت بشر در زمينه‌هاى تمدّن محسوب مىشود .\r\n[ 40 
  ] ثبات نظم موجودات دليل تسلّط و چيرگى پروردگار مسلّط و قدرتمند است . اين خورشيد در برجهاى دوازده‌گانهء خود هر سال يك بار مىگردد ( بر اين اساس كه آنچه مىگردد در واقع سيارهء زمين است ، امّا به نظر ما چنان مىآيد و در نتيجه بر حسب آنچه مىبينيم و حسّ مىكنيم ، مىگوييم : خورشيد دميد و غروب كرد و ( از نيمروز ) به زوال گراييد ، گرچه به راستى اين زمين ماست كه به دور خورشيد مىگردد ) .\r\n«  لَا الشَّمْسُ يَنْبَغِي لَها أَنْ تُدْرِكَ الْقَمَرَ  - خورشيد را نسزد كه به ماه رسد . » ماه هر ماهى يك بار در منزلهاى خود مىگردد ، در حال كه خورشيد هر سال يك بار مىگردد ، و خورشيد را نسزد كه در شتاب بر ماه پيشى گيرد كه در نتيجه فصلهاى چهارگانه سال را در ظرف يك ماه بر ما ظاهر شود .\r\n/ 133 «  وَ لَا اللَّيْلُ سابِقُ النَّهارِ  - و شب را نسزد كه بر روز پيشى گيرد . » پس ساعتهاى شب وارد روز نمىشود ، چنان كه روز بكاهد و كم شود ، مگر به اندازه و بر حسب نظامى ثابت از ميليونها سال پيش . و همچنين حركت خورشيد از خاور به باختر ثابت و بر يك قرار است .\r\nشايد اين آيه نخست به ثبات نظام دورهء ساليانهء خورشيد ، و سپس به ثبات نظام شب و روز ، اشاره دارد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n«  وَ كُلٌّ فِي فَلَكٍ يَسْبَحُونَ  - و همه در فلكى شناورند . » خورشيد و ماه و سيّاره‌ها و ستارگان هر يك شتابان در فلك خود در گردشند ، ولى بى آن كه به اندازهء سر مويى از نظام استوار و مقرّر منحرف شوند . آيا اين امر دليل بر تسلّط و دقت آفرينش و حسن تدبير پروردگار و ظرافت اجراى قوانين و قواعدى كه خود مقرّر و مقدّر داشته است نمىباشد ؟ ! فلك همان جسم دايره‌وار است ، و بدين سان در اين آيه به حركت دايره‌اى اجرام آسمانى اشاره شده است .\r\nاگر به عنوان مثال خورشيد را نمونه‌اى از اين اجرام بگيريم مىبينيم كه افلاكى گوناگون حركت مىكند ، يعنى هر بيست و پنج روز يك بار به دور خود مىگردد ، و با ديگر سياره‌هاى كهكشان به سرعتِ تقريبا يك ميليون و صد و سى هزار كيلومتر در ساعت مىچرخد ، و در عين حال به سوى قرارگاه خود به سرعت هفتاد و دو هزار و چهارصد كيلومتر در ساعت روان است ، و در همين حال قمرهاى آن با نظامى ثابت و دقيق به دور آن مىگردند ، و ديگر اجرام نيز در اين فضاى پهناور حركت مىكنند ، هر يك در فلكى معيّن بى آن كه به يكديگر برخورد كنند . آيا اين همه ما را به پروردگار قدرتمند مهربانمان رهنمون نمىشود ؟ ! / 134 خدا امور مملكت عظيم خود را بدين سان سامان داده و تدبير كرده است ، زمين را با باران زنده ساخته و انسان را از آن روزى داده ، و امور آدمى را به ثبات نظام زمين و خورشيد و ماه منظّم داشته ، و به انسان از طريق نظامى كه محورى اصلى از محورهاى تمدّن است فرصت تكامل داده است .\r\n[ 41 
  ] سياق آيات محور دوّم را كه همان وسايل حمل و نقل است يادآور مىشود ، اگر بشر نمىتوانست خود و كالاى خويش را از جايى به جايى منتقل كند ، بيگمان نمىتوانست تمدّنى را بنا نهد ، و بزرگترين وسايل حمل و نقل كشتيهاست . پس از قديمترين روزگاران تا امروز پهنهء آب گذرگاه كشتيهايى گوناگون بوده كه انسان و موادّ را پيش از ديگر وسايل حمل و نقل جا به جا كرده است ، و اين كشتيها هنوز هم چنان بهترين و ارزانترين و شايعترين وسايل است ، و از اين رو هر دولت\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمستقل ناگزير است كه راهى به دريا داشته باشد ، و دولتهايى كه در معرض تهديدند و داراى چنين مزيّتى نيستند از دشواريهايى بسيار رنج مىبرند .\r\n«  وَ آيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ  - عبرتى ديگر براى آنها آن كه نسلشان را در آن كشتى انباشته سوار كرديم . » در واقع خدا - و نه انسان - كشتى را براى حمل بشر از اقيانوسها رام كرد .\r\nشايد كلمهء « ذرّيّتهم » به معنى امثال و نظايرشان باشد ، زيرا تمام مردم بر كشتيها سوار نمىشوند ، يكى از مفسّران گويد : معناى « ذرّيّتهم » كودكان آنهاست ، زيرا كودك رمز عطوفت و محبّت است و سوار كردن او بر كشتى منتهاى رحمت و مهربانى خدا را نسبت به انسان مىنماياند ، با توجّه بدين امر كه سوار شدن بر چارپايان بر كودكان دشوار است .\r\nسياق آيه تأكيد دارد بر اين كه كشتى انباشته از كالاهاست ، زيرا كشتى انباشته به سبب سنگينى به خطر غرق شدن نزديكتر است ، و اين بارزترين دلالت بر نعمت خداست كه انسان و ما يحتاج او را با هم و يك مرتبه حمل كرده است .\r\n[ 42 
  ] و خدا براى انسان چارپايانى آفريد كه همچون كشتى او را از شهرى به شهرى مىبرند .\r\n«  وَ خَلَقْنا لَهُمْ مِنْ مِثْلِهِ ما يَرْكَبُونَ  - و برايشان همانند كشتى چيزى آفريديم كه بر آن سوار شوند . » / 135 كيست كه چارپايان را آفريده ، و آنها را براى ما رام ساخته است ؟ آيا او خدا نيست ؟ ! پس كفرورزى و گردنكشى در برابر سلطهء او براى چيست ؟ ! [ 43 
  ] عوامل غيبى و پنهانى كه در ظواهر مادى اثر مىگذارد ، قدرت انسان را در دفاع از خود از او مىربايد ، از اين رو امواج درياها همواره در طوفانهاى شديد قربانيانى را مىبلعد ، و هميشه حوادثى مانند انفجار ( سفينهء فضايى ) چالنجر كه سازندگانش آن را به نام ( ستيزه طلبى ) ناميده بودند ، انسان را يادآور مىشود كه قدرت آدمى محدود و سرچشمه گرفته از خداوند است ، و به راستى اگر خدا بر انسان خشمگين شود هيچ كس نمىتواند آدمى را نجات دهد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاگر به دفتر هر يك از سازمانهاى بيمه در كاليفرنيا واقع در امريكا به روى و از آنها بيمهء كامل در برابر تمام خطرها بخواهى ، همه مىگويند : بلى . ولى اگر دريا اين ايالت را به كام بكشد - موضوعى كه برخى از زمين شناسان وقوعش را انتظار دارند - حتما ما و شما قربانيان آن زمين لرزه‌ها خواهيم بود .\r\n«  وَ إِنْ نَشَأْ نُغْرِقْهُمْ فَلا صَرِيخَ لَهُمْ وَ لا هُمْ يُنْقَذُونَ  - و اگر بخواهيم همه را غرقه مىسازيم و آنها را هيچ فرياد رسى نباشد و رهايى نيابند . » شايد كف بحر الميت در سرزمين فلسطين حاوى برخى از آثار قوم لوط باشد كه شهرهايشان با جنبش سادهء پر جبراييل - عليه السلام - زير و زبر شد ، چه كسى مىتواند ، جز رحمت خدا ، به فرياد چنان افرادى برسد ؟\r\nچندى بيش ، هنگامى كه مساحتهايى پهناور از جنگلهاى چين دچار آتش سوزى شد ، هيچ يك از وسايل بشرى قادر به خاموش كردن آنها نشد ، و فقط ريزش بارانهاى سيل آساى طبيعى آنها را خاموش كرد .\r\nهيچ كس به فرياد كسانى كه خدا بر آنها خشم گرفته نمىرسد و در صورتى كه كسى پيدا شود كه به نجاتشان بشتابد نجات دادنشان امكان پذير نيست .\r\n/ 136 [ 44 
  ] آرى . فقط رحمت خداست كه هنگام مصيبتهاى عمومى جلوه‌گر مىشود ، و برخى را به صورتى شگفت انگيز نجات مىدهد ، اين رحمت تنها پناهگاه به هنگام خشم خداى با جبروت است .\r\n«  إِلَّا رَحْمَةً مِنَّا  - جز به رحمت ما . » عادتا وقتى ما بازمانده‌ها و جان سالم يافته‌هايى از سوانح طبيعى را مىيابيم آن را « تصادف » مىناميم ، اتوبوسى بزرگ واژگون مىشود ، و تمام سرنشينانش مىميرند ، جز كودكى شيرخوار ؛ يا كشتى بزرگى غرق مىشود ، و جز تنى چند از مردانى كه به تخته پاره‌اى چسبيده‌اند از مسافران آن كشتى نجات نمىيابند ؛ يا زمين لرزه روستايى را فرو مىبلعد ، ولى پير زنى تهى شكم را پس از ده روز از زير آوار سالم بيرون مىآورند ، و حتى هنگام هلاك قوم ثمود و عاد و قوم لوط\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو قوم نوح ، مردان صالح باقى ماندند تا آن داستانها و عبرتها را روايت كنند ، و گواه بر اين حقيقت باشند كه همهء كارها به دست خداست .\r\n«  وَ مَتاعاً إِلى حِينٍ  - و برخوردارى تا هنگام مرگ . » كسانى كه از اين حادثه نجات يافتند ، نيمه خدايان نيستند ، بلكه مهلت و اجل آنها تا زمان مقرّر و معيّن خود به تأخير افكنده شده ، و چون اجلشان برسد ، بيگمان ساده‌ترين سببها عهده‌دار از بين بردن آنها خواهد بود .\r\n/ 137\r\n\r\n[ سوره يس ( 36 ) : آيات 45 تا 59 
  ]\r\nوَ إِذا قِيلَ لَهُمُ اتَّقُوا ما بَيْنَ أَيْدِيكُمْ وَ ما خَلْفَكُمْ لَعَلَّكُمْ تُرْحَمُونَ ( 45 ) وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلاَّ كانُوا عَنْها مُعْرِضِينَ ( 46 ) وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ قالَ الَّذِينَ كَفَرُوا لِلَّذِينَ آمَنُوا أَ نُطْعِمُ مَنْ لَوْ يَشاءُ اللَّهُ أَطْعَمَهُ إِنْ أَنْتُمْ إِلاَّ فِي ضَلالٍ مُبِينٍ ( 47 ) وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 48 ) ما يَنْظُرُونَ إِلاَّ صَيْحَةً واحِدَةً تَأْخُذُهُمْ وَ هُمْ يَخِصِّمُونَ ( 49 )\r\nفَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ ( 50 ) وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ ( 51 ) قالُوا يا وَيْلَنا مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ وَ صَدَقَ الْمُرْسَلُونَ ( 52 ) إِنْ كانَتْ إِلاَّ صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ ( 53 ) فَالْيَوْمَ لا تُظْلَمُ نَفْسٌ شَيْئاً وَ لا تُجْزَوْنَ إِلاَّ ما كُنْتُمْ تَعْمَلُونَ ( 54 )\r\nإِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ ( 55 ) هُمْ وَ أَزْواجُهُمْ\r\n/ 138\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nفِي ظِلالٍ عَلَى الْأَرائِكِ مُتَّكِؤُنَ ( 56 ) لَهُمْ فِيها فاكِهَةٌ وَ لَهُمْ ما يَدَّعُونَ ( 57 ) سَلامٌ قَوْلاً مِنْ رَبٍّ رَحِيمٍ ( 58 ) وَ امْتازُوا الْيَوْمَ أَيُّهَا الْمُجْرِمُونَ ( 59 )\r\n\r\nمعناى واژه‌ها\r\n49 [ يخصّمون 
  ] : در كارهاى خود مخاصمه مىكنند ، از « خصّم » و اصل آن « اختصم - ستيزه كرد » است .\r\n51 [ الأجداث 
  ] : جمع جدث كه همان گور است .\r\n[ ينسلون 
  ] : شتابان به سوى قرارگاه خود بيرون مىآيند ، زيرا « النسول » شتافتن در بيرون آمدن است .\r\n56 [ الارائك 
  ] : جمع اريكه كه به معنى تختى است كه براى عروس و داماد مىنهند .\r\n59 [ امتازوا 
  ] : از گروه مؤمنان جدا شدند .\r\n/ 139\r\n\r\nاين همان وعدهء خداى رحمان است و پيامبران راست گفته بودند\r\n\r\nرهنمودهايى از آيات :\r\nپس از آن كه اين آيات ما را نسبت به پروردگار توانمند مهربانمان يادآور مىشود ، شبهه‌هاى ندامت انگيز كافران مىآيد ( تا ما بر ضد آنها سنگر گيريم و مصون شويم ) ، آن گاه كه به ايشان گفته شود : از عذاب دنيا و عذاب آخرت بپرهيزيد ، و آيات برايشان عرضه شود ، روى بگردانند ، و آن گاه كه به ايشان\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبگويند : انفاق كنيد ، بخل خود را چنين توجيه مىكنند كه اگر خدا مىخواست خود به فقيران خوراك مىداد ، ( و آن گاه كه آنان را از ساعت قيامت بترسانند ) مىگويند : اين وعده كسى خواهد بود ؟ ( سياق آيات براى آن كه دلها را خاشع و سرسپرده كند و براى فهم اين حقايق آماده سازد و ابرهاى غفلت و بىخبرى را از آنها بزدايد ، ما را يادآور ساعت قيامت مىشود و مىگويد : ) اينان چه انتظارى دارند ( و چه چيزى را مىطلبند كه هر چه زودتر فرا رسد ؟ ) آن وعده جز يك بانگ سهمناك نيست كه آنها را در حالى كه سرگرم ستيزه ( پيرامون حقايق رسالت هستند ) فرا مىگيرد و مىربايد ، و چنان ناگهانى مىرسد كه نمىتوانند وصيّتى بنويسند و يا نزد كسان خويش باز گردند ( و پس از آن كه تا مدّتى كه خدا بخواهد در گورها ماندند ) در صور دميده مىشود و بىدرنگ همه از گورهايشان بيرون مىآيند ، و با بانگ سهمناكى ديگر آنها را مىبينى كه در پيشگاه پروردگار خود حاضر آمده‌اند ( در حالى كه مىپندارند گويا خفته بوده‌اند ) و از يكديگر مىپرسند :\r\nچه كسى ما را از خوابگاهمان برانگيخت ؟ ! و پاسخ مىشنوند : اين همان وعدهء خداى رحمان است و پيامبران راست گفته بودند ، سياق آيات از دو منظره از / 140 مناظر قيامت ، پس از اثبات عدالت پاداش ، پرده برمىدارد : در آن جا بهشتيان را مىبينى كه ( لذت مىبرند و ) به شادمانى مشغولند ، در حالى كه گناهكاران از آنها جدا شده‌اند و در كنارى ديگرند .\r\n\r\nشرح آيات :\r\n[ 45 
  ] بينشهاى قرآن بدين حقيقت رهنمون مىشود كه زندگى بشر همانا نتيجهء فرهنگ و رفتار و عقيده و كردار اوست ، و بدين سان - اين بينشها - براى هر پديده يا واقعه‌اى نوظهور سببى پيوسته به اراده و اختيار بشر قرار مىدهد ، و افكار جاهليّت - از كهنه و نو - كاملا بر عكس آن است ، از اين رو در پيوند دادن زندگى بشر به رفتار او شكست مىخورد و توفيقى نمىيابد ، زيرا به عالم نهان و غيب ايمان ندارد ، و به وجود خدايى كه تقدير و تدبير مىكند و پروردگارى كه تسلّط مطلق دارد و\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nهمه چيز را مىگرداند ، معترف نيست ، و از اين رو نمىتواند آنچه را بر سر انسان مىآيد با عملى كه از انسان سر مىزند پيوند دهد . اگر مؤمن دچار بيمارى يا فقر يا ذلّتى شود ، به دنبال سبب اين عوارض مىگردد ، و عادتا سبب آنها را در گناهى كه مرتكب شده مىيابد كه خدا بدان سبب او را به چنان آزمونى دچار ساخته تا پاكيزه‌اش كند ، در حالى كه كافر هم چنان در بىخبرى و گمراهى خود سرگردان باقى مىماند ، زيرا معتقد نيست كه مدبّرى براى امور و كارهاى بندگان وجود دارد ، و در نتيجه همه چيز را به تصادف و اتّفاق منسوب مىسازد يا به سببها و موجباتى ظاهرى مربوط مىشمارد كه نه به دو دانشى مىبخشد و نه رهيابى و حكمتى نصيب او مىكند .\r\nبدين سان است كه فرهنگ مؤمنان عقلانى و خردمندانه است ، و فرهنگ ديگران جاهلانه ، گر چه آنها خود آن را علمى و خردمندانه پندارند .\r\nهمچنين مىبينيم كه روند قرآنى در اين جا پس از آوردن آيات رحمان تقوا و پرهيزگارى را يادآور مىشود ، زيرا شناخت پروردگار و چيرگى او همان حلقهء پيوند ميان عمل بشر و پاداش اوست .\r\nامّا كافران چون به تقوا فرمان داده شوند از آن روى بگردانند ، زيرا به پروردگارى كه امور و كارهاى آنها را تدبير مىكند ايمان ندارند ، و نمىدانند سختى و بلايى كه به آنها مىرسد ، بيگمان دستاورد خود آنان است ، بنا بر اين چگونه از آن دو بپرهيزند ؟\r\n«  وَ إِذا قِيلَ لَهُمُ اتَّقُوا ما بَيْنَ أَيْدِيكُمْ  - و آن گاه كه به ايشان گفته شود كه از آنچه در پيش روى داريد بترسيد . » / 141 از عذاب دنيا ، از بانگى سهمناك كه به شما اصابت كند ، همان گونه كه به قوم پيامبران فرستاده شده در انطاكيه رسيد ، از غرقه شدن يا جنگ يا هر بلاى ديگر .\r\n«  وَ ما خَلْفَكُمْ  - و آنچه پشت سر شماست . » از عذاب آخرت كه كس را باقى نمىگذارد و رها نمىكند .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nدر حديث منقول از امام صادق - عليه السّلام - آمده است كه گفت :\r\n« بپرهيزيد از آنچه در پيش روى داريد از گناهان ، و آنچه به دنبال خود داريد از مجازات » . « 21 » «  لَعَلَّكُمْ تُرْحَمُونَ  - شايد بر شما رحمت آرند . » پس اگر از عذاب با دورى جستن از نافرمانيها ترسيديد و پرهيز كرديد ، بيگمان اين پرهيز فرصت رحمت خدا را براى شما تأمين و فراهم مىكند .\r\n[ 46 
  ] امّا آنها به سبب جهل خود نسبت به پروردگارشان از اين فرمان روى مىتابند و از آياتى كه با درنگ و تأمل بر آنها مىخوانى و همه از ضرورت تقوا و پرهيز سخن مىگويند ، سود نمىجويند .\r\n«  وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلَّا كانُوا عَنْها مُعْرِضِينَ  - و هيچ آيه‌اى از آيات پروردگارشان برايشان نازل نشود جز آن كه از آن اعراض كنند . » و آيا اين آيات به كسى كه از آنها روى بگرداند ، سودى مىرساند ؟\r\n[ 47 
  ] سياق مطلب از روى گرداندن ايشان از آيات پرهيز و تقوا ، و بهانه‌هايى كه در برابر كسى كه آنان را بدان فرمان مىدهد مىتراشند ، مثالهايى مىآورد . پس هنگامى كه به آنها فرمان مىدهند كه بر فقيران انفاق كنند ، مىبينى ادّعا مىكنند كه به راستى خدا - سبحانه و تعالى - برخى از مردم را توانگر و برخى را تهيدست ، بعضى را / 142 سرور و آقا و برخى را بنده آفريده است ، پس شايسته نيست براى از ميان بردن فاصلهء بين اين طبقات ، يا تحقق بخشيدن به برابرى ميان مردم كوشيد . بدين سان در هر عصرى اختصاص دادن خيرات را به خود توجيه مىكنند .\r\nمستكبران ادّعا مىكنند كه عقب ماندگى كشورهاى مستضعف و عقب نگهداشته شده وضعيّتى است كه از سوى خدا بر آن بلاد فرض و واجب آمده و پيشرفت اقتصادى اينان تنها نتيجه همّت خود اينان است ، و طبقات توانگر و شادخوار ادّعا مىكنند كه توانگريشان حاصل كار و كوشش شخص آنهاست امّا فقر و بينوايى\r\n\r\n\r\n","description":"","footnote":"\r\n( 21 ) - نور الثقلين ، ج 4 ، ص 389 .\r\n","page_name":" 137 ","page_number":137},
  {"content":"\r\n\r\nديگران از جانب خداست .\r\n«  وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ  - و چون گفته شود كه از آنچه خدا روزيتان كرده است انفاق كنيد . » خواه گويند و آمر اين بيان خدا باشد ، و خواه مؤمنان از جانب پروردگار خود آن را اظهار كنند ، پاسخ اينان يكى و همان جواب ردّ است ، ولى آيا نمىدانند كه ثروتى كه در دست دارند - در واقع - همان روزى و رزق خداست ، و اگر خدا بخواهد آن را از آنها باز مىدارد و آنها را محروم مىسازد ؟ آيا نمىبينند كه تقسيم و توزيع كانها در اطراف زمين به فرمان خدا صورت پذيرفته ، و بارآورى زمين به فرمان خداست ، و حتى فراهم شدن اوضاع اقليمى و آب و هواى مناسب براى پيشرفت صنعت نيز به اذن خداست ؟ هر ثروتمندى كه به سببهاى پنهانى افزون شدن دارايى خود بينديشد درمىيابد كه دست غيب در پشت آن قرار دارد ، پس براى آنها بهتر آن است كه از آنچه خدا روزيشان داده و نصيبشان كرده ، تا وقتى كه خدا فرمان مىدهد ، انفاق كنند ، و اوست كه آنها را جانشين خود نسبت بدانچه روزيشان داده است ساخته تا آنها را بيازمايد . آيا مىبينند و درمىيابند كه هر چيزى كه در جهان انسان وجود دارد به او مىفهماند و الهام مىكند كه او براى آن به اين جهان آمده است كه آزمايش دهد ؟ خدا آزمايش فقير را نيز به وسيلهء توانگر قرار داده تا ببيند آيا فقير صبر و شكيبايى مىورزد ، و آزمايش توانگر را به وسيلهء فقير قرار داده تا بداند چه كسى انفاق مىكند و چه كسى بخل مىورزد ، و دانا را وسيلهء آزمايش نادان داشته و به دو فرموده است كه به وى بياموزد هم چنان كه نادان را وسيلهء آزمون دانا ساخته و به دو فرموده است كه از وى فراگيرد ، و حكمرانان را براى مردم و مردم را براى حكمرانان خود وسيلهء آزمون قرار داده ، چنان كه گويندهء عزيز و قدرتمند گويد :\r\n«  وَ جَعَلْنا بَعْضَكُمْ لِبَعْضٍ فِتْنَةً أَ تَصْبِرُونَ وَ كانَ رَبُّكَ بَصِيراً  - و شما را وسيلهء آزمايش يكديگر قرار داديم . آيا صبر توانيد كرد ؟ و پروردگار تو بيناست » . « 22 »\r\n\r\n\r\n","description":"","footnote":"\r\n( 22 ) - الفرقان / 20 .\r\n","page_name":" 138 ","page_number":138},
  {"content":"\r\n\r\nولى كافران ادّعا مىكنند كه توانگرى آنها و بينوايى فقيران امرى حتمى از سوى خداست .\r\n«  قالَ الَّذِينَ كَفَرُوا لِلَّذِينَ آمَنُوا  - كافران به مؤمنان گويند . » / 143 كافران از اين رو مؤمنان را مخاطب ساختند كه مؤمنان بودند كه به آنها فرمان انفاق مىدادند ، زيرا خود به خدا ايمان داشتند ، و - بر حسب پندار و ادّعاى كافران - بر آنها بيشتر مىسزيد كه به قدر نيز ايمان داشته باشند ، از اين رو كافران مىگفتند :\r\n«  أَ نُطْعِمُ مَنْ لَوْ يَشاءُ اللَّهُ أَطْعَمَهُ  - آيا كسانى را طعام دهيم كه اگر خدا مىخواست خود آنها را طعام مىداد ؟ » و نگفتند آيا انفاق كنيم ، زيرا آنها فقيران را حتى از طعامى كه حقّ هر موجود زنده‌اى است ، چه رسد به انسانى كه نزد پروردگار خود گرامى است ، محروم داشتند .\r\nبه دامنهء فرورفتن آنها در منجلاب بخل و روى گرداندشان از پرهيزگارى بنگر ! آرى ، خدا از روزى گسترده و وسيع خود به هر كه بخواهد روزى مىدهد ، ولى روزى اين گروه فقيران را به دست شما قرار داده ، تا ببيند شما چگونه رفتار مىكنيد ، و او خود - به موجب حديثى قدسى - فرمايد : « مال مال من است ، و فقيران عيال من ، و توانگران وكيلان من ، و بهترين آنها آن است كه نسبت به عيال من بهتر باشد » .\r\nوانگهى پروردگار سبحان ما بنى آدم را گرامى داشته و آنها را در دنيا آزادگانى ساخته و در زمين روزى آنها را به مراتب بيش از رزقشان پراكنده و تأمين كرده است ، جز اين كه برخى با افكار جاهلى در كوشش كاهلى كردند و برخى روزى ديگران را زير چتر و پوششى از قوانين ظالمانه به خود اختصاص دادند و منحصر به خود كردند ، و اين هر دو سببهاى اصلى گسترش فقرند ، و از روشهاى پيكار با فقر ، مبارزه با فرهنگ جاهلى ، و اصلاح سازمانهاى ستمكار است ، و انفاق يكى از مهمترين راههاى پيكار با فقر محسوب مىشود ، زيرا بيگمان درمانى است\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nفورى ، و نيز وسيله‌اى آينده‌گرا براى تقسيم و توزيع و چرخاندن ثروت و به حركت درآوردن نيروها به وسيلهء آن .\r\nامّا كافران ثروت را انباشتند و ادّعا كردند كه آن دارايى حقّ الهى آنهاست و حتى به كسانى كه آنها را امر به انفاق مىكردند ، گفتند :\r\n«  إِنْ أَنْتُمْ إِلَّا فِي ضَلالٍ مُبِينٍ  - شما در گمراهى آشكارى هستيد ، » زيرا مىخواهيد روشها و سنّتهاى خدا را دگرگون كنيد ، و بينوايان را توانگر سازيد ، در صورتى كه آنها اصلا فقير و بينوا سرشته و آفريده شده‌اند .\r\n/ 144 سياق قرآن داورى نسبت به اين طرز تفكّر را به خواننده وا مىگذارد ، و شك نيست كه به يقين او حكم بر آن مىكند كه اين گمراهى آشكارى است . از اين رو مفسّران در شناخت گويندهء اين سخن تفاوت نظر دارند . برخى گويند : همانا مراد كافرانند ، و برخى از ايشان گويند : خير ، اين مؤمنان‌اند كه اين سخن را به كافران مىگويند ، و برخى گفته‌اند : خير ، بلكه خداست كه اين سخن را به كافران گويد .\r\nظاهر آن است كه اين سخن گفتهء كافران به مؤمنان است ، ولى به طبع به خود آنها برمىگردد ، پس به مجرّد آن كه ديوانه به كسى كه به دو فرمان دهد خردمند باشد بگويد : به راستى كه تو ديوانه‌اى ، مىفهميم كه گوينده خود ديوانه است . آيا چنين نيست ؟ بدين سان گمراهى كافران را به مجرّد آن كه به كسى كه به آنها امر انفاق مىكند بگويند : بيگمان تو در گمراهى آشكارى هستى ، در مىيابيم و تشخيص مىدهيم كه هرگز چنين نيست ، بلكه آنها خود در گمراهى آشكارند ! [ 48 
  ] از توجيهات روانى و نفسانى كه كافران بدان متشبّث مىشوند همان دور شمردن جزا از لحاظ زمانى است ، و در آيات قرآن ردّ اين شبهه را با كلماتى رسا و نافذ مىيابيم . جزا بازيچه نيست كه مورد تحقير قرار مىگيرد ، بيگمان همان ساعت قيامت است كه بر آسمانها و زمين سنگينى مىكند ، پس در انتظار چه هستند ؟ و چه چيز را به مسخره مىگيرند ؟\r\n«  وَ يَقُولُونَ مَتى هذَا الْوَعْدُ  - و مىگويند : اين وعده كى خواهد بود ؟ » و با وجود آن كه كلمهء « متى كى » اصلا براى پرسش است ، اين جا\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبراى بيان انكار آمده است ، به دليل گفتهء آنها كه گويند :\r\n«  إِنْ كُنْتُمْ صادِقِينَ  - اگر راست مىگوييد . » آنها ، پس از آن كه از عذاب هشدارشان دادند ، و به آنان فرمان داده شد كه از عذاب دنيا كه در پيش دارند و عذاب آخرت كه از پى خواهد آمد بپرهيزند ، در انتظار جزايى فورى بودند .\r\n[ 49 
  ] به راستى ، نفس بشرى به سرشت خود ، جز حقايقى مشهود را كه در پيش روى دارد نمىبيند ، / 145 و از آيندهء دور ، گرچه از حقايق شناخته شدهء يقينى باشد ، بر اثر فشار شهوتهاى آنى ، و وسوسه‌هاى شيطان كه نفس را از نگريستن به نهان باز مىدارد و به مشهودات و از آينده به حال مشغول مىسازد ، تأثير نمىپذيرد . ناگزير بايد عالم نهان و غيب تصوير شود ، و منظره‌هايى از آينده ابراز و اظهار شود تا نفس بدان بپردازد ، و شايد روش قرآن در تصوير مناظر رستاخيز و جزا با برانگيختن نيروى گمان و خيال بدين منظور صورت پذيرفته ، پس تنها اسلوبى در بيان نيست ، بلكه روشى است علمى در اصلاح نفس ، و ايجاد توازن ميان نيروى شهوت و حقايق نهان ، و به راستى مؤمنان كسانى هستند كه بر آينده اشراف دارند و با نيروى گمان به عالم غيب و نهان مىنگرند و با خودآگاهى از موجبات نهفته بيم و اميد تأثير مىپذيرند .\r\nسياق آيه در اين جا گوشه‌اى از مناظر هلاك و سپس رستاخيز و بهشت و دوزخ را تصوير مىكند .\r\n«  ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ  - اينان انتظار يك بانگ سهمناك را مىبرند ، تا بدان هنگام كه سرگرم ستيزه هستند فروگيردشان . » آنها شتابان زود رسيدن عذاب را خواهانند ، و مىگويند : پس اين وعده كى خواهد بود ؟ ولى با اين سخن در واقع انتظار امرى عظيم و واقعه‌اى صعب را مىكشند كه چون فرا رسد بازگرداند و به عقب افكندن آن ممكن نيست ، بانگى است سهمناك كه نظيرى ندارد ، زيرا نابود كننده است و تمام آنها را در حالى كه\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمىبينى سرگرم جدلهاى بيهودهء خويشند ، ناگهان فرو مىگيرد و مىربايد .\r\nآدمى - به عادت - آرزو مىكند كه حقايق را با جدل تغيير دهد ، و مىپندارد كه اگر چيزى را نفى و انكار كند آن چيز به راستى نفى و نابود مىشود ، يا اگر صاحب حقّى دربارهء حق خود خاموشى گزيند ، آن حق به راستى زايل مىشود .\r\nهرگز ، . . . پس حتى در حالت مجادله و ستيزه‌اى كه با خود دارند آن بانگ سهمناك آنها را فرو مىگيرد .\r\n[ 50 
  ] اين ناگهانى بودن به اندازه‌اى سريع است كه نمىگذارد وصيّتى بر جاى گذارند ، با وجود آن كه ديگر نزد كسان خود باز نمىگردند و بدين سبب سخت نيازمند وصيّت كردن هستند .\r\n«  فَلا يَسْتَطِيعُونَ تَوْصِيَةً  - آن چنان كه ياراى وصيّتى نداشته باشند ، » / 146 وصيّت ، به هر صورتى كه باشد خواه گفتار يا اشاره ، وقتى نمىتوانند حتّى وصيّت را - كه آسانترين و ضرورترين چيزهاست - به عمل آورند ، پس - به طبع - نمىتوانند آنچه را از واقعيّت هستى خود تباه كرده‌اند اصلاح كنند .\r\n«  وَ لا إِلى أَهْلِهِمْ يَرْجِعُونَ  - و نتوانند نزد كسان خويش بازگردند . » پس آنها راهى سفرى زود گذر نيستند كه فورا بازگردند و از اين رو نيازى به وصيّت نداشته باشند .\r\nبه نظر مىرسد كه اين آيات منظرهء عذاب دنيوى را كه در هلاك شدن بر اثر بانگ نمودار شده چنان تصوير مىكند كه بر سر كسانى آمد كه رسولان سه‌گانه را در داستان پيشين تكذيب كردند .\r\nيكى از مفسّران گويد : اين به راستى تصوّر برپا شدن ساعت قيامت است . . . و قيامت بلاخيزتر و تلختر است . « 23 » در حديث از پيامبر - صلّى اللَّه عليه و آله - آمده است :\r\n« قيامت در حالى برپا مىشود كه دو تن پارچه‌اى را براى فروش گسترده و\r\n\r\n\r\n","description":"","footnote":"\r\n( 23 ) - بخشى از آيهء 46 / سورهء القمر .\r\n","page_name":" 142 ","page_number":142},
  {"content":"\r\n\r\nهنوز درهم نپيچيده باشند كه قيامت برپا شود ، و مردى لقمه‌اى برگرفته و هنوز به كامش نرسيده باشد كه قيامت برپا شود ! و مردى مشغول گل اندودى حوض خود باشد كه رمه‌اش را آب دهد و هنوز آبشان نداده باشد كه قيامت برپا شود » . « 22 » شايد گفتهء قرآنى شامل جزا به طور كلّى در دنيا با عذابِ برافتادن و ريشه‌كن شدن يا در آخرت به هنگام برپا شدن قيامت باشد .\r\n[ 51 
  ] كافران چندان كه خدا بخواهد در گورهاى خود مىمانند تا فرشتهء كريم ، اسرافيل در صور بدمد ، و به مجرّد دميدن صور مىبينى كه همگان به سوى پروردگارشان آن جا كه ترازوى عدل را نهاده‌اند مىشتابند .\r\n«  وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ  - و در صور دميده شود و آنان از قبرها بيرون آيند و شتابان به سوى پروردگارشان روند . » / 147 در برخى آيات مىيابيم كه آنان هنگام دميده شدن صور ايستاده‌اند و مىنگرند ، آرى . آنان يك لحظه ايستاده‌اند ، اما به شتاب بدان سو كه خدا مىخواهد به حركت در مىآيند .\r\nاز راغب در كتاب مفردات او ( دربارهء كلمه ينسلون ) نقل كرده‌اند كه :\r\nنسل در اصل جدا شدن است ، و از آن روى فرزند آدمى را نسل خوانده‌اند كه از انسان جدا مىشود . و شايد از اين كلمه دريابيم كه آدمىزادگان از گور مانند رحم مادر به گونه‌اى جدا مىشوند .\r\n[ 52 
  ] در آن جا اين انسان كين‌توزى كه تمام پيامبران را مسخره كرده و از تمام آيات و نشانه‌ها روى تافته است ، بانگ برمىدارد كه واى بر من و مىپندارد كه در خواب بوده است و از خود مىپرسد : چه نيرويى توانسته است او را پس از خوابى طولانى از خوابگاهش برانگيزد ؟ ! «  قالُوا يا وَيْلَنا مَنْ بَعَثَنا مِنْ مَرْقَدِنا  - مىگويند : واى بر ما ، چه كسى ما را از خوابگاهمان برانگيخت ؟ »\r\n\r\n\r\n","description":"","footnote":"\r\n( 22 ) - نور الثقلين ، ج 4 ، ص 388 .\r\n","page_name":" 143 ","page_number":143},
  {"content":"\r\n\r\nو در آن هنگام بدان جا از فرشتگان به او ندا مىرسد :\r\n«  هذا ما وَعَدَ الرَّحْمنُ  - اين همان وعدهء خداى رحمان است . » همانا ، خداست كه وعدهء خود را عملى مىسازد تا بر بندگان مؤمن خود رحمت آورد ، «  إِنَّهُ كانَ وَعْدُهُ مَأْتِيًّا  - همانا وعدهء او فرا خواهد رسيد » . « 25 » ممكن است كه گويندهء اين سخن همان كافران باشند ، و اين بيان اعترافى است از جانب آنها نسبت به وعدهء خدا ، و ممكن است اساسا براى اين سخن گوينده‌اى خاصّ نبوده باشد بلكه اين مقال به اقتضاى مقام و حال باشد ، خواه گوينده‌اى معيّن داشته يا نداشته باشد .\r\n«  وَ صَدَقَ الْمُرْسَلُونَ  - و پيامبران راست گفته بودند . » كسانى كه از جانب خداى رحمان وعدهء او را خبر دادند و اعلام كردند .\r\nبه راستى سورهء يس قلب قرآن است ، و از ضمير و درون آفريدگان بيان و تعبير مىكند كه در رحمت خدا تمثّل يافته و آن را نمايش مىدهد ، / 148 و شايد به همين سبب است كه كلمهء « رحمان » در آن تكرار مىشود .\r\n[ 53 
  ] با يك بانگ سهمناك تمام قوم نابود شدند ، و با بانگى همه برانگيخته شدند ، و با بانگى در مقام حساب به پيشگاه پروردگارشان حاضر مىشوند .\r\n«  إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  - جز يك بانگ سهمناك نخواهد بود كه همه نزد ما حاضر مىآيند . » به نظر مىرسد كه اين تعبير در اين جا همان چيزى را به ما الهام مىكند كه گفتهء او - سبحانه و تعالى - در پايان اين سوره الهام مىكند كه مىفرمايد : «  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  - چون چيزى را بخواهد ، فرمانش اين است كه مىگويد : باش ، پس مىشود » ، « 26 » ولى اين تعبير در مقام شدّت آمده و\r\n\r\n\r\n","description":"","footnote":"\r\n( 25 ) - مأخوذ از آيهء 61 / سورهء مريم .\r\n( 26 ) - همين سورهء يس / 82 .\r\n","page_name":" 144 ","page_number":144},
  {"content":"\r\n\r\nزمينهء گفتار مناسب با « صيحه - بانگ سهمناك » است و اين دلالت بر سرعت اجراى فرمان او دارد ، و دال بر آن است كه همه چيز مطيع و پاسخگوى ارادهء اوست .\r\n[ 54 
  ] در آن جا عدل الهى كه تمام آفريدگان بر آن قرار مستقرّ شده‌اند جلوه‌گر مىشود ، به هيچ كس ظلمى نمىشود ، بلكه حتّى پاداش آنها همان اعمالشان است كه تجسّم پذيرفته ، اگر اعمالشان نيك بوده باشد پاداش آنها باغهاى جنان و ميوه‌ها و حور عين است ، و اگر بد بوده باشد عذابى است سخت .\r\n«  فَالْيَوْمَ لا تُظْلَمُ نَفْسٌ شَيْئاً  - آن روز به كسى ستم نمىشود ، » و خدا به بندگان ستم روا نمىدارد ، « 27 » نه در آن روز و نه در هيچ روزى ديگر ، آرى . او آزادى محدودى در دنيا به مردم داده تا به وسيلهء آن ايشان را بيازمايد ، و آنها خود به خويشتن ستم كرده‌اند ، و اگر او سراى درنگ و بقا ( آخرت ) را قرار نداده بود و براى ستمگر و ستمديده پاداش كافى مقرّر نداشته بود ، هرگز نمىگذاشت كه كسى به ديگرى حتّى در دنيا ستم كند ، زيرا او بر بندگان ستم روا نمىدارد ، و اساسا ما وجود سراى آخرت را از خلال آگاهى و شناخت خود از دو امر مىشناسيم : اوّلا : اين كه خدا توانمند مهربان است ، پس ممكن نيست در پيشگاه او به يكى از بندگانش ستم شود و او به دادش نرسد . ثانيا : اين كه او مىگذارد ستمگر در دنيا در منجلاب ستم فرو رود و از همين نكته درمىيابيم كه سرايى ديگر نيز وجود دارد كه در آن جا ستمگر مجازات مىشود و داد ستمديده را از او مىگيرند .\r\n/ 149 «  وَ لا تُجْزَوْنَ إِلَّا ما كُنْتُمْ تَعْمَلُونَ  - و جز همانند كارى كه كرده‌ايد پاداش نمىبينيد . » پس اگر در آن جا پاداشى بد باشد همان اعمال شماست كه تجسّم يافته .\r\nآيا كسى را كه آب آلوده مىنوشد و بيمار مىشود ديده‌اى ؟ آيا پزشكى كه او را نهى\r\n\r\n\r\n","description":"","footnote":"\r\n( 27 ) - تعبيرى است قرآنى كه مكرّر آمده است : آل عمران ، 182 ؛ الانفال ، 51 ؛ الحجّ ، 10 ؛ فصّلت ، 46 ( به لفظى ديگر ) ؛ سورهء ق / 29 ؛ ( به لفظى متفاوت ) .\r\n","page_name":" 145 ","page_number":145},
  {"content":"\r\n\r\nكرده و از سرانجام كارش پرهيز داده به او ستم كرده است ، يا بيمارى او همان آب آلوده‌اى است كه آن را نوشيده است ؟\r\n[ 55 
  ] امّا بهشتيان كه به ملازمت باغ بهشت پيوستند و با اعمال خود در دنيا صاحب و وارث چنان نعمتى شدند از آنچه در جانب ديگر بر دوزخيان در آتش مىگذرد فارغ و آسوده‌اند و هيچ چيزى آنها را اندوهگين و پريشان نمىسازد .\r\n«  إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ  - بهشتيان آن روز به شادمانى مشغول باشند . » سرگرمى و مشغولى به خودى خود نعمت است زيرا به جسم نشاط مىبخشد و روان را شاداب مىكند ، ولى مشغولى به چيزى شادى آفرين بزرگترين نعمت و بهترين آسايش است .\r\n[ 56 
  ] آنان در بهشت به چيزى مشغولند ، و ساعتهاى بىپايان خود را چگونه مىگذرانند و چرا ملول و دلتنگ نمىشوند ؟\r\nپيداست كه بزرگترين لذّتهاى جسمى و روحى سرگرمى و پرداختن به همسران پاكيزه است ، زيرا انسى است معنوى ، و آرامشى روحى و لذّت متمركزى جسمى .\r\n«  هُمْ وَ أَزْواجُهُمْ فِي ظِلالٍ عَلَى الْأَرائِكِ مُتَّكِؤُنَ  - آنها و همسرانشان در سايه‌ها بر تختها تكيه زده‌اند . » آنها در سايه‌ها احساس آرامش مىكنند ، و بىهيچ رنجى بر تختها آسوده و تكيه داده‌اند زيرا هيچ كار رنج‌آورى آنان را به خود مشغول نمىدارد ، پس در كمال راحت و آسايش‌اند . از پيامبر خدا - صلّى اللَّه عليه و آله - اين گفته ( در وصف بهشتيان ) مروى است كه : / 150 « مؤمن ساعتى با حورى بهشتى است ، و ساعتى با زنى آدميزاده ، و ساعتى بر تختها تكيه داده با خويش خلوت مىكند و مؤمنان به يكديگر مىنگرند » . « 28 »\r\n\r\n\r\n","description":"","footnote":"\r\n( 28 ) - نور الثقلين ، ج 4 ، ص 390 .\r\n","page_name":" 146 ","page_number":146},
  {"content":"\r\n\r\n[ 57 
  ] و پس از لذّت همنشينى با همسران در جايگاهى آسوده ، لذّت خوراك مىآيد ، و بهترين خوراك پس از رفع نياز از غذاى ضرور براى انسان خوردن ميوه است ، زيرا بهشتيان از خوراكى محروم نيستند تا مانند بشر در دنيا احساس گرسنگى كنند و بدين سبب گاهى به رنج افتند .\r\n«  لَهُمْ فِيها فاكِهَةٌ وَ لَهُمْ ما يَدَّعُونَ  - در آن جا هر ميوه و هر چيز ديگر كه بخواهند براى آنان فراهم است . » پس هر چه را بخواهند و بدان ميل داشته باشند در برابر خود مىيابند .\r\n[ 58 
  ] و بزرگترين نعمتها همان نعمت حضور در پيشگاه پروردگار مهربان مهر گستر كريم است ، و كدامين نعمت والاتر و برتر از نشستن نزد آن دارندهء توانمند و دريافت سلام از جانب او و از سخن اوست ، افزون بر حالت آرامش و صلح و سازشى كه در آن زندگى مىكنند ، با توجه به اين كه حالت ايمنى و آرامش و صلح كردارى غالبا از نعمتهاى جسمانى است در حالى كه سلام گفتارى و كلام آرامبخش براى روح نيز نعمت است .\r\n«  سَلامٌ قَوْلًا مِنْ رَبٍّ رَحِيمٍ  - و سلامى كه سخن پروردگار مهربان است . » [ 59 
  ] در اين جشن نعمتهاى گوناگون ، گنهكارانى كه از نعمتها جدا شده‌اند مشاركت ندارند ، و در واقع چه محروميّتى بزرگتر از راندن آنها از خوان كريمانه‌اى اين چنين ؟ از چه پروردگارى مهربان و از چه سفره‌اى سرشار و رنگين ؟ ! وه ، چه خسارت و زيانى بزرگ كه مىبينند ! «  وَ امْتازُوا الْيَوْمَ أَيُّهَا الْمُجْرِمُونَ  - اى گناهكاران امروز كنارى گيريد . » در تفسير على بن ابراهيم پيرامون اين آيه آمده است :\r\n/ 151 « چون خدا مردم را در روز قيامت گردآورد ، چندان برپاى بايستند كه غرق عرق شوند ، آن گاه ندا برآورند : پروردگارا حساب ما را برس و گرچه به آتش رويم ، گويد : آن گاه خداى عزّ و جل بادهايى بفرستد كه به ايشان بخورد و مناديى ندا دهد : «  وَ امْتازُوا الْيَوْمَ أَيُّهَا الْمُجْرِمُونَ  - اى گناهكاران امروز كنارى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nگيريد » . آن گاه آنها از يكديگر جدا شوند ، گناهكاران به دوزخ روند ، و آنان كه در دل ايمان داشته‌اند روانهء بهشت شوند » . « 29 »\r\n/ 152\r\n\r\n[ سوره يس ( 36 ) : آيات 60 تا 70 
  ]\r\nأَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ ( 60 ) وَ أَنِ اعْبُدُونِي هذا صِراطٌ مُسْتَقِيمٌ ( 61 ) وَ لَقَدْ أَضَلَّ مِنْكُمْ جِبِلاًّ كَثِيراً أَ فَلَمْ تَكُونُوا تَعْقِلُونَ ( 62 ) هذِهِ جَهَنَّمُ الَّتِي كُنْتُمْ تُوعَدُونَ ( 63 ) اصْلَوْهَا الْيَوْمَ بِما كُنْتُمْ تَكْفُرُونَ ( 64 )\r\nالْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ ( 65 ) وَ لَوْ نَشاءُ لَطَمَسْنا عَلى أَعْيُنِهِمْ فَاسْتَبَقُوا الصِّراطَ فَأَنَّى يُبْصِرُونَ ( 66 ) وَ لَوْ نَشاءُ لَمَسَخْناهُمْ عَلى مَكانَتِهِمْ فَمَا اسْتَطاعُوا مُضِيًّا وَ لا يَرْجِعُونَ ( 67 ) وَ مَنْ نُعَمِّرْهُ نُنَكِّسْهُ فِي الْخَلْقِ أَ فَلا يَعْقِلُونَ ( 68 ) وَ ما عَلَّمْناهُ الشِّعْرَ وَ ما يَنْبَغِي لَهُ إِنْ هُوَ إِلاَّ ذِكْرٌ وَ قُرْآنٌ مُبِينٌ ( 69 )\r\nلِيُنْذِرَ مَنْ كانَ حَيًّا وَ يَحِقَّ الْقَوْلُ عَلَى الْكافِرِينَ ( 70 )\r\n/ 153\r\n\r\nمعناى واژه‌ها\r\n62 [ جبلا 
  ] : آفريدگان ، خلقى .\r\n66 [ لطمسنا 
  ] : يعنى آنها را نابينا مىكرديم ، گويند :\r\nطمس على عينه ، وقتى كه آن را محو كند چندان كه هيچ\r\n\r\n\r\n","description":"","footnote":"\r\n( 29 ) - همان مأخذ ، ص 290 .\r\n","page_name":" 148 ","page_number":148},
  {"content":"\r\n\r\nاثرى از چشم برجاى نماند .\r\n67 [ لمسخناهم 
  ] : برگرداندن صورت به خلقتى زشت و نامتناسب مانند مسخ كردن به صورت بوزينگان و خوكان .\r\n68 [ ننكّسه في الخلق 
  ] : قوا و آفرينش او را ديگرگون مىكنيم ، بعد از نيرومندى ناتوان و ضعيف ، و پس از خردمندى بىخرد و گول ، و پس از شادابى و طراوت پژمرده و بعد از دانشمندى نادان مىشود ، و همچنين به حالت كودكى و ناتوانى باز مىگردد .\r\n/ 154\r\n\r\nمرا بپرستيد كه راه راست اين است\r\n\r\nرهنمودهايى از آيات :\r\nخدا پيمان خود را با آدميزادگان تأكيد كرده است كه شيطان را نپرستند زيرا او دشمنى است آشكار ، و اين كه پرستش خود را تنها و تنها اختصاص به خدا ، پروردگار جهانيان دهند تا بر راه راست باشند ، ( و دليل دشمنى شيطان اين است كه او : ) آفريدگانى بسيار را گمراه كرده ( چنان كه انحرافشان آشكار شده و خود به هلاكت رسيده‌اند و عبرتى براى ما شده‌اند ) ، امّا مردم بدين امر نمىانديشند و تعقّل نمىكنند ( آن گاه پس از عذاب در دنيا ، سزاوار آتش دوزخ شوند ، و به آنها گفته شود : ) به دوزخ درآييد ، و در آتش آن سرنگون شويد و بمانيد ، و در آن جا ( امكان مجادله براى آنها نباشد بلكه : ) خدا بر دهانهايشان مهر نهد ، و دستهايشان را به سخن درآرد ، و پاهايشان بر كارهايى كه كرده‌اند بر ضد آنها گواهى دهد .\r\n( و به راستى ، نعمت هدايت و رهيابى از جانب خدا مانند نعمت چشم و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nگوش و احساس باشد ) و اگر خدا بخواهد بيگمان چشمهايشان را محو مىكند ، چنان كه شتابان به راه افتند و آن را نبينند ، يا آنها را در جاى خود مسخ و دگرگونه سازد ، چنان كه نتوانند نه پيش بروند و نه بازپس گردند .\r\n( و دليلى ديگر بر اين كه هدايت از جانب خداست ، همان عقل است كه خدا آن را از كسى كه عمر دراز يافته بازگيرد تا به دوران كودكى بازگردد ) / 155 پس كسى را كه عمرى بسيار دراز يابد ، خدا در آفرينش دگرگونه‌اش سازد و توانمنديهايش را بكاهد ، آيا بدين امر نمىانديشند و تعقّل نمىكنند ؟\r\n( همچنين است رسالت كه از جانب خداست و شعر نيست ) . خدا به پيامبر خود شعر نياموخت و سزاوار او هم نبود ( شعر محتوى فرهنگى باطل و پيچيده و دشوار فهم است ، و همان توجيه و تخصيص واقعيت فاسد است ، در حالى كه قرآن كاملا بر خلاف اين همه است ) پس پيامبر جز با اندرز ( كه فطرت و عقل آن را مىپذيرد و تصديق مىكند ) و قرآن روشنگر ، ( واضح كه هيچ پيچيدگى در آن نيست ) نيامد ، كه هشدار دهنده است به كسانى كه دلى زنده و بيدار دارند ( پس ستيزى است با فساد و گردنكشى ) و در نتيجه ، خود حجّتى است ضدّ كافران .\r\n\r\nشرح آيات :\r\n[ 60 
  ] آن گاه كه خدا ذريهء آدم را به صورت ( ذرّ ) پراكنده بود و به آنان گفت : آيا من پروردگار شما نيستم ؟ و گفتند : چرا ، از آنان پيمان گرفت كه او را بپرستند و هر گونه نظاير بر ساختهء غير او را رد و انكار كنند .\r\nو همچنين بود هنگامى كه هستى آنان را بر فطرت شناخت و معرفت ذات خود بسرشت و در ضميرهايشان خردهايى نهاد كه آنان را به پروردگارشان هدايت كند .\r\nآن گاه پس از آن پيامبرانى به نزد آنان فرستاد كه بيم و اميد دهند ، و اداى پيمان او را از آنان بخواهند و خردهايشان را به ياد كرد ذات سبحان او برانگيزند و در آن قرار و مدار پيمان خدا با آدميزادگان اين بود كه او را بپرستند ، و پرستش\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nشيطان را رها كنند . امّا آيا پرستش خدا همراه با پرستش شيطان امكان دارد ؟\r\nهرگز . . . پس ناگزير بايد پرستش شيطان را رد كرد تا پرستش خداى رحمان صورت پذيرد .\r\n«  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  - اى فرزندان آدم ، آيا با شما پيمان نبستيم كه شيطان را نپرستيد ؟ » شيطان كجاست ؟ او مانند خون در وجود آدميزاد در گردش و با او همراه است ، ولى دل به اذن خدا و با الهامى كه پروردگار دربارهء فجور و تقوا بدان مىكند از وجود او آگاه مىشود و وسوسهء شيطان را از وحى عقل باز مىشناسد و تمييز مىدهد .\r\n/ 156 و هنگامى كه انسان عزم خود را بر پيكار با شيطان جزم مىكند هر چه بيش و بيشتر ، در دل خود بانگ گمراهى را از فطرت هدايت و رهيابى باز مىشناسد .\r\nآن گاه به وسيلهء پيامبران خدا و رسالتهاى ايشان وحى به او مىرسد تا حجّت بر او تمام شود ، در اين هنگام نداى خداى رحمان كه در دل اوست با نداى الهى ، بر زبان پيامبر و كتاب خدا كه با او فرستاده شده است به يكديگر برمىخورد و همراه مىشود .\r\nبدين سان شخص دو وسيلهء سنجش براى شناختن شيطان دارد : اوّل آنچه از راه عقل در قلبش وجود دارد ، و دوّم : آنچه به پيامبران وحى شده است .\r\n«  إِنَّهُ لَكُمْ عَدُوٌّ مُبِينٌ  - زيرا دشمن آشكار شماست . » شيطان مىكوشد آدمى را بفريبد و به دو بنمايد كه دوست اوست ، و هر گمراهى را كه بدان اشاره مىكند محض نصيحت و دلسوزى است . برخى از مردم بدين بهانه كه فريب او را خورده‌اند به دام شيطان مىافتند ، ولى پروردگار ما مىگويد : همانا او دشمنى است آشكار ، و هيچ كس را در پيروى از او عذر و بهانه‌اى نيست ، مگر آن كه خود خويشتن را فريب داده باشد . و نشانهء دشمنى شيطان نيز اين است كه به چيزى فرمان مىدهد كه انسان مىداند آن چيز زيانبار است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمگر نه آن كه شيطان به اسراف و تبذير ، و فحشاء و منكر ، و تجاوز و ستمگرى و گردنكشى يعنى آنچه بشر آنها را - لا اقل وقتى از ديگران سرزند - زشت مىشمارد و هر عاقلى انتساب آنها را به خود نفى و رد مىكند ، فرمان مىدهد ؟ ! همه مىدانيم كه بديهاى بشريّت از ستم و تجاوز و خودپرستى و بخل و تنبلى و اختلاف سرچشمه مىگيرد ، و همه مىدانيم كه اينها از وسوسهء شيطان است ، پس آيا نبايد او را دشمن خود بدانيم ؟ ! پرستش شيطان به معنى سجده كردن به دو نيست ، بلكه فرمانبردارى هشيارانه و تسليم به فريبكارى اوست .\r\n/ 157 پرستش شيطان در فرمانبردارى از پادشاهان ستمگر و طاغوتان سلطه و ثروت مجسّم مىشود و شكل مىيابد .\r\nفخر رازى دربارهء اين گفتهء ( خداى متعال ) : «  لا تَعْبُدُوا الشَّيْطانَ  - شيطان را نپرستيد » گويد : معنايش اين است كه : از او فرمان نبريد ، به دليل اين كه آنچه از آن نهى شده تنها سجده كردن به دو نيست ، بلكه سرسپردن به فرمان و اطاعت كردن از اوست ، و اطاعت همان پرستش است . امّا گفته شود : پس ما به موجب اين گفتهء خداى تعالى كه گويد : «  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  - از خدا اطاعت كنيد و از رسول و اولى الامر خويش فرمان بريد » . « 30 » مأمور به پرستش اميرانيم ، زيرا ما مىگوييم : فرمانبردارى از ايشان وقتى به فرمان خدا باشد جز عبادتى نسبت به خدا و اطاعتى براى او نيست ، و افزوده است : همانا پرستيدن اميران همان فرمانبردارى از آنها در مواردى است كه خدا آن را اذن نداده است . « 31 » [ 61 
  ] رد كردن پرستش شيطان ( آدمى را ) براى پرستش خدا آماده مىسازد ،\r\n\r\n\r\n","description":"","footnote":"\r\n( 30 ) - النساء / 59 .\r\n( 31 ) - تفسير الكبير ، فخر رازى ، ج 26 ، ص 96 .\r\n","page_name":" 152 ","page_number":152},
  {"content":"\r\n\r\nبلكه صرف انكار و نپذيرفتن نظاير و امثال براى خدا ، خود پرستش خداست ، هم چنان كه هر كس پرستش رحمان را ضايع گذارد در دام شيطان مىافتد ، از اين رو آيات قرآن ميان ردّ اين و پذيرفتن آن مقارنه‌اى به وجود آورده ، مانند اين گفتهء خداى سبحان كه فرمايد : «  فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى  - پس هر كس كه به طاغوت كفر ورزد و به خداى ايمان آورد به رشته‌اى استوار چنگ زده است » . « 32 » و در اين جا پروردگار ما گويد :\r\n«  وَ أَنِ اعْبُدُونِي هذا صِراطٌ مُسْتَقِيمٌ  - و مرا بپرستيد كه راه راست اين است . » مستقيم بودن راه از آن جاست كه خدا آن را براى ما فراتر از گرايشهايى كه بشر را به راست و چپ به گمراهه مىبرد ، و جهلى كه صاحب خود را به سوى افراط يا تفريط مىكشاند ، ترسيم كرده است .\r\nو از بارزترين مظاهر مستقيم بودن راه اين است كه مؤمنان در رهسپارى آن تأييد مىشوند و با فشارهاى شهوت و هواى نفس و سلطه و ثروت و فريبكارى و تقلّب ، به اذن پروردگار خود مىستيزند .\r\n/ 158 شايد فرق ميان « قويم درست » و « مستقيم راست و معتدل » در اين نكته باشد كه از كلمهء مستقيم در مىيابيم كه رهنورد با استقامت در مبارزه با عوامل انحراف آن را مىپيمايد .\r\nپرستش خدا به معنى فرمانبردارى و طاعت اوست ، و طاعت او تجزيه پذير نيست ، پس كسى كه نماز مىخواند ولى زكات نمىپردازد ، يا به اسلام در شؤون شخصى گردن مىنهد ولى نظام اقتصادى و سياسى آن را نمىپذيرد ، خدا را نمىپرستد ، بلكه بيگمان شيطان را مىپرستد .\r\nبه راستى ، ريشهء شرك به خدا همان تسليم شدن در برابر فشار است ، منشأ\r\n\r\n\r\n","description":"","footnote":"\r\n( 32 ) - البقرة / 256 ؛ ( همان مأخذ ) .\r\n","page_name":" 153 ","page_number":153},
  {"content":"\r\n\r\nآن هر چه باشد ، تفاوت فقط به موارد فشار مربوط مىشود ، و بيگمان مؤمن كسى است كه با فشار مبارزه كند و بستيزد ، امّا كسى كه قرآن را دو پاره مىكند و مىگويد : به پاره‌اى ايمان داريم و به پاره‌اى كفر مىورزيم ، و مىخواهد تنها بدانچه با مصالح او سازگار است ايمان بياورد و آن جا كه با مصالح او برخورد دارد آن را رها كند ، چنين كسى به طبع همان است كه قرآن با او مىجنگد .\r\nپس قرآن جز مواردى اندك با كسانى كه مستقيما نسبت به دين كفر مىورزند رويارويى نمىكند ، بلكه بيشتر با كسانى مبارزه مىكند كه به خدا شرك مىورزند ، و به شهوتها و سلطانهاى خود و عيّاشان سر مىسپارند و خود را به پرستش خدا ، در مواردى كه با مصالح و شهوتها و گناهان بزرگ آنها منافاتى ندارد ، مىپرستند .\r\n[ 62 
  ] وقتى انسان از تجربه‌هاى ديگران اندرز گيرد به راه راست هدايت مىشود و راه مىبرد ، و به راستى ، كسى از اين تجربه‌ها سود مىبرد كه بدانها بينديشد و آنها را وسيلهء برانگيختن دفينه‌هاى خرد و نهفته‌هاى سرشت و فطرت خود قرار دهد .\r\nاز بارزترين حقايقى كه هر كس هدايت جو باشد بدان مىانديشد اين است كه : برخى از مردم در گمراهيند ، پس هر جا به روى ، و از هر كس بپرسى به تو مىگويد كه : بعضى از مردم بر خطا هستند ، ولى اين حقيقت آنها را به شناخت دو حقيقت ديگر رهنمون نمىشود كه : اوّلا : همان گونه كه شيطان بسيارى از مردم را گمراه ساخته ، ما را نيز گمراه مىسازد ، پس بايد از او بپرهيزيم ، و ثانيا : سرانجام گمراهان چيست ؟ مگر نه هلاك است ؟ ! پس چرا ما از اين امر عبرت نگيريم ؟ ! «  وَ لَقَدْ أَضَلَّ مِنْكُمْ جِبِلًّا كَثِيراً  - بسيارى از شما را گمراه كرد . » / 159 پس وقتى شيطان در گمراه ساختن خلقى بسيار از شما كامياب شده است ، چرا از او حذر نشود ؟\r\n«  أَ فَلَمْ تَكُونُوا تَعْقِلُونَ  - مگر به عقل در نمىيافتيد ؟ » اين گروهى است كه شيطان آن را گمراه كرده و به بيراههء نابودى كشانده\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nو در برابر ديدگان شما هلاك كرده ، امّا براى گروه ديگر عبرتى نشده است ، و بدين سان شيطان به گمراه كردن شما ، دسته به دسته ، ادامه مىدهد بى آن كه آيندگان بينديشند و از سرگذشت گذشتگان عبرت گيرند .\r\nدر حالى كه مقتضاى وجود عقل در نزد بشر اين است كه در تعيين راه نجات و رستگارى و دورى جستن از بيراهه‌هاى هلاك از آن بهره جويد .\r\nاز بارزترين چيزهايى كه خردمند از سرگذشت رفتگان بهره مىجويد ، چگونگى گمراه ساختن آنها از جانب شيطان است ، زيرا شيطان آفريده‌اى شگفت نيست كه ديوار خانه‌ات را بشكافد و به درون آيد تا تو بتوانى از او حذر كنى ، هرگز . . . در واقع او در رگهاى تو ، در ژرفاى دل تو ، در وجود نزديكترين دوستانت ، در زنت و برادرت ، در تربيت مادر و پدرت ، در سخنان آموزگارت ، و حتّى در توجيهات كسانى است كه خود را عالم دين خوانده و ساخته‌اند ، و آنها كه هلاك شدند ، شيطان از پيش رو و پشت سرشان و از سمت راست و چپشان بر آنها در آمد و امر را بر آنها مشتبه كرد و بياراست و خوش نما ساخت ، و به وسائل گوناگون توجيه كرد . پس اگر بخواهيم او را بازداريم ناگزير بايد در نهايت پرهيز و عقل باشيم .\r\n[ 63 
  ] همانا ، ما هلاك رفتگان را ديديم ، و نشانه‌هاى هلاك آنها ، هم چنان بر آثار بازماندهء آنها نگاشته و در دلهاى نسلها حكّ شده است ، امّا بلاخيزتر و رنجبارتر از هلاك ، آن آتشى است كه بدان افكنده شوند .\r\n«  هذِهِ جَهَنَّمُ الَّتِي كُنْتُمْ تُوعَدُونَ  - اين است آن جهنّمى كه به شما وعده داده شده بود . » [ 64 
  ] آنها به زودى بدان درمىآيند و به سبب كفرشان در آتش آن سرنگون مىشوند .\r\n«  اصْلَوْهَا الْيَوْمَ بِما كُنْتُمْ تَكْفُرُونَ  - به سزاى كفرتان اينك در آن داخل شويد . » / 160 [ 65 
  ] آنها كفر خود را به عذرها و بهانه‌هاى واهى توجيه مىكردند ، و به باطل مجادله مىكردند تا حق را درهم كوبند ، و مىپنداشتند كه جدل آنها كارى به\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسودشان صورت خواهد داد ، ولى در آن روز هراس انگيز اجازه سخن گفتن به آنها داده نمىشود ، اندامهايشان به جاى زبانهايشان بر ضدّ آنها گواهى مىدهند .\r\n«  الْيَوْمَ نَخْتِمُ عَلى أَفْواهِهِمْ  - امروز بر دهانهايشان مهر مىنهيم ، » پس نه عذر مىآورند و نه مجادله مىكنند .\r\n«  وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ  - دستهايشان با ما سخن خواهند گفت و پاهايشان شهادت خواهند داد كه چه مىكرده‌اند . » پس دستها و پاها از كارهايشان گواهى مىدهند ، و در اين صورت راهى براى انكار و عذر آوردن و يا حتى جدال وجود ندارد .\r\nشايد شهادت در اين جا تصويرى باشد . مگر نه آن كه ما - با دانشى اندك كه به ما داده‌اند - كشف كرده‌ايم كه چگونه انگشتان دست را به وسيلهء انگشت نگارى براى شناختن جنايتكاران ، به سخن درآوريم و از آنها گواهى بگيريم ؟ و مگر نه آن كه دستگاه دروغياب را با اتّكاء به ضربات نبض قلب اختراع كرده‌ايم ؟ و مگر نه آن كه از روى برگه‌هايى پنهان ( همچون تار مويى يا يك لاى نخ جامه و چرك زير ناخن ) جنايتكاران را مىيابيم ؟ و شك نيست كه اعمال ، همان گونه كه بر طبيعت انعكاس مىيابد ، آثارش نيز بر اندامها منعكس مىشود ، جز اين كه ما هنوز وسيله‌اى براى شناخت ابعاد آن كشف نكرده‌ايم .\r\nاما پروردگار - سبحانه و تعالى - تمام نهفته‌ها را در آن روز هراس انگيز آشكار مىكند ، و آدمى نوارى ضبط شده بر دست و پاى خود مىبيند كه تصويرهايى گويا از هر چه گذشته است نشان مىدهند .\r\n[ 66 
  ] چگونه پروردگار دستها و پاها را در آن روز به سخن در مىآورد و بازپرسى مىكند ؟ بياييد به اين زندگانى ( دنيايى ) بازگرديم و از خود بپرسيم :\r\nكيست كه اندامها را نصيب ما كرده است ؟ مگر نه خداست ؟ ! پس او قادر است كه دستها را به وصفى درآورد كه سخن بگويند ، هم چنان كه آنها را در اين جا طورى قرار داد كه هر چيز را سخت نگهدارند .\r\nو شايد اين خود مناسبتى باشد كه روند مطلب يادآور نعمت بينايى و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاحساس و عقل در / 161 سه آيهء پى در پى گردد ، و در عين حال مقدّمه چينى و تمهيدى براى بيان نعمت هدايت باشد ، پس خدايى كه نعمت چشم را به ما داده و اگر بخواهد آن را محو مىكند ، و او كه ديگر نعمتها ، از شنوايى و پساوايى و چشايى و غيره را نصيب ما كرده تا به وسيلهء آنها راه بيابيم ، و اگر بخواهد كسان را بر جايشان مسخ و زشت نما مىكند كه به پيش نروند ، نه بتوانند گامى به جلو بردارند و نه به عقب برگردند ، و او كه بشر را وقتى عمرى دراز يافت به حالت ضعف و ناتوانى باز مىگرداند ، هموست كه كسى را نزد مردم فرستاده تا آنها را به راه ( خداى ) توانمند مهربان رهنمايى كند .\r\n«  وَ لَوْ نَشاءُ لَطَمَسْنا عَلى أَعْيُنِهِمْ  - اگر بخواهيم چشمانشان را محو مىكنيم . » ديده‌اى چگونه كف دست مشتى شن را چنان هموار مىكند كه هيچ اثرى از برجستگى آن بر پهنهء زير دست باقى نمىماند ؟ همين گونه ، پروردگار اگر بخواهد چنان بر ديدگان دست مىكشد كه هيچ اثرى از آنها بر چهره باقى نماند .\r\n«  فَاسْتَبَقُوا الصِّراطَ  - پس شتابان آهنگ راه كنند . » در آن صورت شتابان آهنگ راه مىكند ، شايد به راه خود رهنمايى شوند و راه يابند .\r\n فَأَنَّى يُبْصِرُونَ  - امّا كجا را توانند ديد ؟ » شايد اين آيه اشاره بدان مىكند كه كسى كه چشم خود را از دست بدهد احساس عقدهء گمگشتگى مىكند ، از اين رو براى شناختن راه شتاب مىورزد و راه را با لامسه مىسنجد ، زيرا از انحراف از آن و افتادن به مهلكه‌ها پروا مىكند ، ولى اين كار سودى ندارد زيرا او فاقد وسيله‌اى است كه راه را بدان ببيند .\r\nيكى از مفسّران گويد : « استباق » همان تجاوز و انحراف از راه است ، در حالى كه ديگر مفسّران گويند : « استباق » روى آوردن گروهى به راه راست و اين حالت نابينايان است كه چون يكديگر را نمىبينند به صورت ازدحام به راه روى مىآورند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nهر چه باشد ، شتافتن و پيشى گرفتن از يكديگر آنان را هيچ سودى ندهد ، زيرا وسيلهء بينايى را كه ديدگان باشد ، از دست داده‌اند .\r\n/ 162 چنين است كسى كه خدا هدايت را نصيب او نكرده و بيگمان هيچ كسى را نمىيابد كه او را رهنمايى كند گرچه به سوى راه بشتابد و بدان روى آورد .\r\n[ 67 
  ] بزرگترين نعمتها در عرصهء حركت و جابجا شدن همانا چشم است ، امّا نعمتهايى ديگر همچون پساوايى و بويايى و احساس وجود دارد كه نابينا بدانها متوسّل مىشود ، امّا كيست كه اين نعمتها را ارزانى داشته ؟ آيا خدا نيست ؟ و اگر بخواهد آن را باز مىگيرد ، و انسان را چنان مسخ و دگرگون مىكند كه چون سنگ بر جاى خود بىحركت مىماند .\r\n«  وَ لَوْ نَشاءُ لَمَسَخْناهُمْ عَلى مَكانَتِهِمْ  - و اگر بخواهيم آنها را بر جايشان مسخ كنيم . » كه ناگهان همچون سنگ شوند .\r\n«  فَمَا اسْتَطاعُوا مُضِيًّا  - كه نه توان آن داشته باشند كه قدم بردارند ، » به سمت جلو ، «  وَ لا يَرْجِعُونَ  - و نه باز پس گردند ، » به عقب ، و انسان به چه وسيله به پيش مىرود يا بازپس مىگردد ؟ مگر نه با شنيدن و احساس كردن ؟ ! پس وقتى اين همه را از دست بدهد از ناچيزترين حشره هم ناتوانتر است .\r\n[ 68 
  ] اگر انسان چشم خود را از دست دهد ، راه خود را نمىيابد ، و اگر ديگر اندامها را از دست دهد نمىتواند به پيش رود يا بازپس گردد ، ولى با اين همه هنوز عقل دارد ، جز اين كه عقل به نوبهء خود موهبت و عطيّه‌اى است الهى كه اگر خدا بخواهد و اراده كند آن را پس مىگيرد ، و در عمل هنگامى كه انسان به عمرى بسيار طولانى مىرسد آن را هم از او باز مىستاند و انسان پس از آن كه ( ديرى به مدد عقل ) دانا شده بود ، نادان مىشود و چيزى نمىداند .\r\n«  وَ مَنْ نُعَمِّرْهُ نُنَكِّسْهُ فِي الْخَلْقِ  - هر كه را عمر دراز دهيم در آفرينش\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدگرگونش كنيم ، » / 163 پس به جاى آن كه پى در پى ببالد و تكامل يابد مىبينى كه چون در حدود چهل سالگى به قلّهء رشد بدنى و عقلى برسد ، بىدرنگ به سير قهقرايى مىپرداز ، زيرا سلولهاى مغز كه به صورت اعصاب در سر تا سر پيكر گسترده شده و نقش اساسى در ساختار جسم دارد در طول زمان مستهلك مىشود و هرگز جايگزين ندارد ، و علم مىگويد : چون انسان به هشتاد سالگى برسد نيمى از سلولهاى مغزى خود را از دست مىدهد .\r\nاين دگرگونى و انحطاطى كه بشر بدان دچار مىشود و شامل جوانب مادّى ، همچون طرز راه رفتن و ايستادن و ريختن دندانها و ضعف قواى اوست ، جوانب معنوى را نيز فرا مىگيرد ، از اين رو انسان تواناييهاى علمى و ويژگيهاى روانى خود را از دست مىدهد ، از اين رو مىبينى كه مانند كودكان نسبت به چيزهاى اختصاصى خود حرص مىورزد و با چنگالهاى خود به زندگى مىچسبد و همواره از رسيدن آن ديدار كنندهء هراس انگيز ناگزير كه هر لحظه‌اى بىاجازه و رخصتى بر او وارد مىشود ، و همان مرگ است ، مىهراسد .\r\n«  أَ فَلا يَعْقِلُونَ  - چرا تعقّل نمىكنند ؟ » تا به خدا كه اكنون اين همه نعمتها را به آنان داده و هنگام پيرى از آنها باز پس مىگيرد اذعان و اعتراف كنند .\r\n[ 69 
  ] همان خدايى كه اندامها را ، از گوش و چشم و عقل به ما داده تا در زندگى راه يابيم ، هموست كه قرآن را فرو فرستاده تا ما را به راه مستقيم رهنمايى كند .\r\nما به دو نيازمنديم ، و نمىتوانيم با فرهنگهايى كه نزد ما موجود است و به شعر نزديكتر است تا به كشف و بيان حقايق ، از او بىنياز باشيم .\r\nدر حالى كه قرآن به عنوان اندرز و بيان و بيم دادن و مژده رساندن آمده است .\r\n«  وَ ما عَلَّمْناهُ الشِّعْرَ وَ ما يَنْبَغِي لَهُ إِنْ هُوَ إِلَّا ذِكْرٌ وَ قُرْآنٌ مُبِينٌ  - به او\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nشعر نياموخته‌ايم ، و شعر درخور او نيست و آنچه به او آموخته‌ايم جز اندرز و قرآنى روشنگر نيست . » / 164 زيرا شعر با ويژگيهاى زير مشخص مىشود .\r\nنخست : فرهنگ مسلّط جامعه را منعكس مىكند و هماهنگ با آن حركت مىكند ، بدون آن كه آن را مورد انتقاد قرار دهد يا بر ضدّ آن بشورد .\r\nدوم : واقعيّت فاسد موجود را با توجيه و لعاب زدن به اسرار و پوشاندن خطاهايش تقويت مىكند .\r\nسوّم : انسان را تخدير مىكند و به وضع خود خرسند مىسازد ، و اين كار را با برانگيختن مشاعر و احساسات جاهليّت از قبيل فخر و قوم‌گرايى و تسلّط جويى با گناه صورت مىدهد .\r\nكوتاه سخن ، اگر انسان را دو بعد باشد : بعدى جاهلى كه شهوتها و آرزوها و انگيزه‌هاى شر را نزد او منعكس كند ، و بعدى رسالتى كه عقل و عواطف خوب او را منعكس سازد ، به راستى شعر وسيله‌اى براى بعد جاهلى او و تقويت آن است ، خواه از طريق قصايد موزون و مرتّب باشد يا با تعبيرهاى نثرى و عادى ، ولى از آن جا كه باطل به خودى خود نزد بشر مردود و مطرود است ، صاحبان فرهنگ جاهلى آن را گاه با نغمه‌هاى شعر و گاه با انواع بديع و بلاغت براى مردم مىآرايند و خوش نما مىسازند .\r\nدر حالى كه حق به هيچ يك از اينها نياز ندارد ، گر چه ادب و الا و پوشش زيبا و بلاغت نافذ به زيبايى و جمال و جلوهء واقعى آن مىافزايد ، با اين تفاوت كه قدرت حق در لباس و ظاهر آن نيست بلكه در محتواى آن است ، در صورتى كه قدرت فرهنگ جاهلى در طرز تعبير از آن است ، و از اين رو شعر ناميده شده ، براى اشاره به اين كه اگر وزن و قافيه و تشبيهات خيالى آن نبود ، كسى بدان توجّهى نمىكرد ، تا آن جا كه گفته‌اند : دل‌انگيزترين شعر دروغ‌آميزترين شعر است .\r\nو در حديث در تفسير گفتهء خداى تعالى در سورهء شعراء كه گويد :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n«  وَ الشُّعَراءُ يَتَّبِعُهُمُ الْغاوُونَ  - و گمراهان از پى شاعران مىروند » « 33 » آمده است :\r\n« اين آيه دربارهء كسانى آمده است كه دين خدا را تغيير دادند ؛ و با فرمان خداى عزّ و جلّ مخالفت ورزيدند . آيا هرگز كسى شاعرى را پيروى مىكند ؟ بلكه اين بيان ناظر بر كسانى است كه دين خود را به رأى خويش بنا نهادند و مردم بر آن پايه از آنها پيروى كردند » . « 34 » / 165 در روايتى پشت در پشت از ابى جعفر الباقر ( ع ) در تفسير همان آيه آمده است كه گفت :\r\n« آيا ديده‌اى كسى شاعرى را ( از لحاظ كيش و مذهب ) پيروى كند ؟\r\nبلكه آنان گروهى هستند كه جز از راه دين به فقاهت پرداختند و ( خود ) گمراه شدند و ( ديگران را ) گمراه كردند » . « 35 » اين دربارهء فرهنگ جاهليّت بود ، امّا دربارهء رسالتهاى الهى ( بايد گفت ) بدين ويژگيها تميز داده مىشوند :\r\nنخست : اندرز و يادآورى هستند ، پس موجب برانگيختن عقل ، و سبب بيدار ساختن ضمير ، و تشويق فكر هستند ، و رساترين حجّت بر راستى و درستى آنها اين است كه با خرد انسان و فطرت توحيدى كه خدا در آن به امانت نهاده توافق و سازگارى دارند .\r\nدوم : بلاغتى آشكار دارند ، و در آن پيچيدگى و لفّ و نشر ، و تعبيرهاى دشوار ، و كلمات ميان تهى و تشبيهات خيالى وجود ندارد ، بلكه بيان حقايق با روشنى بسيار است .\r\nسوّم : انسان را از خطرهايى كه فرد و اجتماع را تهديد مىكند بيم مىدهند ، پس رسالتها توان را منفجر مىكنند و از هم مىگشايند ، به جاى آن كه آن را تخدير كنند ، و واقعيت موجود فاسد را به جاى آن كه توجيه كنند به باد انتقاد مىگيرند ، و\r\n\r\n\r\n","description":"","footnote":"\r\n( 33 ) - الشعراء / 224 .\r\n( 34 ) - نور الثقلين ، ج 4 ، ص 70 ، نقل از تفسير على بن ابراهيم .\r\n( 35 ) - همان مأخذ .\r\n","page_name":" 161 ","page_number":161},
  {"content":"\r\n\r\nبا انحراف و گمراهى روياروى مبارزه مىكنند و با ظلم و سركشى مىستيزند .\r\nپيامبر كه حامل مشعل هدايت است ، و با نيروهاى كفر و گمراهى مىستيزد ، و از آغاز آشكارا مىگويد كه او بيم دهندهء آشكار است ، و كسى كه از دوران كودكى خود از بازى و سرگرمى دورى گزيده ، و زندگى دوران رسالت خود را به والاترين درجات نبرد بر ضد باطل بالا برده ، و در ابلاغ دعوت اجتهاد و كوشش بىخستگى كرده ، و در برافراشتن كلمهء اللَّه به جهاد و جنگ پرداخته ، زندگى چنين شخصيّتى با شعر ، ( آن فرهنگ جاهليّت ) مناسبتى ندارد ، و هر چيزى در زندگى او متناقض با شعر است . از اين رو پروردگار ما دربارهء او گويد : «  وَ ما يَنْبَغِي لَهُ  - و ( شعر ) در خور او نيست » .\r\n/ 166 بدين سبب پيامبر حتى همين شعر شناخته شده و سخن قافيه‌دار را كنار نهاد ، زيرا بارزترين لباس و نمايهء فكر جاهلى آن روز بود ، و اگر چيزى از آن را نيز مىخواند چنان تغييرش مىداد كه با حقيقت مناسب آيد . امّا اين سخن بدان معنى نيست كه پيامبر اساسا مخالف وزن و قافيه بود . هرگز . بلكه مىبينيم كه حضرتش برخى از اصحاب خود را بر آن بسيار تشويق و ترغيب مىكند .\r\n[ 70 
  ] آرى . پيامبر هشدار دهنده‌اى است كه از حق سخن مىگويد و در برابر اهل باطل پايدارى مىكند و با فرهنگ جاهليّت مىستيزد .\r\n«  لِيُنْذِرَ مَنْ كانَ حَيًّا  - تا هر كه را به دل زنده است ( مؤمنان را ) بيم ( و هشدار ) دهد . » پس او براى هر كس كه در دلش احساسى براى پذيرفتن هشدار وجود دارد ، هشدار دهنده‌اى روشنگر است .\r\nامّا در مورد ديگران ، همانا قرآن حجتى رسا بر آنهاست كه فرو رسيدن مجازات آنها را زمينه چينى مىكند .\r\n«  وَ يَحِقَّ الْقَوْلُ عَلَى الْكافِرِينَ  - و سخن حق بر كافران ثابت شود . » ايشانند كه دلهايشان هيچ زندگى ندارد ، ولى اين بدان معنى نيست كه خدا آنها را به كفر ورزيدن مجبور ساخته است . هرگز . . . بلكه آنانند كه خود كفر\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nورزيدند و بدين سبب زندگى ايمان را از دست دادند و به هشدارها پاسخى نمىدهند و آنها را نمىپذيرند .\r\n/ 167\r\n\r\n[ سوره يس ( 36 ) : آيات 71 تا 83 
  ]\r\nأَ وَ لَمْ يَرَوْا أَنَّا خَلَقْنا لَهُمْ مِمَّا عَمِلَتْ أَيْدِينا أَنْعاماً فَهُمْ لَها مالِكُونَ ( 71 ) وَ ذَلَّلْناها لَهُمْ فَمِنْها رَكُوبُهُمْ وَ مِنْها يَأْكُلُونَ ( 72 ) وَ لَهُمْ فِيها مَنافِعُ وَ مَشارِبُ أَ فَلا يَشْكُرُونَ ( 73 ) وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ ( 74 ) لا يَسْتَطِيعُونَ نَصْرَهُمْ وَ هُمْ لَهُمْ جُنْدٌ مُحْضَرُونَ ( 75 )\r\nفَلا يَحْزُنْكَ قَوْلُهُمْ إِنَّا نَعْلَمُ ما يُسِرُّونَ وَ ما يُعْلِنُونَ ( 76 ) أَ وَ لَمْ يَرَ الْإِنْسانُ أَنَّا خَلَقْناهُ مِنْ نُطْفَةٍ فَإِذا هُوَ خَصِيمٌ مُبِينٌ ( 77 ) وَ ضَرَبَ لَنا مَثَلاً وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ ( 78 ) قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ ( 79 ) الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ ( 80 )\r\nأَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلاَّقُ الْعَلِيمُ ( 81 ) إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ ( 82 ) فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ ( 83 )\r\n/ 168\r\n\r\nمعناى واژه‌ها\r\n78 [ رميم 
  ] : پوسيدهء متلاشى شده .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n83 [ ملكوت 
  ] : همان الملك است وت براى عظمت بدان افزوده شده ، مانند جبروت ، و ملكوت هر چيز ، چيزى است كه آن چيز بدان برپاست و جوهر هستى آن است .\r\n/ 169\r\n\r\nمىگويد چه كسى اين استخوانهاى پوسيده را زنده مىكند\r\n\r\nرهنمودهايى از آيات :\r\nنبض سورهء يس با حقايقى بزرگ مىتپد كه آيات قرآن به صورتى بديع و نو پديد آنها را يادآور مىشود . مگر نه اين كه اين سوره قلب قرآن حكمت‌آموز و محور گفتگو در آن رسالت است ؟ ولى رسالت به حقيقت رستاخيز مىپيوندند ، زيرا رسالت رستاخيز را يادآورى مىكند و نيز براى آن كه رسالت دليل مسئوليّت است و مسئوليّت انسان نيز در آخرت جلوه‌گر مىشود .\r\nدر اين درس پايانى از سورهء يس ، آيات از طريق بيان شواهد تدبير خدا براى زندگى بشر اين حقيقت را به ما خاطرنشان مىسازد .\r\n\r\nشرح آيات :\r\n[ 71 
  ] ما روزانه با پديده‌هايى بسيار سرو كار داريم ، ولى بدون آن كه به ديدهء بصيرت به حقايقى كه در پشت آنها قرار دارد بنگريم . بزرگترين آن حقايق نعمتهاى بىدريغ خداست كه ما را به محبت و سپاسگزارى و شناخت نامهاى نيكوى او رهنمون مىشود كه از بارزترين آنها قدرت و حكمت اوست ، و اين دو ، دو نام گرامى است كه بر روز رستاخيز دلالت دارد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n/ 170 يكى از اين پديده‌ها تسخير زمام چارپايان است . خدا آنها را به دست قدرت خود آفريده و سپس منافعى گوناگون در آنها به وديعه نهاده و آنها را براى انسان رام كرده و مسخّر او كرده است ، و اگر مىخواست آنها را وحشى و رام نشدنى مىساخت ، هم چنان كه در بشر نيز دوستى و توانايى مالك شدن را قرار داده . آيا تصوّر مىكنى اگر بشر تسلّط را دوست نمىداشت به تسخير و رام كردن چيزى از آنچه پيرامون اوست دست مىزد ؟ ! «  أَ وَ لَمْ يَرَوْا  - آيا نديده‌اند ؟ » آيا اين پديدهء تكرار شونده را كه همواره بىآن كه بدان بينديشند بر آن مىگذرند ، نديده‌اند ؟ و اگر هم ديده باشند ، چون بدان فكر نكرده‌اند چنان است كه هيچ چيزى را نديده‌اند .\r\n«  أَنَّا خَلَقْنا لَهُمْ مِمَّا عَمِلَتْ أَيْدِينا  - ما به دست ( قدرت ) خويش براى آنها آفريديم ، » خدا چارپايان را مستقيما چنين نيافريد كه بدانها بگويد : باشيد ، و موجود شوند ، بلكه آنها را از طريق شبكه‌اى از نظامها و قوانين بىشمار آفريد ، و شايد گفتهء او ، سبحانه و تعالى : «  مِمَّا عَمِلَتْ أَيْدِينا  - از آنچه دستهاى ما انجام داد » اشاره به اين حقيقت باشد تا ما را بيشتر سپاسگزار پروردگارمان كند ، و از قدرت و حكمت پروردگارمان و در نتيجه به روز جزا بيشتر و بهتر آگاه شويم .\r\n«  أَنْعاماً فَهُمْ لَها مالِكُونَ  - چارپايان را ( آفريديم ) و اكنون مالكشان هستند . » پس اكنون بشر مالك آن چارپايان است و بر آنها تسلّط دارد و آنها را در راه منافع خود رام كرده است .\r\n[ 72 
  ] تكاملى بودن نعمتهاى خدا دليل علم و قدرت اوست . تو - مثلا - شتر را مىبينى كه با همان نيازمنديهاى گوناگونى كه بشر دارد به سر مىبرد ، شتر مسافات بسيار دراز را بىخستگى مىپيمايد ، آيا ديده‌اى كه چگونه ربع خالى را در سرزمين جزيرة العرب تنها با تكيه به خارهاى تيز و آبى اندك در مىنوردد ؟ و آيا\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nديده‌اى كه چگونه رنج سفر و طوفانهاى شن روان را تحمّل مىكند و چون كشتيها در ميان امواج ، در ميان شنهاى روان راه مىپيمايد ؟ ! و در همان حال مىبينى / 171 كه به انسان شيرى گوارا مىنوشاند ، و اگر آدمى گرسنه شود او را نحر مىكند و از گوشتش استفاده مىكند ، وانگهى بر سر همهء اينها به زيبايى و عزّت و سرافرازى او دقت كرده‌اى ؟ ديگر نعمتهاى خدا نيز همانند شترند .\r\n«  وَ ذَلَّلْناها لَهُمْ فَمِنْها رَكُوبُهُمْ وَ مِنْها يَأْكُلُونَ  - و آنها را رامشان كرديم . بر بعضى سوار مىشوند و از گوشت بعضى مىخورند . » [ 73 
  ] و در كركها و موها و پوستهاى آنها كالا و جامه و چادرهاى منقول سبك مىيابى و به دست مىآورى .\r\n«  وَ لَهُمْ فِيها مَنافِعُ وَ مَشارِبُ  - و ايشان را در آنها سودهاست و آشاميدنيها ، » و هدف والاتر در نعمتهاى خدا تنها سودجويى از آنها نيست بلكه ارتقاء روحى به شناخت پروردگار و سپاسگزارى از اوست .\r\n«  أَ فَلا يَشْكُرُونَ  - چرا سپاس نمىگزارند ؟ » [ 74 
  ] بشر در جستجوى قوّه و نيرو است ، و در نهاد او احساس ضعفى به امانت گذاشته‌اند - كه اگر نيك بينديشد - همان احساس او را به پروردگارش رهنمون مىشود ، ولى شيطان آدمى را از راه راست به گمراهه مىكشاند و در او وسوسه مىكند كه آن قوّت و نيرو به جاى اللَّه در خدايان ساختگى است كه مورد پرستش قرار مىگيرند .\r\n«  وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ  - و به جاى اللَّه خدايانى اختيار كردند ، بدان اميد كه ياريشان كنند . » پس آنها نيروى سياسى و نيروى اقتصادى و وطن و قبيله و حزب و خورشيد و ماه و ستارگان و سنگهايى را كه رمز نيرويند ، مىپرستند ، و هنگام اختلاف و نبرد از آنها قدرت مىطلبند كه شايد در برابر نيروهاى مخالف به ايشان يارى دهند .\r\nبدين سان اين آيهء كريم بقايا و بازماندهء شرك به خدا را كه همان جستجوى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nنيرويى است كه در رويارويى با طبيعت يا دشمنان به آنان يارى دهد ، بيان مىكند .\r\n[ 75 
  ] ولى چه كس به چه كسى يارى مىدهد ؟ آيا خدايانند كه به آنان يارى مىدهند يا آنانند كه به خدايان ساختگى يارى و قدرت مىدهند ؟\r\n/ 172 «  لا يَسْتَطِيعُونَ نَصْرَهُمْ  - آنها را ياراى آن نيست كه به ياريشان برخيزند . » پروردگار ما با روشنى كامل اين سخن را مىگويد ، و اگر در قرآن هيچ اعجازى جز همين آيه نمىبود ، بيگمان همين آيه گواهى است راستين بر آن كه قرآن از جانب خداست ، زيرا مردم - جز اندكى افراد كه خدا هدايتشان كرده است - مىپندارند كه طاغوت يا ثروتمندان و صاحبان جاه و قبيله‌اند كه به كسانى كه آنها را شريك خدا ساخته‌اند ، يارى مىدهند ، در حالى كه پروردگار ما تأكيد مىكند كه درست عكس اين پندار است ، و اگر ما خوب بينديشيم درمىيابيم كه اين خدايان ساختگى هستند كه تابع و فرع بت‌تراشانند ، اگر پيروان طاغوت نباشند كه به دلخواه يا از بيم يا از گمراهى از او پيروى كنند ، طاغوت كيست ؟ توانگران و ستمگرى آنها و ضعيف نگهداشتن ديگران به وسيله آنها تمام معلول سكوت مردم دربارهء آنها و طمع اينان در اموال آنان است ، و همچنين است مسئلهء قبيله و وطن و حزب .\r\n«  وَ هُمْ لَهُمْ جُنْدٌ مُحْضَرُونَ  - ولى اينان همانند سپاهى به خدمتشان آماده‌اند . » شايد اين تعبير چنين برساند كه نيروى خدايان ساختگى همان مجموع نيروى پيروان آنهاست و آنها تنها مظهر و نشانهء تجمّع اين نيرو هستند ، نه بيشتر و نه كمتر .\r\nمفسّران گفته‌اند : خدا از اين تعبير روز قيامت را در نظر دارد كه در آن جا مشركان در پشت خدايان ساختگى و پندارى خود صف مىكشند و دسته جمعى به دوزخ رانده مىشوند ، و شك نيست كه بيگمان قضيّه چنين است ، ولى - به نظر من\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمىرسد - كه اين آيه شامل دنيا نيز مىشود ، زيرا مشركان همان ياران خدايان ساختگى در اين جا هستند ، و در آخرت اين حقيقت بيش از پيش جلوه‌گر مىشود ، پروردگار سبحان ما گويد : «   وَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا * كَلَّا سَيَكْفُرُونَ بِعِبادَتِهِمْ وَ يَكُونُونَ عَلَيْهِمْ ضِدًّا   - و به غير از اللَّه خدايانى اختيار كردند تا سبب عزّتشان گردند * نه چنين است ، به زودى عبادتشان را انكار كنند و به مخالفتشان برخيزند » . « 36 » سخن آخر : به راستى ، عوامل مؤثر در زندگى بشر همه پيدا نيستند بلكه عواملى پنهانى و غيبى نيز وجود دارند ، و حتى عوامل پيدا همچون سياست و اقتصاد و امثال آنها - اگر به دقّت بنگريم - به عوامل غيبى مربوط مىشود ، و در نتيجه نيروهايى كه غير از خدا مورد پرستش قرار مىگيرد / 173 نمىتواند هيچ تأثيرى در آن عوامل غيبى و نهانى داشته باشد ، وانگهى اين نيروى اعطايى و واگذار شده به آنها محدود به عالم دنياست و در عالم آخرت و بال و سربار است . دوم : به راستى دامنهء بىخردى و نادانى بدانجا مىكشد كه انسان انسانى ديگر نظير خود را به جاى پروردگار عزّت به خدايى مىگيرد تا در برابر قانونهاى الهى و قضا و قدر او به وى يارى و پيروزى دهد ، ولى اين بىخردى درست همان چيزى است كه آدمى مرتكب آن مىشود ، مگر خدا انسان را پاك و بر كنار نگاهدارد ، پس بيشتر مردم به پروردگار خود شرك مىآورند و به نسبتى معيّن خدايان قوّت و ثروت و جاه را مىپرستند ، و از اين رو به همان نسبت نيرويى را كه خدا بديشان داده است به سود آن خدايان برساخته از دست مىدهند ، و خود مىپندارند كه از آن خدايان ساختگى قوّت و صلابت و عزّت به دست مىآورند .\r\nهم چنان كه آنها با شرك آوردن خود يارى خدا را به خويش از دست مىدهند ، اگر بر خدا توكّل كنند ، و به نعمتى كه خدا آشكار و پنهان بر آنها فرو باريده توجّه كنند ، و نيروهاى بىپايان خود را بشكافند و آزاد سازند و از نفوس\r\n\r\n\r\n","description":"","footnote":"\r\n( 36 ) - مريم / 81 - 82 .\r\n","page_name":" 168 ","page_number":168},
  {"content":"\r\n\r\nخود گنجهاى پايان ناپذير را بيرون كشند ، در آن صورت پيشرفتهايى افزونتر را به تأييد و توفيق پروردگارشان تحقّق مىبخشند .\r\nو به جان خود سوگند مىخورم كه اگر خرد ورزند راز عظمت و كليد رستگارى همين است .\r\n[ 76 
  ] هنگامى كه انسان از حجاب شرك رهايى مىيابد از لحاظ نفسانى و سپس از نظر عقلانى براى پذيرفتن مسئوليّت آماده مىشود ، زيرا بزرگترين انگيزهء بشر به سوى شرك گريز از مسئوليّت و به خيال خود رهايى يافتن از جزاى اعمال خويش است ، و بدين سان سياق مطلب يادآور روز جزاى كامل مىشود ، و اين يادآورى را پس از رفع شبههء مجادله كنندگان دربارهء روز جزا به عمل مىآورد كه گويند :\r\nچگونه خدا مردگان را زنده مىسازد ؟ در واقع اين شبهه از فراموشى آفريدگان مىآيد و از عظمت آن روز كه دلالت بر عظمت آفريدگار دارد ، امّا اگر به يادآوريم ( و دستخوش فراموشى نشويم ) بيگمان اين شبهه متلاشى مىشود .\r\nسخن با بيان اين مطلب آغاز مىشود كه كلام جدلى مجادله كنندگان نبايد صاحبان رسالت را غمگين كند ، زيرا آن كلام پيشاپيش نزد خدا محفوظ و معلوم بوده ( و تازگى ندارد ) ، خدا نهان آن را مىداند هم چنان كه از آشكار آن آگاه است ، پس سزاوار نيست كه بدان نزديك شوند و آن را جدّى بگيرند .\r\n/ 174 «  فَلا يَحْزُنْكَ قَوْلُهُمْ  - سخنشان تو را اندوهگين نسازد ، » به نظر مىرسد اندوهگين شدن از اين سخن منجر بدان مىشود كه زير فشار آن ، در برابر گويندگانش فرود بيايند ( و تسليم شوند ) و بدين سبب از آن نهى شده است .\r\n«  إِنَّا نَعْلَمُ ما يُسِرُّونَ  - ما هر چه را پنهان مىدارند مىدانيم ، » از نيّتهاى مغاير با كلام ، چه آنها خود مىدانند كه دروغ مىگويند ، و به راستى براى جدل كردن به سخن گفتن مىپردازند .\r\n«  وَ ما يُعْلِنُونَ  - و هر چه را آشكار مىسازند . » پس جزا بر آنها نوشته و ثبت مىشود .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n[ 77 
  ] آن گاه خدا بزرگترين شبهه‌هايشان را كه تشكيك دربارهء قدرت - ذات متعال - اوست مىداند و مىگويد :\r\n«  أَ وَ لَمْ يَرَ الْإِنْسانُ  - آيا انسان نمىبيند ( يا نمىداند ) . » گويند : رؤيت ( ديدن ) در اين جا معنى دانستن مىدهد ، يعنى آيا انسان نمىداند ، و گوييم : آرى . امّا چنين علم و دانستنى به بيش از يك نگريستن نياز ندارد ، و ما گرچه آفريده شدن خود را مشاهده نكرده‌ايم ، امّا شاهد بوده‌ايم كه مردم همانند ما چگونه آفريده شده‌اند تا آن جا كه گويى آفريده شدن خود را شاهد بوده‌ايم .\r\n«  أَنَّا خَلَقْناهُ مِنْ نُطْفَةٍ  - ما او را از نطفه‌اى آفريده‌ايم ؟ » اين آب بىمقدار چنان كه ما آن را مىبينيم ، امّا آنچه مىدانيم اين است كه آفرينش به وسيلهء جزئى بسيار ساده از اين قطره آب نيم‌گرم صورت مىپذيرد و آن جزء ياخته‌اى بىنهايت ريز از آب مرد و آب زن است .\r\nو پس از آن كه از اين آب ناچيز به وجود آمد ، خدا او را از آفرينشى به آفرينشى و از گونه‌اى به گونه‌اى و از مرحله‌اى به مرحلهء ديگر مىپرورد تا او را مردى ناطق برمىآورد .\r\n/ 175 «  فَإِذا هُوَ خَصِيمٌ مُبِينٌ  - آن گاه او خصمى است آشكار ، » و چنان به حدّ كمال مىرسد كه بدان كمال غرّه مىشود ، و شروع به مجادله مىكند - و به روشنى تمام - با آفريننده و روزى دهندهء خود جدل مىكند .\r\n[ 78 
  ] و از نمونه‌هاى جدل باطل آنها اين است كه يكى از آنها تكّه استخوان پوسيده‌اى را مىآورد ، و به سوى پيامبر خدا مىدود ، و مىپندارد كه با آن تكّه استخوان به مجادله با پيامبر خواهد پرداخت .\r\n«  وَ ضَرَبَ لَنا مَثَلًا  - و براى ما مثل مىزند ، » پيداست كه مثل رويداده‌اى است كه براى ( تأييد ) انديشه يا حقيقتى آن را گواه مىآورند ، و اينكه در مورد مثل فعل « ضرب » را به كار مىبرند براى آن است كه مثل شبيه غير خود ( يعنى ممثّل ) است و « ضرب » همان شبيه و مانند\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nباشد .\r\n«  وَ نَسِيَ خَلْقَهُ  - در حالى كه آفرينش خود را از ياد برده است . » اگر آفرينش خود را از ياد نبرده بود چنين مثلى نمىزد . آيا نمىداند كه خود او بدون نمونه و مثلى كه از آن الگوبردارى شود آفريده شده ؟ ! پس چگونه قدرت خدا را بر آفرينش بعيد مىداند ؟ ! «  قالَ مَنْ يُحْيِ الْعِظامَ وَ هِيَ رَمِيمٌ  - گويد چه كسى اين استخوانهاى پوسيده را زنده مىكند ؟ » أبىّ بن خلف جمحى در حالى كه استخوان پوسيده‌اى را همراه داشت بيامد و آن استخوان را ماليد و سپس گفت : اى محمّد چه كسى استخوانها را كه پوسيده است زنده مىكند ؟ ! خداوند محمد ( ص ) را با آيات استوار خود گويا ساخت و پيامبر با برهان پيامبرى خويش مدّعى را گيج و مبهوت ساخت و گفت :\r\n«  قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ  - بگو : كسى آنها را زنده مىكند كه در آغاز بيافريده است و او به هر آفرينشى داناست » آن گاه ابىّ بن خلف با بهت و حيرت از آن جا برفت .\r\n[ 79 
  ] رفع شبهه با آغاز اين مجموعهء آيات آغاز شده است ، آن جا كه خدا با نهى ( پيامبر ) از اندوه در برابر آنچه به وى مىگويند ، تمهيد مقدّمه مىكند كه خدا از آن گفته‌ها آگاه است ، سپس انسان را يادآور اصل آفرينش خود مىشود كه از نطفه است ، و اشاره بدان آغاز ساده‌اى مىكند كه انسان آن را مىبيند آن گاه ديگر بار بدان اشاره مىكند آن جا كه گويد : «  وَ نَسِيَ خَلْقَهُ  - و آفرينش خود را از ياد برده است » ، سپس گويد :\r\n/ 176 «  قُلْ يُحْيِيهَا الَّذِي أَنْشَأَها أَوَّلَ مَرَّةٍ  - بگو : كسى آنها را زنده مىكند كه در آغاز بيافريده است ، » آنها را بيافريد ، آفريدنى بايسته و نوپديد ساخت ، نوپديد آوردنى شايسته بدون نمونه‌اى كه از آن تقليد شود و يا ابزارهايى به كار رود و يا دستياران و شريكانى كه ( با او ) همكارى كنند . بيگمان يادآورى اين حقيقت هر گونه شكّى\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nرا دربارهء قدرت بارى تعالى در اين مورد از ميان مىبرد . آرى ، يك پرسش از خود باقى مىماند ، كه در واقع شيطان آن را در دل انسانى مىافكند كه به نوبه خود براى رهايى از سنگينى مسئوليّت و عاقبت پاداش مىكوشد ، و آن پرسش از خود اين است ، چگونه خدا اجزاء پراكنده در اطراف زمين را پيرامون اين پيكر گرد مىآورد ؟\r\nپروردگار ما با اشاره به گوناگونى آفريدگان خدا مطلبى مىگويد كه ما را به دانش فراگير او رهنمون مىشود :\r\n«  وَ هُوَ بِكُلِّ خَلْقٍ عَلِيمٌ  - و او به هر آفرينشى داناست . » هر جا چشم بيندازى و بينش خود را به حركت درآورى آفرينشى شگفت‌انگيز مىبينى ، با اندازه‌هايى نيكو و متناسب ، ظاهرى زيبا ، ساختارى استوار ، متناسب با هدف و هماهنگ با همانندان خود ، آن گاه انواع جانداران ، و گونه‌هاى گياهان و اقسام معادن ، و دسته‌هاى جمادات را مىبينى كه هيچ شبهه‌اى در وسعت عرصهء قدرت ، و احاطهء علم و قدمت خبرگى آفرينندهء آنها برايت باقى نمىماند ، پس چگونه مىتوان در امكان آفرينش دوبارهء آنها شك كرد ؟ ! مردى نزد امام صادق ( ع ) آمد و گفت كه منكر رستاخيز مردگان است ، و ( افزود ) : چگونه مرده‌اى زنده و برانگيخته مىشود كه بدنش پوسيده ، و اندامهايش پراكنده شده . يك اندام او را درنده‌اى در سرزمينى خورده و اندامى ديگر را گزندگان سرزمينى ديگر از هم گسيخته‌اند ، و اندامى خاك شده و از آن گل ساخته و در ديوارى به كار برده‌اند ؟ ! امام در پاسخ گفت :\r\n« همانا كسى كه او را از « هيچ » آفريد و بى آن كه نمونه‌اى پيشتر از او وجود داشته باشد تركيبش را صورت بست مىتواند او را هم چنان كه از آغاز ساخته است ، بازگرداند .\r\n/ 177 آن مرد گفت : اين را برايم روشن كن .\r\n( امام ) گفت : روح در جاى خود مقيم است ، روح نيكوكار در روشنايى و فراخناست ، و روح تبهكار در تاريكى و تنگنا ، و پيكر هم چنان كه پيشتر از خاك\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآفريده شده ، تبديل به خاك مىشود ، و آنچه را درندگان و گزندگان از شكمهاى خود بيرون داده‌اند و آنچه خورده و دريده شده ، همهء آنها در خاك است و نزد كسى كه به اندازهء ذرّه‌اى در ظلمات زمين چيزى از او پنهان نيست ، محفوظ است ، او شماره و وزن چيزها را مىداند ، و خاك روحانيان به منزلهء طلا در خاك باشد ، چون هنگام رستاخيز برسد ، آسمان باران رستاخيزى مىبارد ، و زمين برمىآيد ، سپس همچون جنبيدن مشك دوغ مىجنبد ، آن گاه خاك آدميان چون ذرّات طلايى كه خاك‌شويى كنند و كره‌اى كه از دوغ با جنباندن مشك گيرند ، جدا مىشود و خاك هر كالبدى در قالب خود گرد مىآيد و به اذن خداى قادر متعال بدانجا كه روح قرار دارد منتقل مىشود ، پس صورتها به اذن صورتگر به شكل نخستين خود بازمىگردد ، و روح در آنها وارد مىشود ، و آن گاه هر كس بى آن كه چيزى از وجودش بيگانه باشد به قرار خود ساخته و پرداخته شده است » . « 37 » شايد اشارهء قرآن به آغاز آفرينش الهام بخش اين نظريّه است كه گويد :\r\nياختهء نخستين كه در رحم تلقيح و باردار مىشود در زندگى جنينى باقى مىماند و سپس در رحم زمين همان گونه كه در رحم مادر پرورش يافته بود رشد و نموّ مىكند ، امّا حديثى كه پيش از اين گذشت صراحت دارد كه ذرّات پيكر كه در زمين پراكنده شده ، هر جا باشد ، از طريق جنبيدن به هم مىپيوندد ، و ما مىتوانيم آن را به قطعه‌اى آهن ربا تشبيه كنيم كه در ميان خاكى آميخته به ذرّات آهن به حركت درمىآيد ( و در نظر آوريم كه ) چگونه آن ذرّات آهن به پيرامون آهن ربا گرد مىآيند ؟\r\n[ 80 
  ] آن گاه روند مطلب متوجّه اين امر مىشود كه رستاخيز مردگان حق است و درخت سبز را مثل مىزند كه خدا براى مردم از آن آتش و سوخت تعبيه كرده و گويد :\r\n«  الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ  - آن\r\n\r\n\r\n","description":"","footnote":"\r\n( 37 ) - نور الثقلين ، ج 4 ، ص 395 .\r\n","page_name":" 173 ","page_number":173},
  {"content":"\r\n\r\n( خدايى ) كه از درخت سبز برايتان آتش پديد آورد و شما از آن آتش مىافروزيد . » / 178 آدمى حيران مىماند : چرا خدا درخت سبز را مثال مىزند و رابطهء آن با پديدهء رستاخيز چيست ؟\r\nگفته‌اند : اعراب دو گونه از گياهان را به عنوان آتش زنه براى آتش افروزى ، چنان كه ما از كبريت استفاده مىكنيم ، به كار مىبردند و آن دو را « مرخ و عفار » « 38 » مىنامند و هر دو چوب‌ترند ، ولى از به هم ساييدن آن دو آتش پديد مىآيد ، پس خدا به آن دو بر قدرت خود يا برانگيختن آتش نهفته مثال زد هم چنان كه كالبد مرده را روز رستاخيز زنده برمىانگيزد .\r\nيكى از مفسّران گويد : جستجوى علمى تأكيد كرده است كه تمام انواع سوختها از پرتو خورشيد است و حتى افروخته شدن چوب همانا به سبب ذخيره بودن همين پرتوها در آن است و گرنه ديگر عناصر چوب چون آب و خاك آتشى ندارد .\r\nهر عمل تركيب شيميايى احتياج به جذب و دفع انرژى دارد و عمل جذب درختان و گرفتن اكسيد كربن - بر حسب همين قانون - نيازمند به انرژى است ، و براى اين كار از انرژى آفتاب بهره مىگيرد ، و درختان بدين گونه به صورتى منظم به ذخيره‌سازى انرژى ادامه مىدهند .\r\nطبعا چوبهاى خشك بدين كار نمىپردازند بلكه درخت سبز است كه چنين كارى را صورت مىدهد ، و از اين رو گفتگو پيرامون آن دور مىزند ، گرچه برخى از مردم مىپندارند كه چوب خشك زودتر مىسوزد در حالى كه چوب خشك انرژى نمىاندوزد . « 39 » امّا پرسشى باقى مىماند : چرا خدا اين مثال را آورده است ؟ پاسخ :\r\nنخست : براى آن كه اين مثال ما را به قدرت خدا رهنمون مىشود كه آتش\r\n\r\n\r\n","description":"","footnote":"\r\n( 38 ) - متن : « صرخ » ، امّا در كتابهاى لغت « صرخ » بدين معنى ديده نشد : بيقين بايد مرخ باشد كه در فرهنگها به معنى درخت بادام تلخ آمده و تصريح شده كه آتش زنه است ؛ در معنى عفار كه آن هم چوبى آتش زنه است بيد سرخ آمده است . - م .\r\n( 39 ) - با تغييرى از تفسير نمونه ، ج 18 ، ص 464 .\r\n","page_name":" 174 ","page_number":174},
  {"content":"\r\n\r\nرا در زير آب فشرده و انباشته است . مگر نه آن كه درخت سبز سرشار از آب است ؟\r\nپس نسبت به پروردگار خود بينش پيدا كن كه سوختها را در آب ذخيره مىكند ! / 179 دوم : قوانين پنهانى خدا بيش از قوانين آشكار اوست كه انسان آنها را مىبيند ، و جز اندكى از دانش به ما نداده‌اند ، ما برخى چيزها را از آن رو بعيد مىدانيم كه سيستمها و قوانين آنها را نمىشناسيم ، اگر به يكى از اجداد ما مىگفتند : روزى خواهد آمد كه دستگاهى به وزن دهها تن آهن با سرعتى بيش از صوت در فضا پرواز كند ، باور نمىكرد زيرا آن روز قوانين فيزيكى كه امروز بشر آنها را شناخته است هنوز شناخته نشده بود . و امام على ( ع ) مىگويد :\r\n« مردم دشمن آنند كه نمىدانند » . « 40 » بدين سان بشر رستاخيز را انكار مىكند زيرا نمىداند كه خدا در نهاد هستى چه قوانين و روابطى را به وديعه نهاده است ، هم چنان كه آدمى نمىداند چگونه خدا از درخت سبز آتش را پديد مىآورد ، شايد ذرّات پيكر كه پس از مرگ از آن جدا مىشوند داراى پيوندى مخصوص با آن باشند تا زمانى كه خدا خفتگان در گورها را برانگيزد ، يا بر هر ذرّه‌اى نشانه‌هايى خورده باشد كه به اصل و خاستگاه آنها اشاره كند .\r\nسوّم : ذرّات گرما ( يا فوتونهايى ) كه از خورشيد جدا مىگردد و در درخت سبز اندوخته مىشود ديگر بار به سوى آن باز مىگردد ، ولى بدون آن كه - چنان كه نادان مىپندارد - چيزى از آن نابود شود ، همچنين است ذرّات جسم .\r\nچهارم : شايد در اين آيه اشاره‌اى است لطيف به قانون الهى در هستى كه در آن حالتهاى نهان و آشكار ( و غيب و شهود ) وجود دارد . پس در آن جا درخت سبز است كه آن را بركه‌اى آب مىشمارى در حالى كه توده‌اى سوخت در آن اندوخته شده است ، همچنين است دنياى شهود آخرت ، در حالى كه آخرت غيب و\r\n\r\n\r\n","description":"","footnote":"\r\n( 40 ) - نهج البلاغه ، حكمت 172 ، ص 501 ( در متن به خطا خ 172 آمده ) ؛ ترجمهء دكتر شهيدى ، كلمات قصار ، ص 392 .\r\n","page_name":" 175 ","page_number":175},
  {"content":"\r\n\r\nنهان دنياست ، پس تو كالبد مردهء تبهكارى را مىبينى ( كه كالبدى است بىجان ) در صورتى كه همچون كبريت سرشار از آتش اندوخته شده است ، هم چنان كه در مورد خورندهء مال يتيم مىپندارند او خوراكى گوارا را مىخورد ، ولى او - در واقع - در شكم خود آتش را مىخورد ، و آن كه دروغ مىگويد نمىداند كه بويى گند از دهانش برمىآيد كه فرشتگان بدان سبب او را لعنت مىكنند ، و همچنين . . .\r\n/ 180 همچنين مردى استخوان كافرى را برداشت و به خدمت امام امير المؤمنين ( ع ) آمد و گفت : شما مىگوييد كه او در عذاب است . پس آن آتشى كه او را بدان عذاب مىدهند اكنون كجاست ؟ امام آتش‌زنه‌اى آورد و آن را روشن كرد و گفت : آتش در اين آتش زنه كجا بود ؟\r\n[ 81 
  ] رستاخيز و قيامت حقيقتى است فطرى . مگر نه آن كه نفوس بشر براى جاودانگى جان مىكند ؟ اين كوششهاى فراوان كه بشر براى جاودانگى مصروف مىدارد ، دليل ژرفى احساس به جاودانگى است . ناخوشايندى آدمى از مرگ جز به سبب ايمان او بدين پندار نيست كه آمده است تا جاودان باقى بماند ، و تنها اولياء خدايند كه معتقدند پروردگارشان را ملاقات خواهند كرد و از اين رو از مرگ نمىهراسند ، و اگر هدفهاى مردم را از كوششهايى گوناگون كه به كار مىبرند شمار كنى هدف ادامهء هستى و باقى بودن عمده‌ترين سهم را در آن ميان دارد .\r\nخداى تعالى براى بيان اين حقيقت گويد : «  وَ تَتَّخِذُونَ مَصانِعَ لَعَلَّكُمْ تَخْلُدُونَ  - بدين پندار كه همواره زنده‌ايد كوشكهايى بنا مىكنيد » . « 41 » وقتى بشر دانست كه ناگزير مردنى است ، به جستجوى نوعى بقاى اعتبارى پرداخت ، زيرا توانايى بقاى حقيقى را نداشت ، پس كوشيد تا از طريق فرزندان يا آثار و يا حتى موميايى كردن پيكر مرده و ساختن مقبره‌هاى بزرگ هنگام پراكنده شدن وجود خود بدين هدف برسد .\r\nهنگامى كه شيطان خواست پدر ما و همسرش حوّا را بفريبد و از بهشت\r\n\r\n\r\n","description":"","footnote":"\r\n( 41 ) - الشّعراء / 129 .\r\n","page_name":" 176 ","page_number":176},
  {"content":"\r\n\r\nبيرون آورد ، به آن دو گفت : «  هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى  - آيا تو را به درخت جاودانى و ملكى زوال ناپذير راه بنمايم ؟ » . « 42 » بدين سان مىبينى كه عشق جاودان بودن را در درون ايشان برانگيخت و آنان را به نافرمانى واداشت و با فرزندان آدم نيز چنين مىكند ، زيرا به راستى از بزرگترين اسباب ارتكاب گناهان همانا عشق به جاودان بودن است .\r\nاز اين جاست كه امام على ( ع ) وقتى كسى از او پرسيد : آن حق كه شبيه باطل است كدام است ؟ گفت : مرگ ، زيرا علاقه به جاودانگى نمىگذارد انسان به مرگ ، يعنى آنچه هيچ جاندارى را از چنگ آن رهايى نيست ، اذعان كند ، / 181 و پروردگار سبحان ما گفته است : «  كُلُّ نَفْسٍ ذائِقَةُ الْمَوْتِ  - همه كس مرگ را مىچشد » . « 43 » اين احساس فطرى ژرف نسبت به جاودانگى در اين دنيا تحقق نمىيابد ، پس با بقاى در آخرت به تحقق مىپيوندند ، و مرگ جز پلى و دنيا جز كشتگاهى نيست ، و در واقع آخرت است كه زندگى راستين در آن جا باشد .\r\nامّا جهل بشر به قدرت خدا و پوشيده ماندن چيزهايى كه نمىبيند به سبب پرده‌اى كه ديدنيهايش بر آنها مىافكند و راه بردن از عالم شهود به غيب ، هم چنان به عنوان گردنهء اصلى فرا روى بشر باقى مىماند .\r\nاز اين رو مىبينيم كه آيات قرآن ما را يادآور نشانه‌هاى قدرت خدا مىشود ، اين آسمانهايى كه ماهها و خورشيدهاى بىشمار دارد ، و اين افلاك كه فراخناى آنها را حدّ و مرزى نيست ، و به سبب فرمانبردارى و سرسپردگى به پروردگار خود سر مويى از مسير خويش منحرف نمىشود ، و اين زمينى كه شگفتيهايش تمام نمىشود ، و اين جانداران گوناگونى كه در هر يك از آنها آثار عظيم قدرت پروردگار با جبروت ما نمايانگر است ، آيا همه و همه دليل قدرت خدا نيست ؟\r\n\r\n\r\n","description":"","footnote":"\r\n( 42 ) - طه / 120 .\r\n( 43 ) - آل عمران / 185 .\r\n","page_name":" 177 ","page_number":177},
  {"content":"\r\n\r\n«  أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ  - آيا كسى كه آسمانها و زمين را آفريده است نمىتواند مثلشان را بيافريند ؟ » چرا ، او قادر است ، و چگونه ذات سبحان او از آفرينش ناتوان و عاجز باشد ؟ ! چرا ، بيگمان او قادر است ، و دليل آن گوناگونى آفريده‌هاست ، از پشّهء بسيار كوچك تا فيل تنومند كه شبيه پشّه ولى با حجمى بزرگتر است ، تا نهنگ كه يك چشم آن از فيلى سنگين‌تر است و با سرعتى بىنظير درياها را در مىنوردد ، تا شگفتيهاى درياها و قلل كوه‌ها و گياهان دشتها ، تا آن جا كه اگر عمر خود را در شناخت نشانه‌هاى خدا در كوچكترين گياه صرف كنى به كنه آن راه نمىبرى كه : چگونه از زمين آب مىگيرد و املاح آن را جذب مىكند ، و چگونه از خورشيد پرتو مىگيرد ، و چه سان در برابر آفتها و تند بادها از خود نگهدارى مىكند ، و چگونه هدف خود را در اين عالم فراخ هستى تحقّق مىبخشد / 182 . . . ؟ آرى . اگر اين همه و دهها مورد ديگر را كه گفته نشد به انجام رساندى هنوز شگفتيهاى آن گياه كوچك پايان نپذيرفته است ، و همچنين است جانورى خرد چون مورچه . اگر به كتابخانه‌اى بزرگ مراجعه كنى ، شايد دهها مجلّد كتاب دربارهء گياهى ناچيز بيابى ! و بسا كه دچار حيرت و غافلگير شوى اگر ببينى كه همين مورچه را كه زير پا له مىكنى از احترام ( و توجّه علمى ) دانشمندان برخوردار شده و تا كنون دهها هزار كتاب و رسالهء تحقيقى دربارهء آن به رشتهء تحرير درآورده‌اند .\r\nاين گوناگونى بزرگ كه افراد آن به شمار نمىگنجد دليل خلّاقيت و آفرينندگى پروردگار و نشانهء آن است كه از هيچ چيز در آسمانها و زمين ناتوان نيست و نيك مىداند كه آنچه را مىسازد ، چگونه بسازد .\r\n«  وَ هُوَ الْخَلَّاقُ الْعَلِيمُ  - و او به هر آفرينشى داناست . » شايد تعبير به « مثلهم - مانندشان » در اين آيه براى دلالت بر اين امر باشد كه قدرت او به جنس آفريدگان به طور عموم تعلّق مىگيرد و نه تنها به فرد و شخص\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nآنها ، پس كسى كه بتواند مثل چيزى را بيافريند حتما مىتواند عين آن را نيز بسازد و بر عكس ، ما را به برخى تكلّفات دور از ذهن كه مفسّران به دنبال آن رفته‌اند نيازى نيست كه گويند : « مثلهم - مانندشان » دلالت بر بازگشت مردم ، نه با پيكرهاى خود بلكه تنها با روانهاى خود ، ( در رستاخيز ) دارد .\r\n[ 82 
  ] از كوچكترين ياخته تا بزرگترين كهكشان ، هر آفريده‌اى نقشى ايفا مىكند و هدفى را محقّق مىسازد ، در اين ميان انسان بر تخت سلطه و چيرگى قرار مىگيرد ، و تمام آنچه را در زمين رام و تسخير مىشود به دو مىدهند ، و فرصت و امكان زندگى آسوده براى اين صاحب سلطهء گرامى شده فراهم مىآيد . مگر نه آن كه پروردگار سبحان ما مىگويد : «  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً  - و رام شما ساخت آنچه در آسمانهاست و آنچه در زمين است به تمامى » « 44 » و «  لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ  - ما فرزندان آدم را گرامى داشتيم و بر دريا و خشكى سوار كرديم » ، « 45 » و هنگامى كه در وجود انسان بينديشيم مىبينيم كه همه چيز در وجود او به هدفى تحقّق مىبخشد ، از عظيم‌ترين اندام چون مغز و دل تا كوچكترين نسج .\r\nپس بياييد بينديشيم : آيا وجود انسان در زمين ، خود هدفى ندارد ؟ و آيا آفرينش او بيهوده بوده است ؟ پس حكمت خدا كه در هر چيزى هويداست كجاست ؟ و عدالت او كه / 183 نشانه‌هاى آن را در آسمانها و زمين مىبينيم كجاست ؟\r\nهرگز . . . انسان نيز براى هدفى آفريده شده ، و آن هدف اين است كه به سوى خدا تكامل يابد ، و در حديث قدسى معروف آمده است :\r\n« چيزها را براى تو ، و تو را براى خود آفريدم » .\r\nو پروردگار سبحان ما گويد :\r\n«  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  - آيا\r\n\r\n\r\n","description":"","footnote":"\r\n( 44 ) - الجاثية / 13 .\r\n( 45 ) - الإسراء / 70 .\r\n","page_name":" 179 ","page_number":179},
  {"content":"\r\n\r\nپنداريد كه شما را بيهوده آفريده‌ايم و شما به نزد ما بازگردانده نمىشويد ؟ » . « 46 » «    وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ * لَوْ أَرَدْنا أَنْ نَتَّخِذَ لَهْواً لَاتَّخَذْناهُ مِنْ لَدُنَّا إِنْ كُنَّا فاعِلِينَ * بَلْ نَقْذِفُ بِالْحَقِّ عَلَى الْباطِلِ فَيَدْمَغُهُ فَإِذا هُوَ زاهِقٌ وَ لَكُمُ الْوَيْلُ مِمَّا تَصِفُونَ    - ما اين آسمان و زمين و آنچه را ميان آن دو است به بازيچه نيافريده‌ايم * اگر خواستار بازيچه‌اى مىبوديم خود آن را مىآفريديم ، اگر خواسته بوديم * بلكه حق را بر سر باطل مىزنيم ، تا آن را درهم كوبد و باطل نابود شونده است . و واى بر شما از آنچه به خدا نسبت مىدهيد » . « 47 » چون خردمندان و صاحبان مغز در آفرينش آسمانها و زمين انديشيدند ، دريافتند كه آفرينش بيهوده نيست و از اين رو گفتند : «  رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ  - اى پروردگار ما ! اين جهان را به بيهوده نيافريده‌اى ، تو منزّهى ، ما را از عذاب آتش بازدار » . « 48 » امّا كسانى هستند كه اين حكمت را مىدانند ولى معاد را نيز انكار مىكنند ، مانند فيلسوفانى كه از آراء يونانيان قديم تأثّر پذيرفته‌اند . براى چه ؟ براى آن كه آنها نمىدانند آفريدگار چگونه آفريدگان را آفريده است ، از اين رو يكى از آنان گويد : آفرينش صادر از خداست - سبحانه و تعالى - هم چنان كه آب چشمه‌اى از سرچشمه بيرون مىآيد . پس چگونه اين آب ديگر بار به سرچشمه برمىگردد ؟\r\nو ديگران گفته‌اند : چرا برمىگردد ، ولى نه براى آن كه عذاب بچشد يا بر اعمال خود پاداش يابد ، بلكه براى آن كه به سرچشمه و منبع خود پيوندد ، هم چنان كه آبها پس از سير و سياحت و گردشى طولانى سرانجام به دريا باز مىگردند ! اين گروه به سبب جهل خود نسبت به چگونگى آفرينش منكر رستاخيز ، به صورتى كه در كتابهاى الهى آمده است شده‌اند . / 184 پروردگار ما در حالى كه توانايى\r\n\r\n\r\n","description":"","footnote":"\r\n( 46 ) - المؤمنون / 115 .\r\n( 47 ) - الانبياء / 16 ، 17 ، 18 .\r\n( 48 ) - آل عمران / 191 .\r\n","page_name":" 180 ","page_number":180},
  {"content":"\r\n\r\nخود را در امر آفرينش توضيح مىدهد گويد :\r\n«  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  - چون بخواهد چيزى را بيافريند ، فرمانش اين است كه مىگويد : موجود شو ؛ پس موجود مىشود . » پس بيرون تراويدن و فيضان يا برآمدن از سرچشمه نيست ، و نيز دوره‌اى وجودى چنان كه دهريان و فيلسوفانى كه از آنها تأثير پذيرفته‌اند مىگويند نيست ، بلكه در واقع فعلى است ايجاد شده از پروردگار قدرت و توانمندى ، پس بر حسب حديثى نسل به نسل ، چون بخواهد ، با قدرت عظيم خود مشيّت را مىآفريند و چيزها را بدان مشيّت و اراده به وجود مىآورد .\r\nو تعبير به « يقول مىگويد » براى بيان حدوث اراده است ، و گرنه پروردگار ما از ايجاد تحوّل و توسّل به وسايل در انجام كارها و درست كردن چيزها بىنياز است ، و در كلام امير مؤمنان ( ع ) چنين آمده است :\r\n« بدانچه بودنش را اراده كند ، گويد : ( باش ! ) پس هست شود ، نه با صدايى كه به گوش فرو رود و نه با ندايى كه شنيده شود ، بلكه گفتار او - سبحانه - همان كردار اوست كه از نيستى به هستى مىآورد و شكل و صورت مىبخشد ، در حالى كه آن موجود ( حادث ) پيش از آن وجود نداشته ، و اگر از آن پيش وجود مىداشت و قديم بود بيگمان مىبايست خدايى ديگر داشته باشد » . « 49 » به راستى كه كلمات در بيان غيب الهى عاجز و ناتوان فرو مىمانند ، و حقايق پنهان عالم غيب - به قدر توانايى ما - بدانچه در عالم شهود بدانها نزديك باشد به ذهن ما نزديك مىشود ( و به تصوّر ما درمىآيد ) ، پس ما - مثلا - هنگامى كه چيزى را مىخواهيم و اراده مىكنيم امر بدان مىدهيم و امر و فرمان دادن بنا بر عادت به گفتن ( و فرمودن ) تعبير مىشود ، از اين روست كه در قرآن مىبينيم از امر خدا به « كلمه » يا « قول » تعبير شده است .\r\nخدا اين توانايى را به اهل بهشت داده است ، و در آيه‌اى كه پيشتر گذشت\r\n\r\n\r\n","description":"","footnote":"\r\n( 49 ) - نهج البلاغه ، خطبهء 186 ، ص 274 ؛ بنگريد به چاپ دكتر شهيدى ، ص 201 .\r\n","page_name":" 181 ","page_number":181},
  {"content":"\r\n\r\nگفته است : «  وَ لَهُمْ ما يَدَّعُونَ  « 50 » در آن جا هر چيز بخواهند براى آنان فراهم است » « 51 » و در قصّهء سليمان گويد : «  قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ فَلَمَّا رَآهُ مُسْتَقِرًّا عِنْدَهُ  - و آن كس كه از علم كتاب بهره‌اى داشت گفت : من پيش از آن كه چشم بر هم زنى ، آن را در نزد تو مىآورم . چون آن را در نزد خود ديد . . . » . « 52 » بدين سان به مجرّد آن كه اهل بهشت چيزى را بخواهند به اذن خدا آن را نزد خود مىيابند ، همچنين به مجرد / 185 آن كه خليفه ، سليمان تخت بلقيس را خواست ، آن را نزد خود يافت .\r\n[ 83 
  ] در پايان اين سوره و پس از آن كه قرآن پروردگار ما را به آنچه از قدرت و علم سزاوار اوست توصيف مىكند ، ذات او را از هر نقص و ناتوانى و نيازمندى منزه مىداند و مىگويد :\r\n«  فَسُبْحانَ الَّذِي بِيَدِهِ مَلَكُوتُ كُلِّ شَيْءٍ  - منزه است آن خدايى كه ملكوت ( اساس هستى ) هر چيزى به دست اوست . » آيا آثار فقر و نيازمندى و ناتوانى را در هر چيز نمىبينى ؟ در واقع اين گواه بر مملوك بودن آنها براى مالك بىنياز مقتدرى نيرومند است ، و همچنين همه چيز گوياى اين حقيقت است كه پروردگار سبحان ما منزّه و مبارك و متعالى است .\r\nوقتى قدسيّت و قدرت و حكمت پروردگارمان را دانستيم به رستاخيز ايمان مىآوريم و هر چه شناخت آدمى نسبت به پروردگار خود افزون شود ايمانش به روز قيامت افزون مىگردد .\r\n«  وَ إِلَيْهِ تُرْجَعُونَ  - و همه به سوى او بازگردانده مىشويد . »\r\n\r\n\r\n","description":"","footnote":"\r\n( 50 ) - همين سوره ، آيه 57 .\r\n( 51 ) - يعنى به محض اراده كردن چيزى ، آن را در تصرّف خود دارند - م .\r\n( 52 ) - النّمل / 40 .\r\n","page_name":" 182 ","page_number":182},
  {"content":"\r\n\r\n/ 187\r\n\r\nسورهء صافّات\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n/ 189 سورهء صافّات\r\n\r\nفضيلت سوره :\r\nدر كتاب ثواب الاعمال به اسناد آن از ابى عبد اللَّه ( ع ) آمده است كه گفت : « هر كس سورهء صافات را در هر روز جمعه بخواند ، همواره از هر آفتى محفوظ است و هر بلايى در زندگى دنيا از او دور رانده مىشود ، در جهان به فراخترين روزيهاى ممكن دست مىيابد ، و خدا آسيبى در مال و فرزندان و بدن او از گزند شيطان رجيم ، و ستمگرى سركش وارد نمىسازد ، و اگر همان روز يا آن شب بميرد خدا او را شهيد برمىانگيزد و شهيد مىميراند و همراه شهيدان به درجه‌اى از بهشت درمىآورد » .\r\nتفسير نور الثقلين ، ج 4 ص 399\r\n/ 191\r\n\r\nزمينهء كلّى سوره\r\nسورهء صافات با آيات والاى خود ما را به همان افكار و حقايقى كه آيات پيشين در سورهء ( يس ) تأكيد مىكرد ، با افزودگيهايى ديگر و سبك ادبى نفيس جديدى رهنمون مىشود .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nآيات اين سوره با ياد كردن از فرشتگانى كه به انتظار فرمان خدا صف بسته‌اند آغاز مىشود ، و از اين رو به سورهء « صافّات صف بستگان » موسوم شده است . هم چنان كه درس آخر آن دربارهء جنّ و فرشتگان و شبهه‌هاى جاهليان پيرامون روابط آن دو آفريده با پروردگارشان ، با ما سخن مىگويد ، كه مىپنداشتند رابطهء آن دو با خدا رابطهء نسبت است و برخى از اين حدّ فراتر رفته و گفته‌اند كه جن نتيجهء مستقيم رابطهء زناشويى ميان فرشتگان و پروردگارشان است - كه ذاتش منزّه و فراتر از هر چيزى است كه به دو شرك مىآورند - .\r\nدر حالى كه درسهاى ميانى از پيامبران ( ع ) با ما سخن مىگفت ، و رابطهء ميان اين دو روند مطالب اين است كه قرآن وقتى خطاى زشت جاهليان را دربارهء روابط فرشتگان و جنّ با خدا آشكار ساخته ناگزير بايد به همان خطا كه ديگران نيز هنگامى كه پنداشته‌اند / 192 رابطه‌اى مشابه ميان خدا و پيامبران وجود دارد ، بدان دچار شده‌اند ، اشاره كند . اين خطا از آن جا ناشى شده كه اينان به معجزى كه مكرّر به دست پيامبران صورت گرفته و ديگران از آن بىبهره بودند ارزشى خاصّ داده و آن را دليل بر اين گرفته‌اند كه ايشان پسران خدايند ، و از اين رو مىبينيم كه آيات گفتگو در پيرامون اين موضوع را به درازا مىكشانند تا تأكيد كنند كه پيامبرى آنها به سبب موجبات ذاتى تكوينى در شخص ايشان نبوده بلكه خدا اين پايگاه و الا را به دليل ژرفى ايمان و درستكارى و شجاعت اقدام و نيكى به مردم كه در پيامبران يافته به ايشان بخشيده است ، و شايد گفتگوى از ايشان ( ع ) در اين سورهء فرخنده مربوط به همين جانب از زندگى ايشان و براى نفى بدعتهاى جاهلى باشد .\r\nاز اين جا مىتوان گفت كه خطّ كلّى سورهء الصّافات همان بيان رابطه درست ميان خداى عزّ و جلّ و ديگر آفريدگان اوست كه از جهت او در ايجاد و آفرينش و نوآورى و روزىرسانى و . . . و . . . شكل پذيرفته ، اما غير از اين رابطه ، تنها يك وسيلهء عروج و فرا رفتن وجود دارد كه هر آفريده از آن طريق به پروردگار خود نزديك مىشود و آن همان ايمان و عمل صالح است .\r\nوقتى در مجموعهء بينشهاى اين سوره مىانديشيم مسئوليّت به بارزترين شكل\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nخود بر ما جلوه‌گر مىشود كه ما را در برابر اين گفتهء پروردگار صاعقه زده مىكند كه گويد : «  وَ قِفُوهُمْ إِنَّهُمْ مَسْؤُلُونَ  - و نگه داريدشان ، بايد بازخواست شوند » .\r\nمحور مسئوليّت همان است كه محورهاى اين سوره را به يكديگر مىپيوندد ، و بارزترين آنها سه محور است :\r\nيكم : نفى نظاير و اشباه كه جاهليان آنها را به عنوان خدايان خود گرفته بودند تا شايد ياريشان دهند ، زيرا هدف آنها از پرستش خدايان رهايى از پاداش كارهايشان بود ، ولى هيهات ! كه فرشتگان در برابر پروردگار خود صفى آراسته بسته‌اند ، و شيطانها از آسمان محروم و در حجاب‌اند ، و شهابها در انتظار آنهاست ، و مستكبران را براى حسابى دشوار حاضر مىآورند .\r\nدوم : پيامبران و اولياء بندگان گرامى خدايند ، از كس شفاعتى جز به رضاى خدا نمىكنند ، و ممكن نيست در مخالفت با قوانين پروردگار به ايشان تكيه كرد ، و چگونه چنين كارى ممكن شود ؟ در حالى كه ايشان از آن جهت به درجات والاى خود رسيده‌اند كه / 193 بندگان مخلص و ناب خدايند .\r\nسوّم : درهم شكستن پايه‌هاى توجيه و بهانه‌اى كه گناهكاران در ارتكاب گناهان بدان تكيه مىكنند و مدّعى مىشوند كه مجبور بوده‌اند چنان كنند .\r\nتصاويرى كه قرآن از روز مسئوليّت و بازخواست و پاداش براى ما ترسيم مىكند به همين محور مربوط مىشود .\r\nسياق قرآنى محور يكم و سوّم را پشت سر هم قرار داده و سپس يادآور محور دوم مىشود كه چون گواهى راستين براى اثبات آن دو محور ديگر مىآيد ، زيرا قرآن براى حقايق مثالهايى مىزند ، و از بهترين مثالهاى آن زندگى پيامبران است كه به ما امر كرده است بام و شام به ايشان درود فرستيم تا ايشان را رهبر و مشعل روشنگر راه خود سازيم .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nسورة الصّافات / 194\r\n\r\n[ سوره الصافات ( 37 ) : آيات 1 تا 18 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الصَّافَّاتِ صَفًّا ( 1 ) فَالزَّاجِراتِ زَجْراً ( 2 ) فَالتَّالِياتِ ذِكْراً ( 3 ) إِنَّ إِلهَكُمْ لَواحِدٌ ( 4 )\r\nرَبُّ السَّماواتِ وَ الْأَرْضِ وَ ما بَيْنَهُما وَ رَبُّ الْمَشارِقِ ( 5 ) إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ ( 6 ) وَ حِفْظاً مِنْ كُلِّ شَيْطانٍ مارِدٍ ( 7 ) لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ ( 8 ) دُحُوراً وَ لَهُمْ عَذابٌ واصِبٌ ( 9 )\r\nإِلاَّ مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ ( 10 ) فَاسْتَفْتِهِمْ أَ هُمْ أَشَدُّ خَلْقاً أَمْ مَنْ خَلَقْنا إِنَّا خَلَقْناهُمْ مِنْ طِينٍ لازِبٍ ( 11 ) بَلْ عَجِبْتَ وَ يَسْخَرُونَ ( 12 ) وَ إِذا ذُكِّرُوا لا يَذْكُرُونَ ( 13 ) وَ إِذا رَأَوْا آيَةً يَسْتَسْخِرُونَ ( 14 )\r\nوَ قالُوا إِنْ هذا إِلاَّ سِحْرٌ مُبِينٌ ( 15 ) أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ ( 16 ) أَ وَ آباؤُنَا الْأَوَّلُونَ ( 17 ) قُلْ نَعَمْ وَ أَنْتُمْ داخِرُونَ ( 18 )\r\n/ 195\r\n\r\nمعناى واژه‌ها\r\n1 [ و الصّافات صفّا 
  ] : هر چيزى ميان آسمان و زمين كه دو\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nجانبش به هم برنيامده باشد صافّ است ، از جمله پرندگانى كه بالهايشان را گشوده باشند صافّات خوانده مىشوند ، و گفته‌اند جمع صافة همان فرشتگانند كه براى نماز و فرمانبردارى برپا ايستاده و صف بسته‌اند يا بالهاى خود را در حال بالا رفتن و فرود آمدن گشوده‌اند . و « صفّا » براى تأكيد است .\r\n2 [ فالزّاجرات 
  ] : الزّجر دور راندن از چيزى است ( با بانگ و نهيب ) ، و در اين جا مقصود فرشتگانند كه كافران را هنگام گرفتن جانشان دور مىرانند يا به فرمان خدا چيزى را مىرانند .\r\n7 [ مارد 
  ] : بيرون شده به سوى فسادى بزرگ ، و اين وصف شيطانهاست كه مرده هستند ، و اصل آن جدا شدن است ، از همين ريشه است كلمه امرد كه موى ندارد ، پس مارد جدا افتاده از خير باشد .\r\n9 [ دحورا 
  ] : الدحور راندن با عنف و جبر است و گويند :\r\nدحر ، يدحر ، دحرا و دحورا .\r\n[ واصب 
  ] : دائم ثابت .\r\n10 [ الخطفة 
  ] : خطف همان سلب و ربودن چيزى است به طور ناگهان و با شتاب .\r\n11 [ لازب 
  ] : لازب و لازم به يك معنى است ، يعنى گلى كه به دست مىچسبد و همان گل خالص است .\r\n18 [ داخرون 
  ] : خوار و ذليل شدگان ، از دخر به معنى كوچك و ذليل شد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n/ 196\r\n\r\nبگو : بلى ، و شما خوار و بيچاره مىشويد\r\n\r\nرهنمودهايى از آيات :\r\nگفتگوى اين درس پيرامون فرشتگان و روز رستاخيز است و اين دو موضوع به يكديگر مربوط مىشود زيرا انسان وقتى به روز جزا ايمان نداشته باشد مستقيما منكر جزا مىشود و به صورت غير مستقيم نيز به انكار پاداش مىپردازد ، و اين وقتى است كه ادّعا مىكند فرشتگان چون فرزندان خداى سبحانند نزد خدا از او شفاعت و وساطت خواهند كرد .\r\nوقتى سياق آيات به روح مسئوليّت توجّه دارد ناگزير بايد به بررسى اين هر دو موضعگيرى با هم بپردازد زير اين دو در فرايند نهايى كه همان گريز از مسئوليّت است مشترك‌اند .\r\nشرك آوردن به خدا از طريق اعتقاد به ربوبيّت و پروردگارى فرشتگان يا جنّ يا خدايان دروغين و برساخته توجيهى نفسانى دارد كه همان كوشش براى فرار از مسئوليّت و بازخواست است . بر مردم دشوار است كه با وجود آگاهى از مسئوليّت آن را تحمل كنند ، پس براى آن كه - به پندار خود - از نافذ بودن اوامر خدا رهايى يابند و از التزام به دين بگريزند ، مىبينى كه پيش خود به دنبال توجيه نفسانى مىگردند كه آنها را بدين گمان و تصوّر افكند كه فرشتگان يا جنّ يا صالحانى چون عيسى ( ع ) خشم / 197 و عذاب پروردگار را با شفاعت يا فديه دادن از آنها دور خواهند كرد .\r\nروز قيامت روزى است كه مسئوليّت در آن روز به شكلى روشن و اكيد\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nنمودار مىشود ، و خدا انگاشتن فرشتگان و جنّ و پيامبران به وسيلهء اين گروه براى حلّ دشوار بودن آن روز است ، ولى هيهات ، از اين رو پروردگار ما در پايان اين درس مسئوليّت حتمى انسان را با اين گفتهء خود تأكيد مىكند كه : «  قُلْ : نَعَمْ وَ أَنْتُمْ داخِرُونَ  - بگو : بلى ، و شما خوار و بيچاره مىشويد » .\r\n\r\nشرح آيات :\r\n[ 1 - 3 
  ] سرآغاز اين سورهء گرامى منظره‌اى از عالم غيب را براى ما تصوير مىكند كه فرشتگان در آسمانهاى برين به تعدادى كه جز خداى عزّ و جلّ شمار آنان را نمىداند صف كشيده‌اند ، و منتظر دريافت وحى از پروردگار خود هستند ، آن گاه به هر جا كه فرمان دهد فرود مىآيند و هر مانعى را كه برابرشان آيد از پيش خود دور مىرانند ، و با وحى فرود مىآيند و آن را بر پيامبر تلاوت مىكنند ، و از اين جا مىتوانيم بگوييم كه تنزيل وحى تنها اختصاص به جبريل ندارد و همراه او فرشتگانى ديگر هستند كه همين نقش را ايفا مىكنند ، و در قرآن تعبير فرستادگان خدا را مىيابيم كه گاه يعنى فرشتگانى كه با وحى نازل مىشوند و گاه يعنى فرشتگانى كه جانها را مىگيرند . وقتى خداى تعالى مىگويد : «  قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ  - بگو : فرشتهء مرگ كه موكّل بر شماست ، شما را مىميراند . سپس به سوى پروردگارتان بازگردانيده مىشويد » . « 1 » مراد از آن عزراييل است ، و با گردآوردن آيات در كنار يكديگر در مىيابيم كه بزرگترين فرشتهء مرگ رهبر گرفتن جانهاست ، اما ديگر فرشتگان دستياران او بر اين امرند ، هم چنان كه جبرييل بزرگترين فرشته - كه وحى را بر انبياء و پيامبران فرود مىآورد - رهبر گروهى از فرشتگان است كه همين وظيفه را انجام مىدهند .\r\n«   وَ الصَّافَّاتِ صَفًّا   - سوگند به آن فرشتگان كه صف بسته‌اند . »\r\n\r\n\r\n","description":"","footnote":"\r\n( 1 ) - السّجده / 11 .\r\n","page_name":" 191 ","page_number":191},
  {"content":"\r\n\r\nخدا به فرشتگانى سوگند مىخورد كه در انتظار فرمان و وحى او صف بسته‌اند ، آن گاه براى اجراى فرمان پروردگار فرود مىآيند ، / 198 و دشواريها را در راه خود ، همچون طبقات موجود ميان زمين و آسمان ، و شيطانهايى را كه مىكوشند استراق سمع كنند ، يا حجابهاى خدا را از انبيا و پيامبرانش دور مىسازند .\r\n«  فَالزَّاجِراتِ زَجْراً  - سوگند به آن فرشتگان كه ( موانع و دشواريها و معارضان را ) دور مىرانند . » و يكى از صفات آنها تلاوت وحى بر انبياء است . تلاوت از « تتالى » يعنى از پياپى بودن مىآيد و دلالت بر آن دارد كه وحى خدا يكباره برايشان نازل نمىشود ، بلكه به صورت جدا ، جدا و پى در پى نازل مىشود و حكمت تغيير آن را ايجاب مىكند .\r\n«  فَالتَّالِياتِ ذِكْراً  - سوگند به آن فرشتگان كه ذكر خدا را تلاوت مىكنند ( و فرو مىخوانند ) . » [ 4 
  ] پس در اين صورت فرشتگان خدايانى سواى اللَّه نيستند ، بلكه آنها فقط تسليم شده به فرمان خدا ، و حاملان وحى او براى آفريدگان‌اند ، بنا بر اين پرستيدن آنها درست نيست ، و ما بر كنار از نقش فرشتگان كه چيزى از عالم غيب است ، فقط خدا را مىشناسيم ، زيرا شريك ساختن فرشتگان به وسيلهء گروهى از مردم ( با خدا ) برخاسته از جهل آنها دربارهء حقيقت اين آفريده است . از اين رو مىبينيم كه قرآن پس از اين تعريف مختصر و در عين حال رسا ، به تأكيد حقيقت توحيد مىپردازد و مىگويد :\r\n«  إِنَّ إِلهَكُمْ لَواحِدٌ  - همانا خداى شما خدايى يكتاست . » ملاحظه مىشود كه سه تأكيد بر اين امر آمده است كه عبارت است از سوگند كه خود بزرگترين تأكيد است و كلمهء « إنّ - همانا » براى تأكيد و حرف تأكيد « لام هرآينه » در يك عبارت كه جواب قسم واقع شده است .\r\n[ 5 
  ] براى آن كه انسان گرايشهاى فطرى خود به پرستش پروردگار را با اعتقادات باطل در برابر هستى و برخى آفريدگان سير نكند ، خدا بيان مىكند كه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nآنچه در هستى وجود دارد آفريده‌اى است كه براى وجود خود به او نيازمند است ، و اين بيان به بشر - در حالى كه پروردگارش را بپرستد - شعور و احساسى به هماهنگى با طبيعت پيرامونش مىبخشد ، و اگر به خدا شرك آورد بر عكس اين خواهد بود .\r\n/ 199 «  رَبُّ السَّماواتِ وَ الْأَرْضِ وَ ما بَيْنَهُما وَ رَبُّ الْمَشارِقِ  - پروردگار آسمانها و زمين است و هر چه در ميان آنهاست . و پروردگار مشرقهاست . » شايد حقايق علمى كه مىگويد هر ستاره و سيّاره‌اى مدارى خاصّ خود دارد ، و مشرق و مغربش با آن ديگرى تفاوت مىكند ، بخشى از اين آيه را كه در آن كلمهء مشارق به صورت جمع آمده روشن سازد .\r\nدر اين مورد احتمالى ديگر هم براى معنى اين كلمه وجود دارد و آن اين است كه : سفر خورشيد از سالى به سالى ( يا بهتر بگوييم حركت ساليانهء زمين بر گرد خورشيد ) مستلزم وجود مشرقهايى به تعداد روزهاى سال براى آن است .\r\nشايد تخصيص مشرقها بدون ذكر مغربها بدين سبب باشد كه آفتاب پرستان مسحور و فريفتهء دميدن و سر برآوردن خورشيد بوده‌اند و آن را در آن حال مىپرستيدند ، و اين وضع مقتضى تأكيد بر اين امر بوده كه همانا خداست كه پروردگار مشرقهاست .\r\n[ 6 
  ] امّا دربارهء ستارگانى كه دسته‌هايى از مردم آنها را به جاى خدا ، معبود خود قرار مىدهند ، خواه به سبب اعتقادشان به اين كه ظاهر و غايب شدن آنها در زندگى بشر تأثير مىكند ، يا به سبب شيفتگى آنان به درخشندگى و زيبايى ستارگان ، قرآن نقش آنها را در آسمان روشن مىسازد و مىگويد :\r\n«  إِنَّا زَيَّنَّا السَّماءَ الدُّنْيا  - ما آسمان فرودين را بياراستيم ، » آسمان نزديك به زمين را . . .\r\n«  بِزِينَةٍ الْكَواكِبِ  - به زينت ستارگان . » اين ستارگان در آسمانهاى ديگر نيز وجود دارند ولى به سبب فقدان اكسيژن و هوا در فضاى آنها كه مانع پايدارى نور و بازتاب آن مىشود ، زينت آن آسمانها\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nنيستند .\r\n/ 200 [ 7 
  ] سياق آيه ، افزون بر اين زيبايى ، به قوّت و استوارى در آفرينش آسمان اشاره مىكند كه در آن كمين و ديدبانى قرار داده شده كه مانع راه يافتن شيطانها به حريم ساكنان عالم بالا مىشوند .\r\n«  وَ حِفْظاً مِنْ كُلِّ شَيْطانٍ مارِدٍ  - و از هر شيطان نافرمان نگه داشتيم . » [ 8 
  ] اين آيهء كريم اين عقيدهء باطل را از ميان مىبرد كه مىگويد جنّ از تمام تقديرهايى كه در گذشته بوده ، و اكنون مىگذرد ، و در آينده روى خواهد داد ، آگاهى دارد ، زيرا جنّيان با غيب مربوط و از آن آگاهند . قرآن اين مطلب را مستقيما و صريحا نفى و رد مىكند و مىگويد :\r\n«  لا يَسَّمَّعُونَ إِلَى الْمَلَإِ الْأَعْلى  - تا سخن ساكنان عالم بالا را نشنوند . » نمىتوانند به جاسوسى يا استراق سمع از خدا بپردازند ، او آنچه را مقدّر ساخته و به حكم قضا رانده است به فرشتگان وحى مىكند تا به ارادهء ذات متعال او مستقيما به اجرا درآورند .\r\n«  وَ يُقْذَفُونَ مِنْ كُلِّ جانِبٍ  - و از هر سوى رانده شوند . » اگر شيطانها بكوشند در آسمان نفوذ يابند و حجابها را بدرند ، پاسداران آسمان كه همواره بيدار و هشيارند با سلاحهاى خود آنها را مىرانند .\r\n[ 9 
  ] و شيطانها دور رانده مىشوند .\r\n« دحورا - تا دور گردند ( دور شدنى بىبازگشت ) . » هنگامى كه براى استراق سمع به پيش مىخزند ، هم چنان كه گناهى از اين حيث بر آنها مىنويسند كه با ديگر جرمهايشان جمع مىشود ، و بدين سبب پس از حسابرسى دستخوش عذابى سخت در دوزخ خواهند شد .\r\n«  وَ لَهُمْ عَذابٌ واصِبٌ  - و براى آنهاست عذابى دايم . » / 201 امام باقر ( ع ) گويد :\r\n« عذاب واصب يعنى عذابى دايم ، دردناك ، كه به دلهاى آنها رسيده\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nاست » . « 2 » [ 10 
  ] شيطانها تمام كوشش خود را به كار مىبرند تا براى گمراه كردن اهل زمين پاره‌اى اطّلاعات را از آسمان به دست آورند و آنها را با بعضى انديشه‌هاى باطل درآميزند ، و آنچه از اخبار درست نزد كاهنان و منجّمان وجود دارد از همين گونه است . بدين سان آنها از خلال جزئيّاتى درست اعتماد مردم را به خود جلب مىكنند تا به هر سخن باطلى هم كه از آنها صادر مىشود اعتماد كنند .\r\n«  إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ  - مگر آن شيطان رباينده كه ناگهان چيزى بربايد و ناگهان شهابى ثاقب دنبالش كند . » در اين آيه و آيات ديگر مشابه آن دلالتى است بر اين كه شيطانها مىتوانند بر بعضى اخبار از طريق ماجراجوييهاى پياپى و مستمرّ خود دست يابند .\r\nهمچنين از اين آيه و نيز آيات ديگر قرآن در مىيابيم كه نزد ساكنان عالم بالا گفتگويى پيرامون آنچه در دنيا مىگذرد جريان دارد ، كه چه هنگامى باران مىبارد ، و چه وقت زمين لرزه‌ها وقوع مىپيوندد ، و . . . و . . . و شك نيست كه پديده‌هاى آينده را پايه‌ها و دلالتهايى است ، و شايد حسّ ششم ، و نگاه مغناطيسى ، و تله‌پاتى ( انتقال فكر تلقينى از نزديك و دور ) و پيشگوييهاى درست ، و رؤياها و حتى پاره‌اى از ابعاد سحر و كاهنى و قيافه‌شناسى و . . . و . . . دلالت بر وجود عوامل بشارت دهنده يا هشدار دهنده پيش از وقوع رويدادها و حوادث داشته باشد .\r\nامّا كسانى كه ادّعا مىكنند جن و شيطانها را پيروى مىكنند ( و از آنها خبر به دست مىآورند ) خطا مىكنند ، زيرا جنها اساسا هيچ چيزى از علم غيب در اختيار ندارند ، چه پاسداران آسمانها آنها را از اين امر مانع مىشوند .\r\n[ 11 
  ] پس از اين مقدمهء رسا كه افسانهء موهوم شريك انگاشتن جن ، و پندار / 202 باطل خدا بودن آنها را به جاى اللَّه ، درهم مىشكند و نابود مىكند ، سياق آيه به پرسشى توجّه مىدهد كه جا دارد نفوس كافران و مشركان و عقايد آنها را از بيخ و بن\r\n\r\n\r\n","description":"","footnote":"\r\n( 2 ) - نور الثقلين ، ج 4 ، ص 400 .\r\n","page_name":" 195 ","page_number":195},
  {"content":"\r\n\r\nبلرزاند ، و آنها را برانگيزد - كه اگر اراده‌اى به خرج دهند - به رسالت راستين و عقايد درست آن تسليم شوند و گردن سپارند .\r\nخداى تعالى مىگويد :\r\n«  فَاسْتَفْتِهِمْ  - پس ، از كافران بپرس ، » اى پيامبر ! از آنها بپرس « استفتا » همان پرسيدن و آگاهى خواستن از رأى و نظر كسى است .\r\n«  أَ هُمْ  - آيا آنها . » يعنى كافران و مشركان .\r\n«  أَشَدُّ خَلْقاً أَمْ مَنْ خَلَقْنا إِنَّا خَلَقْناهُمْ مِنْ طِينٍ لازِبٍ  - آفريدنشان دشوارتر است يا ديگر آفريدگان كه ما آفريده‌ايم ؟ ما آنها را از گلى چسبنده آفريده‌ايم . » در تفسير اين آيه سه وجه آمده است .\r\nنخست : مراد از پرسش همان فرشتگان‌اند ، و انسان پاسخى جز اعتراف به برترى ذاتى آنها از لحاظ نيرو ندارد ، پس فرشتگان حتى از جن قويترند ، جنّى كه انسان به سبب ضعف خود آن را خدايى پنداشته و انگاشته است ، پس فرشته از لحاظ قياس به ادّعاى الوهيّت و سرپيچى از فرمان خدا ، از ديگران سزاوارتر است ، ولى ما مىبينيم كه به خدا سرسپرده و تسليم فرمان اوست ، پس اين خار خار و جاه‌طلبى به جانب ربوبيّت ( و خود خدا انگارى ) يا تكبّر و خويشتن بزرگى در بعضى از ابناء بشر چيست ؟ در حالى كه در آفرينش ضعيفانى بيش نيستند زيرا عنصرشان از گلى است چسبنده .\r\nدوم : مقصود از آفرينش سخت همان جنّ است ، و در حالى كه جنّ از مقاومت در برابر خدا و عذاب او عاجز و ناتوان است ، چرا برخى از مردم آنها را شريك خدا مىانگارند ؟ و اين پندار و باور مستوجب عذابى دردناك است / 203 كه بدنهاى ضعيف گلين اينان تحمّل آن را ندارد .\r\nسوّم : اين آيه به ديگر آفريدگان خدا در عالم هستى اشاره مىكند ، همچون\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nآسمانها و زمين و ستارگان كه آثار قدرت خدا در آنها نمودار مىشود ، و شك كردن در آن آثار قدرت آدمى را به سوى انكار رستاخيز رانده است ، در صورتى كه اگر انسان به آفرينش آنها بينديشد به قدرت پروردگارش اعتماد مىيابد و در نتيجه به روز رستاخيز ايمان مىآورد . اين وجه اخير ، چنان كه به نظر من مىرسد ، ظاهرترين وجوه است . « 3 » [ 12 
  ] مشكل انسان در برابر حقايق بزرگ اين است كه انسان آنها را در نمىيابد مگر آن كه به وسعت افق انديشه و تعقّل متّصف باشد ، و هر چه عقل بزرگتر و بلند انديش‌تر باشد صاحبش به كسب معرفت و دريافت حقايق تواناتر است . امام على ( ع ) گويد :\r\n« اى كميل بن زياد ! به راستى كه دلها ظرفهاست و بهترين آنها نگهدارنده‌ترين آنهاست » . « 4 » خردمند هنگامى كه حقايق را مىشنود يا مىبيند از آنها در شگفت مىشود امّا آنها را باور مىكند ، پس اگر به او بگويى امروزه دلفين را براى جاسوسى به كار مىگيرند يا دانش نو دستگاهى اختراع كرده كه سر پشّه را از هم مىشكافد ، سخن تو را دروغ نمىشمارد . امّا جاهل نه تنها حقايق را تكذيب مىكند و دروغ مىانگارد بلكه گوينده و صاحب آن حقايق را استهزاء مىكند و به باد مسخره مىگيرد ، و لكّهء نادانى و ديوانگى بر او مىچسباند . در حالى كه موضعگيرى شگفت زدگى دلالت بر نموّ عقل و سعهء صدر و حقيقت جويى مىكند ، موضعگيرى تمسخر دليل تنگى افق ديد و جمود فكر است . قرآن پيامبر را به شگفت‌زدگى توصيف كرده ، در حالى كه كافران و مشركان را به مسخره كردن موصوف ساخته است .\r\n«  بَلْ عَجِبْتَ وَ يَسْخَرُونَ  - تو در شگفت شدى و آنها مسخره مىكنند . » [ 13 
  ] از شواهد تحجّر دلها و جمود عقل آنها اين است كه از يادآورى\r\n\r\n\r\n","description":"","footnote":"\r\n( 3 ) - در ترجمهء فارسى آيهء كريم ( 11 ) نيز همين وجه سوّم ملاك قرار گرفت - م .\r\n( 4 ) - نهج البلاغه ، حكمت 147 ؛ ترجمهء دكتر شهيدى ، ص 387 .\r\n","page_name":" 197 ","page_number":197},
  {"content":"\r\n\r\nبهره‌اى نمىگيرند و بر تغافل نسبت به حقيقت و بىخبرى از آن تعمّد مىورزند .\r\n/ 204 «  وَ إِذا ذُكِّرُوا لا يَذْكُرُونَ  - و چون به آنها يادآورى شود ، به ياد نمىآورند . » و يادآورى برانگيختن و بيدار كردن دانسته‌هاى انسان در خاطره و ذهن اوست و دلالت بر آن دارد كه عقل انسان ، اگر صاحب خرد آن را بكاود و برانگيزد ، محتوى حقايقى بسيار است .\r\n[ 14 
  ] امّا آنان نه فقط به خاطره و ذهن خود كه به بيدارى و يادآورى خوانده شده مراجعه نمىكنند ، بلكه از همراهى و پيوستگى به حق با وجود ظهور نشانه‌ها و شواهد بر آن خوددارى مىورزند ، و فراتر از اين جسارت نسبت به خداست كه مردم را براى مسخره كردن حق برمىانگيزند و فرا مىخوانند .\r\n«  وَ إِذا رَأَوْا آيَةً يَسْتَسْخِرُونَ  - و چون آيه‌اى ببينند از يكديگر مىخواهند كه مسخره‌اش كنند . » در اين آيات به سه مرحله‌اى اشاره شده كه اين گروه در مردود شمردن حق مىپيمايند : نخست : مسخره كردن حق به محض ديدن آن ، و دوم : سخت دلى ، كه همان نتيجهء مسخره كردن به هنگامى است كه پرده‌ها و حجابهاى متراكم بر دل افكنده شده ، و صاحبش نمىتواند به هماهنگى با يادآورى بپردازد و حقّ خارجى را با سرشت بشريّت و عقل مطابقت دهد ، و سوّم : جنگيدن با حق و كوشش براى بازگرداندن مردم از آن .\r\n[ 15 
  ] اين گروه براى آن كه كفر و انكار خود را نسبت به حقيقت توجيه كنند و مردم را از راه حق به گمراهه بكشانند به برانگيختن شبهه‌ها در پيرامون حقايق مىپردازند ، و نخستين شبهه‌اى كه از خلال آن به تكاپو مىافتند به شك انداختن مردم در اصل رسالت است .\r\n«  وَ قالُوا إِنْ هذا إِلَّا سِحْرٌ مُبِينٌ  - و مىگويند اين چيزى جز جادويى آشكار نيست . » تشبيه به جادو را از آن رو برگزيدند كه جادو به ظاهر نزديكترين و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nشبيه‌ترين امور به حقيقت است ، و از داستان پيامبر موسى ( ع ) براى ما روشن مىشود كه به نظر مردم چنان مىرسيد كه ريسمانهايى كه جادوگران افكنده بودند به راستى مىجنبند و مىخزند ، جز اين كه فرق ميان جادو و حقيقت اين است كه جادو را واقعيّتى نيست ، در حالى كه حقيقت همانا واقعيّتى است ثابت و استوار .\r\n/ 205 [ 16 
  ] شبههء دوم اين است كه مىگويند : چگونه خدا انسان را پس از آن كه اندامهايش خاك و از هم پراكنده مىشود ، برمىانگيزد ؟ ! زيرا آنها زندگيى مىخواهند كه مسئوليّت و بازخواستى در آن نباشد ، و اين اعتقاد همراه پرستش آنها نسبت به جنّ و ديگر شريكان برساخته‌اى كه آنها را مىپرستند ، مسئوليّت و بازخواست را با شفاعت از آنها برمىدارد .\r\n«  أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ  - آيا وقتى كه ما مرديم و خاك و استخوان شديم ما را زنده مىكنند ( و برمىانگيزند ) ؟ » [ 17 
  ] آن گاه ريشخند و تمسخر را مىافزايند :\r\n«  أَ وَ آباؤُنَا الْأَوَّلُونَ  - و آيا نياكان ما را هم ؟ ! كه در خاك متلاشى ( و پودر ) شده‌اند ؟ ! » [ 18 
  ] آن گاه خدا بر زبان پيامبر خود ( ص ) به آنها پاسخ مىدهد ، زيرا براى خوار كردن و كوچك ساختن آنها از گفتگوى مستقيم با آنها بسى فراتر مىرود ، و بدين سان است كه در قرآن و هيچ آيه‌اى از آن نمىبينيم كه خدا مستقيما مشركان و كافران را در زمينهء دنيا مخاطب ساخته باشد .\r\n«  قُلْ نَعَمْ وَ أَنْتُمْ داخِرُونَ  - بگو : بلى ، و شما خوار و بيچاره مىشويد . » يعنى وقتى زندگى دنيا ، و به دنبال آن آزادى انسان پايان يابد و چيزى جز كردار و حساب باقى نماند ، آن جا كه مسئوليّت ، كه هيچ گريزى از آن نيست به شكل تامّ و تمام جلوه‌گر مىشود ، شما به سجده بر خاك مىافتيد و كاملا به ارادهء الهى تسليم مىشويد و گردن مىنهيد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n/ 206\r\n\r\n[ سوره الصافات ( 37 ) : آيات 19 تا 39 
  ]\r\nفَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ ( 19 ) وَ قالُوا يا وَيْلَنا هذا يَوْمُ الدِّينِ ( 20 ) هذا يَوْمُ الْفَصْلِ الَّذِي كُنْتُمْ بِهِ تُكَذِّبُونَ ( 21 ) احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ ( 22 ) مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ ( 23 )\r\nوَ قِفُوهُمْ إِنَّهُمْ مَسْؤُلُونَ ( 24 ) ما لَكُمْ لا تَناصَرُونَ ( 25 ) بَلْ هُمُ الْيَوْمَ مُسْتَسْلِمُونَ ( 26 ) وَ أَقْبَلَ بَعْضُهُمْ عَلى بَعْضٍ يَتَساءَلُونَ ( 27 ) قالُوا إِنَّكُمْ كُنْتُمْ تَأْتُونَنا عَنِ الْيَمِينِ ( 28 )\r\nقالُوا بَلْ لَمْ تَكُونُوا مُؤْمِنِينَ ( 29 ) وَ ما كانَ لَنا عَلَيْكُمْ مِنْ سُلْطانٍ بَلْ كُنْتُمْ قَوْماً طاغِينَ ( 30 ) فَحَقَّ عَلَيْنا قَوْلُ رَبِّنا إِنَّا لَذائِقُونَ ( 31 ) فَأَغْوَيْناكُمْ إِنَّا كُنَّا غاوِينَ ( 32 ) فَإِنَّهُمْ يَوْمَئِذٍ فِي الْعَذابِ مُشْتَرِكُونَ ( 33 )\r\nإِنَّا كَذلِكَ نَفْعَلُ بِالْمُجْرِمِينَ ( 34 ) إِنَّهُمْ كانُوا إِذا قِيلَ لَهُمْ لا إِلهَ إِلاَّ اللَّهُ يَسْتَكْبِرُونَ ( 35 ) وَ يَقُولُونَ أَ إِنَّا لَتارِكُوا آلِهَتِنا لِشاعِرٍ مَجْنُونٍ ( 36 ) بَلْ جاءَ بِالْحَقِّ وَ صَدَّقَ الْمُرْسَلِينَ ( 37 ) إِنَّكُمْ لَذائِقُوا الْعَذابِ الْأَلِيمِ ( 38 )\r\nوَ ما تُجْزَوْنَ إِلاَّ ما كُنْتُمْ تَعْمَلُونَ ( 39 )\r\n/ 208\r\n\r\nنگه داريدشان بايد بازخواست شوند\r\n\r\nرهنمودهايى از آيات :\r\nسياق مطلب در اين مجموعهء آيات از گوشه‌هايى از روز قيامت با ما سخن مىگويد ، آن گاه كه بانگى عظيم برمىخيزد و ناگهان ستمكاران برپا مىشوند و\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمىنگرند و انتظار عذاب خدا را مىكشند . در آن جا مسئوليّت جلوه‌گر مىشود ، همان چيزى كه در دنيا همواره از آن مىگريختند ، و توجيهات و بهانه‌هايى كه مىپنداشتند مىتوانند آنها را وسيلهء رهايى از پاداش اعمال خود قرار دهند از پا درمىآيد و فرو مىريزد .\r\nيكى از آن توجيهات افكندن مسئوليّت و ملامت بر گردن ديگران است ، كه برخى ادّعا مىكنند كه به ناخواست خود و اجبار از جانب صاحبان سلطه يا نيروهاى اجتماعى كارهايى ناشايست كرده‌اند .\r\nاز بارزترين دلايل مسئوليّت در دنيا وجود كيفر است ، كسى كه سوار كشتى مىشود و سپس آن كشتى غرق مىشود به نسبتى معيّن در غرق آن كشتى مسئول است ، هر چند اين امر را به غفلت ناخدا مربوط بداند و توجيه كند ، همچنين اگر ما در اجتماعى باشيم كه ستمگر بر آن حكم مىراند و دربارهء آن ستم خاموشى گزينيم خوارى و بلا شامل ما نيز خواهد شد ، و اين امر بيگمان دليل مسئوليّت ما در مورد آن وضع است ، هر چند سكوت خود را به فرهنگ جبر يا فلسفهء انتظار كشيدن توجيه كنيم .\r\n/ 209 قرآن براى آن كه شعور و احساس ما را نسبت به مسئوليّت ژرف سازد ، و نگذارد توجيهات و بهانه‌ها ما را از اين امر مهمّ و اساسى در زندگى بشر در حجاب ( غفلت يا تغافل ) قرار دهد ، مناظرى از روز قيامت را براى ما تصوير مىكند ، و گوشه‌اى از اين توجيهات و بهانه‌ها را ، كه در آن هنگامه هنگام ستمگران بدانها متوسّل مىشوند عنوان مىسازد و به صورتى قاطع آنها را رد مىكند ، و تمام اينها به صورت گفت و گويى ميان آنها و خدا و فرشتگان است . در واقع سياق قرآنى اين مناظر آخرت را به ما مىنماياند تا بر زندگى دنيوى ما به شكل احساس روانى و عملى ژرف نسبت به مسئوليّت انعكاس يابد .\r\n\r\nشرح آيات :\r\n[ 19 
  ] «  فَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ  - و آنان به يك دميدن\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبانگ ( زنده مىشوند و صحنهء قيامت را ) مىنگرند . » « زجرة » تعبيرى ديگر از « نفخة دميدن بانگ » است ، و آن بانگى است كه يكى از فرشتگان به اذن خدا مىدمد و مردم يك جا مىميرند يا به زندگى برانگيخته مىشوند ، هر گونه كه خداى تعالى بخواهد و اراده كند . از اين امر فهميده مىشود كه برانگيختن زندگى در ارواح و استخوانهاى مرده نياز به فعّاليتهايى بسيار سريع دارد ، و اين كارى است كه دميدن بانگى كه مردم را يكباره با هوشمندى كامل براى حسابرسى زنده مىكند ، انجام مىدهد . و اگر انسان در دنيا نادان آفريده مىشود و سپس پلّه پلّه در راه معرفت پيش مىرود تا به حدّى از كمال برسد ، در روز رستاخيز و پس از دميدن بانگ با نيروى كامل و هوشمندى تمام برمىخيزد .\r\n[ 20 
  ] نخستين نظرى كه ستمكاران به پيرامون خود مىافكنند ، كافى است كه آنها را از سرنوشتشان آگاه سازد كه بيچارگى و خوارى و زارى است ، و در دنيا به سبب گناهان خود و تكذيبشان نسبت به رسالت الهى از ديدن اين حقيقت محجوب و دور مانده بودند .\r\nاز ويژگى طبيعت بشر اين است كه به افتادن خود در خطا و مهلكه اعتراف نمىكند مگر بندرت و در لحظه‌هايى كه نوميد شود و در آنها كمترين اميد به امكان توجيه را از دست بدهد .\r\nپس بنا بر اين ، ستمگران مىكوشند در دنيا به خطا يا ضعف يا به مهلكه افتادن خود اعتراف نكنند ، / 210 امّا آن روز جز اعتراف و به دور افكندن توجيهاتى كه در دنيا براى فرار از مسئوليّت بدانها متشبّث مىشدند ، چاره‌اى ندارند .\r\n«  وَ قالُوا يا وَيْلَنا هذا يَوْمُ الدِّينِ  - و مىگويند : واى بر ما ، اين همان روز جزاست . » « الدّين » به معنى مجموع وظايف و واجباتى است كه خدا بر مردم فرض و واجب كرده است ، همچون برپاداشتن نماز و عدل و . . . و . . . و در نتيجه ، به واقع دين همان مسئوليّت است ، و آنها از آن گريخته‌اند و آن را تحمّل نكرده‌اند ، ولى روز رستاخيز مىبينند كه مسئوليّت حكمرواست ، و در مىيابند كه خود هلاك شده\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nو زيان ديده‌اند . معنى دين در اين جا خصوص جزا و پاداش است .\r\n[ 21 
  ] ندا دهنده‌اى از جانب خدا - كه يكى از فرشتگان است - اين حقيقت را به آنها تأكيد مىكند كه امروز روز پاداش تنها نيست ، بلكه روز دادن پاداش عادلانه است كه در آن بهشتيان از دوزخيان جدا مىشوند .\r\n«  هذا يَوْمُ الْفَصْلِ الَّذِي كُنْتُمْ بِهِ تُكَذِّبُونَ  - اين همان روز جداسازى ( و داورى ) است كه دروغش مىپنداشتيد . » در اين آيه اشاره‌اى صريح است كه تكذيب است كه آنها را به عدم تحمّل مسئوليّت ، بلكه به ظلم و جور واداشته ، و طبيعى است انسانى كه احساس نكند كه او را به سبب كارهاى بدش مجازات خواهند كرد ، به آن كارها ادامه مىدهد ، و از اين ديدگاه ايمان به آخرت همانا سنگ بنيادى و شالودهء توازن فكر و رفتار انسان است .\r\n[ 22 - 23 
  ] آن گاه خدا فرمان مىدهد كه نافرمانان را با يكديگر گردآورند و به دوزخ افكنند ، و آنها سه نوعند :\r\n1 - ستمكاران ، كه كسانى هستند كه هم به خود و هم به ديگران ستم كرده‌اند .\r\n2 - خدايان دروغين كه ستمگران آنها را به جاى اللَّه به پرستش گرفته‌اند ، همچون بتهاى بىجان / 211 و بتهاى متحرّك ، مانند طاغوتها ، و صاحبان مال ، و عالمان بد .\r\n3 - زوجها ، يكى از مفسران گفته است : مقصود از كلمهء « ازواج » همان معنى ظاهر آن است كه زوجه ( همسر ) باشد ، و اين بدان معنى است كه زن نمىتواند عدم تحمّل مسئوليّت را چنين توجيه كند و بهانه آورد كه شوهرش نمىپذيرفته يا به دو اجازه نمىداده است ( كه مسئوليّت را بپذيرد ) و از اين رو وى نيز عذاب خواهد ديد و با شوهرش به دوزخ مىرود .\r\nبراى اين كلمه تفسيرى ديگر نيز آمده و آن اين است كه : مقصود از « ازواج » همان اشباه و نظائرند ، بدين معنى كه هر گروهى كه با گروهى ديگر در\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nكارى كه انجام مىدهد تجانس پيدا كند با همان گروه در روز قيامت برانگيخته و به حساب كشانده مىشود ، مانند ميگساران و سخن‌چينان كه در قيامت با امثال خود محشور خواهند بود .\r\nبه نظر مىرسد كه ازواج « - جفتها » نظائرى هستند كه مكمّل يكديگرند ، چنان كه به دو لنگه كفش و نعلين جفت گويند ، زيرا يكديگر را تكميل مىكنند و چيزى واحد را تشكيل مىدهند ، و از اين جا در واقع كلمهء ازواج « جفتها » شامل كسانى مىشود كه بر ستم خاموشى گزيده و به اعمال ستمگران راضى شده‌اند زيرا ستم به اضافهء خاموشى گزيدن در برابر آن و رضامندى نسبت بدان يكديگر را تكميل مىكنند و واقعيّت ستم و عقب‌ماندگى و وحشت ( ترور ) را به وجود مىآورند ، و اگر اين تفسير درست باشد پس قرآن مردم را به سه گروه تقسيم كرده است :\r\nنخست : رهبران ظلم و جور و آنچه از بتهاى بىجان نشانه و مظهر آنهاست .\r\nدوم : پيروان رهبران ظلم ، و دنباله روان آنها كه ظلم را به مرحلهء اجرا در مىآورند ، مانند ارتش و دستگاههاى اطلاعاتى و امنيّتى و تبليغاتى و . . . و . . .\r\nسوّم : خاموشان در برابر طاغوتها و ياران آنها كه از ديگر مردمانند . اينان همه گرد مىآيند و به امر خدا به دوزخ رانده مىشوند ، و اين وقتى است كه خدا در روز قيامت گويد :\r\n«   احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ * مِنْ دُونِ اللَّهِ   - آنان را كه ستم مىكردند و همپايگانشان و آنهايى را كه به جاى خداى يكتا مىپرستيدند گردآوريد . » / 212 از اين آيه - همانند بسيارى آيات ديگر - در مىيابيم و الهام مىگيريم كه بزرگترين چيزى كه در روز قيامت از مردم باز مىپرسند ولايت است ، پس مردم در مورد رهبرييى كه از آن پيروى مىكردند ، و خدايانى كه به جاى خداى يكتا مىپرستيدند ، چون طاغوت سياسى و فرهنگى و اقتصادى ، و در نتيجه نظامى اجتماعى كه بدان گردن نهاده بودند ، مسئولند و بازخواست مىشوند .\r\n«  فَاهْدُوهُمْ إِلى صِراطِ الْجَحِيمِ  - همه را به راه جهنّم راه بنماييد . »\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nشايد از اين گفتهء خداى تعالى كه گويد : «  فَاهْدُوهُمْ  - آنها را راه بنماييد » دريابيم كه كسانى كه ذكرشان پيش از اين گذشت ، در آخرت از لحاظ جسمى نابينا به دوزخ رانده مىشوند و اين نابينايى جسمى تبلور و نمايشى از نابينايى و فقدان بصيرتى است معنوى كه خود در دنيا براى خويشتن برگزيده بودند .\r\nو در اين باره گفتهء خداى تعالى چنين است كه : «  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  - و هر كه در اين دنيا نابينا باشد ، در آخرت نيز نابينا و گمراه‌تر است » . « 5 » پس در اين صورت نياز دارند كه كسى آنها را به راه دوزخ راهنمايى كند و آنها را به جايى بكشاند كه سرنوشتشان مقرر داشته است .\r\n[ 24 
  ] ولى آيا همه چيز پايان مىيابد ؟ هرگز . . . بلكه آنها را براى حسابرسى نگه مىدارند ، و حساب بارزترين جلوه‌نماييهاى عدالت الهى و مسئوليّت بشرى است . آن گاه از يك طرف نافرمانان وارد دوزخ مىشوند در حالى كه به عدالت خدا قانع شده‌اند و اين سرنوشتى است كه به عنوان نتيجهء عملشان حاصل آمده نه نتيجهء ظلم ، و از طرف ديگر نسبت به مسئوليّتى كه در دنيا آن را انكار كرده‌اند به علم يقين مىرسند .\r\n«  وَ قِفُوهُمْ إِنَّهُمْ مَسْؤُلُونَ  - و نگه‌داريدشان ! بايد بازخواست شوند . » دربارهء انديشه‌ها ، و گفته‌ها ، و كارهايشان ، و پيش از تمام اينها دربارهء امامشان و خط دينى و سياسى ، كلّى آنها .\r\n[ 25 
  ] نخستين سؤالى كه متوجّه آنهاست اين است :\r\n/ 213 «  ما لَكُمْ لا تَناصَرُونَ  - چرا يكديگر را يارى نمىكنيد ؟ » عادت آدمى در دنيا اين است كه به ستم و عموم خطاها به پشتگرمى بر ديگران مبادرت مىكند . پاسبانى كه مجاهدان را به زندان مىافكند به سرگروهبان خود تكيه مىكند ، و اين يك به نوبهء خود به رئيس شهربانى اتّكاء دارد ، و همچنين يكى پس از ديگرى به سلسلهء مراتب ، و اين همه يك جا چيزى واحد را تشكيل مىدهد\r\n\r\n\r\n","description":"","footnote":"\r\n( 5 ) - الاسراء / 72 ؛\r\n","page_name":" 205 ","page_number":205},
  {"content":"\r\n\r\nكه سازمان امنيّت يا حزب حاكم خوانده مىشود كه افراد آن در ستمگرى به يكديگر تكيه مىكنند .\r\nامّا در روز قيامت سببهاى پيوستگى و روابط اين افراد - چنان كه اين آيه كريم عنوان كرد - از يكديگر مىگسلد ، و اين انديشه تنها در سطح آن روز وقتى كه منظره‌اى از آن را مشاهده كنيم براى ما سودى ندارد ، بلكه بر ما واجب است كه در دنيا - بر اساس همين شناخت - به كسى با پشتگرمى به ديگر كس ستم نكنيم .\r\n[ 26 
  ] بيقين كسانى كه ما در ستم كردن خود بدانها تكيه مىكنيم در آخرت هيچ سودى به ما نمىرسانند و حتى به خود نيز سودى نمىبخشند ، زيرا در برابر ارادهء ربّانى كه در طول زندگى خود در دنيا به سبب جهلشان از آن سر مىتافتند ، كاملا تسليم خواهند شد ، و اين اشاره‌اى به حكمروايى مستقيم پروردگار در آن روز است .\r\n«  بَلْ هُمُ الْيَوْمَ مُسْتَسْلِمُونَ  - نه ، امروز همه تسليم شوندگانند . » و هر كس كه به دلخواه خود به ارادهء خدا تسليم نشود بيگمان به ناخواه خويش بدان گردن خواهد نهاد .\r\n[ 27 
  ] و از آن جا كه ستمگران و يارانشان به زندگى توجيه ( و افكندن مسئوليّت به گردن ديگران ) خو گرفته‌اند ، و شايد اين كار در پاره‌اى موارد در زندگى دنيا آنها را نجات داده است ، مىكوشند در آخرت نيز بدان وسيله چنگ زنند ، بدين طمع كه از مسئوليّت وارهند ، و در نتيجه از پاداش و عدالت الهى بگريزند ، امّا از كجا چنين امرى براى آنها ميسّر شود ؟\r\nقرآن نمودارى از سرزنش به يكديگر و كوشش براى توجيه و افكندن مسئوليّت به گردن ديگران را از خلال نمايش شگفت‌انگيز زيباى خود از گفتگويى / 214 كه ميان مستضعفان و مستكبران ، پيروان و پيروىشدگان مىگذرد ، تصوير مىكند .\r\n«  وَ أَقْبَلَ بَعْضُهُمْ  - و روى كنند برخى از آنها ، » كه همان پيروانند . . .\r\n«  عَلى بَعْضٍ  - به برخى ديگر ، »\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكه همان پيروىشدگان و پيشوايان ستم هستند - چنان كه به نظر مىرسد - . . .\r\n«  يَتَساءَلُونَ  - و از يكديگر بپرسند . » براى شناختن مسئول ظلم ، و در نتيجه آگاه شدن از سرنوشتى بد كه همه بدان دچار شده‌اند .\r\n[ 28 
  ] امّا مستضعفان مستكبران را قرار مىدهند :\r\n«  قالُوا إِنَّكُمْ كُنْتُمْ تَأْتُونَنا عَنِ الْيَمِينِ  - گويند : شما بوديد كه از در نيكخواهى بر ما در مىآمديد . » اين جا پيروان مىكوشند كه مسئوليّت را از شانه خود به دو عذر و بهانه فروافكنند :\r\nنخست : مىگويند ما در جستجوى كفر و ستم نبوديم و به دنبال اين دو بدى نمىگشتيم ، بلكه شما بوديد كه اين بار گناه را بر دوش ما نهاديد ، شما بوديد كه بر ما درآمديد و ما نزد شما نيامده بوديم .\r\nدوم : اينان بدين گفتهء خود « عن اليمين - از در قدرت » ادّعا مىكنند كه به پيروى از ستمكاران مجبور بوده‌اند ، و شايد اليمين اشاره به قوّت باشد نه به سوى راست كه مخالف سوى چپ است ، و قرآن اين كلمه را براى تعبير از قوّت به كار برده است . خداى تعالى گويد : «   وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ   - اگر ( پيامبر ) پاره‌اى سخنان را به افتراء بر ما مىبست * با قدرت او را فرو مىگرفتيم » ، « 6 » « اليمين » يعنى قوّت ، و از آن رو كلمهء يمين ( به معنى سمت راست ) براى تعبير / 215 از قوّت به كار رفته كه قوّت انسان به عادت در سمت راست او نمودار مىشود .\r\n[ 29 - 30 
  ] در برابر اين موضعگيرى مستضعفان بر ضد مستكبران آنها نيز از خود دفاع مىكنند ، و در دفاعشان بيانى از واقعيّت چنان كه بوده است وجود دارد ،\r\n\r\n\r\n","description":"","footnote":"\r\n( 6 ) - الحاقّة / 44 - 45 .\r\n","page_name":" 207 ","page_number":207},
  {"content":"\r\n\r\nهم چنان كه در اتّهام اينان اشاره‌اى به روش طاغوتان و گردنكشان در گمراه ساختن مردم موجود است .\r\nپس پيشوايان كفر و ستم از خود به دو امر رفع تهمت مىكنند كه بر محور اشاره به آمادگى براى انحراف در وجود انسان دور مىزند :\r\nنخست : «  قالُوا بَلْ لَمْ تَكُونُوا مُؤْمِنِينَ  - گويند : نه ، شما ايمان نياورده بوديد . » و هنگامى كه انسان به عقيده‌اى مؤمن و به مبدئى ملتزم و پايبند نباشد با سستى عزم و ضعف اراده و خلأ فرهنگى و رهبرى در درون خود به سر مىبرد ، و در معرض انحراف قرار مىگيرد ، اوّلا : براى آن كه گردنكشان انواع گوناگون فشار را بر او وارد مىسازند تا او را تسليم خواستهاى خود كنند ، او را تشويق و ترغيب مىكنند و بر او منّت نهند ، سپس تهديدش مىكنند و بيمش مىدهند ، آن گاه گمراهش مىكنند و فريبش مىدهند ، و چگونه - بدون ايمان به خدا و اطمينان به يارى او - در برابر اين همه فشار پايدارى ورزد و استوار بماند ؟ ثانيا : بر بشر محال است كه به طبع خود در خلأ به سر برد ، پس اگر مثلا به اسلام عقيده نداشته باشد و مال و نيروها و امكانات خود را براى آن صرف نكند ، بيگمان به مبدئى ديگر معتقد خواهد شد و نيروهاى خود را در راه آن اعتقاد به كار خواهد برد . در حديث از امام باقر ( ع ) آمده است كه گفت :\r\n« هيچ بنده‌اى نيست كه از صرف كردن مالى در راهى كه موجب خشنودى خداست بخل ورزد مگر آن كه به بلايى دچار شود كه چندين برابر آن را در راهى كه موجب خشم خداست صرف كند » . « 7 » امّا مؤمن با اعتقاداتى كه باطل كنندهء ايمان اوست مىستيزد و در برابر افكار توجيهى و دفع مسئوليّت و فرهنگ منفى گرايى به وسيلهء فرهنگ رسالتى پايدارى مىورزد ، و پيوستن به حزب شيطان و رهبرى / 216 طاغوت را با پيوستن به حزب اللَّه و\r\n\r\n\r\n","description":"","footnote":"\r\n( 7 ) - بحار الانوار ، ج 78 ، ص 173 .\r\n","page_name":" 208 ","page_number":208},
  {"content":"\r\n\r\nرهبرى رسالتى رد مىكند و نيرويى مادّى - در كنار نيروى معنوى خود - براى رويارويى با فشارهاى مستكبران پيدا مىكند .\r\nدوم : نفى كردن مستكبران كه تسلّطى داشته‌اند كه پيروان مستضعفشان را به قهر و جبر وادار به پيروى از خود كنند .\r\n«  وَ ما كانَ لَنا عَلَيْكُمْ مِنْ سُلْطانٍ  - و ما را بر شما هيچ تسلّطى نبود ، » در واقع آنچه رفتار گردنكشان و طاغوتان را تكميل مىكند و سامان بخشد همان آمادگى بهره‌دهى موجود در نزد مردم است ، پس طاغوت عاملى برونى براى ظلم و انحراف است ، امّا عامل اساسى در وضع منفى حكمروا در اجتماع ، مانند بيم و نادانى و پراكندگى و ستم اجتماعى نهفته است ، و گرنه خدا هرگز چيرگى و تسلّط تنى از مردم را به صورت تكوينى فرض و مقرّر نكرده است .\r\nسوّم : جامعه‌اى كه افرادش به يكديگر ستم مىكنند ، و توانايش حقوق ناتوانش را مىخورد ، و توانگرش از نيازمندش بهره‌كشى مىكند و بازرگانانش مصرف كنندگانش را غارت مىكنند ، خاكى است مناسب براى پرورش نظامهاى ستمگر ( كه در آن برويند و ببالند ) ، زيرا در جامعه‌اى كه بر پايه ستم بنا شده هيچ كس از گزند ستم در امان نمىماند ، بلكه ميزان ستم هم چنان در آن جامعه بالا و بالاتر مىرود تا به قلّهء خود كه در نظام سياسى نمودار مىشود برسد ، آن گاه دژخيم‌ترين ستمگران امور آن جامعه را به دست مىگيرد ، و مصداق اين آيهء كريم مىشود كه : «  وَ كَذلِكَ نُوَلِّي بَعْضَ الظَّالِمِينَ بَعْضاً  - و بدين سان ستمكاران را به يكديگر وا مىگذاريم » . « 8 » در واقع نظام سياسى سوى برجستهء سكّه است در حالى كه سوى ديگر آن همان انديشه و رفتار و عرف و عادتهاى اجتماعى است .\r\nطاغوت - به نوبهء خود - مىفهمد كه به راستى وجودش قائم به منفى گرايى جامعهء اوست ، و از اين رو به ژرفتر كردن و گسترش اين منفى گرايى\r\n\r\n\r\n","description":"","footnote":"\r\n( 8 ) - الانعام / 129 .\r\n","page_name":" 209 ","page_number":209},
  {"content":"\r\n\r\nمىپردازد .\r\n/ 217 «  بَلْ كُنْتُمْ قَوْماً طاغِينَ  - بلكه شما خود مردمانى نافرمان بوديد . » اين آيه تفسيرى ژرف از اين حكمت معروف به عمل مىآورد كه « هر گونه باشيد به همان گونه بر شما حكم مىرانند » و بسا كه به همين سبب امير مؤمنان ( ع ) در سفارش معروف خود مردم را بر حذر داشته و گفته است :\r\n« امر به معروف و نهى از منكر را وامگذاريد كه بدترين شما حكمرانى بر شما را به دست گيرند » . « 9 » [ 31 
  ] ستمكاران در آن جا ناگزيرند به استحقاق عذاب اعتراف كنند ، و اين همان معناى مسئوليّت در گفتهء خداست كه : «  وَ قِفُوهُمْ إِنَّهُمْ مَسْؤُلُونَ  - نگه‌داريدشان بايد بازخواست شوند . » پس توجيه ( و گريز از مسئوليّت ) در دنيا در آخرت براى انسان سودى ندارد و او را به دوزخ مىافكند .\r\n«  فَحَقَّ عَلَيْنا قَوْلُ رَبِّنا إِنَّا لَذائِقُونَ  - پس گفتهء پروردگارمان بر ما ثابت شد ، اكنون بايد بچشيم . » سخن پروردگار ما پيشتر به گمراهى و نادانى مستكبران ، و عذاب آتش گذشته است ، و براى كسى كه با رسالتهاى پروردگار خود مىستيزد رهيابى به حق امكان ندارد ، زيرا يگانه سرچشمه نور هدايت فضل خداست ، و كسى كه خدا براى او نورى قرار نداده هيچ نورى فرا روى خود ندارد .\r\n[ 32 
  ] آن گاه مستكبران نيز به نوبهء خود بيان مىكنند كه آنها هم گمراه بوده‌اند ، و پيروان مستضعفشان آنها را به گمراهى كشانده‌اند . و بدين سان مستضعفان متحمّل كمال مسئوليّت گمراهى خود مىشوند زيرا از مردانى گمراه پيروى كرده‌اند . آيا از كسى كه گمگشته‌اى را پيروى كرده است انتظار توان داشت كه راه راست را بيابد ؟\r\n«  فَأَغْوَيْناكُمْ إِنَّا كُنَّا غاوِينَ  - ما شما را گمراه كرديم و خود نيز گمراه\r\n\r\n\r\n","description":"","footnote":"\r\n( 9 ) - نهج البلاغه ، وصيّت 47 ، ص 422 ؛ ترجمهء دكتر شهيدى ، ص 321 .\r\n","page_name":" 210 ","page_number":210},
  {"content":"\r\n\r\nبوديم . » ساده‌ترين و روشنترين احكام عقل همانا ضرورت پيروى از راهنمايان راه يافته است ، و بر آن كسانى كه از گمراهان تقليد يا پيروى كرده‌اند پروردگارشان به موجب همين حكم كه عقل به روشنى بسيار آنها را بدان ره نموده است ، احتجاج مىكند .\r\n/ 218 [ 33 
  ] قرآن در ردّ توجيهات آنان و اينان تأكيد مىكند كه ستم ميان مستكبران به سبب ستمگريشان و اجتماع به سبب سكوت و منفى گراييش مشترك است ، و به زودى به سرانجامى واحد ، و پاداشى جامع منجر خواهد شد ، و اين درست همان معنى مسئوليّت است .\r\n«  فَإِنَّهُمْ يَوْمَئِذٍ فِي الْعَذابِ مُشْتَرِكُونَ  - در آن روز همه در عذاب شريكند . » شايد اين آيهء كريم به فكرى مهم اشاره مىكند ، كه - اگر انسان آن را بفهمد و در آن ژرف بينديشد ، و بدان عمل كند - بر اثر آن سزاوار است كه انسان نفس خود را تزكيه كند و بر پايهء ايمان پرورش دهد ، و آن فكر اين است هر كس مسئوليّت را متوجّه نفس خود كند و همواره نفس خويش را متّهم بشمارد ، نقش ديگران هر چه خواهد باشد . و اين از صفات پرهيزگاران است كه امامشان ، امام المتّقين ، على ( ع ) بدين گفته آنان را وصف كرده است :\r\n« موجب آشفتگىشان كارى است بزرگ . از كردار اندك خود خرسندى ندارند ، و طاعتهاى فراوان را بسيار نشمارند . پس آنان خود را متّهم شمارند و از كرده‌هاى خويش بيم دارند . اگر يكى از ايشان را بستايند ، از آنچه ( دربارهء او ) گويند بترسد ، و گويد : ( من خود را از ديگران بهتر مىشناسم و خداى من مرا از خودم بهتر مىشناسد . بار خدايا ! مرا مگير بدانچه بر زبان مىآرند ، و بهتر از آنم كن كه مىپندارند ، و بر من ببخشاى آن را كه نمىدانند . ) » . « 10 »\r\n\r\n\r\n","description":"","footnote":"\r\n( 10 ) - نهج البلاغه ، خطبهء 193 ، ص 304 ؛ ترجمهء دكتر شهيدى ، ص 226 .\r\n","page_name":" 211 ","page_number":211},
  {"content":"\r\n\r\nهنگامى نقش اين نگرش مؤمن را نسبت به نفس خويش مىشناسيم كه طبيعت نفس بشر را كه در توجيه و بهانه‌تراشى به سر مىبرد و براى گريز از بار مسئوليّت مىكوشد شناخته باشيم ، و در يك كلام : بايد بدانيم كه رفتن ستمگران به دوزخ و كشيدن بار عذاب دردناك به وسيلهء آنها ، به معنى برائت و بر كنار ماندن ما نيست ، بلكه دليلى است بر سرانجام يكسان و واحد ، هم براى آنها و هم براى ما ، در صورتى كه در برابر آنها خاموش مانده و از كردارشان خرسند بوده‌ايم .\r\n[ 34 
  ] و حتّى براى آن كه انسان نپندارد كه اين سخن تنها متوجّه گروهى است كه در / 219 روزگاران پيشين بوده و سپرى شده‌اند ، و بويژه كه اشارهء به آنها با ضمير غايب « فإنّهم - پس همانا ايشان » آمده است ، قرآن به سخن خود دربارهء آنها تأكيدى جداگانه مىافزايد و مىگويد اين سرانجام شامل هر تبهكارى مىشود ، پس سرانجام تبهكارى كه با قوانين خدا مخالفت ورزد ، و از هواى نفس پيروى كند ، و خود را بپرستد ، و به ديگران آزار رساند ، عذاب دردناك است .\r\n«  إِنَّا كَذلِكَ نَفْعَلُ بِالْمُجْرِمِينَ  - ما با مجرمان چنين مىكنيم . » [ 35 
  ] اين مجرمان و تبهكاران چه كسانند ؟ و صفاتشان چيست ؟ و ما چگونه از سرانجام دردناك آنها بپرهيزيم و بر كنار مانيم ؟\r\nسياق مطلب در توضيح اين نكته نياز به مقدّمه‌اى براى معرّفى مخالفان اين گروه دارد كه همان پرهيزگاران باشند ، تا صورت قضيّه براى كسى كه خواستار نجات است كامل شود ، و حجّت و گفتهء درست بر منكران ثابت گردد .\r\nبزرگترين ويژگى پرهيزگاران توحيد است ، هم چنان كه شرك به خدا خطرناكترين و مهمترين گناه مجرمان است كه سرسپردن به لا إله الّا اللَّه را رد مىكنند ، و به جاى خدا نظايرى براى ما مىانگارند و به پرستش مىگيرند . در واقع مردود دانستن و نپذيرفتن سلطه‌هاى فاسد ، و نظامهاى منحرف ، و ردّ تقليد كوركورانه از رجال گمراه ، نخستين شرط رسالتهاى خداست .\r\n«  إِنَّهُمْ كانُوا إِذا قِيلَ لَهُمْ لا إِلهَ إِلَّا اللَّهُ يَسْتَكْبِرُونَ  - چون به آنان گفته مىشد كه جز خداى يكتا خدايى نيست تكبّر مىكردند . »\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nپس آنها نه تنها بر خطا بودند بلكه خود را بر حق نيز مىشمردند ، و اگر كسى مىآمد كه خطاى آنها را آشكار كند و توضيح دهد او را ردّ مىكردند ، و غرورشان آنها را به گناه وامىداشت ، و اين از عقده‌هاى روانى خطرناكى است كه بر انسان واجب است از آن بپرهيزد ، زيرا مقياس ايمان به خدا همان سرسپارى به حق است در هر حالى بدان گاه كه حق روشن و معلوم شود ، و گر چه عرف اجتماعى يا اعتقادات و باورهاى فرد و روش پيشين او خلاف آن بوده باشد . شك نيست كه اعتراف آدمى ، خواه فرد يا امّتى ، به خطاى خود كه پيامدش تغييرى است بنيادى در زندگى كارى بسيار دشوار است ، ولى منجر به سرانجامى نيكو / 220 در دنيا و آخرت مىشود ، و از مثالهاى اين حقيقت در سطح امّتها قوم يونس ( ع ) است كه خدا دربارهء آنها گويد : «  فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ  - چرا مردم هيچ قريه‌اى به هنگامى كه ايمانشان سودشان مىداد ايمان نياوردند مگر قوم يونس كه چون ايمان آوردند عذاب ذلّت در دنيا را از آنان برداشتيم و تا هنگامى كه اجلشان فرا رسيد از زندگى برخوردارشان كرديم » . « 11 » و از نمونه‌هاى آن در سطح اشخاص كه دشوارى اين كار را روشن مىكند ، اين داستان مؤثر را از تاريخ ياد مىكنيم . در بحار الانوار آمده است :\r\nاز على بن ابى حمزه روايت شده كه گفت : « دوستى داشتم كه از كاتبان بنى اميّه بود ، وى به من گفت : برايم اجازهء ديدارى از ابى عبد اللَّه ( ع ) بگير ، من برايش اجازه گرفتم ، چون وارد شد سلام كرد و بنشست ، آن گاه گفت : فدايت شوم ! من در ديوان اين قوم بودم ، و از مال دنياى آنها نصيب بسيار بردم ، و در كيفيّت دريافت آن ديده برهم نهادم ، ابو عبد اللَّه ( ع ) گفت : اگر بنى اميّه كسانى را نمىيافتند كه براى آنها نويسندگى كنند و فيء ( عوايد عامّه ) را براى آنها گردآورند ، و به خاطرشان بجنگند ، و گواه آنها باشند ، حقّ ما را نمىربودند ، و اگر\r\n\r\n\r\n","description":"","footnote":"\r\n( 11 ) - يونس / 98 .\r\n","page_name":" 213 ","page_number":213},
  {"content":"\r\n\r\nمردم آنها و آنچه را در دستهاى آنهاست رها كنند ، چيزى جز آنچه به دستشان افتاده نمىيابند . آن جوانمرد گفت : فدايت شوم ، آيا مرا راه بيرون شدن از اين وضع هست ؟ گفت : اگر بگويم آن را انجام مىدهى ؟ گفت : آرى هم چنان مىكنم ، گفت : اموالى را كه از ديوانهاى آنها به دست آورده‌اى كنارى بگذار ، اگر صاحبش را يافتى آن را به دو بازگردان ، و اگر صاحبش را نشناختى از جانب او صدقه بده ، و من ضمانت مىكنم كه بر خداست كه تو را به بهشت ببرد ، ( على بن ابى حمزه ) گفت : آن جوانمرد مدّتى دراز سر به زير افكند : و سپس گفت : فدايت شوم ، چنين كرده‌ام ، ابن ابى حمزه گويد : آن جوان با ما به كوفه بازگشت و چيزى بر روى زمين براى خود باقى نگذاشت ، حتى لباسى را كه بر تن داشت بيرون آورد .\r\n( ابن ابى حمزه ) گويد : ما براى او به تناسب مالى سرشكن كرديم و جامه‌اى برايش خريديم ، و خرج معاشى به دو داديم » . « 12 » [ 36 
  ] از آن جا كه عمل به مضامين توحيد اين چنين دشوار است ، مىبينيم بسيارى از مردم در برابر اندرز تكبّر مىورزند و به موعظه گوش نمىدهند ، و غرور و تكبّر آنها را به گناه مىكشاند ، و حتى صاحب رسالت را به بىارزشترين تهمتها متّهم مىكنند ، چنان كه دربارهء پيامبران گفتند كه ايشان شاعرانند ( و بدين وسيله حكمت آموزى و رهنمايى را از ايشان نفى كردند ) / 221 سپس گفتند كه ايشان به يقين ديوانه‌اند ، هم چنان كه پيامبران را به رياست دوستى متّهم كردند و مدّعى شدند كه دعوت ايشان به سوى خدا جز وسيله‌اى براى فرمان راندنشان بر اينان نيست .\r\n«  وَ يَقُولُونَ أَ إِنَّا لَتارِكُوا آلِهَتِنا لِشاعِرٍ مَجْنُونٍ  - و مىگفتند : آيا به خاطر شاعرى ديوانه خدايمان را ترك گوييم ؟ » اين چنين ضرورى است كه اهل رسالت دشواريهاى اصلاح حقيقى را كه در توحيد تجسّم يافته بشناسند ، و گردنه‌هايى را كه در راه وصول بدان فرا روى ايشان قرار مىگيرد بفهمند تا هنگامى كه در آغاز كار با ردّ افراد برمىخورند\r\n\r\n\r\n","description":"","footnote":"\r\n( 12 ) - بحار الانوار ، ج 75 ، ص 375 .\r\n","page_name":" 214 ","page_number":214},
  {"content":"\r\n\r\nدستخوش ترديد و نوميدى نشوند ، چه نظامهاى طاغوتى و حتى برخى از مردم تنها به ردّ دعوت ايشان نخواهند پرداخت ، بلكه شبهه‌هايى در اطراف شخص ايشان برخواهند انگيخت .\r\n[ 37 
  ] بر اهل رسالت واجب است كه مسير حركت خود را بر مقياس حقّ استوار كنند كه همان قرآن و روش پيامبر و اهل بيت او - صلوات اللَّه عليهم - است تا به رسالت خود اعتمادى بيشتر پيدا كنند و خطاهاى خود را بشناسند تا موضعگيرى مردم و نظامها را مقياس شناخت حق نشمارند ، زيرا مردم با نادانى و منفى گرايى نفسانى ، و نظامها با دشمنى ورزيدن خود به زودى گردبادهايى از دشنامها و تبليغات مغرضانه را بر ضد ايشان برخواهند انگيخت .\r\n«  بَلْ جاءَ بِالْحَقِّ  - نه ، ( آن پيامبر ) حق را آورد . » حق خود بر ذات خود دلالت مىكند ، زيرا هر حقّ را حقيقتى است ، و هر چيز صواب و درستى را نورى باشد .\r\nو فرقى است آشكار ميان حقّى كه پيامبر بدان دعوت مىكند و شعرى كه ( مردم را ) به چيزى فرا نمىخواند و جز برانگيختن خيال ، و ترديد افكار شايع ، و تمجيد عادتهاى جاهليّت نيست .\r\nو از آن جا كه مقياس جاهليان حق نيست و همان ميراث و رويدادهاى وقوع يافتهء قديم است تلاقى و انطباقى ميان آنچه از اين دست دارند و رسالت الهى نمىيابند .\r\n/ 222 «  وَ صَدَّقَ الْمُرْسَلِينَ  - و پيامبران پيشين را تصديق كرد . » اصحاب باطل بنا به عادت ادّعا مىكنند كه به رسالتهاى پيشين وابسته‌اند ، در حالى كه به راستى به خواهشها و آرزوهاى خود وابسته‌اند ، و قرآن به آنها پاسخ مىگويد كه اين پيامبر پيامبران پيشين را تصديق مىكند ، پس رسالتش جز تجديد همان رسالتها نيست ، و اگر آنها در وابسته بودن خود بدان رسالتها راست بگويند بيگمان به اين يك نيز ايمان مىآورند .\r\nبا تفكّر در دو آيهء ( 35 - 36 ) مىتوانيم بگوييم كه در اين جا دو سبب\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاصلّى براى كفر اين گروه نسبت به رسالت وجود دارد كه عبارتند از : استكبار نسبت به حق و مقياسهاى نادرست شناخت آن .\r\n[ 38 
  ] در پايان اين درس خدا به كافران و مشركان ( مجرمان ) تأكيد مىكند كه بيگمان به زودى عذاب خواهند چشيد .\r\n«  إِنَّكُمْ لَذائِقُوا الْعَذابِ الْأَلِيمِ  - شما عذاب دردآور خواهيد چشيد . » آيه اشاره مىكند كه خدا مجرمان را با كمال هشيارى و احساس مادّى و معنويشان در محشر برمىانگيزد تا عذاب را با ژرفترين حالتى كه براى انسان امكان دارد بچشند .\r\n[ 39 
  ] و در كنار اين تأكيد بر عذاب ، تأكيدى ديگر بر عدالت الهى مىيابيم كه كيفر به اندازهء اعمال افراد بشر و بلكه خود ، همان اعمال آنهاست .\r\n«  وَ ما تُجْزَوْنَ إِلَّا ما كُنْتُمْ تَعْمَلُونَ  - و جز در برابر اعمالتان كيفر نخواهيد ديد . » اين آيه مسئوليّت كامل نسبت به هر كارى را كه از دست انسان برآيد از گفتار و كردار و رفتار در نفس آدمى ژرف و تأكيد مىكند . پيامبر ( ص ) گويد :\r\n« چون مرا به آسمان برداشتند وارد بهشت شدم و ديدم فرشتگان بنايى برمىآورند و خشتى از طلا و خشتى از نقره مىنهند ، و بسا كه دست نگه مىدارند ، به ايشان گفتم : از چيست كه گاه بنا مىكنيد و گاه / 223 از كار بنا باز مىمانيد ؟\r\nگفتند : براى آن كه مصالح به ما برسانند ، گفتم : مصالح شما چيست ؟ گفتند :\r\nاين گفتهء مؤمن در دنيا كه گويد : « سبحان اللَّه ، و الحمد للَّه ، و لا إله الّا اللَّه ، و اللَّه أكبر » چون اين سخن را بگويد بنا را مىسازيم و چون بازماند ما نيز از كار باز مىمانيم » . « 13 » كسى كه اين حقيقت را احساس كند كه آينده‌اش در گرو كردار اوست تمام كوشش خود را براى درست سازى و استوارى و بناى آن آينده مطابق آنچه\r\n\r\n\r\n","description":"","footnote":"\r\n( 13 ) - بحار الانوار ، ج 93 ، ص 169 .\r\n","page_name":" 216 ","page_number":216},
  {"content":"\r\n\r\nخداى سبحان اراده كند ، صرف خواهد كرد .\r\n/ 224\r\n\r\n[ سوره الصافات ( 37 ) : آيات 40 تا 70 
  ]\r\nإِلاَّ عِبادَ اللَّهِ الْمُخْلَصِينَ ( 40 ) أُولئِكَ لَهُمْ رِزْقٌ مَعْلُومٌ ( 41 ) فَواكِهُ وَ هُمْ مُكْرَمُونَ ( 42 ) فِي جَنَّاتِ النَّعِيمِ ( 43 ) عَلى سُرُرٍ مُتَقابِلِينَ ( 44 )\r\nيُطافُ عَلَيْهِمْ بِكَأْسٍ مِنْ مَعِينٍ ( 45 ) بَيْضاءَ لَذَّةٍ لِلشَّارِبِينَ ( 46 ) لا فِيها غَوْلٌ وَ لا هُمْ عَنْها يُنْزَفُونَ ( 47 ) وَ عِنْدَهُمْ قاصِراتُ الطَّرْفِ عِينٌ ( 48 ) كَأَنَّهُنَّ بَيْضٌ مَكْنُونٌ ( 49 )\r\nفَأَقْبَلَ بَعْضُهُمْ عَلى بَعْضٍ يَتَساءَلُونَ ( 50 ) قالَ قائِلٌ مِنْهُمْ إِنِّي كانَ لِي قَرِينٌ ( 51 ) يَقُولُ أَ إِنَّكَ لَمِنَ الْمُصَدِّقِينَ ( 52 ) أَ إِذا مِتْنا وَ كُنَّا تُراباً وَ عِظاماً أَ إِنَّا لَمَدِينُونَ ( 53 ) قالَ هَلْ أَنْتُمْ مُطَّلِعُونَ ( 54 )\r\nفَاطَّلَعَ فَرَآهُ فِي سَواءِ الْجَحِيمِ ( 55 ) قالَ تَاللَّهِ إِنْ كِدْتَ لَتُرْدِينِ ( 56 ) وَ لَوْ لا نِعْمَةُ رَبِّي لَكُنْتُ مِنَ الْمُحْضَرِينَ ( 57 ) أَ فَما نَحْنُ بِمَيِّتِينَ ( 58 ) إِلاَّ مَوْتَتَنَا الْأُولى وَ ما نَحْنُ بِمُعَذَّبِينَ ( 59 )\r\nإِنَّ هذا لَهُوَ الْفَوْزُ الْعَظِيمُ ( 60 ) لِمِثْلِ هذا فَلْيَعْمَلِ الْعامِلُونَ ( 61 ) أَ ذلِكَ خَيْرٌ نُزُلاً أَمْ شَجَرَةُ الزَّقُّومِ ( 62 ) إِنَّا جَعَلْناها فِتْنَةً لِلظَّالِمِينَ ( 63 ) إِنَّها شَجَرَةٌ تَخْرُجُ فِي أَصْلِ الْجَحِيمِ ( 64 )\r\nطَلْعُها كَأَنَّهُ رُؤُسُ الشَّياطِينِ ( 65 ) فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ ( 66 ) ثُمَّ إِنَّ لَهُمْ عَلَيْها لَشَوْباً مِنْ حَمِيمٍ ( 67 ) ثُمَّ إِنَّ مَرْجِعَهُمْ لَإِلَى الْجَحِيمِ ( 68 ) إِنَّهُمْ أَلْفَوْا آباءَهُمْ ضالِّينَ ( 69 )\r\nفَهُمْ عَلى آثارِهِمْ يُهْرَعُونَ ( 70 )\r\n/ 225\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nمعناى واژه‌ها\r\n45 [ معين 
  ] : آب معين ، آب جارى برآمده از سرچشمه .\r\n47 [ ينزفون 
  ] : يعنى ميگسارى مىكنند امّا در شراب بهشت مستى نيست ، از نزف ، به معنى بيرون رفتن عقل از سر ، يا به معنى يطردون يعنى نوشيدن ايشان دائم است و تا وقتى بخواهند قطع نمىشود .\r\n53 [ لمدينون 
  ] : يعنى به كيفر اعمالمان مىرسيم ، از دانه به معنى حسابرسى كرد و كيفرش داد .\r\n62 [ شجرة الزقوم 
  ] : درختى است با برگهاى خرد و بسيار تلخ در تهامه ، درختى كه در دوزخ مىرويد و ميوه‌اش خوراك دوزخيان است بدان مىماند .\r\n67 [ لشوبا 
  ] : الشّوب آميختن چيزى است به چيزى ديگر كه از آن بدتر است ، و معنى آن شرابى است آميخته و آلوده و دردآلود .\r\n70 [ يهرعون 
  ] : يعنى در تقليد از آنها شتابان مىشوند .\r\n/ 226\r\n\r\nمگر بندگان مخلص خدا\r\n\r\nرهنمودهايى از آيات :\r\nقرآن پس از تكيه بر مسئوليّت در كيفر روز قيامت و قطع بهانه‌هايى واهى كه ضعيف نگاهداشته شدگان بدان متشبّث مىشوند حال بندگان مخلص خدا را\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبيان مىكند ، كسانى كه دوستدارى خود را خالصانه براى رهبرى شرعى خود به كار برند ، و خدا نيز ايشان را از شوائب شرك و آثار فشارهايى كه به دو گونه تقسيم مىشوند پاكيزه ساخت : اوّل : فشار اجتماع كه در همنشين بد جلوه‌گر مىشود ، و دوّم : فشار تاريخى كه در پدران تجسّم يافته است .\r\nاين بندگان مخلص خدا را رزقى است معيّن ( كه قطع نمىشود و همان پاداش اعمال آنان است كه نزد پروردگارشان معلوم است ) ميوه‌ها ( به عنوان رزق مادّى ) و گرامى بودنشان ( به عنوان رزق معنوى ) و اين كه در بهشتهاى پر نعمت بر تختهاى روبروى يكديگر مىنشينند ( به سبب آسودگى خيال به گفت و گو مىپردازند و به لذّت همنشينى سرگرمند ) جامى از چشمهء خوشگوار ميانشان به گردش در مىآيد كه از سفيدى و زلالى مايهء لذّت نوشندگان است و سبب بيمارى و هلاكت نمىشود ، و در كنارشان حورانى قرار دارند كه چون تخم مرغى دور از دسترس هستند ( و چهره‌هايشان از تافتن نور مىدرخشد ) .\r\n/ 227 اين نعمتها هنگامى بر آنان به كمال مىرسد كه از حال همنشينان بد خود كه بيهوده مىكوشيدند آنان را بفريبند آگاه مىشوند ، و پس از آن كه سياق مطلب هلاك آن گروه را به سبب انكارشان نسبت به بهشت بيان مىكند جهت خطاب متوجّه مخلصان مىشود و توضيح مىدهد كه اگر نعمت خدا نبود اينان نيز از هلاك شدگان مىبودند . آن گاه قرآن پس از بيان اقرار اينان كه آيا اگر چنان نبود ما نيز از عذاب كشندگان نبوديم ؟ بر اين منظره پرده مىافكند و يادآور مىشود كه هر آينه چنين توفيقى همان كاميابى بزرگ كه عمل كنندگان بايد براى چنين پاداشى عمل كنند .\r\nاز منظره‌اى ديگر كه درخت زقّوم باشد پرده برمىگيرد كه بر حسب ظاهر همان گناهان دوزخيان است كه در آن جا خوراك آنها مىشود و ( در دنيا ) ابتلايى است براى ستمكاران كه ريشه‌اش در عمق جهنم مىرويد ، امّا شاخه‌هايش در خانه‌هاى آنهاست و ميوه‌اش همانند سر شياطين ( و كسانى كه آنها را در دنيا بدان مىفريفتند ) مىباشند . دوزخيان آنها را چندان مىخورند كه شكمهايشان انباشته\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمىشود ( همان گونه كه مال حرام را در دنيا مىخورند ) ، سپس بر سر آن آبى جوشان مىنوشند كه امعاء آنها را از هم مىگسلد ( همان گونه كه شراب حرام را در دنيا مىنوشيدند ) ، سپس تمامشان به دوزخ باز مىگردند ( و اين همه ) براى آن است كه از پدران خود دنباله روى كردند و بر اثر آنها و به تقليدشان بىهدايت به گمراهه شتافتند .\r\n\r\nشرح آيات :\r\n[ 40 
  ] قرآن پس از سخن گفتن از سرنوشت مجرمان ما را يادآور منظره‌اى درخشان از آخرت مىشود كه بندگان مخلص خدا در بهشت سرشار از نعمتها و رحمت به سر مىبرند ، بهشتى كه آن را بيهوده و رايگان نمىدهند بلكه بهايى دارد و نخستين بهايى كه تصوّر مىشود بنده بدان بهشت را بخرد همانا اخلاص است .\r\nوقتى عمل خود به خود دشوار باشد ، پيداست كه اخلاص در عمل از آن نيز دشوارتر است ، زيرا اخلاص به معنى گسيختن نفسانى و اجتماعى و اقتصادى و سياسى و . . . و . . . از هر چيزى جز خدا براى پايدار بودن بر حقيقت توحيد است .\r\nوقتى انسان براى آن نماز بخواند كه نماز به دو سود مىرساند و مقامش را در ميان مردم بالا مىبرد و به جسم او نيرو مىبخشد و نظاير اينها ، پس او در نتيجهء تأثيرگذارى تعدادى از عوامل و انگيزه‌ها كه او را بدين سمت مىرانند نماز مىگزارد ، و چون اين عوامل از ميان بروند و عوامل و انگيزه‌هايى ديگر پيدا شود ، مسير نماز نيز معكوس مىشود ، چنان كه / 228 اگر خود را در كشورى بيگانه بيابد كه مردمش نماز نمىگذارند ، يا نمازگزارى به سبب خواب آلودگى شديد يا سرما يا گرما براى او دشوار باشد ، بيگمان آن را ترك مىكند و چه بسا كه با آن بستيزد ، زيرا كسى كه براى خشنود ساختن مردم نماز مىگزارد ، به زودى وقتى خشنودى مردم را در نوشيدن شراب ببيند شراب هم خواهد نوشيد ، و از اين خاستگاه است كه اخلاص در عمل از خود عمل و مقدار آن مهمتر است .\r\nامام على ( ع ) گويد :\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n« پاكسازى و بىغش ساختن عمل از خود عمل بهتر است » . « 14 » و نيز گويد ( ع ) :\r\n« پاكسازى عمل دشوارتر از خود عمل و خالص سازى نيّت از فساد و تباهى بر اهل عمل از طول جهاد دشوارتر است » . « 15 » اخلاص آن است كه در هر شرايطى و با نيّتى صافى دور از تأثيرپذيرى از عوامل مخالف با كردار عمل كنى ، و اين مرتبه‌اى است كه هيچ كس بدان نمىرسد مگر وقتى كه شخصيّت او ( از لحاظ فرهنگ و رفتار ) متناسب و هماهنگ با ارزشهاى مكتبى درست باشد ، نه با شرايط و فشارها يا عكس العملها و مصلحت سنجى .\r\nشايد براى اين است كه قرآن گويد « المخلصين - خالص شدگان » به فتح لام ( كه اسم مفعول است ) نه المخلصين به كسر لام ، و قرآن اين صيغه را هرگز ديگر بار به كار نبرده است ، و مخلص كسى است كه خدا او را خالص و ناب ساخته و نفس و زندگيش را از عوامل تأثير گذار و آلودگيها پاك كرده ، تا آن جا كه تمام اعمالش تنها براى خدا كه شريكى ندارد صورت مىگيرد ، و شايد آيهء كريم : «  إِنَّما يَتَقَبَّلُ اللَّهُ مِنَ الْمُتَّقِينَ  - همانا خدا از پرهيزگاران مىپذيرد » « 16 » ما را به همين مفهوم دلالت كند .\r\n/ 229 چيزى كه اسلام پايهء اخلاص را بر آن نهاده همان پيگيرى دائم در آن است ، و گرنه در واقع انسان ، هر انسانى لحظه‌اى دارد كه در آن لحظه عمل و دعاى خود را خالصانه براى خدا انجام مىدهد ، پس يك عمل تنها و جداگانه پذيرفته نمىشود ، بلكه به عموم رفتار و حركت انسان مىپيوندد ، و آنچه در آن شك نيست اين است كه امرى كه يك بار از كسى سرزند جزو صفات او نمىشود مگر آن كه عادت و روش او گردد .\r\n\r\n\r\n","description":"","footnote":"\r\n( 14 ) - بحار الانوار ، ج 71 ، ص 90 .\r\n( 15 ) - بحار الانوار ، ج 77 ، ص 288 .\r\n( 16 ) - المائدة / 27 .\r\n","page_name":" 221 ","page_number":221},
  {"content":"\r\n\r\nپس كسى كه ماه مبارك رمضان روزه مىگيرد ، و در اثناى آن ، يا قبل و بعد از آن از مردم غيبت مىكند و مال حرام مىخورد ، يا بخشى از دين مانند جهاد را ترك مىگويد پرهيزگار نيست ، و روزه‌اش پذيرفته نمىشود و كسى كه صفتش چنين باشد مخلص نيست ، زيرا تأثيرپذيرى او از انگيزه‌هاى غيبت كردن نشان مىدهد كه شخصيّت او آميزه‌اى است از ايمان و كفر ، و در همان حال كه روزه‌اش از پايگاه ايمان در نفس او برمىخيزد ، غيبت كردنش از انگيزه‌هاى كفر سرچشمه مىگيرد .\r\nخدا كسانى را كه ايمان و عمل خود را به معنى پيش گفته خالص كرده‌اند بىحساب وارد بهشت مىكند و ديگران را پس از حسابرسى و پاكسازى به بهشت مىبرد ، و بنا بر اين در اخبار آمده است كه : كسانى از مؤمنان هستند كه صدها سال در دوزخ درنگ مىكنند ، و بعضى از آنان دهها سال ، هر يك به نسبت انحرافش ، و رسوبات كفر كه واجب است پيش از ورود به بهشت از آنها پاك شوند . و در روايت است كه به امام موسى بن جعفر ( ع ) گفتند : در بازار به مردى برخورديم كه ندا مىكرد : من از شيعيان ناب محمد و آل محمدم ، و براى فروش پارچه‌اى بانگ حراج برآورده بود كه : چه كسى افزونتر مىخرد ؟ موسى ( بن جعفر ، ع ) گفت :\r\n« كسى كه اندازه و مرتبهء خود را بداند نادان نمىشود و خود را گم نمىكند ، آيا مىدانيد اين به چه مىماند ؟ اين شخص مىگويد : من مانند سلمان و ابو ذر و مقداد و عمارم ، و با وجود اين در فروش خود مردم را مغبون مىسازد / 230 و عيوب كالا را بر خريدارش مىپوشاند و تدليس مىكند و مشترى آن چيز را به بهايى مىخرد آن گاه ديگرى بر بها مىافزايد و آن را مىخواهد و به دو تعلّق مىگيرد ، سپس چون آن مشترى برود گويد آن كالا را جز بدين مبلغ ، يعنى به كمتر از آنچه او آن را از وى خواسته بود نمىخواهم ، آيا چنين شخصى مانند سلمان و ابو ذر و مقداد و عمار است ؟ به خدا كه بسى بعيد است كه اين شخص مانند ايشان باشد » . « 17 »\r\n\r\n\r\n","description":"","footnote":"\r\n( 17 ) - بحار الانوار ، ج 68 ، ص 157 .\r\n","page_name":" 222 ","page_number":222},
  {"content":"\r\n\r\n«  إِلَّا عِبادَ اللَّهِ الْمُخْلَصِينَ  - مگر بندگان مخلص ( خالص شدهء ) خدا . » [ 41 
  ] قرآن از بخشى از روزى با ما سخن مىگويد كه خدا نصيب مخلصان مىكند و اين نه از باب منحصر بودن نعمتهاست بلكه به عنوان اشاره و ذكر نمونهء آنهاست ، و گرنه در بهشت چيزهاست كه ديده‌اى آنها را نديده و گوشى نامشان را نشنيده و هرگز به ذهن بشر خطور نكرده است .\r\n«  أُولئِكَ لَهُمْ رِزْقٌ مَعْلُومٌ  - كه آنها راست رزقى معيّن . » معلوم ، همان چيز شناخته شده‌اى است كه به شناخت معيّن و مشخّص است ، و پيداست كه روزى مخلصان در بهشت معلوم است و گاهى قطع و گاهى برقرار نمىشود ، و از آن روى معلوم و معيّن است كه پاداش كردار آنان است كه آن نيز نزد پروردگارشان معلوم مىباشد . و گفته‌اند كه معنى اين سخن آن است كه روزى مخلصان چنان كه مىخواهند و به علم خود تصّور مىكنند به طور كامل به آنان مىرسد ، و اين اراده و ميلها به خواست خدا بىدرنگ به ذهن خادمان منتقل مىشود ، و پيش از آن كه مخلصان آنها را بخواهند و مطالبه كنند ، برايشان مىآورند .\r\nپيامبر خدا ( ص ) گفت : «  أُولئِكَ لَهُمْ رِزْقٌ مَعْلُومٌ  - آنها راست رزقى معلوم » يعنى :\r\n« خادمان آن را مىدانند و پيش از آن كه اولياء خدا آن را درخواست كنند ، همان را به نزدشان مىآورند » . « 18 » [ 42 
  ] قرآن براى تشويق ما به اخلاص ، و برانگيختن مخلصان به پايدارى بر آن در شرح اين رزق تفصيل مىدهد :\r\n/ 231 «  فَواكِهُ  - ميوه‌ها . » كه نيازهاى تفنّنى خود را بدان سير و برآورده مىكنند ، امّا دربارهء نيازهاى ضروريشان ، برخى از مفسّران گفته‌اند كه جسمهايشان براى بقا آفريده شده و از اين رو به خوراك نياز ضرورى ندارند ، و احتمال دارد كه فراوانى ميوه نزد ايشان آنان را\r\n\r\n\r\n","description":"","footnote":"\r\n( 18 ) - نور الثقلين ، ج 4 ، ص 403 .\r\n","page_name":" 223 ","page_number":223},
  {"content":"\r\n\r\nاز خوراك ضرورى بىنياز مىسازد ، مگر نه اين كه خوردن در بهشت و سايهء آن دائم و پيوسته است ؟\r\nبزرگترين نعمتى كه مؤمنان مخلص احساس مىكنند و بدين لذّتها مىپيوندد همان كرامت و گرامى بودن نزد خداست ، پس ايشان در حالى كه ميوه‌هاى بهشتى را مىخورند به ژرفى احساس مىكنند كه خدا از ايشان خشنود است .\r\n«  وَ هُمْ مُكْرَمُونَ  - و گرامى داشتگان‌اند . » شايد ما از كلمهء مكرمون چنين دريابيم كه مخلصان را با رزقى معلوم و شناخته شده و معيّن به بهشت در مىآوردند ، ولى خدا هر لحظه آنان را گرامى مىدارد تا از فضل او بيشتر بهره برند . و در حديث آمده است :\r\n« آنان در بهشت ميل به چيزى نمىكنند مگر آن كه ايشان را بدان گرامى دارند » . « 19 » [ 43 
  ] «  فِي جَنَّاتِ النَّعِيمِ  - در بهشتهاى پر نعمت . » و « الجنّة - بهشت » همان بستانهاى پركشت و درخت است ، به گونه‌اى شاخه‌ها و برگها درهم رفته و زمينش زير سايهء برگها پنهان شده ، و اين كلمه مفيد معنى گوناگونى و تنوّع است ، زيرا جنّت بر گونه‌اى واحد از كشت اطلاق نمىشود .\r\nامّا كلمهء « نعيم پرنعمت » همان مبالغه در نعمت است براى بيان فراوانى و نيكويى آن .\r\n[ 44 
  ] و از آن جا كه داشتن مونس و همدم از نيازهاى روانى بشر است ، خدا مؤمنان را به گونه‌اى قرار داده كه در بهشت با يكديگر همدمند و مؤانست مىكنند و در آن جا چنانند كه قرآن آنها را توصيف مىكند :\r\n/ 232 «  عَلى سُرُرٍ مُتَقابِلِينَ  - بر تختهايى كه رو به روى هم‌اند . » [ 45 
  ] در اين حال كه سخن در ميان بندگان خدا دور مىزند و سرگرم گفت و گويند .\r\n\r\n\r\n","description":"","footnote":"\r\n( 19 ) - همان مأخذ .\r\n","page_name":" 224 ","page_number":224},
  {"content":"\r\n\r\n«  يُطافُ عَلَيْهِمْ بِكَأْسٍ مِنْ مَعِينٍ  - جامى از چشمهء خوشگوار ميانشان به گردش درآيد . » آن خوشگوارترين آشاميدنى است ، شراب يا آب يا جز اين دو ، هم چنان كه معين آن است كه به پايان نرسد ، پس گاه چيزى لذيذ است امّا به سرعت تمام مىشود و گاه لذيذ است و پايان نمىپذيرد .\r\n[ 46 
  ] با خوشگوارى آن شراب زيبايى آن و نيز زيبايى جامش براى تأكيد تأثيرش افزوده مىشود ، پس جامش از سيم تابان است .\r\n«  بَيْضاءَ لَذَّةٍ لِلشَّارِبِينَ  - سفيد است و نوشندگانش را لذت بخش . » سفيدى وصفى براى خوشگوار باشد ، در حديث از امام حسن ( ع ) آمده است كه :\r\n« شراب بهشت از شير سفيدتر است » . « 20 » [ 47 
  ] اين شراب از هر عيبى خالى است پس مؤمنان از آن ملول نمىشوند و آن را رد نمىكنند .\r\n«  لا فِيها غَوْلٌ  - نه عقل از آن تباهى گيرد . » غول ، مستى يا طغيانى است كه به نوشندهء مى دست مىدهد و عقل و نيروهاى او را مىربايد ، يا مرضى كه منجرّ به مرگ مىشود ، و از همين مادّه است اغتيال يعنى كشتن در نهان ( ترور ) ، اين از يك سو و از سوى ديگر مؤمنان از شراب بهشت به سبب پايان يافتن يا به ارادهء ديگرى كه بر آنان تحميل گردد محروم و دور نمىشوند .\r\n/ 233 «  وَ لا هُمْ عَنْها يُنْزَفُونَ  - و نه ايشان از آن دور داشته شوند . » و گويند « نزف الماء آب دور شد » هنگامى كه دور شود و از ديده پنهان گردد .\r\n[ 48 
  ] و از نعمتهاى مخلصان همسران پاكيزه در كاخهاست .\r\n\r\n\r\n","description":"","footnote":"\r\n( 20 ) - المجمع ، ج 7 - 8 ، ص 443 .\r\n","page_name":" 225 ","page_number":225},
  {"content":"\r\n\r\n«  وَ عِنْدَهُمْ قاصِراتُ الطَّرْفِ عِينٌ  - زنانى درشت چشم كه تنها به شوهران خود نظر دارند ، همدم آنهايند . » براى « قصر » سه تفسير است :\r\nيكم : قاصرات زنانى باشند كه فقط به شوهران خود نظر دارند ، و در نتيجه گرايش آنها به شوهرانشان محدود و منحصر مىشود ، پس نظرهايشان از غير شوهران خود كوتاه است .\r\nدوم : قاصرة الطّرف زنى است كه موى ابروانش اندك باشد ، و اين از زيبايى زن است .\r\nسوّم : مفسّران گفته‌اند قاصرات الطّرف زنانى باشند كه از روى فروتنى و شرم نظر خود را بر زمين دوزند ، و اين از صفات خوب در زن باشد .\r\nامّا عين جمع عيناء است و عينا زنى است كه چشمش بسيار درشت و سياهى آن بزرگ و سفيديش زياد باشد ، و اين يكى ديگر از صفات زيباى نيكو در وجود زن است . و شايد از اين رو است كه شاعران قديم عرب در غزل خود چشمان زنان را به چشم گاو وحشى « المها » تشبيه مىكردند كه شامل نسبتى از اين صفات بود .\r\n[ 49 
  ] «  كَأَنَّهُنَّ بَيْضٌ مَكْنُونٌ  - همانند تخم مرغهايى دور از دسترس . » مكنون همان محفوظ است ، پس ايشان زنانى محفوظند كه هيچ كس دست بر آنان نسوده است ، و از صفات تخم مرغ اين است كه چون چندتا با هم جمع شود سفيديش چنان افزون مىشود كه نزديك به پرتوافشانى مىگردد ، و در اين تشبيه اشاره‌اى است به زيبايى آن زنان بهشتى .\r\n/ 234 ملاحظه مىشود كه اين آيات كريم به ذكر مجموعه‌اى از غرايز انسان پرداخت كه در ميان آنها غريزه خوردن و نوشيدن و غريزهء جنسى است ، كه انسان موجبات و انگيزه‌هايى درونى و برونى براى سير كردن آنها دارد ، و چه بسا كه آن غرايز را به صورت حرام سير كند ، و اين بيان آيات براى آن است كه ما را بدانچه نزد خداست به طمع افكند ، تا از خوردن چيز حرام آميخته به خوارى ، با ياد آوردن از\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nرزق بهشت و كرامت آنجا ، و از نوشيدن حرام به سبب رغبت به شراب بهشتى ، و از لذّت بردن حرام با ياد آوردن از حوران زيباى بهشت خوددارى كنيم و خود را فراتر از اين آلودگيها بداريم .\r\nدر بيان ستونهاى استوار ايمان بر زبان امام على ( ع ) مطلبى آمده كه بر همين نكته دلالت دارد ، آن جا كه حضرتش گويد :\r\n« آن كه مشتاق بهشت است از شهوتها دست مىكشد » .\r\n[ 50 
  ] قرآن از سويى ديگر بدين مىپردازد كه ما را از حال تكذيب كنندگان رسالتها و نافرمانان نسبت به خدا آگاه سازد تا ما را به اميدوارى به فرمانبردارى و طاعت تشويق كند و اين پروا ما را از نافرمانى بازدارد ، و سياق مطلب از طريق عرضه داشتن گوشه‌اى از گفت و گوى مخلّصان با يكديگر كه بر تختهاى خود نشسته‌اند و به استراحت مىپردازند و از نعمتهاى حاضر و زندگى پيشين سخن مىگويند ، وارد اين موضوع مىشود .\r\n«  فَأَقْبَلَ بَعْضُهُمْ عَلى بَعْضٍ يَتَساءَلُونَ  - رو به يكديگر كنند و به گفت و گو پردازند . » « الاقبال - روى آوردن » در اين جا دلالت بر اشتياق آنان به يكديگر و گفت و گويى كه در ميانشان مىگذرد دارد .\r\n[ 51 
  ] «  قالَ قائِلٌ مِنْهُمْ إِنِّي كانَ لِي قَرِينٌ  - يكى از آنها گويد : مرا همنشينى بود . » « قرين » يعنى رفيق ( و همنشين ) .\r\n[ 52 - 53 
  ] همنشينى كه صالح نبود ، بلكه به دوزخ دعوت مىكرد . شرط حتمى نيست كه دوستى كه در اين آيات مراد قرآن است كسى باشد كه به صراحت اظهار كفر و گمراهى كند و انسان را به ستيزهء با دين و ارتكاب نافرمانى فراخواند ، بلكه معنى آن شامل هر همنشينى مىشود كه دوستى ورزيدن و رفتار يا / 235 گفتار او آدمى را به كفر بخواند .\r\n«   يَقُولُ أَ إِنَّكَ لَمِنَ الْمُصَدِّقِينَ * أَ إِذا مِتْنا وَ كُنَّا تُراباً وَ عِظاماً أَ إِنَّا  \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n  لَمَدِينُونَ   - كه مىگفت : آيا تو از آنها هستى كه تصديق مىكنند * آيا آن گاه كه مرديم و خاك و استخوان شديم ، كيفرمان مىدهند ؟ » « مدينون » يعنى بازخواست مىشويم و پاداش مىبينيم ، و اين اعتقاد همان است كه بشر را به ستم و انحراف مىكشاند ، زيرا به مسئوليّت در برابر گفتارها و كردارهاى خود باور ندارد .\r\n[ 54 
  ] از كامل بودن نعمتها و تمام بودن شادمانيها اين است كه انسان آگاه شود كه از شرّى بزرگ و مهلكه‌اى كه ديگران از آن نجات نيافته‌اند ، نجات يافته است ، چه لذّت بزرگى به كسى دست مىدهد كه كشتى او در پهنهء دريا شكسته شده و امواج خروشان هر كس را كه در آن كشتى بود بلعيده باشند جز او كه به تخته پاره‌اى چسبيده و با امواج دست و پنجه نرم مىكند و به شناورى ادامه مىدهد تا خدا در آخرين لحظه او را نجات مىدهد . وى هر زمان كه اين حادثه را به يادآور بيشتر احساس آسايش خواهد كرد ، و وقتى امواجى را كه آن تخته پاره را دنبال مىكردند به تصوّر درمىآورد ، و مىانگارد كه يارانش را به بانگ بلند مىخواند و آنها به دو پاسخى نمىدادند ، و گواه هلاكت آنها به سبب گمراهيشان بود ، مىخواهد از شادمانى تقريبا به پرواز درآيد . آيا چنين نيست ؟ خدا بدين سان نعمت خود را بر مؤمن تمام و كامل مىسازد و او همنشينان بد را كه در برابر گمراه‌سازى و فشارهاى آنها مقاومت ورزيده است و آنها به دوزخ رفته‌اند و او از آتش نجات يافته است به ياد مىآورد . و اكنون آنها را مىبيند كه با نوميدى به دوزخ سرنگون شده‌اند و او در بهشت از گرامى داشتگان است .\r\n«  قالَ  - گويد ، » به رفيقان مخلص خود .\r\n«  هَلْ أَنْتُمْ مُطَّلِعُونَ  - آيا شما مىتوانيد از بالا بنگريد ؟ » يعنى آيا مىتوانيد خود را با بالا آمدن به رنج افكنيد تا از سرنوشت آن همنشين بد آگاه شويم ؟\r\n[ 55 
  ] ولى او خود از فرط شوقى كه دارد تنها ، بى آن كه منتظر ديگر ياران\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nشود ، به جستجوى آن ( همنشين بد ) مىپردازد .\r\n/ 236 «  فَاطَّلَعَ فَرَآهُ فِي سَواءِ الْجَحِيمِ  - پس از بالا بنگرد و او را در ميان آتش دوزخ بيند . » « فى سواء » يعنى در ميان آن ، آن جا كه عذاب و آتش متمركز شده و آتش از هر سو او را فراگرفته ، هم چنان كه در دنيا به وسيلهء گناهان و نافرمانى احاطه شده بود ، و شايد بالا رفتن در اين جا همان زحمت رفتن به ناحيه‌اى باشد و گرنه اهل بهشت صداى آتش را نمىشنوند .\r\n[ 56 
  ] در آن جا مؤمن ميزان خطرناك بودن دوست بد را كشف مىكند .\r\n«  قالَ تَاللَّهِ إِنْ كِدْتَ لَتُرْدِينِ  - گويدش : به خدا سوگند ، نزديك بود مرا به هلاكت افكنى . » « تردّى » فروافتادن از فرازى است بلند ، و اين اشاره بدان است كه مخاطب در درّه‌اى ژرف از آتش فروافتاده است .\r\n[ 57 
  ] «  وَ لَوْ لا نِعْمَةُ رَبِّي لَكُنْتُ مِنَ الْمُحْضَرِينَ  - و اگر نعمت پروردگارم نبود ، من نيز از احضار شدگان مىبودم . » مراد احضار شدگان در عذاب است ، و اين نعمت الهى در سببهايى نمودار مىشود كه انسان را به نجات از انحراف و در نتيجه نجات از عواقب آن مىكشاند ، مانند عقل و رسالت و ارشاد كنندگان به حق ، و شك نيست كه بزرگترين نعمتهاى خدا بر بشر همان نعمت هدايت است .\r\n[ 58 - 59 
  ] قرآن از زبان مؤمنان اشاره مىكند كه خطرناكترين انديشه‌اى كه منحرفان مىكوشند از طريق آن مردم را گمراه سازند ، و بر مؤمنان تأثير گذارند همان انديشهء انكار آخرت است كه در آن جا پاداش مناسب به هر كس داده مىشود .\r\n«   أَ فَما نَحْنُ بِمَيِّتِينَ * إِلَّا مَوْتَتَنَا الْأُولى وَ ما نَحْنُ بِمُعَذَّبِينَ   - آيا ما را مرگى نيست ؟ * جز آن مرگ نخستين ؟ و ديگر عذابمان نمىكنند ؟ » عذاب بر خطاها و گناهان ؟ !\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n[ 60 
  ] و شايد خدا خود در دل دوستداران بهشتى خويش مىافكند كه براى / 237 آگاهى يافتن از وضع دوزخيان بر دوزخ اشراف يابند تا عميقا لذت هدايت و فرمانبردارى و نعمتها را احساس كنند ، زيرا از خصوصيّات طبيعت انسان اين است كه حقايق را از طريق شناخت اضداد آنها احساس مىكند ، از اين رو مىبينيم كه مؤمن بر همنشينى بد كه در عذاب به سر مىبرد از بالا مىنگرد و در حالى كه به عظمت نعمتهاى خدا بر خود به ژرفى آگاه و هشيار مىشود مىگويد :\r\n«  إِنَّ هذا لَهُوَ الْفَوْزُ الْعَظِيمُ  - هر آينه اين است كاميابى بزرگ . » آرى ، راه حق پر است از گردنه‌ها و دشواريها ولى از آن جا كه به بهشت و خشنودى خدا مىانجامد بهترين راه است .\r\n[ 61 
  ] به عنوان خلاصهء آنچه پيش از اين از يادآورى بهشت و دوزخ گذشت ، قرآن تأكيد مىكند كه هدف درست ، كه عمل كردن براى آن بر انسان واجب است ، همان رسيدن به بهشت است ، زيرا بزرگترين هدفى است كه اگر كسى آن را محقّق سازد به راستى كامياب شده و گرنه هيچ چيزى را تحقّق نبخشيده است . امام على ( ع ) گويد :\r\n« خيرى را كه آتش دوزخ در پى بود خير نتوان به حساب آورد ، و شرّى را كه پس آن بهشت باشد شرّ نتوان وصف كرد ، هر نعمتى جز بهشت خوار است ، و هر بلايى جز آتش دوزخ عافيت به شمار » . « 21 » و خداى تعالى گويد :\r\n«  لِمِثْلِ هذا فَلْيَعْمَلِ الْعامِلُونَ  - عمل كنندگان بايد براى چنين پاداشى عمل كنند . » از انديشيدن در اين آيات كريم در مىيابيم كه انسان در زندگى خود با دو گونه فشار روبرو مىشود :\r\nنخست : فشارى كه از جانب جامعهء معاصر وارد مىشود ، و به صورتى\r\n\r\n\r\n","description":"","footnote":"\r\n( 21 ) - نهج البلاغه ، حكمت 387 ، ترجمهء دكتر شهيدى ، ص 431 .\r\n","page_name":" 230 ","page_number":230},
  {"content":"\r\n\r\nآشكار در / 238 همنشين بد نمايان مىگردد . مثلا اگر مؤمن در اجتماعى زندگى كند كه نمازگزارى را خوار مىانگارند ، پس ناگزير بر اثر فشار آن اجتماع در معرض ترك نماز قرار مىگيرد ، زيرا براى اجتماع - هر اجتماعى باشد - نيرويى است كه همه را به سوى تجانس و سازگارى با خود مىكشاند و ارزشهاى مخصوص به خود را با پرورش و فرهنگ دهى يا با تشويق و ترساندن بر افراد خود تحميل مىكند ، امّا نوك اين سلاح كه اجتماع ضد فرد به كار مىبرد چيست ؟ بيگمان همان دوست و همنشين است كه حلقهء پيوند ميان او و ديگر فرزندان اجتماع است .\r\nبدين سان سزاوار است كه انسان در برابر فشار دوستان و همنشينان خود گرچه به حساب از بين رفتن دوستيشان باشد ، پايدارى و مقاومت ورزد . و اين امير مؤمنان - عليه السّلام - است كه مىگويد :\r\n« حق دوستى براى من باقى نگذاشت » .\r\n[ 62 
  ] دوم : فشارى كه از جانب نسلهاى پيشين وارد مىآيد ، و اين فشار به صورتى تمركز يافته در پدر جلوه‌گر مىشود ، زيرا انسان نسلهاى پيشين و تاريخ گذشته را نديده است اما از طريق پدر خود به گذشته مربوط مىشود .\r\nبه نظر مىرسد قرآن تا آيهء پيشين دربارهء فشار نوع اوّل با ما سخن مىگفت ، اما بقيهء آيات اين درس اشاره به فشار نوع دوّم دارد ، خداى تعالى گويد :\r\n«  أَ ذلِكَ خَيْرٌ نُزُلًا  - آيا منزلگاه خوردن را اين بهتر است . » يعنى بهشتى كه سرانجام مؤمنان مخلص است .\r\n«  أَمْ شَجَرَةُ الزَّقُّومِ  - يا درخت زقوم ؟ » كه سرانجام تكذيب كنندگان است ؟\r\nو گويى قرآن با اين پرسش كه پس از عرضه داشتن دو گونه سرانجام آمده ، ما را ميان گزينش بهشت / 239 و دوزخ ، با برانگيختن انديشهء ما در جهت پاسخگويى به اين پرسش ، مخيّر مىسازد . امّا دربارهء معنى درخت زقّوم دو تفسير وجود دارد :\r\nنخست : هنگامى كه قريش اين آيه را شنيدند ، گفتند : ما اين درخت را نمىشناسيم ، و ابو جهل به كنيز خود گفت : اى كنيز ! به ما زقّوم بده . آن گاه آن\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nكنيز خرما و كره بياورد ، و ابو جهل به يارانش گفت : با اين زقّوم كه محمد شما را بدان مىترساند زقّوم خوارى كنيد ، وى مدّعى است كه آتش درخت را مىروياند در حالى كه آتش درخت را مىسوزاند . آن گاه خداى سبحان اين آيه را نازل كرد كه :\r\n«  إِنَّا جَعَلْناها فِتْنَةً لِلظَّالِمِينَ  - ما آن درخت را براى ابتلاى ستمكاران پديد آورده‌ايم » . « 22 » دوم : كه نزديكتر به ذهن است ، اين كه انسان در دنيا از اين درخت مىخورد ، ولى احساس نمىكند كه از آن مىخورد ، مگر در آخرت كه خدا پرده از برابر ديدگان او مىگشايد ، و حقايق را به واقع خود مىبيند ، پس دروغگويى ، و خوردن اموال مردم ، و مىگسارى . . . همهء اينها برگى از درخت زقّوم است كه دوزخيان از آن خوراك مىخورند .\r\nدر سورهء واقعه كه به بخشى از موضوع اين سوره مىپردازد ، اشاره‌اى روشن بدين معنى شده است و خداى تعالى گويد : «      ثُمَّ إِنَّكُمْ أَيُّهَا الضَّالُّونَ الْمُكَذِّبُونَ ، لَآكِلُونَ مِنْ شَجَرٍ مِنْ زَقُّومٍ * فَمالِؤُنَ مِنْهَا الْبُطُونَ * فَشارِبُونَ عَلَيْهِ مِنَ الْحَمِيمِ * فَشارِبُونَ شُرْبَ الْهِيمِ      - آن گاه شما ، اى گمراهان تكذيب كننده * از درخت زقّوم خواهيد خورد * و شكمهاى خود را از آن پر خواهيد كرد * و بر سر آن آب جوشان خواهيد نوشيد » . « 23 » سپس اين معنى را در بخش پايانى آن سوره تأكيد مىكند ، آن جا كه خداى عزّ و جلّ تكذيب كنندگان قرآن و گمراهان را مخاطب قرار مىدهد و گويد : «  وَ تَجْعَلُونَ رِزْقَكُمْ أَنَّكُمْ تُكَذِّبُونَ  - و نصيب خود را در دروغ انگاشتن آن قرار مىدهيد » . « 24 » [ 63 
  ] شك نيست كه دروغ و خوردن اموال مردم و ديگر شهوتهايى كه انسان با آنها روبرو مىشود آدمى را بر سر دو راهه ، ميان حق و باطل ، و بهشت و دوزخ قرار مىدهد و در نتيجه انسان در برابر آنها مورد امتحان و آزمون قرار مىگيرد ، و\r\n\r\n\r\n","description":"","footnote":"\r\n( 22 ) - المجمع ، ج 7 - 8 ، ص 446 .\r\n( 23 ) - الواقعة / 51 - 55 .\r\n( 24 ) - الواقعة / 82 .\r\n","page_name":" 232 ","page_number":232},
  {"content":"\r\n\r\nهمچنين شك نيست كه اين امور ، همچون درخت زقّوم / 240 كه نمودار حقيقى اين نافرمانيهاست زشت و ناگوار است ، ولى انسان خود را در اين باب به نادانى مىزند يا از آن غفلت مىورزد و با سيل شهوتهاى خود پيش رانده مىشود تا با گناهانش درختان زقّوم را كه خوراك او در آخرتند بكارد .\r\n«  إِنَّا جَعَلْناها فِتْنَةً لِلظَّالِمِينَ  - ما آن درخت را براى ابتلاى ستمكاران پديد آورديم . » امّا مؤمن بدان مبتلا و فريفته نمىشود ، بلكه با ايمان خود از حضيض نافرمانى فراتر مىرود تا با انجام دادن اعمال نيك بهشتهايى پهناور براى خود بكارد .\r\n[ 64 
  ] قرآن پس از اشاره به درخت زقّوم و طبيعت فريباى آن در دنيا تصويرى از واقعيّت آن در آخرت ، آن جا كه پاداش با كردار انسان همانندى دارد براى ما ترسيم مىكند .\r\n«  إِنَّها شَجَرَةٌ تَخْرُجُ فِي أَصْلِ الْجَحِيمِ  - همانا درختى است كه از اعماق جهنّم مىرويد . » و روايت شده است كه :\r\n« خداى تعالى ايشان - يعنى دوزخيان - را گرسنه مىكند تا از شدّت گرسنگى عذاب آتش را فراموش كنند ، آن گاه نزد مالك دوزخ بانگ و فرياد برآورند ، و او در حالى كه ابو جهل با ايشان است آنها را به سوى آن درخت مىبرد و از آن مىخورند و شكمهايشان چون آب جوشان مىجوشد » . « 25 » در روايتى آمده كه زقّوم درختى است بزرگ براى تمام دوزخيان ، و در هر طبقهء جهنّم شاخه‌هايى دارد كه كسانى كه در دوزخ شكنجه مىشوند از آن مىخورند .\r\n[ 65 
  ] «  طَلْعُها كَأَنَّهُ رُؤُسُ الشَّياطِينِ  - ميوه‌اش همانند سرهاى شياطين\r\n\r\n\r\n","description":"","footnote":"\r\n( 25 ) - نور الثقلين ، ج 4 ، ص 404 .\r\n","page_name":" 233 ","page_number":233},
  {"content":"\r\n\r\nاست . » طلع بساك نورستهء درخت خرماست كه از ميان ليف و سبزينه بيرون مىآيد و / 241 در آغاز ، پيش از آن كه دانه‌هاى غورهء خرما و رطب از هم جدا شوند شبيه غلاف خنجر يا شمشير است ، و شايد از آن رو طلع ناميده شده كه به طلوع هلال ماه شباهت دارد ، يا از آن رو كه نخستين چيزى از ميوه است كه برمىآيد .\r\n[ 66 
  ] و از آن جا كه دوزخيان رنج گرسنگى را مىكشند و چيزى نمىيابند كه بخورند ، بساك و ميوهء زقّوم را مىخورند .\r\n«  فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ  - دوزخيان از آن مىخورند و شكمها را انباشته مىسازند . » همان گونه كه شكمهايشان را در دنيا با حرام انباشتند .\r\n[ 67 
  ] پس از خوردن زقّوم به شدّت احساس تشنگى مىكنند ، و آب مىجويند و مايعات سوزان را مىنوشند تا با آن حرارت آتشهايى را كه خورده‌اند فرونشانند ولى بدين وسيله شكنجه‌اى بر عذابشان مىافزايد .\r\n«  ثُمَّ إِنَّ لَهُمْ عَلَيْها لَشَوْباً مِنْ حَمِيمٍ  - و بر سر آن آميزه‌اى از آب سوزان مىنوشند . » نيز در روايت است كه :\r\n« آن گاه آب مىطلبند و جرعه‌اى آب جوشان كه حرارتش به منتهى درجه رسيده مىنوشند و چون آن را نزديك چهره‌هايشان مىبرند ، رخسارشان كباب مىشود ، و اين است مورد گفتهء خدا : « يشوى الوجوه - چهره‌ها را كباب مىكند » « 26 » و چون به شكمهايشان رسد اندرونشان را بگدازد » « 27 » .\r\n[ 68 
  ] آنها مىپندارند آبى كه مىطلبند آنها را از عذاب و سوزش خلاص مىكند ولى باز به همان عذاب دچار مىشوند .\r\n\r\n\r\n","description":"","footnote":"\r\n( 26 ) - الكهف / 29 .\r\n( 27 ) - نور الثقلين ، ج 4 ، ص 404 .\r\n","page_name":" 234 ","page_number":234},
  {"content":"\r\n\r\n«  ثُمَّ إِنَّ مَرْجِعَهُمْ لَإِلَى الْجَحِيمِ  - سپس بازگشتشان همان جهنّم است . » / 242 شايد اين حالتشان از آزمندى به زقّوم و آب سوزان در دوزخ تجسّمى از آزمندى آنها در دنيا به خوردن مالهاى حرام و استمرار نوشيدن شراب حرام باشد ، كه از اين دو به خدا پناه مىبرم .\r\n[ 69 - 70 
  ] سياق مطلب در پايان به فشار تاريخى تصريح مىكند كه سبب گمراهى بسيارى از مردم مىشود .\r\n«  إِنَّهُمْ أَلْفَوْا آباءَهُمْ ضالِّينَ  - آنها پدران خود را پيش از خود گمراه يافتند . » بر آنها واجب بود كه از پدران گمراهشان پيروى نكنند بلكه خود به جستجوى حق بپردازند ، و اين آيه ما را به ضرورت حركت هشيارانه در زندگى انسان متوجّه مىسازد كه از او مىسزد كه بنگرد و بدان بينديشد و هوشمندانه ملازم حق شود نه بر حسب وراثت و عادت . وانگهى فرد يا اجتماع در نمىيابد كه مسير حركتش خطاست و خدا مىگويد : «  فَلْيَنْظُرِ الْإِنْسانُ إِلى طَعامِهِ  - پس آدمى بايد به طعام خود بنگرد » ، « 28 » يعنى غذاى جسمى و روحى خود تا از سلامت بودن مطمئن شود ، ولى آنها خود را در جستجوى حق به رنج نيفكندند ، بلكه فقط از پدرانشان پيروى كردند و به دنبال آنها رفتند .\r\n«  فَهُمْ عَلى آثارِهِمْ يُهْرَعُونَ  - و بر پى ايشان شتابان رانده مىشوند . » قرآن نگفته است يهرعون ( به فتح اوّل شتابان مىروند ) ، زيرا حركت انسان براى تقليد حركتى ارادى به صورت كامل نيست ، بلكه مجموع انگيزه‌هاى ذاتى ، و فشارهاى خارجى از سوى ديگران است . و اين آيه فشارى را كه پدران بر پسران خود وارد مىسازند تا فرزندانشان از آنها پيروى كنند ، بيان مىكند .\r\nپس در اين صورت بر انسان واجب است كه اين سبب مستقيم را قطع كند ،\r\n\r\n\r\n","description":"","footnote":"\r\n( 28 ) - عبس / 24 .\r\n","page_name":" 235 ","page_number":235},
  {"content":"\r\n\r\nپس وقتى او از قلّهء فشار تاريخى كه در پدران نمودار مىشود تأثير نپذيرد به طبع از نسل پيشتر از آنان نيز تأثير نمىپذيرد ، و وقتى كه از قلّهء فشار اجتماعى كه در همنشينان نمودار مىشود تأثير نپذيرد از اجتماع معاصر نيز تأثير نمىپذيرد ، و فراتر رفتن از اين فشارها همان است كه انسان را به خلوص توحيدى فرا مىبرد .\r\n/ 243\r\n\r\n[ سوره الصافات ( 37 ) : آيات 71 تا 105 
  ]\r\nوَ لَقَدْ ضَلَّ قَبْلَهُمْ أَكْثَرُ الْأَوَّلِينَ ( 71 ) وَ لَقَدْ أَرْسَلْنا فِيهِمْ مُنْذِرِينَ ( 72 ) فَانْظُرْ كَيْفَ كانَ عاقِبَةُ الْمُنْذَرِينَ ( 73 ) إِلاَّ عِبادَ اللَّهِ الْمُخْلَصِينَ ( 74 ) وَ لَقَدْ نادانا نُوحٌ فَلَنِعْمَ الْمُجِيبُونَ ( 75 )\r\nوَ نَجَّيْناهُ وَ أَهْلَهُ مِنَ الْكَرْبِ الْعَظِيمِ ( 76 ) وَ جَعَلْنا ذُرِّيَّتَهُ هُمُ الْباقِينَ ( 77 ) وَ تَرَكْنا عَلَيْهِ فِي الْآخِرِينَ ( 78 ) سَلامٌ عَلى نُوحٍ فِي الْعالَمِينَ ( 79 ) إِنَّا كَذلِكَ نَجْزِي الْمُحْسِنِينَ ( 80 )\r\nإِنَّهُ مِنْ عِبادِنَا الْمُؤْمِنِينَ ( 81 ) ثُمَّ أَغْرَقْنَا الْآخَرِينَ ( 82 ) وَ إِنَّ مِنْ شِيعَتِهِ لَإِبْراهِيمَ ( 83 ) إِذْ جاءَ رَبَّهُ بِقَلْبٍ سَلِيمٍ ( 84 ) إِذْ قالَ لِأَبِيهِ وَ قَوْمِهِ ما ذا تَعْبُدُونَ ( 85 )\r\nأَ إِفْكاً آلِهَةً دُونَ اللَّهِ تُرِيدُونَ ( 86 ) فَما ظَنُّكُمْ بِرَبِّ الْعالَمِينَ ( 87 ) فَنَظَرَ نَظْرَةً فِي النُّجُومِ ( 88 ) فَقالَ إِنِّي سَقِيمٌ ( 89 ) فَتَوَلَّوْا عَنْهُ مُدْبِرِينَ ( 90 )\r\nفَراغَ إِلى آلِهَتِهِمْ فَقالَ أَ لا تَأْكُلُونَ ( 91 ) ما لَكُمْ لا تَنْطِقُونَ ( 92 ) فَراغَ عَلَيْهِمْ ضَرْباً بِالْيَمِينِ ( 93 ) فَأَقْبَلُوا إِلَيْهِ يَزِفُّونَ ( 94 ) قالَ أَ تَعْبُدُونَ ما تَنْحِتُونَ ( 95 )\r\nوَ اللَّهُ خَلَقَكُمْ وَ ما تَعْمَلُونَ ( 96 ) قالُوا ابْنُوا لَهُ بُنْياناً فَأَلْقُوهُ فِي الْجَحِيمِ ( 97 ) فَأَرادُوا بِهِ كَيْداً فَجَعَلْناهُمُ الْأَسْفَلِينَ ( 98 )\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nوَقالَ إِنِّي ذاهِبٌ إِلى رَبِّي سَيَهْدِينِ ( 99 ) رَبِّ هَبْ لِي مِنَ الصَّالِحِينَ ( 100 )\r\nفَبَشَّرْناهُ بِغُلامٍ حَلِيمٍ ( 101 ) فَلَمَّا بَلَغَ مَعَهُ السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى قالَ يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ ( 102 ) فَلَمَّا أَسْلَما وَ تَلَّهُ لِلْجَبِينِ ( 103 ) وَ نادَيْناهُ أَنْ يا إِبْراهِيمُ ( 104 ) قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ ( 105 )\r\n\r\nمعناى واژه‌ها\r\n94 [ يزفّون 
  ] : در رفتن مىشتابند ، زفّ به معنى شتافتن در رفتن براى رسيدن به مطلوب يا انتقام از دشمن و مانند آن است .\r\n/ 245\r\n\r\nما نيكوكاران را چنين پاداش مىدهيم\r\n\r\nرهنمودهايى از آيات :\r\nهنگامى كه قرآن حقيقت يا حكمى را براى ما بيان مىكند ، بىدرنگ ، تنها براى توضيح مثالهايى چند مىزند تا ابعاد حدود موضوع را نيز بيان كند ، و اين بدان دليل است كه ذهن بشر قادر است الفاظ را بگيرد و آنها را از معانى حقيقى خود جدا سازد و نه تنها به الفاظى قشرى و بىاثر تبديل كند بلكه معنيهايى دور از معنى حقيقى بدانها بدهد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nپس براى آن كه بعضى مفسّران قشرى يا برخى از كسانى كه نفسشان از آنها مىخواهد كردارها و انحرافات مردم را توجيه كنند پا به ميدان ننهند كه قرآن بر حسب خواستها و آراء خود تفسير كنند ، پروردگار ما در قرآن حكمت‌آموز هيچ كلمه‌اى را وانگذاشته مگر آن كه آن را با مثالهايى تاريخى توضيح داده كه انكار يا تبديل و تأويل آنها به غير مضمونهاى خود امكان ندارد .\r\nوقتى خدا در درسهاى گذشته ما را يادآور بندگان مخلص خود شد كه بدون حسابرسى وارد بهشت مىشوند ، نياز به مثالهايى تاريخى داشتيم كه ما را به صفات و خطّ / 246 و راه آنان بدين قلّهء سرفراز كاملا آگاه و محيط سازد . پس چه بسا ما خود را از آن مخلصان پنداريم ، يا در دل خود چنان آرزو كنيم . امّا قرآن راه آرزومندى را مىبرد ، آن گاه كه مثالهايى از زندگى پيامبران بزرگ چون نوح و ابراهيم و اسحاق و يعقوب - عليهم السّلام - مىزند و موضعگيريهاى ربّانى ايشان را در ستيزه با بت و طاغوت بيان مىكند ، به ما مىگويد : كسى كه با بت درونى نمىستيزد و هواى نفس خود را بر خاك نمىافكند ، نمىتواند با طاغوتها بستيزد و آنها را بر خاك افكند .\r\nاز آن جا كه اين سوره ، در بخشى از خود ، بيمارى استكبار و بزرگ خويشتنى يعنى مرضى را بررسى مىكند كه مبتلاى بدان به دروغ و تزوير خود را فراتر از حق مىشمارد ، و توضيح مىدهد كه اين بيمارى چگونه انسان را به دوزخ مىكشاند - در برابر استكبار و بزرگ خويشتنى - صفت احسان را نيز توضيح مىدهد . پس در حالى كه اوّلى زياده‌روى در خويشتن دوستى و خودپرستى و چرخيدن بر آن محور است ، دوّمى به معنى دست شستن از آن و هر چيزى است كه انسان در تملّك دارد از توانيها و قدرتها در راه حق و مردم . در واقع احسان برون شدن فرد از خويشتن خويش و درون رفتن او به عرصهء اجتماع است ، و همان گونه كه استكبار و بزرگ خويشتنى انسان را به دوزخ مىبرد ، و مايهء نفرين و لعنت نسلها قرار مىدهد ، بيگمان احسان و نكوكارى به ديگران صاحب خود را وارد بهشت مىكند ، و ياد نيكوى او را جاودانى مىسازد و ستودن او را بر زبان مردم در هر كران\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nو زمان جارى مىكند .\r\nقرآن در اين درس تأكيد مىكند كه نيكوكار در دنيا و آخرت تنها از جانب خدا پاداش نمىيابد ، بلكه ستودن و سپاسگزارى از او چون بوى خوش ميان مردم پراكنده مىشود ، و پروردگار ما اين حقيقت در بيش از دو آيه در مورد پيامبر خود ابراهيم ( ع ) تأكيد كرده و اين امر بر اهميّت نقش احسان در رسالت پيامبران و نبوّت ايشان ( ع ) دلالت دارد .\r\n\r\nشرح آيات :\r\n[ 71 
  ] قرآن پس از آن كه در دو آيهء پايان درس پيشين نقش فشارى را كه از طرف پدران در زندگى نسلهاى بعد وارد مىشود بيان كرد ، در اين جا بيان مىكند كه اين امر مشكل بشر از ديرگاه بوده است .\r\n/ 247 «  وَ لَقَدْ ضَلَّ قَبْلَهُمْ أَكْثَرُ الْأَوَّلِينَ  - و پيش از آنها بيشتر پيشينيان گمراه شده‌اند . » بر اثر همين عامل كه پيروى به خطا از پدران باشد .\r\n[ 72 
  ] ولى خدا انبياء و پيامبران را براى آنان فرستاد تا با هشدار آنها را از سرانجام گمراهى بر حذر دارند ، شايد به حق راه يابند و هدايت شوند .\r\n«  وَ لَقَدْ أَرْسَلْنا فِيهِمْ مُنْذِرِينَ  - و ما هشدار دهندگانى به ميانشان فرستاديم . » [ 73 
  ] امّا آنها هشدارها را تكذيب كردند و با پيامبران جنگيدند ، پس خدا آنها را سرنگون ساخت و آثار و اخبارشان را باقى نهاد تا عبرت كسانى باشند كه پس از آنها مىآيند .\r\n«  فَانْظُرْ كَيْفَ كانَ عاقِبَةُ الْمُنْذَرِينَ  - پس بنگر كه سرانجام آن هشدار داده‌شدگان چگونه بود . » اين مسئوليّت انسان در برابر تاريخ است كه از آن براى زندگى و آيندهء خود بهره جويد . و هنگامى كه خدا از پيامبر خود مىخواهد كه در آن بنگرد ، براى آن است كه هشيارى و آگاهى نسبت به تاريخ به اهل رسالت اعتماد به خود و\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاطمينان به خطّ خويش و بينش در جنبش مىبخشد .\r\nبا انديشيدن در اين آيه‌ها و آيهء بعد مىتوانيم بگوييم كه قرآن دوره‌هاى تمدّن را در اين مقطع مختصر و فشرده مىسازد .\r\n[ 74 
  ] خدا نه تنها به مخلصان بهشت را عطا مىكند ، بلكه در دنيا نيز به آنان يارى مىرساند و از هلاكتها نجاتشان مىدهد .\r\n«  إِلَّا عِبادَ اللَّهِ الْمُخْلَصِينَ  - جز بندگان مخلص خدا . » از اين آيه درمىيابيم : در واقع كسانى كه از انواع عذاب و انتقامهاى الهى نجات مىيابند ، تنها همان مخلصانند ، حتى در احاديث آمده است كه صاعقه‌ها بر مؤمنان يادكننده فرود نمىآيد ، / 248 و معنى اين سخن آن است كه اگر ما مردم را به سه دسته تقسيم كنيم : كافران ، و مخلصان و ديگران كه ميان اين دو دسته‌اند ، تنها مخلصانند كه نجات مىيابند ، امّا كافران جاودانه در دوزخند ، و آنان كه كردار نيك و بد را به هم آميخته‌اند هر يك بر حسب كردار خود عذاب مىبيند .\r\n[ 75 
  ] خدا ، به عنوان نمونه‌اى بر نجات مخلصان ما را يادآور پيامبر خود ، نوح ( ع ) و كسانى مىشود كه همراه او ايمان آوردند ، نوح پروردگارش را ضدّ قوم خود بخواند و او بر آنها طوفان را فرستاد ، كه كسى از آن نجات نيافت مگر نوح و كسانى كه با او ايمان آورده بودند كه در كشتى نشستند ، كسانى كه قرآن آنان را در شمار خانوادهء نوح آورده و در عوض ، كنعان ( پسر نوح ) را بيرون كرده است ، تا ما را رهنمون شود كه نسب و پيوند حقيقى ميان انسان و ديگران همان تجانس ارزشها و عمل در زندگى ميان او و آنان است ، اما اعتبارهاى ديگر همه نادرست است . ابو عبد اللَّه ( ع ) گويد : « همانا خدا به نوح گفت : «  إِنَّهُ لَيْسَ مِنْ أَهْلِكَ  - او از خاندان تو نيست » « 29 » زيرا او مخالف پدر بود و خدا كسانى را كه از نوح پيروى كردند از شمار خاندان او قرار داد » . « 30 » قرآن از آن رو مطلب را با ياد نوح ( ع ) آغاز مىكند كه\r\n\r\n\r\n","description":"","footnote":"\r\n( 29 ) - هود / 46 .\r\n( 30 ) - بحار الانوار ، ج 11 ، ص 305 .\r\n","page_name":" 240 ","page_number":240},
  {"content":"\r\n\r\nاو چنان كه مورّخانش ناميده‌اند دوّمين پدر بشريّت پس از آدم ( ع ) است .\r\n«  وَ لَقَدْ نادانا نُوحٌ فَلَنِعْمَ الْمُجِيبُونَ  - نوح ما را ندا داد و ما چه نيك پاسخ دهنده‌اى بوديم . » امّا نوح ( ع ) هنگامى كه پروردگار عزّ و جلّ خود را ندا داد از او چه مىخواست ؟\r\nبعضى از مفسّران گفته‌اند كه بيگمان او هنگامى كه قومش نافرمانى كردند هلاك آنها را خواست ، و استدلال به گفتهء خداى تعالى از زبان نوح ( ع ) كرده‌اند كه : «  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  - اى پروردگار من ، بر روى زمين هيچ يك از كافران را مگذار » . « 31 » ديگران گفته‌اند كه او از خدا خواست كه او را پس از سالها دعوت و آزادى كه به سبب آن از كافران ديده است از چنگ آنها نجات دهد . شايد اين آيه چنين تفسير شود كه نوح - عليه السّلام - از پروردگار خود درخواست هدايت و تشريف به رسالت را براى نجات دادن مردم درخواست كرد ، چه بسا كه پيامبران ( ع ) مىدانند كه به زودى مبعوث خواهند شد ولى اين آگاهى با / 249 عدم آگاهى آنان از اين كه زمان بعثتشان چه وقت خواهد بود ، منافاتى ندارد ، و از اين رو مىبينيم كه ايشان خود در آغاز تعجّب مىكنند يا مىترسند . پس ندايى كه از جانب راست كوه طور برخاست براى موسى ( ع ) امرى عادى نبود ، و همچنين پيامبر اكرم ما ( ص ) هنگامى كه نخستين بار جبراييل رسالت را بر او فروآورد ، به خانه رفت و جامه بر سر كشيد .\r\nهنگامى كه پيامبران هدايت و بعثت را از پروردگارشان درخواست مىكنند ، خدا درخواستشان را اجابت مىكند و ايشان خود را براى تحمّل مسئوليّتهاى اين كار بزرگ آماده كرده‌اند ، و خداى سبحان به نوح - عليه السّلام - بيش از آن داد كه او خود انتظارش را داشت و شايد اين معنى گفته خداى تعالى باشد كه گويد : «  فَلَنِعْمَ الْمُجِيبُونَ  - چه نيك پاسخ دهنده‌اى بوديم » .\r\n\r\n\r\n","description":"","footnote":"\r\n( 31 ) - نوح / 26 .\r\n","page_name":" 241 ","page_number":241},
  {"content":"\r\n\r\n[ 76 
  ] پس از آن كه خدا نوح را با رسالت مستجاب ساخت و او را در برابر قوم كافرش با طوفان تأييد كرد كه زمين را فرا گرفت چندان كه كوه‌هاى بلند را غرقه ساخت ، نوح و كسانى را كه با او بودند نجات داد .\r\n«  وَ نَجَّيْناهُ وَ أَهْلَهُ مِنَ الْكَرْبِ الْعَظِيمِ  - او و كسانش را از اندوه بزرگ رهانيديم . » [ 77 
  ] شايد خدا از آن رو غرق را اندوه و مصيبت بزرگ ناميده است كه براى انسان بدترين شكل مرگ است چه رسد به آن كه مقدمه‌اى براى شكنجه جاودانى در دوزخ هم باشد ! توجّه دادن قرآن بر اهل نوح ( ع ) هنگام پرداختن به داستانهاى او ، براى آن است كه خدا به وسيلهء آنان نوع بشر را از انقراض محفوظ داشت ، و مهمتر از اين ، پيامبرى و كتاب را كه هر دو ريسمان كشيده شده ميان مردم و پروردگارشان هستند در اين خاندان قرار داد .\r\n«  وَ جَعَلْنا ذُرِّيَّتَهُ هُمُ الْباقِينَ  - و فرزندانش را باقى گذاشتيم . » امام باقر ( ع ) در تفسير اين آيه گفت :\r\n« حق و نبوّت و كتاب و ايمان در فرزندان اوست ، و تمام بنى آدمى كه در زمين هستند همه از فرزندان نوح نيستند ، خدا در كتاب خود گويد : «  احْمِلْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلَّا مَنْ سَبَقَ عَلَيْهِ الْقَوْلُ وَ مَنْ آمَنَ وَ ما آمَنَ مَعَهُ إِلَّا قَلِيلٌ  - از هر جفت نر و ماده دو تا و نيز خاندان خود را در كشتى بنشان - مگر آن كس را كه حكم درباره‌اش از پيش صادر شده باشد - و نيز آنهايى را كه به تو ايمان آورده‌اند . و جز اندكى به او ايمان نياورده بودند » « 32 » و نيز گويد : / 250 «  ذُرِّيَّةَ مَنْ حَمَلْنا مَعَ نُوحٍ  - فرزندان مردمى كه با نوح در كشتى نشانديم » « 33 » » . « 34 » نوح سپرى شد و ياد عطرآميزش با سلام بر او در ميان نسلهاى پياپى باقى ماند .\r\n\r\n\r\n","description":"","footnote":"\r\n( 32 ) - هود / 40 .\r\n( 33 ) - الاسراء / 3 .\r\n( 34 ) - بحار الانوار ، ج 11 ، ص 310 .\r\n","page_name":" 242 ","page_number":242},
  {"content":"\r\n\r\n[ 78 - 79 
  ] «   وَ تَرَكْنا عَلَيْهِ فِي الْآخِرِينَ * سَلامٌ عَلى نُوحٍ فِي الْعالَمِينَ   - و نام نيك او را در نسلهاى بعد باقى نهاديم * سلام بر نوح باد ، در سراسر جهان . » ممكن بود تركيب اين عبارت را بدين صورت بياورد كه : « و تركنا عليه سلاما - و سلامى بر او در نسلهاى بعد باقى نهاديم » . ولى عبارت را به گونه‌اى تركيب كرده است كه كلمهء السّلام كلمه‌اى تمام باشد تا سلام خاصّ براى نوح - عليه السّلام - بر زبان هر خوانندهء قرآن جارى شود .\r\n[ 80 
  ] پروردگار دعاى نوح را از آن رو اجابت كرده است كه وى نيكوكار بود .\r\n«  إِنَّا كَذلِكَ نَجْزِي الْمُحْسِنِينَ  - ما نيكوكاران را چنين پاداش مىدهيم . » و اين پاداش سنّتى است الهى بدين معنى كه به طبع هر كس به مردم نيكى كند مردم از او به ستايش و خير ياد مىكنند ، چه رسد به اين كه خدا بر خود لازم شمرده و متعهّد شده باشد كه نيكوكاران را بدان وسيله پاداش دهد ! در خور توجه است كه خدا پس از ذكر موهبتهاى خود به نوح ( ع ) كه او را نمونه‌اى از بندهء مخلص ساخته و اين موهبتها عبارت است از : پذيرفته شدن دعا ، و نجات او و خاندانش و مؤمنان همراه او ، و مقرّر داشتن و استمرار بشريّت به وجود فرزندان او و استقرار پيامبرى در ميان ايشان و جاودانى ساختن او با ياد كرد نيك بر زبانهاى مردم ، ما را يادآور صفت احسان در وجود او مىشود ، و اين يادآورى براى آن است كه ما را بر تفسير حقيقى اخلاص آگاه سازد ، بدين معنى كه آنچه از توحيد ناب برمىخيزد و به صورت كوشش و كردار درمىآيد از حدّ انجام وظيفه فراتر مىرود و به افزونكارى در خير و احسان تبديل مىشود .\r\n[ 81 
  ] ايمان به خدا بزرگترين انگيزهء انسان به احسان و نيكوكارى است ، و از اين روست كه پروردگار ما نوح را پس از توصيف به احسان ، به ايمان وصف مىكند كه اساس هر خير و فضيلتى است و گويد :\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n/ 251 «  إِنَّهُ مِنْ عِبادِنَا الْمُؤْمِنِينَ  - او از بندگان مؤمن ما بود . » مؤمن از بذل و بخشش و انفاق به ديگران در راه پروردگار خود نمىهراسد ، زيرا مىداند كه آنچه انفاق مىكند به زودى چندين برابر مىشود و به دو باز مىگردد ، و هر چه ايمانش بدين حقيقت افزونتر و ژرفتر شود كه آيندهء او در دنيا و آخرت در گرو كردار و فداكاريهاى اوست احسانش افزونتر مىشود .\r\nبه راستى راه منجرّ شوندهء به احسان ، كه راه كسب دستاوردهاى كلان ، همانند دستاورد نوح ( ع ) است ، همان ايمان به خداى عزّ و جلّ و پاداش افزونتر اوست .\r\n[ 82 
  ] وانگهى نجات دهندهء حقيقى نوح و مؤمنان همراهش كشتيى كه آن را ساخته بودند ، نبود . اگر كافران بر كشتيهايى بزرگتر و بهتر از آن مىنشستند آن كشتيها نمىتوانستند آنها را از غرق شدن در موجى همچند كوه‌ها و آبى كه چون آبشارى از آسمان فرو مىباريد نجات دهند . ايشان تنها به وسيلهء ايمانى كه آنان را از ديگران متمايز مىساخت نجات يافتند . در واقع پروردگار به پيامبر خود و مؤمنان از آن رو فرمود به ساختن كشتى بپردازند كه مسئوليّت انسان در زندگى به اثبات رسد و بر آن تأكيد شود ، و گرنه او قادر بود با يك كلمه از جانب ذات متعال خود آنان را نجات دهد .\r\n«  ثُمَّ أَغْرَقْنَا الْآخَرِينَ  - سپس ديگران را غرقه ساختيم ، » و آنها كافران بودند .\r\n[ 83 
  ] آن گاه قرآن مثالى از ديگران مىآورد ، يعنى از كسانى كه سلام بر پيامبر خود نوح ( ع ) را در ميانشان مرسوم ساخت و باقى نهاد ، و ايشان كسانى هستند از انبياء و پيامبران و صالحان كه امتداد رسالت او را در بشريت در بستر تاريخ تجسّم بخشيدند .\r\n«  وَ إِنَّ مِنْ شِيعَتِهِ لَإِبْراهِيمَ  - و ابراهيم از پيروان او بود . » شيعه كسانى هستند كه از شخص يا خطّى پيروى مىكنند و از اين رو به آنان شيعه ( پيرو ) گويند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n/ 252 مفسّران گويند : ضمير در كلمهء « شيعته - پيروان او » به نوح ( ع ) برمىگردد ، پس معنى آن چنين مىشود كه ابراهيم ( ع ) از كسانى بود كه بر راه او مىرفتند .\r\nو ديگران گويند : اين ضمير به محمّد - صلّى اللَّه عليه و آله - برمىگردد ، و واقع اين است كه پيروى از حق و رفتن بر راه فرستادگان خدا يك حقيقت است ، خواه به نوح ( ع ) يا به محمد ( ص ) يا اوصياء پاكنهاد او نسبت داده شود ، زيرا روش يكى است و راه مستقيم است .\r\n[ 84 
  ] قرآن معنى حقيقى تشيّع را بيان مىكند كه عبارت از مردود شمردن بت داخلى با توحيد ناب ، و طرد بت خارجى با مقاومت در برابر كجروى اجتماعى و سياسى و فرهنگى و جز آن و با وضع موجود است كه صورتى آشكار و ظاهرى از بت داخلى است ، و سپس سرسپردگى به خدا و فداكارى و پايدارى در راه او .\r\nآرى . ابراهيم ( ع ) از پيروان نوح ( ع ) بود ، ولى چگونه بدين مقام و الا دست يافت ؟\r\nقرآن بدين پرسش ما پاسخ مىدهد :\r\n«  إِذْ جاءَ رَبَّهُ بِقَلْبٍ سَلِيمٍ  - آن گاه كه با دلى رسته از ترديد روى به پروردگارش آورد . » او كسى بود كه از تمام بيماريها ، همچون حسد و كينه و بيم و هراس كه قرآن هنگامى كه از هدفهاى بعثت پيامبر محمد ( ص ) با ما سخن مىگويد آنها را « اغلال - بند و زنجيرها » مىنامد ، رسته بود . قرآن مىگويد : «  وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ  - و چيزهاى ناپاك را برايشان حرام مىكند و بارگرانشان را از دوششان برمىدارد و بند و زنجيرشان را مىگشايد » . « 35 » اين بيماريها و بند و زنجيرها در واقع از درخت شرك به خدا شاخه مىزند ، و قرآن آنها را گاه بند و زنجير ، و گاه بيمارى خوانده است ، زيرا\r\n\r\n\r\n","description":"","footnote":"\r\n( 35 ) - الاعراف / 157 .\r\n","page_name":" 245 ","page_number":245},
  {"content":"\r\n\r\nبند و زنجيرها ، و بار گران همانند بيمارى انسان را زمين‌گير مىكند و عقل و نيروهاى نيكوى او را از كار مىاندازد .\r\n/ 253 على بن ابراهيم گويد : «  إِذْ جاءَ رَبَّهُ بِقَلْبٍ سَلِيمٍ  - آن گاه كه با دلى رسته روى به پروردگارش آورد » : يعنى « دل رسته از شك و ترديد » . « 36 » و گويد :\r\n« دل رسته آن است كه خدا را در خود مىيابد و در آن دل جز او احدى نيست » ، « 37 » و اين تفسير با روند آياتى كه از بندگان مخلص و رهايى يافتهء خدا با ما سخن مىگويد تناسب دارد .\r\n[ 85 
  ] و دل هرگز دلى ابراهيمى و زدوده از شرك نمىشود مگر آن كه از عواملى اساسى كه بر آن تأثير منفى مىگذارند فراتر رود و حتّى با آنها مبارزه كند و پايدارى ورزد ، زيرا براى اخلاص و ناب شدن نياز به حقيقتى خارجى دارد كه همان ستيزه و پيكار با شرك است ، و ابراهيم ( ع ) چنين بود ، چه او با كجروى اجتماعى نمودار در خطّ مشركانهء پدر و قوم خود ، و كجروى سياسى كه نمرود سركش آن را مجسّم كرده و خود مظهر آن شده بود ، به پيكار پرداخت .\r\n«  إِذْ قالَ لِأَبِيهِ وَ قَوْمِهِ ما ذا تَعْبُدُونَ  - آن گاه كه به پدرش و قومش گفت :\r\nچه مىپرستيد ؟ » و پرسش او پرسشى استفهامى نبود ، بلكه كجروى اجتماعى موجود را انكار مىكرد ، و بر انسان واجب است كه در برابر پدر و اجتماع خود چنين باشد ، پس كسى كه هر چيزى را از آنها بپذيرد و استقلال خود را در برابر آنها از دست بدهد « سليم » و رسته از ترديد نيست . سليم آن كس است كه خوب را بپذيرد و با آنچه نادرست و منفى است با روشى مناسب معارضه و مبارزه كند .\r\n\r\n\r\n","description":"","footnote":"\r\n( 36 ) - نور الثقلين ، ج 4 ، ص 406 .\r\n( 37 ) - همان مأخذ .\r\n","page_name":" 246 ","page_number":246},
  {"content":"\r\n\r\nپيامبر ، ابراهيم ( ع ) نمونه‌اى است از يك انقلابى رد كنندهء خطاى اجتماعى و خطاى پدران ، و خدا / 254 او را دليل و حجّت بر كسانى مىآورد كه به وسيلهء اين دو عامل خطا راه شرك پيمودند ، و قرآن از آنها چنين سخن مىگويد كه :\r\n«   إِنَّهُمْ أَلْفَوْا آباءَهُمْ ضالِّينَ * فَهُمْ عَلى آثارِهِمْ يُهْرَعُونَ   - آنها پدران خود را پيش از خود گمراه يافتند * و بر پى ايشان شتابان مىروند » ، « 38 » و ابراهيم ( ع ) - بر خلاف آنها - مسئوليّت خود را بر دوش گرفت ، و عقل خود را به كار انداخت و اشخاص و مرده ريگ را به حساب ناچيز شمردن ارزشها تقديس و ستايش نكرد .\r\n[ 86 
  ] آن حضرت ( ع ) به دروغين بودن شريكان برساخته و گمراهى فرهنگى كه اجتماع را به چنان پايان تباهى در كجروى كشانده بود ، راه برد .\r\n«  أَ إِفْكاً آلِهَةً دُونَ اللَّهِ تُرِيدُونَ  - آيا به جاى خداى يكتا ، خدايان دروغين را مىخواهيد ؟ » و « إفك » همان دروغ كلان و گزاف است .\r\nمفسّران گفته‌اند كه مقدّم آوردن كلمهء « إفكا » كه مفعول مطلق است براى توجّه ويژه بدان و براى آن است كه تمام توجيهات و بهانه‌هاى آنها براى پرستش خدايان خطاست و آنها خود جز مردمى دروغگو نيستند .\r\nاين اوج مبارزه و ستيزهء ابراهيم - عليه السّلام - را نسبت به گمراهى متداول و شايع در ميان قومش نشان مىدهد .\r\n[ 87 
  ] آن گاه وى بعد از بيان خطاى شرك ، در حالى كه خداى حقيقى را براى قوم خود بيان مىكند ، از آنها مىپرسد :\r\n«  فَما ظَنُّكُمْ بِرَبِّ الْعالَمِينَ  - به پروردگار جهانيان چه گمان داريد ؟ » حركت ارباب رسالت بدين سان بر ويران كردن انديشه و وضع موجود باطل و ساختن انديشه و نهاد حق به جاى آن دو استوار مىباشد .\r\nپيداست كه ابراهيم ( ع ) با اين سخن قوم خود را به سوى راه درست براى\r\n\r\n\r\n","description":"","footnote":"\r\n( 38 ) - همين سوره ، الصّافات / 69 - 70 .\r\n","page_name":" 247 ","page_number":247},
  {"content":"\r\n\r\nرهايى از فشارهاى شرك ، و روى آوردن به جانب خدا هدايت كرد . پس كسى كه آيات و نشانه‌هاى خدا را تصوّر كند و نامها و صفات او را به ياد آورد / 255 درمىيابد كه ذات متعال او به كفر و شرك بندگان خود رضا نمىدهد و اين گناه را به سختى مجازات مىكند و به كسانى كه با مشركان مىستيزند يارى مىرساند و آنها را پيروز مىكند .\r\nهمچنين گمان مىكنيم كه سخنان مفسّران در اين مورد دربارهء ابعاد « ظنّ گمان » بايد در برگيرندهء تمام ابعاد منظور در اين آيه باشد گرچه هر يك از مفسّران متوجّه بعدى از آن شده و بر آن رفته است كه مراد از « ظنّ » تنها همان است كه او تفسير كرده است .\r\n[ 88 - 89 
  ] از آن جا كه پيامبر خدا ، ابراهيم ( ع ) پاسخ رد شنيد و با آزار قوم خود روبرو شد طرحى براى عملى واقعى ريخت كه رسالتش را از آن طريق با اثرى ژرفتر ابلاغ كند ، و از آن جا كه مىدانست بتها بر باطلند دريافت كه اگر خود به شكستن آنها مبادرت كند زيانى ندارد ، گرچه اجتماع بدين حقيقت قانع نشده باشد .\r\n«   فَنَظَرَ نَظْرَةً فِي النُّجُومِ * فَقالَ إِنِّي سَقِيمٌ   - آن گاه نگاهى به ستارگان كرد * و گفت : من بيمارم . » وى روز جشن قوم خود را به عنوان فرصتى مناسب براى انجام وظيفهء خود برگزيده بود ، و آنان را چنين فريفت كه آشنايى خود را به احوال ستارگان به آنان نماياند ، و اين كار را براى مراعات روش تقيّه و پنهانكارى و پوشاندن اقدامى كه مىخواست بعدا بدان بپردازد ، صورت داد ، و حضرتش ( ع ) در انقلاب خود از عادت اجتماعى متداول كه اعتقاد به ستارگان بود بهره جست ، زيرا قوم او از طريق نگريستن به ستارگان حركات آنها را به فال بد يا نيك مىگرفتند . البته اسلام اعتقاد به گفتهء منجّمان را نهى كرده است مگر آنچه مستند به دليلى خردپسند و نتيجه‌اى عقلانى باشد . امام على ( ع ) گويد :\r\n« اى مردم ، از اخترشناسى بپرهيزيد مگر آنچه به واسطهء آن در صحرا و دريا\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nراه يابند ، زيرا ( آن گونه ) اخترشناسى منجرّ به كاهنى شود ، و اخترشناس چون كاهن ، و كاهن چون ساحر ، و ساحر چون كافر ، و كافر روانهء آتش باشد » . « 39 » پيداست كه دانش اخترشناسى به خودى خود حرام نيست ، بلكه قرار دادن خرافه‌ها و پيشگوييهاى اخترشناسان به جاى رسالتهاى الهى و عمل به « احكام نجوم » به جاى آنها حرام است . در حديث از عبد / 256 الملك بن اعين آمده است كه گفت : به ابى عبد اللَّه ( ع ) گفتم : من گرفتار اين علم ( علم احكام نجوم ) شده‌ام .\r\nحاجت مىطلبم ( و سر كتاب مىگشايم ) و به طالع مىنگرم ، اگر طالع شرّ ديدم مىنشينم ، و به دنبال آن كار نمىروم ، و اگر طالع خير ديدم به دنبال آن كار مىروم .\r\nبه من گفت : آيا حكم ( نجومى ) مىكنى ؟\r\nگفتم : آرى ، فرمود : كتابهايت را بسوزان ! « 40 » حديثى ديگر پشت اندر پشت از آن حضرت - عليه السّلام - آمده است كه چون از او دربارهء اخترشناسى پرسيدند گفت :\r\n« اين دانشى است كه سودهايش اندك است ، و زيانهايش بسيار ، زيرا بدان مقدّر را نرانند و از محذّر بر كنار نمانند ، اگر اخترشناس به خبر بلا را نشان دهد ، گريز از قضا را نتواند به كس امان دهد » ، « 41 » و امام صادق ( ع ) گويد :\r\n« ابراهيم بيمار نبود و دروغ نيز نگفت ، بلكه مرادش آن بود كه در دين ( پيشين ) خود بيمار است و از آن برگشته است » . « 42 » هنگامى كه احاديث وارد شده در تفسير اين آيهء كريم را مىخوانيم ، مىبينيم ، كه بر رفع شبهه‌اى كه مىگويد : تقيّه حرام است ، زيرا تقيّه كننده را وادار به دروغ مىسازد ، تأكيد مىكند و نشان مىدهد كه بر عكس ، تقيّه جزو دين خداست\r\n\r\n\r\n","description":"","footnote":"\r\n( 39 ) - نور الثقلين ، ج 4 ، ص 408 .\r\n( 40 ) - همان مأخذ ، ص 407 .\r\n( 41 ) - همان مأخذ .\r\n( 42 ) - همان مأخذ ، ص 406 .\r\n","page_name":" 249 ","page_number":249},
  {"content":"\r\n\r\nو امامان ( ع ) با قرآن حكمت آموز بدان استدلال كرده‌اند .\r\nابو بصير گويد : امام ابو عبد اللَّه ( ع ) گفت : « تقيّه جزو دين خداست ، به او گفتم : جزو دين خدا ؟ گفت : آرى به خدا ، جزو دين خداست ، و يوسف گفته است : «  أَيَّتُهَا الْعِيرُ إِنَّكُمْ لَسارِقُونَ  - اى كاروانيان ، شما دزدانيد » « 43 » در حالى كه به خدا سوگند خوردند كه آنها چيزى ندزديده بودند ، و ابراهيم گفته است : « إنّى سقيم - من بيمارم » در حالى كه به خدا سوگند / 257 كه بيمار نبود » . « 44 » شايد ابراهيم ( ع ) از آن رو در آن جامعهء كشاورزى كه باور داشت ستارگان تأثيرى قطعى در زندگيش دارند ، به ستارگان نگريست تا به آنان بفهماند كه وى نيز همچون ايشان به ستارگان باور دارد ، و بدين وسيله شبههء بدخواهى و توطئه بر ضدّ بتهايشان را از خود دور سازد تا او را به جبر و زور با خود به جشن نبرند و طرح او را ناكام نگذارند .\r\nشايد از آن رو گفته است « بيمار » كه وى بدون شكستن بتها ، قلبا بيمار بوده ، مگر نه آن كه آن بتها را آشكارا به جاى خدا مىپرستيدند ، پس چگونه وى تا وقتى كه آن بتها را درهم نشكند مىتواند به دل بيمار و اندوهگين و غمزده نبوده باشد ؟\r\nشايد مراد امام صادق - عليه السلام - از اين كه گويد : او در دين خود بيمار بود ، همين نكته باشد ، زيرا شكّ نيست كه ابراهيم ( ع ) مخلص پاك حنيف بود و هموست كه پروردگار دربارهء او گويد : «  إِذْ جاءَ رَبَّهُ بِقَلْبٍ سَلِيمٍ  - آن گاه كه با دلى رسته از ترديدى روى به پروردگار آورد » . « 45 » [ 90 
  ] و در عمل پيامبر خدا در وظيفهء خود كامياب شد ، زيرا آن قوم را به سخن خود مطمئن ساخت و آنان همه به عيدگاه خود رفتند .\r\n«  فَتَوَلَّوْا عَنْهُ مُدْبِرِينَ  - پس از او رويگردان شدند و برگشتند . »\r\n\r\n\r\n","description":"","footnote":"\r\n( 43 ) - يوسف / 70 .\r\n( 44 ) - نور الثقلين ، ج 4 ، ص 406 .\r\n( 45 ) - همين سوره ، الصّافات / 84 .\r\n","page_name":" 250 ","page_number":250},
  {"content":"\r\n\r\nدر اين تعبير به روشنى از دامنهء اطمينان آن قوم سخن رفته چه قرآن وصف برگشتن را دربارهء آنها به كار برده است ، و اگر چنان مطمئن نبودند به پشت سر خود مىنگريستند و در آن صورت چنين توصيفى ( يعنى برگشتن به سوى عيدگاه ) در مورد آنها درست نمىبود . و حركت كامياب و موفّق آن است كه افراد آن بتوانند جنبش خود را چنان مكتوم و پوشيده دارند كه هشيارى و غريزهء پرهيز و احتياط را از دشمن سلب كنند تا ناگهان با ضربت قاطع و سرنوشت‌ساز غافلگيرش كنند ، و در عين حال / 258 هيچ اثرى كه دلالت بر طرح ريزى ايشان كند باقى نگذارند .\r\n[ 91 - 92 
  ] ابراهيم ( ع ) پس از آن كه زمان مناسب و روش موفقيّت آميز را برگزيد ، آهنگ وارد ساختن ضربهء خود را بر وضع فاسد موجود كرد و پنهانى به قرارگاه بتها درآمد و آنها را نابود كرد .\r\n«   فَراغَ إِلى آلِهَتِهِمْ فَقالَ أَ لا تَأْكُلُونَ * ما لَكُمْ لا تَنْطِقُونَ   - پنهانى نزد خدايانشان آمد و گفت : چيزى نمىخوريد ؟ * چرا سخن نمىگوييد ؟ » به راستى كسى كه ارادهء خوردن و سخن گفتن ندارد ، چگونه مىتواند در سطح پروردگار بودن قرار گيرد كه مقتضى قدرت داشتن بر تمام آفريدگان است ؟\r\nدر آغاز اين آيه كلمهء « راغ - پنهانى به پيشروى پرداخت » را مىيابيم كه خدا با آن هجوم ابراهيم بر بتها را تعبير مىكند ، و اين كلمه در پايگاهى و الا از بلاغت و رسايى قرار دارد ، زيرا دو معنى مىدهد كه عبارتند از : مكر ( به كار بردن تاكتيك ) و شدّت عمل ، و ابراهيم ( ع ) چنين بود وى با تكيه به خدا دليرانه و پنهانى پيش مىرود و نمودارها و مظاهر باطل را درهم مىشكند . چنان كه از متون تاريخ معلوم مىشود ، آزر - پدر ابراهيم در پرورش او - نگهدار بتها بود و كليدهاى بتخانه را در دست داشت ، وى هنگامى كه براى شركت در جشن با ديگران مىرفت كليدها را به ابراهيم سپرد ، پس تمام شرايط براى اجراى نقشهء ابراهيم آماده شد .\r\nگفتنى است كه از تاريخ چنين بر مىآيد كه نيروهاى حاكم بر توده‌ها در روزگار آنان دو دسته بوده‌اند : دستهء سدنه و كهنه ( نگهبانان بتها و كاهنان ) كه نمايندهء نيروى دينى بودند ، و دستهء سلطانها كه نمايشگر نيروى سياسى بودند ، و اين هر دو\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدسته در بهره‌كشى و برده ساختن مردم با يكديگر همكارى داشتند ، و شايد بتها نزد آنها تنها وسيله‌اى براى چيرگى بر محرومان بوده‌اند .\r\n[ 93 
  ] «  فَراغَ عَلَيْهِمْ ضَرْباً بِالْيَمِينِ  - و در نهان ( با دست راست ) دستى به قوّت بر آنها زد . » ابراهيم از درهم شكستن بتها ، عزم جزم كرد كه بر آن دو نيرو و نيز فرهنگ عقب مانده‌اى كه بر جامعه حكمروا بود و چيرگى آن دو نيرو را بر خود آسان مىساخت ، ضربه بزند ، و شايد تعبير « اليمين دست راست » براى دلالت بر شدّت آن ضربهء بىترديد و هراس و بىامان باشد .\r\n/ 259 [ 94 
  ] بيگمان اين ستيزه‌اى سخت با همه كس محسوب مىشد كه ابراهيم ( ع ) به تنهايى با ويژگى اعتقاد و فرهنگ و رفتار خود امّتى را تشكيل مىداد ، و در برابر صدها هزار تن مىايستاد ، و اين امر غرابتى ندارد چون رسالت خدا و توكّل بر او يك تن را به مبارزه با جمعى گرچه تمامى امّتى باشند ، بىآن كه ناتوان يا دچار هراس شود ، وامىدارد ، زيرا اراده مؤمن از كوه قويتر است ، چه كوه با تيشه‌ها درهم مىشكند در حالى كه هيچ چيز بر ارادهء مؤمن فايق نمىآيد . و تا وقتى مؤمن بر حق است نبايد از باطل گرچه همهء مردم از آن پيروى كنند ، بهراسد .\r\n«  فَأَقْبَلُوا إِلَيْهِ يَزِفُّونَ  - پس قومش شتابان نزدش آمدند ، » زيرا او تنها كسى بود كه در شهر مانده بود ، و كليدهاى بتخانه نيز در دست او بود .\r\n« الزّف » تعبير از نوعى راه رفتن معيّن شبيه به آغاز راه رفتن شترمرغ است ، و شايد مفيد معناى پاى كوفتن بر زمين همراه با شتاب و اهتمام باشد .\r\n[ 95 - 96 
  ] امّا او هم چنان با دلى استوار ، و عازم رويارويى باقى ماند .\r\n«   قالَ أَ تَعْبُدُونَ ما تَنْحِتُونَ * وَ اللَّهُ خَلَقَكُمْ وَ ما تَعْمَلُونَ   - گفت : آيا چيزهايى را كه خود مىتراشيد مىپرستيد ؟ * خداى يكتاست كه شما و هر چه را مىسازيد آفريده است . » آفريدگار همان معبود حقيقى است كه بر انسان واجب است نسبت به دو\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nسرسپردگى و انقياد داشته باشد .\r\nدر آغاز ابراهيم ( ع ) خود را پاك و ناب ساخت و خدا او را از تأثير نسلهاى پيشين كه در وجود عمويش ، آزر مجسّم شده بود رهايى داد و بزدود ، آن گاه او را از هراس و سرسپردگى به طاغوت بلكه از تسليم شدن به جامعه آزاد ساخت ، پس آن حضرت ( ع ) از صفر آغاز كرد ، از جايى كه هيچ يار و ياورى جز پروردگار خود نداشت ، و از اين رو نمونهء اخلاص شد كه به دو مثل زنند ، و اين به سبب جهش او در حركت خويش از پايگاه ايمان به خدا ، و عمل به وحى او ، بدور از هر انگيزهء ديگر بود .\r\n[ 97 
  ] از آن جا كه ابراهيم در چنين سطح ، و با چنان روش خطرناكى با كجروى به ستيزه پرداخت قومش مصمّم شدند كه او را به بدترين صورت در نظر خود ، بكشند تا ديگران به پيروى از راه او نينديشند ، / 260 و اين همان عادت گردنكشان و طاغوتان تا به امروز است .\r\n«  قالُوا ابْنُوا لَهُ بُنْياناً فَأَلْقُوهُ فِي الْجَحِيمِ  - گفتند : برايش بنايى برآوريد و او را در آتش اندازيد . » نمرود و ديگر نيروهايى كه مورد تهديد جنبش ابراهيم ( ع ) قرار گرفته بودند در برافروختن آتشى بزرگ همدست و همداستان شدند و او را با منجنيق به درون آن آتش افكندند ، و با آن كه مىدانستند آتشى به مراتب كمتر از چنان آتش فراوانى كه افروخته بودند - در شرايط عادى - براى تبديل او به خاكستر كافى است ، خواستند تمام مردم را با گردآوردن هيزم در رويارويى با آن پيامبر ( ع ) درگير و سهيم سازند .\r\nما حالت آماده باشد عمومى را كه طاغوتان هنگامى كه قدرتشان با خطرهايى حقيقى مواجه مىشود اعلان مىكنند مىبينيم كه براى شريك كردن مردم در آن به دو منظور دست به هر اقدام محالى مىزنند :\r\nاوّلا : براى سرگرم كردن و منصرف ساختن مردم از حقيقت امورى كه مىگذرد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nثانيا : درگير كردن و شريك ساختن مردم در جنايت تا به جانب مصلحان نگرايند .\r\nفرعون مردم را به گردآمدن در روز زينت فراخواند تا به گمان او چيرگى ساحران را بر موسى ( ع ) بنگرند ، و اصحاب اخدود ( كه گودالهاى پرآتش فراهم كرده بودند ) در كنار آن گودالها نشستند تا آنچه را بر سر مؤمنان ( مسيحيانى كه به آتش افكنده مىشدند ) مىآورند ، مشاهده كنند .\r\n[ 98 
  ] ولى دست خدا فراتر از دستهاى آنهاست ، و ارادهء چير و فرمانرواى به بندگان مؤمنش يارى مىرساند ، از اين رو عمل كافران را خنثى كرد و نقشه‌هاى آنها را به شكست منجر ساخت .\r\n«  فَأَرادُوا بِهِ كَيْداً فَجَعَلْناهُمُ الْأَسْفَلِينَ  - خواستند تا بد انديشى كنند و ما آنها را زيردست گردانيديم . » آنها مىخواستند در پس محكوم كردن و از ميان بردن ابراهيم سلطه و چيرگى خود را با اثبات نيروى براندازى و درستى انديشه‌ها و افكار خود به تمامى رسانند ، ولى خدا آنها را به نقطه‌اى ضدّ آرزوها و بلندى طلبيهايشان مىرساند . و هر چه بد انديشى كافران و گردنكشان شديدتر باشد شكست و خوارى آنها نيز ژرفتر است .\r\n/ 261 [ 99 
  ] امّا ابراهيم ( ع ) در راه جهاد تا آن جا پيش رفت كه در راه خدا مهاجرت كرد ، شايد وى مىتوانست در آن شهر بماند ، زيرا وى با طاغوتهاى آن ديار مبارزه كرد و بر آنها پيروز شد ولى او روا نديد كه با كافران آميزش كند ، بلكه تصميم گرفت جامعهء ايمان را به دور از دار و دسته كجرو بنا كند .\r\n«  وَ قالَ إِنِّي ذاهِبٌ إِلى رَبِّي سَيَهْدِينِ  - گفت من به سوى پروردگارم مىروم ، او مرا راهنمايى خواهد كرد . » يعنى مهاجر در راه خدا ، و طبيعى است كه هر كس كه مجاهدانه مهاجرت كند به زودى پروردگارش او را به حق و خير راهنمايى خواهد كرد ، و بسا كه تفسير اين آيه كريم باشد كه گويد : «  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ \r\n\r\n","description":"","footnote":"","page_name":" 254 ","page_number":254},
  {"content":"\r\n\r\n لَمَعَ الْمُحْسِنِينَ  - كسانى كه در راه ما مجاهدت كنند ، به راههاى خويش هدايتشان مىكنيم ، و خدا با نيكوكاران است » . « 46 » [ 100 
  ] انديشه و آخرين آرزوى ابراهيم اين بود كه در اين راه ديگران كه ايمان آورده‌اند به دو پيوندند و حامل رسالت او شوند ، و از اين رو گفت :\r\n«  رَبِّ هَبْ لِي مِنَ الصَّالِحِينَ  - اى پروردگار من ، مرا فرزند صالح عطا كن . » پيامبر خدا با اين كلمه چگونگى آرزويى را كه شايسته است انسان در صدد آن باشد براى ما تعريف كرده است ، و او خود در طلب فرزندان يا ياران و پيروانى براى رسالت بود ، بدين سان كه در جستجوى نوع و كيفيّت باشد نه كميّت به تنهايى .\r\n[ 101 
  ] از چيزهايى كه در آن شك نيست اين است كه دعا اثرى قطعى در نتايجى دارد كه انسان بدانها دست مىيابد ، پس كسى كه نيّتش خالص و عملش نيكو باشد و خدا را به دعا بخواند ، خدا به زودى آنچه را كه موجب آرامش و روشنايى چشمش باشد به دو عطا مىكند ، و پروردگار ما با پيامبر خود ( ع ) چنين كرد .\r\n«  فَبَشَّرْناهُ بِغُلامٍ حَلِيمٍ  - پس او را به پسرى بردبار بشارت داديم . » / 262 يعنى دانايى خردمند و حكيم كه دشواريها و حوادث او را از پاى درنياورد .\r\n[ 102 
  ] در اين جا خدا اراده كرد كه دوستدار و خليل خود ابراهيم و ميزان تسليم و سرسپردگى او را نسبت به ذات متعال خود بيازمايد .\r\n«  فَلَمَّا بَلَغَ مَعَهُ السَّعْيَ  - چون با پدر به جايى رسيد كه بايستى به كار پردازند ، » و بلوغ به معنى رسيدن به كار و كوشش يا امكان يافتن بر آن است .\r\n«  قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى  - اى پسركم ، در خواب ديده‌ام كه تو را ذبح مىكنم . بنگر كه چه مىانديشى ، »\r\n\r\n\r\n","description":"","footnote":"\r\n( 46 ) - العنكبوت / 69 .\r\n","page_name":" 255 ","page_number":255},
  {"content":"\r\n\r\nو پسرش را در برابر تصميمى قاطع و دشوار قرار داد ، در حالى كه ممكن بود حضرتش ( ع ) - همچون ديگر مردم كه براى گريز از مسئوليّت بر احكام خدا پرده مىافكنند و آنها را ناديده مىانگارند - او نيز بدين دليل كه اين امر تنها رؤيايى بوده كه به خواب ديده است از آن فرمان بگريزد و شانه خالى كند ، ولى او مىدانست كه رؤيا براى پيامبران ( انبياء ) گونه‌اى از گونه‌هاى وحى است و بر او واجب است كه طبق آن عمل كند .\r\nچيزى كه هيچ شكّى در آن نيست اين است كه اسماعيل ( ع ) گراميترين و عزيزترين چيزى بود كه ابراهيم ( ع ) پس از ايمان به خدا در زندگى خود داشت ، و خدا اراده كرد كه سطح فداكارى او را در راه خود بيازمايد ، و او را سرسپرده و تسليم شده و پسرش را - عليهما السلام - همچون او يافت .\r\n«  قالَ يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ  - گفت : اى پدر ، به هر چه مأمور شده‌اى عمل كن ، كه اگر خدا بخواهد مرا از صابران خواهى يافت . » از اين آيه بر ما روشن مىشود كه پيامبران با اعجاز از امتحانهاى الهى نگذشتند ، بلكه به راستى تلخيها و دشواريهاى آن را چشيدند و تحمّل كردند ، و اين اسماعيل ( ع ) است كه نيازمندى خود را به مشيّت و خواست خدا آشكارا بيان مىكند تا از خواهشهاى نفس خويش بگذرد ، و مىگويد كه نياز به صبر و بردبارى دارد تا در برابر دشواريهاى اين امتحان پايدارى كند .\r\n[ 103 
  ] «  فَلَمَّا أَسْلَما  - پس چون هر دو تسليم شدند ، » تسليم به خداى تعالى ، و پدر آن رؤيا را به حقيقت پيوست ، و پسر به پدرش پاسخ مثبت داد ، / 263 «  وَ تَلَّهُ لِلْجَبِينِ  - و ( پدر ) او را به پيشانى افكند . » يعنى بر زمين خواباند ، و در خبر آمده است : « چون ابراهيم ( ع ) عزم بريدن\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nسر او كرد ، پسر گفت : « اى پدر ! چهره‌ام را بپوشان و بندم را استوار كن » ، « 47 » و هدف اسماعيل ( ع ) از اين سخن آن بود كه پدرش در اجراى فرمان خدا اقدام كند و در صورت پديدار بودن چهرهء او عاطفه و مهر پدرى او را از آن كار منصرف نسازد .\r\n[ 104 - 105 
  ] و در همان لحظه نداى الهى به دو رسيد كه :\r\n«   وَ نادَيْناهُ أَنْ يا إِبْراهِيمُ * قَدْ صَدَّقْتَ الرُّؤْيا   - ما ندايش داديم : اى ابراهيم * خوابت را به حقيقت پيوستى . » و امتحان را گذراندى . پس سرانجام كار به مصلحت او شد ، زيرا دنياى خود را نباخت و از كف نداد زيرا خدا قوچى را فدايى پسر او ساخت ، و آخرتش را آباد كرد زيرا از خدا فرمان پذيرفت ، و خدا عزّ و جلّ تأكيد مىكند كه سرانجام هر يك از نيكوكاران فرمانبردار اوامر ذات سبحان او چنين است .\r\n«  إِنَّا كَذلِكَ نَجْزِي الْمُحْسِنِينَ  - و ما نيكوكاران را چنين پاداش مىدهيم . » كسانى كه از بندهاى خود و هوى ، و روابط و دلبستگيهاى منفى وارسته‌اند و به تمام هستى خويش به پروردگارشان عزّ و جلّ پيوسته‌اند .\r\nنيز امام صادق ( ع ) در تفسير اين آيه گويد :\r\n« خدا هيچ بدايى همچون بدايى كه در مورد اسماعيل معمول داشت نكرد ، كه نخست به پدرش فرمود او را سر ببرد و سپس قربانى بزرگى را فداى او ساخت » . « 48 »\r\n/ 264\r\n\r\n[ سوره الصافات ( 37 ) : آيات 106 تا 138 
  ]\r\nإِنَّ هذا لَهُوَ الْبَلاءُ الْمُبِينُ ( 106 ) وَ فَدَيْناهُ بِذِبْحٍ عَظِيمٍ ( 107 ) وَ تَرَكْنا عَلَيْهِ فِي الْآخِرِينَ ( 108 ) سَلامٌ عَلى إِبْراهِيمَ ( 109 ) كَذلِكَ نَجْزِي الْمُحْسِنِينَ ( 110 )\r\nإِنَّهُ مِنْ عِبادِنَا الْمُؤْمِنِينَ ( 111 ) وَ بَشَّرْناهُ بِإِسْحاقَ نَبِيًّا مِنَ الصَّالِحِينَ ( 112 ) وَ بارَكْنا عَلَيْهِ وَ عَلى إِسْحاقَ وَ مِنْ ذُرِّيَّتِهِما مُحْسِنٌ وَ ظالِمٌ لِنَفْسِهِ مُبِينٌ ( 113 ) وَ لَقَدْ مَنَنَّا عَلى مُوسى وَ هارُونَ ( 114 ) وَ نَجَّيْناهُما وَ قَوْمَهُما مِنَ الْكَرْبِ الْعَظِيمِ ( 115 )\r\nوَ نَصَرْناهُمْ فَكانُوا هُمُ الْغالِبِينَ ( 116 ) وَ آتَيْناهُمَا الْكِتابَ الْمُسْتَبِينَ ( 117 ) وَ هَدَيْناهُمَا الصِّراطَ الْمُسْتَقِيمَ ( 118 ) وَ تَرَكْنا عَلَيْهِما فِي الْآخِرِينَ ( 119 ) سَلامٌ عَلى مُوسى وَ هارُونَ ( 120 )\r\nإِنَّا كَذلِكَ نَجْزِي الْمُحْسِنِينَ ( 121 ) إِنَّهُما مِنْ عِبادِنَا الْمُؤْمِنِينَ ( 122 ) وَ إِنَّ إِلْياسَ لَمِنَ الْمُرْسَلِينَ ( 123 ) إِذْ قالَ لِقَوْمِهِ أَ لا تَتَّقُونَ ( 124 ) أَ تَدْعُونَ بَعْلاً وَ تَذَرُونَ أَحْسَنَ الْخالِقِينَ ( 125 )\r\nاللَّهَ رَبَّكُمْ وَ رَبَّ آبائِكُمُ الْأَوَّلِينَ ( 126 ) فَكَذَّبُوهُ فَإِنَّهُمْ لَمُحْضَرُونَ ( 127 ) إِلاَّ عِبادَ اللَّهِ الْمُخْلَصِينَ ( 128 ) وَ تَرَكْنا عَلَيْهِ فِي الْآخِرِينَ ( 129 ) سَلامٌ عَلى إِل‌ْياسِينَ ( 130 )\r\nإِنَّا كَذلِكَ نَجْزِي الْمُحْسِنِينَ ( 131 ) إِنَّهُ مِنْ عِبادِنَا الْمُؤْمِنِينَ ( 132 ) وَ إِنَّ لُوطاً لَمِنَ الْمُرْسَلِينَ ( 133 ) إِذْ نَجَّيْناهُ وَ أَهْلَهُ أَجْمَعِينَ ( 134 ) إِلاَّ عَجُوزاً فِي الْغابِرِينَ ( 135 )\r\nثُمَّ دَمَّرْنَا الْآخَرِينَ ( 136 ) وَ إِنَّكُمْ لَتَمُرُّونَ عَلَيْهِمْ مُصْبِحِينَ ( 137 ) وَ بِاللَّيْلِ أَ فَلا تَعْقِلُونَ ( 138 )\r\n\r\n\r\n","description":"","footnote":"\r\n( 47 ) - نور الثقلين ، ج 4 ، ص 423 .\r\n( 48 ) - همان مأخذ ، ص 420 .\r\n","page_name":" 257 ","page_number":257},
  {"content":"\r\n\r\n/ 265\r\n\r\nمعناى واژه‌ها\r\n135 [ الغابرين 
  ] : باقى ماندگانى كه هلاك شدند ، و غابر\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nباقى مانده‌اى است اندك از آنچه رفته است ، و از همين مادّه است « غبار » زيرا پس از رفتن خاك اندكى باقى مىماند .\r\n/ 266\r\n\r\nاين آزمايشى آشكار كننده بود\r\n\r\nرهنمودهايى از آيات :\r\nدر اين مجموعه از آيات ، پروردگار ما ، عزّ و جلّ ما را يادآور معنى حقيقى اخلاص مىشود كه عبارت از آن است كه انسان از عوامل و فشارهاى معارض و متضاد با حق بدور باشد ، و براى آشنايى با اين انديشه از زندگى پيامبران ، همچون ابراهيم و پسرش اسماعيل ، و همچون اسحاق ، و موسى و هارون - عليهم السّلام - و نيز از زندگى ديگر پيامبران مثالهايى براى ما مىزند ، از بنى اسراييل ، آن گروهى كه خدا پس از آن كه ايشان را در معرض دشوارترين آزمونها و فتنه‌ها قرار داد انتخابشان كرد و ايشان را صالحانى راستين و مخلص يافت .\r\nو با وجود آن كه هر پيامبرى در معرض فتنه‌اى مخصوص به خود قرار گرفته ، همهء ايشان در آزمونى عمومى مشتركند كه همگى با استوارى ايمان و شناخت نسبت به خدا ، و ستيزيدن با اوضاع اجتماعى و سياسى منحرف در جوامع خود با آن روبرو شده‌اند ، فشار اجتماع بر انسان و شعور درونى اوست كه آدمى را به سوى همسازى با ديگران مىراند ، و همين نكته است كه برخى از دانشمندان را بر آن داشته كه مردم را به پرستش اجتماع يا چيزى كه به نام جبر اجتماعى ناميده مىشود دعوت كنند ، / 267 حتى كسانى كه قائل به جبر طبقاتى ، يا اقتصادى يا امثال آنند از تأمل بودن بدين جبر و ضرورت چندان دور نيستند ، و تفاوتشان در اين است كه آنها نظريّات خود را بر بعد و قسمتى از آن جبر و حتميّت متمركز مىكنند ، در حالى كه جامعه شناسانى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمانند دوركهايم بر تمام ابعاد آن تأكيد دارند . و ما آن را حتميّت و جبر نمىخوانيم بلكه بدان در منگنه نهادن و فشار از جانب اجتماع بر انسان مىناميم .\r\nگاهى اوقات اجتماع تو را در منگنه مىنهد و در جهتى مخالف با فرمانبردارى از خدا و هدفهايى كه مىخواهى بدان برسى بر تو فشار وارد مىكند ، و وظيفهء واجب تو ستيزه با آن فشار به وسيلهء ايمان و توكّل است ، و بايد بدانى كه نشان نبوّت انبياء و پيامبران ، و بارزترين اعمالشان همان مبارزه و ستيزهء ايشان با واقعيّت و وضع اجتماعى فاسد است ، و كاميابى ايشان در اين مبارزه و ستيزه همانا سبب ارتقاء ايشان است ، و از اين رو است كه مىبينيم قرآن حكمت آموز نيز در بسيارى از سوره‌ها و آيات خود بر اين حقيقت تأكيد مىكند .\r\n\r\nشرح آيات :\r\n[ 106 
  ] پيامبر ابراهيم ( ع ) آمد تا عادت جاهليتى را كه آن روز رواج داشت درهم شكند و از ميان ببرد و آن عادت همان كشتن فرزندان در برابر بتها براى نزديكى جستن به آنها بود ، و اين عادت تنها منحصر به فلسطين نبود ، بلكه در مصر نيز ملكه زيبايى از ميان دختران خود برمىگزيدند تا وى را در آغاز بهار در رودى كه آن را مقدّس مىانگاشتند بيفكنند كه قربانى عقيده‌اى جاهلى شود . مىگفتند :\r\nخداى درياها مىخواهد زناشويى كند ، پس ناگزيريم زيباترين دختران خود را برگزينيم تا آبها آرام گيرد و فيضان و طغيانى كه موجب ويرانى خانه‌ها و نابودى كشتزارهايمان شود ، پديد نيايد .\r\nاين عادات از واقعيّت و وضع معاصر ما نيز چندان دور نيست ، زيرا هر چند به ظاهر تفاوت كرده امّا در نقطه‌اى مركزى به هم مىرسد و آن قربانى كردن فرزندان براى هدفهاى گمراهانه است .\r\nخدا به ابراهيم ( ع ) فرمود كه پسرش را سر ببرد ، سپس او را با ذبحى بزرگ بازخريد تا اين عادت جاهلى را از ميان ببرد / 268 و آن را به سنّت الهى نيكويى تبديل كند كه بشريّت تا امروز بر همان راه مىرود ، و عبارت است از ذبح چارپايان در\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمنى به هنگام حج و جز آن ، هنگامى كه خدا به صورت بدايى به پيامبر خود فرمود كه قوچى را قربان كند ، چنان كرد كه اين رويداد با وقايع اعجازآميزى شگفت پيش برود ، پس هربار كه ابراهيم كارد را به گردن پسرش - عليهما السّلام - نزديك مىكرد كارد مىپيچيد و كند مىشد در صورتى كه چون آن را به سنگ مىزد سنگ را مىشكافت ، و با اين همه تيزى از تأثير بر پوست نازك گردن اسماعيل عاجز مىشد . در اين داستان دو عبرت اساسى وجود دارد :\r\nنخست : بر انسان واجب است كه پسر خود و بهترين روابط خود را براى دين و در راه خدا فدا كند .\r\nدوم : از طرف ديگر قربانى كردن فرزندان خود را به خاطر خدا خواندگان دروغين نپذيرد و رد كند ، خواه سنگ باشند يا بشر همچون طاغوتان امروز كه مىخواهند بر پلى از خون جوانان امّت و جگرگوشگان آن به مقاصد و شهوتهاى بىارزش خود برسند .\r\nبه راستى مقاومت ابراهيم ( ع ) در برابر كجروى اجتماعى كارى بود دشوار ، و دشوارى آن هنگامى عظيم‌تر شد كه خدا راه مقاومت او را همان بريدن سر عزيزترين كسان نزد او ، يعنى پسرش ( ع ) معيّن كرد و قرار داد . خدا اين آزمون را به گفتهء خود چنين توصيف كرده است :\r\n«  إِنَّ هذا لَهُوَ الْبَلاءُ الْمُبِينُ  - به راستى كه اين آزمايشى آشكار كننده بود . » و از آن رو « مبين » خوانده شده كه سطح ايمان و حقيقت انسان را آشكار مىسازد .\r\n[ 107 
  ] و در عمل اين آزمون ميزان و دامنهء اخلاص پيامبر ابراهيم و سرسپردگى او را به خدا بر ما كشف و آشكار ساخت . او و پسرى كه پروردگار هر دو را با فرستادن قربانيى كه جبريل امين از نزد او فرود آورد ، بازخريد .\r\n«  وَ فَدَيْناهُ بِذِبْحٍ عَظِيمٍ  - و او را به ذبحى بزرگ بازخريديم . » با اين ذبح و قربانى آن حضرت - عليه السّلام - سنّتى نهاد كه مؤمنان تا\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nامروز بدان رفتار مىكنند ، / 269 و در منى و در سرتاسر جهان به پيروى از او قربانى مىكنند ، و شايد از اين جهت و از لحاظ عالمگيرى است كه عظيم ناميده شده . و گفته‌اند « ذبح عظيم » همان سبط شهيد ، امام حسين بن على ( ع ) است كه حضرتش را در كربلا تشنه سر از پيكر جدا كردند و فداى دين خدا و مقاومت در برابر عادات جاهلى اموى شد .\r\n[ 108 - 109 
  ] كرامت و بزرگداشت ابراهيم خليل در دنيا پيش از آخرت آن است كه خدا ياد كردى نيك از او نزد بشريّت ، با اختلاف مذهبها و عقيده‌ها قرار داد ، و پروردگار ما اين كرامت و گراميداشت را در يك كلمه خلاصه كرده است كه : سلام بر ابراهيم .\r\n«   وَ تَرَكْنا عَلَيْهِ فِي الْآخِرِينَ * سَلامٌ عَلى إِبْراهِيمَ   - و نام نيك او را در نسلهاى بعد باقى گذاشتيم * سلام بر ابراهيم . » شايسته است اشاره شود كه مستحبّ بودن شرعى در سلام بر پيامبران و صالحان اقتضا مىكند كه صلوات بر محمد و آل او ( صلوات اللَّه عليهم ) را مقدم آورند و سپس طرفى كه نام او مورد نظر است ذكر كنند . پس كسى كه مىخواهد بر عيسى صلوات فرستد گويد : على نبيّنا و آله و عليه افضل الصلاة و السّلام - بر پيامبر ما و خاندانش و بر او بهترين درود و سلام . ولى در مورد پيامبر خدا ابراهيم مستحبّ آن است نخست نام او ياد شود و سپس ثنا بر پيامبر ما و خاندانش بيايد ، پس عبارت اين گفتار چنين مىشود : على ابراهيم و نبيّنا و آله الصلاة و السّلام - بر ابراهيم و پيامبر ما و خاندانش درود و سلام .\r\n[ 110 
  ] امّا اين پاداشى كه پيامبران به دست مىآورند سنّتى كه تنها مخصوص ايشان باشد نيست ، بلكه ضمن آن عدالت الهى است كه تمام بشريّت را در برگرفته ، و از آن جا كه ابراهيم نيكوكار بوده شايستهء چنين كرامت و بزرگداشتى شده است .\r\n«  كَذلِكَ نَجْزِي الْمُحْسِنِينَ  - ما نيكوكاران را اين چنين پاداش مىدهيم . »\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاز اين آيه دو فكر را در مىيابيم :\r\nنخست : اين كه پاداش نيكى تنها منحصر به پيامبران نيست ، بلكه هر نيكوكارى در هر زمان و مكان پاداش مىيابد ، و انسان جز با شايستگى و كوشش ( و نيكوكارى ) به كرامت حقيقى نايل نمىشود ، و كوشش مؤمن گم و تباه نمىگردد ، و پروردگار ما كردار هر كس را نگه مىدارد و او را بر آن كردار / 270 در زندگى و پس از وفاتش پاداش مىدهد ، و اين پاداش دنيوى جز دليلى بر پاداش بزرگتر او در آخرت نيست .\r\nدوم : نيكوكارى به مردم را پروردگار با ولايت بر آنان پاداش مىدهد ، پس سزاوارترين مردم براى ( ولايت ) مردم محبوبترين و نيكوكارترين ايشان نسبت به آنهاست .\r\n[ 111 
  ] پروردگار ما ، عزّ و جلّ هر كه را نيكوكار باشد به خاطر نيكوكارى او و به همان اندازه پاداش مىدهد ، گرچه آن شخص نيكوكار مؤمن هم نباشد ، زيرا نيكوكارى به خودى خود نزد او محبوب است ، و ذات سبحانش گفته است : «  هَلْ جَزاءُ الْإِحْسانِ إِلَّا الْإِحْسانُ  - آيا پاداش نيكى جز نيكى است ؟ » « 49 » چه رسد به اين كه نيكوكار مؤمن هم باشد ؟ به طبع در دنيا و آخرت پاداشى بيشتر خواهد يافت ، زيرا نيكوكاريش به مردم به خاطر آبروى خوب يا پاداش مادّى فورى نيست ، بلكه اندوختهء اخروى خود را مىافزايد . ابراهيم ( ع ) سنّت قربانى كردن در راه خدا را بنهاد و به اندازه‌اى كه ديگران قربانى كنند ثواب او افزايش مىيابد ، در اين صورت مؤمن به موجب دو سنّت پاداش مىيابد : سنّت احسان و نيكوكارى ، و سنّت ايمان ، از اين رو است كه خدا بر احسان پيامبر خود ابراهيم ( ع ) تأكيد مىكند ، و سپس به تأكيد بر ايمان او باز مىگردد و مىگويد :\r\n«  إِنَّهُ مِنْ عِبادِنَا الْمُؤْمِنِينَ  - او از بندگان مؤمن ما بود . » پس در اين صورت پاداش او دو چندان است .\r\n\r\n\r\n","description":"","footnote":"\r\n( 49 ) - الرحمن / 60 .\r\n","page_name":" 263 ","page_number":263},
  {"content":"\r\n\r\n[ 112 
  ] برخى مىپندارند كسى كه با اجتماع جاهليّت مخالفت ورزد ، به زودى منزوى و جدا مىشود و موج او را به كنارى مىافكند و بىبازمانده مىگردد و نام و نشانى از او بر جاى نمىماند ، در حالى كه در تاريخ پيامبران كاملا بر عكس اين قضيّه را مىبينيم كه بر رغم مخالفت انبوه كافران با ايشان خداى سبحان دشمنانشان را هلاك كرده و به فرزندان ايشان بركت داده و مدح و ثناى ايشان را بر هر زبان و در هر زمان جارى ساخته است .\r\nهمين ابراهيم ( ع ) به تنها از قوم خود جدا مىشود تا خود يك تنه امّتى پرستندهء خدا مىگردد ، ولى به سرانجام كار بنگر كه آنان كه با او مخالفت مىكردند كجايند ؟ و چه نام و نشانى دارند ؟ آيا اين ادامهء بركت يافتهء شخصيّت او نيست كه در فرزندان و پيروانش استمرار و دوام يافته است ؟\r\n/ 271 «  وَ بَشَّرْناهُ بِإِسْحاقَ نَبِيًّا مِنَ الصَّالِحِينَ  - او را به اسحاق ، پيامبرى از شايستگان مژده داديم . » شايستگى و صالح بودن پدر و مادر بر نسلهايى كه از آن دو به وجود مىآيند منعكس مىشود ، و از طريق مجموعه‌اى از قوانين و سنّتهاى الهى همچون وراثت ، و تربيت ، و تأييدات ربّانى پرتو مىافكند .\r\n[ 113 
  ] سپس خدا به ابراهيم و اسحاق بركت داد .\r\n«  وَ بارَكْنا عَلَيْهِ وَ عَلى إِسْحاقَ  - او و اسحاق را بركت داديم . » عرب از ابراهيم و فرزندان اسماعيلند ، و بنى اسراييل از پسر او اسحاقند ، پس او تنها پدر پيامبران نيست بلكه پدر دو ملّت بزرگ نيز مىباشد . آن گاه پروردگار ما در كنار ياد كرد او بركتى را كه بر ابراهيم و پسرش اسحاق ارزانى فرموده تأكيد مىكند ، امّا اين بهانه و توجيهى نمىشود كه هر كس از فرزندان آن دو بدين مناسبت صفت قداست را به خود ببندد ، و تنها به عنوان آن كه از نسل آن دو بزرگوار است مدّعى برترى شود ، زيرا ارزش حقيقى انسان برخاسته از كردار اوست نه از حسب و نسب او .\r\n«  وَ مِنْ ذُرِّيَّتِهِما مُحْسِنٌ  - و از فرزندانشان بعضى نيكوكارند ، »\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nزيرا خود نيكوكارى كرده است ، نه آن كه تنها نسبش به نيكوكاران مىپيوندد ، هم چنان كه در ميان آنها كجروان ستمكار نيز وجود دارند .\r\n«  وَ ظالِمٌ لِنَفْسِهِ مُبِينٌ  - و بعضى به آشكارا بر خود ستمكارند . » [ 114 - 115 
  ] قرآن مثالى از واقعيّت نيكوكاران اين نسل و ذريّهء بركت يافته براى ما مىزند و مىگويد :\r\n/ 272 «  وَ لَقَدْ مَنَنَّا عَلى مُوسى وَ هارُونَ  - ما به موسى و هارون نعمت داديم ، » با پيامبرى و آن دو از فرزندان اسحاقند .\r\n«  وَ نَجَّيْناهُما وَ قَوْمَهُما مِنَ الْكَرْبِ الْعَظِيمِ  - و آن دو ( و مردمشان ) را از رنجى بزرگ نجات بخشيديم . » وقتى غرق شدن صورتى از رنج باشد كه از خشم خدا حاصل شده ، پس ستم فرعون و لشكريان او صورتى ديگر از رنج است كه سختى آن از آن يك كمتر نيست .\r\n[ 116 
  ] «  وَ نَصَرْناهُمْ  - و آنان را يارى داديم ، » افزون بر نجات از رنج ، در برابر فرعون و لشكريانش به آنان يارى داديم .\r\n«  فَكانُوا هُمُ الْغالِبِينَ  - تا پيروز شدند . » آرى . گردنكشان و طاغوتان بر سرزمينها چيره مىشوند ، و مؤمنان در بسيارى از اقداماتى كه براى سرنگون ساختن آنها مىكنند ، شكست مىخورند ، ولى سرانجام از آن ايشان است . اگر باطل را در كوتاه مدّت جولانى است حق را در دراز مدّت دولت درخشانى است . و هر چند شرايط و اوضاع و احوال بر خلاف اين باشد و ظاهر نشانگر چيرگى باشد در واقع و به آخر حق و اهل آن پيروزند .\r\n[ 117 
  ] و براى آن كه موسى و هارون دستاوردهاى اين پيروزى را نگهدارند و كارهاى بنى اسراييل را بگردانند ، خدا تورات را به عنوان راه و روش زندگى بر آن دو فرو فرستاد .\r\n«  وَ آتَيْناهُمَا الْكِتابَ الْمُسْتَبِينَ  - و كتابى روشنگرشان داديم . » از صفات و ويژگيهاى رسالتهاى الهى اين است كه روشن و واضح است ،\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nهمچون قرآن كه خدا آن را چنين توصيف مىكند : «  وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ  - و اين قرآن را براى پندگيرى آسان كرده‌ايم ، آيا پندگيرنده‌اى هست ؟ » . « 50 » اين تفكّر پايه دشوار خوانان و پيچيدگى جويان را درهم مىريزيد / 273 كه روش تكلّف و دشوارنگرى در آيات خدا را با تفسير آن به تفسيرهايى پيچيده ، يا از طريق اشعار جاهلى و احاديث و سببهاى نزولى كه غالبا اسنادى ضعيف دارند ، در پيش گرفته‌اند ، و حتى برخى از آنان خواسته‌اند قرآن را از طريق انديشه‌هاى دخيل و بيگانهء وارداتى تفسير كنند تا آن جا كه گوينده‌اى از آنان گفته است هر كس بخواهد قرآن را تفسير كند بايد نخست انديشهء ماركسيسم را بخواند .\r\n[ 118 
  ] در اين جا دو نعمت پى در پى به مؤمنان مىرسد : يكى از آنها افزون شدن فرصت هدايت و رهيابى با فرو فرستادن وحى است ، و دوّمى هدايت الهى براى آنها پس از پذيرفتن وحى و مراعات و به كار بستن قوانين و مقرّرات آن است .\r\nاگر نعمت عام باشد تمام مردم را فرا مىگيرد و همه از آن بهره‌مند مىشوند و پروردگار ما به هر شهرى هشدار دهنده‌اى مىفرستد ، امّا نعمت دوم تنها به مؤمنان اختصاص دارد ، و از اين رو پروردگار ما موسى و هارون را به هدايت مخصوص گرداند و گويد :\r\n«  وَ هَدَيْناهُمَا الصِّراطَ الْمُسْتَقِيمَ  - و آن دو را به راه راست هدايت كرديم . » [ 119 - 120 
  ] خدا روند گفتگو دربارهء موسى و هارون را به سياق عامّ اين سوره كه از پاداش بندگان مخلص خدا و نيكوكاران با ما سخن مىگويد مىپيوندد ، و اين پيوند را از طريق اشاره به پاداش آن دو شخصيّت - عليهما السلام - برقرار مىكند .\r\n«   وَ تَرَكْنا عَلَيْهِما فِي الْآخِرِينَ * سَلامٌ عَلى مُوسى وَ هارُونَ   - و نام\r\n\r\n\r\n","description":"","footnote":"\r\n( 50 ) - القمر / 17 .\r\n","page_name":" 266 ","page_number":266},
  {"content":"\r\n\r\nنيكشان را در نسلهاى بعد باقى گذاشتيم * سلام بر موسى و هارون . » كسى نمىتواند منكر نقش اراده الهى در جاودانى ساختن نام و ياد اين پيامبران كه هزاران سال از وفاتشان گذشته است بشود ، اگر ياد و نام ايشان كه در ضمن رسالتهاى خدا گنجانده شده است نمىبود ، آيا كسى در اين عصر از جزئيّات زندگى ايشان آگاهى مىداشت ؟ و بزرگترين دليل اين كه ما از زندگى ديگر پيامبران كه اين رسالتها به ذكرشان نپرداخته‌اند هيچ چيز نمىدانيم با آن كه شمار ايشان يكصد و بيست و چهار هزار نبىّ و رسول بوده است و قرآن اين مطلب را در سورهء هود پس از ياد كردن داستان نوح نبى اللَّه تأكيد مىكند و مىگويد : / 274 «  تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ  - اينها از خبرهاى غيب است كه بر تو وحى مىكنيم .\r\nپيش از اين نه تو آنها را مىدانستى و نه قوم تو . پس صبر كن . زيرا عاقبت نيك از آن پرهيزگاران است » . « 51 » رويدادهاى تاريخ از خاطره بشر رفته و محو شده و هر نسلى كه مىآيد بخشى از آنها را از ياد مىبرد تا به كلّى پايان مىيابد . بويژه كه بشريّت در مدّتى كه چندان دور نيست به چنين پيشرفت علمى نرسيده بود كه بتواند آن همه خاطرات و شرح رويدادها را حفظ كند ، افزون بر اين كه بسيارى از اقوام دستخوش انقراض و نابودى دسته جمعى شده‌اند و تاريخشان همراه خود آنها مرده و نابود شده است ، و علم باستانشناسى امروز گاه ما را از آگاهيهايى دربارهء اقوامى كه بشريّت چيزى در خصوص آنها نمىدانسته است آشنا مىسازد ، امّا خدا ياد پيامبران بزرگ به فضل خود جاودان ساخته و سلام بر ايشان را در توالى روز و شب به جاى نهاده است . اينك به آيه باز مىگرديم تا بپرسيم پروردگار ما چه چيز بر موسى و هارون را به جاى نهاد ؟\r\nنخست اين كه : خدا از رسالت آن دو در زندگى نگهدارى كرد ، زيرا مشعل هدايتى را كه آن دو براى دعوت به سوى او با جهاد حمل مىكردند باقى\r\n\r\n\r\n","description":"","footnote":"\r\n( 51 ) - هود / 49 .\r\n","page_name":" 267 ","page_number":267},
  {"content":"\r\n\r\nگذاشت و شايستگانى از وارثان آن دو در طول تاريخ آن مشعل را بى آن كه يك روز فروافتد افراشته و روشن نگهداشتند .\r\nدوم : نام نيك آن دو را در سر تا سر شرق و غرب و تا ابد جاودان ساخت .\r\n[ 121 - 122 
  ] از آن جا كه خدا اين داستانها را براى روشن ساختن و تأكيد حقيقتى اصلى و محورى كه در اين سوره وجود دارد ياد كرده است ، باز مىگردد تا آن را تأكيد كند ، و آن حقيقت اين است كه سرانجام نيك از آن نيكوكاران است .\r\n«   إِنَّا كَذلِكَ نَجْزِي الْمُحْسِنِينَ * إِنَّهُما مِنْ عِبادِنَا الْمُؤْمِنِينَ   - ما نيكوكاران را اين چنين پاداش مىدهيم * آن دو از بندگان مؤمن ما بودند . » ناگزير بايد ملاحظه كنيم كه اين آيه پس از ذكر مجموعه‌اى از حقايق مربوط به زندگى هر پيامبر مىآيد ، از زندگى نوح ( ع ) پس از ذكر نجات ، و از زندگى ابراهيم پس از ذكر فرزندان شايسته ، و از زندگى موسى پس از ذكر پيروزى و رهيابى ، و ايشان را در ياد و نامى نيك كه در سلام بر ايشان خلاصه كرده است شريك مىسازد ، / 275 و معنى اين آن است كه پاداش نيكوكاران منحصر به نام نيك نمىشود ، بلكه شامل تمام اين امور و چيزهايى است كه در داستانهاى ديگر خواهد آمد . تلخيصى كه قرآن از شرح زندگى ايشان به عمل آورده از باب حصر و محدود ساختن به همان خلاصه نيست بلكه خواسته است در اين سوره اشاره‌هايى كوتاه براى ما بكند ، امّا براى آگاهى از جزئيّات مىتوانيم آنها را از خلال مراجعه به سوره‌هاى ديگر بشناسيم .\r\n[ 123 
  ] «  وَ إِنَّ إِلْياسَ لَمِنَ الْمُرْسَلِينَ  - و الياس از پيامبران بود . » پيداست كه او از انبياء بنى اسراييل بود ، گويند وى در لبنان در منطقهء بعلبك زيسته ، و آن منطقه را از آن رو بدين نام ناميده‌اند كه اهل آن ديار بدان روزگار خداواره‌اى را براى خود مىپرستيدند كه آن را بعل مىخواندند . مؤلف كتاب المنجد گويد : « بعل : نامى است كه بر شمارى از خداواره‌هاى سامى نهاده شده كه مشهورترين آنها معبودى فينيقى است ، كه خداوارهء فراوانى و تناسل\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاست . . . و نام بعلبك در داستان بقاع بر نام فينيقى آن كه بعل البقاع بوده دلالت دارد » . « 52 » [ 124 
  ] قرآن رسالت الياس را در سه امر خلاصه مىكند كه عبارت است از :\r\nيكم : دعوت به پرهيزگارى خداى عزّ و جلّ .\r\n«  إِذْ قالَ لِقَوْمِهِ أَ لا تَتَّقُونَ  - به مردم خود گفت : آيا پروا نمىكنيد ؟ » و اين دعوت تمام پيامبران است از قوم خود ، زيرا مشكل حقيقى انسان همان دور شدن از پروردگار خويش و سستى ايمانش نسبت به اوست ، و بشريت براى درمان كجرويها و مشكلات خود هيچ راهى جز ايمان و پرهيزگارى ندارد .\r\n[ 125 
  ] دوم : براى آن كه انسان به پروردگار خود بپيوندد و پرهيزگار باشد ، واجب است كه بر مشكل شرك چيره شود ، از اين رو مىبينيم الياس در همان حال كه قوم خود را به پرهيزگارى خدا فرا مىخواند به آنان امر مىكند كه با / 276 خداواره‌هاى دروغين و برساخته مبارزه كنند و بستيزند .\r\n«  أَ تَدْعُونَ بَعْلًا وَ تَذَرُونَ أَحْسَنَ الْخالِقِينَ  - آيا بعل را به خدايى مىخوانيد ، و آن بهترين آفريدگان را وا مىگذاريد ؟ » خلق آفرينش در اين جا ( در كلمهء خالقين ) به معنى انشاء و پديد آوردن از نيستى مطلق به هستى نيست ، بلكه به معنى صناعت و تغيير دادن چيزهاست كه انسان نيز بر بخشى از آن توانايى دارد ، ولى خدا بهترين آفرينندگان ( به معنى صانعان ) است ، پس او به پرستش سزاوارتر است . به نظر مىرسد ذكر صفت «  أَحْسَنَ الْخالِقِينَ  - بهترين آفرينندگان » در اين جا براى آن است كه آن قوم زاد و ولد و نسل را به خداوارهء خود ، بعل نسبت مىدادند ، از اين رو الياس نبى به ايشان فرمان داد كه به سبب اين اعتقاد باطل از خدا پروا كنند و اين خرافات را كه در برابر راه پيشرفت و تكاملشان قرار گرفته به دور افكنند .\r\n\r\n\r\n","description":"","footnote":"\r\n( 52 ) - المنجد ، كتاب الاعلام ، ص 136 ، چاپ 26 ( نامهاى بعل و بعلبك ) .\r\n","page_name":" 269 ","page_number":269},
  {"content":"\r\n\r\n[ 126 
  ] سوم : جنگيدن با پيروى خطاكارانه از پدران . . . و پيداست كه رسوم و تقليدها در جامعهء الياس ( ع ) ريشه‌هاى عميق داشته ، و سبب اين است كه خدا هنگام خلاصه كردن دعوت خود به پدران اشاره مىكند و اين دلالت بر نوع رنج و مشاجره‌اى دارد كه آن جامعه با آن به سر مىبرده .\r\n«  اللَّهَ رَبَّكُمْ وَ رَبَّ آبائِكُمُ الْأَوَّلِينَ  - پروردگار شما و پروردگار نياكانتان خداى يكتاست . » از اين بيان اراده كرده است كه نقش پدران را در فشار بر پسران نشان دهند كه مىخواهند آنان را وادارند تا به خدا شرك آورند و نسبت به دو كفر ورزند ، و آيا كفر مردم واقع و حقيقت را دگرگون مىسازد ؟ هرگز . . . پس خدا پروردگار پدران است خواه به دو كفر ورزند يا شرك آورند ، و بر فرزندان واجب است كه از خطاى آنها منصرف شوند و بر آن راه نروند و آن خداواره‌هاى برساخته را رها كنند و رو به سوى پروردگار حقيقى خود آورند .\r\n[ 127 
  ] سپس سياق مطلب نتيجه‌اى را به ما عرضه مىدارد كه قوم الياس ( ع ) كه پيامبر خدا را تكذيب كرده و بر كجروى خود پافشارى كرده بودند ، بدان رسيدند .\r\n«  فَكَذَّبُوهُ فَإِنَّهُمْ لَمُحْضَرُونَ  - پس تكذيبش كردند و آنان احضار شدگانند . » احضار شده در برابر عدالت الهى تا به پاداش خود كه در عذاب خدا نمودار مىشود برسند .\r\n/ 277 [ 128 
  ] اين آيات گروه مخلصان را از عذاب مستثنى مىسازد ، و ايشان كسانى هستند كه خالصانه فرمانبردارى كردند .\r\n«  إِلَّا عِبادَ اللَّهِ الْمُخْلَصِينَ  - مگر بندگان مخلص خدا . » اما كسانى كه در ايمانشان تا اندازه‌اى شك حاصل شده و پاره‌اى رفتارهاى انحرافى در كردارشان راه يافته بيگمان براى حساب و مجازات به نسبت شك و كجروى خود حاضر مىشوند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n[ 129 - 130 - 131 - 132 
  ] اين پاداش تكذيب كنندگان بود ، امّا پيامبرى كه رسالت خود را راست شمرد و بدان عمل كرد و آن را به مردم رسانيد ، و به خاطر آن رنج و فداكاريها را تحمّل كرد ، پاداش او بر خدا كرامت و گراميداشت اوست .\r\n«     وَ تَرَكْنا عَلَيْهِ فِي الْآخِرِينَ * سَلامٌ عَلى إِل‌ْياسِينَ * إِنَّا كَذلِكَ نَجْزِي الْمُحْسِنِينَ * إِنَّهُ مِنْ عِبادِنَا الْمُؤْمِنِينَ     - و نام نيك او را در نسلهاى بعد باقى گذاشتيم * سلام بر خاندان الياس * ما نيكوكاران را اين چنين پاداش مىدهيم * او از بندگان مؤمن ما بود . » نيكوكارى الياس در رسالت او مجسّم مىشود و صورت مىگيرد كه آن را به قوم خود رسانيد ، و آن گاه كه با ردّ و تكذيب به رويارويى با آن درآمده‌اند ، خدا عمل نيكوكار را نزد خود ضايع نمىسازد ، و تأكيد قرآن در نمونه‌هايى كه از زندگى پيامبران مثل زده است به جاى صفت نبوّت و رسالت بر صفت ايمان است ، تا هيچ كس تصوّر نكند كه اگر نيكوكار شد چون پيامبران نيت ثمرهء نيكوكارى خود را نمىچيند ، پس بندگى و ايمان دو صفتند كه براى هر كس در صورتى كه بخواهد و بكوشد ممكن مىشوند .\r\n[ 133 
  ] قرآن مثالى ديگر بر نجات مخلصان از زندگى لوط نبى ( ع ) براى ما مىآورد ، وى از اهل بابل بود كه خدا او را در ميان قومى غير از قوم خود مبعوث كرد .\r\n«  وَ إِنَّ لُوطاً لَمِنَ الْمُرْسَلِينَ  - و لوط از فرستادگان بود . » وى آمد تا وضع فاسدى را كه قومش در آن به سر مىبردند درمان و چاره كند ، فسادى كه از بارزترين مظاهر آن / 278 فساد اخلاقى بود ، و اين درمانگرى را از طريق رسالت پروردگارش انجام مىداد ، امّا آنها او را رد كردند و رسالتش را مردود شمردند ، از اين رو سرنوشت آنان مانند ديگر اقوامى شد كه پيامبران را چندان تكذيب كردند تا خدا آن اقوام را زير و زبر كرد و از ميان برداشت .\r\n[ 134 - 135 - 136 
  ] با آن كه زندگى لوط شامل بسيارى از درسها و\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nعبرتهاست ، قرآن در اين سوره ما را به انديشيدن در يك نكته از آن يعنى در لحظه نجات او و مؤمنان همراه و كسان او ، و از ميان رفتن تكذيب كنندگان وى فرا مىخواند . زيرا اين بخش با سياق كلّى اين آيات مناسبت پيدا مىكند .\r\n«   إِذْ نَجَّيْناهُ وَ أَهْلَهُ أَجْمَعِينَ * إِلَّا عَجُوزاً فِي الْغابِرِينَ   - او و همهء كسانش را نجات داديم * مگر پير زنى كه با مردم شهر باقى ماند . » گفته‌اند آن پير زن همسر او بود ، و داستان هلاكش چنين است : كه خدا به لوط و همراهانش فرمود هنگامى كه از آباديهاى ويران شدنى بيرون مىروند به پشت سر خود ننگرند ، زيرا چنان نگريستنى نشان از دلسوزى آنان بر هلاك‌شدگان ، و چنگ در زدن به مال و دوستدارى زادگاه به جاى خدا دارد ، اما همسر او به عقب نگريست و با آنها هلاك شد .\r\n«  ثُمَّ دَمَّرْنَا الْآخَرِينَ  - سپس ديگران را هلاك كرديم . » بدين سان كه جبرييل ( ع ) زمين را بر آنان زير و زبر كرد و همه را به هلاكت رساند .\r\n[ 137 - 138 
  ] وقتى آن اقوام با كالبدها و تمدّنهايشان سپرى شدند تنها عبرتى از آنها باقى ماند ، و نيكبخت آن كسى است كه از تجربه‌هاى ديگران پند گيرد .\r\n«   وَ إِنَّكُمْ لَتَمُرُّونَ عَلَيْهِمْ مُصْبِحِينَ * وَ بِاللَّيْلِ أَ فَلا تَعْقِلُونَ   - و شما بر آنها مىگذريد ، بامدادان * و شامگاهان ، آيا تعقّل نمىكنيد ؟ » آيا اين مرور و گذر كردن بر باقى ماندهء آن آثار است ، يا از خلال آيات قرآن حكمت آموز ؟\r\n/ 279 أبو الرّبيع شامى گفته است : از ابا عبد اللَّه پرسيدم ( تا آن جا كه گويد ) پس به او گفتم : دربارهء گفتهء خداى عزّ و جلّ كه «  وَ إِنَّكُمْ لَتَمُرُّونَ عَلَيْهِمْ مُصْبِحِينَ  - شما بر آنها مىگذريد ، بامدادان » ( تفسير چيست ؟ ) گفت :\r\n« هنگامى كه قرآن مىخوانيد بر آنها در قرآن گذر مىكنيد ، آن گاه آنچه را\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nكه خدا از اخبار ايشان داستان زده است بخواند » . « 53 » مشكل مردمى كه تجربه‌هاى خطاى ديگران را تكرار مىكنند و به آنان همان مىرسد كه به آنها رسيده است ، كمبود تجربه‌ها و عبرتها نيست ، بلكه كمبود عبرت‌اندوزى و پندگيرى است ، و گرنه آثار و داستانهاى تاريخى براى برانگيختن عقل انسان و دادن بينش در زندگى به آدمى كافى است ، اما او خود عقل خويش را از انديشيدن در آنها باز مىدارد ، و در بعضى متون تاريخى آمده است كه اعرابى كه با كاروانهاى خود در ضمن بازرگانى به شام مىرفتند بر شهرهاى لوط مىگذشتند ولى از اين پندى كه جز به اندكى انديشيدن نياز ندارد تا انسان آن را بخواند ، بهره نجستند .\r\nاين يادآورى قرآن به ضرورت پندگيرى از تاريخ را آياتى كه در آنها داستانهاى گذشتگان آمده است تأكيد مىكند ، و اين براى آن است كه آن كس كه قرآن مىخواند بداند كه اين داستانها براى سرگرمى و گردآوردن معلومات نيست بلكه عين هدايت و پند و عبرت‌آموزى است .\r\n/ 280\r\n\r\n[ سوره الصافات ( 37 ) : آيات 139 تا 160 
  ]\r\nوَ إِنَّ يُونُسَ لَمِنَ الْمُرْسَلِينَ ( 139 ) إِذْ أَبَقَ إِلَى الْفُلْكِ الْمَشْحُونِ ( 140 ) فَساهَمَ فَكانَ مِنَ الْمُدْحَضِينَ ( 141 ) فَالْتَقَمَهُ الْحُوتُ وَ هُوَ مُلِيمٌ ( 142 ) فَلَوْ لا أَنَّهُ كانَ مِنَ الْمُسَبِّحِينَ ( 143 )\r\nلَلَبِثَ فِي بَطْنِهِ إِلى يَوْمِ يُبْعَثُونَ ( 144 ) فَنَبَذْناهُ بِالْعَراءِ وَ هُوَ سَقِيمٌ ( 145 ) وَ أَنْبَتْنا عَلَيْهِ شَجَرَةً مِنْ يَقْطِينٍ ( 146 ) وَ أَرْسَلْناهُ إِلى مِائَةِ أَلْفٍ أَوْ يَزِيدُونَ ( 147 ) فَآمَنُوا فَمَتَّعْناهُمْ إِلى حِينٍ ( 148 )\r\nفَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ ( 149 ) أَمْ خَلَقْنَا الْمَلائِكَةَ إِناثاً وَ هُمْ\r\n\r\n\r\n","description":"","footnote":"\r\n( 53 ) - نور الثقلين ، ج 4 ، ص 432 .\r\n","page_name":" 273 ","page_number":273},
  {"content":"\r\n\r\nشاهِدُونَ ( 150 ) أَلا إِنَّهُمْ مِنْ إِفْكِهِمْ لَيَقُولُونَ ( 151 ) وَلَدَ اللَّهُ وَ إِنَّهُمْ لَكاذِبُونَ ( 152 ) أَصْطَفَى الْبَناتِ عَلَى الْبَنِينَ ( 153 )\r\nما لَكُمْ كَيْفَ تَحْكُمُونَ ( 154 ) أَ فَلا تَذَكَّرُونَ ( 155 ) أَمْ لَكُمْ سُلْطانٌ مُبِينٌ ( 156 ) فَأْتُوا بِكِتابِكُمْ إِنْ كُنْتُمْ صادِقِينَ ( 157 ) وَ جَعَلُوا بَيْنَهُ وَ بَيْنَ الْجِنَّةِ نَسَباً وَ لَقَدْ عَلِمَتِ الْجِنَّةُ إِنَّهُمْ لَمُحْضَرُونَ ( 158 )\r\nسُبْحانَ اللَّهِ عَمَّا يَصِفُونَ ( 159 ) إِلاَّ عِبادَ اللَّهِ الْمُخْلَصِينَ ( 160 )\r\n\r\nمعناى واژه‌ها\r\n145 [ بالعراء 
  ] : بيابانى تهى كه گياه و درختى در آن نباشد .\r\n146 [ يقطين 
  ] : بوتهء نوعى كدو ، و گفته‌اند هر درختچه‌اى كه ساقه نداشته باشد .\r\n/ 282\r\n\r\nخدا از آن وصفى كه مىآورند منزّه است\r\n\r\nرهنمودهايى از آيات :\r\nخدا پيامبر خود يونس بن متى را به شهر نينوا « 54 » در موصل فرستاد . وى آن رسالت را ابلاغ كرد و پس از آن كه كجروى مردم را توضيح داد آنها را به حق راه\r\n\r\n\r\n","description":"","footnote":"\r\n( 54 ) - اين نينوا كه در موصل قرار داشته و مركز آن بوده ، غير از نينواى بابل در سواد كوفه است كه كربلاى امروز بخشى از آن است - م .\r\n","page_name":" 274 ","page_number":274},
  {"content":"\r\n\r\nنمود ، ولى آنها به دعوت او گوش فرا ندادند . يونس نيز بردبارى چندان با مردم نشان نداد و آنها را نفرين كرد و اين كار او موجب خشم خداى عزّ و جلّ بر او شد ، امّا حساب خطا بر انبيا به اندازهء مسئوليّتى است كه آن نبىّ بر عهده مىگيرد . از اين رو پروردگار ترك اولى را از جانب ايشان معصيت و نافرمانى مىشمرد ، چنان كه تناول آدم را از درخت ممنوع « عصيان » و نافرمانى ناميده است ، و در داستان يكى از انبياست كه قومش به جنگ با او پرداختند و او در شكاف تنهء درختى پنهان شد ، و چون شيطان آن قوم را به نهانگاه او راه نمود ، تنه درخت را به دم ارّه گرفتند و هنگامى كه تيزى ارّه با بدن او آشنا شد گفت « آه » ، خدا به دو وحى كرد كه اگر ديگر بار چنين كنى ( و از درد بنالى ) نامت را از ديوان انبياء زدوده‌اى . شك نيست كه در لحظهء وقوع خطا از جانب ايشان خدا عصمت را از آنان برگرفته است تا به طبيعت مجرّد بشرى ( كه جايز الخطاست ) رفتار كنند ، و شايد اين امر براى حكمتى معيّن باشد كه همان نشان دادن بشر بودن پيامبران ( ع ) است .\r\nبدين سان خدا به سبب ترك اولى ، و شتاب در نفرين بر قوم خود ، بر او خشم گرفت ، و آن شتاب امرى بود كه او را نزد خدا سزاوار زندانى شدن ساخت ، پس خدا او را در دل نهنگى درون سه ظلمت و سياهچال زندانى كرد ، / 283 و در داستانى كه خلاصه‌اش اين است كه وى در حال گريز از قوم خود به دريا رسيد و در كشتيى نشست كه انباشته از مسافران بود . در پهنهء دريا آب طغيان كرد و امواج خروشانش به تلاطم درآمد و همگى از غرقه شدن كشتى به هراس افتادند . ناخداى كشتى گفت : در كشتى ما بنده‌اى فرارى وجود دارد ، و عادتشان چنان بود كه در چنين اوضاع و احوالى قرعه مىكشيدند و نام هر كس بيرون مىآمد او را براى سبك ساختن كشتى به دريا مىافكندند ، و سه بار قرعه به نام يونس بن متى درآمد و از اين رو او را به دريا افكندند ، و نهنگى او را بلعيد و يونس در شكمش بماند .\r\nيونس ( ع ) از اين گرفتارى نجات نيافت مگر با تضرّع خود به درگاه خدا و اعتراف به خطاى خويش كه گفت : «  سُبْحانَكَ إِنِّي كُنْتُ مِنَ الظَّالِمِينَ  - تو\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمنزّهى و من از ستمكاران بودم » ، « 55 » آن گاه خدا بدان نهنگ فرمان داد كه او را به ساحل بيرون افكند و او از شكم نهنگ در حالى بيرون آمد كه پوستش فرو ريخته بود ، آن گاه خدا كدويى را با برگهاى بزرگ بر سر او رويانيد ، و او شفا يافت و رفت تا ديگر بار وظيفه و مسئوليّت تبليغ خود را انجام دهد .\r\nاين داستان همچون داستانهاى گذشته ما را به حقيقتى كه پيشتر گذشت و روند قرآنى آن را بازگو نكرده است راهنمايى مىكند ، و آن اين است كه بندگان مخلص بشرند و فرزندان خداى سبحان نيستند و خدايان هم نمىباشند ، و اين درست خلاف آن چيزى است كه مشركان آنان را بدان توصيف مىكنند ، هم چنان كه ايشان بدين صفات نمونه نيز توصيف نشده‌اند مگر به سبب نيكوكارى و كوششى كه كرده و دشواريها و مشكلات - هم چنان كه براى هر انسان ديگرى روى مىدهد - در برابرشان قد علم كرده است و اگر چنان مىبودند كه مشركان توصيفشان مىكنند بيگمان از آن دشواريها مىگذشتند ، در صورتى كه به واقع اگر رحمت خدا نمىبود حتما ايشان هم ( چون ديگران ) از هلاك شدگان مىبودند .\r\nآرى ، پروردگار سبحان ما به خاطر صفاتى كه ايشان را امامان و رهبران امّت ساخته است ، سلامى جاودانى براى ايشان بر زبان هر انسانى باقى نهاد .\r\nشايد اين تأكيد بر سلام بر ايشان ( كه در اين سوره چند بار آمده است ) براى آن است كه ايشان به رهبرى و قيادت گرفته شوند ، و مردم حدود گرامى داشت خود را نسبت به انبياء بدانند و در اين زمينه تا مقام قايل شدن به خدايى و ربوبيّت در حق ايشان مبالغه و غلوّ نكنند و نيز ايشان را به سطح دانشوران و انديشمندان هم تنزّل ندهند ، / 284 و بالأخره براى آن كه قرآن سبب گراميداشت و اكرام مردم را به انبياء تفسير كرده باشد تا گمشدگان از راه توحيد آن را تحريف نكنند .\r\n\r\n\r\n","description":"","footnote":"\r\n( 55 ) - انبياء / 87 .\r\n","page_name":" 276 ","page_number":276},
  {"content":"\r\n\r\n\r\nشرح آيات :\r\n[ 139 - 140 
  ] «   وَ إِنَّ يُونُسَ لَمِنَ الْمُرْسَلِينَ * إِذْ أَبَقَ إِلَى الْفُلْكِ الْمَشْحُونِ   - و يونس از پيامبران بود * چون بدان كشتى انباشته از مردم گريخت . » و « آبق » فرارى است ، و « مشحون » انباشته است .\r\n[ 141 
  ] چون كشتى به پيمودن دريا پرداخت و سرنشينانش از غرق شدن هراسيدند پيشنهاد كردند كه قرعه‌كشى كنند تا يك تن از مسافرانش را براى سبك كردن وزن كشتى به دريا افكنند .\r\n«  فَساهَمَ  - پس او با آنان قرعه كشيد ، » يعنى يونس پيامبر پس از آن كه با آنها در قرعه‌كشى موافقت كرد .\r\n«  فَكانَ مِنَ الْمُدْحَضِينَ  - و از بىنصيبان بود . » و « المدحض » كسى است كه بخت ندارد ، و سه بار در قرعه بازنده شد .\r\n[ 142 
  ] چون كار چنين شد او را به دريا افكندند .\r\n«  فَالْتَقَمَهُ الْحُوتُ وَ هُوَ مُلِيمٌ  - پس ماهى كلان ( نهنگ ) ببلعيدش و او در خور سرزنش بود . » و « المليم » كسى است كه رفتارى مىكند كه در خور ملامت و سرزنش است .\r\n[ 143 - 144 
  ] ولى يونس خطاى خود را دريافت و بدان اعتراف كرد و به راه توبه و خشنودى خدا كه همان آمرزش‌طلبى و تسبيح است راه يافت - و بر ما نيز واجب است كه چون به دام نافرمانى مىافتيم اين چنين كنيم / 285 - و بدين وسيله آن پيامبر ( ع ) آزمون سخت خود را گذراند تا براى بشريّت درسى در چاره‌جويى و درمان خطا بازنهد . و اگر او خطاى خود را اصلاح نكرده بود ، به يقين خطا پيرامونش را فرا مىگرفت .\r\n«   فَلَوْ لا أَنَّهُ كانَ مِنَ الْمُسَبِّحِينَ * لَلَبِثَ فِي بَطْنِهِ إِلى يَوْمِ يُبْعَثُونَ   - پس اگر نه از تسبيح گويان بود * تا روز قيامت در شكم نهنگ مىماند . »\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبدين معنى كه گورش در شكم نهنگ مىبود .\r\n[ 145 
  ] ولى خدا او را پس از توبه‌اش از شكم نهنگ بيرون آورد .\r\n«  فَنَبَذْناهُ بِالْعَراءِ وَ هُوَ سَقِيمٌ  - پس او را به خشكى افكنديم ، و او بيمار بود . » يعنى بسيار بيمار ، و « سقم » شدّت بيمارى است ، و « عراء » همان صحراست .\r\n[ 146 
  ] «  وَ أَنْبَتْنا عَلَيْهِ شَجَرَةً مِنْ يَقْطِينٍ  - و بر فراز سرش بوتهء كدويى رويانيديم ، » زيرا او براى درمان بيمارى شديدش نياز به سايه داشت . امام على ( ع ) گفت :\r\n« خدا بدان نهنگ فرمود او را از دهان بيرون افكند ، پس او را به ساحل دريا بيرون افكند ، و پوست و گوشت او فروريخته بود ، و خدا بر سر او بوتهء يقطينى كه همان كدو باشد برويانيد ، و در برابر آفتاب بر او سايه افكند ، آن گاه بدان بوته فرمود از سر او كنار رود و آفتاب بر او افتاد ، وى بانگ بىتابى برداشت ، آن گاه خدا به دو وحى كرد : اى يونس ! چرا بر صد هزار تن يا بيشتر رحم نكردى در حالى كه خود از ساعتى درد بانگ و ناله برمىآورى ؟ گفت : پروردگارا عفو كن ، عفو كن ، پس خدا بدن از دست رفتهء او را به دو بازگرداند ، و او نزد قوم خود بازگشت و آنان به دو ايمان آوردند » . « 56 » به نظر مىرسد كه آن بوته تنها بر او سايه افكن نبوده بلكه بيمارى او را نيز درمان مىكرده است ، زيرا طبيعت ميوهء آن بوته - كه همان كدو باشد - سرد است و چنان كه گويند براى پيكر ملتهب و برافروخته سودمند است .\r\n/ 286 [ 147 
  ] بدين سان يونس از بيمارى خود برخاست تا اقدام جهادى خود را از نو به وحى خداى عزّ و جلّ ، كه او را برانگيخت تا تجربه‌اش را با قومش تكرار كند ،\r\n\r\n\r\n","description":"","footnote":"\r\n( 56 ) - نور الثقلين ، ج 4 ، ص 436 .\r\n","page_name":" 278 ","page_number":278},
  {"content":"\r\n\r\nانجام دهد .\r\n«  وَ أَرْسَلْناهُ إِلى مِائَةِ أَلْفٍ أَوْ يَزِيدُونَ  - و او را به رسالت بر صد هزار كس يا بيشتر فرستاديم . » قرآن دقيقا شماره آنان را معيّن نكرده است ، زيرا مجموعه‌اى انسانى كه در منطقه‌اى وجود دارد به سبب عوامل گوناگون از جمله زايمان و مرگ و مهاجرت از آن جامعه يا بدان جامعه كم و زياد مىشود .\r\n[ 148 
  ] اين بار چون يونس نزد قوم خود بازگشت در تغيير دادن آنان كامياب شد .\r\n«  فَآمَنُوا  - پس ايمان آوردند ، » و نمونه و مثالى از امّتى شدند كه از تجربه‌هاى منفى خود در راه بالا گرفتن و پيشرفت خود بهره جست . قوم يونس كه خود عذاب را بر در دروازه‌ها ديده و مسئول اين واقعيت بودند ، براى خود بهانه نتراشيدند و به توجيهاتى واهى نپرداختند و عناد و مخالفت نورزيدند ، بلكه مسئوليّت را پذيرفتند و نسبت به حق فروتنى كردند و تسليم شدند ، از اين رو خدا ايشان را بالا برد و خير و بركت بر آنان فرو فرستاد .\r\nضرورتى ندارد كه عذاب به صورت ابرى تيره يا خسوفى از خشم خدا باشد ، بلكه همان از هم گسيختگى و فقر و عقب‌ماندگى و مشكلات فردى و اجتماعى مىتواند عذاب باشد ، و اين هم اكنون در وضع فعلى امّت اسلامى وجود دارد ، و واجب آن است كه اين وضع در درون خود تغيير كند تا خدا نيز عقب‌ماندگى ناشى از اين وضع را به تمدّن و شكوفايى دگرگون سازد . و اين نمىشود مگر به ايمان ، و اين امت يونس است كه چون ايمان آورد ، خدا دربارهء آن امّت گويد :\r\n«  فَمَتَّعْناهُمْ إِلى حِينٍ  - پس تا ( در پرتو ايمان ) زنده بودند برخورداريشان داديم . » امّا اين برخوردارى و بركت ديرى نپاييد ، زيرا آنها عامل اصلى آن برخوردارى و بهره‌گيرى را كه همان ايمان است نگهدارى نكردند ، و تا وقتى كه ايمان در ميانشان وجود داشت در برخوردارى و بهره‌يابى به سر بردند .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n/ 287 [ 149 
  ] پس از آن كه پروردگار ما داستانهاى پيامبران را به پايان مىرساند ، داستانهايى كه در آنها بر بندگى ايشان نسبت به خود تأكيد مىكند تا ادعاى مشركان را دائر بر خدا بودن ايشان نفى كند ، و اين معنى از خلال آيهء كريم «  إِنَّهُ مِنْ عِبادِنَا الْمُؤْمِنِينَ  - او از بندگان مؤمن بود » ، كه نقش عامل مشترك ميان تمام آن داستانها را دارد ، روشن مىشود ، از سوى ديگر تمام تصوّراتى را كه مشركان پيرامون فرشتگان و جن ساخته‌اند نفى مىكند ، و مهمترين آن تصوّرات ادّعاى آنهاست دائر بر نسبت دادن آنان به خداى عزّ و جلّ به عنوان وسيله‌اى براى خدا شمردن آن آفريدگان . و در سياق آيات مىبينيم كه خدا به پيامبر خود مىفرمايد كه در اين باره از مشركان بازجويى كند و بپرسد :\r\n«  فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ  - از ايشان بازپرس : آيا دختران از آن پروردگار تو باشند و پسران از آن ايشان ؟ » و « استفتاء » همان گرفتن فتوى و رأى و نظر است .\r\n[ 150 
  ] اگر پيامبر از آنها مىپرسيد بيگمان مىگفتند آرى ، ولى سخن آنها بر چه دليلى استوار بود ؟ آيا آفريده شدن فرشتگان را به چشم خود ديده بودند ؟\r\n«  أَمْ خَلَقْنَا الْمَلائِكَةَ إِناثاً وَ هُمْ شاهِدُونَ  - آيا وقتى كه ما فرشتگان را زن مىآفريديم آنها مىديدند ؟ » كسى كه چيزى را به چشم خود ببيند ممكن است راست بودن آنچه را ديده است مدّعى شود ، و ادّعاى او منطقى باشد ، در حالى كه آنان آفريده شدن فرشتگان را نديده‌اند تا ماهيّتشان را بشناسند ، و اين آيه تفكّر جاهلى را دربارهء فرشتگان از پايه درهم مىشكند ، چه ما را بدين نكته رهنمون مىشود كه آن طرز تفكّر تنها پندار و گمانى است موهوم و هيچ دليلى بر آن وجود ندارد .\r\n[ 151 - 152 
  ] با آن كه ظاهر دو آيهء گذشته در پيرامون فرشتگان انديشه مؤنث بودن فرشتگان را چاره مىكند ، امّا هدف قرآن از اين گفتگو همان درهم شكستن عقيده به خدا بودن فرشتگان است . بدين معنى كه برخى از مشركان مىپنداشتند فرشتگان از خداى يكتا زاده شده‌اند و بنا بر اين خود نيز خدايانى هستند ،\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو سياق مطلب دربارهء اين موضوع از زاويهء گفتگو از طبيعت فرشتگان و ماهيّت ( و نفى جنسيّت ) آنها درآمده ، تا براى ما روشن سازد كه تصوّرات و پندارهاى جاهليان نه تنها در تعيين نقش فرشتگان خطاست بلكه آنها حتى ماهيّت فرشتگان را هم نمىدانند ، و هر انديشه و فكرى كه دربارهء آن آفريدگان نزد اينان وجود دارد يكسره پندارهايى پوچ است كه هيچ دليل منطقى بر آن نيست .\r\n/ 288 «   أَلا إِنَّهُمْ مِنْ إِفْكِهِمْ لَيَقُولُونَ * وَلَدَ اللَّهُ وَ إِنَّهُمْ لَكاذِبُونَ   - آگاه باش كه از دروغگوييشان است كه چنين مىگويند * خدا صاحب فرزند است ! دروغ مىگويند . » در واقع اعتقاد به فرزنددار شدن خدا كه اصلا براى گريختن از سنگينى مسئوليّت سرچشمه گرفته است ، براى آن است كه انسان غرور و كبر و بلند پروازى خود را به مقام پروردگارى سير و اشباع كند . اين اعتقاد را مدّعيان حكمت و فلسفه توجيه كرده و نظريات حلول و اتّحاد ، و وحدت وجود را وضع كرده‌اند ، و هر چه در توجيه آن بكوشند ، تنها بهتانى است درونى در نفوس خود آنها و دروغى است زشت بر زبانهايشان .\r\nدر واقع مشركان از دروغ بودن ادعاى خود آگاهند و در چنين ادعايى زشتى فاعلى در كنار زشتى فعلى يك جا جمع شده است .\r\n[ 153 
  ] قرآن ديگر بار مىپرسد :\r\n«  أَصْطَفَى الْبَناتِ عَلَى الْبَنِينَ  - آيا خدا دختران را بر پسران برترى داد ؟ » [ 154 
  ] به راستى كه صدور چنين حكمى بر خداى سبحان با ساده‌ترين قواعد حكم منطقى تطبيق نمىكند .\r\n«  ما لَكُمْ كَيْفَ تَحْكُمُونَ  - شما را چه مىشود ؟ چگونه قضاوت مىكنيد ؟ » [ 155 - 156 - 157 
  ] وقتى انسان مىخواهد بر قضيّه‌اى حكم كند يا به ضمير خود مراجعه مىكند يا به حجّتى ديگر مانند عقل و دانش ، ولى آنها نه با تذكّر\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nبه ضميرشان مراجعه مىكنند و نه به حجّت قاطعى ديگر رجوع مىنمايند .\r\n«   أَ فَلا تَذَكَّرُونَ * أَمْ لَكُمْ سُلْطانٌ مُبِينٌ   - آيا نمىانديشيد * يا بر ادّعاى خود دليلى روشن داريد ؟ » اگر انسان به حدّى برسد - با تكيه كردن بر برهانها و شواهد قاطع - / 289 حتّى اگر به فكرى كه در واقع باطل است اعتقاد يابد ، نزد خدا معذور است ، ولى خداى تعالى از اين امر خوددارى كرده است كه حق را باطلى سازد كه ترديدى در آن نباشد يا باطل را حقّى قرار دهد كه شكّى در آن نرود ، و اين كار را با نهادن ضمير در درون انسان و مقدار عقلى كه به دو بخشيده و كتابهايى كه براى او فرستاده و پيامبرانى كه نزد او مبعوث كرده ، صورت داده است و تمام اينها را براى او وسيله تميز و تشخيص در زندگى در تمام امور و قضاياى آن قرار داده است .\r\n«  فَأْتُوا بِكِتابِكُمْ إِنْ كُنْتُمْ صادِقِينَ  - اگر راست مىگوييد كتابتان را بياوريد . » اگر اين ادّعاها و پندارهايتان متّكى به دليلى است ، پس آن دليل كجاست ؟ ! [ 158 
  ] در پايان اين درس قرآن بر آن مىشود كه فكر باطل ديگرى را كه عبادت از خدا شمردن جنّ است به كلّى درهم شكند .\r\n«  وَ جَعَلُوا بَيْنَهُ وَ بَيْنَ الْجِنَّةِ نَسَباً  - و ميان خدا و جنّيان خويشاوندى قايل شدند . » آن گاه جن را پرستيدند ، و ساحران و كاهنان را كه ادّعا كردند با جنّيان پيوند دارند يا از لحاظ عمل به آنها مىپيوندند به پرستش گرفتند .\r\n«  وَ لَقَدْ عَلِمَتِ الْجِنَّةُ إِنَّهُمْ لَمُحْضَرُونَ  - و جنّيان مىدانند كه احضار شدگان‌اند . » اگر چنان كه مشركان مىپندارند ، جنّيان خدايان بودند ، هرگز مانند ديگر آفريدگان نافرمان براى عذاب كشيدن حاضر كرده نمىشدند و اين به روشنى دلالت مىكند بر اين كه آنها آفريدگانند نه خدايان . يادآورى خدا دربارهء حضور\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nجنّيان براى عذاب بر افكار مشركان را در اساس ضربه زد ، بدين معنى كه شرك به صورت كلّى ريشه‌هايى مشترك دارد ، كه همان كوشش براى رهايى از مسئوليّت و بازخواست است ، از طريق اعتقاد به چيزها و نيروهايى كه انسان را از عذاب الهى مىرهانند ، و وقتى جنّيان نتوانند خود را خلاصى بخشند چگونه مىتوانند بشر را از عذاب نجات دهند ؟\r\n[ 159 
  ] خدا بس والاتر از اين گفته‌هاست و از اين انديشه‌هاى منحرف منزّه و مبرّاست .\r\n/ 290 «  سُبْحانَ اللَّهِ عَمَّا يَصِفُونَ  - از آن وصف كه مىآورند خدا منزّه است . » [ 160 
  ] در همان حال كه قرآن انديشه خدا شمردن جن را درهم مىشكند ، از سوى ديگر اعتقاد رايج نزد بعضى را كه مىگويد تمام جنّيان به دوزخ مىروند درهم مىشكند ، و اين هنگامى است كه حضور مؤمنان مخلص را در عذاب مستثنى مىكند .\r\n«  إِلَّا عِبادَ اللَّهِ الْمُخْلَصِينَ  - مگر بندگان مخلص خدا . » همان گونه كه اين آيه در نخستين كلمهء خود متضمّن تأكيد بر بندگى جنّيان است نه خدا بودن آنها .\r\n/ 291\r\n\r\n[ سوره الصافات ( 37 ) : آيات 161 تا 182 
  ]\r\nفَإِنَّكُمْ وَ ما تَعْبُدُونَ ( 161 ) ما أَنْتُمْ عَلَيْهِ بِفاتِنِينَ ( 162 ) إِلاَّ مَنْ هُوَ صالِ الْجَحِيمِ ( 163 ) وَ ما مِنَّا إِلاَّ لَهُ مَقامٌ مَعْلُومٌ ( 164 ) وَ إِنَّا لَنَحْنُ الصَّافُّونَ ( 165 )\r\nوَ إِنَّا لَنَحْنُ الْمُسَبِّحُونَ ( 166 ) وَ إِنْ كانُوا لَيَقُولُونَ ( 167 ) لَوْ أَنَّ عِنْدَنا ذِكْراً مِنَ الْأَوَّلِينَ ( 168 ) لَكُنَّا عِبادَ اللَّهِ الْمُخْلَصِينَ ( 169 ) فَكَفَرُوا بِهِ فَسَوْفَ يَعْلَمُونَ ( 170 )\r\nوَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ ( 171 ) إِنَّهُمْ لَهُمُ الْمَنْصُورُونَ ( 172 ) وَ إِنَّ جُنْدَنا لَهُمُ الْغالِبُونَ ( 173 ) فَتَوَلَّ عَنْهُمْ حَتَّى حِينٍ ( 174 ) وَ أَبْصِرْهُمْ فَسَوْفَ\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nيُبْصِرُونَ ( 175 ) أَفَبِعَذابِنا يَسْتَعْجِلُونَ ( 176 ) فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ ( 177 ) وَ تَوَلَّ عَنْهُمْ حَتَّى حِينٍ ( 178 ) وَ أَبْصِرْ فَسَوْفَ يُبْصِرُونَ ( 179 ) سُبْحانَ رَبِّكَ رَبِّ الْعِزَّةِ عَمَّا يَصِفُونَ ( 180 )\r\nوَ سَلامٌ عَلَى الْمُرْسَلِينَ ( 181 ) وَ الْحَمْدُ لِلَّهِ رَبِّ الْعالَمِينَ ( 182 )\r\n\r\nمعناى واژه‌ها\r\n162 [ بفاتنين 
  ] : الفاتن دعوت كننده به گمراهى است ، يعنى نمىتوانند مردم را به مخالفت با خداى سبحان گمراه كنند .\r\n/ 292\r\n\r\nمنزّه است پروردگار تو ، پروردگار پيروزمند ، از آنچه به وصف او مىگويند\r\n\r\nرهنمودهايى از آيات :\r\nدر اين درس اخير پروردگار ما از طريق اين سوره مطالبى را خلاصه مىكند كه برجسته‌ترين آنها اين است كه بندگان خالص شدهء خدا كسانى هستند كه خدا آنها را خالص ساخته و خود نيز خويش را ناب كرده‌اند ، پس عواملى كه بر ديگران مىگذرد و اثر مىكند در آنان تأثير نمىگذارد .\r\nدر نخستين آيات اين درس قرآن حكمت‌آموز از طريق تأكيد بر بندگى فرشتگان نسبت به خدا تعلّق شريكانهء آنها را نفى مىكند و مىگويد فرشتگان تسليم فرمانهاى او و در انتظار آنند ، و آن فرمانها از سوى خدا بر آنها نازل مىشود . سپس\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nانديشهء جبر را درهم مىشكند و گفتهء كسانى را كه ادّعا مىكنند مجبور و ناگزيرند شيطانها را شريك بياورند تكذيب مىكند ، زيرا در دنيا هيچ چيزى بر انسان نيست ، بلكه اوست كه خود راه و افكار و باورهاى خويش را با كمال آزادى برمىگزيند ، و همين آزادى است كه او را وامىدارد مسئوليّت كامل رفتار و اقدامات خود را بر عهده گيرد ، و فرمانهايى كه خدا به پيامبران خود وحى مىكند دائر بر اين كه در تبليغ رسالت خود به كافران و مشركان زياد مبالغه نكنند با همين انديشهء اختيار هماهنگى دارد . پس كافران و مشركان خود مسئول گزينش خويش‌اند ، و وظيفهء تبليغ كنندهء رسالت و گزارندهء پيام نيست كه گزينشى معيّن را بر آنها تحميل كند .\r\n/ 293 اين سوره به عنوان پايان بخش احاديث صالحان شامل سه آيهء پايانى است كه نخستين آنها به بيان منزّه بودن خداى سبحان اختصاص دارد ، و سپس درود بر پيامبران اوست و آخرين آيه مخصوص ستايش اوست .\r\n\r\nشرح آيات :\r\n[ 161 - 162 
  ] انديشه‌هاى شرك با انواع گوناگون خود خطا و نادرست است ، و انسان مجبور نيست بدانها معتقد شود ، ولى براى آن كه مسئوليّت را از دوش خود بردارد ادّعا مىكند كه چنين انديشه‌هايى بر او فرض و واجب شده و به سبب فشار يا فريفتگى هيچ اختيارى جز پذيرفتن آن انديشه‌ها ندارد ، ولى قرآن اين انديشهء جبر را درهم مىشكند و مىگويد :\r\n«   فَإِنَّكُمْ وَ ما تَعْبُدُونَ * ما أَنْتُمْ عَلَيْهِ بِفاتِنِينَ   - شما و بتانى كه مىپرستيد * نتوانستيد مفتون بر آن ( بتان ) كنيد . » كلمهء « عليه بر آن » چنان كه پيداست دلالت بر جبر مىكند ، مثل آن كه قرآن بگويد : به راستى شما نمىتوانيد كسى را نه به مفتون كردن و نه با فشار در مورد آنچه مىپرستيد به پيروى از خود مجبور كنيد ، زيرا كلمهء فتنه متضمّن معنى بلا ، و فشار و اكراه مىشود ، هم چنان كه معنى فريفتن و مفتون ساختن و آراستن نيز مىدهد ، و عموما فتنه در اين جا به معنى جبر است .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاگر در احوال كسانى كه خدايانى را به جاى خداى يكتا مىپرستند - از قبيل پيروان شاهان ، و احزاب ، و بندگان توانگران ، و خوشنامان ظاهرى ، و مدّعيان ديندارى بنگريم - ، مىبينيم كه تمام آنها شرك خود را چنين توجيه مىكنند كه مجبورند ، و راهى براى مقاومت در برابر طاغوت گردنكش ، و گريز از شبكه‌هاى احزاب ، و ايستادگى در برابر شادخواران و نازپروردگانى كه ديگران را گرسنه مىدارند ، و خوشنامان دروغين كه مردم را گمراه مىكنند ، و مدّعيان ديندارى وجود ندارد .\r\nهرگز . . . پروردگار ما كه آفريدهء خود را آفريده به آفريدهء خود آزادى و قدرت رد كردن و نپذيرفتن را نيز عطا كرده است ، امّا شيطان بندگى را رواج مىدهد و آن را در نظر او مىآرايد .\r\n[ 163 
  ] پس خدايان برساخته هر چند بكوشند ، قادر به مجبور كردن مردم نيستند ، بلى ، / 294 آنها برايشان فشار وارد مىكنند ، اما قرار و تصميم قطعى به دست انسان باقى مىماند ، و كسى خواستهاى آنها را مىپذيرد كه در وجودش موجبات شرك و كفر يافت شود .\r\n«  إِلَّا مَنْ هُوَ صالِ الْجَحِيمِ  - مگر آن كس را كه راهى جهنّم باشد . » اين دليل آزادى انسان است ، و اين كه او ناگزير به كجروى نيست ، و پاداش شخصا به دو تعلق مىگيرد ، زيرا كسى كه با فتنهء مشركان ( اعم از فشار و اكراه و فريفتن و آراستن شرك ) همسويى كند خود خويشتن را به دوزخ مىافكند ، و هيچ چيز و بهانه‌اى او را حفظ نمىكند ، و به دو سودى نمىرساند ، و اين بزرگترين گواه بر مسئوليّت انسان است ، هم چنان كه بهترين درمان درد موكول كردن به اصلاح خود به بعد و توجيه است . پس اگر آنان كه عذرهاى خيالى مىآورند و توجيه كنندگان بدانند كه با وجود توجيهات و عذر تراشيهاى خود در عمل عذاب خواهند چشيد ، اين آگاهى اقتضا مىكند كه از آن اعمال باز ايستند .\r\n[ 164 - 165 - 166 
  ] سياق مطلب ديگر بار فرا مىرود تا پاسخ فرشتگان - عليهم السّلام - را به اباطيل مشركان در پيرامونشان در سه آيه به ما منتقل و بازگو\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nكند :\r\n«  وَ ما مِنَّا إِلَّا لَهُ مَقامٌ مَعْلُومٌ  - هيچ كس از ما ( فرشتگان ) نيست مگر آن كه جايگاهى معيّن دارد ، » و « المقام » در اين جا معنى منزلت و پايگاه مىدهد ، پس فرشتگان از لحاظ منزلت بر يكديگر برترى دارند ، و بزرگترين آنان روح ( يعنى جبرييل ) است ، و نيز به معنى نقش و وظيفه است ، پس هر فرشته‌اى وظيفه‌اى دارد كه با وظيفهء ديگران تفاوت مىكند ، چه يكى از آنان اختصاص به گرفتن جانها دارد ، و يكى گماشته بر ابرها و باران است و . . . و . . . و مقام و وظيفهء فرشتگان نزد خدا و نزد ديگر فرشتگان معلوم است و گماشته بودن آنها به امور زندگى و ادارهء آن آنها را هيچ گاه به مقام ربوبيّت و پروردگارى بالا نمىبرد ، هم چنان كه به نقشى ديگر مثلا شفاعت از اين شخص يا رفع نيازمندى آن كس ، جز به امر خدا نمىپردازند .\r\n«  وَ إِنَّا لَنَحْنُ الصَّافُّونَ  - هر آينه ما صف زدگانيم . » مانند لشكريان ، همه منتظر فرمانهاى پروردگارشان هستند تا آنها را اجرا كنند ، و به اندازهء بند انگشتى از آن عدول نمىكنند ، و شايد / 295 مهمترين چيزى كه فرشتگان براى آن صف بسته‌اند همان عبادت خدا باشد كه اوج و قلّهء آن تسبيح و منزّه شمردن است .\r\n«  وَ إِنَّا لَنَحْنُ الْمُسَبِّحُونَ  - و هر آينه ما تسبيح گويانيم . » خداى عزّ و جلّ را از هر چه مناسب مقام پروردگارى نيست ، از خوارى و نادانى ، و از شريكانى كه نادانان مىپندارند كه فرشتگان نيز از جملهء آن شريكانند ، تنزيه مىكنند و مبرّا مىدانند .\r\n[ 167 - 168 - 169 
  ] در ميان مردم هستند كسانى با بعضى آرزومنديها از مسئوليّت مىگريزند ، و اقدام به امر واجب را به برخى شرطهايى كه بايد در آينده تحقق پذيرد موكول و مربوط مىكنند ، پس اگر به آنها بگويند : چرا نماز نمىگزاريد ؟ مىگويند اگر به حج برويم ، يا اگر بزرگ شويم چنان خواهيم كرد ، و برخى مسئوليّت را بر عهدهء خدا مىافكنند ، و مىگويند : براى آن كه خدا به ما توفيق\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nنداد ، از اين رو به صلاح رهنمايى نشديم و راه نيافتيم ، و اگر خدا پيامبرى نزد ما مىفرستاد از ديگران زودتر و بهتر هدايت مىشديم .\r\n«  وَ إِنْ كانُوا لَيَقُولُونَ  - اگر چه مىگفتند : » تنها گفته‌اى مجرّد ، كه از لقلقهء زبان فراتر نمىرود ، «  لَوْ أَنَّ عِنْدَنا ذِكْراً مِنَ الْأَوَّلِينَ  - اگر از پيشينيان نزد ما كتابى مانده بود ، » به وسيلهء آن هدايت مىشديم ، و در زندگى بر اثر پرتو آن راه مىسپرديم .\r\n«  لَكُنَّا عِبادَ اللَّهِ الْمُخْلَصِينَ  - بيگمان از بندگان مخلص خدا مىبوديم . » ولى آيا براى انسان امكان دارد كه تنها به صرف آرزومنديها بدين منزلت و الا برسد ؟ هرگز . . . زيرا براى رسيدن بدان ناگزير از سعى و كوشش است ، زيرا تنها خود اوست كه آرزوها را به واقعيّت تبديل مىكند و تحقّق مىبخشد .\r\n[ 170 
  ] از آن جا كه آنان در عالم آرزوهاى مجرّد به سر مىبرند ، و اين گفته را نيز براى توجيه كجرويهاى خود مىگويند ، قرآن براى آنان آمد و بر آنها فرض و واجب ساخت كه از آن پيروى كنند تا به آسمان اخلاص برسند .\r\n/ 296 «  فَكَفَرُوا بِهِ  - پس بدان كتاب كافر شدند ، » و حقيقتشان آشكار ساخت كه سخنشان تنها آرزوهايى است غير جدّى ، و اين طبيعت تمام كسانى است كه توبه را به آينده موكول مىكنند ، و اصلاح خود را به شرطهايى تحقق ناپذير منوط مىانگارند و همواره در رؤياى آينده به سر مىبرند ، و اين موكول كردن اصلاح به آينده آنها را به قعر دوزخ مىكشاند .\r\n«  فَسَوْفَ يَعْلَمُونَ  - و زودا كه خواهند فهميد . » آنها مىگويند : به زودى خواهيم كرد ، و قرآن به آنها مىگويد : بلكه به زودى خواهيد فهميد كه ضايع كردن تنها فرصت عمر هرگز به مصلحت شما نيست .\r\nدر لابلاى اين تعبير تهديد به عذابى نهفته است ، و عدم تصريح به نوع و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nچگونگى آن عذاب رساتر و بيم دهنده‌تر در نفوس است ، چه آدمى ناگهان با انواعى از عذاب مواجه مىشود كه توقّع آنها را نداشته و حسابى براى آنها نكرده است .\r\n[ 171 - 172 
  ] تشبّث گروهى از مردم به توجيهات و بهانه‌هايى همچون انديشه‌هاى جبر گرايى ، و انتظار ساده براى گريز از مسئوليّت ايمان به رسالت نبايد اهل رسالت را سست كند يا اعتماد به يارى خدا را نسبت به خود از ايشان سلب كند ، زيرا خداى سبحان اراده كرده است كه مبادى خود و كسانى را كه بدان ايمان آورده‌اند و ملتزم به آنند يارى دهد و پيروز سازد ، گرچه ظاهر زندگى همان چيرگى گردنكشان منحرف باشد ، زيرا خدا بر كار خود مسلّط است و چيرگى آنها جز تسلّطى محدود نيست .\r\n«   وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ * إِنَّهُمْ لَهُمُ الْمَنْصُورُونَ   - ما دربارهء بندگانمان كه به رسالت مىفرستيم از پيش تصميم گرفته‌ايم * كه هر آينه آنان يارى مىشوند . » پس سخن خدا دربارهء يارى و پيروزى بخشيدن به آنان چيز تازه‌اى نيست ، بلكه تصميمى است قديم كه با واقعيّت خود در رويدادهاى تاريخ بروز كرده است ، و هيچ رسالتى نيست كه خدا آن را پيروز نكرده باشد . آرى ، اصحاب رسالتها فداكاريهايى مىكنند ، / 297 يا مدّت زمانى در حالت انتظار بر آنان مىگذرد . ولى سرانجام ، جريان امور به سود آنان و به مصلحت خطّ ايشان در زندگى است ، و پياپى آمدن تأكيدها بر اين امر در اين آيه و نيز آيهء بعد ملاحظه مىشود .\r\n[ 173 
  ] اين يارى به شخص پيامبران اختصاص ندارد ، بلكه هر كه نمايندهء جبههء حق باشد ، و مشعل رسالت الهى را در امتداد تاريخ و در هر افقى حمل كند از اين يارى و پيروزى برخوردار مىشود .\r\n«  وَ إِنَّ جُنْدَنا لَهُمُ الْغالِبُونَ  - و لشكر ما بيقين خود غالبند ، » و لشكر خدا همان مؤمنان‌اند .\r\n[ 174 
  ] امّا خدا چه وقت بندگان مؤمن خود را يارى مىدهد ؟\r\nهنگامى به ايشان يارى مىدهد كه از كافران و منافقان جدا و متمايز شده\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nباشند . هم از لحاظ مادّى و ظاهرى و هم از لحاظ معنوى ( يعنى به تن و به روح ) ، از اين رو است كه فرمان الهى به پيامبر چنين مىآيد :\r\n«  فَتَوَلَّ عَنْهُمْ حَتَّى حِينٍ  - پس تا مدّتى از آنها روى بگردان ! » و « حين » در اين جا وقتى كه در آن وقت به پيامبر و مؤمنان فرمان هجوم و جنگ با كافران ، در سايهء عنايت و يارى خدا مىرسد .\r\n[ 175 
  ] در اثناى زمانى كه مؤمنان مجاهد از كافران و منافقان - مثلا - با هجرت جدا مىشوند بايد مراقب آنها و شاهد هر رويداد و وضعى باشند ، و هر جنبشى كه قصد ايجاد تغييرى دارد بايد اوضاع را مراقبت و وضع دشمن را بررسى كند .\r\n«  وَ أَبْصِرْهُمْ فَسَوْفَ يُبْصِرُونَ  - عاقبتشان را ببين ، آنها نيز خواهند ديد . » آنها نيز - به نوبهء خود - عذاب را خواهند ديد و آن را از جانب خدا يا به دست مؤمنان دريافت مىكنند .\r\n/ 298 در اين آيه معنى تأكيد بر عاقبت براى پيامبران و لشكر خدا وجود دارد ، گويى آن عاقبت برابر چشم همگان است ، صالحان آن را مىنگرند و از آن شادمان مىشوند ، و كافران آن را مىبينند و خشم و غضبشان از ديدن آن مىافزايد .\r\n[ 176 
  ] عذاب خدا بر حسب خواستهاى انسان بر او وارد نمىشود ، تا كافران بر كذب رسالت بدان احتجاج كنند و بگويند كه با خدا ستيزه كردند و او پاسخى به ستيزه آنها نداد و عذابى بر آنها نفرستاد ، هرگز . . . بلكه پروردگار ما عذاب را بر حسب حكمت ذات سبحان خود مىفرستد .\r\n«  أَ فَبِعَذابِنا يَسْتَعْجِلُونَ  - آيا عذاب ما را به شتاب مىطلبند ؟ » چرا عذاب خدا را به شتاب مىطلبند ؟ به راستى كه آن عذاب نابودى فراگير و شكست خرد كننده و آتش دوره كننده ، و خوارى و ذلّت دردناك است .\r\n[ 177 
  ] اين به مبارزه طلبى تمام از جانب كافران نسبت به پروردگار پيروزمند ، همانا به سبب جهل آنها به قدرت او ، و طبيعت عذابى است كه او بر ملحدان فرو مىفرستد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n«  فَإِذا نَزَلَ بِساحَتِهِمْ  - چون عذاب به ساحتشان فراز آيد ، » خشم الهى كه در عذاب دنيوى شكل گرفته ، و عذاب جاودانى در آخرت به دنبال آن مىآيد ، «  فَساءَ صَباحُ الْمُنْذَرِينَ  - اين بيم داده‌شدگان چه بامداد بدى خواهند داشت ! » خشم خدا بيشتر در صبحگاه فرود مىآيد ، هنگامى كه كافران در كمال نيرو و بيدارى خويش‌اند ، و اين براى آن است كه حقارت خود را احساس كنند ، و عذاب را به سخت‌ترين وجهى كه براى انسان امكان دارد بچشند ، اين افزونكارى در بد كردن با آنها تنها براى آن نيست كه به هشدارها پاسخ ندادند و آنها را تكذيب كردند بلكه افزون بر آن ، به ستيزه و جنگ با خدا برخاستند ، و قرآن اشاره به صبح را به عنوان زمان فرا رسيدن عذاب تكرار مىكند ، خداى تعالى گويد : «  إِنَّ / 299 مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ  - وعدهء آنها صبحگاه است ، آيا صبح نزديك نيست ؟ » « 57 » .\r\n[ 178 
  ] سياق مطلب ديگر بار برمىگردد به تأكيد بر ضرورت ترك كافران از سوى پيامبر و مهاجرت او از نزد آنها و انتظار گشايش الهى .\r\n«  وَ تَوَلَّ عَنْهُمْ حَتَّى حِينٍ  - از آنها تا چندى روى بگردان . » يعنى تا وقتى كه موعد انتقام الهى از آنها برسد ، با درهم شكستن بزرگنمايى دروغين آنها و يارى دادن و پيروزى پيامبر او بر آنان .\r\n[ 179 
  ] سياق آيات نشان مىدهد كه سرانجام پيروزى از آن پيامبر خداست ، و شكست كافران رويدادى است كه شكّى در آن وجود ندارد چنان گويى هم اكنون برابر ديدهء همگان صورت مىپذيرد .\r\n«  وَ أَبْصِرْ فَسَوْفَ يُبْصِرُونَ  - پس عاقبتشان را ببين ، آنها نيز خواهند ديد . » هنگامى كه قرآن را تلاوت مىكنيم آياتى بسيار مىيابيم كه در آنها تأكيد\r\n\r\n\r\n","description":"","footnote":"\r\n( 57 ) - هود / 81 .\r\n","page_name":" 291 ","page_number":291},
  {"content":"\r\n\r\nشده كه پيامبر با تحميل اندوه و نگرانى بىحد بر خود به خاطر كسانى كه رسالت را نمىپذيرند خويشتن را نكشد ، و بداند كه مسئوليّت او به رساندن رسالتش پايان مىيابد ، و اين امر براى مؤمنانى كه در خطّ پيامبر ( ص ) راه مىسپارند نيز مهمّ است ، پس وظيفهء ايشان اين است كه خود و رفتار خويش را بر حسب تعليمات پروردگارشان ضمن دعوت مردم به سوى او ، تطبيق دهند و هماهنگ كنند ، اگر مردم ايمان آوردند به ايشان مىپيوندند ، و اگر كفر ورزيدند خود دانند و كار خود ، و از مؤمنان خواسته نشده كه بيش از حدّ لزوم در راهنمايى مردم زياده‌روى كنند ، زيرا اين كار ايشان را از پاره‌اى وظايف واجب ديگر باز مىدارد ، و حركت آنان را به عقب مىافكند ، بدين لحاظ كه ايشان كوششهايى مكرّر به كار مىبرند كه شايسته‌تر است آنها را در مورد كارها و طرحهايى مصروف كنند كه كار را يك گام به پيش ببرد .\r\n[ 180 
  ] در پايان اين سوره كه روند آن به بررسى موضوع شرك و پاره‌اى انديشه‌هاى / 300 خطا و تصوّراتى كه مشركان بدان معتقدند پرداخته است ، منزّه شمردن خداى عزّ و جلّ را با گرامىترين و شكوهمندترين الفاظ در پيشگاه ذات متعال او مىيابيم كه همان لفظ « سبحان » است .\r\nدعوت قرآن از مؤمنان در اين خصوص كه در اندرز دادن به مشركان زياده‌روى نكنند بدين معنى نيست كه به وجود مشركان و آنچه آنها ادّعا مىكنند و انجام مىدهند راضى شوند ، بلكه بر مؤمنان واجب است كه براى منزّه شمردن خدا در تسبيح باشند ( و سبحان اللَّه گويند ) و اين براى آن است كه از شرك مشركان تأثير نپذيرند ، زيرا از ويژگيهاى طبيعت بشر تأثيرپذيرى از انديشه‌هاى ديگران است ، هر چند جزئى باشد ، و اگر قادر نيستند كه به كردار يا گفتار در برابر مشركان موضعگيرى كنند ، پس در دلهاى خود ، بسيار و بسيار به تسبيح پروردگار خويش بپردازند .\r\n«  سُبْحانَ رَبِّكَ رَبِّ الْعِزَّةِ عَمَّا يَصِفُونَ  - منزّه است پروردگار تو - آن پروردگار پيروزمند - از هر چه به وصف او مىگويند . »\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمردم با اختلاف دينها و مذهبهاى فكرى خود ، هر گروهى پروردگار خود را به وصفى توصيف مىكند كه شايستهء مقام پروردگارى و ربوبيّت نيست ، ولى بندگان مخلص خدايند كه از طريق تسبيح ( و منزّه شمردن او ) او را چنان كه شايستهء اوست توصيف مىكنند .\r\nمفسّران و فقيهان در تعريف و تعيين بهترين كلمات ذكر و ياد كرد خدا اختلاف نظر دارند . برخى از آنان گويند بهترين كلمه « الحمد للَّه » است ، و ديگران گويند : آن كلمهء بهتر « لا إله الّا اللَّه » است ، و گروه سوم گويند « اللَّه اكبر » بزرگترين كلمه از آن ميان است ، آنچه به نظر من مىرسد اين است كه كلمهء « سبحان اللَّه - منزّه است خدا » بزرگترين و گرانسنگ‌ترين آن كلمات در پيشگاه خداست ، زيرا طبيعت انسان طبيعتى است كه به معناى فراگير در جهل و در مرحلهء دوم در دور شدن از خدا متمركز شده ، و اين كيفيّت انسان را وامىدارد كه آفريدگار را بر حسب طبيعت خود تصوّر كند ، پس در اين صورت او را - مثلا - محدود ، ناتوان ، نادان و مركب تصوّر مىكند ، و اين از خاستگاه نگرش او به خود و چيزهاى پيرامون خود است ، آن گاه دل‌انگيزى زيبايى طبيعت ، و آرايش شهوتها و اميالى كه نفس را به سوى آنها مىخواند ، و چيرگى جبّاران و شادخواران همهء اينها مؤمن را از پروردگار خود دور مىسازد ، و او را بر آن مىدارد كه به نحوى پنهانى به خدا شرك آورد ، و اين امرى است كه او را محتاج به تكرار تسبيح مىكند .\r\n/ 301 گفتهء مخلصان به بيان « سبحان اللَّه » كه بر زبانشان مىگذرد ، همانا اعتراف به عجز آنان از شناخت كنه ذات خداست ، جز شناختى كه آن را از حدّ تعطيل و تشبيه خارج مىسازد و شناختى است كه امامان هدايت بدان دعوت كرده‌اند ، و اين شناخت و معرفت آنان را از عقايد گمراه كننده دور مىسازد .\r\nامام صادق - عليه السّلام - گويد :\r\n« همانا خداى تبارك و تعالى نامى بيافريد به حروف ناموصوف ؛ و به تلفّظ ، ناگفتنى ؛ و به شخص ، شكل نپذيرفتنى ؛ و به تشبيه ، وصف ناكردنى ؛ و به رنگ ، رنگ نشدنى ؛ اطراف از آن دور ، و حدود از آن مهجور ، احساس هر\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nپندارنده‌اى از آن در حجاب ، پنهان شده‌اى ناپوشيده ، پس آن را كلمه‌اى كامل ساخت كه يك جا بر چهار بخش است ، و هيچ يك از آن بخشها پيش از ديگرى نيست ، پس از آن كلمه سه نام را به سبب نياز آفريدگان بدانها ظاهر ساخت و يكى را هم چنان در پرده پنهان داشت و آن نام نهفتهء اندوخته در اين سه نام ظاهر شده است . آن نامهاى ظاهر عبارتند از : اللَّه ، و تبارك ، و سبحان . هر يك از اين نامها را چهار ركن است و اين دوازده ركن مىشود » . « 58 » از امام امير المؤمنين - عليه السّلام - پرسيدند : تفسير سبحان اللَّه چيست ؟ گفت :\r\n« اين بزرگداشت شكوه خداست عزّ و جلّ ، و منزه شمردن او از آنچه هر مشركى دربارهء او گويد ، چون بنده اين كلمه را بگويد هر فرشته‌اى بر او درود فرستد » . « 59 » [ 181 
  ] همان گونه كه مؤمن را رابطه‌اى است با خدا و نشانهء آن تسبيح‌گويى و محتوايش بندگى و فرمانبردارى است ، وى را با پيامبران او نيز رابطه‌اى هست ولى نشانهء آن سلام است و واقعيّت آن دوستدارى و پيروى ضمن مسيرى يگانه .\r\n/ 302 «  وَ سَلامٌ عَلَى الْمُرْسَلِينَ  - سلام بر پيامبران . » وجود رابطهء سلام ميان تو و پيامبران دليل بر مسير يگانه و توافق در زندگى است ، و پيش از آن كه انسان بر پيامبران سلام فرستد واجب است كه دل خود را پاكيزه سازد تا ايمانش او را بدين مقام بزرگ بالا برد ، و كسى كه نفس و عقل و رفتار خود را پاكيزه نكرده ، و با اين همه بر راه پيامبران گام مىسپارد ، پيامبران از او بيزارند ، زيرا در آن صورت وى با انديشهء منحرف خود با فكر ايشان ، و به فرمانبردارى از طاغوت با رهبرى ايشان ، و به پيوستن به خطّهاى ضدّ رسالتهاى خدا\r\n\r\n\r\n","description":"","footnote":"\r\n( 58 ) - بحار الانوار ، ج 4 ، ص 166 .\r\n( 59 ) - همان مأخذ ، ج 93 ، ص 177 .\r\n","page_name":" 294 ","page_number":294},
  {"content":"\r\n\r\nبا خطّ ايشان مىجنگد .\r\n[ 182 
  ] اگر خاستگاه حركت انسان به تسبيح حقيقى براى خدا ، و مسير و حركت او الهام گرفته از رسالتهاى پيامبران ، و تأسّى به ايشان باشد ، به يقين عاقبت نيكو خواهد بود ، و انسان را به سوى شكر و ستايش بر هدايت و بركت و بهشتى كه نتيجهء آن است و آن را دريافت خواهد كرد ، سوق مىدهد ، زيرا پايان راهپيمايى در راه خدا همان اطمينان و خشنودى است ، و خداى تعالى بدان اشاره كرده و گفته است : «  وَ لَسَوْفَ يُعْطِيكَ رَبُّكَ فَتَرْضى  - به زودى پروردگارت تو را عطا خواهد داد تا خشنود شوى » . « 60 » و نيز گفت : «  يا أَيَّتُهَا النَّفْسُ الْمُطْمَئِنَّةُ *  - اى روح آرامش يافته * ( و روح جز به ذكر خدا آرامش نمىيابد )  ارْجِعِي إِلى رَبِّكِ راضِيَةً مَرْضِيَّةً  - خشنود و پسنديده به سوى پروردگارت برگرد » ، « 61 » و اصولا مؤمن به طبيعت و سرشت مكتبى به قضا و قدر خدا خشنود است ، چه ايمان دارد كه آنچه خدا به حكمت خود براى او برگزيده بهتر از چيزى است كه خود بر آن دست يابد ، پس در سختى و آسايش او را حمد مىگويد و مىستايد .\r\n«  وَ الْحَمْدُ لِلَّهِ رَبِّ الْعالَمِينَ  - و حمد از آن پروردگار جهانيان است . » در اين آيه به اساس رابطهء انسان با ديگر افراد بشر اشاره شده كه به رابطهء او با خدا و با پيامبران شبيه نيست ، ولى رابطهء احساس واحد به بندگى خداست .\r\nروايات مؤكّد بر مستحبّ بودن خواندن اين آيات سه گانه در پايان / 303 هر مجلسى كه بنده در آن مىنشيند و سخن مىگويد آمده است .\r\nاز اصبغ بن نباته ، از امير المؤمنين ( ع ) از پيامبر خدا ( ص ) مروى است كه گفت :\r\n« هر كس كه خواهد به پيمانه‌اى پرتر به روز قيامت او را پاداش دهند ، بايد آخرين سخنش در مجلس خود اين باشد : «  سُبْحانَ رَبِّكَ رَبِّ الْعِزَّةِ عَمَّا يَصِفُونَ  *\r\n\r\n\r\n","description":"","footnote":"\r\n( 60 ) - الضحى / 5 .\r\n( 61 ) - الفجر / 27 - 28 .\r\n","page_name":" 295 ","page_number":295},
  {"content":"\r\n\r\n  وَ سَلامٌ عَلَى الْمُرْسَلِينَ * وَ الْحَمْدُ لِلَّهِ رَبِّ الْعالَمِينَ   - منزّه است پروردگار تو ، پروردگار پيروزمند - از آنچه به وصف او مىگويند - * و سلام بر پيامبران * و حمد از آن پروردگار جهانيان است » « 62 » » . « 63 »\r\n\r\n\r\n","description":"","footnote":"\r\n( 62 ) - همين سورهء الصّافات ، سه آيهء پايانى ، 180 - 181 - 182 .\r\n( 63 ) - نور الثقلين ، ج 4 ، ص 441 .\r\n","page_name":" 296 ","page_number":296},
  {"content":"\r\n\r\n/ 305\r\n\r\nسورهء ص\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n/ 307 سورهء ص\r\n\r\nفضيلت سوره :\r\nاز ابى جعفر الباقر ( ع ) مروى است كه گفت :\r\n« هر كس سوره « ص » را در شب جمعه بخواند از خير دنيا و آخرت چندان او را دهند كه به هيچ يك از مردم جز پيامبرى مرسل يا فرشته‌اى مقرّب نداده باشند ، و خدا او را وارد بهشت مىكند ، همراه با هر يك از اهل خانه‌اش كه دوست داشته باشد ، حتى خدمتگزارش كه به دو خدمت مىكند ، گرچه براى او در حدّ عيالش و كسى كه در مورد او شفاعت مىكند ، نمىباشد » .\r\nتفسير نور الثّقلين ، ج 4 ، ص 441\r\n/ 309\r\n\r\nزمينهء كلّى سوره\r\nشرك به خدا چارچوب تمام گمراهيها و جنايات ، و همهء گناهان و خطاهاست ، و تقريبا تمام سوره‌هاى قرآن به درمان اين بيمارى كه ريشهء هر بيمارييى است مىپردازند ، امّا عوامل شرك متعدّدند و درمانهاى قرآنى بر حسب آنها متفاوت است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nما از خلال انديشيدن در درسهاى اين سورهء كريم ( سورهء ص ) در مىيابيم كه اين سوره حالت شركى را بررسى و درمان مىكند كه سلطه و ثروت و شهرت آن را در نفس انسان مىآفريند و آدمى بر اثر آن دستخوش سركشى و گناه مىشود ، و در راه جدايى از حق و پرستش خدايان زور و زر پيش مىتازد .\r\nدر بخش آغازين اين سوره مىخوانيم : كسانى كه به راه سركشى و خلاف رهسپار شدند ، زودا كه پروردگار آنها را به سرنوشت كسانى كه پيش از آنان هلاك شدند بيم مىدهد ، و مىخوانيم كه ما را يادآور محور گمراهى آنها مىشود ، آن جا كه از حذف خدايان و امر به پرستش خداى يكتا در شگفت شدند ، هم چنان كه / 310 با نگرش از ديدگاه مقياسهاى مادّى خود پيامبر را كوچك شمردند .\r\nقرآن اين حالت را با بيان حقارت آنچه آنها داشتند ( از زور و زر ) در مقايسه با ملك آسمانها و زمين ، و خزانه‌هاى رحمت پروردگار پيروزمند بررسى و درمان مىكند .\r\nپايان اين سوره ما را يادآور داستان شيطان مىشود كه از سجده كردن به پدرمان آدم ( ع ) با بزرگى نمايى به عنصر آتشى خود سرتافت ، و بيان مىكند كه چگونه اين خويشتن بزرگى گناه آلود سبب هلاك او و پيروانش تا روز قيامت شد ، آن جا كه در آتش دوزخ گرد مىآيند .\r\nدر ميان آن آغاز و اين پايان روند سوره دو گونه از داستانها را مىآورد :\r\nنخست : داستانهاى تكذيب كنندگانى كه هلاك شدند و تنها بدانها اشاره‌اى مىكند در حالى كه در مورد نوع دوّم تفصيل مىدهد .\r\nدوم : شرح حال كسانى كه پروردگار به آنان ملكى گسترده ، و ثروتى پردامنه عطا كرد و ايشان فريفته و مغرور نشدند و بدان وسيله از خدا جدا نگشتند ، همچون داود و سليمان ، سپس ابراهيم و اسحاق و يعقوب و بيان مىكند كه آنان به نعمتهاى دنيا و نيكى پاداش آخرت باضافهء نام نيك در طول تاريخ دست يافتند ، و روند سوره در مقابل آنان ما را يادآور سرنوشت تكذيب كنندگانى مىشود كه در آتش دوزخ سرنگون شدند تا با يكديگر و به طبع پيروان با پيروى شدگان به جنگ و\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nجدال پردازند .\r\nاز خلال داستانهاى پيامبران و ارزيابى ايشان ، و بيان حكومتهايى عادلانه كه ايشان در زمين بر پا كردند ، و مخصوصا گفتهء خداى عزّ و جلّ به داود ( ع ) كه : «  يا داوُدُ إِنَّا جَعَلْناكَ خَلِيفَةً فِي الْأَرْضِ  - اى داود ! ما تو را خليفهء روى زمين گردانيديم » ، « 1 » و از خلال بيان هلاك شيطان به سبب سرپيچى او از سجود به آدم ( ع ) - از خلال تمام اينها - در مىيابيم كه مراد اين سوره بيان دروغين بودن و پوشالى بودن سلطه‌هاى مبتنى بر پايه‌هاى زور و زر ، و ديگر ارزشهاى مادى ، و ضرورت برپاداشتن حكومت عدل الهى مبتنى بر پايه‌هاى فرمان / 311 خدا و جانشينى اوست ، و اين كه اساس ولايتهاى باطل بزرگى طلبى و جدايى است ، در حالى كه اساس ولايت ربّانى حق است .\r\n\r\n\r\n","description":"","footnote":"\r\n( 1 ) - همين سورهء ص ، 26 .\r\n","page_name":" 301 ","page_number":301},
  {"content":"\r\n\r\nسورة ص / 312\r\n\r\n[ سوره ص ( 38 ) : آيات 1 تا 15 
  ]\r\nبِسْمِ اللَّهِ الرَّحْمنِ الرَّحِيمِ\r\nص وَ الْقُرْآنِ ذِي الذِّكْرِ ( 1 ) بَلِ الَّذِينَ كَفَرُوا فِي عِزَّةٍ وَ شِقاقٍ ( 2 ) كَمْ أَهْلَكْنا مِنْ قَبْلِهِمْ مِنْ قَرْنٍ فَنادَوْا وَ لاتَ حِينَ مَناصٍ ( 3 ) وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ ( 4 )\r\nأَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ ( 5 ) وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ( 6 ) ما سَمِعْنا بِهذا فِي الْمِلَّةِ الْآخِرَةِ إِنْ هذا إِلاَّ اخْتِلاقٌ ( 7 ) أَ أُنْزِلَ عَلَيْهِ الذِّكْرُ مِنْ بَيْنِنا بَلْ هُمْ فِي شَكٍّ مِنْ ذِكْرِي بَلْ لَمَّا يَذُوقُوا عَذابِ ( 8 ) أَمْ عِنْدَهُمْ خَزائِنُ رَحْمَةِ رَبِّكَ الْعَزِيزِ الْوَهَّابِ ( 9 )\r\nأَمْ لَهُمْ مُلْكُ السَّماواتِ وَ الْأَرْضِ وَ ما بَيْنَهُما فَلْيَرْتَقُوا فِي الْأَسْبابِ ( 10 ) جُنْدٌ ما هُنالِكَ مَهْزُومٌ مِنَ الْأَحْزابِ ( 11 ) كَذَّبَتْ قَبْلَهُمْ قَوْمُ نُوحٍ وَ عادٌ وَ فِرْعَوْنُ ذُو الْأَوْتادِ ( 12 ) وَ ثَمُودُ وَ قَوْمُ لُوطٍ وَ أَصْحابُ الْأَيْكَةِ أُولئِكَ الْأَحْزابُ ( 13 ) إِنْ كُلٌّ إِلاَّ كَذَّبَ الرُّسُلَ\r\n/ 313\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nفَحَقَّ عِقابِ ( 14 ) وَ ما يَنْظُرُ هؤُلاءِ إِلاَّ صَيْحَةً واحِدَةً ما لَها مِنْ فَواقٍ ( 15 )\r\n\r\nمعناى واژه‌ها\r\n2 [ شقاق 
  ] : مخالفت ، مشتق از شق ، كه گويى او در يك شقّ و طرف و دشمن در شقّ و طرف ديگر است .\r\n3 [ و لات حين مناص 
  ] : اصل « لات » لا مىباشد ، و تاء بر آن افزوده شده ، به معنى ليس نيست ، و « مناص » از النوص به معنى تأخّر است ، گويند ناص ينوص چون تأخير كند و معنى مجموع عبارت اين است كه وقت ندا و استغاثهء آنان وقت به تأخير انداختن عذاب و نجات از آن نيست .\r\n7 [ اختلاق 
  ] : دروغ و افترايى است كه اصلا پايه‌اى ندارد ، كسى مطلبى را از هيچ مىسازد و بىدليل آن را مىتراشد .\r\n13 [ اصحاب الأيكة 
  ] : همان قوم شعيبند ، كه « أيكة » يعنى درخت با شاخ و برگ انبوه و درهم پيچيده در كنارشان بوده است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n/ 314\r\n\r\nآنان كه كفر ورزيدند در سركشى و خلافند\r\n\r\nرهنمودهايى از آيات :\r\nاز مهمترين عواملى كه مردم را به كفرورزيدن نسبت به رسالت و ستيزهء با آن و در نتيجه به كجروى از خطّ مستقيم فرا مىخواند ، همانا مقدّس انگاشتن وضع موجود يا آن چيزى است كه تقليد و عرف و عادت خوانده مىشود ، آن جا كه جامعه باور مىكند و معتقد مىشود كه هر چه نيست نبايد باشد ، و وضع موجود بايد باقى بماند . و دو چيز اين عامل را تقويت مىكند : نخست اين كه وضع موجود واقعيّتى است كه برقرار شده است در حالى كه رسالت انديشه‌اى است تازه كه هنوز به واقعيّتى مستقرّ تبديل نيافته ، و دوم اين كه بعضى از افراد جامعه و بويژه خوشنامان و صاحبان مصالح و منافع از وضع موجود دفاع مىكنند و با رسالت مىجنگند ، زيرا از هر دگرگونى و تغييرى بر مصالح و منافع خود بيم دارند .\r\nعامل بقا و ماندن بر حالت موجود از باليدن انسان گزافكار و مبالغه كننده به واقعيّت خود ناشى مىشود و در پافشارى و عناد كوركورانه نسبت به نگهدارى آن نمودار مىگردد و اين همان است كه روند قرآنى يك بار از آن به « عزّت امتناع و سلطه‌طلبى » تعبير مىكند و بارى ديگر به آنچه كافران به هنگام توطئه بر عناد و درنگ بر باطل به يكديگر مىگويند .\r\n/ 315 براى درمان اين حالت شايسته است كه ضعف انسان بيان شود و به او بگويند اگر آنچه اكنون مالك آن است با چيزى كه اگر رسالت را بپذيرد و اوضاع\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nخود را اصلاح كند به غنيمت مىبرد مقايسه شود ، هيچ چيزى به حساب نمىآيد ، و آن گاه او را به دگرگون شدن به سوى زندگى بهتر فرا خوانند . و اين از مهمترين شيوه‌هاى پيامبران در دگرگون ساختن مردم است . نوح ( ع ) در حالى كه به شيوه‌هاى خود در دعوت اشاره مىكند ، گويد : «    فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً * يُرْسِلِ السَّماءَ عَلَيْكُمْ مِدْراراً * وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً    - پس گفتم : از پروردگارتان آمرزش بخواهيد كه او آمرزنده است * تا از آسمان برايتان پى در پى باران فرستد * و شما را به اموال و فرزندان مدد كند و برايتان بستانها و نهرها بيافريند » « 2 » و در جايى ديگر از قرآن نيز تجلّى آشكارى از اين امر را مىبينيم : خداى تعالى براى تشويق مردم بر ايمان به رسالت خود گويد : «  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ ، وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ  - اگر مردم قريه‌ها ايمان آورده و پرهيزگارى پيشه كرده بودند بركات آسمان و زمين را به رويشان مىگشوديم ، ولى پيامبران را به دروغگويى نسبت دادند » . « 3 »\r\n\r\nشرح آيات :\r\n[ 1 
  ] « ص » حرف مفيد ابتدا كه در آن هشدار و تنبيه است و اشاره به قرآن كريم مىكند ، و از ابعاد آن اين كه رمزى است ميان خدا و اولياء او و تنها ايشان آن را مىفهمند . از امام صادق ( ع ) نقل است كه همانا اين حرف از نامهاى خداى تعالى است ، « 4 » و در خبرى ديگر آمده است كه « ص » نام نهرى است كه از پايهء عرش مىجوشد . امام كاظم ( ع ) گفت : « همانا نخستين نمازى را كه پيامبر خدا ( ص ) گزارد نمازى بود كه در آسمان در پيشگاه خداى تبارك و تعالى روبروى عرش او ،\r\n\r\n\r\n","description":"","footnote":"\r\n( 2 ) - نوح / 10 - 12 .\r\n( 3 ) - الاعراف / 96 .\r\n( 4 ) - ابن عباس آن را روايت كرده ، نور الثقلين ، ج 4 ، ص 442 .\r\n","page_name":" 305 ","page_number":305},
  {"content":"\r\n\r\nجلّ جلاله ، ادا كرد ، بدين معنى كه چون به معراج رفت و نزديك عرش خداى تبارك و تعالى رسيد ، پروردگار گفت : اى محمد ! به صاد نزديك شو و سجده‌گاههاى خود را بشوى و آنها را پاكيزه كن و به پروردگارت نماز بگزار ، پس پيامبر خدا ( ص ) به جايى كه خداى تبارك و تعالى به دو امر كرده بود نزديك شد و وضو ساخت و وضوى خود را به تمامى رسانيد » . ( راوى گويد ) گفتم : فدايت شوم ، آن صاد كه به دو فرمود از آن وضو گيرد چيست ؟ گفت : « چشمه‌اى كه از پايه‌اى از پايه‌هاى عرش بيرون مىآيد ، بدان آب حيوان گويند و همان است كه خداى عزّ و جلّ در قرآن گفت : / 316 «   ص وَ الْقُرْآنِ ذِي الذِّكْرِ   - سوگند به صاد و قرآن داراى يادآورى » » « 5 » سپس پروردگار ما به قرآن با عظمت سوگند مىخورد در حالى كه به مهمترين آيات كريمى كه قرآن شامل آنهاست اشاره مىكند كه همان ذكر و يادآورى است .\r\n«   وَ الْقُرْآنِ ذِي الذِّكْرِ   - سوگند به قرآن داراى ذكر ( يادآورى ) . » خدا دهها بار كتاب خود را به نام « ذكر » ناميده و در اين جا آن را « ذى الذّكر - داراى ذكر » خوانده است ، پس معنى ذكر چيست ؟\r\nخدا انسان را مستقيما به سرشت و فطرتش آفريده است ، فطرتى كه ايمان به كليّات بزرگ خود را در آن به وديعه نهاده ، يعنى ايمان به خدا و روز قيامت ، و ضرورت راستى ، و وفا و امانت و . . . و جز اينها ( و آدمى به فطرت موحّد است و بدين محاسن مؤمن ) ولى عوامل گوناگون از جمله فشار شهوتها و گرايشها و جامعه او را به كجروى فرا مىخواند . قرآن مىآيد تا او را يادآور چيزهايى شود كه آنها را از ياد مىبرد ، يا به سبب عوامل مذكور از آنها غافل مىشود تا به رشد و رهايى خود كه در ( راه مستقيم ) تجسّم دارد و همان حالت طبيعى و فطرى انسان است ، بر خلاف كجروى كه مظهر موارد نادر زندگى است ، بازگردد . قرآن عقل را از خلال\r\n\r\n\r\n","description":"","footnote":"\r\n( 5 ) - همان مأخذ .\r\n","page_name":" 306 ","page_number":306},
  {"content":"\r\n\r\nانديشيدن برمىانگيزد و به تكاپو مىاندازد . برخى اين آيه و كلمهء « ذكر » را به آوازه و نام پاكيزه و آبروى نيك تفسير كرده‌اند ، امّا پيداست كه تفسير نخست به معنى نزديكتر است .\r\n[ 2 
  ] با وجود عظمت قرآن و قدرت عظيم آن در تغيير و تأثير بر انسان ، كافران از آن تأثير نمىپذيرند ، زيرا يادآورى به تنهايى در صورتى كه دستگاه پذيرفتن آن كه همان عقل است در وراء پرده‌هاى اميال و بىخردى پوشيده مانده باشد سودى ندارد ، اين پرده از مهمترين حجابهايى است كه بشر را از سود بردن از يادآورى باز مىدارد و او را به پافشارى در كجروى فرا مىخواند .\r\n/ 317 «  بَلِ الَّذِينَ كَفَرُوا فِي عِزَّةٍ وَ شِقاقٍ  - كافران هم چنان در سركشى و خلاف‌اند . » امّا تو ، اى پيامبر بر حقّى ، از اين جا برخى از مفسّران گفته‌اند كه « مقسم به » ( مورد سوگند ) محذوف است و تقديرش اين است « و القرآن ذى الذّكر - سوگند به قرآن داراى ذكر » ( إنّك تحمل للنّاس ذكرا - كه به راستى تو ذكر و يادآورى را به ميان مردم مىبرى ) ، و دليل بر اين حذف تصريحى است كه در مورد نظير اين در سورهء يس به عمل آمده ، آن جا كه پروردگار ما گويد : «     يس وَ الْقُرْآنِ الْحَكِيمِ * إِنَّكَ لَمِنَ الْمُرْسَلِينَ     - يس ، سوگند به قرآن حكمت آموز * كه هر آينه تو از پيامبرانى » « 6 » حذف در اين جا براى آن به عمل آمده كه آيهء دوّم دلالت بر مورد سوگند محذوف دارد .\r\nاين آيه بيان مىكند كه عامل سرپيچى كافران از يادآورى چيزى جز خويشتن بزرگى و گردنكشى و جدايى طلبى نيست ، و عزّت ( يا خويشتن بزرگى ) همان تصوّر و گمان انسان بر خويشتن است كه مىپندارد به چنان نيرو و پايگاه والايى رسيده كه با وجود آن به حق يا به پروردگار خود نيازى ندارد ، و از اين رو نه تنها بر كجروى خود پاى مىفشارد بلكه به اين خطا مىبالد . پروردگار ما در آيهء\r\n\r\n\r\n","description":"","footnote":"\r\n( 6 ) - يس / 1 - 2 .\r\n","page_name":" 307 ","page_number":307},
  {"content":"\r\n\r\nكريم گويد : «  وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ فَحَسْبُهُ جَهَنَّمُ وَ لَبِئْسَ الْمِهادُ  - و چون به او گويند كه از خدا بترس ، خويشتن بزرگيش او را به گناه كشاند . جهنّم ، آن آرامگاه بد ، او را بس باشد » . « 7 » سرپيچى آنها از حق برخاسته از نيروى منطق نيست ، زيرا آنها حق را بدون هيچ دليل و توجيه معقولى رد مىكنند ، بلكه اين سرپيچى ناشى از منطق زور است كه بيشتر مردم بدان تسليم مىشوند . از اين رو كافران قريش به سبب باليدن به زور خويش به پيامبر پاسخ مثبت ندادند و سخنش را نپذيرفتند . آرى ، از پيچيده‌ترين دشواريهاى انسان اين است كه هنگامى كه حق براى او آشكار مىشود ، از سر غرور به خطاى خود اعتراف نمىكند و بيم آن دارد كه اين اعتراف او را خوار و خفيف سازد ، و از اين رو مىبينى كه هم چنان به باطلى كه بر آن است مىبالد و پا مىفشارد .\r\nامّا « شقاق » همان جدايى و استثناست ، پس با آن كه تمام هستى بر پايه سرسپردگى و تسليم به خدا استوار است و حتّى بدن انسان به هزاران قانون تسليم است كه آن قوانين نيز به نوبهء خود تسليم و فرمانبردار ارادهء پروردگارند ، مىبينى كه كافران و گناهكاران و نافرمانانى كه با آنهايند از فرمانبردارى سر مىتابند و با حق كه زندگى بر آن استوار است همگامى نمىكنند .\r\n[ 3 
  ] انسان مؤمن نبايد ضعيف شود و در خطّ خود وقتى مىبيند اكثريّت از آن جدا شده‌اند شك و ترديد كند ، / 318 زيرا مقياس و ملاك حقّ است نه مردم . و اگر وى زندگى را بررسى كند بيگمان به خطّ خود اطمينان مىيابد ، زيرا در آن صورت درمىيابد كه هستى و تمام آفريدگان و قوانينى كه در ظرف هستى قرار دارند همگام او حركت مىكنند . و همچنين اگر تاريخ را بخواند به همين حقيقت راه مىيابد ، و حتى جوامعى كه هم عصر او هستند به زودى خواه ناخواه به خدا سر مىسپارند و تسليم او مىشوند ، و اگر اين كار را به هشيارى و با ارادهء آزاد انجام ندهند ، به زودى به ارادهء خدا و قوانينى كه بر تمام آفريدگان رانده است بدان مجبور\r\n\r\n\r\n","description":"","footnote":"\r\n( 7 ) - البقره / 206 .\r\n","page_name":" 308 ","page_number":308},
  {"content":"\r\n\r\nخواهند شد .\r\nپروردگار ما براى آن كه بدين حقيقت ايمان بياوريم ، ما را به نگريستن به تاريخ دعوت مىكند ، زيرا تاريخ سرشار از شواهدى قاطع بر اين حقيقت است . پس كسانى را كه رسالتهاى خدا را رد كردند و بدانها و به پيامبرانش سر فرود نياوردند هلاك كرده و نيروى آنها هيچ گزندى را از آنان دور نساخته و سودى به آنها نرسانده است .\r\n«  كَمْ أَهْلَكْنا مِنْ قَبْلِهِمْ مِنْ قَرْنٍ  - چه بسا مردمى را كه پيش از آنها به هلاكت رسانيديم . » « القرن » مردمى هستند كه از لحاظ زمان و مكان با هم زندگى مىكنند ، و « كم » از ادات استفهام است كه در اين جا دلالت بر كثرت دارد . و خدا وقتى اين ادات را در تعبير مىآورد مىخواهد ما را رهنمون شود كه اين سنّت و روش تنها يك بار بروز نكرده است بلكه سرتاسر تاريخ شواهدى بر آن است و اين سنّت الهى در خور آن است كه امتها از آن اندرز گيرند ولى امّتها خطاى خود را دير كشف مىكنند و بدان هنگام توبه سودى ندارد .\r\n«  فَنادَوْا وَ لاتَ حِينَ مَناصٍ  - آنان فرياد برمىآوردند ولى گريزگاهى نبود . » گفته‌اند : « لات » در اصل لا بوده ( براى نفى جنس يا مشبهة بليس ) سپس تاى تأكيد نفى بر آن افزوده شده چنان كه به ثمّ و ربّ نيز به همين منظور اضافه مىشود .\r\n« مناص » گريزگاه و زمان و مكان فريادرسى است ، و گويند « ناصه ينوصه » هنگامى كه كسى فرياد كمك و استغاثه برآورد .\r\nقرآن وضع آنها را هنگامى كه فرياد كمك و توبه و اظهار رنج و درد برمىآورند چنين توصيف كرده ، و بر اطلاق سخن رانده / 319 تا خيال ما را به پهنه تمام مفردات و انواع فريادهاى يأس آميز آنها ببرد .\r\nولى وقت و زمان اقدام منقضى شده است . مگر نه آن كه فرصت براى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nهميشه از دستشان رفته است ؟ ! اين است سرانجام تكيه كردن به زور ، و خويشتن بزرگى و باليدن بناحق اين امّتها در زندگى به منطق زور تكيه كرده‌اند ، و تسليم شدن به منطق و حق را نپذيرفته‌اند ، و غافل بوده‌اند كه حق را نيرويى است كه با آن ستيزه نتوان و همان نيروى خداى عزّ و جلّ است ، و خدا از لحاظ تشريعى و تكوينى روا نمىدارد كه باطل بر حق پيروز آيد ، و سرانجام جز به سود رسالتها و حاملان آنها نيست .\r\n[ 4 
  ] و براى مثال آوردن بر سركشى و خلاف كافران ، و روى گرداندشان از يادآورى و اندرز از واقعيّت مشركان و موضعگيرى آنان نسبت به رسالت اسلام با ما سخن مىگويد .\r\n«  وَ عَجِبُوا أَنْ جاءَهُمْ مُنْذِرٌ مِنْهُمْ  - در شگفت شدند از اين كه بيم دهنده‌اى از ميان خودشان برخاست ، » زيرا تصوّر مىكردند كه پيامبر با مردم تفاوت دارد ، و چون با مقياسهايشان مطابقت نداست به دو كفر ورزيدند ، مقياسهايى كه مىخواهد پيامبر پر زور و بسيار مالدار باشد نه از مردم ميانه حال اجتماعى و طبقهء مالى خود آنها ، و اين تصوّر ناشى از باليدن آنها به زور و زر بود نه به حقّ ، چه اين دو نزد آنها همان ارزش و اعتبار اساسى زندگى بود . و از آن جا كه منطقشان ضعيفتر از آن بود به با ارزشهاى رسالت برتابد بر پيامبر اشكال كردند و ايراد گرفتند ، نه به اخلاق آن حضرت ، چه به اعتراف همه او در اوج اخلاق بود ، بلكه به وضع مادّى و اجتماعى او . امّا اين بهانه و توجيه نامعقول براى نپذيرفتن رهبرى و فرماندهى او كافى نبود زيرا او حق و آيات و نشانه‌هاى روشن را براى آنها آورده بود ، پس ناگزير شدند توجيه و بهانه‌اى ديگر بتراشند تا از منطق حق كه در رسالت او نمودار بود بگريزند ، آن گاه از عرصهء خودخواهى و خويشتن بزرگى رهسپار درّهء كفر شدند .\r\n«  وَ قالَ الْكافِرُونَ هذا ساحِرٌ كَذَّابٌ  - و كافران گفتند : اين جادوگرى دروغگوست . » كلمهء ساحر ( جادوگر ) را از آن رو برگزيدند كه سحر به ظاهر نزديكترين\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nچيزها به حق است ، گرچه از لحاظ واقع دورترين چيز از حقيقت است ، / 320 و اين نامگذارى براى گريز از فشار ، معجزه بود .\r\nدر واقع : همين اتّهام مشركان نسبت به رسالت كه آن را سحر خواندند خود شاهدى بر راستى رسالت است ، زيرا دليل بر آن است كه رسالت جاذبيّتى شبيه جاذبهء سحر نزد آنها داشته است ، هم چنان كه با داشتن آياتى كه قواى بشرى از آوردن نظير آنها عاجز مانده خود امرى خارق عادت است كه آنها را بر آن داشته تا افتراى سحر بر آن ببندند .\r\nوقتى ميزان تفاوت ميان سحر و رسالت را بشناسيم و بدانيم كه ساحر رستگار نمىشود ، و تمدّنى بنا نمىكند ، و سخنش موافق عقل و فطرت نيست ، در حالى كه پيامبر تماما بر عكس اين است ، در مىيابيم كه چگونه متّهم ساختن او به سحر خود دليل راستى و درستى او بوده است .\r\n[ 5 
  ] قرآن ديگر بار ما را به جدايى و خلاف رفتارى ( شقاق ) كافران و خويشتن بزرگى و باليدن آنها رهنمون مىشود و اين رهنمايى را از طريق اشاره به اعتراض آنها بر دعوت توحيدى پيامبر صورت مىدهد ، كه با آن كه توحيد حقيقتى است كه انسان به فطرت خود بدان راه مىبرد و امّتهاى متمدّن بدان آگاه مىشوند ، مشركان با باليدن به وضع دستخوش گسيختگى موجود در ميان خود آن دعوت را رد كردند و نپذيرفتند .\r\n«  أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ  - آيا همهء خدايان را يك خدا گردانيده است ؟ و اين به راستى چيزى شگفت است ! » از اين آيه در مىيابيم كه توحيد تنها رهنمودى براى مردم نيست بلكه درمان حقيقى تفرقه است زيرا منشأ تفرقه در ميان هر امّتى همان شرك كلّى يا جزئى است و اين دسته براى آن از ديگران جدا مىشود كه به فكر و رهبرى ديگرى ايمان دارد ، پس علمهاى قبيله‌اى ، و گروه گراييهاى عشايرى ، و حدود جغرافيايى ، و مصالح قومى ، و اختلاف نژادى و مذهبى و آنچه شبيه اينهاست ، همه عوامل اختلاف و جدايى مردم از يكديگر است ، و چون به دقّت بنگرى مىبينى كه هر يك\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاز آنها به مقدّس شمردن چيزى غير از خدا منجرّ مىشود ، و خدايان برساخته نشانه‌ها و مظاهرى از اين چيزهاى مقدّس شمرده شده هستند . آيا مردم را ديده‌اى كه هنگامى كه بيرق ميهنى را تقديس مىكنند تكّه پارچه‌اى را مىپرستند / 321 يا مرزها و حدود وطن را ( كه سنگ و خاك است ) ستايش مىكنند ؟ همچنين هنگامى كه جاهليان بتهايى را كه نشان و مظهر گروه گراييهاى عشايرى آنها بود مىپرستيدند در واقع ارزشهاى عشيره را ستايش مىكردند .\r\nاين مطلب را از انديشيدن در آيات ( 2 تا 5 ) استنتاج مىكنيم . در همان حال كه قرآن يادآور « شقاق » و جدايى در اجتماع جاهليّت ، در آيه دوّم مىشود ، اين جا به تعدّد خدايان برساخته در آن اجتماع اشاره مىكند ، و در متون تاريخى مىبينيم كه تنها در كعبه سيصد و شصت بت - كه هر قبيله‌اى را بتى مخصوص به خود بود - وجود داشت . و پيامبر براى آن كه مردم را گردآورد و يكى كند ، رسالت توحيدى خود را به عنوان جانشينى از افكار شرك آميز مطرح كرد ، و بتها را شكست زيرا مظهر و نماد تفرقه و جدايى ( شقاق ) و خويشتن بزرگى ( عزّت ) بودند .\r\nشايد كسى از ما باشد كه نپذيرفتن آن رسالت توحيدى را از سوى كافران و مشركان در آن روزگار فقط بر آنان زشت و ناشايست شمارد ، ولى ما امروز ، و پس از چهارده قرن ، مردمى را مىبينيم كه كسانى را كه - در پهنهء اسلام - شكستن مرزهاى ساختگى را كه استعمار در ميان ما به وجود آورده مطرح مىكنند ، به باد مسخره مىگيرند . البته اين مرزها عوض بتهايى كه جاهليان در كعبه نهاده بودند نيست و رد كردنى اين چنين نه بدان سبب است كه رد كنندگان ، اين تفكّر را حق نمىدانند ؛ بلكه فقط به سبب باليدن آنها به وضع موجود فاسد است ، كه بر اساس آن بر هر تكّه زمينى دولتى برپا شده و بيرقى افراشته و حكمرانى مغرور بر آن چيره شده است .\r\n[ 6 
  ] شك نيست نخستين كسانى كه براى باقى نگهداشتن وضع قديم با نمادهاى بت آساى آن مىكوشند همان صاحبان وجاهت اجتماعى ، و صدارت و سياست ، و ثروتهاى دزديده‌اند ، زيرا آنها مردم را به بندگى مىگيرند ، و نتيجهء كار و\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nكوشش جامعه را از خلال همين وضع فاسد مىمكند ، پس هر كوششى براى دگرگون‌سازى به معنى آسيب رساندن به مصالح آنهاست و از اين روست كه مىبينى براى دفاع از آن بذل و بخشش مىكنند و با روشهاى گوناگون با انديشهء جديد مىجنگند كه يكى از بارزترين آن روشها برانگيختن افتخار و باليدن بدان وضع موجود است .\r\n«  وَ انْطَلَقَ الْمَلَأُ مِنْهُمْ  - مهترانشان به راه افتادند ، » و آنها مستكبران ( و برترى جويان ) در جامعه ، و كسانى هستند كه جبههء مخالف را رهبرى مىكنند و هم چنان بر ضد پيامبران / 322 و جنبشهاى دگرگون كنندهء وضع موجودند و بزرگترين وجههء همّتشان باقى ماندن بر حالت عقب ماندگى است و از اين رو گردونه جامعه را بدين سو مىرانند .\r\n«  أَنِ امْشُوا  - كه برويد ، » و با گمراه ساختن و به جهل كشاندن مردم به مردم تلقين مىكنند كه مسيرشان پيشروانه و درست است . ولى از آن جا كه فطرت انسان مخالف باطل است ، و از آن رو كه تمام عناصر و قوانين هستى ضدّ باطل است پذيرفتن چنان تلقينى از لحاظ روانى و عملى بر بشر دشوار است ، و بدين سبب آن مهتران كفر بر ضرورت صبر و ( پافشارى لجوجانه ) تأكيد كردند .\r\n«  وَ اصْبِرُوا عَلى آلِهَتِكُمْ  - و به پرستش خدايان خود پايدارى كنيد ! » از آن جا كه يكى از روشهاى گردنكشان در كشاندن مردم به مخالفت با مصلحان اين است كه مىكوشند مردم را قانع كنند كه مصلحان منافع و مقدّسات آنها را هدف گرفته و آهنگ برهم زدن آن را دارند ، هنگامى كه پيشگامان جامعه براى انقلاب به جنبش درمىآيند و به برخى اقدامات جهادى مىپردازند اينان به مردم مىگويند : « هدف اين اقدامات تنها درهم شكستن سلطه نيست بلكه هدف برهم زدن آرامش هموطنان و امنيت آنان نيز در ميان است ، و در نتيجه وظيفهء از بين بردن خرابكاران ( به ادّعاى آنان ) وظيفه‌اى است همگانى » و تأكيد مىكنند :\r\n«  إِنَّ هذا لَشَيْءٌ يُرادُ  - اين چيزى است كه از شما خواسته شده . »\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nتفسيرهايى چند دربارهء اين سخن آمده است كه در زير مىآوريم :\r\nالف : تفسيرى است كه از همه به معنى نزديكتر است و آن اين كه منظور مهتران از اين سخن آن است كه استمرار بر پرستش خدايان چيزى است مطلوب و ستوده ، به سبب باليدن آنها به باطل و گناه و بدين سبب كه از جنبه‌هاى منفى نفس بشرى ، خواه فرد يا جامعه اين است كه بازگشت از خطا گرچه بر آدمى آشكار شده باشد بر او دشوار است .\r\nب : مهتران از اين سخن قصد تباه نمودن شخصيت پيامبر ( ص ) را داشته‌اند ، و چنان است كه گفته باشند هدف او از رسالت و هشدار دادن همان منافع شخصى است كه آنها را براى خود مىخواهد ، و اين از / 323 طبيعت گردنكشان است كه مصلحان را بدين اتّهام متّهم مىكنند .\r\nج : اين مقطع آيه همان سخن خداى سبحان و ردّ بر گفتهء كافران در برابر دعوت به توحيد است كه گفتند : «  إِنَّ هذا لَشَيْءٌ عُجابٌ  - به راستى كه اين چيزى شگفت است . » [ 7 
  ] سياق آيات به بيان روشهاى مهتران در گمراه‌سازى مردم از حق ادامه مىدهد .\r\n«  ما سَمِعْنا بِهذا فِي الْمِلَّةِ الْآخِرَةِ  - ما در اين آخرين آيين چنين سخنى نشنيده‌ايم . » در نظر آنها شرعى بودن و مقدّس بودن از آن دعوتى است كه به وضع موجود وابسته و با آن هماهنگ باشد نه دعوتى كه بنيادش بر حق و علم استوار باشد ، و وقتى كه نسلهاى گذشته درستى اين فكر ( نو ) را نفى كرده باشند پس بيگمان اين فكر خطاست . اين نوعى از ارتجاع و واپس گرايى است ، زيرا جامعه‌اى كه بدين مقياسها تكيه كند هرگز نوآورى نخواهد داشت و هيچ گاه گامى به پيش برنمىدارد .\r\nآن گاه به باطل بر ضد رسالت الهى داورى كردند و گفتند :\r\n«  إِنْ هذا إِلَّا اخْتِلاقٌ  - و اين جز دروغ ( و برساخته از خود ) چيزى نيست . »\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nيعنى آيينى است نوپديد و بىريشه در تاريخ . دعوت آنها ضدّ اين دين از دو زاويه خطاست :\r\n1 - آنها در ارزيابى خود دربارهء اين رسالت بر نگرش شيئيّت ( اثر كتيف ) تكيه كردند نه بر ديد منطقى ، پس بديهى است كه نتيجهء چنان نگرشى گمراهى آنهاست ! 2 - آنها به جستجوى شرعيّت رسالت و ريشه‌هاى آن از خلال نگرشى فراگير به تاريخ بشرى نپرداختند ، و اگر چنان كرده بودند آن را دروغ ( و برساخته از خود ) نمىانگاشتند ، زيرا اين رسالت با يكصد و بيست و چهار هزار دعوت كه انبياء و پيامبران از پيش آورده‌اند تلاقى و همخوانى دارد ، ولى آنها آن را تنها از وضع موجود يك نسل ( نسل خودشان ) ارزيابى كردند و سنجيدند .\r\n/ 324 در حديثى پشت در پشت از امام باقر - عليه السلام - در مورد نزول اين آيه آمده است كه گفت :\r\n« ابو جهل بن هشام همراه گروهى از قريش بيامد و بر ابى طالب وارد شدند و گفتند : برادرزاده‌ات ما را آزار داده و خدايان ما را آزرده است ، او را بخوان و به دو بفرماى كه دست از خدايان ما بدارد ، و ما هم دست از اللَّه مىداريم . ( راوى ) گويد : ابو طالب نزد پيامبر كس فرستاد و او را بخواند . چون پيامبر وارد شد به اتاق و به هيچ مشركى ننگريست و گفت : سلام بر كسانى كه هدايت را پيروى كردند .\r\nآن گاه بنشست و ابو طالب وى را از سببى كه آنها براى آن آمده بودند آگاه كرد .\r\nپيامبر گفت : آيا سخنى را مىخواهند كه براى آنان به از اين باشد و با آن كلمه بر عرب سرورى يابند و گام بر گردنهاى آنها نهند ؟ ابو جهل گفت : آرى ، و آن كلمه كدام است ؟ گفت : اين كه بگوييد : لا إله الّا اللَّه هيچ خدايى جز خداى يكتا نيست .\r\n( راوى ) گويد : آنها انگشتهايشان در گوشهايشان نهادند و گريزان بيرون رفتند ، در حالى كه مىگفتند : «  ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ  - ما در اين آخرين آيين چنين سخنى نشنيده‌ايم و اين جز دروغ ( و\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبرساخته از خود ) هيچ نيست » . آن گاه خدا دربارهء گفتهء آنها نازل كرد : «   ص وَ الْقُرْآنِ ذِي الذِّكْرِ . . .   - ص ، سوگند به قرآن داراى يادآورى . . . تا آن جا كه گويد . . .  إِلَّا اخْتِلاقٌ  جز دروغ و برساخته از خود » . « 8 » [ 8 
  ] آن گاه آنچه را در برابر حق نفسهايشان بر آن مىتنيد آشكارا اظهار كردند ، و گفتند اگر اين رسالت مستقيما بر ما نازل مىشد بيگمان بدان ايمان مىآورديم ، زيرا ما به پيامبرى سزاوارتر از اوييم چه دارايى و مردان و وجاهت داريم ، و براى رهبرى اجتماع شايسته‌تر از او هستيم ، و خردپذير نيست كه اين يادآورى ( ذكر قرآن ) بر اين بينواى يتيم ناتوان نازل شود ، و ما به رهبرى ، او گردن نهيم . و به ذهن آنها نيامد كه صفات مطلوب در پيامبر رهبر صفاتى نيست كه آنها تصوّرش مىكنند بلكه رهبرى از آن صاحب علم و تقوى و اخلاق است ، وانگهى خداست كه خود پيامبر را معيّن مىكند ، نه مردم و وجيهان قوم .\r\n«  أَ أُنْزِلَ عَلَيْهِ الذِّكْرُ مِنْ بَيْنِنا  - آيا از ميان همهء ما ذكر ( وحى ) بر او نازل شده است ؟ » خدا تمام بهانه‌هاى آنان را براى كفر ورزيدن نسبت به حق درهم مىشكند و به روشنى سببهايى اصلى را كه موجب اين كفر است بيان مىكند / 325 كه عبارت است از :\r\nيكم : اين كه آنان از يادآورى خدا بهره نمىجويند ، خواه آنچه در كتاب او جلوه‌گر شده ، يا در تاريخ قرنهاى گذشته يا بر زبان ديگران نمودار شده است .\r\n«  بَلْ هُمْ فِي شَكٍّ مِنْ ذِكْرِي  - بلكه آنان از يادآورى ( و وحى ) من در ترديدند ، » و كسى كه دربارهء آخرت شك مىكند ، شك او بر جزئيّات و كليات ايمان او منعكس مىشود .\r\nدوم : پروا نداشتن آنها از عذاب ، زيرا هنوز عذاب را نچشيده و از تجربهء\r\n\r\n\r\n","description":"","footnote":"\r\n( 8 ) - نور الثقلين ، ج 4 ، ص 442 .\r\n","page_name":" 316 ","page_number":316},
  {"content":"\r\n\r\nكسانى كه پيش از آنها گرفتار عذاب شده‌اند بهره نجسته‌اند .\r\n«  بَلْ لَمَّا يَذُوقُوا عَذابِ  - و هنوز عذاب مرا نچشيده‌اند . » از كلمه « لمّا هنوز » مستفاد مىشود كه عذاب آنان در انتظارشان است .\r\n[ 9 - 10 - 11 
  ] و سبب سوّم : غرور مال و قوّت ( يا زر و زور ) است كه آنان را فراگرفته ، و چنان شده‌اند كه به همهء امور از خلال اين دو مىنگرند ، و در نتيجه در ضمير خود نيازى به رسالت نمىبينند . و پروردگار ما اين خويشتن بزرگى آنان را از طريق مقايسه آنچه آنها دارند با آنچه از ملك و قوّت نزد خداست ، درهم مىكوبد و فرو مىريزد .\r\n«  أَمْ عِنْدَهُمْ خَزائِنُ رَحْمَةِ رَبِّكَ الْعَزِيزِ الْوَهَّابِ  - يا آن كه خزانه‌هاى پروردگار پيروزمند بخشنده‌ات در نزد آنهاست . » هرگز . . . و يكى از خزانه‌هاى خدا رسالت است كه آن را بر هر يك از بندگان مخلص خود كه بخواهد فرو مىفرستد . وانگهى آنچه نزد آنهاست در معرض اين تهديد دائم قرار دارد كه خدا با پيروزمندى خود آن را سلب كند و بازگيرد ، چه آن بخشش و عطايى است از سوى خدا و ملك شخصى نيست . آن گاه بگذار آنچه را آنان دارند با آنچه نزد خداست مقايسه كنيم ، و ببينيم از ظاهر زندگى كه جزئى بسيار اندك از ملك خداى تعالى است چه چيزى در تملّك خود دارند :\r\n/ 326 «  أَمْ لَهُمْ مُلْكُ السَّماواتِ وَ الْأَرْضِ وَ ما بَيْنَهُما  - يا فرمانروايى آسمانها و زمين و هر چه ميان آن دو هست از آن آنهاست ؟ » پروردگار ما آنان را به كوچكى و ناچيزى آنچه دارند و عظمت آنچه خدا دارد يادآور مىشود ، زيرا آنها - چنان كه پيشتر اشاره شد - به منطق زور تكيه مىكنند ، و خدا خواسته است به آنها توضيح دهد كه پيروزمند در قوّهء منطق و نيز در منطق قوّت هموست .\r\nراستى را كه اين انسان كه غرور زمام او را به دست گرفته و با پروردگار خود مىستيزد ناتوانتر از آن است كه كوچكترين مقاومت و مبارزه‌اى را تحمّل كند ، پس خدا سلطانى متكبّر و بزرگى فروش را با ميكربى كه تازه‌ترين دستگاهها از\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nكشف و ديدنش عاجز است مىكشد ، و آنچه را دارد در آنى از او مىستاند . از مطالبى كه در تاريخ ذكر مىشود اين است كه مردم بر خليفه‌اى از خلفاى عبّاسى شوريدند و چشم او را ميل كشيدند ، و لباسهايش را كندند و آنچه را از اموال مسلمانان در تملّك خود آورده بود مصادره كردند ، تا آن جا كه بر در مسجد به گدايى از مردم ايستاد .\r\nپروردگار ما از فراز عرش خود با متكبّران و بزرگنمايان مبارزه مىكند ؛ مىگويد : نيروهاى مادّى و بشرى و علمى خود را گرد آوريد و به جستجوى هر سببى از اسباب قدرت برآييد ، ولى سرنوشتتان جز سرنوشت اقوام پيشين نيست ، آن جا كه پيامبران را دروغگو خواندند و با حق به ستيزه برخاستند ، خدا آنان را سرنگون و نابود كرد .\r\n«   فَلْيَرْتَقُوا فِي الْأَسْبابِ * جُنْدٌ ما هُنالِكَ مَهْزُومٌ مِنَ الْأَحْزابِ   - پس با نردبانهايى خود را به آسمان كشند * آنجا لشكرى است ناچيز از چند گروه شكست خوردهء به هزيمت رفته . » پس هر چند بر اسباب قوت ( تعداد و ساز و برگ و كارشناسى ) تكيه كنند ( سودى ندارد ) ، زيرا تشكيلات نظامى بر اثر ارادهء الهى ، مستقيما يا جلوه‌گر بر دست مؤمنان از هم فرو مىريزد . كلمهء « جند » مبتداست و « ما » از ادات تقليل است و خدا با كاربرد آن خواسته است نيروى آنها را كوچك شمارد ، و « هنالك » اشاره به مكان دور است كه نيز براى كوچك شمردن به كار رفته است . پس معناى آن چنين مىشود كه بگوييم آن جا ، آن دور دستها لشكر گونه‌اى است شكست خورده ، از چند گروه . و در روايات آمده است كه مقصود در تأويل آيه همان مشركانند در مكّه كه براى جنگ با اسلام حزب ساخته بودند ، و خدا به پيامبر خود مژدهء شكست آنها و غلبهء وى را بر آنان داد .\r\n[ 12 
  ] براى آن كه پيامبر در راه دعوت براى حق استقامت ورزد ، و با ستيزهء كافران مقاومت كند / 327 او را به مبارزات پيامبران با اقوام پيشين يادآور مىشود و متذكّر مىگردد كه اينان نيز هم چنان كه در مورد آنان روى داد ، به زودى شكست\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمىخورند .\r\n«  كَذَّبَتْ قَبْلَهُمْ  - پيش از آنها هم تكذيب كردند . » پس تكذيبشان تازگى ندارد ، آن گاه فقط به طور اشاره مجموعه‌اى از اقوام را ياد مىكند :\r\n«  قَوْمُ نُوحٍ وَ عادٌ وَ فِرْعَوْنُ ذُو الْأَوْتادِ  - قوم نوح و عاد و فرعون داراى چهار ميخ . » اين فرعون را از آن رو ذو الاوتاد ( داراى چهار ميخ ) ناميده‌اند كه چون بر كسى خشم مىگرفت دو دست و دو پا و سر او را بر زمين با ميخ مىدوخت يا به دو تختهء متقاطع به شكل صليب يا به تنهء درخت خرما مىكوفت . و گويند سبب اين نامگذارى فزونى لشكرها و سپاهيان سيّار او بود كه چون در اردوگاههاى خود و اثناى استراحتشان در راه چادر مىزدند تعداد چادرها و ميخهاى آنها بسيار زياد مىشد . « 9 » [ 13 
  ] تمام اين اقوام پيامبران خود را تكذيب كردند ، و نيز :\r\n«  وَ ثَمُودُ وَ قَوْمُ لُوطٍ وَ أَصْحابُ الْأَيْكَةِ  - و نيز قوم ثمود و قوم لوط و مردم ايكه . » كه همان قوم شعيب ( ع ) بودند .\r\n«  أُولئِكَ الْأَحْزابُ  - از آن جماعتها بودند . » پس به همان جا كه آنان رفتند اينان نيز خواهند رفت .\r\n[ 14 
  ] آنها احزاب و جماعتهايى بودند كه در طبيعت زندگى ، و مكان و نيرو و ضعف با يكديگر تفاوت داشتند / 328 ولى دو چيز همهء آنها را با هم گرد مىآورد :\r\nتكذيب نسبت به حق و پيامبران ، و مجازات الهى كه بدين سبب به آنها رسيد .\r\n«  إِنْ كُلٌّ إِلَّا كَذَّبَ الرُّسُلَ فَحَقَّ عِقابِ  - از اينان كس نبود مگر آن كه پيامبران را تكذيب كرد ، و به عقوبت من واجب آمد . »\r\n\r\n\r\n","description":"","footnote":"\r\n( 9 ) - المجمع ، ج 7 - 8 ، ص 468 .\r\n","page_name":" 319 ","page_number":319},
  {"content":"\r\n\r\nاين آيات تمثيلى است براى حقيقتى كه آيهء 3 دربارهء هلاك نسلهاى پيشين مطرح كرده است .\r\n[ 15 
  ] نابودى و هلاكى كه بدان اقوام رسيد امرى بىعلّت و عارضى نبود ، بلكه با حق حكمروا در زندگى هماهنگ بود كه در ارادهء خدا و قوانينى كه در هستى وضع كرده است تمثّل يافته و نمودار است . حق همان حق است و زندگى به اساسى بودن خود همان زندگى است ، پس كسانى كه در ركاب تكذيب كنندگان راه مىروند يا در هر زمان و مكان همراه خط آنانند از اين نتيجهء قطعى مستثنى نيستند .\r\n«  وَ ما يَنْظُرُ هؤُلاءِ  - اينان انتظارى ندارند . » خواه كافران قريش يا طاغوتان امروز كه بر سرنوشت ملتها حكم مىرانند و با خدا و اسلام مىجنگند ، همه اينان انتظارى ندارند ، «  إِلَّا صَيْحَةً واحِدَةً ما لَها مِنْ فَواقٍ  - جز بانگى سهمناك چنان كه آدمى را ديگر بازگشتى نباشد . » ضرورت ندارد كه آن بانگ از سوى جبرائيل باشد يا يكى از فرشتگان شدّت - عليهم السلام - ، بلكه ممكن است صفير گلوله‌اى باشد كه مجاهدان بر مستكبران مىاندازند ، و ممكن است انقلابى مردمى و ريشه‌دار باشد كه تر و خشك موجوديّت آنها را بخورد و بسوزاند .\r\n« فواق » به معنى بازگشت است ، و از اين ماده است « فواق الناقة » يعنى وقتى بين دو نوبت شير دوشيدن شير به پستان شتر بازآيد ، و افاقهء بيمار از بيمارى وقتى است كه تندرستى او بازگردد ، و در مورد آنها ، وقتى عذاب بر آنها نازل شود رجوع و بازگشتشان به حق پذيرفته نمىشود ، و تفسير اين كلمه را در گفتهء خداى تعالى در آيه سوّم مىيابيم كه گويد : / 329 «  وَ لاتَ حِينَ مَناصٍ  - و گريزگاهى نبود » .\r\nپس در اين صورت ، تكيه كردن آدمى بر نيروى مال و لشكر و باليدن به آن دو در مقابل حق امرى است خطرناك كه انسان را بر اثر جدا شدن از حق در زندگى ، به هلاكت مىكشاند .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n/ 330\r\n\r\n[ سوره ص ( 38 ) : آيات 16 تا 26 
  ]\r\nوَقالُوا رَبَّنا عَجِّلْ لَنا قِطَّنا قَبْلَ يَوْمِ الْحِسابِ ( 16 ) اصْبِرْ عَلى ما يَقُولُونَ وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ ( 17 ) إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ ( 18 ) وَ الطَّيْرَ مَحْشُورَةً كُلٌّ لَهُ أَوَّابٌ ( 19 ) وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ ( 20 )\r\nوَ هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ ( 21 ) إِذْ دَخَلُوا عَلى داوُدَ فَفَزِعَ مِنْهُمْ قالُوا لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ ( 22 ) إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ ( 23 ) قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلاَّ الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ وَ ظَنَّ داوُدُ أَنَّما فَتَنَّاهُ فَاسْتَغْفَرَ رَبَّهُ وَ خَرَّ راكِعاً وَ أَنابَ ( 24 ) فَغَفَرْنا لَهُ ذلِكَ وَ إِنَّ لَهُ عِنْدَنا لَزُلْفى وَ حُسْنَ مَآبٍ ( 25 )\r\nيا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ ( 26 )\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n/ 332\r\n\r\nاى داود ! ما تو را جانشين گردانيديم\r\n\r\nرهنمودهايى از آيات :\r\nبه راستى فريبايى قوّت در زندگى فريبايى بزرگ و خطرناكى است ، و كسى كه از فريفتگى بدان وارهد بيگمان به صورتى ساده‌تر بر ديگر فريفتگيها چيره مىشود ، زيرا انسان از دشواريها عبور مىكند و بر مركب كارهاى هراسناك و مخاطره‌ها ، در پى كسب تسلّط و چيرگى ، سوار مىشود ، اگر از اين تسلّط در گذرد يا بدان دست يابد ولى آن را جز در راه خير به كار نبرد ، در آن صورت بر اميال خود و بر فشارهايى كه او را در برگرفته پيروز مىشود .\r\nدر همان حال كه اين سوره از كسانى با ما سخن مىگويد كه اين فريبندگى آنها را از پاى درآورد و بر آن شدند كه به قوّت خود ببالند و با پروردگارشان بستيزند و به خدايان برساختهء خويش كه مظهر تسلّط آنهايند بنازند ، و گروهى كه مهتران كافرانند به نام آن خدايان با خداى يكتا مخالفت ورزند ، اين درس قرآنى مثالى زنده از داود ( ع ) براى ما مىزند كه اين فريبندگى را از سر گذرانيد . پس با آن كه وى از قوّت ظاهرى در زمين برخوردار بود ، و پرندگان و كوه‌ها و آهن رام و مسخّر او شده بود ، به نيروى خود فريفته نشد و بدان نباليد ، بلكه دم به دم از طريق تسبيح پياپى خدا به دو نزديك شد و آن گاه خدا او را از لحاظ تشريعى و واقعى در زمين جانشين ساخت .\r\n/ 333 از اعطاى سلطه و ولايت امر از جانب خدا به پيامبر خود ، داود ( ع ) پس از پايدارى او بر حق ، درمىيابيم كه ذات متعال او ولايت خود را به هر صاحب قدرتى عطا نمىكند بلكه به كسانى مىدهد كه زمام ملك و قدرت را در دست دارند و ملك\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو قدرت زمام آنان را در دست ندارد .\r\n\r\nشرح آيات :\r\n[ 16 
  ] معمولا كافران خواستار شتاب در رسيدن عذاب خدا نمىشوند ، و با پيامبران به ستيزه و جدل مىگويند : اگر دعوت شما راست است از پروردگار خود بخواهيد كه عذاب را بر ما فرو بارد . سياق قرآنى در اين سوره پاسخگويى بدين ستيزه و مبارزه‌طلبى كافران را رها مىكند ، و ما را متوجّه بررسى تاريخ مىسازد ، زيرا خداى متعال زندگى را طبق قوانينى كه معيّن كرده و با علم و حكمت خود برگزيده ، به جريان انداخته است ، و سنّتها و قوانين خود را ، هر چند جاهلان با آنها بستيزند ، دگرگون نمىسازد . پس اوست كه امور آفريدگان را بر حسب حكمت و نه بر حسب عكس العملهاى ديگران ، مىگرداند كه پروردگار ما از اين مراتب بسى والاتر است .\r\nبلى ، خدا در شرايطى خاصّ سنّتى را دگرگون مىسازد ، زير چيزى پروردگار ما را ناتوان نمىكند و فرمان او فراتر از سنّتها و قوانين است ، ولى با وجود اين با علم و حكمت دخل و تصرّف مىكند .\r\n«  وَ قالُوا رَبَّنا عَجِّلْ لَنا قِطَّنا قَبْلَ يَوْمِ الْحِسابِ  - و گفتند : اى پروردگار ما ، نصيب ما را پيش از فرا رسيدن روز حساب به دست ما بده . » و « قط » سهم و نصيب است ، پس آنها از خدا مىخواهند كه سهمى از عذاب را كه سزاوار آنند به آنها برساند تا دريابند كه اكنون بر باطلند . ولى خدا همواره اين درخواست را اجابت نمىكند ، و اين به سبب امورى چند است :\r\nيكم : اين كه ذات عزّ و جلّ نسبت به بندگان خود مهربان است ، پس اگر نادانى روزى آنان را به كفر و ستيزه بكشاند ، بىدرنگ عذابشان نمىكند ، چه انسان گاه نادانى مىكند و سپس خطايش بر او معلوم مىگردد و به سوى پروردگار خود باز مىگردد .\r\n/ 334 دوم : براى آن كه چنان كارى مخالف حكمت زندگى است ، چه خدا زندگى را براى آزمون آفريده و اين كيفيّت اقتضا مىكند كه عذاب مستقيما پس از\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nگناه نباشد ، و اگر خدا چنان مىكرد هيچ كس از او نافرمانى نمىكرد ، ولى فرمانبردارييى كه خدا مىخواهد آن طاعتى است كه به انگيزهء شناخت به دو و بيم از آيندهء نافرمانى ، و آگاهى از نتايج فرمانبردارى صورت گيرد . خداى تعالى گويد :\r\n«  وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  - اگر پروردگار تو بخواهد ، همهء كسانى كه در روى زمينند ايمان مىآورند . آيا تو مردم را به اجبار وامىدارى كه ايمان بياورند ؟ » « 10 » و گويد : «  وَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  - اگر خدا بخواهد كه مردم را به گناهشان هلاك كند ، بر روى زمين هيچ جنبنده‌اى باقى نگذارد ، ولى عذابشان را تا مدّتى معيّن به تأخير مىافكند . و چون اجلشان فرا رسد ، يك ساعت پس و پيش نشوند » « 11 » و امام صادق ( ع ) گفت :\r\n« چون ابراهيم ملكوت آسمانها و زمين را ديد ، روى بگرداند و مردى را ديد كه زنا مىكند ، پس بر او نفرين كرد ، و او بمرد ، سپس ديگر را بديد و نفرين كرد و او هم بمرد ، آن گاه سه تن را بديد و نفرين كرد و آن سه بمردند ، سپس خدا به دو وحى كرد كه اى ابراهيم درخواست تو مستجاب است پس بندگان مرا نفرين مكن ، زيرا اگر من مىخواستم آنان را نمىآفريدم ، من آفريدگانم را به سه دسته آفريده‌ام ، دسته‌اى كه مرا مىپرستند و هيچ چيزى را شريك من نمىآورند كه به آنان پاداش نيك مىدهم ، و دسته‌اى كه جز مرا مىپرستند كه چيزى از دست من نمىرود ، و دسته كه خود جز مرا مىپرستند و من از پشت آنها كسانى را به وجود مىآورم كه مرا مىپرستند » . « 12 » سوّم : براى آن كه بر مردم حجّت را تمام كند ، و آنان با وجود فرصتى كه پروردگار در دنيا به آنها داده است پس از مرگ از او درخواست مىكنند كه به دنيا\r\n\r\n\r\n","description":"","footnote":"\r\n( 10 ) - يونس / 99 .\r\n( 11 ) - النحل / 61 .\r\n( 12 ) - نور الثقلين ، ج 1 ، ص 732 .\r\n","page_name":" 324 ","page_number":324},
  {"content":"\r\n\r\nبرگردند تا كار را از سر گيرند ، خداى تعالى گويد : «   حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ * لَعَلِّي أَعْمَلُ صالِحاً فِيما تَرَكْتُ   - چون يكيشان را مرگ فرا رسد ، گويد : اى پروردگار من ، مرا بازگردان * شايد كارهاى شايسته‌اى را كه ترك كرده بودم به جاى آورم » . « 13 » بعضى از مفسّران گفته‌اند : معنى « قطّ » نصيب است و آنها نصيب از بهشت خواسته‌اند / 335 ( نه سهم عذاب را ) و اين به عنوان استهزا و مسخره بوده است و بدين سان سه اصل دينى را تكذيب كرده‌اند : « معاد » را پس از آن كه نخستين اصل ، « توحيد » را تكذيب كردند ، بدان گاه كه گفتند : «  أَ جَعَلَ الْآلِهَةَ إِلهاً واحِداً  - آيا همهء خدايان را يك خدا گردانيده است ؟ » « 14 » و دومين اصل « نبوّت » را تكذيب كردند بدان گاه كه گفتند : «  أَ أُنْزِلَ عَلَيْهِ الذِّكْرُ مِنْ بَيْنِنا  - آيا از ميان همهء ما وحى بر او نازل شده است ؟ » . « 15 » به هر حال خواه اين باشد يا آن ، خدا اميال آنها را اجابت نكرد ، بلكه مثالى از وضع داود زد كه خداوند پاداش ( و قطّ ) او را به زودى در دنيا داد ، بىآن كه چيزى از پاداش او در آخرت بكاهد .\r\n[ 17 
  ] و اين چنين اهل رسالت را مىسزد كه از چنان سخنانى اندوهگين نشوند ، گرچه تحمّل آن وقتى توهينى به مقدّسات ايشان وارد مىكند بسيار دشوار است ، و براى همين است كه خدا به پيامبر خود سفارش مىكند صبر پيشه سازد .\r\n«  اصْبِرْ عَلى ما يَقُولُونَ  - بر هر چه مىگويند صبر كن . » آن گاه سياق آيات ما را متوجّه مثالى از تاريخ مىسازد ، و دقيقا از زندگى داود ( ع ) كه معارض و بر عكس غرور كسانى است كه به سبب قدرت و سلطه كافر شدند و همين امر آنها را به ستيزه با خداى عزّ و جلّ گشايند .\r\n«  وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ  - و از بندهء ما داود قدرتمند كه\r\n\r\n\r\n","description":"","footnote":"\r\n( 13 ) - المؤمنون / 99 ، 100 .\r\n( 14 ) - همين سورهء ص / 5 .\r\n( 15 ) - همين سورهء ص / 8 .\r\n","page_name":" 325 ","page_number":325},
  {"content":"\r\n\r\nهمواره به درگاه ما توبه مىكرد ، يادآور . » هنگامى كه قرآن پيامبر را يادآور برادران پيشين خود از پيامبران مىشود و او را با ايشان و با صبرشان در سختى و آسايش ، و فراتر بودنشان بر عوامل مؤثر در زندگى دنيا انس و همسويى مىدهد ، و نيز هنگامى كه پيامبر ما را يادآور صبر و ذكر انبياء مىشود و اين كه ايشان در همه حال حتى هنگامى كه زخارف دنيا بر درهايشان انبوه شده بود به درگاه خدا توبه مىكردند ، سنّت و روشى پيموده شده را در برابر ما قرار مىدهد و راهى هموار را برابر ما مىگشايد كه بايد بر آن پايدارى ورزيم و بر هر آزارى در آن راه صبر كنيم .\r\nاكنون بگذار داود را به يادآوريم . او قدرتمند صاحب دست بود ، و « اليد - دست » همان قوّت است و داود اسباب و عوامل قوت را دارا بود ، پس او از جهتى قوى بود و قرآن از او به « ذى الايدي - صاحب دستها » تعبير كرده است ، و « يد - دست » كنايه از قوّت / 336 و قدرت است . او از جهتى ديگر مؤمن هم بود و نشانهء ايمان او توبه است و بر بشر دشوار است كه ميان اين دو صفت را جمع كند ، زيرا عادتا صاحب قوّت آرزوى زخارف زندگى را دارد و به دنبال آنها مىدود ، گرچه با حق مخالفت ورزد .\r\nمؤمن هم چنان كه به قوّت نيازمند است تا طرحهاى خود را در زندگى اجرا كند و به هدفها و خواستهاى خود برسد ، به ايمان نيز نيازمند است ، و اين نيازمندى براى آن است كه هر چه قوّت او را به ساحل غرور و نافرمانى بكشاند وى به انگيزه ايمان با توبه به درگاه پروردگار خود باز گردد .\r\n[ 18 - 19 
  ] اين آيات از گوشه‌اى از قوّتى كه داود در حكومت خود بدان دست يافته بود با ما سخن مىگويد ، كه زندگى با هر دو بخش جامد و پوياى خود تسليم او شده بود ، و زندگى اين چنين به هر كس كه از حق پيروى كند سر فرود مىآورد ، زيرا او افزون بر نيروى غيب كه در آن صورت به دو كمك مىكند ، به سببها و قوانينى راه مىيابد كه رام كردن و تسخير زندگى را برايش ممكن مىسازد ، زيرا پرده‌هاى ميان او و حقايق آفرينش فروافتاده و همه چيز به دو پاسخ موافق مىدهد .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n«  إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ  - ما كوه‌ها را رام كرديم ، و كوه‌ها هر شامگاه و بامدادان با او تسبيح مىكردند . » هر چيزى همواره خدا را تسبيح مىكند ، ولى ما تسبيح آن را نمىفهميم ، چنان كه خداى تعالى گويد : «  تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً  - هفت آسمان و زمين و هر چه در آنهاست تسبيحش مىكنند و هيچ موجودى نيست جز آن كه او را به پاكى مىستايد ، ولى شما ذكر تسبيحشان را نمىفهميد . او بردبار و آمرزنده است » . « 16 » خدا كوه‌ها را واداشته بود كه چون داود ( ع ) تسبيح كند با او تسبيح كنند ، و شايد از اين آيه دريابيم كه نيروهاى موجود در آنها همچون سنگهاى گرانبها و موادّ سوختى را ( به دو ) عطا كرده بود .\r\n«  وَ الطَّيْرَ مَحْشُورَةً كُلٌّ لَهُ أَوَّابٌ  - و پرندگان بر او گرد مىآمدند ، همه فرمانبردار او بودند . » يعنى او را مجموعه‌اى بود كه هر گونه مىخواست از آن بهره مىجست .\r\nشايد در گذشته اگر انسان اين آيات را مىشنيد آنها را غريب مىشمرد ، امّا با پيشرفت بشريّت در زمينهء دانش ، اكنون در بسيارى از امور و كارها به كوه‌ها متّكى است ، / 337 هم چنان كه كوششهايى - كه بسيارى از آنها موفق شده است - براى بهره جستن از پرندگان در عرصه‌هاى گوناگون زندگى شده است ، و هم اكنون آزمايشهايى جدّى براى كمك گرفتن از آنها در امور پزشكى و نظامى به عمل مىآيد ، و از داستان سليمان كه در سورهء سبأ گذشت معلوم مىشود كه آن حضرت ( ع ) پرنده را براى استكشاف روانه مىكرد .\r\n[ 20 
  ] افزون بر اين نيروهاى مادّى و امكاناتى كه چون عنصرى فعّال در حكمرانى و چيرگى داود وارد مىشود ، خدا خواست كه قوّت و امكان يافتن او را روز به روز بيفزايد ، و اگر ستمگر مىبود گذشت روزها جز به ناتوانى و سستى\r\n\r\n\r\n","description":"","footnote":"\r\n( 16 ) - الاسراء / 44 .\r\n","page_name":" 327 ","page_number":327},
  {"content":"\r\n\r\nنمىافزود .\r\n«  وَ شَدَدْنا مُلْكَهُ  - و فرمانروائيش را استوارى بخشيديم . » با سببهاى گوناگون قوّت ، و اين از ناحيهء مادّى بود ، امّا از لحاظ تشريعى ( قانونگذارى ) و ادارى آنچه حكمرانى و سلطنت او را نيرو مىبخشيد به دو عطا كرد .\r\nخداى تعالى گويد :\r\n«  وَ آتَيْناهُ الْحِكْمَةَ وَ فَصْلَ الْخِطابِ  - و او را حكمت و فصاحت در سخن عطا كرديم . » « حكمت » يعنى آن كه انسان از لحاظ علم به آفريدگان و به خويشتن احاطه داشته باشد و بداند چگونه دخل و تصرّفى درست در آنها بكند . امّا « فصل الخطاب » همان كلامى است كه طرف ديگر حقيقت را چنان بفهمد كه موجب شك و ترديد را قطع كند و پردهء نادانى را فرو افكند . پس داود ( ع ) به حكمت خود به حقيقت دست يافته بود و آن را به روشنترين و فصيحترين بيانى باز مىگفت ، و اين دو امر از مهمترين چيزهايى هستند كه براى مدير مسئول لازمند خواه در موقعيتى خطير چون مقام ولايت ، يا كمتر از آن مانند سرپرستى خانواده يا بنياد يا سازمان .\r\nمتون اسلامى بر ضرورت گزينش مناسبترين شيوهء كار تأكيد مىكند هم چنان كه بر محتوا نيز تأكيد دارد ، خداى تعالى گويد : «  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ  - مردم را با حكمت و اندرز نيكو به راه پروردگارت بخوان » . « 17 » / 338\r\n\r\nداستان دو مدّعى با داود ( ع ) :\r\n[ 21 
  ] سياق مطلب باز مىگردد تا از زندگى داود ( ع ) كه بازگشت او به سوى خداى عزّ و جلّ در آن نمودار مىشود ، مثالى براى ما بزند ، و اين در داستانى است كه براى او روى داده است : در حالى كه وى در محراب خود نماز مىگزارد ،\r\n\r\n\r\n","description":"","footnote":"\r\n( 17 ) - النّحل / 125 .\r\n","page_name":" 328 ","page_number":328},
  {"content":"\r\n\r\nناگهان دو تن ديوار را مىشكافند و بر او ظاهر مىشوند ، آن دو از راه طبيعى كه همان در باشد نزد او نيامدند .\r\n«  وَ هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ  - آيا خبر آن مدّعيان را شنيده‌اى كه از ديوار محراب برآمدند ؟ » صيغهء سؤال در اين جا عشق به آگاه شدن را در آدمى برمىانگيزد و گوشهاى او را براى پرسنده تيز مىكند كه چيزى را از وى مىپرسد كه نمىداند ، بويژه آن كه مورد سؤال طرفه داستانى است شگفت انگيز ، يعنى بالا رفتن از ديوار محراب به قصد داورى بردن به نزد صاحب آن ! . آيا خبرى شگفت انگيزتر از اين شنيده‌اى ؟\r\n[ 22 
  ] فصلهاى اين داستان به گونه‌اى اعجازآميز به يكديگر مىپيوندد ، از تعبير و طرح و عرضهء مطلب و پرتوافكنى آيات بر نقاط و مواضع مهمّ آن ، كه با هدفهاى قرار گرفتن آن در اين سياق قرآنى كه از سلطه و از شهريار توبه كار سخن مىگويد ، هماهنگى و انسجام دارد .\r\nبه طبع هنگامى كه اين دو مدّعى بدين گونه بر داود وارد شدند ، بيم او را فرا گرفت .\r\n«  إِذْ دَخَلُوا عَلى داوُدَ فَفَزِعَ مِنْهُمْ  - وقتى بر داود وارد شدند ، وى از آنها ترسيد ، » چرا با آن كه ترسيدن از مردم مناسب پيامبران نيست ، داود ترسيد ؟\r\nشايد پروردگار ما خواسته است اين نكته را در برابر بيان خود دائر بر وسعت ملك داود يادآور شود تا به بشر بگويد شما هر چند قدرت يابيد بالأخره بشريد و خدايانى نمىشويد ، و بشر به طبيعت خود مىترسد ، و جهل مىورزد و . . . و . . . پس در اين صورت چرا انسان مغرور شود و بدانچه دارد بنازد ؟ اين داود است ، شهريارى كه پرندگان و كوه‌ها رام او شده‌اند و پيامبرى است گرامى كه وقتى دو مرد از ديوار محراب بر او وارد مىشوند به هراس مىافتد .\r\n/ 339 داود آثار ترس را در ضمير خود نهان داشت و شايد آثار ترس و بيم در چهرهء\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاو هويدا شدند .\r\n«  قالُوا لا تَخَفْ  - گفتند : نترس ! » و كار خود را به دو عرضه كردند و گفتند :\r\n«  خَصْمانِ بَغى بَعْضُنا عَلى بَعْضٍ  - ما دو مدّعى هستيم كه يكى از ما بر ديگرى ستم كرده است ، » يعنى تجاوز و تعدّى كرده است .\r\n«  فَاحْكُمْ بَيْنَنا  - پس ميان ما داورى كن . » از او خواستند كه ميان آن دو داورى كند ، ولى شرط كردند كه حكم او ، «  بِالْحَقِّ  - به حق باشد ، » و شرطى ديگر افزودند و گفتند :\r\n«  وَ لا تُشْطِطْ وَ اهْدِنا إِلى سَواءِ الصِّراطِ  - و پاى از عدالت بيرون منه ، و ما را به راه راست هدايت كن . » مهم نيست كه قاضى تنها به حق داورى كند بلكه بايد رسيدن او به حق از راه درست باشد ، چنان كه بر اصول شرعى نتيجه گيرى حكم تكيه كند تا اوّلا دو طرف دعوى را به حق رهنمون شود و ثانيا با خرسندى و قانع شده از داورى او از نزدش بيرون روند .\r\n[ 23 
  ] پس از آن كه آن دو تمام شروط خود را به دو عرضه داشتند ، آن كس كه صاحب يك ميش بود موضوع را بر داود ( ع ) عرضه كرد و منتظر داورى و آگاهى از آن شد . گفت :\r\n/ 340 «  إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ  - اين برادر من است و او را نود و نه ميش است و مرا يك ميش . » شايد ديگرى طمع داشته كه تعداد صد ميش را كامل كند ، يا براى آن كه ميش نژادهء اين يك برّه‌اى براى او بزايد ، «  فَقالَ أَكْفِلْنِيها  - پس گفت : آن را هم به من واگذار . » تا آن را به ميشهاى خود ملحق كنم و مسئوليّتش را بر عهده گيرم ، و با\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nگفتار خود كه حاوى ستايش و تمجيد بود دل مرا ربود ، «  وَ عَزَّنِي فِي الْخِطابِ  - و در گفتگو بر من چيره شد . » يعنى با حجتها و نيرنگهاى خود بر من چيره شد و من آن را پذيرفتم .\r\n[ 24 
  ] پس از آن كه خواهان سخن خود را گزارش كرد ، داود شتاب ورزيد و ضدّ طرف ديگر حكم صادر كرد ، بى آن كه به دفاع او گوش دهد و بى آن كه دليلى از خواهان بطلبد .\r\n«  قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ  - گفت : او كه ميش تو را مىخواهد تا به ميشهاى خود بيفزايد بر تو ستم مىكند . » سياق مطلب عبرتى جانبى را درباره اين داستان الهام مىكند كه در خطر شراكت ميان طرفهاى شريك وجود دارد و تنها ضامن اجتناب از اين خطر همانا ايمان است .\r\n«  وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ  - و بسيارى از شريكان بر يكديگر ستم مىكنند ، » و از قاعدهء ستم و تجاوز كه خوى اكثريّت شريكان است كسانى مستثنى مىشوند :\r\n«  إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ  - جز كسانى كه ايمان آورده‌اند و كارهاى شايسته كرده‌اند - و اينان نيز اندكند - . » آنچه آنها را به تجاوز وا مىدارد همان خواهشها و شهوتهايشان است كه در مجموعه‌اى از / 341 صفات منفى همچون حسد و طمع و دنيا دوستى و . . . و . . . نمودار است . امّا مؤمنان با ايمانى كه ايشان را مصون و در امان نگه مىدارد و با كردار شايسته‌اى كه ايمان را استوار مىكند و ايشان را به كار نيك عادت مىدهد ، بر تمام آن صفات ناپسند چيره مىشوند . امّا مؤمنانى كه شهوتهاى خود را به خاك افكنده باشند اندكند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nمعناى فتنه\r\nداود ( ع ) با اين گريز قضيه را به سود صاحب يك ميش پايان داد ، امّا بقيّهء اين آيه افزودگييى از سوى خداى عزّ و جلّ است كه متضمّن انتقادى از اقدام اوست - عليه السلام - و بيان خطايى است كه شتابان از او سر زد و سرانجام موضع او نسبت به اندرز خداست به دو .\r\n«  وَ ظَنَّ داوُدُ أَنَّما فَتَنَّاهُ  - و داود دانست كه او را آزموده‌ايم . » آزمون خدا از داود كه هشيارانه متوجّه آن شد و بىدرنگ تصوّرش كرد چه بود ؟ آن جا كه اين آزمون به صورت نزاع ميان دو كس انجام گرفت كه در واقع دو فرشته بودند و خدا خواست از خلال قضيهء آن دو ، طريقهء داورى داود را بداند .\r\nدربارهء اين آيه دو قول است :\r\nيكم : كسانى كه از ديوار بالا آمدند همانا فرشتگان بودند و هدف آزمايش داود ( ع ) بود ولى او نمىدانست كه آنها فرشته‌اند ، وانگهى با اين درخواست خود نمىخواستند كه داود دربارهء ميشها به معنى ظاهر و متعارف آن براى آنها داورى كند ، زيرا اساسا ميشى نداشتند ، و چنان قضيّه‌اى براى آنها روى نداده بود ، بلكه مرادشان آن بود كه وى را متوجّه قضيه‌اى اجتماعى سازند ، امّا او در آغاز متوجه مقصد آنها نشد ، سپس دريافت و به درگاه پروردگارش توبه‌اى نصوح وار كرد .\r\nو آن قضيّهء اجتماعى آن بود كه وى نود و نه زن اعمّ از آزاد و كنيز داشت ، و عاشق / 342 زنى زيبا از آن مردى از بنى اسراييل شد كه به دو اوريا مىگفتند . آن گاه خواست آن زن را به همسرى گيرد تا شمارهء صد زن براى او كامل شود ، پس او را به يكى از جنگها فرستاد تا كشته شود و كارش به پايان رسد ، در نتيجه او كشته شد و داود آن را به همسرى گرفت . آن گاه آن فرشتگان خواستند اين خطاى داود را بر او روشن سازند . در روايت آمده است كه : « داود - عليه السلام - به سردار خود كه او را ( به جبهه ) فرستاده بود نوشت صندوق ( جان پناه ) را ميان خود و دشمنت بگذار ، و اوريا پسر حيان را جلوتر از صندوق بگمار ، او نيز وى را جلوتر انداخت ، و\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاو كشته شد . چون اوريا كشته شد آن دو فرشته بر او در آمدند و نشستند و داود با زن اوريا كه در عدّه خود به سر مىبرد زناشويى نكرده بود ، و او در روز عبادت خود در محراب خويش بود ، پس آن دو فرشته از سقف خانه وارد شدند و برابر او نشستند ، داود از آن دو ترسيد و آن دو گفتند : «  لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ  - مترس ! ما دو مدّعى هستيم كه يكى بر ديگرى ستم كرده است . ميان ما به حق داورى كن و پاى از عدالت بيرون منه و ما را به راه راست هدايت كن » ، « 18 » داود را آن زمان نود و نه زن اعمّ از صاحب مهر تا كنيز بود ، آن گاه يكى از آن دو به داود گفت : «  إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ  - اين برادر من است . او را نود و نه ميش است و مرا يك ميش . مىگويد : آن را هم به من واگذار و در گفتگو بر من چيره شد » « 19 » يعنى بر من ستم راند و با من درشتى كرد و مرا مقهور ساخت . پس داود ، چنان كه خداى عزّ و جلّ حكايت كرده است ، گفت : «  لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ  - او كه ميش تو را از تو مىخواهد تا به ميشهاى خود بيفزايد بر تو ستم مىكند » « 20 » تا آن جا كه فرمايد : «  وَ خَرَّ راكِعاً وَ أَنابَ  - به ركوع در افتاد و توبه كرد » . « 21 » ( مفسّر يا راوى ) گويد : آن گاه فرشته‌اى كه ضدّ او دادرسى شده بود خنديد و گفت : اين مرد ضدّ خود حكم كرد ؛ داود گفت : در حالى كه نافرمانى كرده‌اى مىخندى ؟ من همّت بر آن گماشتم كه خاشاك بر دهانت ريزم . ( راوى ) گويد : آن گاه آن دو به هوا برخاستند و فرشته‌اى كه ضدّ او دادرسى شده بود گفت : كاش داود مىدانست كه او از من سزاوارتر است كه خاشاك بر دهانش ريزند ؛ پس داود موضوع را دريافت و خطاى خود را به ياد آورد و چهل روز در سجده بماند و شبانه روز مىگريست و جز به هنگام نماز برنخاست ، چندان كه پيشانيش\r\n\r\n\r\n","description":"","footnote":"\r\n( 18 ) - همين سورهء ص / 22 .\r\n( 19 ) - همين سورهء ص / 23 .\r\n( 20 ، 21 ) - همين سورهء ص ، همين آيهء 24 .\r\n","page_name":" 333 ","page_number":333},
  {"content":"\r\n\r\nزخم شد و خون از ديدگانش روان گشت » . « 22 » بدين سان پادشاهانى را مىيابيم كه در جستجوى چنين فرهنگى نزد مدّعيان ديندارى هستند تا آن را منتشر كنند و خود را از تباهكاريهايى كه مرتكب مىشوند تبرئه سازند .\r\nفخر رازى در تفسير كبير خود آورده است كه وى در مجلسى حاضر بود ، و يكى از شاهان بزرگ در آن مجلس حضور داشت ، و مىخواست به سببى كه اقتضا مىكرد آن گفتهء فاسد و داستان پليد را مقرّر و مسلّم به سازد ، و فخر رازى در جهت بيان فساد اين رأى و خاموش كردن آن پادشاه به پيش رفت .\r\n/ 343 اين قول در بيشتر روايات ، به خاطر متن آن كه معارض با كرامت و پرهيزگارى انبياء است ، مردود است ، و از شيخ صدوق ، رحمه اللَّه ، به اسناد او به ابى عبد اللَّه ( ع ) آمده است كه وى به علقمه فرمود :\r\n« به راستى كه خرسندى كامل مردم به دست نمىآيد و زبانهايشان بسته نمىشود ، آيا به داود ( ع ) نسبت ندادند كه پرنده‌اى را دنبال كرد تا چشمش بر زن اوريا افتاد و دلبستهء وى شد ، و شوهر وى را جلوى صندوق ( جان پناه ) قرار داد تا كشته شد ، آن گاه آن زن را به همسرى گرفت » ، « 23 » و امام امير المؤمنين ( ع ) گويد :\r\n« هر مردى را به نزدم بياورند كه ادّعا كرده باشد داود زن اوريا را به همسرى گرفته او را دو بار به تازيانه حدّ مىزنم ، حدّى براى نبوّت و حدّى براى اسلام » . « 24 » و ما اين رأى را در تورات موجود در دست مردم مىيابيم ، و همين دليل بر آن است كه بيگمان آن كتاب تحريف شده ، و گرنه چگونه به حكمرانى ، بلكه به پيامبرى از انبياء خدا چنين تهمت پستى را توان زد ، در حالى كه او امين رسالت\r\n\r\n\r\n","description":"","footnote":"\r\n( 22 ) - نور الثقلين ، ج 4 ، ص 449 .\r\n( 23 ) - نور الثقلين ، ج 4 ، ص 446 .\r\n( 24 ) - همان مأخذ ، نقل از المجمع .\r\n","page_name":" 334 ","page_number":334},
  {"content":"\r\n\r\nخدا و بندگان او بوده است ؟\r\nمشكلتر در اين امر اين كه اين رأى به بسيارى از تفسيرهاى ما راه يافته ، و هنگامى كه افكار خود را در تفسير قرآن از تورات تحريف شده اقتباس كنيم ، و چنين ظلم و كجروى و اين نادرستيها را به انبياء نسبت دهيم ، در اين صورت زيانى نمىبينيم كه مردى همچون متوكّل عبّاسى ، يا معاوية بن ابى سفيان و پسرش يزيد بر ما حكم رانند ، زيرا وقتى فرهنگ ما آلوده بدين افكار باطل باشد ، زودا كه ما را به پيروى از سلاطين و پادشاهان ستمگر ، بدين باور كه خليفگان خدا / 344 و امينان رسالت‌اند ، بكشاند .\r\nدوم : آزمونى كه داود عرضهء آن شد ، همان شتابزدگى و سرعت مبادرت او در صدور حكم بود بى آن كه از صاحب يك ميش دليلى بخواهد ، يا به نظر و دفاعيّات خوانده گوش فرا دهد ، چه - از لحاظ شرعى و منطقى - براى قاضى جايز نيست كه پيش از تحقيق در قضيه‌اى و توجّه به ديگر جوانبى كه بدان مربوط مىشود حكمى صادر كند .\r\nامام رضا ( ع ) پس از آن كه دستش را بر پيشانى خود كوفت ، در حالى كه رأى اوّل را رد مىكرد و رأى دوّم را بيان مىفرمود گفت : « ما از خداييم و به سوى او باز مىگرديم . شما به پيامبرى از انبياء خدا - عليهم السّلام - نسبت داده‌ايد كه در نماز خود سستى نمود ، تا آن جا كه به دنبال پرنده بيرون آمد ، سپس گناهى فاحش و سپس قتل كرد ؟ ( طرف سؤال گفت ) : اى زاده رسول خدا ! پس گناه او چه بوده ؟ گفت : واى بر تو ! در واقع داود - عليه السّلام - پنداشت كه خدا آفريده‌اى داناتر از او نيافريده است ، از اين رو خداى عزّ و جلّ آن دو فرشته را نزد او فرستاد كه از ديوار محراب بالا آمدند و ( يكى از آن دو ) گفت : «   خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ * إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ   - ما دو مدّعى هستيم كه يكى بر ديگرى ستم كرده است .\r\nميان ما به حق داورى كن و پاى از عدالت بيرون منه و ما را به راه راست هدايت\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nكن * اين برادر من است ، او را نود و نه ميش است و مرا يك ميش . مىگويد : آن را هم به من واگذار ، و در گفتگو بر من چيره شد » . « 25 » پس داود - عليه السلام - ضد خوانده شتاب ورزيد و گفت : «  لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ  - او كه ميش تو را از تو مىخواهد تا به ميشهاى خود بيفزايد بر تو ستم كرده است » و از خواهان دليلى بر آن خواسته نطلبيد و روى به خوانده نكرد كه به دو بگويد : تو چه مىگويى ؟ و اين خطاى او در آئين دادرسى بود نه آنچه شما بر آن رفته‌ايد ( و ادّعا مىكنيد ) آيا نشنيده‌اى كه خداى عزّ و جلّ مىگويد : «  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ . . .  - اى داود ! ما تو را خليفهء روى زمين گردانيديم . در ميان مردم به حق داورى كن . . . تا پايان آيه » . آن گاه ( راوى گفت : اى زاده رسول خدا پس داستان او با اوريا چيست ؟ امام رضا ( ع ) گفت :\r\nدر زمان داود ( ع ) هر گاه شوهر زنى مىمرد يا كشته مىشد آن زن پس از او هيچ گاه ، تا ابد همسرى نمىگزيد ، پس نخستين كسى كه خداى عزّ و جلّ او را آزاد گذاشت كه با زنى كه شوهرش كشته شده همسرى كند داود ( ع ) بود ، بنا بر اين چون اوريا كشته شد و زمان عدّهء زنش به پايان رسيد ، داود زن اوريا را به همسرى گرفت ، و اين چيزى بود كه به لحاظ اوريا بر مردم دشوار آمد » . « 26 » / 345 «  فَاسْتَغْفَرَ رَبَّهُ وَ خَرَّ راكِعاً وَ أَنابَ  - پس از پروردگارش آمرزش خواست و به ركوع در افتاد و توبه كرد . » وى مجالى براى وسوسه‌هاى شيطان و تشويق به تأخير كردنهاى او نگذاشت ، بلكه بىدرنگ به آمرزش خواهى و توبه شتافت ، و چه درى براى توبه گشوده‌تر و فراختر از نماز و دعاست ؟ آيا خداى تبارك و تعالى نمىگويد : «  قُلْ ما يَعْبَؤُا بِكُمْ رَبِّي لَوْ لا دُعاؤُكُمْ  - بگو : اگر دعاى شما نبود پروردگار من به شما نمىپرداخت » « 27 » و دربارهء نماز گفت :\r\n\r\n\r\n","description":"","footnote":"\r\n( 25 ) - همين سورهء ص / 22 - 23 .\r\n( 26 ) - نور الثقلين ، ج 4 ، ص 446 .\r\n( 27 ) - الفرقان / 77 .\r\n","page_name":" 336 ","page_number":336},
  {"content":"\r\n\r\n«  وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  - از شكيبايى و نماز يارى جوييد . و اين دو كارى دشوار است جز براى سرسپردگان فروتن » . « 28 » [ 25 
  ] و هنگامى كه شروط توبه در نفس او كاملا فراهم آمد ، از راست بودن پشيمانى ، و اصلاح آنچه تباه كرده بود و زارى به درگاه پروردگار با دلى شكسته ، پروردگار توبه‌اش را پذيرفت .\r\n«  فَغَفَرْنا لَهُ ذلِكَ  - پس ما اين خطايش را بخشوديم . » توبه خطاى انسان را مىزدايد ، و آثار بازگشتى آن را محو مىكند ، خواه در سطح فرد يا در اجتماع ، و بلكه گام برداشتن به سوى توبه به انسان مصونيّتى بيشتر مىبخشد و او را از خطر هلاك بر اثر گناهان و خطاها حفظ مىكند ، و براى انسان هيچ چيز زيانبخش‌تر از گناهى نيست كه بدان فريفته شود و بنازد و خطايى كه با خويشتن بزرگى بر آن اصرار ورزد .\r\nو مهمترين داده‌هاى توبه آن است كه درجات انسان را نزد پروردگارش بالا مىبرد و جايگاهى و الا را در بهشت به ميراث به دو مىدهد .\r\n«  وَ إِنَّ لَهُ عِنْدَنا لَزُلْفى وَ حُسْنَ مَآبٍ  - او را به درگاه ما تقرّب است و بازگشتى نيكو . » اين بر خلاف تصوّرات منفى انسان است كه مىپندارد تو به سبب خوارى او مىشود و گردنفرازى و باليدن به گناه همان روش بهتر است ، زيرا در نظر او راه بالا رفتن و و الا شدن است .\r\n/ 346 قرآن از آن رو اعتراف به خطا و توبهء از آن را ، از وضع پيامبر دانا داود كه خود و پسرش سليمان به اوج تسلّط رسيده بودند براى ما مثال مىزند كه توبه كردن بر آدمى هنگامى كه موقعيّتى پيشرفته در جامعه داشته باشد ، دشوار است . چنان كه اگر پدر خانواده‌اى يا دانشمندى در برابر پيروانش باشد ، و اين دشوارى وقتى به قلّهء خود مىرسد كه انسان حكمران و دانايى در سطح داود باشد و شايد همين امر از\r\n\r\n\r\n","description":"","footnote":"\r\n( 28 ) - البقره / 45 .\r\n","page_name":" 337 ","page_number":337},
  {"content":"\r\n\r\nحكمتهاى عرضه شدن پيامبران بر آزمون است . و خدا ايشان را به خود وامىگذارد و لحظه‌هايى چند عصمتشان را از آنان برمىدارد و ايشان مرتكب لغزشهايى مىشوند ، سپس به درگاه خدا توبه مىكنند تا رهبرانى شايسته براى بشريت در ميدان توبه - كه بزرگترين ميدان است - باشند ، هم چنان كه در ديگر ميدانها نيز رهبران مردمند . بر ما كه اكنون در حال مبارزه و نبرد هستيم واجب است كه آن بزرگان را چنان كه خدا به ما فرمان داده به ياد آوريم تا هيچ يك از ما خود را فراتر و بزرگوارتر از انتقاد و شنيدن آراء مردم دربارهء اقدامات خود نگيرد و نپندارد و در نتيجه هيچ يك از ما به نام اين كه نمايندهء پيشاهنگ پيشرو جامعه است خود را بالاتر از جامعه نشمارد .\r\n[ 26 
  ] مهمترين شروط حكمرانى كه در خونها و اموال مردم تصرّف مىكند ، اين است كه بر محور حق بگردد ، ولى چگونه صداقت حكمرانى كه مدّعى است به حق حكومت مىكند شناخته مىشود ؟ بيگمان هنگامى كه با هواى خود مخالفت ورزد و از تصميمى كه گرفته ، در صورتى كه بفهمد خطا بوده ، بازگردد و در برابر مردم بدان اعتراف كند و به درگاه خدا توبه آورد و روش خود را اصلاح كند .\r\nاز اين جاست كه مىبينيم روند قرآنى ما را يادآور مىشود كه پروردگار بنده‌اش داود را ، پس از آن كه او را آزمود دانست كه با هواى خود مخالفت مىورزد ، و چون خطاى خويش را بشناسد از آن باز مىگردد ، در زمين خليفه ( و جانشين خود ) گردانيد .\r\n«  يا داوُدُ إِنَّا جَعَلْناكَ خَلِيفَةً فِي الْأَرْضِ  - اى داود ، ما تو را خليفهء روى زمين گردانيديم . » همانا زمين و آنچه در آن است از بشر و جانداران و خاك امانتى است بر گردن تو و بر گردن هر حكمرانى و اين امانت مصون و محفوظ نمىماند مگر به حكم راندن حق ، امّا اگر به باطل حكم رانى زمين و آنچه از جانداران و مردم را كه بر آن است به فساد مىكشانى ، و خداى تعالى در توصيف كسى كه در حكم خود از باطل پيروى مىكند ، گويد : «  وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ \r\n\r\n","description":"","footnote":"","page_name":" 338 ","page_number":338},
  {"content":"\r\n\r\n الْحَرْثَ وَ النَّسْلَ وَ اللَّهُ لا / 347 يُحِبُّ الْفَسادَ  - چون از نزد تو بازگردد ، در زمين فساد كند و كشتزارها و دامها را نابود سازد ، و خدا فساد را دوست ندارد » . « 29 » و از اين رو قرآن به دنبال آن ، مهمترين وظايف حكمران و آنچه را از بنيادهاى قانونگذارى و قضايى و اجرايى به دو مربوط مىشود روشن مىسازد و مىگويد :\r\n«  فَاحْكُمْ بَيْنَ النَّاسِ بِالْحَقِّ  - در ميان مردم به حق داورى كن . » قاضى براى آن كه ملازم حق باشد بايد از اميال و شهوتهاى خود بگذرد تا روابط اجتماعى و فشارهاى مردم و فريبندگيهايشان بر آراء او در قضاوت منعكس نشود و تأثير نگذارد .\r\n«  وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  - و از پى هواى نفس مرو كه تو را از راه خدا منحرف سازد . » براى آن كه يك معنى از معانى اين آيهء كريم را دريابيم كافى است كه نظرى به وضع موجود مسلمانان بيفكنيم كه قربانى هواهاى حاكمان بر اين امّت شده‌اند ، مگر نه آن كه اسلام را از حكومت دور كردند زيرا با هواهاى آنها تناقض داشت ، و در قلمرو آن نمىتوانستند تمايلات و رفتارهاى گمراهانهء خود را توجيه كنند ؟ ؟ و اين همان گمراهى است .\r\nاز اين آيه كريم حديث شريف ولايت فقيه را در مىيابيم . امام صادق ( ع ) گفت :\r\n« از فقيهان كسى باشد كه نفس خود را نگه دارد و دين خود را محافظت كند و با هواى خويش مخالفت ورزد و از مولاى خود فرمان برد ، پس بر عامّهء مردم است كه از او تقليد كنند » ، و امام ( ع ) مىافزايد :\r\n« امّا آنان كه مرتكب زشتيها و گناهان بزرگ شوند و كار فاسقان فقيهان عامّه كنند ، از جانب ما هيچ چيزى و كرامتى را از آنها نپذيريد » تا آن جا كه\r\n\r\n\r\n","description":"","footnote":"\r\n( 29 ) - البقره / 205 .\r\n","page_name":" 339 ","page_number":339},
  {"content":"\r\n\r\nگويد : « آنها بر ضعيفان شيعهء ما از لشكر يزيد عليه اللعنه بر حسين بن على ( ع ) و ياران او ، زيانبخش‌ترند ، و اموال و ارواح آنان را مىربايند » . « 30 » / 348 آن گاه پروردگار ما آنان را كه به سبب هواهاى خود از حق و راه راست دور مىشوند تهديد مىكند و گويد :\r\n«  إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ  - آنان كه از راه خدا منحرف شوند ، بدان سبب كه روز حساب را از ياد برده‌اند ، به عذابى شديد گرفتار مىشوند ، » و گفت روز حساب و نگفت روز قيامت ، زيرا كسى كه فراموش كند كه براى تمام حركات و سكناتش و بويژه هواهاى نفسش در برابر خدا حسابرسى مىشود ، تعادل و ضابطه‌هاى خود را در زندگى از دست مىدهد و با حق مخالفت مىورزد و به جاى حساب از هواى خود پيروى مىكند .\r\n\r\nخطاهاى انبياء\r\nسخن پايانى : چرا در قرآن مىبينيم كه دربارهء انبياء و خطاهايشان توجّه مخصوص شده ؟ مانند اين گفتهء خداى تعالى درباره آدم ( ع ) «  وَ عَصى آدَمُ رَبَّهُ فَغَوى  - آدم پروردگارش را فرمان نبرد و راه گم كرد » « 31 » يا از يونس نبى ( ع ) :\r\n«  سُبْحانَكَ إِنِّي كُنْتُ مِنَ الظَّالِمِينَ  - تو منزّه هستى و من از ستمكارانم » « 32 » و از داود «  فَاسْتَغْفَرَ رَبَّهُ وَ خَرَّ راكِعاً وَ أَنابَ  - پس از پروردگارش آمرزش خواست و به ركوع در افتاد و توبه كرد » ، « 33 » و از پيامبر اكرم ( ص ) : «  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  - تا خدا گناه تو را آنچه پيش از اين بوده و آنچه پس از اين\r\n\r\n\r\n","description":"","footnote":"\r\n( 30 ) - بحار الانوار ، ج 2 ، ص 88 .\r\n( 31 ) - طه / 121 .\r\n( 32 ) - الانبياء / 87 .\r\n( 33 ) - همين سورهء ص ، 24 .\r\n","page_name":" 340 ","page_number":340},
  {"content":"\r\n\r\nباشد براى تو بيامرزد » . « 34 » پاسخ : در اين مورد حكمتهاى بسيار است ، از بارزترين آنها شناخت مردم بدين نكته است كه انبياء خدايانى نيستند و ايشان را به مقام پروردگار بالا نبرند . در حديثى مفصّل در كتاب الاحتجاج طبرسى / 349 از امير المؤمنين - عليه السّلام - چنين آمده كه در اين باره مىگويد :\r\n« امّا لغزشهاى انبياء - عليهم السّلام - و آنچه خدا در كتاب خود آن را بيان كرده ، به راستى كه اين از دلالت كننده‌ترين دليلها بر حكمت باهر و قدرت قاهر و عزّت ظاهر خداى عزّ و جلّ است ، زيرا او مىداند كه برهانهاى انبياء - عليهم السّلام - در دلهاى امّتهايشان بسى بزرگ مىآيد و برخى از آنها بعضى از انبياء را خدا مىگيرند ، چنان كه نصرانيان دربارهء پسر مريم چنين كردند . پس ذكر آن خطاها دليل بر عقب ماندن ايشان از كمالى است كه تنها از آن خداى عزّ و جلّ است . آيا به گفتهء او در توصيف عيسى گوش فرا نداده‌اى ؟ آن جا كه دربارهء او و مادرش گويد : «  كانا يَأْكُلانِ الطَّعامَ  - آن دو غذا مىخوردند » . « 35 » يعنى هر كس خوراك بخورد وزن و سنگينى دارد ، و كسى كه وزن داشته باشد از آنچه نصرانيان دربارهء پسر مريم ادّعا كردند بسى دور است » .\r\n/ 350\r\n\r\n[ سوره ص ( 38 ) : آيات 27 تا 40 
  ]\r\nوَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلاً ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ ( 27 ) أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ ( 28 ) كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ ( 29 ) وَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ\r\n\r\n\r\n","description":"","footnote":"\r\n( 34 ) - الفتح / 2 .\r\n( 35 ) - المائدة / 75 .\r\n","page_name":" 341 ","page_number":341},
  {"content":"\r\n\r\n( 30 ) إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ ( 31 )\r\nفَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ ( 32 ) رُدُّوها عَلَيَّ فَطَفِقَ مَسْحاً بِالسُّوقِ وَ الْأَعْناقِ ( 33 ) وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً ثُمَّ أَنابَ ( 34 ) قالَ رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ ( 35 ) فَسَخَّرْنا لَهُ الرِّيحَ تَجْرِي بِأَمْرِهِ رُخاءً حَيْثُ أَصابَ ( 36 )\r\nوَ الشَّياطِينَ كُلَّ بَنَّاءٍ وَ غَوَّاصٍ ( 37 ) وَ آخَرِينَ مُقَرَّنِينَ فِي الْأَصْفادِ ( 38 ) هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ ( 39 ) وَ إِنَّ لَهُ عِنْدَنا لَزُلْفى وَ حُسْنَ مَآبٍ ( 40 )\r\n/ 351\r\n\r\nمعناى واژه‌ها\r\n31 [ الصّافنات 
  ] : جمع صافنة ، اسبى كه بر روى سه پاى خود بايستد و يك دست خود را بلند كند تا زير سمش نمايان شود و اين از نشانه‌هاى نيكويى اسب باشد .\r\n[ الجياد 
  ] : جمع جيد كه به معنى اسب نژادهء نجيب است ، و نجابت اسب در شناختن صاحب خود ، و تيز روى ، و اهتمام آن به رها ساختن سوار خود از مشكلى است كه بدان دچار مىشود .\r\n32 [ تورات بالحجاب 
  ] : خورشيد پنهان گشت و زير افق در پوشش رفت .\r\n33 [ فطفق 
  ] : شروع كرد .\r\n[ مسحا 
  ] : بريدن با شمشير ، و گفته‌اند معناى آن مسح با\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nدست است و سليمان به دست كشيدن بر يالها و مچهاى اسبان شروع كرد .\r\n36 [ رخاء 
  ] : نرمى بدون عنف و خشونت .\r\n/ 352\r\n\r\nآيا پرهيزگاران را چون گناهكاران قرار مىدهيم ؟\r\n\r\nرهنمودهايى از آيات :\r\nوقتى كافران خواستار شتاب در حساب خود و تسريع در دادن نصيب خويش ( اعمّ از پاداش نيك يا جزاى بد ) شدند ، پروردگار ما به پيامبر گرامى خود گفت : «  اصْبِرْ عَلى ما يَقُولُونَ وَ اذْكُرْ عَبْدَنا داوُدَ  - بر هر چه مىگويند صبر كن و از بندهء ما داود يادآور » ، « 36 » و از خلال داستان داود ( ع ) ما را يادآور شد كه چگونه خدا به سرعت پاداش او را در دنيا به صورت ملك و نام نيك بداد ، و ما را بدين رهنمون مىشود كه كردار شايسته را ( در دنيا يا عقبى ) پاداشى است مناسب و درخور . و اينك سياق مطلب ما را به پاسخ قاطع پرسش كسانى مىرساند كه منكر رستاخيزند و مىگويد : داستان داود دلالت بر آن دارد كه حقّ همان محور آفريدگان است ، و داود از آن رو بدان پايگاه رسيد كه خدا به حق حكم مىكند ( و به موجب حق پاداش نيكى نيكى است ) و اين جز مثالى از تقديرهاى پروردگار و روش تدبير او در مورد آفريدگان نيست ( چه تمام آنها بر پايهء حق استوار و برقرار است ) و در نتيجه اين نكته ما را رهنمون بدين امر مىشود كه پرهيزگاران همچون گناهكاران نيستند ، زيرا تساوى آنها با حق ، كه آسمانها و زمين بدان برپاست ، منافات دارد . و\r\n\r\n\r\n","description":"","footnote":"\r\n( 36 ) - ص / 17 .\r\n","page_name":" 343 ","page_number":343},
  {"content":"\r\n\r\nاين چنين ، ناگزير بايد پاداش مناسب و افزونتر در آخرت باشد .\r\nاين از يك سو ، و از سوى ديگر مبدأ حق با خلافت و جانشينى گناهكاران در زمين منافات دارد ، / 353 زيرا خلافتى اين چنين به مهمترين هدفهاى زندگى كه همان اجراى حق است نمىرسد ، و پروردگار ما با اين آيات تمام دروغها و افكار باطل تحريف كنندگان تورات يا كسانى كه آنها را از آنان اقتباس كرده‌اند ، به كلّى نفى مىكند ، دروغهايى كه هنگامى كه پيامبر او داود ( ع ) را از لحاظ پرهيزگار و منزّه بودن متّهم كردند ، به دو چسبانيدند . آن گاه خدا ما را به انديشيدن در قرآن به همانندى از اين امر در سورهء مائده در موضوع خلافت دعوت مىكند ، زيرا وقتى ما تصوّرات و افكار خود را بر كتاب خدا عرضه كنيم و با آن بسنجيم ، بسيار زود براى ما روشن مىشود كه خلافت ستمكاران با جوهر بينشها و هدايتهاى قرآن سازگارى ندارد .\r\nآن گاه قرآن از گوشه‌اى از زندگى سليمان بن داود - عليهما السلام - با ما سخن مىگويد كه چگونه وى آزمون سلطه را گذراند ، و آرايش سلطه او را از خط فرمانبردارى و توبه بيرون نبرد ، بلكه سرسپردگى او را نسبت به پروردگار متعال خود افزونتر ساخت ، زيرا او همه چيز را نعمتى الهى مىدانست كه مستوجب سپاسگزارى بود . و بدين سان مثالى از سلطان شايسته شد ، هم چنان كه پدرش پيش از آن چنان كرد .\r\n\r\nشرح آيات :\r\n[ 27 
  ] پروردگار ما در آيات پيشين صفات خليفه‌اى را كه در زمين قرار مىدهد بيان كرد ( آن جا كه آيات بيست صفت نيك درباره داود كه خليفگى داشت يادآور شد ) و از برجسته‌ترين آن صفات حكم كردن او در ميان مردم به حق بود .\r\n«  وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا  - ما اين آسمان و زمين و\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nآنچه را كه ميان آنهاست به باطل نيافريده‌ايم . » چگونه پروردگارى دستخوش باطل شود كه خليفهء در زمين را جز از صالحان و كسانى كه ايشان را با سخت‌ترين امتحان آزموده تا به حق حكم كنند ؛ قرار نمىدهد .\r\nبه راستى نشانه‌هاى حكمت رسا در كوچكترين چيزى كه خدا آفريده جلوه‌گر مىشود ، در زنبور عسل و مورچه ، در مو و كرك ، در يك ياخته ، در يك ذرّه ، در پروتون و الكترون . پس چگونه اين حكمت در جوهر آفرينش آسمانها و زمين جلوه‌گر نشود ؟ يا چگونه خدا آن دو را / 354 به باطل ، بىحكمت ، بىهدف و بىاندازه سنجى و ارزيابى آفريده باشد ؟ ! او بسى منزّه و والاتر از آن است كه چنين كند .\r\n«  ذلِكَ ظَنُّ الَّذِينَ كَفَرُوا  - اين گمان كسانى است كه كافر شدند . » زيرا آنها زندگى را با پيشداوريها و افكار كافرانه ارزيابى كردند و به حق راه نبردند . و با وجود اين در نفى آن به حدّ قطعى ( علم ) نرسيدند ، زيرا به هر جا و به هر چيز نگريستند آثار قدرت و حكمت را ديدند .\r\n«  فَوَيْلٌ لِلَّذِينَ كَفَرُوا مِنَ النَّارِ  - پس واى بر كافران از آتش ، » زيرا خدا آسمانها و زمين را به حق آفريد ، پس بيگمان هرگز نمىگذارد كه كافران بيهوده بروند بلكه ناگزير آنها را به سبب اعمالشان كه از حدّ معقول در مخالفت حق تجاوز كرده است مجازات مىكند و افسوس و هلاك نصيب آنهاست .\r\n[ 28 
  ] براى بيان اين حقيقت ، پروردگار ما را به سنّت حق كه در هر چيزى آفريده شده است رهنمون مىشود كه نمىپذيرد پرهيزگاران كه از عذاب و اسباب و عوامل آن دورى مىكنند با گناهكاران يكسان باشند كه پروايى ندارند در چه درّه‌اى را مىسپارند و در چه گمراهه‌اى سرگردان شده‌اند و چه گناهى را مرتكب مىشوند .\r\n«  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ  - آيا كسانى را كه ايمان آورده و كارهاى شايسته كرده‌اند . » و بدان وسيله حسنات را به دست آورده‌اند .\r\n«  كَالْمُفْسِدِينَ فِي الْأَرْضِ  - همانند فساد كنندگان در زمين قرار\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمىدهيم ؟ » پيداست كه تخصيص فساد كنندگان به يادآورى با داستان داود ( ع ) كه در شروط خليفهء خدا در زمين نمودار است هماهنگى دارد .\r\nخليفهء شرعى هر كسى نيست كه با زور زمام امور را در دست دارد ، بلكه كسى است كه آن را به حق در اختيار بگيرد .\r\n/ 355 و از اين رو بايد ميان حاكم و حاكم تفاوت نهاد ، بر خلاف آنچه برخى گفته‌اند كه حكمران شرعى همان كسى است كه شمشير حكومت مىكند ، خواه مصلح باشد يا مفسد ، و واقعيت آن است كه آنها مىخواهند موضعگيريهاى خود را نسبت به بعضى از رويدادها و مردان تاريخ توجيه كنند ، و معتقدند كه على ( ع ) و معاويه برابرند ، در حالى كه منطق قرآن آن را مردود مىداند و نمىپذيرد .\r\nآيا امام على ( ع ) كه روز را روزه‌دار و شب را نمازگزار و عابد است ، و خوراك خود را با فقيران تقسيم مىكند ، و حتى آنان را بر خود و خانواده‌اش ترجيح مىدهد ( مسكينى و يتيمى و اسيرى را در سه افطار متوالى ) و با رعيت عدل مىورزد با كسى برابر است كه حقوق مردم را غصب مىكند ، و خون خلق را مىريزد و با مقدّرات امّت بازى مىكند ؟ ! هرگز . . .\r\nبه راستى ، سلطه سلاحى است دو دم ، اگر به دست مؤمنان دهندش وسيلهء اصلاح و آبادى مىشود ، امّا اگر بر عكس باشد بيگمان كلنگى ويرانگر مىشود كه ساخته‌ها را ويران مىكند و انرژيها را درهم مىشكند . و پروردگار ما در اين آيه « كسانى را كه ايمان آورده‌اند » در برابر گروهى معين « مانند گناهكاران » قرار نداده بلكه آنها را با « فساد كنندگان در زمين » روبرو نهاده تا به ما بفهماند كه هر سلطه‌اى غير از سلطهء مؤمنان همان فساد كنندهء در زمين است .\r\n«  أَمْ نَجْعَلُ الْمُتَّقِينَ كَالْفُجَّارِ  - يا پرهيزگاران را چون گناهكاران قرار مىدهيم ؟ » چنان چيزى شايسته نيست و تا وقتى حق همان پايهء زندگى و مقياس آن است ممكن نمىشود ، مگر آن كه اين معادله برهم بخورد ، و اين نيز جز در گمان\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nكافران نيست .\r\n[ 29 
  ] حق در آسمان و زمين و آنچه در ميان آن دو هست جلوه مىكند .\r\nآيات قرآن نيز جلوه‌اى ديگر از حق است ، و هر كس در قرآن بينديشد در مىيابد كه قرآن كتابى است كه از آنچه در نشانه‌هاى آفريدگان وجود دارد سخن مىگويد ، آن گاه دلى هشيار و بيدار مىيابد و آگاه مىشود كه به راستى قرآن كتابى است كه آفريدگار آسمان و زمين آن را فرستاده زيرا جز صورتى صافى از آفريدگان نيست .\r\n/ 356 «  كِتابٌ أَنْزَلْناهُ إِلَيْكَ مُبارَكٌ  - كتابى مبارك است كه آن را بر تو نازل كرده‌ايم . » و خدا براى اين كتاب هدفهايى و الا معيّن كرده است ، و گويد :\r\n1 - «  لِيَدَّبَّرُوا آياتِهِ  - تا در آياتش بينديشند ، » پس قرآن را براى آن فرستاده‌اند كه به انسان مؤمن بينش و نگرش درست در زندگى ببخشد . و اين با مطالعهء سطحى صورت نمىپذيرد ، بلكه ناگزير بايد به ژرفى در آيات انديشيد .\r\n2 - و هدف ديگر ، پس از ادراك بينش آن است كه در زندگى انسان منعكس شود و آدمى از آن پند گيرد و از خلال آن در انديشه و كردار ، تفكّر و رفتار خود را تصحيح كند .\r\n«  وَ لِيَتَذَكَّرَ أُولُوا الْأَلْبابِ  - و خردمندان از آن پند گيرند ، » زيرا خردمند كسى است كه ارزش و اهميّت قرآن را بداند ، و اوست كه بر بينشهاى قرآن آگاهى مىيابد . و شك نيست كسى كه خردش در زندگى بر او حكومت مىكند هموست كه از قرآن بهره مىجويد ، امّا آن ديگرى كه شهوتهايش بر او حكمفرماست هرگز از قرآن پند نمىگيرد .\r\nاز خود مىپرسيم : پيوند و رابطهء اين آيه با روند مطلب چيست ؟ پاسخ مىدهيم :\r\nيكم : زيرا استنباط طريقهء خلافت اسلامى از قرآن بسيار دشوار و سخت است و كسى را توان آن نيست مگر آن كه خدا قلبش را به ايمان آزموده باشد ، و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبداند كه ممكن نيست به وسيلهء سلطه‌اى كه از ارزش دادن به حق و روش توحيد دورى مىكند قرآن را بشناسد . مگر نه آن كه سلطهء سياسى ارزشهاى اجتماع را مجسّم مىسازد ؟ پس چگونه سلطه‌اى فاسد مىتواند ارزشهاى اصلاحى قرآن را اجرا و عملى كند ؟ ! بدين سان روند مطلب به ضرورت انديشيدن و ياد آوردن براى درك اين حقيقت كه پرده‌هاى شهوات و فشارها بر آن افكنده شده ، اشاره مىكند .\r\n/ 357 دوم : از آن جا كه روش قرآن در هشيار ساختن انسان به روز قيامت روشى يگانه و بىهمتاست و جز كسانى كه در آيات قرآن مىانديشند و از آن پند مىگيرند به فهم آن دست نمىيابند .\r\n[ 30 
  ] سياق مطلب ما را پس از آموزش از طريق داستان داود ( ع ) به داستان سليمان ( ع ) مىبرد و اين دو داستان در اين نكته كه مثالى از گذشتن انسان از آزمون سلطه و قوّتند با يكديگر تلاقى مىكنند .\r\n«  وَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ  - سليمان را به داود عطا كرديم . چه نيكو بنده‌اى بود و روى به خدا داشت . » ويژگى سليمان و بزرگوارى حقيقى او در وابستگى او به مردى بزرگ همچون داود ( ع ) و در سلطنت و چيرگى او نيست بلكه در بندگى او نسبت به خداى سبحان است . و اگر از اهل ايمان نمىبود خدا او را در كتاب خويش نمىستود . وى بدين بندگى توانست بزرگترين آزمون زندگى را ، كه همان آزمون سلطه است بگذارند . وى - عليه السلام - ملكى يافت كه هيچ يك از مردم چنان ملكى نيافته بود و پس از او نيز هرگز كسى چنان نخواهد يافت ، ولى او به زيور دنيا فريفته نشد ، بلكه از آن گذشت و روى به خدا داشت ، به بندگى او مىپردازد و خود را در موضع فردى گناهكار قرار مىدهد و سپس توبه مىكند و او از گناهان معصوم و بازداشته است و پروردگار خود را عزّ و جلّ بزرگ مىدارد . چگونه آنها بر پروردگار خود بزرگى مىفروشند در حالى كه مىدانند هر چه دارند از فضل اوست ، و راه افزون ساختن آن همان افزودن به خوارى و سرسپردگى و فروتنى نسبت به اوست ؟ !\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n[ 31 
  ] قرآن براى مجسّم ساختن گرايش و بندگى سليمان ( ع ) نسبت به خدا صورتى از زندگى او را به ما عرضه مىكند .\r\n«  إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ  - آن گاه كه به هنگام عصر اسبان نژادهء تيزرو را كه ايستاده بودند به او عرضه كردند . » صافنات از بهترين اسبهاى تربيت شده‌اند ، و هر وقت سليمان آهنگ جهاد داشت آنها را به دو عرضه مىكردند .\r\n[ 32 
  ] در همان روز عرضهء اسبها ، و شايد به سبب فزونى آنها وى مدتى دراز بدانها مشغول شد چندان كه خورشيد نهان شد ( يا در شرف غروب بود ) و فضيلت نماز عصر از دست او برفت ، و ديگر وقت گزاردن آن نبود و او ساز و برگ جهاد فراهم مىكرد / 358 و سرگرم كارى از كارهاى دنيا بود ، و با وجود اين از پروردگار خود آمرزش خواست و آن را تقصيرى شمرد كه مستوجب توبه مىشود .\r\n«  فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ  - گفت من دوستى اين اسبان را بر ياد پروردگارم گزيدم تا آفتاب در پردهء غروب پوشيده شد ، » و سلطان بودن او وى را از اعتراف به خطا باز نداشت ، گرچه آن خطا در حدّ ترك شايسته‌ترى به سبب عمل خيرى ديگر بود كه خدا آن را دوست دارد .\r\nپس معنى سخن او اين است كه جهاد مرا از نماز بازداشت ، در حالى كه هر دو واجبند ، اما نماز شايسته‌تر است ، مگر نه آن كه مؤمنان براى برپا داشتن نماز جهاد مىكنند ؟\r\n[ 33 
  ] هنگامى كه سليمان ( ع ) متوجّه از دست رفتن وقت نماز شد ، از جهاد دست كشيد و نماز خود را قضا كرد ، و ديگر بار بازگشت ، و گفت :\r\n«  رُدُّوها عَلَيَّ  - آنها را نزد من بازگردانيد . » يعنى اسبان نژاده را ، تا به رسيدگى به لشكر ادامه دهد .\r\n«  فَطَفِقَ مَسْحاً بِالسُّوقِ وَ الْأَعْناقِ  - پس به دست كشيدن ( و نواختن ) بر ساقها و گردنهايشان آغاز كرد ، »\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nو دست كشيدن ( يا نواختن ) بر گردنها و ساقهاى اسبان نزد كارشناسان راهى براى شناختن بهترين اسبان بود ، و سليمان ( ع ) پس از اجزاى اين بررسى اسبها را به افراد سپاه خود تقسيم مىكرد و اين نشان اهتمام او به امر سپاه است .\r\nابن عبّاس گويد از على ( ع ) دربارهء اين آيه پرسيدم ، گفت : تو در اين باره چه شنيده‌اى اى ابن عبّاس ؟ گفتم : شنيدم كه كعب مىگويد : سليمان به عرضهء اسبان سرگرم شد تا فرصت نماز از دستش رفت ، / 359 آن گاه گفت آنها ، يعنى اسبان ، را بر من بازگردانيد ، و آنها چهارده رأس بودند ، پس فرمود گردن و ساق همه را با شمشير زدند و آنها را بكشت ، پس خدا چهارده روز فرمانروايى را از او سلب كرد ، زيرا با كشتن اسبها به آنها ستم كرد . على ( ع ) گفت :\r\n« كعب دروغ گفت ، سليمان در آن روز از آن رو به عرضهء اسبها مشغول شد كه مىخواست با دشمن جهاد كند ، تا آن كه آفتاب در پردهء غروب پوشيده شد ( تا آن جا كه گفت ) به راستى پيامبران ستم نمىكنند و به ستم فرمان نمىدهند زيرا ايشان معصوم و پاكيزه شده‌اند » . « 37 » [ 34 
  ] سپس قرآن از آزمونى كه سليمان - عليه السّلام - عرضهء آن شد با ما سخن مىگويد . وى از خدا آرزو كرد كه به دو پسرى دهد كه وارث او شود هم چنان كه او خود وارث داود ( ع ) شده بود ، ولى خدا آرزوى او را اجابت نكرد بلكه جسد مرده‌اى را كه زن او سقط كرده بود بر تخت او افكند .\r\n«  وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً  - ما سليمان را آزموديم و بر تخت او جسدى افكنديم . » كنايه از نوزاد پسر مرده ، در حالى كه او آرزو داشت پسرى بر تخت او بنشيند و پس از او حكم براند ، پس اندكى از آن امر متأثّر شد ، ولى در پيش خود انديشيد و به سوى پروردگارش بازگشت .\r\n«  ثُمَّ أَنابَ  - سپس روى به خدا آورد . »\r\n\r\n\r\n","description":"","footnote":"\r\n( 37 ) - المجمع ، ج 7 - 8 ، ص 475 .\r\n","page_name":" 350 ","page_number":350},
  {"content":"\r\n\r\n[ 35 
  ] اين وضعيّت براى او - كه پيامبر بود - لغزشى شمرده شده و اين آزمونى بر او بود كه صورت گرفت و او با دعا و يارى جستن از خدا از آن گذشت ، زيرا دانست كه محقق نشدن آرزوهاى او از جانب خدا دليل بر آن است كه تحقق آنها هيچ گاه به مصلحت نيست .\r\n«  قالَ رَبِّ اغْفِرْ لِي  - گفت : اى پروردگار من ، مرا بيامرز . » اگر نزدت آرزويى آوردم كه با حكمت تو موافق نيست زيرا دانش من از ادراك آن ناتوان است ، آن گاه / 360 از خدا چيزى ديگر خواست كه از خلال آن آرزويش را تغيير داد ، گفت :\r\n«  وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ  - مرا ملكى عطا كن كه پس از من كسى سزاوار آن نباشد ، كه تو بس بخشنده‌اى . » از اين آيهء كريم آداب دعا از جانب پيامبران - عليهم السّلام - معلوم مىشود .\r\nدر آغاز بايد بنده بداند آنچه از خدا درخواست خواهد كرد حقّ او بر خدا نيست كه با كردار يا بندگى خود آن را واجب مىسازد ، بلكه هبه و بخششى است كه پروردگار اگر بخواهد به تفضّل به دو عطا مىكند و اگر نخواهد نمىبخشد ، و افزون بر تناسب اين ادب با مقام پروردگارى ، خدا مناعتى بر ضدّ عكس العمل اجتماعى او در صورت اجابت نشدن آرزويش عطا مىكند .\r\nسپس اين كه درخواست بايد ( به مرتبه ) عظيم و ( به اندازه ) بزرگ باشد ، از انسان مىسزد كه از پروردگار خود كه تواناى چيرهء كريم است درخواستهاى گرانقدر و بزرگ بكند و از نگرش بشرى محدودى كه آرزوهايى محدود را بر او ايجاب مىكند فراتر رود ، و از پايگاه شناخت به صفات و نامهاى نيكوى خدا از او درخواست كند . اين سليمان ( ع ) است كه از خدا درخواست مىكند ملكى عظيم به دو عطا كند كه پس از وى كس سزاوار آن نباشد .\r\nاز سياق مطلب درمىيابيم كه سليمان ( ع ) از خدا خواست تا در عرض فرزندانى كه او را از وجودشان محروم داشته ، او را به رحمت الهى ويژه‌اى\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nاختصاص دهد كه در ياد نسلهاى آينده ادامه يابد ، مگر اين كه انسان به وجود فرزندانش و بدانچه اختصاص به دو دارد استمرار مىيابد ، از اين رو از خدا ملكى خواست كه به كسى نداده است و سزاوار كسى ديگر نباشد ، و بالفعل خدا او را به رام كردن جنّ و باد و پرنده ويژگى داد ، چنان كه آيات آينده تقرير مىكند ، و به اسم اعظم اختصاصش داد ، چنان كه در آيات ديگر مىخوانيم . « 38 » امّا ملك براى خود ملك و به منظور لذّت زندگى دنيا نبود ، بلكه مرادش آن بود كه به وسيله ملك و چيرگى و كشوردارى حكومت خدا را در زمين برپاى دارد تا وضع موجود شرك سياسى / 361 و اجتماعى و جز آن دو را از ميان ببرد و مستضعفان را به حق رهنمون شود ، و چه آرزوخواهيى بزرگتر از اين آرزو طلبى ؟ ! در واقع سليمان مىدانست كه پيامبر است و بر حق مىرود ، از اين رو براى تحقق بخشيدن به هدفهاى رسالت خود از خدا درخواست ملك و قوّت كرد . و هر كس زندگى او را مطالعه كند آن را جهادى براى برافراشتن كلمهء اللَّه مىيابد ، و شايد اشاره به اسبهاى نيكوى نژاده در اين سورهء مبارك ما را بدين حقيقت رهنمون باشد . و در سورهء النّمل آن جا كه داستان به اسلام آوردن بلقيس و قوم وى مىانجامد تصويرى از زندگى سرشار از جهاد سليمان آمده است .\r\nسوّمين شرط از آداب دعا اين است كه به حمد و ستايش خدا پايان پذيرد و اين با ذكر نامهاى نيكوى اوست كه در سرآغاز آنها نام « الوهّاب - بسيار بخشنده » است كه بيشتر پيامبران در دعوتهاى خود آن را ذكر كرده‌اند . خداى تعالى گويد :\r\n«  وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ  - از آن خداست نيكوترين نامها . بدان نامهايش بخوانيد .\r\nآنها را كه به نامهاى خدا الحاد مىورزند واگذاريد . اينان به كيفر اعمال خود خواهند رسيد » . « 39 »\r\n\r\n\r\n","description":"","footnote":"\r\n( 38 ) - تأييد اين نظر را در حديث شماره 56 از تفسير نور الثقلين ، ج 4 ، ص 459 - 460 مىيابيم .\r\n( 39 ) - الاعراف / 180 .\r\n","page_name":" 352 ","page_number":352},
  {"content":"\r\n\r\n[ 36 
  ] خدا درخواست پيامبر خود را اجابت كرد و او را به ملكى ويژگى داد كه در آينده نظيرى نداشته باشد .\r\n«  فَسَخَّرْنا لَهُ الرِّيحَ تَجْرِي بِأَمْرِهِ رُخاءً حَيْثُ أَصابَ  - پس باد را رام او كرديم كه به نرمى هر جا كه آهنگ مىكرد ، به فرمان او مىرفت ، » و باد هر گونه و به هر جا كه او مىخواست مىرفت .\r\nدر تفسير على بن ابراهيم حديثى پشت در پشت از امير المؤمنين - عليه السلام - آمده است كه گفت :\r\n« سليمان بن داود از بيت المقدس بيرون آمد و همراه سيصد هزار تخت در سمت راستش بود كه بر آنها آدميان بودند ، و سيصد هزار تخت در سمت چپش از آن جنّيان ، و به پرندگان فرمان داد كه بر آنها سايه گستردند ، / 362 و به باد فرمان داد كه آنها را جابجا كردند تا به ايوان كسرى در مدائن درآمد ، سپس بازگشت و شب را در استخر ( فارس ) گذرانيد و خوابيد ، سپس فردايش به شهر بركاوان رسيد ، آن گاه باد را فرمود و ايشان را برد تا جايى كه نزديك بود پاهايشان به آب بخورد ، و سليمان بر ستونى از باد سوار بود ، پس ( مردم ) به يكديگر گفتند : آيا هرگز شهريارى بزرگتر از اين ديده يا شنيده‌ايد ؟ گفتند : مانند او را نه ديده و نه شنيده‌ايم . آن گاه فرشته‌اى از آسمان ندا در داد كه پاداش يك تسبيح دربارهء خدا بزرگتر از چيزى است كه ديديد » . « 40 » [ 37 
  ] و افزون بر باد ديوان نيز به دو تسليم شدند و فرمانبردار او گشتند و وظيفهء آنها ساختن بنا و آبادانى بود و مواد معدنى را از درياها بيرون مىكشيدند .\r\n«  وَ الشَّياطِينَ كُلَّ بَنَّاءٍ وَ غَوَّاصٍ  - و ديوان را كه هم بنّا بودند و هم غوّاص . » ضرورتى ندارد كه مقصود از غوص ( فرو شدن در دريا ) تنها معنى متعارف آن باشد ، كه همان فرو رفتن در ژرفاى دريا براى صيد و بيرون آوردن نيروهاى نهفته\r\n\r\n\r\n","description":"","footnote":"\r\n( 40 ) - نور الثقلين ، ج 4 ، ص 459 .\r\n","page_name":" 353 ","page_number":353},
  {"content":"\r\n\r\nدر آن است ، بلكه اين كلمه شمول مىيابد هم چنان كه كلمهء بنّا نيز بر معنى پيش گفته ( عمران ) شمول مىيابد .\r\n[ 38 
  ] سليمان كارهاى مهم را بر ديوان تقسيم كرده بود ، و آنها هرطور كه او مىخواست عمل مىكردند ، و هر يك سرپيچى مىكرد به زندان مجازات مىشد .\r\n«  وَ آخَرِينَ مُقَرَّنِينَ فِي الْأَصْفادِ  - و گروهى ديگر را ، كه بسته در زنجير او بودند . » از اين آيه به نظر مىرسد كه ديوان گروه گروه بسته به زنجير و به يكديگر نزديك بودند ، و محتمل است كه هر يك با همدوشان خود در نافرمانى و مخالفت زندانى مىشده است . مهمّ اين است كه سليمان با اين چيرگى و تسلّط بر جن افكار جاهليّت را دربارهء خدايى آنها درهم شكست .\r\n/ 363 [ 39 
  ] در پايان اين درس پروردگار ما به ملك سليمان اشاره مىكند و گويد :\r\n«  هذا عَطاؤُنا  - و اين عطاى ماست . » و آن را واگذار به دو مىكند تا هر گونه به نظرش مىرسد در آن تصرّف كند .\r\n«  فَامْنُنْ أَوْ أَمْسِكْ بِغَيْرِ حِسابٍ  - خواهى آن را ببخش و خواهى نگه‌دار ، بىحسابى . » يعنى از آنچه دارى به مردم عطا كن يا آن را از آنها بازدار ، و كسى از تو حساب نمىكشد ، و اين بالاترين مرحلهء واگذارى است .\r\n[ 40 
  ] اين درس به حقيقتى مهمّ پايان مىيابد ، و آن اين است كه مهمترين چيزى كه انسان در دنيا دارد نزديكى او به خدا و پاداش او نزد اوست .\r\n«  وَ إِنَّ لَهُ عِنْدَنا لَزُلْفى وَ حُسْنَ مَآبٍ  - او راست نزد ما تقرّب و بازگشتى نيكو . » و سخن پايانى :\r\nاز ابعاد رسالت قرآن كريم تصحيح ديد بشر نسبت به پيامبران و رسالتهاى ايشان است ، زيرا شيطان دربارهء مصدر اصلاح و سرچشمه فضايل ( پيامبران و\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nرسالتهايشان ) وسوسه برمىانگيزد و بدين وسيله تهمتهايى براى كم كردن شخصيّت ايشان در چشم مردم به ايشان مىبندد و ارزشهاى دين را تحريف مىكند و آنها را با تأويلشان سبب گمراهى مىسازد .\r\nخداى سبحان زمان به زمان رسالت و پيامبرى را مىفرستد تا درسهايى را كه از معالم دين حق خود داده است تجديد كند و فرصت هدايت مردم از دست نرود .\r\nو اين چنين ، اميال بنى اسراييل تورات و انجيل را تحريف كرده ، و نصوص پيرامون ارزشها را تأويل نموده ، و تهمتها در پيرامون پيامبران - عليهم السلام - به هم بافته است . و خدا كتاب مجيد خود را براى روشن ساختن / 364 همه چيز و منزّه كردن مقام پيامبران - عليهم السلام - فرو فرستاد . و از اين رو در قرآن بيانى براى داستانهاى پيامبران - بويژه داستانهايى كه به صورتى دگرگونه نقل شده بودند - آمده و سپس تفسيرى نيكو از موارد پيچيدهء زندگى ايشان - عليهم السلام - آورده است .\r\nآنچه جاى تأسّف دارد اين است كه : دسته‌اى از مفسّران به دنبال آن رفته‌اند كه احاديث اسراييلى را نقل كنند و در آبروى پيامبران به نوعى ژرف كاوى پردازند و در نتيجه آنچه را قرآن بربسته و پيوسته است بشكنند و از هم بگسلند ، و با آنچه قرآن اراده كرده مخالفت ورزند و كاملا بر عكس جهت آن راه پيمايند . در حالى كه سزاوار مىبود در سخن گفتن درباره پيامبران ملتزم به ادب قرآن مىشدند كه در سورهء الصّافات و ص به آراسته‌ترين صورتهاى خود جلوه‌گر است .\r\n/ 365\r\n\r\n[ سوره ص ( 38 ) : آيات 41 تا 54 
  ]\r\nوَ اذْكُرْ عَبْدَنا أَيُّوبَ إِذْ نادى رَبَّهُ أَنِّي مَسَّنِيَ الشَّيْطانُ بِنُصْبٍ وَ عَذابٍ ( 41 ) ارْكُضْ بِرِجْلِكَ هذا مُغْتَسَلٌ بارِدٌ وَ شَرابٌ ( 42 ) وَ وَهَبْنا لَهُ أَهْلَهُ وَ مِثْلَهُمْ مَعَهُمْ رَحْمَةً مِنَّا وَ ذِكْرى لِأُولِي الْأَلْبابِ\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n( 43 ) وَ خُذْ بِيَدِكَ ضِغْثاً فَاضْرِبْ بِهِ وَ لا تَحْنَثْ إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ ( 44 ) وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ ( 45 )\r\nإِنَّا أَخْلَصْناهُمْ بِخالِصَةٍ ذِكْرَى الدَّارِ ( 46 ) وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ ( 47 ) وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ ( 48 ) هذا ذِكْرٌ وَ إِنَّ لِلْمُتَّقِينَ لَحُسْنَ مَآبٍ ( 49 ) جَنَّاتِ عَدْنٍ مُفَتَّحَةً لَهُمُ الْأَبْوابُ ( 50 )\r\nمُتَّكِئِينَ فِيها يَدْعُونَ فِيها بِفاكِهَةٍ كَثِيرَةٍ وَ شَرابٍ ( 51 ) وَ عِنْدَهُمْ قاصِراتُ الطَّرْفِ أَتْرابٌ ( 52 ) هذا ما تُوعَدُونَ لِيَوْمِ الْحِسابِ ( 53 ) إِنَّ هذا لَرِزْقُنا ما لَهُ مِنْ نَفادٍ ( 54 )\r\n/ 366\r\n\r\nمعناى واژه‌ها\r\n44 [ ضغثا 
  ] : مشتى پر از شاخه‌هاى نازك و گياه .\r\n[ و لا تحنث 
  ] : حنث شكستن عهد تأكيد شده به سوگند باشد .\r\n52 [ أتراب 
  ] : قرينها و همسانهايى به يك سنّ و سال كه در ميانشان پير زال و فرتوت نباشد ، و گفته‌اند همسان در زيبايى و جوانى ، و گفته‌اند زنانى همسان در عمر با شوهرانشان .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n/ 367\r\n\r\nشيطان مرا به رنج و عذاب افكنده است\r\n\r\nرهنمودهايى از آيات :\r\nدر جايهايى ديگر از قرآن ، آيات به داستان ايّوب ( ع ) به مناسبت گفت و گو از صبر ، ( جنبهء مشهور زندگى آن حضرت - عليه السّلام - ) پرداخته ، تا آن جا كه « صبر ايّوب » مثل شايع شده است . امّا در اين سوره داستان در روند گفت‌وگو از رابطهء درست با سلطه و دارايى و تندرستى آمده است ، نعمتهايى كه سزاوار نيست بشر را به بندگى كشاند و چون چيزى از اين قبيل روزى او شد مغرور گردد و اگر از دست او رفت نوميدى او را بكشد و هلاك كند .\r\nآنچه داستان سليمان و ايّوب - عليهما السلام - در آن اشتراك دارند و به هم مىپيوندند اين است كه هر دو داستان ما را به مجسّم ساختن نفس ربّانى رهنمون مىشوند كه به نعمت و ملك شادمان و فريفته نمىشود ، همچون نفس سليمان ، و اگر بهره‌ورى و متاع دنيا را از دست داد نوميد نمىگردد ، همچون نفس ايّوب - عليهما السّلام - . با وجود آن كه اين دو مثال از زندگى دو شخصيّت است - در واقع - هر دو يك شخصيّتند ، زيرا اين فرد مؤمن است كه به زيب و زيور دنيا تعالى مىگيرد و از آن فراتر مىرود تا به خرسندى پروردگار خود برسد ، و هنگامى كه بدان دست يابد سپاس مىگزارد و شكر مىگويد و هنگامى كه آن را از دست بدهد صبر و بردبارى پيشه مىكند .\r\n/ 368 ايّوب صاحب دارايى و خانوادهء بسيار و آبرويى نيكو در ميان مردم بود ، و اين همه را براى عمل به كارهاى نيك فراهم آورده بود ، ناگهان دارايى و خانواده‌اش را از دست داد و پيكرش به مرضى دچار شد كه مردم به سبب آن او را\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nپليد شمردند ، و از بيم واگيرى او را از شهر خود دور كردند ، پس هر كس پيرامونش بود او را رها كرد و جز همسر وفادارش ، رحمه دختر يوسف بن يعقوب - عليهم السّلام - نزدش نماند ، زنى كه به خاطر شكيبايى و وفادارى به همسر خود به دو مثل زدند ، زيرا در خانه‌ها كار مىكرد و به خدمتگزارى مردم مىپرداخت تا نان و آبى براى همسرش بياورد .\r\nايّوب - عليه السلام - هم چنان شكيبا و بردبار و سپاسگزار نعمت خدا باقى ماند ، و هر چه گرفتارى و آزمون او بيشتر و دشوارتر مىشد صبر و اميدش به فضل خدا در دنيا و آخرت فزونى مىگرفت ، و پرهيزگاران چنين باشند ، همان گونه كه سرورشان ، مولاى متّقيان على ( ع ) ايشان را وصف مىكند و گويد :\r\n« در سختى چنان به سر مىبرند ، كه گويى به آسايش اندرند » . « 41 » شايد سبب استوارى شخصيّت پرهيزگاران و پايدارى و راست روى ايشان در اين باشد كه عوامل استوارى آن را از رسالت الهى پايدارى مىگيرند نه از اوضاع و احوال و عوامل مادّى ناپايدار .\r\nامّا همسر وفادار ايّوب ( ع ) - زنى كه با وجود پايگاه و ايمان خود ، به عصمت پيامبران نبود - شيطان به صورت بشر نزدش آمد ، و به وى گفت كه من پزشكى ماهرم و مىتوانم همسرت را درمان كنم ، ولى به يك شرط ، و آن اين است كه او پس از بهبود يافتن خود بگويد كه من بهبودش دادم ، و آن زن به خاطر عشق به همسرش كه پيامبر بود پذيرفت ، و شتابان آمد و ايّوب را از موضوع آگاه كرد و ايّوب بر او خشم گرفت ، و سوگند خورد كه او را صد تازيانه بزند .\r\nبدين سان ايّوب آزمون خود را به پايان برد و به درگاه پروردگارش دعا كرد و خدا دعاى او را پذيرفت و اجابت فرمود ، و از رنج همسر او نيز كاست بدين معنى كه به ايّوب فرمود دسته‌اى شاخهء نازك و گياه به جاى تازيانه برگيرد و زنش را با آن بزند ، و خانواده و دارايى و پايگاه او را به دو بازگردانيد و نام و ياد او را همچون\r\n\r\n\r\n","description":"","footnote":"\r\n( 41 ) - نهج البلاغه ، خطبهء 193 ؛ ترجمهء دكتر شهيدى ، ص 225 .\r\n","page_name":" 358 ","page_number":358},
  {"content":"\r\n\r\nمشعلى راهنما و پرتوافكن براى ما باقى نهاد .\r\n/ 369\r\n\r\nشرح آيات :\r\n[ 41 
  ] شيطان مىتواند به انسان از دو ناحيهء « معنوى و مادّى » زندگى آسيب برساند ولى اين به جبر و اكراه صورت نمىپذيرد ، زيرا بشر آزاد و مختار است ، بلكه شيطان بر او فشار مىآورد و اصرار مىورزد و از اين بابت است كه درد و رنجى به آدمى مىرساند . امّا اگر انسان با آن مبارزه كند و با وجود دشوارى ، پايدارى ورزد بيگمان بر شيطان پيروز مىشود ، زيرا چنان كه قرآن شيطان را وصف كرده است :\r\n«   لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ * إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ   - شيطان را بر كسانى كه ايمان آورده‌اند و بر خدا توكّل مىكنند تسلّطى نيست * تسلّط او تنها بر كسانى است كه دوستش مىدارند و به خدا شرك مىآورند » . « 42 » و در جايى ديگر آيات به صراحت از گفتهء شيطان ، خود براى ما نقل مىكنند ، آيه گويد : «  وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ  - چون كار به پايان آيد ، شيطان گويد : خدا به شما وعده داد و وعدهء او درست بود و من نيز به شما وعده دادم ولى وعدهء خود خلاف كردم . و برايتان هيچ دليلى و برهانى نياوردم ( يا مرا بر شما تسلّطى نبود ) جز آن كه دعوتتان كردم شما نيز دعوت من پذيرفتيد ؛ پس مرا سرزنش مكنيد ، خود را سرزنش كنيد . نه من فريادرس شمايم ، نه شما فرياد رس من . از اين كه مرا پيش از اين شريك خدا كرده بوديد بيزارم . زيرا براى ستمكاران عذابى است دردآور » . « 43 »\r\n\r\n\r\n","description":"","footnote":"\r\n( 42 ) - النحل / 99 - 100 .\r\n( 43 ) - ابراهيم / 22 .\r\n","page_name":" 359 ","page_number":359},
  {"content":"\r\n\r\nمؤمن بودن انسان بدين معنى نيست كه حتما در معرض وسوسه‌ها و فشارهاى شيطان قرار نمىگيرد ، حتى پيامبران با فشارها و كوششهاى دائم او براى فريفتن روبرو شده‌اند ، امّا ايشان به دو پاسخ مثبت نداده و اجابتش نكرده‌اند گرچه به ايشان گزند و سختى رسانده است . و بدين سان رهبر بشريّت بوده‌اند .\r\nبعضى از مفسّران ( چون رازى در تفسير كبير خود ) گويند : به راستى ، پيامبران خدا فراتر از آنند كه شيطان ايشان را به رنج و عذاب افكند ، پس درست نيست كه ادّعا كنيم وضع ايّوب ( ع ) به جايى كشيد كه مردم به سبب مرضش او را پليد شمردند . حقيقت اين است كه اين امر در عرصهء آزمون رواست زيرا پيامبران - عليهم السلام - به عنوان رهبران بشريّت مبعوث شدند و درست نيست كه نگرش / 370 واقعى را از زندگى ايشان دور سازيم ، و آيات وارد شده در اين مورد را به غير مضمونهاى خود تأويل كنيم و افتادن يوسف را به زندان ، و توهين شنيدن موسى را انكار كنيم و آزار ديدن پيامبر خود را بدان درجه كه خود دربارهء خويش فرمود :\r\n« هيچ پيامبرى را همچون من آزار ندادند » نفى كنيم .\r\nبا وجود آن كه اين از واقعيّت زندگى ايشان و عنوانى دامنه‌دار در تاريخ رسالتى آنان به اعتبار پيامبر بودنشان است .\r\nاگر به آيات قرآن و احاديث مراجعه كنيم هر آينه مىبينيم كه تأكيد دارند بر اين كه پيامبران سزاوارتر به بلا و آزمونند ، بلكه ايشان جز از خلال بلا و امتحان بدين مقام و الا نرسيده‌اند . از پيامبر ( ص ) مروى است كه از حضرتش پرسيدند :\r\nكدام يك از مردم را بلا و آزمون دشوارتر ؟ گفت :\r\n« پيامبران ، سپس بهترين صالحان ، سپس بهترين و بهتر مردم به ترتيب » . « 44 » آرى شيطان بر خرد و دلهاى صالحان تسلّط نمىيابد ، امّا مىتواند جنبه‌هاى مادّى زندگى آنان را بربايد ، در صورتى كه خدا خواسته باشد ايشان را بدان وسيله\r\n\r\n\r\n","description":"","footnote":"\r\n( 44 ) - بحار الانوار ، ج 12 ، ص 355 .\r\n","page_name":" 360 ","page_number":360},
  {"content":"\r\n\r\nبيازمايد ، چنان كه پيامبر خود ايوب ( ع ) را در اين عرصه مبتلا كرد و آزمود .\r\nامام صادق ( ع ) گويد :\r\n« به راستى ، خداى عزّ و جلّ مؤمن را به هر بلايى گرفتار مىكند ، و به هر گونه مرگى مىميراند ، ولى او را به رفتن عقلش دچار نمىسازد ، آيا ايّوب را نديدى كه چگونه شيطان بر دارايى و فرزندان و خانوادهء او ، و بر هر چيزى كه داشت دست يافت امّا بر عقل او چيره نشد ، آن را براى او باقى گذاشتند تا بدان خدا را به يكتايى بپرستد » . « 45 » قرآن در اين سوره پيامبر اكرم ( ص ) و هر مؤمنى را كه در خطّ او گام مىسپارد / 371 دعوت مىكند كه نداهاى تاريخ پيامبران و رسالتها را فرا خاطر آورد ، و همواره اين پيامها در ذهنش حضور داشته باشد تا با ياد آوردن آنها در رويارويى با دشواريها و مشكلات زندگى براى پايدارى در راه تيغزار مدد گيرد .\r\n«  وَ اذْكُرْ عَبْدَنا أَيُّوبَ  - و از بندهء ما ايّوب ياد كن ، » كسى كه در نعمتهاى دنيا مىزيست و سپس به حالت فقر و بيمارى افتاد ، ولى به بندگى خدا ادامه داد و پايدارى كرد و كفر نورزيد ، زيرا مانند هر مؤمن مخلصى به زندگى به نور خدا مىنگريست و او را زيانى نداشت كه تمام نعمتها را از دست بدهد ولى ايمانش باقى بماند ، هم چنان كه اگر تمام لذّتها را براى او گرد مىآوردند ولى شرارهء ايمان را از دل و عملش از دست مىداد ، برايش مزه‌اى نداشت . بندگى ايّوب ( ع ) در حالت توانگرى در شكر او و در حالت بينوايى در صبر و پايدارى او جلوه كرده است .\r\n«  إِذْ نادى رَبَّهُ أَنِّي مَسَّنِيَ الشَّيْطانُ بِنُصْبٍ وَ عَذابٍ  - آن گاه كه پروردگارش را ندا داد كه مرا شيطان به رنج و عذاب افكنده است . » يعنى از زندگى ايوب اين موضعگيرى بزرگ را به يادآور ، آن گاه كه در سختى پروردگارش را بخواند ، و اين رفتار بس بزرگ بود زيرا بر آدمى دشوار است\r\n\r\n\r\n","description":"","footnote":"\r\n( 45 ) - همان مأخذ ، ص 341 .\r\n","page_name":" 361 ","page_number":361},
  {"content":"\r\n\r\nكه در حالى كه فشارها و مشكلات از هر سو بر او هجوم آورده خالصانه به پروردگار يكتاى خود روى آورد ، در صورتى كه وقتى فقر و گرسنگى او را به رنج مىافكند چه بسا باور كند كه توانگرى يا حكمران است كه او را از اين ورطه نجات مىدهد ، و هنگامى كه بيمارى او را در برگيرد بيشتر مىپندارد كه درمان او نزد پزشك است نه به كمك و به وسيلهء او ، و اين چنين است كه به دام شرك مىافتد ، ولى ايّوب اين همه را گذرانيد و ايمان و توحيد ناب خود را نگه داشت .\r\n[ 42 
  ] بلايى كه عارض ايّوب شد به سبب گناهكارى او نبود ، زيرا او معصوم و از گناه پاك بود ، و خدا از ابتلا و آزمون او اراده نكرد :\r\n« جز رحمت تا پاداش او را بزرگ كند ، و او را عبرتى براى شكيبايان ، و يادى براى عابدان سازد در / 372 هر بلايى كه نازل مىشود ، تا با ياد او به صبر و اميد پاداش خو گيرند » . « 46 » پس چون خدا آزمون را به پايان رساند و صدق پيامبر خود و جوهر او را آشكار ساخت آن بلا را از او برگرفت و در عوض آنچه وى از دست داده بود بسى بهتر به دو داد تا پروردگار ما به ما بياموزد كه سرانجام نيك از آن پرهيزگاران شكيباست .\r\n«  ارْكُضْ بِرِجْلِكَ هذا مُغْتَسَلٌ بارِدٌ وَ شَرابٌ  - پايت را بر زمين بكوب ، اين آبى است براى شست و شو ، و سرد براى آشاميدن . » امام رضا ( ع ) گفت :\r\n« وى پايش را بر زمين كوفت و چشمه‌اى براى او شكافته شد و او بدان چشمه رفت و شست و شو كرد ، آن گاه خداى تعالى تمام بلايى را كه بر او وارد شده بود از او بزدود » . « 47 » [ 43 
  ] و افزون بر بهبودى از بيماريها و ناتندرستيهايى كه به پيكر او پيوسته\r\n\r\n\r\n","description":"","footnote":"\r\n( 46 ) - همان مأخذ ، ص 360 .\r\n( 47 ) - همان مأخذ ، ص 366 .\r\n","page_name":" 362 ","page_number":362},
  {"content":"\r\n\r\nبود ، خدا تمام خانواده‌اش را كه از دست داده بود ، خواه فرزندان يا نزديكان ، همه را به دو بازگردانيد .\r\n«  وَ وَهَبْنا لَهُ أَهْلَهُ وَ مِثْلَهُمْ مَعَهُمْ  - و خانواده‌اش را و همراهشان همچندشان را به دو عطا كرديم . » يعنى دو چندان شدند ، پس اگر بيست تن بودند چهل تن شدند . اين آيه را بر چند تفسير حمل كرده‌اند :\r\nيكم : خانوادهء او مردند و خدا آنان را زنده كرد و همچندشان برايشان افزود .\r\nدوم : خدا به جاى خانوادهء او كه مرده بودند به دو پسران و دخترانى ديگر عوض داد .\r\nسوّم : هنگامى كه به بيمارى دچار شد ، خانواده‌اش از او جدا شدند ، پس خدا آنان را گرد آورد و دلهايشان را بر او معطوف و مهربان ساخت .\r\n/ 373 ولى روايات بيشتر بر نظر اوّل تأكيد دارند ، از جمله گفتهء امام صادق ( ع ) در تفسير اين آيه است كه :\r\n« پس افراد خانوادهء او را كه پيش از آن بلا مرده بودند به دو بازگردانيد ، و افرادى را كه پس از آن بلا كه بديشان رسيد مرده بودند بازگردانيد ، همه را خداى تعالى زنده كرد و با او زيستند » . « 48 » پس از اين بيان خدا برداشتن آن بلا را از پيامبر خود توصيف مىكند كه دو فايده دارد :\r\nنخستين فايده به خود ايّوب مىرسد كه خدا آن را رحمت خوانده و گفته است :\r\n«  رَحْمَةً مِنَّا  - و اين خود رحمتى از ما بود . » براى ايّوب ، و اين رحمت در بهبود او از بيمارى و بازگرداندن آنچه وى از دست داده بود نمودار مىشود .\r\n\r\n\r\n","description":"","footnote":"\r\n( 48 ) - نور الثقلين ، ج 4 ، ص 466 .\r\n","page_name":" 363 ","page_number":363},
  {"content":"\r\n\r\nدومين فايده به تمام اهل رسالت و خردمندان مىرسد كه در عبرت گيرى و درسهايى نمودار مىشود كه اين داستان آنها را بر جاى نهاده است .\r\n«  وَ ذِكْرى لِأُولِي الْأَلْبابِ  - و براى خردمندان اندرزى . » مهمترين درسى كه از اين آيات مستفاد مىشود اين است كه در برابر دشواريها و فشارهاى زندگى تن به فرار ندهيم ، هر چه انسان پيش خود و در درون خويش نيرومند بماند ، و با آثار نفسانى و روانى دشواريها و مشكلات مقاومت ورزد ، از مشكلات تأثير نمىپذيرد . و براى آن كه چنين امرى براى او ممكن شود واجب است كه پيوندش با زندگى و آنچه در آن است بر اين پايه استوار باشد كه اينها همه وسيله است ، نه پيوند ابژكتيف و ذاتى بدين لحاظ كه خود هدف است ، و اگر وى از راهى به هدفها و آرزو جوييهاى خود نرسد از راهى ديگر به زودى بر آنها دست خواهد يافت . / 374 پس اگر وسيلهء خود را از دست داد يا در راه خود ناكام شد بر هدف و اراده و قصد خود باقى بماند ، زيرا حتما با كوشش و پويايى و پايدارى خود به بهتر و بيشتر از آنچه از دست داده يا در نوبتهاى گذشته در رسيدن و تحقق بخشيدن بدانها ناكام شده خواهد رسيد و كامياب مىشود . بنا بر اين اگر به شكستها و ناكاميهايى كه در زندگى بر او گذشته نظرى سوبژكتيف ( موضوعى ) كند اين نگرش نيرو و پايدارى او را ضد شكستها و گريزها مىافزايد و پافشارى او را براى رام كردن زندگى به گونه‌اى بهتر و در پرتو تجربه‌هاى گذشته افزونتر مىسازد .\r\nاين ايّوب ( ع ) است كه هر چه خيل بلايش انبوهتر مىشود بر خطّ خود بيشتر پافشارى مىكند ، بى آن كه به وسوسه‌هاى شيطان كه به هدف ناتوان ساختن ارادهء او و چيرگى برايمان و تقوايش صورت مىگيرد گوش فرا دهد . اين روايت را كه علّامه مجلسى در كتاب بحار الانوار خود نقل كرده بخوانيم . گويد :\r\nحسن ( بصرى ) گفت : « ايّوب هفت سال و چند ماه بر خاكروبه دانى در مزبله‌اى از آن بنى اسراييل كه جانوران در آن رفت و آمد مىكردند بماند ، و وهب گفت : ايّوب خوره نداشت بلكه از پيكر او دملهايى به اندازهء پستان زنان بيرون آمد و سپس به چرك نشست ، حسن گفت : براى او مال و فرزند و دوستى نماند و كسى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبه دو نزديك نمىشد جز رحمه ( همسرش ) كه با گردآورى صدقه با او صبر كرد ، و براى او خوراك مىآورد و چون او خدا را حمد مىكرد وى نيز به حمد خداى تعالى مىپرداخت ، و ايّوب با چنين وضعى لحظه‌اى از ياد خدا و ثناگويى بر او و شكيبايى بر آنچه بدان مبتلا شده بود غافل نماند . آن گاه دشمن خدا ، شيطان كه از صبر ايّوب بىتاب شده بود فريادى سخت بركشيد كه تمام سپاهيانش را از اطراف زمين گردآورد ، و چون نزد او جمع شدند گفتند : چه چيزى اندوهگينت كرد ؟ گفت :\r\nاين بنده‌اى كه از خدا خواستم تا مرا بر دارايى و فرزندانش چيره سازد مرا به ستوه آورد ، من مال و فرزندى براى او باقى نگذاشتم ولى با وجود آن او جز بر صبر و ثنا بر خداى تعالى نيفزود ، سپس بر پيكرش چيره شدم و زخمى در او به جاى نهادم كه او را به خاكروبه‌دان بنى اسراييل افكند و هيچ كس جز زنش به دو نزديك نمىشود . هر آينه من نزد پروردگارم رسوا شدم و به شما ناليدم تا مرا ضدّ او يارى دهيد . به او گفتند : مكر و نيرنگ تو چه شد ؟ و دانشت كه بدان گذشتگان را هلاك كرده‌اى كجا رفت ؟ گفت : تمام آنها در كار ايّوب باطل و بىاثر شد ، پس مرا مشورت دهيد ، گفتند : به مشورت به تو مىگوييم : هنگامى كه آدم را از بهشت بيرون كشاندى از چه راهى با او در آمدى ؟ گفت : از طريق زنش ، گفتند پس بر ايّوب نيز از طريق زنش عمل كن زيرا او / 375 نمىتواند در حالى كه كسى جز اين زن به او نزديك نمىشود ، از وى نافرمانى كند ، گفت : درست گفتيد . پس به راه افتاد تا به زن او كه صدقه گرد مىآورد برسيد ، آن گاه به صورت مردى بر وى ظاهر شد و گفت : اى كنيز خدا ، شوهرت كجاست ؟ گفت : زخمهايش او را مىآزارد و مىخاراند و حشرات در پيكرش به رفت و آمدند . چون شيطان اين را از آن زن بشنيد طمع كرد سخنى گويد كه او را بىتاب سازد پس در او به وسوسه دميد و او را يادآور نعمتها و مالى كه پيشتر داشت شد و زيبايى و جوانى ايّوب را به خاطرش آورد و نيز وضع زيانبار حال او را يادآور شد و گفت كه اين وضع هيچ گاه از ايشان جدا نخواهد شد .\r\nحسن گفت : آن گاه آن زن بانگى برآورد و چون بانگ برآورد شيطان دانست كه بىتاب شده است از اين رو برّه‌اى آورد و گفت : ايّوب بايد اين را براى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمن ذبح كند و هنگام ذبح نام خداى عزّ و جلّ را نياورد ، پس بيگمان بهبود مىيابد ، ( حسن بصرى ) گفت : از اين رو زن بيامد و بانگ مىكرد ، اى ايّوب ! تا كى پروردگارت تو را شكنجه مىدهد ؟ آيا بر تو رحم نمىكند ؟ كجاست آن دارايى ؟\r\nكجاست آن رمه ؟ كجايند آن فرزندان ؟ كجاست دوست ؟ كجاست رنگ زيباى تو كه دگرگون گشته و همچون خاكستر شده است ؟ كجاست آن پيكر زيبايت كه پوسيده و از هم فرو ريخته و حشرات در آن به رفت و آمدند ؟ اين برّه را ذبح كن و بياساى . ايّوب گفت : دشمن خدا نزدت آمد و در تو وسوسه دميد و تو سخن او را پذيرفتى ، واى بر تو ، آيا وضع دارايى و فرزندان و تندرستى ما را كه در آن به سر مىبرديم ديدى ؟ چه كسى آنها را به من عطا كرده بود ؟ گفت : خدا ، گفت : چه مدّتى از آن وضع بهره برديم ؟ گفت : هشتاد سال ، گفت : خداى تعالى از كى مرا بدين بلا دچار ساخته است ؟ گفت : از هفت سال و چند ماه پيش از اين ، گفت :\r\nواى بر تو كه با پروردگارت عدالت نورزيدى و انصاف نكردى ، آيا در بلايى كه خدا مرا بدان مبتلا كرده ، همچند آسايشى كه هشتاد سال به ما داده بود ، هشتاد سال شكيبايى نكنم ؟ به خدا سوگند كه اگر خداى عزّ و جلّ مرا بهبود بخشيد ، بدين سبب كه به من فرمان مىدهى ذبحى براى غير خدا كنم ، حتما تو را يكصد تازيانه خواهم زد » ، « 49 » [ 44 
  ] و از آن جا كه سوگند خورده بود زن وفادار خود را يكصد تازيانه بزند ، خدا به دو فرمود كه يكصد شاخه نازك از سر خوشهء خرما در دست گيرد و با آن يك ضربه بر زنش بزند ، تا از يك سو حرج سوگند خوردن به خدا از او برداشته شود ، و از سوى ديگر همسرش آزارى نبيند .\r\n«  وَ خُذْ بِيَدِكَ ضِغْثاً فَاضْرِبْ بِهِ  - دسته‌اى از چوبهاى باريك به دست گير و با آن بزن . » / 376 امام صادق ( ع ) گويد :\r\n\r\n\r\n","description":"","footnote":"\r\n( 49 ) - بحار الانوار / ج 12 ، ص 368 .\r\n","page_name":" 366 ","page_number":366},
  {"content":"\r\n\r\n« پس خوشه‌اى خرما شامل يكصد رشته به دست گرفت و زنش را بدان يك ضربه بزد و از سوگند خود بيرون شد » . « 50 » فقيهان از تفسير اين آيهء كريم و احاديث ديگر حدّ شرعى را استفاده كرده و دربارهء آن گفته‌اند كه اگر زناكار چندان بيمار باشد كه بدنش تحمّل تازيانه خوردن نداشته باشد ، او را بدين روش يكصد تازيانه ( همزمان و خفيف ) مىزنند و حدّ متعارف از او ساقط مىشود . و در خبر است كه مردى فراخ شكم را كه دچار آماس شكم شده و شكمش آب آورده و رگهاى رانهايش بيرون زده بود و با زنى بيمار زنا كرده بود ، نزد پيامبر ( ص ) آوردند . پيامبر خدا ( ص ) فرمود شاخه‌اى نخل آوردند كه در آن يكصد سرشاخهء خوشه بود و با آن ضربه‌اى بر مرد و ضربه‌اى بر زن نواخت و هر دو را آزاد ساخت » . « 51 » و الحبن ( استسقا ) مرضى است در شكم كه شكم به سبب آن بزرگ مىشود و ورم مىكند .\r\nپس از آن كه خدا به ايّوب ( ع ) امر كرد كه به گونه‌اى كه گذشت براى اداى تعهّدى كه بر خود كرده بود همسرش را بزند ، ضرورت التزامهايى را كه مؤمن در برابر خداى خود متعهّد مىشود به دو تأكيد كرد و گفت :\r\n«  وَ لا تَحْنَثْ  - و سوگند خود را مشكن . » يعنى با ترك وفاى به سوگند و مخالفت با آن به باطل مگراى ، زيرا انسان مؤمن را مىسزد كه به التزامها و عهدهايى كه با پروردگارش بر خود نهاده است وفا كند . بسيارى از مردم وقتى بيمار يا گرفتار دشواريهايى مىشوند ، از خدا به دعا مىخواهند كه به آنان يارى دهد و مشكلشان را از دوششان برگيرد ولى به محض آن كه بهبود يافتند يا دشواريهايشان پايان يافت نذرها و تعهّدهاى خود را از ياد مىبرند .\r\nوانگهى بر انسان واجب است كه چيزى را كه نمىتواند بپردازد تعهّد نكند تا گناه شكستن توبه دامنگيرش نشود . مردى را كه نذر كرده بود / 377 پيلوارى نان در راه خدا\r\n\r\n\r\n","description":"","footnote":"\r\n( 50 ) - نور الثقلين ، ج 4 ، ص 466 .\r\n( 51 ) - همان مأخذ ، شمارهء 71 .\r\n","page_name":" 367 ","page_number":367},
  {"content":"\r\n\r\nصدقه دهد نزد على ( ع ) آوردند ، حضرتش او را براند ، و آن مرد نيز عهد كرد كه ديگر بار چنان نكند .\r\nپروردگار ما ، پس از آن بيان ، پيامبر خود ايّوب ( ع ) را با توجه به امورى در شخصيت او مىستايد :\r\nيكم : صبر او ، چه خدا او را عرضهء گونه‌گون گرفتاريها و آزمونها ساخت و او پايدارى و بردبارى كرد .\r\n«  إِنَّا وَجَدْناهُ صابِراً  - همانا ، ما او را بنده‌اى صابر يافتيم . » دوم : ناب بودن او در عبادت و توبهء خويش ، چندان كه بلا او را وادار نكرد كه به خدا كفر ورزد ، يا به ستايش كسى جز او ، از شريكان دروغين و برساخته پردازد .\r\n«  نِعْمَ الْعَبْدُ إِنَّهُ أَوَّابٌ  - او كه همواره روى به درگاه ما داشت ، چه نيكو بنده‌اى بود . » هر چه بلايش فزونى مىگرفت بيشتر به خدا روى مىآورد و به دو نزديكتر مىشد .\r\nدر تفسير قمى آمده است : پدرم از ابن فضّال ، از عبد اللَّه بن بحر ، از ابن مسكان ، از ابى بصير ، از ابى عبد اللَّه ( ع ) مرا حديث كرد و گفت : دربارهء بليّهء ايّوب كه در دنيا بدان گرفتار شد پرسيدم كه علّت آن چه بود ؟ گفت :\r\n« به سبب نعمتى كه خداى عزّ و جلّ در دنيا به دو بخشيد و او هم شكر آن نعمت را به جاى آورد ، امّا در آن زمان آنچه در زير عرش مىگذشت بر ابليس پوشيده نبود ، چون ابليس فرا رفت و شكر نعمت ايوب ( ع ) را بديد بر او حسد ورزيد ، و گفت : پروردگارا ايّوب جز بدين سبب اين نعمت را شكر نمىگذارد كه تو چندين نعمت را در دنيا به دو ارزانى داشته‌اى ، امّا اگر او را در دنيا محروم سازى هرگز شكر نعمتى نخواهد گزارد ، او را گفتند : تو را بر دارايى و فرزندانش چيره كرديم ، ( راوى ) گويد : ابليس فرود آمد و از دارايى و فرزندان او چيزى باقى نگذاشت ، امّا ايّوب به سپاس و ستايش به خدا در افزود ، ابليس گفت : پروردگارا ، پس مرا بر\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nكشاورزى او چيره كن ، فرمود : هر آينه كردم . آن گاه ابليس با شيطانهاى همراه خود بيامد و در كشت او دميد و آن را بسوزانيد ، امّا ايّوب به سپاس و ستايش به خدا در افزود . پس ( ابليس ) گفت : پروردگارا مرا به گوسفندانش چيرگى ده ، / 378 پس خدا او را بر گوسفندان ايّوب چيره ساخت و او نيز آنها را هلاك كرد ، امّا ايّوب به سپاس و ستايش به خدا در افزود ، آن گاه ابليس گفت : پروردگارا مرا بر پيكر او چيرگى ده ، پس او را بر پيكر وى ، جز عقل و ديدگانش ، چيره ساخت ، آن گاه ابليس در پيكر او دميد و از سر تا پاى او زخم شد ، ايّوب روزگارى دراز در اين حال بماند و خدا را سپاس مىداشت و ستايش مىكرد ، تا در پيكرش كرم افتاد ، و چون كرمى از پيكرش بيرون مىآمد وى آن را به جاى خود باز مىگرداند و مىگفت : به جاى خود كه خدايت از آن جا آفريده است بازگرد ، و بويناك شد ، تا آن جا كه اهل شهر او را از آبادى بيرون كردند و به خاركوبه دانييى در بيرون شهر افكندند ، و همسرش رحمه دختر يوسف بن يعقوب بن اسحاق بن ابراهيم - صلوات اللَّه عليهم و عليها - از مردم صدقه مىگرفت و آنچه مىيافت براى او مىآورد .\r\n( راوى ) گويد : چون اين بلا بر ايّوب به درازا كشيد و ابليس صبر او را بديد ، ياران او را كه در كوه‌ها راهب بودند بياورد » .\r\nتا اين جا ابليس ايّوب ( ع ) را پىگيرى مىكند تا او را بدين يا آن طريق بفريبد ، و چون ابليس دانست كه نمىتواند با ربودن مال و خانواده و تندرستى ايّوب در نفس او تأثيرى بگذارد اين بار كوشيد تا از طريق ياران ايّوب بر او تأثير گذارد ، و از خلال اين حديث معلوم مىشود كه ياران بد در انسان از ديگر عوامل و روابط مؤثرترند .\r\n« و به آنان گفت : بياييد با هم بر اين بندهء گرفتار بگذريم و از او دربارهء بلايش بپرسيم ، پس بر استرى سياه نشستند و آمدند ، چون به دو نزديك شدند استرشان از بوى بد او نفرت كرد و دور شد و آنان به يكديگر نگريستند » آنان از وضع بيمارى و گرفتارى او جويا شدند و در اسباب آن شك كردند ، و اين از طبيعت انسان است كه چون شخصى را مبتلا ببيند معتقد مىشود كه او به سبب گناهانى كه مرتكب\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nشده سزاوار آن است ، ولى ضرورت ندارد كه بلا و آزمون همواره بدين سبب بوده باشد ، بلكه ممكن است براى افزودن به پاداش بنده و پاك ساختن او باشد . « آن گاه ياران ايّوب نزد او رفتند و در ميان ايشان جوانى تازه سال بود ، نزدش نشستند و گفتند : اى ايّوب اگر خود گناهت را به ما خبر دهى نيكو باشد ، كه شايد اگر ما آن را بپرسيم خدا هلاكمان سازد ، و ما ابتلاى تو را بدين بلا كه كسى بدان دچار نشده جز به سبب امرى كه پنهانش داشته‌اى نمىدانيم . ايّوب ( ع ) گفت : « سوگند به عزّت پروردگارم كه او خود مىداند كه من خوراكى نخوردم مگر با يتيمى يا ناتوانى كه همكاسهء من شد ، و اگر در طاعت خدا دو كار به من پيشنهاد شد جز آن را / 379 كه بر بدنم دشوارتر بود برنگزيدم ) ، آن گاه آن جوان گفت : بد كرديد كه چندان از پيامبر خدا عيب جستيد تا او ناگزير شد بندگى خود را به درگاه پروردگار كه پوشيده مىداشت اظهار و آشكار كند ! » .\r\nايّوب ( ع ) را از آن دل به درد آمد كه ديد نزديكترين مردم به دو در عبادتش شك مىكنند . از اين رو ايّوب ( ع ) گفت : « پروردگارا ، اگر من بر مجلس داورى مىنشستم برهان خود را مىآوردم » .\r\nيعنى اگر من قاضى مىبودم ، به اينان مىگفتم كه سزاوار چنين بلايى نبوده‌ام ، و بر آن گفتهء خود نيز برهانى داشتم ، ولى چنين نمىگويم زيرا من بنده‌ام و تو پروردگار .\r\n« آن گاه خدا پاره ابرى سفيد بر سر او فرستاد و گفت : اى ايّوب ، برهان خود را بياور كه من تو را بر كرسى داورى نشانده‌ام و اين منم كه نزديك بودم و هم چنان هستم ، ايّوب گفت : پروردگارا تو به درستى مىدانى كه هرگز دو كار بر من عرضه نشد كه هر دو متضمّن طاعتى از بهر تو باشد مگر آن كه من دشوارترين آن دو را بر خود پذيرفتم ، آيا تو را ستايش نكردم ؟ آيا تو را سپاس نگزاردم ، آيا به تسبيح تو نپرداختم ؟ ( راوى ) گويد : آن گاه ندايى به ده هزار زبان از آن پاره ابر برآمد كه : اى ايّوب ! چه كسى تو را چنان كرد ( و اين فضيلت را به تو بخشيد ) كه خدا را عبادت كنى و مردم از آن آگاه نباشند ؟ و خدا را ستايش و تسبيح گويى و بزرگش\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nدارى و مردم از آن بىخبر مانند ؟ آيا به سبب نعمتى كه خدا را در آن بر تو منّت است بر خدا منّت مىنهى ؟ ! ( راوى ) گويد : پس ايّوب مشتى خاك برگرفت و در دهان خود نهاد و سپس گفت : پروردگارا ، درخور سرزنشم و توبه كردم ، تو با من چنان نيكيها كردى . آن گاه خداى عزّ و جلّ فرشته‌اى نزد او فرستاد كه پاى خود را بر زمين كوفت و آب بيرون آمد و فرشته او را بدان آب بشست و او به صورتى زيباتر و شادابتر از آن كه پيشتر بود بازگشت ، و خدا براى او باغى سرسبز رويانيد و خانواده و دارايى و فرزندان و كشاورزى او را به دو بازگردانيد ، و آن فرشته را در كنار او نشانيد كه با او همدمى داشت و سخن مىگفت . آن گاه همسر او در حالى كه تكّه نانى خشك همراه داشت پديد آمد ، چون بدانجا رسيد ديد آن محل دگرگونه شده و دو تن نشسته‌اند ، پس به گريه افتاد ، و بانگ برداشت و گفت : اى ايّوب چه شدى ؟\r\nايّوب او را آواز داد و زن نزديك شد و ايّوب را ديد كه خدا پيكر و نعمتهايش را به دو بازگرداند ، پس به درگاه خداى عزّ و جلّ سجدهء شكر نهاد . آن گاه ايّوب ديد كه گيسوان وى بريده شده ، و اين بدان سبب بود كه وى از جمعى قدرى خوراك خواست كه براى ايّوب ( ع ) بياورد ، و وى را گيسوانى زيبا بود ، آنها به وى گفتند :\r\nاين گيسوانت را به ما به فروش تا طعامى دهيمت ؟ / 380 وى گيسوان خود را ببريد و به آنها بداد و از آنها طعامى براى ايّوب بگرفت . چون ايّوب وى را گيسو بريده ديد در خشم شد و سوگند خورد كه او را صد ضربه بزند ، و زن به دو خبر داد كه سبب بريدن گيسوانش چنان و چنان بوده است ، آن گاه ايّوب از آن خشم و سوگند در اندوه بسيار شد . خداى عزّ و جلّ به دو وحى فرمود : «  وَ خُذْ بِيَدِكَ ضِغْثاً فَاضْرِبْ بِهِ وَ لا تَحْنَثْ  - دسته‌اى از چوبهاى نازك به دست گير و با آن بزن و سوگند خود را مشكن » پس شاخه‌اى خوشهء خرما مركب از يكصد سرشاخه بگرفت و زنش را بدان يك ضربه نواخت و از قيد سوگند خود بيرون شد » . « 52 »\r\n\r\n\r\n","description":"","footnote":"\r\n( 52 ) - همان مأخذ ، ص 466 .\r\n","page_name":" 371 ","page_number":371},
  {"content":"\r\n\r\n[ 45 
  ] پس از آن كه روند آيات داستان ايوب و بردبارى و پايدارى او را در برابر تمام فشارها به پايان مىبرد ، اين داستان را وسيله‌اى براى يادآورى از بعضى از پيامبران و انديشيدن در تاريخ ايشان براى عبرت آموزى و درس گرفتن از آن تاريخ قرار مىدهد ، زيرا از پيروان رسالتها چنين مىسزد كه به تاريخ رهبران خويش و برادران خود كه پيش از ايشان بوده‌اند بنگرند و رنجها و پايداريهاى ايشان را در راه خدا ملاحظه و مطالعه كنند ، زيرا اين نگرش ايمان آنان را به خط رسالتى خود و اعتماد به خويشتن و تحرّك و پايدارى بر خط و راه درست را مىافزايد .\r\n«  وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ  - بندگان ما ابراهيم و اسحاق و يعقوب آن مردان قدرتمند و با بصيرت را ياد كن . » آنچه انسان براى رسيدن به كمال نيازمند آن است قدرت و رؤيت يا توانايى و بينايى است ، و با قدرت خود آنچه را مىبيند تحقق مىبخشد . به نظر مىرسد كه ظاهر اين آيه بر وجود دستها ( مظهر قدرت ) و ديده‌ها ( مظهر ديدن ) در پيامبران دلالت دارد ، امّا مراد و باطن آن قوّت در ايمان و بينايى در دين است ، و در حديث منقول از امام باقر - عليه السلام - چنين آمده است كه گفت :\r\n« صاحبان قوّت در عبادت و بينش در آن » . « 53 » شايان ملاحظه است كه پروردگار ما در اين جا تنها به دعوت به يادآورى آن بزرگان اكتفاء مىكند ، بى آن كه صحنه‌هايى از زندگى ايشان را بر ما عرضه بدارد كه از آنها عبرت گيريم ، و همچنين است در مواردى بسيار از قرآن ، و اين امر را دلايلى است :\r\n/ 381 نخست : همان صرف تذكر رسالتى به آن كه پيوسته و وابسته به خطّى است كه در آن چنان بزرگانى وجود دارند كه تاريخ مجد و بزرگوارى بشريّت را بنياد نهاده‌اند ، خود امرى بسيار سودمند است كه به انسان ايمان و اعتماد و پايدارى مىبخشد ، بر رغم تمام عوامل و شرايط مخالف و معارض ، آن گاه كه مؤمن\r\n\r\n\r\n","description":"","footnote":"\r\n( 53 ) - همان مأخذ ، ص 467 .\r\n","page_name":" 372 ","page_number":372},
  {"content":"\r\n\r\nناخودآگاه از ردّ ديگران و جنگ به صورتهاى گوناگون آن با توجه به ضعف و تنهايى خود رنج مىبرد ، آن گاه احساس مىكند كه بدين خطّ و اين تاريخ با عظمت وابسته است .\r\nدوم : قرآن وحدتى است يگانه و يكپارچه ، و بعضى از آن بعضى ديگرش را كامل مىسازد . پس براى خوانندهء قرآن امكان دارد كه در سورهء الصّافات تفصيل و جزئيات مطلبى را كه سورهء ص بدان اشاره كرده است بيابد ، و همچنين در مورد ديگر سوره‌ها با يكديگر ، و بر ما واجب است از كسانى نباشيم كه قرآن را پاره پاره انگاشتند « 54 » و ديدگاهشان نسبت بدان ديدگاهى تجزيه‌گرانه شد ، بلكه براى شناخت آيات قرآن از خلال نظرى جامع و فراگير به تمام آن بكوشيم .\r\n[ 46 
  ] وانگهى قرآن مهمترين چيزى را كه از زندگى ايشان مستفاد مىشود عرضه مىكند ، براى آن كه تأكيد كند كه داستانهايى را كه مىآورد براى سرگرمى يا تنها افزودن شناخت نسبت به تاريخ نيست بلكه به راستى براى آموختن و اندرز گرفتن است . خداى تعالى دربارهء ابراهيم و اسحاق و يعقوب گويد :\r\n«  إِنَّا أَخْلَصْناهُمْ بِخالِصَةٍ ذِكْرَى الدَّارِ  - آنان را در خصلت پاكدلى بخشيديم تا ياد قيامت كنند . » هنگامى كه انسان قرآن را مىخواند يا دربارهء زندگى بزرگان مطلبى مىشنود ، نخستين چيزى كه بايد به شناخت آن دست يابد همانا راز عظمت و بزرگى ايشان است ، نه تنها براى آن كه آن را بشناسد بلكه براى آن كه او نيز اسباب بزرگى را به كار بندد ، و سبب عظمت ايشان و والايى مقامشان همان ايمان ناب به آخرت و ياد كردن آن است كه فاصلهء ايشان را از نافرمانى دور تر و پيوندشان را به فرمانبردارى نزديكتر مىكند . مگر نه آن كه پروردگار ما در سورهء الممتحنه مىگويد :\r\n«  قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ  - ابراهيم و كسانى كه با\r\n\r\n\r\n","description":"","footnote":"\r\n( 54 ) - با استفاده از تعبير قرآنى سورهء الحجر ، آيهء 91 : «  الَّذِينَ جَعَلُوا الْقُرْآنَ عِضِينَ  - آنان كه قرآن را به اقسام تقسيم كرده بودند » بعضى را مىپذيرفتند و بعضى را رد مىكردند - م .\r\n","page_name":" 373 ","page_number":373},
  {"content":"\r\n\r\nوى بودند برايتان نيكو مقتدايى بودند » ، « 55 » سپس آيات ادامه مىيابد تا آن جا كه خداى تعالى گويد : «  لَقَدْ كانَ لَكُمْ فِيهِمْ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ  - آنها ، نيكو مقتدايى هستند براى شما ، براى كسانى كه به خدا و روز قيامت اميد دارند . و هر كه رويگردان شود ، خدا بىنياز و ستودنى است » . « 56 » عوامل ديگر در سرشتن شخصيّت ايشان مداخله‌اى ندارد ، / 382 بلكه تنها ذكر و ياد آخرت است كه در ايشان به نحوى ناب تأثير مىگذارد ، پس وقتى به خداى تعالى ايمان آوردند و مسئوليتهاى مكتبى خود را بر عهده گرفتند از خلال آن به دنبال آرزوها و طمعهاى دنيوى نمىروند ، و اگر عوامل ديگر در ساختن شخصيّت ايشان مؤثر مىبود به چنين مرتبه‌اى از اخلاص و پاكدلى نمىرسيدند .\r\n[ 47 
  ] «  وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ  - آنها در نزد ما برگزيدگان و نيكانند . » يعنى خدا آنها را برگزيده و از بهترين و پاكدلترين بندگان اويند ، زيرا اخلاص و پاكدلى نيز خود درجاتى دارد .\r\n[ 48 
  ] قرآن نام دسته‌اى ديگر از پيامبران را نيز جاويد مىسازد و ما را به ياد كرد ايشان فرا مىخواند .\r\n«  وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ  - و اسماعيل و اليسع و ذو الكفل را ياد كن كه همه از نيكانند . » سبب پيوند دادن اين سه تن به يكديگر و آن گروه به يكديگر در آيات پيشين ، همان تفاوت مقام و رتبهء اين دو دسته نزد خداست ، و براى اين است كه گروه اوّل به دو دليل برترند :\r\n1 - پيوستگى ابراهيم ( ع ) به گروه نخستين كه برترى او به دليل آن كه وى از پيامبران اولى العزم است پيداست .\r\n\r\n\r\n","description":"","footnote":"\r\n( 55 ، 56 ) - الممتحنة / 4 - 6 .\r\n","page_name":" 374 ","page_number":374},
  {"content":"\r\n\r\n2 - تعبير قرآنى كه آنان را نخست به « المصطفين - برگزيدگان » و سپس به « الأخيار - نيكان » توصيف كرده در حالى كه در ستودن اين گروه به كلمهء « الأخيار - نيكان » اكتفاء كرده است .\r\n[ 49 
  ] قرآن در پايان درسى كه اين داستانها را به پايان مىبرد بر هدف و اهميّت آن براى كسى كه در پى تقواست تأكيد مىكند كه :\r\n«  هذا ذِكْرٌ  - اين قرآن ذكرى است . » / 383 كه شامل بر پندى است ، تا مؤمنان وقتى به پيامبران خدا تأسّى مىكنند از آن بهره‌مند شوند و بر اثر آن به كاميابى و رستگارى برسند .\r\n«  وَ إِنَّ لِلْمُتَّقِينَ لَحُسْنَ مَآبٍ  - و پرهيزگاران را بازگشتى نيكوست . » مآب ( در لغت ) به معنى جايى است كه انسان در آن مستقر مىشود و هم چنان كه از آن بيرون آمده بدان جا باز مىگردد . و در اين جا مآب به معنى سرانجام و پايان است . و در اين آيه به مؤمنان اطمينان داده مىشود كه امور به مصلحت ايشان خواهد بود هر چند به ظاهر بر عكس اين بنمايد .\r\n[ 50 
  ] خدا اين سرانجام را بيان مىكند و مىگويد :\r\n«  جَنَّاتِ عَدْنٍ  - بهشتهاى جاويدان . » كه بهترين بهشتها است و جاودانگى دارد ، و سرانجام پرهيزگاران به سوى بهشتهاى خدا در آخرت است .\r\n«  مُفَتَّحَةً لَهُمُ الْأَبْوابُ  - كه در آن به رويشان گشوده است . » به هنگامى كه رو به سوى آنها مىآورند ، و آنچه درهاى بهشت را باز مىكند همان ايمان و دعا و كردار نيك است ، پس آن درها تنها براى پرهيزگاران و مؤمنان باز است نه براى ديگران كه كردارهاى نيك نكرده‌اند .\r\n[ 51 
  ] «  مُتَّكِئِينَ فِيها  - در آن جا تكيه زده‌اند . » بر تختها ، و اين دلالت بر ميزان اطمينان و آرامشى دارد كه در آن جا مىيابند ( كه بر تختها آرميده‌اند ) .\r\n«  يَدْعُونَ فِيها بِفاكِهَةٍ كَثِيرَةٍ وَ شَرابٍ  - و هر گونه ميوه و نوشيدنى كه\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nبخواهند مىطلبند . » كه پاداش ايمان و كردارهاى ايشان ، و به جاى نعمتها و لذّتهاى دنياست كه در راه خدا از دست داده‌اند .\r\n/ 384 [ 52 
  ] از بزرگترين چيزهايى كه مؤمنان در بهشت از آن لذّت مىجويند همانا حور عين است ، و شايد توجّه قرآن بر ذكر حور در بيان پاداش مؤمنان از آن جا ناشى مىشود كه دشوارترين آزمون و فتنه‌اى كه مؤمنان در زندگى دنيا بدان دچار مىشوند همان آزمون و فتنهء شهوت جنسى است ، و براى آن كه از آن فتنه و فريبندگيها و فشارهايش بگذرند خدا سرانجام آن گذشت را كه دستيابى بر حوريان در بهشت است به ايشان يادآور مىشود .\r\n«  وَ عِنْدَهُمْ قاصِراتُ الطَّرْفِ أَتْرابٌ  - زنانى همسال از آن گونه كه جز به شوى خويش نظر ندارند نزد آنهايند . » آن زنان جز به شوهرهاى خود نمىنگرند ، و به ملاحظهء احترام و تواضع به شوهران خود بر زمين مىنگرند . آن زنان « اتراب » يعنى همسالند ، يا در بكارت ناسفتگانند . وقتى گويند فلان زن « ترب » فلان زن است اراده تساوى و همسالى در ميان آن دو كنند ، و همچنين بدين معنى است كه در نظر مؤمن ميل به هر يك از ايشان بدون برترى زنى بر زن ديگر ، يكسان است زيرا همه در اوج زيبايى و قلّهء دلبرى قرار دارند .\r\n[ 53 
  ] آن گاه خدا ما را به كردار و پايدارى در راه خود ، ولى به نحوى غير مستقيم ، فرا مىخواند ، و اين هنگامى است كه ما را به پاداش پيش گفته وعده مىدهد .\r\n«  هذا ما تُوعَدُونَ لِيَوْمِ الْحِسابِ  - اين است آن چيزهايى كه براى روز حساب به شما وعده داده‌اند . » از آن جا كه مسافت ميان اين پاداش و انسان در ايمان و كردار نيك تمثّل و تجسّم مىيابد ، بىيقين اين آيه به طور طبيعى بر دعوت بدان شامل مىشود . و قرآن كلمهء « الحساب » را براى تأكيد بر همين حقيقت به كار برده است ، و اگر پاداش\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nبدون كردارى به دست مىآمد ، در آن صورت حساب براى چه بود ؟ ! [ 54 
  ] نعمتهاى آخرت از نعمتهاى دنيا متمايزند : تفاوت ذاتى به تنوّع و نيكويى ، و تفاوت زمانى ، به جاودانگى بودن ، پس نعمتهاى آخرت همواره و پياپى افزون و تجديد مىشوند .\r\n«  إِنَّ هذا لَرِزْقُنا ما لَهُ مِنْ نَفادٍ  - اين رزق ماست كه پايان نيافتنى است . » و هم چنان كه خدا باقى است ، رزق او بر مؤمنان پايان نمىيابد .\r\n/ 385\r\n\r\n[ سوره ص ( 38 ) : آيات 55 تا 70 
  ]\r\nهذا وَ إِنَّ لِلطَّاغِينَ لَشَرَّ مَآبٍ ( 55 ) جَهَنَّمَ يَصْلَوْنَها فَبِئْسَ الْمِهادُ ( 56 ) هذا فَلْيَذُوقُوهُ حَمِيمٌ وَ غَسَّاقٌ ( 57 ) وَ آخَرُ مِنْ شَكْلِهِ أَزْواجٌ ( 58 ) هذا فَوْجٌ مُقْتَحِمٌ مَعَكُمْ لا مَرْحَباً بِهِمْ إِنَّهُمْ صالُوا النَّارِ ( 59 )\r\nقالُوا بَلْ أَنْتُمْ لا مَرْحَباً بِكُمْ أَنْتُمْ قَدَّمْتُمُوهُ لَنا فَبِئْسَ الْقَرارُ ( 60 ) قالُوا رَبَّنا مَنْ قَدَّمَ لَنا هذا فَزِدْهُ عَذاباً ضِعْفاً فِي النَّارِ ( 61 ) وَ قالُوا ما لَنا لا نَرى رِجالاً كُنَّا نَعُدُّهُمْ مِنَ الْأَشْرارِ ( 62 ) أَتَّخَذْناهُمْ سِخْرِيًّا أَمْ زاغَتْ عَنْهُمُ الْأَبْصارُ ( 63 ) إِنَّ ذلِكَ لَحَقٌّ تَخاصُمُ أَهْلِ النَّارِ ( 64 )\r\nقُلْ إِنَّما أَنَا مُنْذِرٌ وَ ما مِنْ إِلهٍ إِلاَّ اللَّهُ الْواحِدُ الْقَهَّارُ ( 65 ) رَبُّ السَّماواتِ وَ الْأَرْضِ وَ ما بَيْنَهُمَا الْعَزِيزُ الْغَفَّارُ ( 66 ) قُلْ هُوَ نَبَأٌ عَظِيمٌ ( 67 ) أَنْتُمْ عَنْهُ مُعْرِضُونَ ( 68 ) ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ ( 69 )\r\nإِنْ يُوحى إِلَيَّ إِلاَّ أَنَّما أَنَا نَذِيرٌ مُبِينٌ ( 70 )\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nمعناى واژه‌ها\r\n57 [ غسّاق 
  ] : آنچه از پوست دوزخيان قطره قطره مىچكد ، و آن را از شدت سياهى كه به سياهى شب تار مىماند غسّاق ناميده‌اند . خداى تعالى گويد :  إِلى غَسَقِ اللَّيْلِ  يعنى تا سياهى شب .\r\n/ 387\r\n\r\nجدال اهل جهنّم با يكديگر چيزى است كه به حقيقت واقع شود\r\n\r\nرهنمودهايى از آيات :\r\nآيات قرآنى آيات « مثانى » مشابهند ، و از معانى اين كلمه آن است كه بر اساس مقابله و مقايسه مىگذرد : بهشت و دوزخ ، نكوكار و تبهكار ، خير و شر و . . . و . . . و چيزى با ابعاد و حدود ( و تعريف به نفس خود ) به درستى شناخته نمىشود مگر با مقايسه با اضداد خود ، پس روز به وسيلهء مقايسه با شب شناخته مىشود و زندگى با مرگ و توانگرى با فقر .\r\nپروردگار ما براى آن كه ما را با نعمتهاى بهشت آشنا كند از عذاب دوزخ سخن مىگويد كه در آن صاحب عقايد و كردارهايى مخالف و متضادّ با صاحبان نعمتهاى بهشتى جاى مىگيرند . و از خلال آياتى كه در تمامى قرآن آمده روشن مىشود كه مسافت ميان اين دو گونه سرانجام به كلّى از ميان رفته است ، و هيچ منطقهء ديگرى ميان آن دو وجود دارد ، از اين رو براى آن كه انسان به بهشت درآيد كافى است كه خود را از دوزخ بيرون آورد ، و چنان كه خدا گويد : «  كُلُّ نَفْسٍ \r\n\r\n","description":"","footnote":"","page_name":" 378 ","page_number":378},
  {"content":"\r\n\r\n ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلَّا مَتاعُ الْغُرُورِ  - همه كس مرگ را مىچشد ، و به تحقيق در روز قيامت مزد اعمال شما را به كمال خواهند داد . و هر كس را از آتش دور سازند و به بهشت درآورند به پيروزى رسيده است . و اين زندگى دنيا جز متاعى فريبنده نيست » . « 57 » / 388 و در اين جا ، در اين سوره ، پس از آن كه قرآن حكمت آموز مثالهايى واقعى از تاريخ كسانى مىآورد كه در معتقدات و كردارهاى خود براى خدا خلوص ورزيده‌اند ، و بر اثر آن رهبر و پيشواى نيكوكارى شده‌اند ، پاره‌اى بر بلا و آزمون شكيبايى كرده و همچون ايّوب ( ع ) ضرب المثل شده و بدان سبب بر بهشت دست يافته‌اند ، آن گاه براى ما مثالى از وضع دوزخيان مىآورد كه از خدا نافرمانى كرده ، و با مؤمنان جنگيده ، و در زمين سركشى كرده‌اند . و هم چنان كه پيامبران شفيع پيروان خود مىشوند و آنان را به بهشت درمىآورند ، آن گروه نيز خود به تنهايى به دوزخ نمىروند بلكه هر كس را كه به آنها وابسته بوده و در زندگى از خطّشان پيروى كرده است با خود به كام آتش دوزخ مىكشند ، و در آن جا پيرو و پيشوا به مخاصمه و مجادله‌اى سخت مىپردازند ، كه هر طرف مسئوليّت را به گردن طرف ديگر مىاندازد ، و حال آن كه مىسزيد چنين مبارزه‌اى در دنيا صورت مىگرفت ، بدين سان كه انسان از پيشوايان كفر سرپيچد و بر سركشان بشورد ، اما او چنان نكرده و دشمنى و مجادلهء او در روز حساب هيچ سودى به دو نمىرساند ، چه فرصت انتخاب درست و كردار نيك را در سراى آزمون بر خود تباه كرده و از دست داده است .\r\nدر واقع سببى كه بيشتر مردم را به پيروى از سركشان و هماهنگى با وضع منحرفى كه آنها در جامعه به وجود مىآورند ناآشنايى به خطا بودن آن نيست ، بلكه از آن رو با آن وضع مخالفت نمىكنند و ضدّش نمىشورند كه از دشواريهاى مبارزه و\r\n\r\n\r\n","description":"","footnote":"\r\n( 57 ) - آل عمران / 185 .\r\n","page_name":" 379 ","page_number":379},
  {"content":"\r\n\r\nمسئوليّتهاى آن مىگريزند . در صورتى كه اگر در دنيا مىتوانستند چنان كنند و نكردند ، اينك تلخى مبارزهء در آتش دوزخ را كه شرايط بسيار دشوار و عذاب دردناك مستمر را همراه دارد مىيابند و بدان ناگزيرند .\r\nپروردگار ما در اين آيات سوگند مىخورد كه مجادله و پيكار در دوزخ حق است - هم چنان كه اين امر را در دنيا ، در جايهايى ديگر از قرآن تأكيد كرده است .\r\nمجادله‌اى كه در آن جا پيش مىآيد و ادامه مىيابد به يقين دليل بر آن است كه انسان التزام به مسئوليّتهاى خود را در اين زندگى ترك كرده است ، و كسى كه حق را به ارادهء خود برنگزيند به ناخواست خويش مجبور مىشود كه بدان گردن نهد . آنها مبارزهء با ستم را ترك كرده‌اند ، پس اينك آنها را مىبينى كه ناگزير در دوزخ با آن مبارزه مىكنند .\r\n/ 389\r\n\r\nشرح آيات :\r\n[ 55 
  ] هم چنان كه اين آيات منظرهء بهشت و در نتيجه پاداش مخلصان را در ذهن ما تمركز داده در برابر ما را يادآور سرانجام سركشان نيز شده است .\r\n«  هذا  - چنين است ، » اسم اشارهء « هذا - اين » متضمّن دعوت از كسى است كه قرآن را تلاوت مىكند تا به سرانجام پرهيزگاران بنگرد ، و به پاداش ايشان بينديشد ، ولى نمىسزد كه از عذابى كه براى ستمگران آماده شده غافل بماند ، و اين براى آن است كه توازن نفس و عقل خود را در ميان بيم و اميد نگهدارد .\r\n«  وَ إِنَّ لِلطَّاغِينَ لَشَرَّ مَآبٍ  - و سركشان را بدترين بازگشتهاست . » مقابلهء اين آيه با آيه ( 49 ) در درس گذشته آمد ، پس پرهيزگاران را سرانجامى نيكو نزد خداست ، و سركشان را سرانجامى بد و شرّ خواهد بود ، و مقصود از ( طاغيه سركش ) در اين جا تنها سلطان ستمگر نيست ، گرچه او تجسّمى آشكارتر و شاملتر از سركشى و طغيان است ، بلكه سپاهيان و دستگاههاى او نيز هستند ، زيرا اگر آنها نبودند وى قدرتى بر ستمگرى و تباهى نداشت ، حتى شايد ما\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nاين حكم را بر ديگر معانى طغيان ( سركشى و تجاوز ) عموميّت دهيم ، پس هم چنان كه انسان در زندگى سياسى سركشى مىكند در زندگى اجتماعى نيز طغيان مىكند ، به همسايه و خانوادهء خود و مردم ستم مىراند . از احاديث آمده در تفسير اين آيه استفاضه مىشود كه مراد از « الطّاغين - سركشان » همان سلاطين ستم پيشه‌اند ، در حالى كه مراد شامل پيروان و كسانى كه در درگاه آنهايند نيز مىشود .\r\n[ 56 
  ] آيات در ذكر سرانجام سركشان جزئيّاتى بيشتر مىدهد تا به بيم دادن بيفزايد شايد انسان از راه باطل برگردد و به رغبت پاداش نيك و پرهيز از عذاب به راه حق هدايت شود .\r\n«  جَهَنَّمَ يَصْلَوْنَها  - به جهنّم مىروند . » / 390 بعضى از فيلسوفان پيشين گفته‌اند - و بعضى از نادانان امروز هم دنبال آنها را گرفته‌اند - كه دوزخيان به عذاب آتش عادت مىكنند و ديگر از آن متأثّر نمىشوند ( و احساس سوزش نمىكنند ) و اين انديشهء انحرافى را در هيكل جانورى تجسّم داده و پنداشته‌اند كه آتشخوار است ، امّا قرآن كه عين حق و حقيقت محض است با اين خرافه مخالفت مىورزد و تأكيد مىكند كه تبهكاران همواره عذاب را مىچشند ، و كلمهء « يصلونها » يعنى آنها به نحوى دائم جهنّم و آتش را لمس و احساس مىكنند .\r\n«  فَبِئْسَ الْمِهادُ  - كه بد جايگاهى است . » و آن جايگاهى است كه براى آنها گسترده و آماده شده و گويى آنها خود براى خويش بسترى از آتش در دوزخ گسترده‌اند ، بلى . آماده سازى زمينى براى چيرگيشان در آن روز به شكل آماده سازى جهنّم براى آنها نمودار مىشود .\r\n[ 57 
  ] «  هذا فَلْيَذُوقُوهُ حَمِيمٌ وَ غَسَّاقٌ  - بايد آب جوشان و چرك و تراويدهء سياه دوزخيان را بنوشند . » حميم به معنى گرماى بسيار ( و داغ ) است ، امّا غسّاق ، چنان كه در بعضى واژه‌نامه‌ها آمده است : چرك بويناك باشد ، و در روايت از امام ابى جعفر ( ع ) آمده\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاست كه گفت :\r\n« غسّاق دره‌اى است به دوزخ كه در آن سيصد و سى قصر باشد ، و به هر قصرى سيصد خانه ، و در هر خانه‌اى چهل گوشه ، و در هر گوشه‌اى مارى بزرگ و هراس انگيز ، و در هر مارى سيصد و سى كژدم ، و در هر كژدمى سيصد و سى نيش گزندهء سرشار از زهر ، كه اگر يكى از آن كژدمها زهرش را بر اهل دوزخ بريزد تمام آنها را مسموم مىكند » . « 58 » [ 58 
  ] «  وَ آخَرُ مِنْ شَكْلِهِ أَزْواجٌ  - و شكنجه‌هايى ديگر ، از هر نوع ، » و عذاب بدين دو نوع بسنده نمىشود بلكه انواع و روشهاى گوناگون بسيار دارد . / 391 از اين آيه درمىيابيم كه انواع عذاب بسيار زياد است ، جز اين كه برخى از آنها با برخى ديگر همراه است ، چنان كه آب جوشان با چرك و تراويدهء سياه دوزخيان همراه و آمده و يكديگر را تكميل كرده است .\r\n[ 59 
  ] پس از آن كه سركشان وارد جهنم مىشوند و هر يك به جاى خود كه بر او تنگ مىآيد مىرسد ، ديگر امثال و پيروانشان را كه فريبشان داده بودند مىبينند كه با آنها وارد جهنّم مىشوند و به آنها گفته مىشود .\r\n«  هذا فَوْجٌ مُقْتَحِمٌ مَعَكُمْ  - اين گروه همراه شما به آتش در مىآيند ، » و ممكن است مراد از « آخر ديگر » گروه ديگر باشد ، كه همان جفتها و مشابهان گروه نخست هستند ، و اين مقدمه‌اى براى گفتگوى بعدى دربارهء آنها باشد ، و اين مشابه با همان نكته‌اى است كه در تفسير گفتهء خداى تعالى ياد كرديم كه : «  احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ  - آنان را كه ستم مىكردند و همپايگانشان و آنهايى را كه مىپرستيدند گرد آوريد » . « 59 » اقتحام ، « 60 » داخل شدن در چيزى است به فشار چون ميخى كه در ديوار جايى ندارد ولى چكش به فشار آن را در ديوار فرو مىكند . و از آن رو اين لفظ به كار\r\n\r\n\r\n","description":"","footnote":"\r\n( 58 ) - نور الثقلين ، ج 4 ، ص 467 .\r\n( 59 ) - الصّافات / 22 .\r\n( 60 ) - در تداول عامّه : چپاندن و چپيدن ، و تپاندن ، مأخوذ از تركى - م .\r\n","page_name":" 382 ","page_number":382},
  {"content":"\r\n\r\nرفته است كه سركشان از تنگى جا در عذابند و آتش نيز بر آنها تنگ مىگيرد و چون بادى در انبان فشار مىآورد ، « 61 » چنان كه در حديث پيامبر ( ص ) آمده است ، پس اينان بر آنان فرياد كشند ، و بر خلاف آنچه ميزبان به مهمان خود گويد « خوش آمديد » اينان گويند :\r\n«  لا مَرْحَباً بِهِمْ  - خوش آمدشان مباد . » يعنى جايى كه آنها را بگنجاند وجود ندارد و هيچ كس ورود آنها را نمىپذيرد ، و الرّحب به معنى جاى فراخ است ، پس گويى مىخواهند بگويند كه :\r\nجاى تنگ است و با آمدن آنها تنگتر مىشود ، و نفرين و دشنام خود به آنها را چنين تعليل مىكنند كه آنها اهل دوزخند ، و آيا به كسى كه به دوزخ افكنده خواهد شد ، خوشامد و « جاى فراخ باد » گويند ؟ ! / 392 «  إِنَّهُمْ صالُوا النَّارِ  - كه به آتش مىافتند . » و اين است آنچه پروردگار ما آن را به گفته ذات متعال خود تأكيد مىكند :\r\n«  كُلَّما دَخَلَتْ أُمَّةٌ لَعَنَتْ أُخْتَها  - هر امّتى كه به آتش داخل شود امّت همكيش خود را لعنت كند » . « 62 » [ 60 
  ] و آن گاه نزاعى سخت ميان دو طرف پديد آيد كه به مبارزه و پيكار منجر شود ، و در آن ميان مسئوليت را بر گردن يكديگر افكنند .\r\n«  قالُوا  - گويند ، » يعنى پيروان كه به سخن سركشان پاسخ مىدهند ، بدان گاه كه درود و حسن استقبال به دشنامگويى در ميانشان تبديل شده است :\r\n«  بَلْ أَنْتُمْ لا مَرْحَباً بِكُمْ  - نه ، بلكه خوش آمد شما را مباد ، » زيرا شما سبب اين وضع بوده‌ايد و از شما اين آزار و عذاب برآمده است ، و پيروان به مشاجرهء خود با سركشان ادامه مىدهند و مىخواهند موضعگيرى خود را\r\n\r\n\r\n","description":"","footnote":"\r\n( 61 ) - متن : كضيق الزّجّ بالرّيح ، مأخوذ از نور الثقلين ، ج 4 ، ص 467 / و الزّجّ چنان كه به نظر مىرسد همان خيك باشد .\r\n( 62 ) - اعراف / 38 .\r\n","page_name":" 383 ","page_number":383},
  {"content":"\r\n\r\nتوجيه كنند و از مسئوليّت بگريزند كه :\r\n«  أَنْتُمْ قَدَّمْتُمُوهُ لَنا  - شما اين عذاب را پيشاپيش براى ما فرستاده بوديد ، » آن گاه كه ما را به پيروى از خود فريفتيد و با وسائل گوناگون گمراهمان كرديد تا بدين عذاب كشانده شديم .\r\n«  فَبِئْسَ الْقَرارُ  - چه بد جايگاهى است . » يعنى جايى كه در آن استقرار يافته و ماندگار شده‌ايم بد جايى است ، و گويند فلان « قرّر - مقرّر داشت » كه چنان كند ، يعنى فكرش بر رأيى معيّن ثابت شد و ترديد ندارد ، بلكه در كار خود قاطع و برنده است .\r\nاين كلمه دلالت بر جاودان بودن در آتش دارد ، و چون آخرين منزلگاه چنين بد است پس سرنوشت و سرانجام بد است .\r\n/ 393 [ 61 
  ] پيروان از خدا مىخواهند كه عذاب سركشان را بيفزايد ، به سزاى جرمهايى كه سركشان خود مرتكب شده‌اند و نيز براى نافرمانيهايى كه پيروان به سبب فشار سركشان و گمراهى به دست آنها ، صورت داده‌اند .\r\n«  قالُوا رَبَّنا مَنْ قَدَّمَ لَنا هذا فَزِدْهُ عَذاباً ضِعْفاً فِي النَّارِ  - گويند : اى پروردگار ما ، هر كس كه اين عذاب را پيشاپيش براى ما آماده كرده است عذابش را در آتش دو چندان افزون كن . » [ 62 
  ] آن گاه روى به يكديگر آورند و از هم بپرسند : چرا فلان و فلان را - مرادشان بعضى مؤمنانند - در اين آتش نمىيابيم ؟ ! «  وَ قالُوا ما لَنا لا نَرى رِجالًا كُنَّا نَعُدُّهُمْ مِنَ الْأَشْرارِ  - و گويند : چرا مردانى را كه از اشرار مىشمرديم اكنون نمىبينيم ؟ » در آن جا خطاهايشان بر خودشان آشكار مىشود ، در ابتدا كشف مىكنند كه رهبرييى كه از آن پيروى مىكرده‌اند منحرف بوده است ، و اكنون براى آنها روشن مىشود كه در مقياسهايى كه در زندگى داشته و ارزيابيهايى كه از ديگران كرده‌اند خود خطايى ديگر بوده است ، و اگر اين را در دنيا مىدانستند و بر اصلاح\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nخود به كردار مىپرداختند بر ايشان سودمند مىبود ، امّا آنها رسالت را رد و از خواستهاى خود پيروى كردند .\r\n[ 63 
  ] دوزخيان نديدند كسانى را كه مىپنداشتند اشرارند در آتش به يكى از اين دو سبب برمىگردانند و مربوط مىدانند كه : يا آنها به بهشت روانه شده‌اند و اين بدان معنى است كه مقياسهاى اينان و در نتيجه موضعگيريشان در برابر آنان خطاكارانه بوده ، و يا آنها اكنون با اينان هستند ولى اينان آنها را نمىبينند .\r\n«  أَتَّخَذْناهُمْ سِخْرِيًّا  - آنان را به مسخره مىگرفتيم . » در دنيا ، و اكنون درستى خطّ ايشان معلوم شده است .\r\n«  أَمْ زاغَتْ عَنْهُمُ الْأَبْصارُ  - آيا از نظرها دور مانده‌اند ؟ » / 394 پس ما آنان را نمىبينيم ؟\r\nاين مقطع را تفسيرى ديگر است و آن اين كه : مرادشان خداست ، بدين معنى كه شايد آنها را ناآگاهانه و باشتباه به بهشت وارد كرده در صورتى كه اهل دوزخند ، و پروردگار ما بس والاتر از اين است كه گمراه شود يا فراموش كند ، بلكه آنها خود در ارزيابى خود دربارهء مؤمنان خطا كارند .\r\nپرسشى باقى مىماند ، و آن اين است كه : در شرايط امروز ما كسانى كه منظور اين آيه هستند كيانند ؟\r\nبيگمان و بىترديد آنها سركشان و طاغوتانند ، و حكمرانان جور كه به زور بر گردن بندگان سوار شده‌اند و به چيزى جز آنچه خدا به وحى فرستاده حكم مىرانند ، و به حدود خدا تجاوز مىكنند ، و بندگان خدا را به خوارى مىكشانند ، امّا سپاهيان و جفتها و همانندهايشان كسانى هستند كه از راه آنها پيروى مىكنند يا در ستمگريهايشان با آنها مشاركت مىورزند .\r\nاما آن كسانى كه اينها آنان را اشرار مىشمارند همان انقلاب كنندگان و شورندگان بر ضدّ اينها از بندگان مخلص خدايند كه پرستش غير خدا را رد كردند و به خدايى گرفتن خدايان برساختهء دروغين را به جاى اللَّه ، پروردگار جهانيان نپذيرفتند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nسركشان و سپاهيانشان از نيروهاى سركوبگرند ، و بوقهاى گمراهى تهمتها را ضدّ شورندگان بر آنها وارد مىسازند و ايشان را بدتر از يهود و نصارى و مجوس مىشمرند ، آيا ديديد كه چگونه دست دشمنان را مىبوسند و با آنها روابط دوستانه به هم مىرسانند ، و درها را برابرشان مىگشايند ، و در مقابل زندانهاى هولناك را از مؤمنان انباشته مىكنند ؟\r\nامّا آنان را كه در دنيا اشرار مىشمردند اكنون در آتش نمىيابند ، و مىدانند كه به يقين آنان در آن جا در بهشت به سر مىبرند .\r\nپيروان اهل بيت رسالت از آن گروهند ، وقتى چيرگى سلطه‌هاى ستمگرى و سركوبى و گمراهى را رد كردند ، و نيروهاى وحشت و ترور آنان را تبعيد نمود ، و زشت‌ترين تهمتها را بر آنان بست ، ولى امامان هدايت از خاندان پيامبر ( ص ) آنان را دلدارى مىدادند كه به زودى در بهشت خواهند خراميد ، در حالى كه ( دشمنان ) / 395 در دوزخ در جستجوى ايشانند .\r\nميسر - كه يكى از شورندگان بر ضدّ سلطه‌هاى ستمگر است - گويد :\r\nبر ابى عبد اللَّه ( امام صادق ، عليه السلام ) وارد شدم . گفت : « يارانت چگونه‌اند ؟ » گفتم : فدايت شوم به يقين ما نزد آنها « 63 » از يهود و نصارى و مجوس و مشركان بدتريم .\r\n( ميسر ) گويد : حضرتش كه لميده بود كاملا نشست ، سپس گفت :\r\n« چگونه ؟ » گفتم : به خدا كه يقينا ما نزد آنها « 64 » از يهود و نصارى و مشركان بدتريم ، گفت : « نه ، به خدا دو تن از شما هم به دوزخ وارد نشوند ، نه ، به خدا ، و حتّى يك تن از شما ، شما كسانى هستيد كه خداى عزّ و جلّ در حقّتان گفته است : «    وَ قالُوا ما لَنا لا نَرى رِجالًا كُنَّا نَعُدُّهُمْ مِنَ الْأَشْرارِ * أَتَّخَذْناهُمْ سِخْرِيًّا أَمْ زاغَتْ عَنْهُمُ الْأَبْصارُ * إِنَّ ذلِكَ لَحَقٌّ تَخاصُمُ أَهْلِ النَّارِ    - و گويند چرا مردانى را كه از اشرار مىشمرديم اكنون نمىبينيم * ما آنان را به مسخره\r\n\r\n\r\n","description":"","footnote":"\r\n( 63 ، 64 ) - يعنى نزد عبّاسيان - م .\r\n","page_name":" 386 ","page_number":386},
  {"content":"\r\n\r\nمىگرفتيم . آيا از نظرها دور مانده‌اند ؟ * اين جدال اهل جهنّم با يكديگر چيزى است كه به حقيقت واقع شود » . « 65 » به آنها گويد كه شما را بجويند - به خدا سوگند - در آتش دوزخ - به خدا سوگند - يك تن از شما را نيابند » . « 66 » همچنين امروز مؤمنان راستين زير انواع فشارها قرار دارند ولى به زودى در بهشت خواهند خراميد ، در حالى كه سركشان و طاغوتان و سپاهيان و پيروانشان در دوزخ خواهند بود .\r\n[ 64 
  ] بلى . اين كشمكش در دوزخ بواقع روى مىدهد . . .\r\n«  إِنَّ ذلِكَ لَحَقٌّ تَخاصُمُ أَهْلِ النَّارِ  - اين جدال اهل جهنّم با يكديگر چيزى است كه به حقيقت واقع شود . » [ 65 
  ] بيگمان رسالتهاى خدا براى آن آمده است كه انسان را از اين سرنوشت بدتر نجات دهد ، / 396 و او را از خلال دعوت خود به مبارزه با خدايان برساختهء دروغين ، و پيروى از توحيد ناب ، در زندگى برهاند ، و از پرستش طاغوتان و سركشان با فرمانبردارى از آنها ، و از پرستش نسلهاى گذشته ( مرده پرستى ) با دنباله‌روى از رفتار خطاكارانهء آنها باز دارد و نهى كند .\r\n«  قُلْ إِنَّما أَنَا مُنْذِرٌ  - بگو : جز اين نيست كه من بيم دهنده‌اى هستم ، » و حتى همين بيم دهنده هم واجب است كه به جاى خدا مورد پرستش واقع نشود هر چند كه در عظمت بدان جا رسد كه برسد .\r\n«  وَ ما مِنْ إِلهٍ إِلَّا اللَّهُ الْواحِدُ الْقَهَّارُ  - و هيچ خدايى جز خداى يكتاى قهّار نيست . » كسى كه بر دشمنان قهر مىآورد و بر آنها پيروز مىشود ، و از بارزترين شواهد قهر و وسايل او همان مرگ است كه همگان بدان تسليم مىشوند ، و هيچ كس را ياراى آن نيست كه مرگ را از خود براند . و در دعاى صباح از امير\r\n\r\n\r\n","description":"","footnote":"\r\n( 65 ) - همين سورهء ص ، 62 ، 63 ، 64 .\r\n( 66 ) - نور الثقلين ، ج 4 ، ص 468 .\r\n","page_name":" 387 ","page_number":387},
  {"content":"\r\n\r\nالمؤمنين ( ع ) اين گفتهء او را مىخوانيم : « اى آن كه به چيرگى و بقا يكتايى ، و بندگان خود را به مرگ و نابودى مقهور كرده‌اى » . « 67 » قهر و غلبهء خدا تنها در مورد مرگ نيست بلكه در تطبيق هر حق و سنّت و قانونى در زندگى وارد مىشود ، و كسى كه به خدا و حقّى كه رسالتهاى او متضمّن آنند پاسخ مثبت ندهد ، و از آنچه پيامبران و پيروانشان بيم داده‌اند ، به اختيار و ارادهء خود نپرهيزد ، به زودى خدا به قهر و بر خلاف خواست وى بدان مجبورش مىكند ، اگر بخواهد در دنيا و گرنه در آخرت .\r\n[ 66 
  ] براى آن كه ما دستخوش هراس بىسبب از خداى تعالى نشويم ما را يادآور رحمت و آمرزش خود نيز مىشود .\r\n«  رَبُّ السَّماواتِ وَ الْأَرْضِ وَ ما بَيْنَهُمَا الْعَزِيزُ الْغَفَّارُ  - آن پيروزمند و آمرزنده ، پروردگار آسمانها و زمين و هر چه ميان آنهاست ، » و پرورندهء هر چيز بدان چيز رئوفتر و بر او نگران‌تر و علاقمندتر است .\r\n[ 67 - 68 
  ] از عوامل روانى ارتكاب خطا و افتادن به گمراهى ناچيز شمردن و سهل انگارى نسبت / 397 به اين دو ، و گام به گام همراه رفتن ، و جدّى نبودن در رويارويى با آنهاست ، از اين رو خداى تعالى گويد :\r\n«   قُلْ هُوَ نَبَأٌ عَظِيمٌ * أَنْتُمْ عَنْهُ مُعْرِضُونَ   - بگو : اين خبرى عظيم است * كه شما از آن اعراض مىكنيد . » يعنى روى گرداندن شما از پرستش خدا ، و روى نهادن شما به شرك امرى بسيار عظيم است ، و آيا چيزى بزرگتر از اين كه انسان پروردگار آسمانها و زمين را رها كند و به سوى شريكان برساخته دروغين روى آورد ، و ارزشهاى حق فطرى را به باطل و گمراهى ترجيح دهد ؟\r\nبنا بر اين روا نيست كه انسان شرك را آسان گيرد و اندك اندك با آن همگامى كند ، ژرفناى شرك او را به كجا فرو مىبرد ؟\r\n\r\n\r\n","description":"","footnote":"\r\n( 67 ) - مفاتيح الجنان ، ص 63 .\r\n","page_name":" 388 ","page_number":388},
  {"content":"\r\n\r\nبه دوزخ ، و آيا ممكن است كه عذاب جاودانى دوزخ سبك شمرده شود ؟\r\nوقتى انسان در رويارويى با شرك جدّى باشد معانى آن را مىشناسد ، و مهلكه‌هاى آن به بصيرت مىنگرد ، آيا بيرون شدن از ولايت امامان هدى و رفتن به سوى ولايت پيشوايان كفر و گمراهى شرك نيست ؟ يا پيروى از ستمگران يا حتى خاموشى گزيدن درباره آنها شركى بزرگ محسوب نمىشود ؟ اين چنين از امام صادق ( ع ) براى ما روايت كرده‌اند كه در تفسير اين آيه گفت : « كسانى كه به ايشان علم داده شده امامان هستند ، النّبأ - خبر : امامت است » . « 68 » [ 69 
  ] «  ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ  - هنگامى كه با يكديگر جدال مىكردند من خبرى از ساكنان عالم بالا نداشتم . » پروردگار ما را بر اهميّت توحيد تأكيد مىكند ، و اين كه محور گفت و گويى است كه در ميان ساكنان عالم بالا دور مىزده ، بدان گاه كه خدا نخستين انسان را آفريد ، و فرشتگان به دو سجده كردند ، و ابليس از سر خويشتن بزرگى آن سجود را رد كرد ، و سپس اين كه هدف آفرينش بشر ، و حكمت سجده كردن فرشتگان به دو همانا توحيد است . پس چگونه رواست كه دربارهء آن سهل انگارى شود ؟\r\n/ 398 [ 70 
  ] «  إِنْ يُوحى إِلَيَّ إِلَّا أَنَّما أَنَا نَذِيرٌ مُبِينٌ  - تنها از آن روى به من وحى مىشود كه بيم‌دهنده‌اى روشنگر هستم . » همانا نقش پيامبر ( ص ) همان بيم دادن و هشدار دادن به روشنى است ، و مسئوليّت او رساندن رسالت به مردم است چنان كه دقيقا هست ، و در اين نكته تمهيدى است براى گفت و گويى كه درس آينده در قضيه آدم و ابليس مطرح مىكند كه خود نمودار بخشى از عالم غيب است ، آن جا كه تسليم شدن به چيزى كه پيامبر در آن مورد مىگويد نياز به شناخت نقش پيامبر دارد ، بدين معنى كه گفت و گويى كه هنگام آفرينش انسان در ميان ساكنان عالم بالا بين فرشتگان و پروردگارشان\r\n\r\n\r\n","description":"","footnote":"\r\n( 68 ) - تفسير نور الثقلين ، ج 4 ، ص 469 .\r\n","page_name":" 389 ","page_number":389},
  {"content":"\r\n\r\n- سبحانه و تعالى - درگرفت در پيرامون حكمت آفرينش انسان بود كه در زمين فساد مىكند و خونها را مىريزد ، ولى پروردگار ما آن روز به آنان گفت : «  إِنِّي أَعْلَمُ ما لا تَعْلَمُونَ  - من آن دانم كه شما نمىدانيد » . « 69 » و از دانش خدا آن بود كه پيامبران را مبعوث مىكند ، و گروهى از مردم به ايشان ايمان مىآورند ، و در پرستش پروردگار خود پاكدلى مىورزند ، بر رغم توفانهاى شهوت و عوامل بازدارندهء خويشتن بزرگى و بىخبرى ، و فشارهاى سركشان و طاغوتان ، كه اين همه اين گروه را همان برگزيدگان مردم قرار مىدهد كه خدا به وجود ايشان بر فرشتگان مقرّب خود مباهات كرد و باليد .\r\nدر نصّهاى اسلامى چنين مىخوانيم : موضوعى كه نزد ساكنان عالم بالا در آن مناقشه مىشد كردارهاى نيكى بود كه مخلصان بشر بدان مبادرت مىكنند . از ابن عباس از پيامبر ( ص ) نقل است كه گفت : « پروردگارم مرا گفت : آيا مىدانى در عالم بالا دربارهء چه چيزى مناقشه مىكنند ؟ گفتم : نه ، گفت : در كفّاره‌ها و درجه‌ها گفت و گو كردند ، امّا كفّاره‌ها ، به تمامى رساندن وضو به اندامهاست ، و گام نهادن به نمازهاى جماعت ، و منتظر نمازى از پس نماز پيشين ماندن ، امّا درجات عبارت است از سلام آشكار دادن و خورانيدن طعام و نماز شب در حالى كه مردم در خوابند » . « 70 » / 399 روايتى دوم از پيامبر ( ص ) مىافزايد : « و ولايت من ولايت اهل بيت من تا مرگ » . « 71 » چون در سياق اين آيات بينديشيم بيگمان درمىيابيم كه بزرگترين هدفهاى آفرينش بشر همان يكتاپرستى و توحيد خداست ، و توحيد بنده نسبت به پروردگارش تحقق نمىيابد مگر به سر سپردن به ولايت خدا و ولايت كسى كه خدا درفش ولايت را براى او بسته و به دو سپرده ، و مردود شمردن نظيران و خداوارگانى كه به\r\n\r\n\r\n","description":"","footnote":"\r\n( 69 ) - البقرة / 30 .\r\n( 70 ) - نور الثقلين ، ج 4 ، ص 470 .\r\n( 71 ) - همان مأخذ .\r\n","page_name":" 390 ","page_number":390},
  {"content":"\r\n\r\nجاى خدا به پرستش گرفته شده‌اند . امّا نمازگزارى تنها بدون سرسپردگى به فرماندهى و رهبرى شرعى ، به راستى از جوهر عبادت و بندگى تهى است . آيا ديده‌اى كه طاغوتان و سركشان مانع نماز شوند ؟ هرگز . . . بلكه حتى بعضى از آنها را ديده‌اى كه به ساختن مسجدها مبادرت مىكنند ، و برپا شدن نماز بانبوهى در آن جا صورت مىگيرد ، ولى خود به ناحق در زمين بزرگ خويشتنى و تكبّر مىكنند ، آيا اين نمازشان شفيع آنها خواهد شد ؟ هرگز . . . زيرا آنها با خدا بر سر ربودن رداى شوكت او منازعه دارند و ولايت الهى را غصب مىكنند و مردم را فرا مىخوانند كه به جاى خدا آنان را بپرستند .\r\n/ 400\r\n\r\n[ سوره ص ( 38 ) : آيات 71 تا 88 
  ]\r\nإِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ ( 71 ) فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ ( 72 ) فَسَجَدَ الْمَلائِكَةُ كُلُّهُمْ أَجْمَعُونَ ( 73 ) إِلاَّ إِبْلِيسَ اسْتَكْبَرَ وَ كانَ مِنَ الْكافِرِينَ ( 74 ) قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ ( 75 )\r\nقالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ ( 76 ) قالَ فَاخْرُجْ مِنْها فَإِنَّكَ رَجِيمٌ ( 77 ) وَ إِنَّ عَلَيْكَ لَعْنَتِي إِلى يَوْمِ الدِّينِ ( 78 ) قالَ رَبِّ فَأَنْظِرْنِي إِلى يَوْمِ يُبْعَثُونَ ( 79 ) قالَ فَإِنَّكَ مِنَ الْمُنْظَرِينَ ( 80 )\r\nإِلى يَوْمِ الْوَقْتِ الْمَعْلُومِ ( 81 ) قالَ فَبِعِزَّتِكَ لَأُغْوِيَنَّهُمْ أَجْمَعِينَ ( 82 ) إِلاَّ عِبادَكَ مِنْهُمُ الْمُخْلَصِينَ ( 83 ) قالَ فَالْحَقُّ وَ الْحَقَّ أَقُولُ ( 84 ) لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ ( 85 )\r\nقُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ ( 86 ) إِنْ هُوَ إِلاَّ ذِكْرٌ لِلْعالَمِينَ ( 87 ) وَ لَتَعْلَمُنَّ نَبَأَهُ بَعْدَ حِينٍ ( 88 )\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nمعناى واژه‌ها\r\n77 [ رجيم 
  ] : راندهء تبعيد شده .\r\n/ 402\r\n\r\nهمهء فرشتگان سجده كردند\r\n\r\nرهنمودهايى از آيات :\r\nدر اين آخرين درس سوره و بنا به عادت قرآن ، روند مطلب بر موضوعى بنيادى كه در آن است تأكيد مىكند ، و اين تأكيد ضمن بيان آنچه ميان پروردگار جهانيان و فرشتگان و سپس ميان او و شيطان گذشت صورت مىگيرد و نتيجهء آن پرده برگرفتن از طبيعت انسان و اسبابى حقيقى است كه او را به پستى مىكشاند تا آن جا كه با آن كه خدا او را بر بسيارى از آفريدگان كرامت داده سرانجامش به بدترين سرنوشت منجرّ مىشود .\r\nدر آغاز اين سوره پروردگار ما بر نقش سلطه‌جويى و جدايى طلبى در گمراهى كافران تأكيد كرد ، آن جا كه به نيرويى ظاهرى كه دارند فريفته و مغرور مىشوند و بر حق بزرگى مىجويند و از فرمانبردارى خداى - عزّ و جلّ - سر مىپيچند ، در حالى كه در برابر آنها پيامبران ( عليهم السلام ) را مىيابيم كه با وجود درجه‌اى معنوى كه خدا به ايشان عطا كرده است ( يعنى پيامبرى ) و قدرت و ملكى كه به بعضى از ايشان داده است ، در بالاترين درجات توبه و بازگشت به درگاه پروردگار خويشند .\r\nدر پايان اين سورهء فرخنده خدا صورتى ديگر از اين مقابله و مقايسه را كه در / 403 ميان ساكنان عالم بالا گذشته براى ما بيان مىكند . باليدن به باطل نزد ابليس\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nنفرين شده است كه به عنصر و نژاد خود مىبالد ، و سرسپردن و گردن نهادن به خدا را در قضيّهء آدم در ميان تمام فرشتگان رد مىكند ، و اين نافرمانى را چنين توجيه مىكند و بهانه مىآورد كه او از آتش سموم آفريده شده برتر از آدم خاكى است ، پس چگونه به دو سجده كند ؟ ولى از نظر آن كه گويد برترى با خاك است چه استدلالى خواهد بود ؟ وانگهى اگر آن برترى را هم بپذيريم آيا اين امر مىتواند بهانهء نافرمانى نسبت به پروردگار جهانيان و برگزيدن سرانجام بد باشد ؟ ! به طبع هرگز . . . امّا ابليس باليدن به باطل را كه در نژادپرستى و عنصرگرايى نمودار است اختيار كرد ، و سپس رفت كه انسان را بفريبد و گمراه كند كه همراه او مشمول خشم خدا و دوزخ او باشد .\r\nدر صحنه‌اى ديگر از اين تصوير فرشتگان را مىبينيم كه با شكوه قدر و منزلتشان بر خاك مىافتند و به خاطر بندگى خدا و فرمانبردارى از او و سرسپردگى به آدم سجده مىكنند ، و قرآن ميان ايشان و بندگان مخلص خدا كه اجازه نمىدهند شيطان فريبشان دهد پيوندى ايجاد مىكند .\r\nاز آن جا كه سورهء « ص » در نفى خدايى فرشتگان و پيامبران با سورهء « الصّافّات » شبيه است ، اين سوره به بيان سجود فرشتگان به آدم ( ع ) منتهى مىشود ، آدمى كه از گل آفريده شده و در معرض فريب شيطان نيز قرار مىگيرد ، پس چگونه كسى كه به ديگرى سجده مىكند يا در معرض فريب شيطان قرار مىگيرد مىتواند « خدا » بوده باشد ؟ !\r\n\r\nشرح آيات :\r\n[ 71 
  ] هنگامى كه خداى تعالى آفرينش آدم را آغاز كرد فرشتگان را بر اين اراده آگاه ساخت .\r\n«  إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ  - پروردگارت به فرشتگان گفت : من بشرى از گل مىآفرينم . » خطاب در اين جا حتّى شامل ابليس هم مىشود ، زيرا به پاداش عبادتش\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nنسبت به خدا به مقام فرشتگان راه يافته بود ، پس فرشتگان او كه ( ابليس هم ) در شمول آنها مأمور به سجود مىشود اعتبارى هستند نه ذاتى ، و پيداست كه متعلّق گفته او : «  إِذْ قالَ رَبُّكَ  - چون پروردگارت گفت » همان گفتهء او در آيهء پيشين است كه فرمود : «  إِذْ يَخْتَصِمُونَ  - هنگامى كه با يكديگر جدال مىكردند » .\r\n/ 404 و از آن جا كه اصل آفرينش بشر از گل است روا نيست كه مردم بر يكديگر تفاخر كنند ، همان گونه كه روا نيست كسى به خود فخر كند ، آيا كسى كه اصل او گل باشد فخرى دارد ؟ ! گل در نزد ما نوع بشر از پست‌ترين عناصر و كم ارزش‌ترين و كم بهاترين آنهاست ، و مردم همه از گل آفريده شده‌اند پس روا نيست كه به جاى خدا يكديگر ، همچون پادشاهان را پروردگاران خود بگيرند ، و نيز روا نيست كه بر يكديگر رنگ خدايى زنند چنان كه نصارى با پسر مريم ( عليهما السلام ) كردند .\r\n[ 72 
  ] پروردگار ما فرشتگان را بدانچه آغاز كرده بود تنها از آن روى آگاه نساخت كه آگاهى تازه به اطّلاعاتشان بيفزايد بلكه براى آن بود كه به آنان بفرمايد به دو ( ع ) سجود كنند .\r\n«  فَإِذا سَوَّيْتُهُ وَ نَفَخْتُ فِيهِ مِنْ رُوحِي  - چون تمامش كردم و در آن از روح خود دميدم . » فرمان سجود پيوسته به حالت تمام شدن و دميدن روح در بشر است ، و اين بر حسب ظاهر كمال آفرينش است كه اين رسانندهء اين نكته است كه سجود فرشتگان ( كه ضمنا دلالت بر تسخير طبيعتى دارد كه فرشتگان بر آن گماشته شده‌اند ) « 72 » منوط به كمال انسان است ، پس هر چه بشر در مراتب علم و اراده و ايمان و تقوى فراتر رود به همان نسبت آفريدگان بيش و بيشتر رام او مىشوند . آيا ديدى كه چگونه خدا كوه‌ها و پرندگان را براى داود و باد را براى سليمان تسخير كرد و رامشان ساخت ؟\r\n\r\n\r\n","description":"","footnote":"\r\n( 72 ) - بنگر به تفسير سورهء بقره آيهء 34 .\r\n","page_name":" 394 ","page_number":394},
  {"content":"\r\n\r\nدميدن روح از خدا در انسان و پيش از سجود به دو ويژگى داشتن بشر را به امتيازاتى مىرساند كه در ديگر جانداران يافت نمىشود ، و پيداست كه روح در اين جا همان عقلى است كه پروردگار سبحان ما در آيه‌اى ديگر دربارهء آن گويد :\r\n«  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  - تو را از روح مىپرسند . بگو : روح جزئى از فرمان پروردگار من است » . « 73 » «  فَقَعُوا لَهُ ساجِدِينَ  - پس همه سجده‌اش كنيد . » و بدين سان پروردگار ما در زندگى بشر مبدأ سجود براى خدا از طريق سرسپردن و تسليم به جانشينان او / 405 در زمين بنيان نهاد ، و فرشتگان نيز كه از عزيزترين آفريدگان خدايند ايشان را سجده مىكنند زيرا خدا روح خود را در آدمى دميده و او را جانشين خويش در زمين ساخته است .\r\n[ 73 
  ] هنگامى كه خدا فرمان سجود به آدم را داد تمام فرشتگان پذيرفتند از سر ايمان به وجوب تسليم مطلق و بىچون و چرا به ذات او - عزّ و جلّ - و اين كه هر اجتهاد يا قياسى در برابر فرمان او باطل است و از صاحب خود رفع مسئوليّت نمىكند .\r\n«  فَسَجَدَ الْمَلائِكَةُ كُلُّهُمْ  - همهء فرشتگان سجده كردند . » كافى بود كه آيه به همين جا پايان يابد تا مراد را برساند ، ولى پروردگار ما براى تأكيد بدان مىافزايد و مىگويد :\r\n«  أَجْمَعُونَ  - به تمامى . » و به راستى كه عظمت فرشتگان در اين خضوع و فروتنى خود به خدا و به كسى بود كه فرمان خضوع نسبت به دو داده بود .\r\n[ 74 
  ] آن گاه پروردگار ما ابليس را از سجده گزاران جدا مىكند كه تكبّر ورزيد و غرور و بزرگى جويى بر او دست يافت و به نافرمانى پرداخت .\r\n«  إِلَّا إِبْلِيسَ اسْتَكْبَرَ وَ كانَ مِنَ الْكافِرِينَ  - مگر ابليس كه بزرگى\r\n\r\n\r\n","description":"","footnote":"\r\n( 73 ) - الإسراء / 85 .\r\n","page_name":" 395 ","page_number":395},
  {"content":"\r\n\r\nفروخت و از كافران شد . » ابليس سجده‌هايى دراز مدت به درگاه خدا مىكرد كه شايد بعضى از آنها چهار هزار سال طول مىكشيد ، و به خدا پيشنهاد كرد كه به جاى چند لحظه سجده به آدم سجده‌اى طولانى به درگاه خدا گزارد ، و خدا درخواست او را رد كرد ، چرا اين پيشنهاد ؟ و چرا آن رد ؟\r\nنخست : سجود به آدم به فرمان خدا - اين مشتى گل چسبناك كه ابليس او را تحقير مىكند - همان معيار سنجش فروتنى نسبت به خداست و تنها افتادن بر زمين به نام سجود براى خدا نيست ، شايد سجده‌گزار / 406 خويشتنيهاى خويش را مىستايد ، و آنچه مىكند از روى ريا باشد ، و جز خودخواهى او را نيفزايد .\r\nو بدين سان است كه ما بشر را نماز و روزه به صورت عام و كلّى سودى نمىرساند در حالى كه به كسانى كه خدا فرموده سرنسپاريم و تسليم جانشينان او در زمين نگرديم . و از اين روست كه ولايت قلّهء ديانت و ستون شريعت بزرگترين چيزى است كه در روز قيامت در ترازوى بنده قرار مىگيرد ، زيرا ولايت در حقيقت همان توحيد ناب است .\r\nدوم : چون ابليس به آدم سجده نكرد بزرگى فروش شناخته شد ، و به كافران ملحق گشت ، با آن كه به خدا ايمان داشت ، امّا ايمان او به درجهء توحيد نرسيده بود زيرا تا پيش از آن به شخص خود و به عنصر آتشين خويشتن ايمان مىورزيد ، از اين رو چنان ايمان و سجده‌هاى طولانيش سودى به دو نرسانيد .\r\n[ 75 
  ] پس پروردگار جهانيان از او پرسيد :\r\n«  قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ  - گفت : اى ابليس چه چيز تو را از سجده كردن در برابر آنچه من با دو دست خود آفريده‌ام منع كرد ؟ » مفسّران را در تفسير كلمهء « بيدىّ - به دو دست خود » تفسيرهاى بسيار است ، امّا تفسيرى كه - به نظر من - به روند مطلب نزديكتر است اين است كه مراد همانا قدرت است ، گرچه افزوده است « بيدىّ » زيرا خداى سبحان راست و\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nچپى ندارد يا چنان كه در حديث آمده : « هر دو دست او دست راست است » و در حديثى از امام رضا ( ع ) آمده است :\r\n« يعنى به قدرت خود و به قوّت خود » . « 74 » و تعبير دو دست كنايه از تمام قوت و قدرتى است كه از آفرينش آدم تجلّى كرد .\r\n«  أَسْتَكْبَرْتَ أَمْ كُنْتَ مِنَ الْعالِينَ  - آيا بزرگى فروختى يا مقامى ارجمند داشتى ؟ » آيا سبب آن بود كه تو فقط براى بزرگى فروشى و بىهيچ سبب واقعى تكبّر ورزيدى ، يا اين كه / 407 اكنون خود را شايستهء آن مىدانى كه سجود نكنى و فراتر از فرمان خدا باشى ؟\r\nبعضى گفته‌اند معنايش اين است كه : آيا اكنون بزرگى فروختى يا همواره از والايان بوده‌اى ؟\r\n[ 76 
  ] در واقع سجده نكردن ابليس به خاطر بزرگى فروشى او بود ، و گرنه جوهر او با آدم تفاوتى نداشت چه او هم آفريده‌اى مثل وى بود ، و آفريده را حقّ آن نيست كه فرمان آفريدگار را رد كند ، ولى ابليس خود را متمايز شمرد ، و سببش آن بود كه از مقياسهاى شيء ( ابژكتيف ) پيروى كرد نه از مقياسهاى ارزشى كه به برترى آتش بر گل منجر شد ، و به عنصر و ذات خود باليد ، و سجود به آدم و فرمانبردارى از خداى سبحان را رد كرد ، و اين دلالت بر بطلان قياس به طور عموم دارد ، زيرا ارزش هر چيز به خود آن چيز نيست بلكه به آن ارزش و اعتبارى است كه پروردگار به دو مىدهد ، پس نماز معراج مؤمن است از آن رو كه خدا چنانش قرار داده ، و حج جهاد ضعيفان ( از جنگ ) است زيرا خدا آن را چنين تشريع كرده ، و پيامبران جانشينان خدايند زيرا خدا رسالتهاى خود را بر عهدهء ايشان نهاده و آنان را پيشوايان و راهنمايان ساخته است .\r\n\r\n\r\n","description":"","footnote":"\r\n( 74 ) - نور الثقلين ، ج 4 ، ص 472 .\r\n","page_name":" 397 ","page_number":397},
  {"content":"\r\n\r\nتشريع خدا جز از سوى او شناخته نمىشود ، امّا بشر اگر بخواهد به قياس متوسّل شود به زودى در سطح مقياسهاى شيء ( ابژكتيف و سنجيدن چيزى با همان چيز يا چيزى مثل آن چيز ) فرو مىافتد ، اين ابليس است كه با وجود دانش و عبادتش به فروترين فرودها سقوط كرد ، و ندانست كه عظمت آفريدهء خدا همانا به فرمان خداست ، پس آتش به عنوان آتش جز آفريده‌اى نيست كه خدا آن را به فرمان خود آفريده ، و ويژگيها و خصوصياتى از گرمى و روشنايى را در آن متمركز ساخته است ، و اگر خدا بخواهد آن را معدوم مىكند يا گرمايش را از بين مىبرد ، بلكه ارزش آن به اعتبار فرمان خداست و اين همان سبب اصلى بطلان قياس در دين ، و نياز به پيامبران است .\r\n«  قالَ  - گفت : » و ابليس موضعگيرى منحرفانهء خود را توجيه و تعليل مىكند .\r\n/ 408 «  أَنَا خَيْرٌ مِنْهُ  - من از او بهترم . » پس او خود را از آدم ( ع ) برتر و بهتر مىداند ، نه به كردار نيك و فرمانبردارى و پرستش ناب بلكه به عنصر آتشى خود .\r\n«  خَلَقْتَنِي مِنْ نارٍ وَ خَلَقْتَهُ مِنْ طِينٍ  - مرا از آتش آفريده‌اى و او را از گل . » مهمّ در آفرينش خود آفريده نيست ، بلكه آن بها و منزلتى است كه پروردگار بدان عطا مىكند ، و تا وقتى كه پروردگار يكى است ارزش آفريدگان از لحاظ جوهرى يكى است ، و برترى آنها بر يكديگر بدان چيزى از مقياسهاى برترى است كه پروردگار آن را معيّن مىكند ، و ارزش هيچ كس نزد خدا به شخص او نيست ، بلكه به پرهيزگارى و كردار نيك اوست .\r\nدر نهج البلاغه آمده است :\r\n« سپاس خداى را كه لباس عزّت و بزرگى در پوشيد و آن دو را براى خود گزيد ، و بر ديگر آفريدگان ممنوع گردانيد . آن را خاصّ خود فرمود و بر ديگران حرام نمود . و آن لباس را برگزيد چون بزرگى او را مىسزيد . و آن كس را از بندگان لعنت\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nكرد كه آرزوى عزّت و بزرگى او را در سر پرورد . پس فرشتگان مقرّب خود را بدان بيازمود ، و بدين آزمايش فروتنان را از گردنكشان جدا فرمود . پس گفت خداى سبحان كه داناست بدانچه نهان است در دلها - اى همگان - و در پرده‌هاى غيب پنهان : «     إِنِّي خالِقٌ بَشَراً مِنْ طِينٍ فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ * فَسَجَدَ الْمَلائِكَةُ كُلُّهُمْ أَجْمَعُونَ إِلَّا إِبْلِيسَ     - همانا مىآفرينم آدمى از گل ، پس چون آن را راست و درست كردم ، و از روح خود در آن دميدم ، بيفتيد براى او سجده‌كنان * پس سجده كردند فرشتگان همگى ، جز شيطان » « 75 » كه رشك او را فراگرفت و به آفرينش خويش بر آدم نازيد و به اصل خود - كه آتش است - بر او غيرت ورزيد . پس دشمن خدا - شيطان - پيشواى غيرت ورزان است ، و پيشرو مستكبران ، پايهء عصبيّت را نهاد و بر سر لباس كبريايى با خدا درافتاد . رخت عزّت را در بر كرد ، و لباس خوارى را از تن برآورد . نمىبينيد چگونه خدايش به خاطر بزرگمنشى كوچك ساخت ، و به سبب بلند پروازى به فرودش انداخت ؟ در دنيا او را براند ، و براى وى در آخرت آتش افروخته آماده گرداند ، و اگر خدا مىخواست آدم را از نورى بيافريند كه فروغ آن ديده‌ها را بربايد ، و زيبايى آن بر خردها غالب آيد ، با بويى خوش چنان كه نفسها را تازه نمايد ، چنين مىكرد .\r\nگردنها برابر او خم بود و كار آزمايش بر فرشتگان آسان هم ، / 409 ليكن خداى سبحان آفريدگان خود را به پاره‌اى از آنچه اصل آن را نمىدانند ، مىآزمايد تا فرمانبردار از نافرمان پديد آيد و تا بزرگ منشى را از آنان بزدايد ، و تكبّر را از ايشان دور نمايد .\r\nپس ، از آنچه خدا به شيطان كرد پند گيريد ، كه كردار دراز مدّت او را باطل گرداند ، و كوشش فراوان او بىثمر ماند . او شش هزار سال با پرستش خدا زيست ، از ساليان دنيا يا آخرت - دانسته نيست - امّا با ساعتى كه تكبّر كرد خدايش از بهشت بيرون آورد ، و پس از ابليس ، كه ايمن بود كه خدا را چنان نافرمانى نكند ؟\r\nهرگز خدا انسانى را به بهشت در نياورد به كارى كه بدان كار ، فرشته‌اى را از\r\n\r\n\r\n","description":"","footnote":"\r\n( 75 ) - همين سورهء ص ، 71 ، 72 ، 73 .\r\n","page_name":" 399 ","page_number":399},
  {"content":"\r\n\r\nبهشت برون برد . فرمان خدا براى مردم آسمان و زمين يكى است ، و هيچ يك از آفريدگان خدا را در حلال شمردن چيزى كه حرام دانسته ، رخصتى نيست » . « 76 » كجروى ابليس به جبر از سوى خدا نبود بلكه به اختيار شخص ابليس بود ، و از گفت و گويى كه ميان خدا و او گذشته آشكار مىشود كه خداى تعالى خواسته او را هدايت كند و در اين باب به دو بيشتر سخن گفته است ، و اين در قرآن و رسالتهاى ديگر الهى اساس و پايه است ، زيرا فلسفه‌هاى قديم و جديد همه به جبر معتقدند ، و اين كه شرّ از جانب خداست - بس منزه و والاتر از آن چيزى است كه اينان توصيفش كنند - يا از سوى خدايى كه در رأى با او مخالف است ، ولى در قدرت مساوى است ، و اين دوگانه شناسى بدين يا بدان صورت ، در تمام فلسفه‌ها چون فلسفهء كمونيسم كه معتقد به دوگانگى حتميّت تاريخى ( جبر تاريخ ) است يا فلسفهء فرويد كه معتقد به دوگانگى جنسيّت است و ديگران وجود دارد . اين عقيدهء منحرف فلسفى به بسيارى از كتابهاى اديان راه يافته است ولى اين آيات و بسيارى آيات ديگر كه در اين موضوع با آنها برخورد مىكند روشن مىسازد كه ابليس در چارچوب قضا و قدر خدا آزاد بود ، پس او قادر نبود در برابر ارادهء الهى ايستادگى كند در صورتى كه خدا چنان مىخواست ، ولى از سوى ديگر تأكيد مىكند كه خداى تعالى او را مجبور به نافرمانى و گمراهى نكرد ، بلكه به دو مهلت داد و در اين امر براى اقامهء دليل با او به گفت و گو پرداخت شايد او را به حق راهى نمايد .\r\n[ 77 - 78 
  ] چون شيطان رد كرد و بر نافرمانى خود و نازيدن باطل به عنصريّت خويش پاى فشرد ، خدا او را از شمول رحمت خود دور راند و اعتبارى را كه پيش از آن به دو عطا كرده بود از او باز پس گرفت .\r\n/ 410 «  قالَ فَاخْرُجْ مِنْها فَإِنَّكَ رَجِيمٌ  - گفت : از اين جا بيرون شو كه تو مطرودى . » و رجيم همان مطرود است كه اميدى به بازگشت او نباشد ، و شايد اندك\r\n\r\n\r\n","description":"","footnote":"\r\n( 76 ) - نهج البلاغة ، خ 191 ، ص 285 ؛ ترجمهء دكتر شهيدى ، خطبه 192 ، ص 210 - 211 .\r\n","page_name":" 400 ","page_number":400},
  {"content":"\r\n\r\nاحتمالى به بازگشت ابليس به حقّ ، هنگامى كه خدا او را از شمول رحمت خود بيرون كرد ، بوده است ، و خدا مهلتى بيش از آنچه به دو داده بود به وى بخشيده باشد .\r\nدر قرآن آيه‌اى است كه اشاره به حكمتى الهى دارد كه پيشتر ياد شد .\r\nخداى تعالى در مورد گفت و گوى خود دربارهء نافرمانى ابليس نسبت به خويش گويد : «  وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ  - و آن گاه كه به فرشتگان گفتيم كه آدم را سجده كنيد ، همه سجده كردند جز ابليس كه از جن بود و از فرمان پروردگارش سر بتافت » . « 77 » اين آيه اشاره مىكند كه او جنّ بود ولى توانست با عبادت و كوشش خود - چنان كه در روايت است - به مقام فرشتگان برسد ، سپس به پست شدن و سير نزولى او اشاره مىكند كه سببش نافرمانى نسبت به خداست ، و تأكيد آيه بر جنّ بودن او به منظور تأكيد آزادى و اختيار اوست ، و اين كه چگونه با كردار خود به مقام فرشتگان بالا رفت و سپس به سبب انتخاب بد خود سقوط كرد .\r\nاين آيه از سورهء « ص » و آيهء پس از آن گوشه‌اى از مجازاتهايى را كه خدا بر ابليس واجب ساخته بيان مىكند كه عبارت است از :\r\nنخست : بازگرفتن مزايا و اعتبارهايى كه به وسيلهء عبادت به دست او آمده بود ، همچون ورود او به بهشت ، و محسوب شدنش در شمار فرشتگان ، و شمول رحمت خاص خدا به او .\r\nدوم : رانده شدن و رجم او از جانب خدا ، و « رجم » همان راندنى است كه پس از آن راهى براى بازگشت ندارد - چنان كه پيش از اين گذشت - پس او دور رانده شده از ديگر آفريدگان است ، و معنى اين سخن آن است كه آنها با او همكارى نكنند ، و اين حقيقتى است علمى كه قرآن آن را با عباراتى بسيار ساده شرح مىدهد كه كودك با تميز نيز آن را مىفهمد ، زيرا هدف آيات همان هدايت\r\n\r\n\r\n","description":"","footnote":"\r\n( 77 ) - الكهف / 50 .\r\n","page_name":" 401 ","page_number":401},
  {"content":"\r\n\r\nانسان به حقّ است كه با عبارات قلمبهء دشوار تحقق نمىيابد / 411 و اگر آن عبارات را در قرآن به كار مىگرفت مخصوص به طبقه‌اى معيّن مىشد ، و اين حقيقت علمى در اين نمودار مىشود كه جهان آفريدگان با حق همكارى و تعاون دارد ، امّا شرّ و باطل همانا موارد نادر و استثنايى و جدا شدن از خط سير آن است ، وقتى ابليس - كه رمز و مظهر شرك است - با رجم رانده شد هيچ يك از آفريدگان آسمان و زمين و ميان آن دو با او نبود . همانا اصل در آفريدگان خير است نه شرّ ، و كسى كه از ابليس فرمان مىبرد در واقع از عنصرى ضعيف فرمان مىبرد ، و قرآن بدين حقيقت تصريح مىكند ، آن جا كه گويد : «  الَّذِينَ آمَنُوا يُقاتِلُونَ فِي سَبِيلِ اللَّهِ وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً  - آنان كه ايمان آورده‌اند ، در راه خدا مىجنگند ، و آنان كه كافر شده‌اند در راه شيطان . پس با هواداران شيطان قتال كنيد كه مكر شيطان ناچيز است » ، « 78 » و از اين خاستگاه است كه حتمى بودن پيروزمندى مؤمنان راستين بر دشمنانشان آمده است ، و از همين رو است كه نيز پروردگار ما در آغاز اين سوره گويد : «  بَلِ الَّذِينَ كَفَرُوا فِي عِزَّةٍ وَ شِقاقٍ  - كافران هم چنان در سركشى و خلافند » ، « 79 » و ما آن را تفسير كرديم كه آنان كه با جهت حركت هستى مخالفت مىكنند همان كافرانند كه از سرشت و فطرت خويش منحرف شده‌اند و همانها هلاك شوندگانند ، و خدا در اين سوره آنها را از چنان سرانجامى بر حذر داشته است ، و گويد : «  كَمْ أَهْلَكْنا مِنْ قَبْلِهِمْ مِنْ قَرْنٍ فَنادَوْا وَ لاتَ حِينَ مَناصٍ  - چه بسا مردمى را كه پيش از آنها به هلاكت رسانيديم . آنان فرياد برمىآوردند ولى گريزگاهى نبود » . « 80 » هم چنان مخالفت طبيعت را با مسير حركت آنها و شكست حتمى آنها را بدين گفتهء خود تأكيد كرده است كه : «   أَمْ لَهُمْ مُلْكُ السَّماواتِ وَ الْأَرْضِ وَ ما بَيْنَهُما فَلْيَرْتَقُوا فِي الْأَسْبابِ * جُنْدٌ ما هُنالِكَ مَهْزُومٌ مِنَ الْأَحْزابِ   - يا فرمانروايى\r\n\r\n\r\n","description":"","footnote":"\r\n( 78 ) - النساء / 76 .\r\n( 79 ) - همين سورهء ( ص ) / 2 .\r\n( 80 ) - همين سورهء ( ص ) / 3 .\r\n","page_name":" 402 ","page_number":402},
  {"content":"\r\n\r\nآسمانها و زمين و هر چه ميان آن دو هست ، از آن آنهاست ؟ پس با نردبانهايى خود را به آسمان كشند * آن جا لشكرى است ناچيز چند گروه شكست خوردهء به هزيمت رفته » . « 81 » سوّم : الحاق لعنت به او تا روز قيامت از جانب خداى سبحان ، و لعنت تعبيرى از ناخرسندى نسبت به شخص لعنت شده و كردار اوست .\r\nاين لعنت در درجه نخست به معنى شرعى نبودن كارهاى ابليس و پيروان اوست هر چند كه موقتا بنا بر طبع حجمهايى بزرگ و غول‌آسا داشته باشد ، و در درجهء دوم : پيگرد شيطان و پيروان او به عذاب و خوارى ، و باطل كردن كار .\r\n/ 412 «  وَ إِنَّ عَلَيْكَ لَعْنَتِي إِلى يَوْمِ الدِّينِ  - و تا روز قيامت لعنت من بر توست . » در روز قيامت حكم تنها براى ارزشهاست ، و در آن روز تمام سلطه‌ها و حكمرواييهاى ديگر به ارادهء خدا پايان مىيابد ، و آن جا حكم به عذاب ابليس مىشود و لعنت بر او با وسيعترين معانى خود جلوه مىنمايد .\r\n[ 79 
  ] وقتى اعمال ( و عبادات پيشين ) ابليس باطل گشت و لعنتها او را فرو گرفت ، درخواستى به خدا عرضه داشت .\r\n«  قالَ رَبِّ  - گفت : اى پروردگار من . » حال كه آخرت را باخته‌ام و اعمال گذشته‌ام باطل شده است ، «  فَأَنْظِرْنِي إِلى يَوْمِ يُبْعَثُونَ  - مرا تا روزى كه ( مردم ) از نو زنده شوند مهلت ده . » شايد وى در برابر اعمال و عبادتهاى خود كه انجام داده بود از خدا درخواست كرد كه عمرش را طولانى كند و تا روز قيامت به دو مهلت دهد .\r\n[ 80 - 81 
  ] پس خدا درخواست او را اجابت كرد امّا موعدى معين برايش معلوم نساخت .\r\n\r\n\r\n","description":"","footnote":"\r\n( 81 ) - همين سورهء ( ص ) / 10 - 11 .\r\n","page_name":" 403 ","page_number":403},
  {"content":"\r\n\r\n«   قالَ فَإِنَّكَ مِنَ الْمُنْظَرِينَ * إِلى يَوْمِ الْوَقْتِ الْمَعْلُومِ   - گفت : تو از مهلت يافتگانى * تا آن روز معيّن معلوم . » آراء مفسران در پيرامون مدّت معيّن مختلف است كه به دو گفتهء اصلى خلاصه مىشود :\r\nنخست : مهلت ابليس تا روز قيامت ادامه مىيابد .\r\nدوم : ابليس تا روز ظهور حضرت حجّت ( عج ) مهلت دارد .\r\nچه بسا كه خدا ابليس را از آن رو به ساعتى معيّن براى مهلتى كه به دو داد آگاه نساخت كه از او سلب اطمينان كند ، و شايد حكمتى ديگر در تعيين نكردن موعدى مشخّص براى پايان ابليس از طرف پروردگار وجود داشته باشد / 413 كه در بخشيدن قدرت ستيزهء با شرّ و كندن ريشه آن براى بشر متجلّى مىشود ، كه خدا امكان چيرگى نهايى بر ابليس را در روزى معلوم به بشر مىدهد ، و شايد اين حكمت همزمان باشد با ظهور امام حجت ( ع ) و ظهور حق بر دستهاى او - به اذن خدا - كه او نيز به نوبهء خود در بخشى از آن حق گسترى بر ارادهء اهل حق تكيه مىكند ، و خدا داناست .\r\n[ 82 - 83 
  ] در اين هنگام شيطان لعين سخت خشمناك شد و به عزّت خدا سوگند خورد كه فرزندان آدم را گمراه كند ، و وقتى به عزّت و چيرگى پروردگار سوگند مىخورد اين خود دليل بر آن است كه نافرمانى او به سبب جهل به عظمت و قدرت خداى تعالى نبوده ، بلكه از روى هشيارى و عناد بدان دست زده است .\r\n«   قالَ فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ   - گفت : به عزّت تو سوگند كه همگان را گمراه كنم * مگر آنها كه از بندگان مخلص تو باشند . » مردم در برابر فريب شيطان بر سه دسته‌اند : از جمله كسانى كه شيطان بر آنها احاطه دارد و در هر چيزى به دو پاسخ مثبت مىدهند و آنها همان مشركان و كافرانند ، دسته‌اى ديگر كسانى هستند كه مسير حركت كلى آنها در زندگى درست است ولى به دو سر فرود مىآورند ، و پاره‌اى اوقات در برابر او ضعف نشان مىدهند ، و\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nآنها صاحبان درجات عادى ايمانند ، و دستهء ديگر كسانى هستند كه شيطان هرگز نمىتواند آنان را منحرف سازد و ايشان مخلصانند كه در ايمان ناب و محض به سر مىبرند همچون انبياء و اولياء ، و چيزى كه وابستگى انسان را به هر يك از دسته‌ها مشخّص مىكند همان ميزان و دامنهء ايمان و عمل و ارادهء اوست ، و اين استثنا از جانب ابليس اعترافى واضح به ارادهء انسان ، و درهم شكستن تمام جبرها و حتمىهاى پندارى است ، زيرا با وجود فشارهاى شيطان و فريبهاى او انسان مىتواند در برابر آنها پايدارى ورزد و به ارادهء خود آنها را مغلوب و مقهور سازد .\r\nاين انديشهء مركزى در دو سورهء « ص و الصّافّات » است ، چه هر دو سوره تأكيد مىكنند كه : از ميان بندگان خدا ، بندگانى كه از تمام پيوندهاى مادّى و شرك‌آميز خالصانه براى خدا گسسته‌اند ، شيطان را بر آنان راهى و دستى نيست .\r\n[ 84 - 85 
  ] در برابر سوگند ابليس دائر بر گمراه كردن بندگان ، خدا بر خود عهدى قاطع نهاد / 414 كه او و پيروانش را به جهنم افكند و دوزخ را از آنها آكنده سازد .\r\n«  قالَ فَالْحَقُّ  - گفت : حق است ، » اين كه پاداش حقّ است اوّلا : براى آن كه اساس سنّت پاداش عادلانه با سنتهاى خدا در حكمت آفرينش هماهنگى دارد و ثانيا : براى آن كه واقعيّتى است شدنى كه ترديدى در آن نيست .\r\nآن گاه اين تعهّد را با جمله‌اى تأكيدى مؤكّد ساخت ، و گفت :\r\n«  وَ الْحَقَّ أَقُولُ  - و آنچه مىگويم راست و حقّ است . » بلى . سخن پروردگار تعبيرى است دقيق از حقايق آفرينش بدون كمترين اختلاف .\r\n«  لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ  - كه جهنّم را از تو و از همهء پيروانت پر كنم . » اين آيه بدان معنى نيست كه خدا بندگان را به جبر به دوزخ مىافكند ، بلكه آنهايند كه خود راه باطلى را كه منجر بدان نتيجه مىشود اختيار و انتخاب مىكنند ، و اين كه خدا اشاره به فزونى كسانى كرده است كه وارد دوزخ مىشوند به\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nسبب علم اوست كه بر آينده احاطه‌اى تامّ و تمام دارد ، و در قرآن آيات شبيه اين آيه تكرار شده است ، و با وجود اين بسيارى از ما اين اتّهام را از شخص خود دور مىداند و معتقد است كه دوزخ براى ديگران آفريده شده ، در حالى كه خدا بر انباشتن دوزخ از نافرمانان تأكيد مىكند تا ما دستخوش غرور و خود پسندى به ايمان و اعمال خويش نشويم كه بدان سبب متوقف گرديم يا در انجام دادن كارهاى شايسته و صالحات سستى ورزيم ، و براى اين كه تا زنده‌ايم كمال سعى و كوشش خود را براى نجات خويشتن از دوزخ به انگيزه بيم از خوارى و عذاب روز قيامت به كار بريم ، و در تفسير اين آيهء كريم كه گويد : «  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا  - و هيچ يك از شما نيست كه وارد جهنّم نشود ، و اين حكمى است حتمى از جانب پروردگار تو » . « 82 » از امامان هدى ( ع ) آمده است كه تمام بندگان به روى پل صراط كه خدا بر فراز جهنم نصب كرده مىروند ، و جز مخلصان از آن نمىگذرند ، امّا آنان كه غرقه در كفر و شرك بوده‌اند جاودانه در دوزخ مىمانند ، / 415 و آنان كه پاره‌اى نافرمانيها و گناهان داشته‌اند ، مدّتى در دوزخ مىمانند تا با كشيدن عذاب در آن پاك شوند ، و هر كس به اندازهء انحراف خود در آن درنگ مىكند .\r\nاگر به جستجوى سببهايى كه انسان را به دوزخ مىكشاند برآييم مىبينيم كه سببهاى آن بسيار زياد است و بر ماست كه كاملا و سخت بيدار و هشيار باشيم تا از آنها بپرهيزيم و بدان وسيله از آتش دوزخ بر كنار مانيم .\r\n[ 86 
  ] نكتهء در خور ملاحظه در اين سورهء مبارك و بويژه هنگام سخن گفتن از داستان ابليس ، و همچنين در بسيارى موارد قرآن تكرار ابتدا كردن بيان با فعل امر « قل - بگو » است كه شايد به سببهاى زير باشد :\r\nيكم : براى اين كه به ما تأكيد كند كه قرآن از سوى پيامبر نيست ، بلكه پيامبر واسطه‌اى ميان خدا و بندگان اوست ، و وظيفهء او دربارهء آيات منحصر به خواندن آنها بر مردم است ، پس او نه مفترى است و نه خداوارى ، بلكه او رساننده و\r\n\r\n\r\n","description":"","footnote":"\r\n( 82 ) - مريم / 71 .\r\n","page_name":" 406 ","page_number":406},
  {"content":"\r\n\r\nابلاغ كننده پيامهاى پروردگار خويش است .\r\nدوم : اين روش بيشتر در گفتگو از چيزهاى غيبى چون داستان سجود به آدم ( ع ) كه در اين سوره آمده ، به كار مىرود ، و اين براى آن است كه مردم معتقد نشوند كه اين مطالب نوعى از پندار و خرافه يا تنها تصوّرات انسانى همانند آنها با علمى محدود است ، و در نتيجه آن را تصديق نكنند .\r\nنيز از اين رو است كه به فرمان خدا ، مقدّم بر گفتهء پيامبر ، آن جا كه خواسته است از آنچه نزد ساكنان عالم بالا گذشته گفت و گو كند آمده است «  ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ  - هنگامى كه با يكديگر جدال مىكردند من خبرى از ساكنان عالم بالا نداشتم » . « 83 » سپس تأكيد كرده كه آنچه براى شما از غيب خواهم گفت همه از جانب خداست «  إِنْ يُوحى إِلَيَّ  - به من وحى مىشود » . « 84 » آن گاه به سخن گفتن از غيب آغاز مىكند و - تقريبا - در ابتداى هر آيه‌اى آن را متضمّن بر چيزى مىكند كه دلالت بر نزول آن از جانب خدا دارد كه همان فعل « قل - بگو » است .\r\nسوّم : فرمان دادن به اعلان چيزى با صيغهء ( قل - بگو ) تأكيد كننده‌تر از بيان آن براى آگاهى است . آيا نمىبينى كه گفتهء خدا سبحان كه : «   قُلْ هُوَ اللَّهُ أَحَدٌ   - بگو : اوست خداى يكتا » « 85 » تأكيدى بيشتر از اين گفته دارد كه : « هو اللَّه احد » - او خداى يكتاست » براى اين كه كسى كه چيزى را مىداند خود را مكلّف بدان نمىشمارد كه در پى آن برود يا آن را به ديگران ابلاغ كند ، / 416 به خلاف اين اگر به او گفته شود « قل - بگو » در مىيابد كه علاوه بر بيان و دعوت ديگران بدان خود نيز بدانچه مىگويد ملتزم باشد .\r\nو چنين است كه مىبينيم قرآن در اين جا به پيامبر امر مىكند كه اعلان كند دعوت او از طمعهاى مادّى مجرّد و به دور است و او از مردم مزدى براى اين\r\n\r\n\r\n","description":"","footnote":"\r\n( 83 ) - همين سورهء ( ص ) / 69 .\r\n( 84 ) - همين سورهء ( ص ) / صدر آيهء 70 .\r\n( 85 ) - الإخلاص / 1 .\r\n","page_name":" 407 ","page_number":407},
  {"content":"\r\n\r\nكار نمىخواهد .\r\n«  قُلْ ما أَسْئَلُكُمْ عَلَيْهِ مِنْ أَجْرٍ  - بگو من از شما مزدى بر اين نمىطلبم ، » بلكه آنها را به حق دعوت مىكنم ، و اين اعلان شخصيّت پيامبر را منعكس مىسازد كه به صدق او گواهى مىدهد ، هم چنان كه التزامى ادبى در برابر مردم به مطالبه نكردن مزد شمرده مىشود . آن گاه به دو امر مىكند كه بارزترين صفات نيكوى خود را بيان كند و گويد :\r\n«  وَ ما أَنَا مِنَ الْمُتَكَلِّفِينَ  - و از آنان نيستم كه به دروغ چيزى بر خود مىبندند . » و چرا صاحب حق كه حامل پيام و رسالتى براى مردم است كه با سرشت و فطرتشان سازگار است و عقلشان آن را تأييد مىكند ، به دروغ چيزى بر خود بندد ؟\r\nرسالتى كه تمام سنّتها و قوانين زندگى تأييد مىكند كه رسالت پروردگار جهانيان است . بلى . آن كه نياز به تكلّف و به خود بستن چيزى را دارد همان صاحب باطل است ، زيرا چيزى كه مىآورد جز مستثنياتى نيست كه آنچه در زندگى وجود دارد آن را رد مىكند ، و نفوس به سرشت خود از پذيرفتنش خوددارى مىورزند ، و براى آن كه مردم را بفريبد ناگزير است به تكلّف پردازد و چيزها بر خود ببندد ، و به روشهاى پيچ در پيچ متوسّل شود . به عنوان مثال اين وضع ، شخص دروغگوست ، زيرا او كه مىخواهد از چيزى غير واقعى سخن گويد كه مردم آن را باور نمىكنند ، ناچار مىشود سخنش را به آرايشهاى كلام بيارايد ، و با سوگندهاى پى در پى تقويت كند ، امّا راستگو در سخن خود بسيار واضح و در نفس خود مطمئن و آسوده خاطر است .\r\nزندگى پيامبر گواه هماهنگى او با حقايق با سرشتى پاك ، و صراحتى رسا ، و بينشى نافذ است ، وى امر پروردگارش را به شتاب نمىخواهد ، و حكمى را كه خدا بيانى قرآنى بر آن نفرستاده بر خود نمىبندد و جعل نمىكند ، و خدا را بر چيزى كه مردم هنوز به سطح ادراكش نرسيده‌اند مجبور نمىكند ، و حق و تسلّط كسى را از او نمىربايد ، و بىتابى نمىكند ، و نمىهراسد ، و انحصار طلبى\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nنمىورزد ، و ظاهرسازى نمىكند ، و غلّ و غش به كار نمىبرد ، و جز حق آشكار / 417 و رأى روشن و واضح را نمىطلبد .\r\nدر متون اسلامى بيانى براى صفات متكلّفان آمده است . از امام صادق ( ع ) مروى است كه گفت :\r\n« متكلّف خطا مىكند گرچه درست برود ( يعنى اگر در غايت و محتواى كلام خود بر صواب باشد در روش خود خطا كار است يا بر عكس ) و متكلّف در پايان كار خود جز خوارى را به دست نياورد و در زمان حال جز رنج و دشوارى و بدبختى را جلب نكند ( زيرا او بر خلاف سنّت زندگى حركت مىكند ) و متكلّف ظاهرش ريا و باطنش نفاق است ، و اين دو ( كردار ناپسند ) دو بالى هستند كه متكلّف با آنها پرواز مىكند ، و خلاصه تكلّف از اخلاق صالحان ، و شعار پرهيزگاران نيست ، و متكلّف در هر مورد همان است كه خداى تعالى به پيامبر خود گفت ( و حضرتش اين آيه را تلاوت كرد : . . .  وَ ما أَنَا مِنَ الْمُتَكَلِّفِينَ  ) » . « 86 » و رسول اكرم ( ص ) گفت :\r\n« متكلّف را سه نشانه است . با آن كه فراتر از اوست منازعه مىكند ، و به دنبال چيزى مىرود كه بدان نمىرسد ، و چيزى مىگويد كه نمىداند » . « 87 » و از امير المؤمنين ( ع ) مروى است كه گفت :\r\n« مسلمانان به پيامبر خدا ( ص ) گفتند : اى پيامبر اگر كسانى را كه بر آنان دستى داشتى به اكراه به اسلام در مىآوردى بيگمان تعداد ما افزون مىشد و در برابر دشمن خود تقويت مىشديم . پيامبر خدا ( ص ) گفت : من آن نيستم كه بدعتى را به خداى - عزّ و جلّ - عرضه كنم كه در آن باره با من چيزى نگفته است ، و من از متكلّفان نيستم » .\r\n/ 418 [ 87 
  ] رسالت از پيامبرى كه مردم را بدان دعوت مىكند شناخته مىشود ،\r\n\r\n\r\n","description":"","footnote":"\r\n( 86 ) - نور الثقلين ، ج 4 ، ص 473 .\r\n( 87 ) - همان مأخذ .\r\n","page_name":" 409 ","page_number":409},
  {"content":"\r\n\r\nپس پيامبر راستگويى است امين كه مزدى نمىطلبد و چيزى را از خود نمىسازد ، و همچنين رسالت به محتواى خود شناخته مىشود هم چنان كه پيامبر به مانند چنان رسالتى شناخته شود .\r\nاز برجسته‌ترين نشانه‌هاى راستى رسالت اسلام جهانى بودن آن است كه از مرزها و ناحيه‌ها مىگذرد تا از آن همه مردم باشد ، پس اسلام نه عشايرى است ، و نه نژادى ، و نه قومى ، و نه طبقاتى ، و نه قارّه‌اى ، و نه . . . ، بلى . آنچه از نزد پروردگار جهانيان بيايد براى تمام جهانيان است ، اما آنچه برانگيخته از فكر انسان محدود باشد به حدود همان انسان محدود مىشود .\r\n«  إِنْ هُوَ إِلَّا ذِكْرٌ لِلْعالَمِينَ  - و اين جز اندرزى براى مردم جهان نيست . » و فطرت انسان در هر مكان و زمان يكى است ، و قرآن به اين فطرت اشاره مىكند كه خصوصيّتش تسليم شدن و اعتقاد داشتن به حقايقى است كه فطرت شامل آنهاست ، و اين امر از طريق يادآورى صورت مىگيرد .\r\n[ 88 
  ] و اگر بشر به ياد نياورد و آنچه را قرآن آورده است تصديق نكند پس بيگمان فطرت او نابود شده و عقلش از كار افتاده است ، و هر آينه درستى اين رسالت پس از مرگ بر او كشف مىشود ، يا در زندگى هنگام تجلّى اعظم براى او آشكار مىگردد .\r\n«  وَ لَتَعْلَمُنَّ نَبَأَهُ بَعْدَ حِينٍ  - و هر آينه تو بعد از اين از خبرش آگاه خواهى شد . » اين هشدار نهفته كافى است كه انسان را از عواقب تكذيب نسبت به حق ، و پىسپارى در كجراهه و نافرمانى هراسان سازد ، و به تصديق رسالت ، و دست كشيدن از همپايى با بىخبرى و گمراهى هدايت كند .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n/ 419\r\n\r\nسورهء زمر\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n/ 421 سورهء زمر\r\n\r\nفضيلت سوره :\r\nاز ابى عبد اللَّه الصادق ( ع ) نقل است كه گفت :\r\n« هر كس سورهء زمر را آهسته بخواند ، خدا شرف دنيا و آخرت را به دو عطا كند ، و بىمال و عشيره او را مسلّط سازد ، چنان كه هر كه او را ببيند از او پروا كند ، و پيكرش را بر آتش دوزخ حرام سازد ، و در بهشت براى او هزار شهر بنا كند ، در هر شهرى هزار كاخ و در هر كاخى هزار زن سپيد اندام ، و همراه با آن او را دو چشمهء جوشان همواره روان ، و دو چشمهء سبز با فيضان ، و حورانى در خيمه‌ها مستوران ، و باغهاى داراى درختان ، و از هر ميوه‌اى دو گونه در آن » .\r\n( نور الثقلين ، ج 1 ، ص 474 ) و از پيامبر ( ص ) مروى است كه گفت :\r\n« هر كس اين سوره را بخواند نبىّ و صدّيقى نباشد كه بر او درود نگويد و برايش آمرزش نطلبد ، و هر كس آن را بنويسد و بر خود آويزد يا در بستر خود نهد ، هر كه بر او وارد شود تا از نزدش بيرون رود ، بر او به خير ثنا گويد و سپاسش دارد و هم چنان شكرگزار او باشند ، و همواره به لطف و عطوفت خداى عزّ و جلّ چنان بمانند » .\r\n( تفسير البرهان ، ج 4 ، ص 67 )\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n/ 423\r\n\r\nزمينهء كلّى سوره\r\nاز مردم كسانى هستند كه از برترى پيامبران و اولياء بر ديگران به عزم و پرهيزگارى و علم و اجتهاد مبهوت و حيران مىشوند ، و از آن رو مىپندارند كه ايشان پسران خدايند ، و بدين سان به اتّكاء شفاعت ايشان گناهان در نظرشان سبك و ناچيز مىآيند .\r\nسورهء الزّمر به مخالفت با اين باور فاسد مىپردازد تا صورت توحيد ناب و پاك را براى ما كامل سازد ، پس از آن كه سورهء الصّافات عقيدهء فاسدى را كه مىپنداشت فرشتگان پسران خدايند ، و سورهء ( ص ) خدايان دروغين سلطه و ثروت را درهم كوفتند .\r\nاز آن جا كه محور ديگر عقايد فاسد كوشش براى گريز از مسئوليّتهاست ، اين سوره آن موضوع را نيز با حجتهايى استوار بررسى و درمان مىكند و چون صاعقه‌هايى سخت ژرفناى ضمير را مىلرزاند .\r\nسورة الزمر / 424\r\n\r\n[ سوره الزمر ( 39 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nتَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ( 1 ) إِنَّا أَنْزَلْنا إِلَيْكَ الْكِتابَ بِالْحَقِّ فَاعْبُدِ اللَّهَ مُخْلِصاً لَهُ الدِّينَ ( 2 ) أَلا لِلَّهِ الدِّينُ الْخالِصُ وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلاَّ لِيُقَرِّبُونا إِلَى اللَّهِ زُلْفى إِنَّ اللَّهَ يَحْكُمُ بَيْنَهُمْ\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nفِي ما هُمْ فِيهِ يَخْتَلِفُونَ إِنَّ اللَّهَ لا يَهْدِي مَنْ هُوَ كاذِبٌ كَفَّارٌ ( 3 ) لَوْ أَرادَ اللَّهُ أَنْ يَتَّخِذَ وَلَداً لاصْطَفى مِمَّا يَخْلُقُ ما يَشاءُ سُبْحانَهُ هُوَ اللَّهُ الْواحِدُ الْقَهَّارُ ( 4 )\r\nخَلَقَ السَّماواتِ وَ الْأَرْضَ بِالْحَقِّ يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى أَلا هُوَ الْعَزِيزُ الْغَفَّارُ ( 5 ) خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ يَخْلُقُكُمْ فِي بُطُونِ أُمَّهاتِكُمْ خَلْقاً مِنْ بَعْدِ خَلْقٍ فِي ظُلُماتٍ ثَلاثٍ ذلِكُمُ اللَّهُ رَبُّكُمْ لَهُ الْمُلْكُ لا إِلهَ إِلاَّ هُوَ فَأَنَّى تُصْرَفُونَ ( 6 )\r\n\r\nمعناى واژه‌ها\r\n5 [ يكوّر 
  ] : تشبيه به چيزى كه بر چيزى مىپيچد و آن را مىپوشاند ، پس چون شب بيايد بدان مىماند كه به روز پيچيده و آن را پوشانده است .\r\n/ 426\r\n\r\nآگاه باش كه دين خالص از آن خداست\r\n\r\nرهنمودهايى از آيات :\r\nپس از آن كه قرآن نظرهاى ما را به خود متوجّه مىسازد ، و تأكيد مىكند كه\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nفرو فرستادهء پروردگار پيروزمند حكيم است ، روند مطلب به موضوع اصلى اين سوره معطوف مىگردد .\r\n( و درس نخستين بنا بر عادت به مهمترين موضوعات اين سوره اشاره مىكند ) كه همانا نفى مشاركت اولياء با پروردگار عزّت و پيروزمندى ، و ضرورت ناب ساختن و منحصر داشتن بندگى نسبت به خدايى است كه دين خالص و ناب از آن اوست .\r\nو بر مخالفان اين اصل احتجاج مىكند و حجّت مىآورد :\r\nنخست : به اختلاف آنها كه پروردگار در روز قيامت دربارهء آن حكم خواهد كرد .\r\nدوم : به اين كه خدا آنها را هدايت نمىكند زيرا بر خدا دروغ بستند و به كفران نعمتهايش پرداختند .\r\nسوم : به اين كه تنها خداست كه اگر اراده كند براى خود فرزندى بگيرد فرزند را اختيار مىكند و نه آنها .\r\nو سخن به تقديس خدا از آنچه مشركان به دو نسبت مىدهند ختم مىشود ، زيرا اوست يكتاى يگانه ، و دليل يگانگى او قاهر بودن اوست براى هر چيز و هر شخص .\r\n/ 427\r\n\r\nشرح آيات :\r\n[ 1 
  ] «   تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ   - نازل شدن اين كتاب از جانب خداى پيروزمند حكيم است . » كلمهء « تنزيل » نزول قرآن را به نحو مرحله به مرحله مىرساند ، در حالى كه كلمهء « انزل » در آيهء بعد نزول يكبارهء آن را مىرساند ، و در اين خصوص تناقضى وجود ندارد زيرا قرآن دو بار نازل شد : يك بار ، يك جا در شب قدر ، و ديگر بار به صورتى هماهنگ و مناسب با رويدادها و شرايط گوناگون تا بدان وسيله دل پيامبر استوار شود و قرآن كه از سوى ذات پيروزمند حكيم است شخصيت امّت را در\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nقالب ريزد و شكل دهد ، ذات پيروزمندى كه با عزّت و چيرگى خود قرآن را فرض و واجب الرّعاية ساخت . خداى تعالى گويد : «  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  - آن كس كه قرآن را بر تو فرض كرده است تو را به وعده‌گاهت ( شهر مكّه ) باز مىگرداند » « 1 » و با حكمت خود آن را استوار و تغيير ناپذير ساخت كه باطل كننده‌اى در برابر آن و از پس ، آن نخواهد آمد .\r\n[ 2 
  ] «  إِنَّا أَنْزَلْنا إِلَيْكَ الْكِتابَ بِالْحَقِّ  - ما اين كتاب را به حقّ بر تو نازل كرديم . » حقّ همان وسيله و هدف اين كتاب است ، و قرآن به حق نازل مىشود يعنى براى ما قانونها و سنّتها و ارزشها و نظامهاى جارى در آفرينش را كشف و آشكار مىسازد هم چنان كه تكاليف حق را تشريع و وضع مىكند . در آياتى كه مىآيد در مىيابيم كه يادآورى و ذكر كلمهء حق در اين سوره هدف دارد و يكى از هدفهاى آن بيان اين امر است كه مسئوليّت حقّ است ، و به يقين بشر را پاداش نمىدهند مگر به سبب آنچه از خير يا شرّ انجام داده است .\r\n«  فَاعْبُدِ اللَّهَ مُخْلِصاً لَهُ الدِّينَ  - پس خدا را بپرست و دين خود را براى او ناب و خالص گردان . » يعنى عبادت و بندگى خود را عبادتى واقعى قرار بده نه عبادتى نظرى .\r\nدين چيست ؟\r\nدين رهبرى و سيادت قانونى بر جامعه است ، سيادتى كه مردم به رغبت و بدون اكراه آن را پذيرفته‌اند ، و اخلاص دين براى خدا آن است كه او را تنها و يگانه مصدر رهبرى و قانونگذارى قرار دهند .\r\n/ 428 [ 3 
  ] ولى چرا واجب است كه كتاب خدا را تنها و يگانه مصدر قانونگذارى قرار دهيم ؟\r\nافزون بر اين كه جايز نيست از روى خواستها و اميال خود يا بر حسب\r\n\r\n\r\n","description":"","footnote":"\r\n( 1 ) - القصص / 85 .\r\n","page_name":" 417 ","page_number":417},
  {"content":"\r\n\r\nفشارهاى شخصى و اجتماعى قانونگذارى كنيم ، زيرا دين ناب و خالص ( بى مشاركت هيچ كس و هيچ عاملى ) تنها و تنها از آن خداست .\r\n«  أَلا لِلَّهِ الدِّينُ الْخالِصُ  - هلا ، آگاه باش كه دين خالص از آن خداست . » پس سيادت و حاكميت مطلق بر آفريدگان تنها از آن خداست ، بنا بر اين واجب است كه عبادت و بندگى نيز تنها براى او باشد .\r\nبه يقين خداست كه بر هستى هيمنه و تسلّط مطلق دارد و به نيروى خود نظامها و قوانين را به صورتى معجزه‌آسا مىگرداند و مىگذارند ، و هيچ كسى در اين كار با او مشاركت ندارد ، زيرا پروردگار چيزى را به ممارست و با اندامها و ابزارها انجام نمىدهد «  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  - چون بخواهد چيزى را بيافريند ، فرمانش اين است كه مىگويد : موجود شود ! پس موجود مىشود » . « 2 » در اين صورت چرا بعضى به خدا شرك مىورزند ، آيا معتقدند كه خدا را در كار شريكى است ؟ هرگز . . . آنها براى خدا شريك مىسازند زيرا معتقدند كه اين شريكان راههاى وصول به خدايند .\r\n«  وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  - و آنان كه سواى او ديگرى را به خدايى گرفتند ، گفتند : اينان را از آن رو مىپرستيم تا وسيلهء نزديكى ما به خداى يكتا شوند . » نفى و استثناء دليل حصر ( و منحصر بودن چيزى ) است ، و در صورتى كه هدف آنها رسيدن به خداست چرا راهى را برمىگزينند كه خدا خود بدان فرمان نداده است ؟ ! از جملهء « اتّخذوا من دونه - سواى او را به خدايى گرفتند » ، در مىيابيم كه آنها خود كسانى هستند كه خداوارها را ساخته و بر آنها زنگ و هالهء تقديس\r\n\r\n\r\n","description":"","footnote":"\r\n( 2 ) - يس / 82 .\r\n","page_name":" 418 ","page_number":418},
  {"content":"\r\n\r\nانداخته‌اند بىآن كه خداوارها را بر ايشان قدرتى مطلق باشد يا خداى سبحان فرمان به پرستش آنها داده باشد .\r\nاز كلمهء « أولياء - دوستداران » در مىيابيم كه آن كسان آن خداوارها را دوست داشتند و از آنها پيروى مىكردند و به آنها نزديكى مىجستند .\r\n/ 429 ضمير در كلمهء « نعبدهم - ايشان را مىپرستيم » مىرساند كه آن اولياء داراى عقلند ، در حالى كه مىبينيم بعضى ديگر از مردم بتهايى را مىپرستند كه عقل ندارد . براى چه ؟ شايد براى آن كه آن بتها نيز - در باور و پندار آنان - مظهر نيروهاى عاقلند ، همچون فرشتگان و پيامبران يا اولياء صالح ، و اين مطلب از حديث زير معلوم مىشود :\r\n« پيامبر خدا ( ص ) روى به مشركان عرب كرد و گفت : « چرا شما اين بتها را به جاى خدا به پرستش گرفتيد ؟ » گفتند : ما بدين وسيله به خداى تعالى نزديكى مىجوييم .\r\nپس به آنان گفت : آيا اين بتها شنوا و فرمانبردار پروردگار خود هستند و براى او عبادت مىكنند كه شما با بزرگداشتشان به خداى تعالى نزديك شويد ؟\r\nگفتند : نه .\r\nگفت : پس اين شماييد كه آنها را با دستهاى خود تراشيده‌ايد ؟ گفتند :\r\nآرى .\r\nگفت : پس اگر براى اين بتها روا مىبود كه عبادت كنند شايسته‌تر آن بود كه آنها شما را عبادت مىكردند تا شما آنها را ، و بنا بر اين كسى كه به مصالح شما و عواقبتان آگاه است و در اختلافاتى كه داريد حكم مىكند به شما امر نكرده است كه اين بتها را بزرگ داريد .\r\n( راوى ) گويد : چون پيامبر ( ص ) اين سخن را گفت ، آنها با يكديگر به اختلاف در آمدند ، برخى گفتند : در واقع خدا در كالبدهاى مردانى كه بدين شكلها بوده‌اند حلول كرده و ما اين صورتها را تصوير كرده‌ايم و بزرگ مىداريم تا آن صورتهايى را كه پروردگارمان در آنها حلول كرده بزرگ داشته باشيم .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nبعضى گفتند : اين پيكره‌هاى اقوام گذشته‌اند كه پيش از ما فرمانبردار خدا بوده‌اند ، پس ما براى بزرگداشت خدا پيكرهء اينها را ساخته‌ايم و مىپرستيم .\r\nديگران گفتند : وقتى خدا آدم را آفريد و به فرشتگان فرمود به دو سجده كنند ، ما سزاوارتر از فرشتگان بر آن سجده گزارى بوديم ، ولى آن سعادت از دست ما رفت ، اكنون پيكرهء او را ساخته‌ايم و به اين پيكره براى نزديكى جستن به خدا سجده مىكنيم ، / 430 چنان كه فرشتگان نيز با سجده گزارى به آدم به خداى تعالى نزديكى جستند » . « 3 » «  إِنَّ اللَّهَ يَحْكُمُ بَيْنَهُمْ فِي ما هُمْ فِيهِ يَخْتَلِفُونَ  - خدا در آنچه اختلاف مىكنند ميانشان حكم خواهد كرد . » گفته‌اند : اين تهديدى است نهفته به آن قوم كه بيگمان به زودى آنان را به سبب كردار و گفتارشان بازخواست خواهند كرد و بايد حسابى دشوار بر آنچه كرده و گفته‌اند پس بدهند ، پس در اين صورت بر آنها جايز نيست كه در نسبت دادن اولياء به خدا مبالغه كنند و ايشان را بدون اذن خداى سبحان شفيع خود بشمارند .\r\nشايد اين آيه به آنچه ميان امّتها درباره تقديس بزرگان و نسبت دادن آنان به پروردگار عزّت شهرت دارد اشاره مىكند ، همچون اعتقاد به اين كه اين پادشاه يا آن سلطان همان سايهء خدا در زمين است بىآن كه به ارزشهاى الهى و مقياسهاى رسالتى رجوع شود ، در حالى كه هر كسى كه فضلى نصيب او گشته ولىّ خدا نمىگردد بلكه آن كسى كه حقّا خدا را مىپرستد و از پيامبرانش صادقانه پيروى مىكند دوستدار و ولىّ خداست .\r\nاز خود مىپرسيم : حكمت بيان اين حقيقت در اين جا چيست ؟\r\nدر واقع مردم مىپندارند كه اگر امرى را به دروغ به خدا نسبت دهند بر خدا واجب است كه به صورتى غيبى آنها را باز دارد ، مثلا صاعقه‌اى بر سرشان فرود آورد يا دست كم فرشته‌اى را نزدشان بفرستد كه به آنها هشدار دهد و بترساندشان ، و\r\n\r\n\r\n","description":"","footnote":"\r\n( 3 ) - الاحتجاج ، از طبرسى ، ص 26 .\r\n","page_name":" 420 ","page_number":420},
  {"content":"\r\n\r\nاگر چنين نكند چنان است كه آنها بر حقّند ، و شايد براى همين است كه پروردگار ما تأكيد مىكند كه دروغگويان و دجّالان و كسانى را كه بر نعمتهاى او ناسپاسى كرده‌اند هدايت نمىكند ، و از برجسته‌ترين نعمتها همان نعمت رسالتهاست كه به فضل و منّت نهادن خود آنها را فرو فرستاده است ، پس بگذار آنها در گمراهى خود هم چنان به سر برند تا به پاداش دروغگويى و ناسپاسى خود به نعمتهاى پروردگارشان عذاب جهنّم را بچشند .\r\nبدين سان پروردگار ما اوّلا بيان مىكند كه : به راستى خواستها و اميال آنها از حقّى كه نزد خداست و آن جا كه ميان ايشان در روز قيامت حكم مىكند ، بسى دور است . و ثانيا بيان مىكند كه او آنها را هدايت نمىكند و آنان خود به سبب دروغگويى و كفرشان مسئول گمراهى خويش‌اند .\r\n/ 431 اميال و خواستهاى مردم افكارى باطل براى توجيه اين عقايد اختراع كرده است ، و به نظريّهء فيض و نظريّهء حلول و غنوصى قائل شده‌اند تا تقديس خود را نسبت به پاره‌اى عناصر و خدا شمردن بعضى از مردم را توجيه كنند ، مثلا گفته‌اند كه خدا - كه منزّه و مبرّا از چيزهايى است كه برايش شريك مىآورند - همچون خورشيد است كه پرتوها از او سرچشمه مىگيرد و فيض مىيابد ، و چون درياست كه ابرها از آن برمىخيزد ، يا سرچشمه‌اى است كه جويبارها از آن جارى مىشود ، يا او - سبحانه و تعالى - به سطح آفريدگان خود تنزّل مىكند و در وجود دوستداران و اولياء خويش حلول مىكند تا آن جا كه يكى از آنها در يكى از شطحيّات كفرآميز خود گفت : در جبّهء من جز خدا وجود ندارد .\r\n«  إِنَّ اللَّهَ لا يَهْدِي مَنْ هُوَ كاذِبٌ كَفَّارٌ  - خدا آن را كه دروغگو و ناسپاس باشد هدايت نمىكند . » [ 4 
  ] خدا خوابهاى باطل آنها را درهم مىريزد و تأكيد مىكند كه او هرگز فرزندى برنگرفته و نخواهد گرفت ، و اگر هم چنان اراده كند او كسى خواهد بود كه خود او را به نحوى برگزيند .\r\n«  لَوْ أَرادَ اللَّهُ أَنْ يَتَّخِذَ وَلَداً لَاصْطَفى مِمَّا يَخْلُقُ ما يَشاءُ  - اگر خدا\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nمىخواست براى خود فرزندى برگيرد ، از ميان مخلوقات خود هر چه را كه مىخواست برمىگزيد . » از اين آيه حقايق زير را درمىيابيم :\r\nنخست : برگرفتن فرزند اگر انجام پذيرد ( كه انجام نخواهد گرفت ) از طريق و به وسيلهء آن دروغگويان نيست ، بلكه تنها خداست كه صاحب اين حق است ، و اگر اين امر صورت گيرد آن فرزند فرزند اوست نه فرزند آنها ، و اوست كه به جاى آنها او را اختيار و انتخاب مىكند ، و هيچ كافرى را حقّ آن نيست كه بگويد فلان پسر خدا و نزديكترين مردم به اوست ، بىآن كه اجازه و حقى در اين باره داشته باشد .\r\nدوم : چنين چيزى انجام نمىيابد - يعنى اگر به فرزندى گرفتن صورت پذيرد - انتخاب و به گزينى صورت نمىگيرد ، به سبب رابطهء نسبى ميان خداى سبحان و بعضى از آفريدگانش ، زيرا هر چيزى آفريدهء خداست ، و در اصل آفرينش ميان چيزى با چيز ديگر برترى و تفاوتى وجود ندارد ، و چنين نيست كه خدا در آفرينش بعضى چيزها هنگام احداث و ايجادش ممارست كرده باشد و در آفرينش بعضى چيزها به سادگى و سهولت كار را برگزار كرده باشد ، هرگز . . . و هيچ مراتبى در آفرينش ، چنان كه فيلسوفان بدون حجّتى پنداشته‌اند ، وجود ندارد ، بلكه آن كار به وسيلهء به گزينى صورت مىيابد .\r\n/ 432 سوّم : در واقع به گزينى الهى از طريق ارزشهاى الهى است نه تفاضل و برترى جوهرى ، زيرا تمام چيزها آفريدگانند ، پس او را نيازى به هيچ يك از آنها نيست ، چه او خود پيش از هر چيزى بوده است ، پس چگونه نيازمند به چيزى شود كه از ازل نبوده ، و به علاوه چگونه نيازمند به چيزى شود كه آن چيز در هستى يافتن خود نياز به آفريدگار سبحان خود دارد ؟ ! ما اين بينشها را به ترتيب از سه كلمهء « يتّخذ - برمىگيرد » و « اصطفى - به گزين كرد » و « مما يخلق - از آنچه مىآفريند » در مىيابيم .\r\n« سبحانه - منزّه است او . »\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاز نسبت دادن شريك به دو يا از برگرفتن فرزند حتّى از ميان آفريدگان برگزيده‌اش .\r\n«  هُوَ اللَّهُ الْواحِدُ  - اوست خداى يكتا . » پس تجزيه نمىشود ، به اضافه كردن يا به تنزّل يا به حلول ، و در خورشيد و ماه و ستارگان و بيابان و كوه و درخت و دريا و جانداران ، چنان كه گمراهانى از طرفداران وحدت وجود ادّعا كرده‌اند ، تجلّى نمىكند .\r\n« در گيراگير جنگ جمل اعرابى نزد امام امير المؤمنين آمد و گفت : اى امير مؤمنان آيا تو مىگويى كه خدا يكتاست ؟\r\nمردم به دو اعتراض كردند و گفتند : اى اعرابى چه وقت اين پرسش است مگر نمىبينى كه امير المؤمنين در چه وصفى است كه بايد به چند جا دل بدهد ؟\r\nامير المؤمنين گفت : او را به حال خود گذاريد ، زيرا آنچه اين اعرابى مىخواهد همان چيزى است كه ما آن را از اين قوم مىخواهيم ( يعنى ما در درياى جنگ براى بيان همين بينشها شنا مىكنيم ) .\r\n/ 433 سپس گفت : اى اعرابى در گفتن « خدا يكتاست » سخن بر چهار گونه است : دو گونهء آن بر خدا نارواست و دو گونهء آن درست است ، امّا آن دو صورت كه بر او روا نيست اين است كه گوينده بگويد « يك » و مرادش عدد يك باشد ، كه اين روا نيست ، زيرا آنچه دومى ندارد در باب اعداد داخل نمىشود ، نمىبينى كه آن كس كه گفت « سوّمين سه تن » كفر ورزيد ؟ و گفتهء گوينده‌اى كه بگويد او يكى از مردم است و مرادش نوع از جنس باشد ، اين نيز روا نيست ، زيرا چنين بيانى تشبيه است و پروردگار ما شكوهمندتر از آن است ( كه تشبيه به چيزى يا كسى شود ) .\r\nاما دو گونه‌اى كه رواست آن است كه گوينده بگويد : او يكتاست و در ميان چيزها شبيهى ندارد ، پروردگار ما چنين است ، و گفتهء گوينده‌اى كه بگويد :\r\nبه راستى او عزّ و جلّ يگانه در معنى است ، يعنى او در وجود و عقل و وهم تقسيم‌پذير\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nنيست ، پروردگار ما عزّ و جلّ چنين است » . « 4 » «  الْقَهَّارُ  - قهّار . » از آن جا كه قهّار ( و بر همه غالب است ) يكتاست ، زيرا چيزى وجود ندارد كه در برابر ارادهء او مبارزه كند و با مشيّت ذات سبحان او مقاومت ورزد .\r\nهم چنان كه ذات سبحان او به هيچ كس و چيز سر فرود نمىآورد ، هيچ كس نيز امرى را بر او حتمىّ و واجب نمىسازد ، پس مسيح بن مريم و عزير جز دو بندهء سرسپرده به فرمان او نيستند ، و چيزى را بر او حتمى نمىسازند ، و ذات سبحان اوست كه عبادت خود را خواه و ناخواه بر آن دو فرض و واجب ساخته است .\r\nاز اين جاست كه انديشهء شفاعت حق تبلور مىيابد بدين معنى كه بندگان گرامى داشتهء خدا به درگاه او دعا مىكنند كه بعضى از گناهكاران را بيامرزد ، آن گاه او اگر بخواهد مىآمرزد و اگر بخواهد عذاب مىكند . خدا دربارهء بعضى از منافقان گفته است : «  سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ إِنَّ اللَّهَ لا يَهْدِي الْقَوْمَ الْفاسِقِينَ  - تفاوتى نكند ، چه برايشان آمرزش بخواهى چه آمرزش نخواهى ، خدايشان نخواهد آمرزيد . و خدا مردم نافرمان را هدايت نمىكند » . « 5 » و خداى تعالى گويد : «  اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ  - مىخواهى برايشان آمرزش بخواه مىخواهى آمرزش نخواه ، اگر هفتاد بار هم برايشان آمرزش بخواهى خدايشان نخواهد آمرزيد ، زيرا به خدا و پيامبرش كفر ورزيدند و خدا مردم نافرمان را هدايت نمىكند » . « 6 » / 434 ولى خدا به پيامبر و اولى الامر پس از او اجازهء شفاعت در دنيا و آخرت داده است ، پس هر كه را بخواهد و به هر گونه بخواهد مىآمرزد ، و هر كه را بخواهد و به هر گونه بخواهد عذاب مىكند ، و آمرزش خدا به واسطهء پيامبر ممكن است ، امّا بر\r\n\r\n\r\n","description":"","footnote":"\r\n( 4 ) - نور الثقلين ، ج 4 ، ص 475 - 476 .\r\n( 5 ) - المنافقون / 6 .\r\n( 6 ) - التوبة / 80 .\r\n","page_name":" 424 ","page_number":424},
  {"content":"\r\n\r\nحسب مقياسهايى محدود و معيّن ، پس پيامبر هيچ اجازهء شفاعت براى گناهكاران مصرّ يا كافران ندارد . خدا در يكى از آيات انديشهء شفاعت را خلاصه مىكند و گويد : «  وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  - هيچ پيامبرى را نفرستاديم جز آن كه ديگران به امر خدا بايد مطيع او شوند . و اگر به هنگامى كه مرتكب گناهى شدند نزد تو آمده بودند و از خدا آمرزش خواسته بودند و پيامبر برايشان آمرزش خواسته بود ، خدا را توبه پذير و مهربان مىيافتند » . « 7 » دعاهايى كه پاره‌اى از فرقه‌ها هنگام طواف خود پيرامون كعبه مىخوانند خطاست كه مىگويند : « بيامرز ! بيامرز ! اگر نيامرزيده‌اى حتما بيامرز » ، زيرا هيچ كس هيچ چيز را بر خداى سبحان حتمى نمىسازد .\r\n[ 5 
  ] پيش از اين ، در آيهء سوم تفسير اين گفتهء خداى سبحان را آورديم كه گويد : «  أَلا لِلَّهِ الدِّينُ الْخالِصُ  - آگاه باش كه دين خالص از آن خداست » و گفتيم كه اشاره به سنّتها و قوانينى مىكند كه به تدبير و چيرگى مطلق و ارادهء خدا بر آفريدگان حكومت مىكند ، و خدا آن را بدين گفتهء خود توضيح مىدهد :\r\n«  خَلَقَ السَّماواتِ وَ الْأَرْضَ بِالْحَقِّ  - آسمانها و زمين را به حقّ بيافريد . » پيداست كه خداى سبحان پس از نفى عقايدى كه مشركان بدان متشبّث مىشوند ، و نفى فرزند داشتن براى خود ، و اين كه هيچ يك از شريكان برساخته مشركان را به دو نزديك نمىسازند ما را يادآور ذات متعال خود مىشود زيرا به راستى شناخت حقيقى خدا خود ضامن نفى عقايد باطل و زدودن اوهام و پندارهاى بشرى است كه همه زاييدهء جهل نسبت به آفريدگار است .\r\nشايد اشاره به « حقّ » در اين جا براى بيان آن است كه آرزوهاى مردم در مورد شفاعت باطل / 435 سراب است ، زيرا اساس آفرينش همان حقّ است ، و به راستى كسى به پاداش نيك و كمال با آرزو و گمان و پندار يا شفاعت باطل دست\r\n\r\n\r\n","description":"","footnote":"\r\n( 7 ) - النساء / 64 .\r\n","page_name":" 425 ","page_number":425},
  {"content":"\r\n\r\nنمىيابد ، بلكه تنها و تنها به وسيلهء حق چنين توفيقى مىيابد .\r\nدليل يگانگى و قاهر بودن پروردگار و اين كه آسمانها و زمين را به حق آفريده است همين رفت و آمد شب و روز است كه آن را ملاحظه مىكنيم .\r\n«  يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ  - شب را به روز داخل مىكند و روز را به شب . » و در آمدن اين به فزونى يافتنش با كاستن آن و بر عكس انجام مىگيرد ، پس خدا آسمانها و زمين را با حركت دقيق آنها كه نمىتوانند به اندازهء سرمويى در برابر آن مقاومت ورزند مقهور ساخته ، و سپس آن دو را با نظامى دقيق مىگرداند و اين امر ما را هدايت مىكند كه او همه چيز را به حق قرار داده است .\r\n«  وَ سَخَّرَ الشَّمْسَ وَ الْقَمَرَ  - و آفتاب و ماه را رام گردانيد . » كه ما را هدايت بدان مىكند كه او قاهر است .\r\nدر حديث پشت در پشت از امام صادق ( ع ) آمده است :\r\n« بنگر برآمدن و تافتن آفتاب بر جهان كه چگونه آن را تدبير كرده ، اگر خورشيد در جايى از آسمان برمىآمد و همان جا درنگ مىكرد و از آن جا فراتر نمىرفت پرتو و سودش به بسيارى از جهات نمىرسيد ، زيرا كوه‌ها و ديوارها آن بخشها را از تابش آن مىپوشاندند ، پس آن را گونه‌اى قرار داده است كه در آغاز روز از مشرق مىدمد و بر بخش روبروى خود در سمت مغرب مىتابد ، سپس هم چنان مىگردد و بر بخشى را پس از بخشى ديگر پرتو مىافكند تا به مغرب مىرسد ، و بر آن بخشى مىتابد كه در آغاز روز از پرتو آن پوشيده مانده بود ، پس جايى از جايها نمىماند كه سود نبرد و به سهمى از پرتو آفتاب كه براى آن مقدّر شده نرسد » . « 8 » «  كُلٌّ يَجْرِي لِأَجَلٍ مُسَمًّى  - و هر يك تا زمانى معيّن در حركتند . » / 436 همان گونه كه خدا خورشيد و ماه را آفريده و آن دو را به قدرت خود رام كرده است ، سرانجام آن دو نيز به دست اوست ، و شايد دانشمندان از ميزان انرژى و\r\n\r\n\r\n","description":"","footnote":"\r\n( 8 ) - بحار الانوار ، ج 3 ، ص 113 .\r\n","page_name":" 426 ","page_number":426},
  {"content":"\r\n\r\nنور و جنبشى كه خورشيد و ماه دارند به عمر تقريبى آن دو راه يابند .\r\n«  أَلا هُوَ الْعَزِيزُ الْغَفَّارُ  - آگاه باش كه اوست پيروزمند و آمرزنده . » پس به عزّت و چيرگى خود نظم را در هر چيزى برقرار ساخت ، و خورشيد و ماه و ستارگان را ملازم فلكهاى خود كرد ، و آنها را براى چيزى كه به خاطر آن آفريده شده‌اند ، رام ساخت ، و با مغفرت و آمرزش خود در برابر نافرمانان در توبه را بگشود تا از مهربانى و رحمت او نوميد نشوند ، مگر قوم كافران .\r\nصفت عزّت و تسلّط پرهيز و پروا را برمىانگيزد در حالى كه صفت آمرزش رغبت و ميل به وجود مىآورد و اين هر دو صفت براى مستقيم ساختن نفس بشريّت ضرور است .\r\nو - از متكلّمان - خطا كرد آن كه گفت : قائل شدن به مغفرت و آمرزش مخالف با قرآن است زيرا چنان عقيده‌اى موجب تشويق كار زشت مىشود ، و اين مذهب بغداديان معتزلى است ، و مذهب بصريان اين است كه مىگويند : عذاب خدا عقلا جايز است ، و همچنين بر او واجب است كه آمرزش با توبه حاصل نشود ، زيرا اگر انسان بداند كه اگر مرتكب گناه شود و سپس توبه كند خدا او را مىآمرزد ، از گناه تنگدل نمىشود . « 9 » [ 6 
  ] «  خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها  - شما را از يك تن بيافريد ، و از آن يك تن زنش را آفريد . » يعنى همسر انسان را از خود او قرار داد ، و اين دلالت بر تكاملى بودن نرينه و مادينه دارد .\r\n«  وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ  - و برايتان از چهارپايان هشت جفت بيافريد . » اين لنگه‌هاى ديگرند كه جفت مىشوند ، و هشت لنگه‌اى كه در سورهء انعام\r\n\r\n\r\n","description":"","footnote":"\r\n( 9 ) - التفسير الكبير ، ج 26 ، ص 240 .\r\n","page_name":" 427 ","page_number":427},
  {"content":"\r\n\r\nياد شده است عبارتند از : « گوسفند ، نر و ماده و از بز ، نر و ماده » « 10 » « و از شتر ، نر و ماده و از گاو ، نر و ماده » . « 11 » / 437 مفسّران در كلمهء « و أنزل - فرو فرستاده » اختلاف كرده‌اند كه چگونه ممكن است چارپايان فرو فرستاده شوند ، و اين خلاصهء مطالبى است كه گفته‌اند :\r\n1 - انزال به معنى احداث و ايجاد است ، همچون گفتهء خدا كه گويد :\r\n«  قَدْ أَنْزَلْنا عَلَيْكُمْ لِباساً يُوارِي سَوْآتِكُمْ  - براى شما جامه‌اى فرستاديم تا شرمگاهتان را بپوشد » . « 12 » و در حديث از امير المؤمنين ( ع ) آمده است كه گفت :\r\n« پس اين انزال از جانب او يعنى آن را بيافريد » . « 13 » 2 - خدا پس از آن كه آنها را در بهشت آفريد فرو فرستاد ، و در خبر آمده است كه گوسفند از چارپايان بهشت ، و شتر از چارپايان بهشت است .\r\n3 - آنها را نزل ( سفرهء مهمانى ) و رزق و روزى قرار داد ، و روزى از آسمان مىآيد .\r\n4 - قضا و قدر خدا و حكم او به نزول از آسمان توصيف شده است .\r\nاگر بدانيم كه بركتهاى زمين به تمامى - يا لا اقل بيشتر آنها - از آسمان است خواه از پرتو خورشيد يا از آبى كه خدا آن را از آسمان فرو مىفرستد ، درمىيابيم كه تمام اين تأويلها غير ضرور است ، و خدا داناست .\r\n«  يَخْلُقُكُمْ فِي بُطُونِ أُمَّهاتِكُمْ خَلْقاً مِنْ بَعْدِ خَلْقٍ  - شما را در شكمهاى مادرهايتان در چند مرحله آفرينش بخشيد . » تو و همسرت نمىدانيد در رحم چيست ، و جنين چگونه تكوين مىيابد ، و گونه‌هاى آفرينش او چيست و چه صورتهايى مىپذيرد تا كودكى مىشود ، ولى خدا\r\n\r\n\r\n","description":"","footnote":"\r\n( 10 ) - الانعام / 142 .\r\n( 11 ) - الانعام / 143 .\r\n( 12 ) - الاعراف / 26 .\r\n( 13 ) - تفسير نور الثقلين ، ج 3 ، ص 476 .\r\n","page_name":" 428 ","page_number":428},
  {"content":"\r\n\r\nتو را مىآفريند و در آن جا به تو شكل مىدهد .\r\n«  فِي ظُلُماتٍ ثَلاثٍ  - در سه تاريكى . » / 438 تاريكى شكم ، و تاريكى رحم ، و تاريكى زهدان .\r\n«  ذلِكُمُ اللَّهُ رَبُّكُمْ لَهُ الْمُلْكُ  - اين است خداى يكتا پروردگار شما .\r\nفرمانروايى از آن اوست . » همانا خدايى كه در درون تاريكيهاى سه‌گانه تو را نقشبندى مىكند ، همو مالك حق و پادشاه قدرتمندى است كه سزاوارتر است او را بپرستى و ملك و هستى تمام ، تنها و تنها از آن اوست ، زيرا :\r\n«  لا إِلهَ إِلَّا هُوَ فَأَنَّى تُصْرَفُونَ  - خدايى جز او نيست . پس چگونه روىگردانتان مىسازند ؟ » به چه سويى روى مىآوريد ، و كيست كه او را به جاى خدا مىپرستيد ؟ !\r\n/ 439\r\n\r\n[ سوره الزمر ( 39 ) : آيات 7 تا 16 
  ]\r\nإِنْ تَكْفُرُوا فَإِنَّ اللَّهَ غَنِيٌّ عَنْكُمْ وَ لا يَرْضى لِعِبادِهِ الْكُفْرَ وَ إِنْ تَشْكُرُوا يَرْضَهُ لَكُمْ وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ تَعْمَلُونَ إِنَّهُ عَلِيمٌ بِذاتِ الصُّدُورِ ( 7 ) وَ إِذا مَسَّ الْإِنْسانَ ضُرٌّ دَعا رَبَّهُ مُنِيباً إِلَيْهِ ثُمَّ إِذا خَوَّلَهُ نِعْمَةً مِنْهُ نَسِيَ ما كانَ يَدْعُوا إِلَيْهِ مِنْ قَبْلُ وَ جَعَلَ لِلَّهِ أَنْداداً لِيُضِلَّ عَنْ سَبِيلِهِ قُلْ تَمَتَّعْ بِكُفْرِكَ قَلِيلاً إِنَّكَ مِنْ أَصْحابِ النَّارِ ( 8 ) أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ ( 9 ) قُلْ يا عِبادِ الَّذِينَ\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nآمَنُوا اتَّقُوا رَبَّكُمْ لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ ( 10 ) قُلْ إِنِّي أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ ( 11 )\r\nوَ أُمِرْتُ لِأَنْ أَكُونَ أَوَّلَ الْمُسْلِمِينَ ( 12 ) قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 13 ) قُلِ اللَّهَ أَعْبُدُ مُخْلِصاً لَهُ دِينِي ( 14 ) فَاعْبُدُوا ما شِئْتُمْ مِنْ دُونِهِ قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ ( 15 ) لَهُمْ مِنْ فَوْقِهِمْ ظُلَلٌ مِنَ النَّارِ وَ مِنْ تَحْتِهِمْ ظُلَلٌ ذلِكَ يُخَوِّفُ اللَّهُ بِهِ عِبادَهُ يا عِبادِ فَاتَّقُونِ ( 16 )\r\n/ 441\r\n\r\nكفر را بر بندگانش نمىپسندد\r\n\r\nرهنمودهايى از آيات :\r\nسياق قرآنى در اين درس به گفت و گو درباره شرك نسبت به خدا ادامه مىدهد ، و بيان مىكند كه چون زيان و گزندى متوجّه انسان شود آدمى به درگاه پروردگار خود ، بدون همتايان ساختگى او ، روى مىآورد ، و پروردگار با حجّتى وجدانى و رسا براى آنها حجت مىآورد كه آن همتايان برساخته نه زيانى مىرسانند و نه سودى دارند پس چرا بايد آنها را شريك او بياورند ، و به هنگام ضرورتها و نياز آن همتايان پرستندگان خود را كاملا از ياد مىبرند ، و همين دلالت بر آن دارد كه آنها چنان كه اينان مىپندارند شفيعانى نزد خدا نيستند . تقريبا تمام آيات قرآن از توحيد و نفى شرك با ما سخن مىگويند ، و اين براى آن است كه شرك به يك\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nرنگ و يك گونه نيست ، بلكه گونه‌هايى متفاوت دارد ، زيرا شرك سرسپردگى و تسليم به جاذبيّت مادّه به صورتهاى گوناگون آن است ، و مادّه مىتواند زمينى يا شخصى يا ترس و پروايى يا آز و طمعى باشد ، و از اين رو رهايى يافتن از شرك و زنجيرهاى آن بايد به رهايى از هر جاذبيّتى باشد كه انسان را به سوى زمين ( و متعلّقات زمين ) جذب مىكند ، تا آدمى بتواند در دور دست آسمان توحيد به پرواز درآيد .\r\nاز اين جاست كه مىبينيم قرآن با عظمت در قضيّهء توحيد از ضرورت رهايى يافتن از شرك با ما سخن مىگويد ، و در هر بار از بعضى انواع شرك گفت و گو مىكند . وانگهى مردم در سرسپردگى و گرايش خود / 442 به مادّه متفاوتند ، برخى با صراحت تمام سر مىسپارند ، و برخى از آنها سلاح توجيه و بهانه را به كار مىبرند ، و بدين سان درهم شكستن پايه‌هاى اين توجيه و بهانه‌سازى از برجسته‌ترين هدفهاى قرآن حكمت آموز است ، و از آن جا كه بهانه‌ها توجيهات هر قوم با قوم ديگر متفاوت است و بلكه حتّى ميان خود افرادى كه به يك مذهب مشركانه وابسته‌اند نيز تفاوت دارد ، قرآن حكمت آموز هر توجيه و بهانه‌اى را به عنوانى مستقلّ و متفاوت بررسى مىكند .\r\nدر اين درس ، خدا دو نمونه از مردم را معرّفى مىكند : كافران مشرك كه در حال سختى و گزند با دعا به خدا پناه مىبرند ، و مؤمنانى كه در تمام ساعات شب به درگاه خدا دعا مىكنند و نماز مىخوانند و سجده مىگذارند ، و به آخرت مىانديشند ، و خالصانه خدا را مىپرستند و به دو تسليم شده‌اند ، تا آرزوها و پندارهايى را درهم بشكند كه بعضى در ارتكاب نافرمانيها بدانها تكيه مىكنند و - مثلا - مىپندارند كه همتايان برساخته نزد خدا شفيع آنان خواهند شد ، پس چرا از گناه بپرهيزند ؟ !\r\n\r\nشرح آيات :\r\n[ 7 
  ] بعضى از مشركان شرك خود را با جبر توجيه مىكنند ، آن گاه كه\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمىگويند : اگر خدا از شرك آنها خشنود نبود چرا آنها را از آن باز نداشت ، و چون آنها را باز نداشته پس از آن خشنود است ، ولى خدا مىگويد : هرگز . . . من كفر را بر بندگانم نمىپسندم .\r\nاگر خدا شرك را بر بندگانش نمىپسندد ، چرا آنها مشركند ، بىآن كه خدا چونان گرفتن مقتدرى مسلّط آنها را به قهر و غلبه بگيرد و مؤاخذه كند ؟ ! قرآن پاسخ مىدهد : براى آن كه اين دنيا سراى آزمون و امتحان است و خدا بندگان را آزاد گذاشته و مهلتى به آنان داده تا ارادهء آنها را بيازمايد .\r\n«  إِنْ تَكْفُرُوا فَإِنَّ اللَّهَ غَنِيٌّ عَنْكُمْ  - اگر ناسپاسى كنيد ( و كفر ورزيد ) ، خدا از شما بىنياز است . » پس كفر مردم سبب زيانمندى او نمىشود ، و عبادتشان نيز به وزن ذرّه‌اى در ملك او نمىافزايد .\r\n/ 443 «  وَ لا يَرْضى لِعِبادِهِ الْكُفْرَ  - و كفر را بر بندگانش نمىپسندد . » يعنى به راستى خدا براى شما روا نمىداند كه بدون رضايت او هر چه را مىخواهيد بپرستيد .\r\nحكيمان ارادهء خدا را به دو قسم تقسيم كرده‌اند :\r\n1 - ارادهء تكوين ( هست كردن از نيست ) .\r\n2 - ارادهء تشريع ( قانونگذارى ) .\r\nاز ناحيهء تكوينى خدا آزادى را به وفور براى انسان تأمين كرده تا با آن آزادى هر چه مىخواهد بكند ، پس آدمى به دو - سبحانه و تعالى - شرك مىآورد ، ولى از ناحيهء تشريعى خدا شرك را براى بشر نمىپسندد ، به تعبير ديگر خدا مردم را مجبور به يكتاپرستى و توحيد نمىكند ، و اگر چنين مىكرد پاداش نيك و بد باطل مىشد ، بلكه خدا به مردم امر و نهى مىكند ، تشويقشان مىكند و بيم و هشدارشان مىدهد ، و مشيّت را به فراوانى به آنان مىبخشد ، و اگر مشيّت الهى نبود هيچ كس نمىتوانست از او نافرمانى كند ، پس اوست كه مردم را مختار گذاشته ، و به آنان قدرت عطا كرده است .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nدر حديث از فضيل بن يسار آمده است كه گفت : شنيدم ابا عبد اللَّه ( ع ) مىگويد : « خواست و اراده كرد ، و دوست نداشت و نپسنديد ، خواست كه هيچ چيز جز به علم او نباشد ، و اراده كرد هم چنان را ، و دوست نداشت كه به او بگويند :\r\nسوّمين فرد از سه تن ، و كفر را بر بندگانش نپسنديد » . « 14 » مىتوانيم اين حالت را چنين تشبيه كنيم كه پدرى دينارى به پسرش مىدهد و به او دستور مىدهد كه با آن چيزى بخرد كه براى او سودمند باشد ولى او چيزى مىخرد كه زيانبخش است ، پس او با مال پدرش چيزى خريده كه پدر بدان راضى نيست .\r\nخشنودى يا ناخشنودى خدا همچون ما ، افراد بشر نيست - چنان كه پيشتر در بسيارى از سوره‌ها ديديم خدا پايانها را در نظر مىگيرد نه آغازها را - پس خشنودى خدا به توفيقى است كه به انسان مىدهد ، / 444 و پاسخگويى انسان به طبيعت پيرامون خويش ، زيرا هر چه در زندگى وجود دارد به توحيد پاسخ مىگويد و با آن هماهنگ مىشود و با شرك تناقض دارد و از آن دور مىگردد .\r\n«  وَ إِنْ تَشْكُرُوا يَرْضَهُ لَكُمْ  - و براى شما مىپسندد كه سپاسگزار باشيد . » پس خدا شكر را براى بندگانش مىپسندد ، و هنگامى كه انسان پروردگار خود را سپاس مىگزارد در سپاسگزارى او دو اراده وجود دارد : ارادهء تكوينى و ارادهء تشريعى ، البته كسانى هستند كه شرك خود را با افكندن مسئوليّت بر عهدهء ديگران توجيه مىكنند ، ولى خدا اين را نفى مىكند و تأكيد مىكند كه هر انسانى مسئوليّت عمل خود را بر دوش دارد ، و پدران و دانشمندان يا سلطه‌ها چيزى از بار او را بر نمىدارند .\r\n«  وَ لا تَزِرُ وازِرَةٌ وِزْرَ أُخْرى  - و هيچ كس بار گناه ديگرى را بر دوش نمىكشد . » الوازرة : نفسى است كه بارى را حمل مىكند ، پس هر انسانى بارى را\r\n\r\n\r\n","description":"","footnote":"\r\n( 14 ) - التوحيد ، ص 339 .\r\n","page_name":" 433 ","page_number":433},
  {"content":"\r\n\r\nمىكشد ، و خود براى خود بارى دارد كه راضى نمىشود بار ديگران را نيز بردارد ، زيرا او را بارى است كه برايش بسنده است .\r\nو ما ، چه توجيه كنيم يا توجيه نكنيم پاداش اعمالمان را به دقت در روز قيامت به ما خواهند داد ، بدان گاه كه پروردگار بندگانش را از هر كار بزرگ و كوچكى كه كرده‌اند خبر مىدهد ، و چه بسا كه خود فراموش كرده يا بخشى از آنها را از ياد برده باشند ولى نوشتهء پروردگار ما نه گمراه مىشود و نه فراموش مىكند .\r\n«  ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ تَعْمَلُونَ  - آن گاه بازگشت همهء شما نزد پروردگارتان است . او شما را از كارهايى كه مىكرديد آگاه مىكند . » علم خدا به ظواهر كار اكتفاء نمىكند بلكه به دل ، آن جا كه مركز انگيزه‌ها و نيّتهاست راه مىيابد .\r\n«  إِنَّهُ عَلِيمٌ بِذاتِ الصُّدُورِ  - او بدانچه در دلها مىگذرد آگاه است . » شايد اين آيه به عمل دل و مسئوليّت انسان دربارهء آن اشاره مىكند ، كه وسوسه‌ها و توجيهات و بهانه‌ها / 445 و عقايد تباه و خشنودى و دشمنى همه و همه از كار دل است . پس مثلا چه بسا كه شخص مىپندارد مجبور به كارى است در صورتى كه مجبور نيست و خدا مىداند كه در دل او چه مىگذرد .\r\n[ 8 
  ] پس از آن كه سياق مطلب پايه‌هاى توجيه و بهانه را درهم مىشكند و دل را براى دريافت حجّت آماده مىسازد ، با نافذترين حجّتها كه همان دليل فطرت و و جدان است به ما ابلاغ مىكند ، آن جا كه در اوقات آزمون و سختى اميد انسان از هر چيزى جز ذات سبحان او قطع مىشود ، و همانجاست كه دلش به خدا مىپيوندد ، ( در آن موقعيّت حساس به ما ابلاغ مىكند ) كه به راستى او همان اميدى است كه وقتى جاى نجاتى وجود ندارد ، تو را نجات مىدهد ، و دلت به دو مىآويزد ، بدان گاه كه هيچ تخته پارهء خلاصى نمىيابى كه بدان چنگ زنى . و اين يكى از دليلها و شاهدهايى است كه ما را به دو - سبحانه و تعالى - رهنمون مىشود . در روزهاى آسايش غفلت و بىخبرى ما را مىربايد ، و خدا را از ياد مىبريم ، ولى\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمصيبتها لرزه‌هايى سخت نه تنها بر وجود انسان بلكه بر ضمير و و جدان او وارد مىسازد چنان كه خدا را مىبيند . البتّه مؤمنان غير از اين گروهند ، ايشان خدا را مىبينند بدان گونه كه امير المؤمنين ( ع ) مىديد و مىگفت :\r\n« هيچ چيزى را نديدم مگر آن كه خدا را پيش از آن و همراه با آن و پس از آن ديدم » .\r\n«  وَ إِذا مَسَّ الْإِنْسانَ ضُرٌّ دَعا رَبَّهُ مُنِيباً إِلَيْهِ  - چون به آدمى گزندى برسد به پروردگارش روى مىآورد و او را مىخواند . » يعنى به خدا باز مىگردد و شريكان برساخته به جاى او را رها مىكند ، و دعا و انابه به حالت تضرّع و بيچارگى است ، پس او از يك سو خدا را مىخواند كه او را از آن گزند رهايى بخشد و از سوى ديگر از آنچه از دستش برآمده است توبه مىكند .\r\nدر اين امر شهادتى است فطرى بر اين كه همتايانى كه آنها را شفيع و واسطه گرفته بود ياراى آن ندارند كه نه آن گزند را از او دور كنند و نه ميان او و خدا ميانجيگرى كنند ، بلكه خدا از تمام آن خداوارهاى برساخته به دو نزديكتر است ، و فرمان او به رجوع كردن به پيامبر يا جانشين شرعى او همان مقياس است .\r\n«  ثُمَّ إِذا خَوَّلَهُ نِعْمَةً مِنْهُ  - آن گاه چون به او نعمتى بخشد . » / 446 خوّله : به تملّك او دهد ، و او را متعهّد براى نعمت قرار دهد ، و فلانى مخوّل است : يعنى حقّ تصرّف دارد ، بدان وقت كه خدا به دو نعمت بخشد ، و گزند را به آسايش مبدّل سازد .\r\n«  نَسِيَ ما كانَ يَدْعُوا إِلَيْهِ مِنْ قَبْلُ  - همهء آن دعا را كه پيش از اين كرده بود از ياد مىبرد . » به نظر مىرسد كه كسى كه گرفتار گزندى شده و اميدى به نجات نداشته و خدا او را از آن گزند نجات مىدهد در بازگشت به گناه شتابنده‌تر از كسى است كه از طريق وسايل مادّى به نجات رسيده است .\r\nدر اين تعبير قرآنى اشاره است به اين كه او همه چيز مربوط به حالت پيشين خود را از ياد مىبرد ، و اين را از كلمهء « ما آنچه را » در مىيابيم .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n«  وَ جَعَلَ لِلَّهِ أَنْداداً  - و براى خدا همتايانى قرار مىدهد . » نيز مىگويد : اگر دوستم نبود ، اگر آن دكتر نبود ، اگر آن تصادف خوب نبود ، اگر بختم نبود ، اگر هوش و زيركى من نبود ، بيگمان هلاك شده بودم ، و فراموش مىكند كه در واقع آن كه او را نجات داده ، بيگمان همان كسى است كه «  يَدْعُوا إِلَيْهِ مِنْ قَبْلُ  - پيش از اين او را به دعا مىخواند » و او پروردگار عزّت و قدرت است .\r\nشايد معنى « جعل ، به مفهوم قرار مىدهد » در اين جا بها دادن بدان همتايان برساخته به وسيلهء گسترانيدن و ماليدن رنگ نيرويى ذاتى بر آنهاست ، و به تعبير ديگر جعل و ساختن شرعيّت براى آنهاست كه اثرش تنها بر خود او اكتفاء نكند ، بلكه به ديگران هم سرايت كند و سبب گمراهى آنان نيز بشود .\r\nو گواه بر اين برداشت عبارت پيامد زير است :\r\n«  لِيُضِلَّ عَنْ سَبِيلِهِ  - تا مردم را از طريق او گمراه كند ، » زيرا او به مردم آشكارا نمىگويد كه خدا نجاتش داده است تا به دو راه برند بلكه به مردم به دروغ خبر مىدهد كه غير از خداست كه او را نجات داده و بدين سان مردم را از راه خدا كه همان خالص داشتن دين تنها براى اوست ، منحرف مىكند .\r\n/ 447 اين از يك طرف و از طرف ديگر دل انسان تهى بودن و گسيختگى را رد مىكند و نمىپذيرد ، پس ناگزير بايد به چيزى بياويزد و متعلّق بدان باشد ، پس وقتى پروردگار خود را فراموش مىكند خداوارى دروغين از شريكان و همتايان برساخته مىتراشد و او را به جاى پروردگار خويش مىگيرد .\r\nانگيزهء روانى در وراى اين ناسپاسى و كفر نسبت به نعمت رهايى يافتن از مهلكه همان رها سازى خود از مسئوليّت سپاسگزارى به خداست . كسى كه در مهلكه‌اى واقع مىشود نسبت به خدا احساس تقصير مىكند و عزم خود را جزم مىكند كه آن تقصير را جبران كند ، و با خدا عهد مىبندد كه اگر او را از هلاك نجات دهد چنان كند ، ولى اكنون كه تند باد بلا از او دور شده و مىپندارد كه از پروردگار\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nخود بىنياز است ، تندبادهاى اميال و شهوات او را به سوى گناهان بزرگ ، و ترك واجبات ، و غرق شدن در روا شمردن همه چيز ( و بىبند و بارى ) مىكشاند ، از اين رو پروردگارش را فراموش مىكند و به كفران نعمتى كه به دو بخشيده مىپردازد و آن نعمت را به خدايان برساخته نسبت مىدهد ، پس پروردگار به دو مىگويد :\r\n«  قُلْ تَمَتَّعْ بِكُفْرِكَ قَلِيلًا  - بگو ، اندكى از كفرت بهره‌مند شو ، » زيرا تو جز بر متاعى اندك و براى مدّتى اندك دست نيافته‌اى كه يا با مشكلاتى كه بر تو تجديد مىشود يا با مرگ پايان خواهد يافت .\r\n«  إِنَّكَ مِنْ أَصْحابِ النَّارِ  - كه همانا تو از دوزخيان خواهى بود . » و آيا چيزى كه صاحبش را به دوزخ مىكشاند بهره و تمتّعى محسوب مىشود ؟\r\nتعبير به « اصحاب النّار - ياران آتش » از آن رو است كه انسان يار خود را دوست دارد و از او جدا نمىشود ، پس او و آتش دو همنشينند كه از هم جدا نمىشوند .\r\n[ 9 
  ] در برابر اينان كه براى خدا همتايانى ساختند گروهى ديگر وجود دارند كه مخلصانند ، و خدا دربارهء ايشان گويد :\r\n«  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ  - آيا آن كس كه در همهء ساعات شب به عبادت پرداخته ، يا در سجود است يا در قيام ، و از آخرت بيمناك است و به رحمت پروردگارش اميدوار است . » / 448 در تيرگى شب به عبادت پروردگارش مشغول است ، دو پاى خود را به صف نهاده ، يا در سجود يا در قيام و در بيم و اميد است .\r\nپيداست كه بيم و اميد در دلش به يك اندازه است ، از دوزخ و هولهاى آن مىهراسد ، و به رحمت پروردگارش در بهشت اميدوار است .\r\nبه راستى كه عادت اين گروه دلشادى و دلدادگى در حالتهاى عادى به خداست ، چه رسد به آن كه گزندى به ايشان برسد .\r\nبدين سان سياق قرآنى دو گونه از بشر را ترسيم مىكند : آن كس كه پس از\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nنجات يافتن از مهلكه و وعده‌هايى كه براى توبه داده است كفر مىورزد ، و آن كس كه در تمام ساعتهاى شب و به هنگام روز به عبادت مشغول است ، تا تفاوت ميان آن دو آشكار باشد ، و مىگويد كه روا نيست در پاداش اين يك را همانند آن يك قرار دهيم ، و اين همان موضوع اساسى در اين سوره است كه تفاوت سرنوشت گروه نيكوكار را با گروهى كه به دوزخ رانده مىشوند توضيح مىدهد و روشن مىسازد .\r\n«  قُلْ هَلْ يَسْتَوِي الَّذِينَ يَعْلَمُونَ  - بگو آيا برابرند آنهايى كه مىدانند . » كه همانا خدا حقّ است و پاداش حق است و به راستى پيامبر صادق و راستگوست ، «  وَ الَّذِينَ لا يَعْلَمُونَ  - و آنهايى كه نمىدانند ؟ » هرگز . . . به هيچ رو برابر و همانند نيستند . پس تكيه كردن به شفاعت همتايان روا نيست . و تكيه بر آرزوها و گمانها جايز نباشد .\r\n«  إِنَّما يَتَذَكَّرُ أُولُوا الْأَلْبابِ  - تنها خردمندان پند مىپذيرند . » با وجود آشكار بودن تفاوت ميان دانا و نادان ، بسيارى از مردم بدين نكته راه نمىيابند ، زيرا آنها طرفدار پوستها و ظاهرها و به دنبال هياهوها و آوازه‌هاى دروغينند ، و صاحبان خرد ژرف انديش در جوهر امور و مغز آنها نيستند .\r\n/ 449 در حديث از عمّار ساباطى آمده است كه گفت : « از ابى عبد اللَّه ( ع ) دربارهء اين گفتهء خداى عزّ و جلّ پرسيدم :  وَ إِذا مَسَّ الْإِنْسانَ ضُرٌّ دَعا رَبَّهُ مُنِيباً إِلَيْهِ  - چون به آدمى گزندى رسد ، به پروردگارش روى مىآورد و او را مىخواند » . « 15 » گفت : دربارهء ابى الفصيل نازل شده است ، كه پيامبر خدا در نظر او جادوگرى بود ، چون او را گزندى مىرسيد يعنى بيمار مىشد به پروردگارش روى مىآورد و او را مىخواند ، يعنى از گفتهء خود دربارهء پيامبر خدا ( ص ) به درگاه او توبه مىكرد\r\n\r\n\r\n","description":"","footnote":"\r\n( 15 ) - الزمر / 8 .\r\n","page_name":" 438 ","page_number":438},
  {"content":"\r\n\r\n«  ثُمَّ إِذا خَوَّلَهُ نِعْمَةً مِنْهُ  - آن گاه چون به او نعمتى بخشد » « 16 » يعنى نعمت تندرستى «  نَسِيَ ما كانَ يَدْعُوا إِلَيْهِ  - همهء آنچه را كه پيش از اين كرده بود از ياد مىبرد » « 17 » يعنى توبه به درگاه خداى عزّ و جلّ را از آنچه دربارهء پيامبر خدا ( ص ) گفته بود كه حضرتش جادوگر است ، و از اين رو خداى عزّ و جلّ گفت : «  قُلْ تَمَتَّعْ بِكُفْرِكَ قَلِيلًا إِنَّكَ مِنْ أَصْحابِ النَّارِ  - بگو اندكى از كفرت بهره‌مند شود كه تو از دوزخيان خواهى بود » « 18 » يعنى فرمانروايى تو بر مردم براى خداى عزّ و جلّ و از جانب پيامبر او ( ص ) به ناحق است . ( راوى ، عمّار ساباطى ) گفت : سپس ابو عبد اللَّه ( ع ) گفت : آن گاه گفتهء خدا معطوف به على ( ع ) مىشود كه حال و فضل او را نزد خداى تبارك و تعالى خبر مىدهد : «  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ  - آيا آن كس كه در همهء ساعات شب به عبادت پرداخته ، يا در سجود است يا در قيام ، و از آخرت بيمناك است و به رحمت پروردگارش اميدوار است ، بگو آيا برابرند آنان كه مىدانند » « 19 » كه به راستى محمّد پيامبر خداست «  وَ الَّذِينَ لا يَعْلَمُونَ  - و آنان كه نمىدانند » « 20 » به راستى محمّد پيامبر خداست ، و مىگويند همانا او جادوگرى دروغگوست «  إِنَّما يَتَذَكَّرُ أُولُوا الْأَلْبابِ  - تنها خردمندان مىپذيرند » « 21 » » « 22 » .\r\nدر روايتى از انس آمده است كه گفت : « دربارهء على ( ع ) نازل شده است «  أَمَّنْ هُوَ قانِتٌ آناءَ اللَّيْلِ ساجِداً وَ قائِماً . . .  - آيا آن كس كه در همه ساعات شب به عبادت پرداخته ، يا در سجود است يا در قيام . . . تا پايان آيه » . « 23 » ( انس ) گفت : نزد على - عليه السلام - آمدم ، وقت مغرب بود او را ديدم كه نماز مىگزارد و هم چنان مىخواند تا فجر دميد ، آن گاه وضوى خود را تازه كرد و به مسجد بيرون شد و با مردم نماز صبح را بگزارد ، سپس در تعقيب نماز نشست تا آفتاب دميد ، آن\r\n\r\n\r\n","description":"","footnote":"\r\n( 16 ، 17 ، 18 ) - الزّمر / 8 .\r\n( 19 ، 20 ، 21 ) - الزّمر / 9 .\r\n( 22 ) - نور الثقلين ، ج 4 ، ص 478 .\r\n( 23 ) - الزّمر / 9 .\r\n","page_name":" 439 ","page_number":439},
  {"content":"\r\n\r\nگاه مردم نزد او آمدند و او به داورى ميان ايشان شروع كرد تا وقت اقامهء نماز ظهر شد ، آن گاه وضويش را تازه كرد و نماز ظهر را با مردم گزارد ، سپس در تعقيب نماز ظهر نشست تا نماز عصر را نيز با مردم گزارد ، سپس هم چنان ميان مردم داورى مىكرد و براى آنها فتوى مىداد تا خورشيد روى نهفت » .\r\n[ 10 
  ] پس از آن كه سياق آيه از مردم اقرار مىگيرد كه آنان كه مىدانند با آنها كه نمىدانند برابر نيستند ، صفات و پاداش كسانى را شرح مىدهد كه مىدانند و شخصيت خود را با آنچه مىدانند / 450 به وسيلهء ايمان و تقوا و احسان و هجرت ( به هنگام ضرورت ) و صبر مىآرايند و شكل مىدهند .\r\n«  قُلْ يا عِبادِ الَّذِينَ آمَنُوا اتَّقُوا رَبَّكُمْ لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  - بگو : اى بندگان من كه ايمان آورده‌ايد از پروردگارتان بترسيد . براى آنان كه در حيات اين جهانى نيكى كرده‌اند ، پاداش نيك است . و زمين خدا پهناور است . مزد صابران بىحساب و كامل ادا مىشود . » تقوا ، پرهيز كردن از مهلكات است ، و سرانجام آن رستگارى ، و كاميابى به بهشت ، اما احسان و نيكوكارى سرانجامش سعادت در دنيا نيز هست ، و معنايش اين است كه رنگ زندگى فرد بخشندگى به ديگران باشد ، و پيامبران - عليهم السلام - بدانچه از شرف رسالت رسيده‌اند به وسيلهء احسان بوده است . امّا هجرت به هنگام ضرورت هدفش نگهدارى از استقلال و آزادى است ، و نسبت صبر با ايمان به منزلهء سر با پيكر است ، و ايمان مغز توحيد و جوهر اخلاص و زره استقلال است ، و پاداش آن نزد خدا چندان است كه شمارندگان به شمارش آن قادر نيستند ، زيرا بىحساب است .\r\nامام صادق - عليه السلام - از پيامبر - صلّى اللَّه عليه و آله - چنين نقل كرده است :\r\n« آن گاه كه دفترهاى اعمال را بگشايند و ترازوها را نصب كنند ، براى اهل بلا و آزمون دادگان ترازويى ننهند و دفترشان را نگشايند ، آن گاه اين آيه را\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nتلاوت كرد » . « 24 » [ 11 
  ] با وجود آن كه هجرت در صورتى كه مورد فشارها قرار گيريم و در دين خود با فتنه‌اى مواجه شويم ، تا امروز هم چنان حكمش استوار و برقرار است ، ولى در پاره‌اى اوقات ستيزه و مبارزه لازم مىآيد .\r\nبدين سان خدا به پيامبر خود فرمان مىدهد كه اخلاص خود را به پروردگار خويش ، و مردود شمردن همتايان برساخته را آشكارا به تمام مردم اعلان كند ، و اين به معنى تمرّد و ستيزه بر ضد سلطه‌هاى ستمگر و فرمانروايان شادخوار و رهبرى جاهلان است .\r\n/ 451 «  قُلْ إِنِّي أُمِرْتُ أَنْ أَعْبُدَ اللَّهَ  - بگو : من مأمور شده‌ام كه خدا را بپرستم . » و اين فرمان خداست ، پس هيچ قداست و شرعيّت و احترامى براى اين سلطه‌هاى فاسد وجود ندارد ، زيرا خدا بدان فرمان نداده ، بلكه رد كردن آنها را فرموده ، آن جا كه به پيامبر خود گويد :\r\n«  مُخْلِصاً لَهُ الدِّينَ  - و براى او ( و تنها او ) در دين اخلاص ورزم . » تنها و تنها به دو تسليم باشم ، و فقط به راه و روشها و قوانين او گردن نهم ، و تا وقتى فرمان خدا چنين است به يقين مؤمن به خدا هر آزارى را در راه تطبيق و اجراى اين فرمان الهى تحمّل مىكند ، و خدا او را بر اين كار يارى مىدهد ، و مؤمن نمىتواند بدون آن كه در معرض خشم و عذاب خدا قرار گيرد ، از اين فرمان درگذرد .\r\n[ 12 
  ] و تا وقتى كه فرمان از جانب خداست شرعيّت و قانونمندى خود را از مردم نمىگيرد ، پس خواه ديگران ايمان بياورند يا كفر ورزند ، در تمرّد من بر ضدّ همتايان برساخته با من موافقت يا مخالفت كنند ، به هر حال من به راه خود ادامه دهم .\r\n«  وَ أُمِرْتُ لِأَنْ أَكُونَ أَوَّلَ الْمُسْلِمِينَ  - و مرا مأمور فرموده‌اند كه نخستين\r\n\r\n\r\n","description":"","footnote":"\r\n( 24 ) - نور الثقلين ، ج 4 ، ص 481 .\r\n","page_name":" 441 ","page_number":441},
  {"content":"\r\n\r\nمسلمانان باشم . » در سرسپردگى به خدا بر همهء ايشان پيشى گيرم ، بدون توجّه به ديگران ، چنان كه جادوگران پس از آن كه ايمان آوردند گفتند : «   لا ضَيْرَ إِنَّا إِلى رَبِّنا مُنْقَلِبُونَ * إِنَّا نَطْمَعُ أَنْ يَغْفِرَ لَنا رَبُّنا خَطايانا أَنْ كُنَّا أَوَّلَ الْمُؤْمِنِينَ   - باكى نيست ، ما نزد پروردگارمان باز مىگرديم * ما اميد مىداريم كه پروردگارمان خطاهاى ما را ببخشد كه ما نخستين كسانى هستيم كه ايمان آورديم » . « 25 » با وجود آن كه در عمل آنها نخستين مؤمنان نبودند ، و تنها خاندانى از قوم موسى از بيم فرعون و اطرافيانش به دو ايمان آوردند ، امّا همين گروه راه را براى ديگران گشودند كه ايمان بياورند .\r\n[ 13 
  ] «  قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  - بگو اگر پروردگارم را نافرمانى كنم از عذاب آن روز بزرگ مىترسم . » اين نهايت اوج هشدار و بيم دادن است كه پيامبر خدا از عذابى بزرگ بيم دارد ، چه رسد به ما ! / 452 [ 14 - 15 
  ] «   قُلِ اللَّهَ أَعْبُدُ مُخْلِصاً لَهُ دِينِي * فَاعْبُدُوا ما شِئْتُمْ مِنْ دُونِهِ   - بگو خدا را مىپرستم و براى او در دين خود اخلاص مىورزم * شما بپرستيد هر چيز ديگرى را كه بخواهيد جز او . » امّا من خدا را در دين خود به اخلاص مىپرستم و تنها او را بندگى مىكنم ، اما شما هر چه را مىخواهيد بپرستيد .\r\nبدين سان پيامبر به فرمان خدا با آن جاهلان كه خواستهاى خود را خداى خويش گرفتند و آنچه را مىخواستند پرستيدند ، مقابله و مبارزه مىكند . و اين خلاصهء اخلاص و گزيدهء توحيد است ، و هنگامى كه انسان بدين والاترين درجهء اخلاص برسد از هيچ كس نمىهراسد و به هيچ چيز سر نمىسپارد زيرا اين اخلاص :\r\n\r\n\r\n","description":"","footnote":"\r\n( 25 ) - الشعراء / 50 - 51 .\r\n","page_name":" 442 ","page_number":442},
  {"content":"\r\n\r\nنخست : آزادى كامل و استقلال همه جانبه و فراگير او را تضمين مىكند ، زيرا دشمنان در وجود او رخنه و خللى نمىيابند كه از خلال آن او را به بندگى كشند ، پس نه مال و جاه و ستايش او را مىفريبد و نه زندان و تبعيد و اعدام او را مىترساند .\r\nدوم : استقامت و درست روى او را بر راه صحيح ، بىرنجى تضمين مىكند ، زيرا مخالفت مردم و سرزنش و زخم زبانهايشان آدمى را مىآزارد ، امّا او به اذن خدا از تأثّر پذيرى از سرزنش ملامتگران و نيش زدنهاى جاهلان بسى فراتر و والاتر رفته است .\r\nسوّم : بد آمدن و بيزارى جستن او از مردم به سبب گروه گرايى و تعصب يا كينه نيست ، بلكه از فرط دوستى او نسبت به خدا و نسبت به مردم است ، پس او هر كسى را كه به حق روى آورده باشد با آغوش باز و خوشامد استقبال مىكند ، و همچنين در پردهء گوشه‌گيرى نمىماند و ميان خود و مردم پرده‌اى از خويشتن بزرگى و گروه‌گرايى نمىكشد .\r\n«  قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ  - بگو زيان كنندگان كسانى هستند كه در روز قيامت خود و خاندانشان را از دست بدهند . به هوش باشيد كه اين زيانى آشكار است . » آرى . انسان در آن روز همه چيز را زيان مىكند ، خود را زيانمند مىبيند كه از هيچ چيز بهره‌اى نمىبرد ، و خاندانش را نيز زيان مىكند كه اگر مؤمن بوده‌اند در آن روز آنها را نمىبيند ، و از شفاعتشان محروم مىماند ، زيرا / 453 شفاعت سودى نمىرساند مگر به كسى رضايت خدا را فراهم آورده باشد ، و اگر با او در دوزخ باشند بازهم آنها را همراه خود نمىيابد ، چه هر يك از آنها را كارى است كه او را از ديگران باز مىدارد ، و واى از اين خسارت و زيان بزرگ .\r\n[ 16 
  ] پس از آن خدا عذاب آن كسان را كه خود و خاندانشان را زيان كرده‌اند براى ما بيان مىكند كه در لهيب آتش در پايين‌ترين طبقات دوزخ به سر مىبرند ، و شايد در اين بيان اشاره به وصفى باشد كه در دنيا مىگذرد كه هر چه در\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nآخرت است همان تجسّم و تبلور وضع دنياست ، در اين جا زير پوششهايى قرار داشتند ، از پوششهاى شهوتها و آزمنديها تا پرده‌هاى فرهنگ جاهليّت و سرسپردگى به طاغوت ، و در آن جا هم در زير طبقاتى قرار دارند .\r\n«  لَهُمْ مِنْ فَوْقِهِمْ ظُلَلٌ مِنَ النَّارِ وَ مِنْ تَحْتِهِمْ ظُلَلٌ  - بالاى سرشان طبقات آتش است و در زير پايشان طبقات آتش . » از بالا و پايين دوزخ آتش آنها را در برگرفته و احاطه كرده است ، و چه بسا گفتهء خدا : «  وَ مِنْ تَحْتِهِمْ ظُلَلٌ  - در زير پايشان طبقاتى است » دلالت بر اين دارد كه در آن جا كسانى هستند همچون اصحاب تابوت و ديگران كه در دوزخ از آنها نيز پايين‌ترند .\r\n«  ذلِكَ يُخَوِّفُ اللَّهُ بِهِ عِبادَهُ يا عِبادِ فَاتَّقُونِ  - اين چيزى است كه خدا بندگان خود را بدان مىترساند . پس اى بندگان من ، از من بترسيد . » از عذاب و خشم من بپرهيزيد ، و آيات آينده پاسخ مىدهد كه چگونه از خشم او بپرهيزيم .\r\n/ 454\r\n\r\n[ سوره الزمر ( 39 ) : آيات 17 تا 21 
  ]\r\nوَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ لَهُمُ الْبُشْرى فَبَشِّرْ عِبادِ ( 17 ) الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ ( 18 ) أَ فَمَنْ حَقَّ عَلَيْهِ كَلِمَةُ الْعَذابِ أَ فَأَنْتَ تُنْقِذُ مَنْ فِي النَّارِ ( 19 ) لكِنِ الَّذِينَ اتَّقَوْا رَبَّهُمْ لَهُمْ غُرَفٌ مِنْ فَوْقِها غُرَفٌ مَبْنِيَّةٌ تَجْرِي مِنْ تَحْتِهَا الْأَنْهارُ وَعْدَ اللَّهِ لا يُخْلِفُ اللَّهُ الْمِيعادَ ( 20 ) أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَسَلَكَهُ يَنابِيعَ فِي الْأَرْضِ ثُمَّ يُخْرِجُ بِهِ زَرْعاً مُخْتَلِفاً أَلْوانُهُ ثُمَّ يَهِيجُ فَتَراهُ مُصْفَرًّا ثُمَّ\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nيَجْعَلُهُ حُطاماً إِنَّ فِي ذلِكَ لَذِكْرى لِأُولِي الْأَلْبابِ ( 21 )\r\n\r\nمعناى واژه‌ها\r\n21 [ يهيج 
  ] : كشت را پژمرده و خشك مىكند ، از « هاج » يعنى منقلب ساخت ، گويى گياه از حالت نخستين خود دگرگون مىشود .\r\n/ 455\r\n\r\nبندگانم را بشارت ده\r\n\r\nرهنمودهايى از آيات :\r\nسياق قرآن در بيان دو نمونه از مردم ادامه مىيابد و ميان آن دو مقايسه مىكند تا بدانيم كه آن دو در پاداش يكسان نيستند ، و براى آن كه آگاهى ما نسبت به آن دو افزون شود از طريق مقايسه روشنايى با تيرگى ما را به حقايق مربوط بدان دو نمونه بينا مىسازد ، و اصولا قرآن به صورت دو به دو نازل شده كه همواره ميان حق و باطل و صلاح و فساد را جدا مىكند .\r\nهنگامى كه خدا صفات قانتان ( عبادت كنندگان ) را - كه همان امامان هدايتند - شرح مىدهد ، و ايشان را از پيشوايان كفر متمايز مىسازد ، به بيان اوصاف پيروانشان باز مىگردد ، كه در ميان آنان كسانى هستند كه از طاغوت دورى مىگزينند ، و گفتار را مىشنوند و از بهترين آن پيروى مىكنند ، و نيز كسانى هستند كه حكم عذاب بر آنها محقّق شده است .\r\nاين درس ما را يادآور عقل مىشود كه همان مغز و جوهر انسان است ، و چيزى است كه به وسيلهء آن خدا گروهى را هدايت مىكند و ايشان را از اصحاب بهشت قرار مىدهد كه برايشان غرفه‌هايى است بر فراز غرفه‌ها ، و عقل را نيز به\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nنشانه‌هاى خدا در آفريدگان بيدار مىسازد آن جا كه ما را يادآور چرخش گياهى مىشود كه با فرو باريدن باران آغاز مىگردد ، و انباشته شدن آب در سرچشمه‌ها ، و بيرون آوردن كشتهاى گوناگون ، و سرانجام به چوب خشك و خاشاك پايان مىيابد .\r\n/ 456\r\n\r\nشرح آيات :\r\n[ 17 
  ] طاغوت كيست ؟\r\nهر كس كه به ناروا خود را بر ديگران تحميل كند طاغوت شمرده مىشود ، زيرا چنان كسى از حدود خود طغيان و سركشى كرده و خدا را بندگى نمىكند و زور مىگويد و بزرگ خويشتنى مىنمايد ، و طاغى ( سركش ) ناميده مىشود ، و پروردگار دربارهء او مىگويد : «   إِنَّ الْإِنْسانَ لَيَطْغى * أَنْ رَآهُ اسْتَغْنى   - حقا كه آدمى سركشى مىكند * هر گاه كه خويشتن را بىنياز بيند » . « 26 » وى از حدود خود به ديگران تجاوز مىكند ، و مىكوشد كه مردم را از بندگى خدا باز دارد ، و آنان را به بندگى خود فرا مىخواند ، كه در اين حال در سركشى و طغيان زياده‌روى كرده است ، و از اين رو « طاغوت » ناميده شده ، زيرا اين صيغه ( صفت بر وزن فاعول ) معنى مبالغه و افزونى در چيزى يا كارى را مىدهد . چنان كه گوييم « ملكوت » به سبب مبالغه در ملك ، و جبروت مبالغه در چيرگى و تسلّط ، و رحموت كه مبالغه در رحمت باشد .\r\nپرستيدن طاغوت چيست ؟\r\nاندكى از ملّتهايى كه به حكمرانى جبّاران سرسپرده‌اند مىپنداشتند كه آن جابران خدايانى هستند و از اين رو براى بزرگداشت به آنها سجده مىكردند ، در حالى كه بيشتر آنان از ترس يا آزمندى ، يا همگامى اندك اندك خود را به طاغوت تسليم كرده بودند ، و بدين سان فرمانبردارى آنان از او عبادت و سرسپردگيشان به دو\r\n\r\n\r\n","description":"","footnote":"\r\n( 26 ) - العلق / 6 - 7 .\r\n","page_name":" 446 ","page_number":446},
  {"content":"\r\n\r\nسجده محسوب شد .\r\nامام صادق - عليه السلام - ( بر حسب روايت ابى بصير ) در خطاب به مؤمنان گويد :\r\n« شما خود همانهاييد ، « 27 » و هر كس كه از جبّارى فرمان مىبرد در واقع او را مىپرستد » . « 28 » چگونه از طاغوت دورى گزينند ؟\r\n/ 457 طاغوت حقيقتى است كه تقريبا در هر جايى قرار دارد ، به هر جا روى آورى سلطه‌اى شيطانى را مىيابى كه خود را تحميل كرده و شبكه‌اى فاسد از ياران و پيروان خود به وجود آورده است . و مؤمن كسى است كه از اين وضع اجتناب كند و خود را از تأثيرهاى فاسد آن پاك نگاهدارد ، و در اين صورت بر طاغوت مىشورد و با او مبارزه مىكند تا بديهاى طاغوت او را در برنگيرد ، و اين يكى از معانى اجتناب است . ولى آثار منفى طاغوت در هر جايى گسترده است و مؤمنان خواه ناخواه به پليديهاى آن آلوده مىشوند ، اين سازمانهاى اجتماعى و اقتصادى ، و آن افكار جاهليّت كه محيط زيست مؤمنان را فرا گرفته و ناچارند گاه بدانها تسليم شوند .\r\nپس چه كنند ؟\r\nبر مؤمنان واجب است كه در هر لحظه به درگاه خدا روى آورند ، پس هر چه فشارهاى سلطهء فاسد از لحاظ روانى تو را شكست دهد ، و بدان گرايش يا بى يا به قوانين آن گردن نهى يا از بيم خشم آن يا به اميد عطايش پيوندى بدان بيابى ناگزيرى به اصل پاك خود بازگردى و با توبه‌اى صادقانه به خدا توبه‌آورى تا بر زبان پيامبر مرسل او مژده و بشارت نصيب تو گردد .\r\n«  وَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ لَهُمُ الْبُشْرى  - و كسانى را كه از پرستش طاغوت ( بت و جابر ) پرهيز كرده‌اند و به خدا\r\n\r\n\r\n","description":"","footnote":"\r\n( 27 ) - يعنى شما همان طاغوت پرستانيد ، چون گرچه مؤمنيد امّا از طاغوت زمان نيز فرمان مىبريد . - م .\r\n( 28 ) - نور الثقلين ، ج 4 ، ص 481 .\r\n","page_name":" 447 ","page_number":447},
  {"content":"\r\n\r\nروى آورده‌اند بشارت است ، » و خدا تو را در دژ بندگى خود وارد مىكند .\r\n«  فَبَشِّرْ عِبادِ  - پس بندگان مرا بشارت ده . » [ 18 
  ] طاغوت چيرگى خود را بر مردم تحميل نمىكند مگر پس از آن كه فلسفهء خود را در ميانشان پراكنده باشد ، پس طاغوت همچون دودكشى بزرگ است كه همواره موجى از دود سياه را مىپراكند و فضاها را آلوده مىسازد .\r\nدستگاههاى تبليغاتى چيرگى گستر آن افكار شرك آميزى را مىپراكند كه آنها را از پروردگارشان دور مىكند ، / 458 و انديشه‌هايى باطل را در ميانشان شايع مىسازد كه اطمينان به خود را از آنان مىربايد ، و چندگانگى سخن در آنها ايجاد مىكند و آنها را در هاله‌اى از خواهشها و آرزوهاى باطل قرار مىدهد ، و در ميانشان شايع مىكند كه او را هيمنه و سلطه‌اى است استوار و تصميماتى درست و خود مردى است الهى و مقدّس .\r\nهم چنان كه در ميان مردم به گروه گراييهاى نژادى و قبيله‌اى و قومى مىپردازد ، و بتهاى ميراث و ستونهاى يادوارهء مصالح مادّى را در نظر آنها ستوده مىنماياند .\r\nدر پيرامون گروهى از دين فروشان و دانش فروشان پرواز مىكنند ، و با مكر و حيله مردم را به دو رهنمون مىشوند و باطل او را در نظرش مىآرايند و چهرهء او را در نظر مردم درخشان و پر زرق و برق مىسازند .\r\nبدين سان رهايى از دايرهء نفوذ طاغوت كارى بسيار دشوار مىشود كه نياز به همت و سختكوشى دارد ، و شايد همين است كه كلمهء « و اجتنبوا - دورى گزيدند » در آيهء پيشين بدان اشاره مىكند و در اين آيه بويژه به دورى گزيدن از فرهنگ طاغوتى اختصاص مىيابد كه پروردگار ما گويد :\r\n«  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ  - آن كسانى كه به سخن گوش مىدهند و از بهترين آن پيروى مىكنند ، » و اين گونه كسانى را توصيف مىكند كه از طاغوت و تأثيرهاى\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nشرك آميزش بدين سان دورى گزيدند كه از هر سخنى پيروى نمىكنند بلكه به دنبال بهترين سخن مىروند .\r\nولى اين چگونه صورت مىپذيرد ؟\r\nنخست : اين كه بندگان خدا با توجّه و دلبستن خود به سخنى كه فكرى را تعبير مىكند رفتار مىكنند ، آن را نمىشنوند بلكه بدان گوش فرا مىدهند ، و فرق ميان شنيدن و گوش فرا دادن بسيار است ، در شنيدن اهتمام و كوششى به كار نمىرود و به عكس در شنودن يا گوش فرا دادن اهتمام وجود دارد ، و در حديث چنين آمده است كه :\r\n« سنجندگان سخن باشيد » .\r\n/ 459 دوم : آنان تعقّل و انديشيدن را به كار مىبرند تا بهترين گفته را بشناسند ، و بدان وسيله ميان پست و خوب و نيكو و نيكوتر تميز مىدهند ، و به شناختن سخن نيكو نيز بسنده نمىكنند بلكه براى شناخت سخن نيكوتر بر وفق ارزشهاى خرد و وحى مىكوشند ، زيرا بهترين سخن همان است كه بر حسب هدايت عقل براى دنياشان شايسته‌تر است و بر حسب هدايت وحى براى آخرتشان .\r\nسوّم : هنگامى كه بهترين سخن را شناختند از آن پيروى مىكنند ، و علم را براى علم نمىجويند بلكه آن را براى عمل مىخواهند و مىطلبند ، و علم را براى آن كه آن را به ديگران منتقل كنند نمىآموزند بلكه براى آن مىآموزند كه نخست خود بدان عمل كنند .\r\n«  أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  - ايشانند كسانى كه خدا هدايتشان كرده و اينان خردمندانند . » ايشان دو حجّت‌اند در يك حجّت ، حجّت وحى و حجّت عقل ، و هر دو دو تجلى نور خدايند ، كه خدا به تقدير در ضمير هر انسانى به وديعه نهاده است ، و آن را با درخشندگى از طريق رسالتهاى خود فرستاده است ، و اين نور در ضمير ايشان از آن رو جلوه‌گر شده است كه از بهترين سخن پيروى كرده‌اند . و همچنين هدايت خدا بر دل هر كس كه به جانب او بدود و بكوشد و از او پيروى كند نازل مىشود ،\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nمگر نه آن كه پروردگار ما ، سبحانه گفته است : «  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  - كسانى را كه در راه ما مجاهدت كنند هر آينه به راههاى خويش هدايتشان مىكنيم » « 29 » و آرزوهاى كسانى كه انتظار دارند بدون كوشش و جهاد هدايت شوند باطل است .\r\nاز اين آيه به انديشه‌اى راه مىبريم كه كليدى براى يافتن نهفته‌هاى كتاب حكمت آموز قرآن است ، و آن اين است كه سرتاسر كتاب پروردگار ما نيكوست ، ولى مردم در ميزان بهره بردن از آن متفاوت‌اند ، و مثل قرآن همچون انواع خوراك است كه در فايده و نيكى و لذّت يكسانند ولى مردم در بهره‌گيرى از آن تفاوت دارند .\r\nمثلا ، آيات جهاد در زمان مبارزات بيش از آيات صبر و بردبارى تجلّى مىكند ، در حالى كه آيات انفاق براى توانگران به اندازهء آيات خويشتندارى براى تهيدستان تجلّى مىكند .\r\nشناخت اوضاع اجتماعى و شخصى به وسيلهء عقل صورت مىگيرد ، پس عقل دليلى مستقل در ميان ادلّهء شرعى نيست كه به كتاب و سنّت و اجماع افزوده شود ، بلكه نورى است كه / 460 به وسيلهء آن كتاب شناخته مىشود ، و سنّت را بدان تميز مىدهيم ، و به مدد آن به اجماع تكيه مىكنيم ، پس اگر عقل نباشد چگونه به معانى قرآن راه يابيم ، و چگونه راويانى را كه سنّت را به ما منتقل كرده‌اند تصديق يا تكذيب كنيم ، و چگونه اجماع سنّت را به ما منتقل كند ؟\r\n[ 19 
  ] بر عكس مؤمنان ، ديگران هر يك هنگامى كه به گمراهى طاغوت تسليم شد ، كلمهء عذاب هنگامى بر او محقّق شد كه خدا گمراهش ساخت ، و هدايت عقلش را پس از آن كه او خود با آن بد رفتار كرد ، از او باز گرفت و سلب كرد .\r\n«  أَ فَمَنْ حَقَّ عَلَيْهِ كَلِمَةُ الْعَذابِ  - آيا كسى را كه حكم عذاب خدا بر\r\n\r\n\r\n","description":"","footnote":"\r\n( 29 ) - العنكبوت / 69 .\r\n","page_name":" 450 ","page_number":450},
  {"content":"\r\n\r\nاو محقّق شده ، » و خدا گمراهش كرده و به بيابان بىفرياد دچارش ساخته ، چون خود از عقلش سودى نجسته و از هدايت پروردگارش پيروى نكرده است .\r\n«  أَ فَأَنْتَ تُنْقِذُ مَنْ فِي النَّارِ  - تو مىتوانى او را كه در آتش است برهانى ؟ » به راستى كه او هيچگاه از آتش رهايى نمىيابد ، زيرا تنها وسيلهء رهايى رحمت خداست و او از آن محروم است .\r\n[ 20 
  ] اين است سزاى كسانى كه از طاغوت پيروى كردند ، امّا آنان كه در دنيا پرهيزگارى كردند در بهشت در آسايش‌اند .\r\n«  لكِنِ الَّذِينَ اتَّقَوْا رَبَّهُمْ لَهُمْ غُرَفٌ  - امّا براى آنان كه از خدا مىترسند غرفه‌هايى است كه خانه‌هايى است بلند . » «  مِنْ فَوْقِها غُرَفٌ  - بر فراز آنها غرفه‌هايى ، » شبيه به ساختمانهاى چند طبقه‌اى كه با استوارى ساخته شده ، «  مَبْنِيَّةٌ تَجْرِي مِنْ تَحْتِهَا الْأَنْهارُ  - كه از زيرشان جويباران روان است . » / 461 آنچه اين پاداش نيك را براى ايشان تضمين مىكند همان وعدهء خداست .\r\nآيا ديده‌اى كه خدا وعده خلافى كند ؟\r\n«  وَعْدَ اللَّهِ لا يُخْلِفُ اللَّهُ الْمِيعادَ  - اين وعدهء خداست ، و خدا وعدهء خود را خلاف نخواهد كرد . » پيامبر - صلّى اللَّه عليه و آله - در تفسير اين آيه بدان بهشت تشويق مىكند و در پاسخ على - عليه السلام - مىگويد ، آن گاه كه وى دربارهء تفسير اين آيه از حضرتش پرسيد :\r\n« اى پيامبر خدا ! اين غرفه‌ها را با چه چيز ساخته‌اند ؟ گفت : اى على اين غرفه‌هايى است كه خدا آنها را براى اولياء خود با درّ و ياقوت و زبرجد ساخته است ، سقفهايش از طلاست ، و با نقره محكم شده و به هم پيوسته ، هر غرفه‌اى را هزار در زرّين است و بر هر درى فرشته‌اى گماشته است ، و در آن فرشهاى گرانبها ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nبر روى يكديگر ، از ابريشم و ديبا به رنگهاى گوناگون ، درون آنها انباشته از مشك و عنبر و كافور ، و اين گفتهء خداست : «  وَ فُرُشٍ مَرْفُوعَةٍ  - و فرشهاى گرانبها » . « 30 » چون مؤمن در بهشت به منزلهاى خود درآيد بر سر او افسر ملك و بزرگوارى نهند و آرايه‌هاى زر و سيم و ياقوت و درّ به رشته كشيده شده در نيمتاجى زير تاج بر او بياويزند و هفتاد جامهء حرير به رنگهاى گوناگون ، بافته شده از تار زر و سيم و دانه‌نشان به مرواريد و ياقوت سرخ بر او بپوشانند ، و اين گفتهء اوست : «  يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  - در آن جا با دستبندهايى از طلا و مرواريد آراسته شوند و لباسشان از حرير است » . « 31 » چون مؤمن بر تخت خود نشيند تختش از شادى به جنبش درآيد ، و چون دوستدار خدا در منازل خود در بهشت استقرار يابد فرشتهء گماشته بر باغ بهشتى او را به بزرگداشتى از جانب خدا شادباش گويد و خدمتگزاران و كنيزان مؤمن به دو خوشامد گويند و دوستدار خدا بر تخت خود تكيه زند و همسر حوريّه زيبايش نزد او رود و چندان براى دوستدار خدا درنگ كند تا او از كار خود فارغ شود » . « 32 » [ 21 
  ] وقتى در نعمتهايى كه در اين جا در پيرامون ما گسترده است تأمّل مىكنيم ايمانمان به درستى وعدهء پروردگارمان به نعمتهاى بهشت كه پاكيزه‌تر و پايدارتر است افزون مىشود .\r\n/ 462 بياييد به بلنديها رويم تا به باران بنگريم ، آن گاه كه بر زمين مىبارد و خدا بركتهاى خدا را بر زمين مىپراكند . در طبقات زمين تأمّل كنيد ، و در قناتها به ژرفى بنگريد كه خدا آنها را در زمين قرار داده و به حوضهاى بزرگى كه قنوات بدانها منتهى مىشود و آبها پس از پالايش در درون زمين در آنها انباشته مىشود ، سپس\r\n\r\n\r\n","description":"","footnote":"\r\n( 30 ) - الواقعة ، 34 ( اين آيه را به « فراشها ، يعنى زنان ارجمند » نيز ترجمه كرده‌اند ولى در اين حديث با توجّه به بيان جنس آنها كه از ابريشم و ديبا و به رنگهاى گوناگون است همان فرشهاى گرانبها مصداق دارد - م . )\r\n( 31 ) - الحجّ / 23 .\r\n( 32 ) - نور الثقلين ، ج 4 ، ص 483 .\r\n","page_name":" 452 ","page_number":452},
  {"content":"\r\n\r\nسرچشمه‌هايى پياپى بر مدار قانون مىجوشد و مىشكافد . . . آيا دست قدرت الهى را مشاهده نمىكنيد كه آفرينش را به بهترين صورتى تنظيم كرده است ؟ ! «  أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً  - آيا نديده‌اى كه خدا از آسمان باران فرستاد ؟ » چگونه بادها را براى بردن ابرهاى سنگين از فراز درياها به كار گرفت ، و چگونه آنها را از جريانهاى سرد عبور داد ، و چگونه با جنبش بادها در فضاى آسمان آنها را بارور و باران‌زا كرد ؟ ! سپس چگونه آنها را به جايى كه فرمان داد بار خود را فرو گذارند ، هدايت كرد ؟ تبارك اللَّه ، پروردگار قدرت و رحمت .\r\nآب همان آب است ، ولى آن را به دو بخش تقسيم مىكند ، بخشى كه بىدرنگ به مصرف مىرسد ، و بخشى كه در درون زمين انباشته مىشود .\r\n«  فَسَلَكَهُ يَنابِيعَ فِي الْأَرْضِ  - و آن را چون چشمه‌سارهايى در زمين روان گردانيد . » از بهار تا پاييز ، و از زمستان تا گرماگرم تابستان .\r\n«  ثُمَّ يُخْرِجُ بِهِ زَرْعاً مُخْتَلِفاً أَلْوانُهُ  - آن گاه به وسيلهء آن كشته‌هاى رنگارنگ برويانيد ، » پس با آبى يكسان خدا گياهانى گوناگون پديد مىآورد .\r\n«  ثُمَّ يَهِيجُ فَتَراهُ مُصْفَرًّا  - سپس همه خشك مىشوند و مىبينى كه زرد شده‌اند . » هنگامى كه ميوه‌ها برسد و دانه‌ها خشك شود ، در حال خود نمىماند ، بلكه پس از سبزى رنگ به زردى مىزند ، و اين آمادگى براى درو و برداشت آنهاست .\r\n«  ثُمَّ يَجْعَلُهُ حُطاماً  - آن گاه خردشان مىسازد . » / 463 خرده ريزه‌هايى كه باد آنها را مىپراكند ، و حطام خس و خاشاكى است كه از گياه حاصل مىشود ، آيا آثار قدرت و تدبير را در تمام اين دورهء زندگى زودگذر نمىبينيد ؟ !\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n«  إِنَّ فِي ذلِكَ لَذِكْرى لِأُولِي الْأَلْبابِ  - هر آينه خردمندان را در آن اندرزى است . » خدا را از خلال نشانه‌هايش مىشناسند ، و صنع خدا را در آنچه از خلال صنع او در گذشته برمىآيد مىشناسند ، و سنّت يگانهء خدا را در آفرينش مىشناسند ، پس همان چيزى كه بر گياه در دورهء زندگيش مىگذرد بر انسان نيز در همان دوره مىگذرد ، و بر اوست كه آمادهء كوچيدن شود ، و از تقوا توشهء راه سازد ، و از سراى فريب و غرور براى سراى پاداش ره توشه برگيرد .\r\nو سخن پايانى : همانا اين چرخهء گياهى گياه را در دو حالت منعكس مىسازد ، هنگامى كه در سبزى خود مىبالد و مىدرخشد ، و هنگامى كه خرد و خاشاك مىشود . به راستى همان گياه است كه از دو حالت عبور مىكند ، همچنين است انسان كه ممكن است در اوج ايمان خويش باشد يا در قعر كفر قرار گيرد . آيا اين دو برابرند ؟\r\n/ 464\r\n\r\n[ سوره الزمر ( 39 ) : آيات 22 تا 29 
  ]\r\nأَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ أُولئِكَ فِي ضَلالٍ مُبِينٍ ( 22 ) اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ ذلِكَ هُدَى اللَّهِ يَهْدِي بِهِ مَنْ يَشاءُ وَ مَنْ يُضْلِلِ اللَّهُ فَما لَهُ مِنْ هادٍ ( 23 ) أَ فَمَنْ يَتَّقِي بِوَجْهِهِ سُوءَ الْعَذابِ يَوْمَ الْقِيامَةِ وَ قِيلَ لِلظَّالِمِينَ ذُوقُوا ما كُنْتُمْ تَكْسِبُونَ ( 24 ) كَذَّبَ الَّذِينَ مِنْ قَبْلِهِمْ فَأَتاهُمُ الْعَذابُ مِنْ حَيْثُ لا يَشْعُرُونَ ( 25 ) فَأَذاقَهُمُ اللَّهُ الْخِزْيَ فِي الْحَياةِ الدُّنْيا وَ لَعَذابُ\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nالْآخِرَةِ أَكْبَرُ لَوْ كانُوا يَعْلَمُونَ ( 26 )\r\nوَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ لَعَلَّهُمْ يَتَذَكَّرُونَ ( 27 ) قُرْآناً عَرَبِيًّا غَيْرَ ذِي عِوَجٍ لَعَلَّهُمْ يَتَّقُونَ ( 28 ) ضَرَبَ اللَّهُ مَثَلاً رَجُلاً فِيهِ شُرَكاءُ مُتَشاكِسُونَ وَ رَجُلاً سَلَماً لِرَجُلٍ هَلْ يَسْتَوِيانِ مَثَلاً الْحَمْدُ لِلَّهِ بَلْ أَكْثَرُهُمْ لا يَعْلَمُونَ ( 29 )\r\n/ 465\r\n\r\nمعناى واژه‌ها\r\n23 [ مثانى 
  ] : جمع مثنى ( دو به دو ) يعنى اين كه داستانهاى اين كتاب و اخبار و احكام آن دو به دو در قالبهاى مختلف براى جايگزينى در ذهنها مىآيد .\r\n29 [ متشاكسون 
  ] : تشاكس يعنى جلوگيرى كردن از يكديگر و نزاع با هم ، و اصل آن از شكاسه است به معنى بد خلقى و دشمنى ورزى .\r\n/ 466\r\n\r\nخدا بهترين سخن را نازل كرده است\r\n\r\nرهنمودهايى از آيات :\r\nاز تجلّيات اعجاز بلاغى در كتاب پروردگار ما آن است كه « مثانى يعنى » دو به دو است و پيكر آنان را كه ايمان آورده‌اند مىلرزاند ، و از معانى « مثانى دو تا دو تا » آن است كه دو رشته از افكار متداخل را كه از آن دو سخن مىگويد با هم در\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nسياق آيات خود با نظمى دقيق و روشى استوار پياپى مىآورد ، و اين براى آن است كه از جانب خدايى است كه چيزى او را از چيزى ديگر باز نمىدارد .\r\nدر اين جا مىبينيم كه سياق مطلب در عين حال كه گفت و گو از جهات تفاوت دو گروه از مردم را دنبال مىكند : كسى كه خدا دلش را بر روى اسلام گشوده ، و كسى كه نسبت به ياد خدا سخت دل شده و با چهره خود عذاب بد را از خود باز مىدارد ( و در برابر عذاب روى ترش مىكند ) ، و خدا را تكذيب مىكند تا به پاداش آن خوارى در دنيا نصيبش شود ، در همان حال روند مطلب ويژگيهاى قرآن را بيان مىكند و اين كه نفوس پاك چگونه آن را دريافت مىكنند ، و چگونه خدا در آن هر مثالى را براى مردم مىزند شايد پند گيرند .\r\n/ 467\r\n\r\nشرح آيات :\r\n[ 22 
  ] معرفت و شناخت چيست ؟ و چگونه بشر از ته نشستهاى جهل رهايى مىيابد ، و براى چه مىبينيم بعضى به والاترين درجه‌هاى ايمان فرا مىروند در حالى كه بعضى ديگر به ژرفترين گودالهاى كفر فرو مىافتند ؟\r\nقرآن را بينشى است روشن در باب شناخت كه در اين نكته خلاصه مىشود كه محل و قرارگاه علم دل است ، پس اگر دل گشوده باشد معرفت و ايمان صاحبش مىافزايد ، در حالى كه دل سخت و فروبسته گنجايش شناخت ندارد .\r\n«  أَ فَمَنْ شَرَحَ اللَّهُ صَدْرَهُ لِلْإِسْلامِ  - آيا كسى كه خدا دلش را بر روى اسلام گشود ، » دل گشوده بر روى اسلام كدام است ؟\r\nاسلام همان تسليم به خدا ، به سنّتهاى خدا ، به قوانين خدا و به حقّ است ، هر جا باشد . پس وقتى خدا دلى را بگشايد ، آن دل به دو سر مىسپارد و براى شنيدن كلمات خدا نرم و هموار مىشود ، هم چنان كه زمين پاك مستعدّ براى آب آسمان نرم و فروتن مىشود ، هم چنان كه خاك خوب براى روياندن گياه با بركت نرم مىشود ، و هم چنان كه گلها نسيم ملايم را به آغوش باز استقبال مىكنند . در حالى\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nكه دل سخت همچون تخته سنگ سخت براى معارف حق گنجايش ندارد و در برابر ريزش باران جان نمىگيرد و گلى نمىروياند و به استقبال نسيم نمىرود و جنبشى نمىنمايد .\r\nپيامبر گرامى ما به ابن مسعود چنين سفارش كرد و به دو گفت : « اى ابن مسعود ! كسى كه خدا دلش را گشوده باشد در پرتو نور پروردگارش قرار دارد ، زيرا به راستى چون نور بر دل افتد آن را مىگشايد و باز مىكند . گفتند : اى پيامبر خدا آيا آن را نشانه‌اى است ؟ گفت : آرى ، روى گرداندن از سراى فريب و غرور ، و توجّه به سراى جاودانگى ، و آمادگى براى مرگ پيش از فرو رسيدن فوت ، پس هر كس به دنيا بىميلى كند آرزوى خود را در آن كوتاه مىسازد و آن را به اهلش وامىگذرد » . « 33 » / 468 «  فَهُوَ عَلى نُورٍ مِنْ رَبِّهِ  - او بر پرتو نور پروردگارش جاى دارد ، » و به نور ربّانى است كه دل انسان به عالم حقايق مىپيوندد ، و براى دريافت آنها فراخ مىشود ، و بدانها گشوده مىگردد ، و نور خدا همان عقل است كه از وحى پرتو گيرد ، و شايد تعبير به « على بر » براى رساندن اين معنى است مؤمن بر راهى راست و روشن شده راه مىسپارد ، همچون گفتهء او سبحانه : «  أُولئِكَ عَلى هُدىً مِنْ رَبِّهِمْ  - آنان از سوى پروردگارشان بر راه هدايتند » . « 34 » ممكن است از اين آيه دريابيم كه دل را دو حالت است : حالتى كه در بر خود مىبندد و جز خويش را نمىبيند و تنها در چارچوب منافع و آرزوها و پندارهاى خود به سر مىبرد ، و جهان پيرامونش را براى خود مىخواهد ، پس سخت مىشود و همراه با آرزوها و اميالش دگرگونى مىيابد ، و جامهء آلودگى و طبيعى مسلكى در مىپوشد ، قانون را نمىشناسد ، و به سنّت ايمان ندارد ، و در مثل همچون كسى است كه در اتاقى به سر مىبرد و مىپندارد هيچ كس در آن اتاق همراه او\r\n\r\n\r\n","description":"","footnote":"\r\n( 33 ) - بحار الانوار ، ج 77 ، ص 93 .\r\n( 34 ) - البقره / 5 .\r\n","page_name":" 457 ","page_number":457},
  {"content":"\r\n\r\nنيست ، پس هر چه مىخواهد مىكند ، و از هر ملاحظه و التزامى خود را وامىرهاند ، امّا حالت دوّم همان خروج از سلّول زندان خويش به پهنهء فراخ حقيقت است ، آن جا كه در جهان واقعى كه به هستى آن اعتراف دارد به سر مىبرد ، و براى آشنا شدن و هماهنگى با آن مىكوشد ، و در مثل دارندهء اين حالت همچون كسى است كه به شهرى درآيد و بداند كه در آن مردمى هستند كه ناگزير است با آنها همزيستى كند ، و آنان را قوانينى است كه ناچار بايد آنها را مراعات كند ، و بدين سان چون آنان را مىشناسد و به حقوقشان آگاهى دارد درمانده نمىشود ، بلكه آنها را با خوشامد استقبال مىكند و بىترديد به نظامشان گردن مىنهد و احترام مىگذارد .\r\nاگر حالت اوّل باشد جمود و عقب‌ماندگى و نادانى و آشوب را منعكس مىكند ، ولى حالت دوم همان اوج پويايى و پيشرفت و دانش و مراعات است .\r\n«  فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ  - پس واى بر سخت دلانى كه ياد خدا در دلهايشان راه ندارد . » خدايى كه نشانه‌هاى رحمت و قدرت و عظمتش همه چيز را فراگرفته ، با اين همه مىبينى كه دلهاشان نسبت به ياد او سخت است ، تا چه رسد به ديگر حقايق آفرينش ؟ آيا كسى را كه براى ديدن نور خورشيد نابيناست ديده‌اى ؟ آيا وى مىتواند نور شمعى را ببيند ؟ ! همچنين است وقتى دل نسبت به ياد خدا سخت شود ، پس اميدى نمىرود كه براى شناخت چيزى گشوده و نرم گردد .\r\n/ 469 «  أُولئِكَ فِي ضَلالٍ مُبِينٍ  - آنان در گمراهى آشكارى هستند . » گمراهى آشكار بر اينان احاطه دارد ، هم چنان كه نور خدا بر آنان احاطه دارد .\r\n[ 23 
  ] از برجسته‌ترين نشانه‌هاى گشودگى دل استقبال و پذيرا بودن نور خدا در قرآن است ، به راستى خدا بهترين سخن را نازل كرده ، زيبايى و نكويى و بلاغت و علم و هدايت و نور را يك جا و فشرده گرد آورده است ، و پروردگار در آن جلوه‌گر است چنان كه دلهاى مؤمنان در آن زيبايى پروردگار خود را مىبيند همان گونه كه چشمهايشان زيبايى صنع او را مىنگرد .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n«  اللَّهُ نَزَّلَ أَحْسَنَ الْحَدِيثِ  - خدا بهترين سخن را نازل كرده است . » كه به راستى آئينه‌اى است كه دل‌انگيزى آفرينش و زيبايى آفريدگار و نكوترين اخلاق و شريفترين كارها را منعكس مىكند .\r\n«  كِتاباً  - كتابى » .\r\nتنظيم شده در وحدتى به هم پيوسته ، و با يكديگر گرد آمده با پيوندى كه هيچ رخنه و ضعف و تناقض و اختلافى در آن نيست .\r\n«  مُتَشابِهاً  - شبيه به هم . » برخى از آن گواه بر بعضى ديگر است و آن را تفسير و بيان مىكند ، و در عين حال خرد به كنه فهم آن فرانمىرود ، و در ژرفاى علم آن هيچ كس راه نمىيابد ، و هر آيه‌اى را بخوانى دانشى نو و هدايتى شگفت بهره مىبرى . هر چه از دانش به تو مىدهد از لحاظ تو كامل است ولى بسيارى از دانش دستگير تو نمىشود زيرا همچون اوقيانوسى است كه شگفتيهايش پايان نمىيابد و غرائبش تمام نمىشود .\r\n«  مَثانِيَ  - دو تا دو تاست . » پس در آن چنين نكاتى را مىيابيم :\r\n/ 470 نخست : تفاوتهاى ميان آفريدگار و آفريدگان ، ميان حق و باطل ، ميان نيكوكار و تبهكار ، هم چنان كه ما را يادآور تفاوتهاى آشكار ميان روشنايى و تيرگى ، ميان سايه و آفتاب گرم ، ميان آزادى و بندگى ، و . . . و مىشود .\r\nشايد سورهء الزّمر در اين تمييز به اوج رسيده است ، بويژه در مورد مردم ، آن جا كه صفت ( فرقان جدا كننده و تميز دهنده ) در شناخت صالحان و جداسازى ايشان از ديگران در قرآن تجلّى كرده است .\r\nدوم : مقايسه ميان جفتهاى طبيعت ، ميان نر و ماده ، ميان آسمان و زمين ، و خشكى و دريا ، انسان و حيوان ، زيتون و انگور ، ميوه و اصل ، و بر همين منوال .\r\nسوّم : شواهد و مثالها ، حقيقتى نيست كه كتاب پروردگار ما آن را يادآور شده و به آوردن تفسير و دليل و مثال آن نپرداخته باشد ، و هيچ آيه‌اى را در آن\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nنمىخوانى مگر آن كه عادتا در همان سياق مطلب يا در جايى ديگر توضيحى بر آن مىيابى ، اگر سرانجام پرهيزگاران را ذكر كرده است مثالهايى از پاداش ايشان نزد خدا و پيروزى آنان در دنيا زده است ، و اگر يكى از صفات پرهيزگاران را ياد كرده آن را با شواهدى از زندگى پيامبران - عليهم السلام - همتا ساخته ، و اگر حقيقتى از حقايق توحيد را ياد كرده شواهد آن را به دنبالش آورده است .\r\nپس مثلا وقتى روند مطلب گشوده شدن دل بر اثر اسلام ياد كرده مثال آن را در تسليم و سرسپردگى دل مؤمنان به آيات قرآن بيان كرده است .\r\nهمچنين است اشاره‌هاى آيات آينده بدين نكته كه قرآن براى مردم از هر چيزى مثلى زده است پس آن مثل ، همتا آوردن براى هر حقيقتى است كه در قرآن ياد شده است .\r\nاز آن جا كه قرآن مثانى و دو تا دو تاست ، حقيقت را به واسطهء حجّت مىآورد و به راستى كه دل مؤمنان بدان از هوش مىرود و / 471 لرزش خوف در اعصابشان مىدود و از اين رو بر اثر آن پيكر و پوستهايشان مىلرزد .\r\n«  تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ  - كه از تلاوت آن كسانى را كه از پروردگارشان مىترسند از خوف تن بلرزد . » وقتى نفس با حقيقتى بزرگتر از گنجايى خود روبرو شود از آن مدهوش مىشود و به صاحب آن نفس لرزه‌اى دست مىدهد كه يا به سبب لرزش اعصاب است يا به دليل گرد آمدن خون در پيرامون دل چنان كه در حالات ترس شديد روى مىدهد .\r\nاز آن جا كه اين گروه از خدا مىترسند ، و چيزى از عظمت و كبرياى او را مىشناسند ، و مىدانند كه كتاب خدا رسالت او را به ايشان مىرساند ، دلهايشان به سبب تجلّيات او كه در كتابش پيداست آرام و قرار نمىگيرد ، و اگر در آن لحظه خدا آنان را به روح خود تأييد نكند به يقين دلهايشان فرو مىريزد هم چنان كه كوه هنگامى كه پروردگار در برابر موسى بر آن تجلى كرد از پاى درآمد ، و موسى ( ع ) بىهوش بيفتاد . آيا تجلّى خدا را بر كوه بزرگتر از تجلّيات او در كتاب خود بر پيامبر\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nو مؤمنان مىبينى ؟\r\nبه راستى كه مؤمنان را به مجرّد ياد خدا دل مىهراسد ، پس چگونه هنگامى كه رسالت و پيام خدا را براى آنها تلاوت مىكنند صاعقه زده و بيهوش نشود ، همانا اين خداست كه با ايشان سخن مىگويد ، چگونه سخت و تأثّر ناپذير بمانند ؟ بلى . من و امثال من كه شهوتها دلهايمان را از هر سو در برگرفته آن حالت را نمىشناسيم ، مگر آن كه خدا پرده‌ها و موانع را بردارد و دل به نور پروردگار پيوندد .\r\n«  ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ  - سپس تن‌ها و دلهايشان به ياد خدا بيارامد . » چون آثار برخورد از ميان برود ، و خرد به تأييد خدا بر هراس رويارويى غلبه كند تن‌ها براى تعبير از سرسپردگى و خشوع دل و آمادگى براى پذيرا شدن روشنايى هدايت نرم شود و بيارامد .\r\nمفسّران گفته‌اند : همانا لرزش تن تعبير از خوف آنان از عذاب خداست ، امّا هنگامى كه مىآرامد دليل بر آرزومندى آنان به رحمت خداست . و بدين سان دل مؤمن ميان بيم و اميد به سر مىبرد .\r\n/ 472 فخر رازى گويد : در واقع دو مقام ياد شده در اين آيه « تقشعر و تلين - لرزيدن و آرميدن » را واجب نيست منحصر به شنيدن آيه عذاب و رحمت بدانيم ، بلكه آن حالت نخستين مراتب است و پس از آن در حصول اين دو حالت مراتبى بىحدّ و حصر وجود دارد .\r\nآن گاه اين مفسّر بزرگ مىپردازد به فرق ميان حالت مؤمنان هنگام تلاوت قرآن ، و حالت وجد صوفيان هنگام شنيدن اشعار هجران و وصال و مىگويد : شيخ ابو حامد غزالى پرسشى را در كتاب « احياء علوم الدّين » آورده و آن اين است كه ما بسيارى از مردم را مىبينيم كه هنگام شنيدن ابيات مشتمل بر شرح وصال و هجران وجدى تمام در ايشان پديدار مىشود و به هنگام شنيدن آيات چيزى از اين احوال در آنان به ظهور نمىرسد ، آن گاه او اين معنى را مسلّم گرفته و عذر در آن را از راههاى\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبسيار ياد كرده است ، و من مىگويم : من از اين معنى محروم آفريده شده‌ام ، من به راستى هر چه در رازهاى قرآن مىانديشم تنم به لرزه مىافتد و موى بر اندامم راست مىشود و در دلم دهشت و هراسى فراهم مىآيد ، و هر چند اين اشعار را مىشنوم حالت هزل و شوخى بر من مستولى مىشود ، و البتّه در نفس خود هيچ اثرى از آنها نمىيابم ، و گمان مىكنم كه راه درست و صراط مستقيم نيز همين است ، سپس وجوهى را در بيان اين معنى ذكر مىكند كه در پايين خلاصه مىشود :\r\nنخست اين كه : اين اشعار شايستهء مقام آفريدگار نيست و اثبات آنها در حق او كفر است . « 35 » دوم : گويندهء قرآن خداست كه به وسيلهء جبراييل به پيامبر به ما مىرسد ، در حالى كه گويندهء اين اشعار شاعرى دروغگو و انباشته از شهوت و انگيزهء گناهان است .\r\nسوم : مدار قرآن دعوت به حق است ، و مدار اشعار باطل .\r\nو من گويم : در واقع آن اشعار شهوتهاى بعضى را برمىانگيزد و عواطف خواهش سرخوردهء نهفتهء آنها را مىجنباند ، / 473 در حالى كه آيات قرآن دفينه‌هاى خرد را برمىانگيزاند و دلها را از چرك شهوتها مىزدايد و جلا مىدهد ، و از كوزه همان برون تراود كه در اوست .\r\n«  ذلِكَ هُدَى اللَّهِ يَهْدِي بِهِ مَنْ يَشاءُ  - اين راه خداست كه هر كه را خواهد بدان راهنمايى مىكند . » به راستى خدا آنان را كه به وسيلهء اشعار جاهليّت و راههاى غير شرعى راههاى نزديكى به خدا را مىجويند ، به سوى خود هدايت نمىكند ، بلكه گمراهشان مىسازد زيرا از وسيله‌اى كه او خود براى بندگانش بيان كرده است پيروى نمىكنند .\r\n«  وَ مَنْ يُضْلِلِ اللَّهُ فَما لَهُ مِنْ هادٍ  - و هر كه را خدا گمراه كند او را هيچ\r\n\r\n\r\n","description":"","footnote":"\r\n( 35 ) - بنگريد به تفسير الكبير ، ج 26 ، ص 273 .\r\n","page_name":" 462 ","page_number":462},
  {"content":"\r\n\r\nراهنمايى نخواهد بود . » پس هر كس مىخواهد كه از راهى به سوى پروردگار خود هدايت شود بايد براى رسيدن به دو به همو و به اولياء او كه ايشان را وسايل رحمت خود قرار داده است متوسّل شود ، و الّا براى خود مذهب و راهى اختراع مىكند و بدين سبب خدا گمراهش مىسازد ، و بايد بداند كه خدا خود به ذات خود دلالت مىكند ، و هيچ چيزى را دلالتى واضحتر از خود او نيست ، و شفيعى جز پس از اذن او به شفاعت وجود ندارد ، و بدين سان نيّت خود را براى پروردگارش خالص و ناب مىسازد ، و حاشا از خدا كه اميد بنده‌اش را نااميد كند .\r\n[ 24 
  ] قرآن به جداسازى خود باز مىگردد ، ميان كسى كه در دنيا پرهيزگارى كرده و خدا او را از عذاب دوزخ مىرهاند و كسى كه تقوا نكرده و در آن عالم چيزى نمىيابد كه بدان آتش را از خود دور سازد ، و او را مىبينى كه در قيامت با چهرهء خود آتش را از خود باز مىدارد .\r\n«  أَ فَمَنْ يَتَّقِي بِوَجْهِهِ سُوءَ الْعَذابِ يَوْمَ الْقِيامَةِ  - آيا آن كس كه در روز قيامت با چهرهء خويش عذاب سخت قيامت را از خود باز مىدارد ، ( همانند كسى است كه بهشتى است ) ؟ » چه عذاب هولناكى است آن عذاب ، هنگامى كه جهنم از خشم برشكافته ، و آتشها در آن به حالت انفجار درآمده ، و گناهكاران را مىآورند كه هيچ ثوابى ندارند كه آتش را از آنها دور بدارد ، و چهره‌هايشان در معرض آتش قرار مىگيرد ، همان چهره‌هايى كه بدانها و به گناهش در دنيا مىنازيدند ، و با دستهاى خود و آنچه داشتند از آن چهره‌ها مواظبت و نگهدارى مىكردند .\r\n«  وَ قِيلَ لِلظَّالِمِينَ ذُوقُوا ما كُنْتُمْ تَكْسِبُونَ  - به ستمكاران گفته مىشود :\r\nبه كيفر كارهايى كه كرده‌ايد عذاب را بچشيد . » / 474 همانا گناهان زشتى كه ستمكاران در دنيا مرتكب شده‌اند به صورت آتشهاى برافروخته و كژدمها و ماران مجسّم مىشود . آيا به كسى كه با دست خود بمبى هسته‌اى مىسازد و سپس خود و سرزمينها را منفجر مىسازد توجّه كرده‌اى كه\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nچگونه هنگام ساختن آن بمب سهولت هول عذاب آن را به تصوّر نمىآورد ، گناهكاران نيز چنينند و هنگامى كه زنا يا غيبت مىكنند يا اموال يكديگر را به باطل مىخورند يا از طاغوت پشتيبانى مىكنند تصوّر نمىكنند كه چه عذاب شديدى به دست آورده و براى خود در روز قيامت آماده كرده‌اند .\r\n[ 25 
  ] و همان كه در آخرت است در دنيا نيز چنان است ، پس كسى كه سدّى بسازد و به وسيلهء آن به طغيان و سركشى پردازد به وسيلهء همان سدّ عذاب مىبيند ، چنان كه سدّ مأرب فرو ريخت ( و سازندگانش از آن عذاب ديدند ) و كسى كه سنگ را بپرستد ، يا كوه‌ها را پرستشگاه گيرد به همانها عذاب مىشود ، همچون عاد و ثمود ، و كسى كه آب را بپرستد در آن غرق شود همچون قوم فرعون .\r\n«  كَذَّبَ الَّذِينَ مِنْ قَبْلِهِمْ فَأَتاهُمُ الْعَذابُ مِنْ حَيْثُ لا يَشْعُرُونَ  - پيشينيانشان تكذيب كردند و عذاب از جايى كه نمىدانستند بر سرشان رسيد . » پس هر كس آيات خدا را تكذيب كند و از آنها روى گرداند از جايى كه در نمىيابد عذاب بر سرش مىرسد . و بر ماست كه به داستانهاى قرآن رجوع كنيم و ببينيم چگونه خدا اقوام گذشته را عذاب داده است ، آيا فرعون تصوّر مىكرد كه موسى ( ع ) كه خود او را در خانهء خويش پرورده نابودى مملكت وى به دستهاى او صورت مىگيرد ؟ ! هرگز . . . و آيا فرعون و اطرافيانش كه آب را مىپرستيدند ، و زيباترين دختران خود را براى خرسندى آن به عنوان قربانى به نيل مىافكندند ، و فرعون به نهرهايى كه از پايين كاخش مىگذشت به خود مىباليد ، و تمدنشان بر آب استوار بود ، آيا مىدانستند كه به زودى در درون معبود و پايهء تمدنشان غرق خواهند شد ؟ به راستى كسى كه آيات خدا را تكذيب كند هلاكش به وسيلهء همان نيرويى است كه بر آن تكيه كرده و دل بسته ( و آن را مىپرستد ) .\r\n[ 26 
  ] «  فَأَذاقَهُمُ اللَّهُ الْخِزْيَ فِي الْحَياةِ الدُّنْيا  - خدا عذاب رسوايى را در زندگى دنيا به آنها چشاند ، » زيرا خويشتن بزرگى مىكردند ، و به سبب غرور به چيزى اعتراف نداشتند ، و هم اكنون واجب است كه رسوايى و ننگ دنبالشان كند ، اين در دنيا . . .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n«  وَ لَعَذابُ الْآخِرَةِ أَكْبَرُ لَوْ كانُوا يَعْلَمُونَ  - ولى اگر بدانند ، عذاب آخرت بزرگتر است . » / 475 بزرگتر است از لحاظ خوارى و رسوايى و دردناكى ، و انسان از عذاب دنيا مىگريزد ( و مىپرهيزد ) پس چگونه از عذابى بزرگتر از آن نمىگريزد ( و نمىپرهيزد ) ؟ ! [ 27 
  ] پس از اين پروردگار به ما يادآورى مىكند كه براى ما مثالهايى از داستانهاى پيامبران و امّتهايشان زده است .\r\nآنها رويدادهايى است خارجى كه ارزشهايى را كه قرآن بدانها مژده داده مجسّم ساخته است ، و اين معنى مثل است ، يعنى تطبيق خارجى حقيقت .\r\n«  وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ لَعَلَّهُمْ يَتَذَكَّرُونَ  - ما در اين قرآن براى مردم هر گونه مثلى آورديم ، شايد پند گيرند . » تعبير « كلّ مثل - هر گونه مثلى » دلالت بر آن دارد كه در قرآن به تمام حقايق اشاره شده ، و اين امر از طريق مثالهايى واقعى براى آنها انجام يافته است ، پس هر چه در آن بينديشى از آنچه مربوط به آفريده و آفريننده و رابطه ميان آن دو و رابطهء آفريدگان با يكديگر و جز اينهاست همه در قرآن ياد شده و با مثالهايى كه تنها محدود به زندگى ملّتهاى پيشين نيست بلكه شامل اشاره‌هايى به طبيعت و احوال آن مىشود ، شرح جزئيّات آنها آمده است .\r\n[ 28 
  ] و پس از آن پروردگار ما را متوجّه صفات همين قرآنى مىسازد كه در آن هر گونه مثلى آمده است و سه صفت براى آن ذكر مىكند :\r\n1 - قرآنى : يعنى چيزى خواندنى ، كه ما را به گذشته پيوند مىدهد ، از جزئيّات حال آگاهمان مىسازد و نقشهء آينده را طرحريزى مىكند .\r\n2 - عربى است : به زبانى مفهوم ، « اعرب الكلام » يعنى به روشنى از آن سخن گفت ، و گويند « اعرب فلان عن استيائه » يعنى بد آمدن خود را آشكارا بيان كرد ، و « العربى » كسى است كه فصيح و بليغ باشد .\r\n3 - بىهيچ انحراف و كجى : در آن گرايش به راست يا چپ ، شرق يا\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nغرب وجود ندارد ، زيرا / 476 از سببهاى انحراف ، جهل و هوى و تسليم شدن به فشارها و امثال آن است ، و خدا از تمام اين امور بس والاتر و فراتر است ، و بدين سان قرآن از حقايق به صورتى مستقيم پرده برمىدارد .\r\n«  قُرْآناً عَرَبِيًّا غَيْرَ ذِي عِوَجٍ لَعَلَّهُمْ يَتَّقُونَ  - قرآنى به زبان عربى بىهيچ انحراف و كجى ، شايد پروا كنند . » اين هدف قرآن است ، قرآن از ما مىخواهد كه خدا را پرهيزگارى كنيم و از او پروا كنيم ، و به مضمون تقوا در اصلاح دنيا و آخرت خود عمل كنيم .\r\n[ 29 
  ] از مثالهاى قرآن كه زشتى وجود شريكان را به ذهنهاى ما نزديك مىكند شركت داشتن چند تن ( ارباب ) در مالك بودن يك تن ( برده ) است .\r\n«  ضَرَبَ اللَّهُ مَثَلًا رَجُلًا فِيهِ شُرَكاءُ مُتَشاكِسُونَ  - خدا مثلى مىزند :\r\nمردى را كه چند تن در او شريكند ( برده‌اى كه چند مالك دارد ) و بر سر او اختلاف دارند . » آيا بنده‌اى كه چند مالك دارد و بنده‌اى كه از آن يك تن است با هم مساويند ؟ ! هرگز . . . زيرا در نتيجه هر مالكى مىخواهد آن برده را به زيان ديگران تنها براى خود به كار گيرد . و بارى تعالى اين نكته را در گفتهء خود بيان كرده است : «  وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ  - و بسيارى از شريكان بر يكديگر ستم مىكنند » ، « 36 » و خداى تعالى گفته است : «  لَوْ كانَ فِيهِما آلِهَةٌ إِلَّا اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ  - اگر در زمين و آسمان خدايانى جز خداى يكتا مىبود ، هر دو تباه مىشدند . پس اللَّه پروردگار عرش ، از هر چه به وصفش مىگويند منزّه است » . « 37 » و دربارهء محال بودن همتايان و همدستان ، خداى متعال گويد : «  مَا اتَّخَذَ اللَّهُ مِنْ وَلَدٍ وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ سُبْحانَ اللَّهِ عَمَّا يَصِفُونَ \r\n\r\n\r\n","description":"","footnote":"\r\n( 36 ) - سورهء ص / 24 .\r\n( 37 ) - الانبياء / 22 .\r\n","page_name":" 466 ","page_number":466},
  {"content":"\r\n\r\n- خدا هيچ فرزندى ندارد و هيچ خدايى با او نيست . اگر چنين مىبود هر خدايى با آفريدگان خود به سويى مىكشيد و بر يكديگر برترى مىجستند . خدا از آن گونه كه او را وصف مىكنند ، منزّه است » . « 38 » اين جا مثالى از وضع واقع ما وجود دارد ، چه بعضى از دولتهاى مستضعف در چارچوب وابستگيهاى گوناگون به سر مىبرند و قدرتهاى شرق و غرب بر سر آنها كشمكش دارند ، و اين پيكار در زمين آنها و به دست خود آنها صورت مىگيرد و در نتيجه خسارت و زيان از آن ايشان و سود از آن سروران و آقايان مىشود ، مثال ديگر در اين مورد جريانى است / 477 كه امروز در كامبوج مىگذرد كه قدرتهاى جهانى چند بر سر خاك آن ديار و به دست فرزندان همان كشور ليكن به مصلحت بيگانگان با يكديگر مىجنگند ، و شهرها ويران و نزديك به سه ميليون تن بشر از مردم كامبوج كشته شده‌اند .\r\nخدايانى كه به جاى خداى يكتا پرستيده مىشوند جز نمادهايى از نيروهايى سياسى و اجتماعى نيستند كه براى برده ساختن بشر مىجنگند و براى بشر بلا و مصيبت مىآفرينند . و چيزى ما را رهايى نمىبخشد جز آزاد شدن از قيد پرستش آنها و شوريدن بر تسلّط آنها براى نجات از اختلافات و جنگهايشان كه امروز ما را چون دانهء گندم زير آسيا سنگ خود به كلّى خرد كرده است .\r\n«  وَ رَجُلًا سَلَماً لِرَجُلٍ هَلْ يَسْتَوِيانِ مَثَلًا  - و مردى كه تنها از آن يكى باشد . آيا اين دو با هم برابرند ؟ » هرگز . . . مردى كه تنها ذاتى به نام اللَّه او را رهبرى مىكند و در عرصهء شهوتها و فشارها و مصالح ديگران درنمىآيد همواره آزاد و مستقيم در راهى واحد به سر مىبرد و تندباد اختلافات او را نمىپيچاند و طغيان زده نمىشود و با مشكل چند اربابى روبرو نمىگردد ، وى از آن كشمكشها و زد و خوردها نمىهراسد و قدرتها بر سر او به مبارزه نمىپردازند ، به راستى كه او دور از تمايلات شيطان و آزمنديهاى\r\n\r\n\r\n","description":"","footnote":"\r\n( 38 ) - المؤمنون / 91 .\r\n","page_name":" 467 ","page_number":467},
  {"content":"\r\n\r\nحاكمان زندگى مىكند .\r\nدر حديث از امير المؤمنين ( ع ) آمده است كه گفت :\r\n« من از آن پيامبر خدا ( ص ) هستم ، خداى عزّ و جلّ گويد : «  وَ رَجُلًا سَلَماً لِرَجُلٍ  - مردى كه تنها از آن يكى باشد » . « 39 » نيز از ابى جعفر ( ع ) دربارهء اين آيه آمده است كه گفت :\r\n« « سلما مرد تك صاحبى » همان على ( ع ) است « لرجل از آن يك تن » آن يك تن پيامبر ( ص ) است و « شركاء متشاكسون » يعنى شريكانى كه اختلاف دارند ، و ياران على همه بر ولايت او اتّفاق دارند » . « 40 » / 478 «  الْحَمْدُ لِلَّهِ بَلْ أَكْثَرُهُمْ لا يَعْلَمُونَ  - سپاس خدا را . نه ، بيشترشان نمىدانند . » و از اين رو فرقى نمىشناسند ميان آن كس كه خدا را به يكتايى مىپرستد و تنها به او و اولياء او سر مىسپارد با كسى كه قدرتهاى سلطه‌طلب و ثروت او را به بردگى مىكشند .\r\nبدين سان خدا براى بيان توحيد مثالى از واقعيّت زندگى اجتماعى و سياسى ما مىزند ، و بين دو روش زندگى را جدا مىسازد ، زندگى استقلال و زندگى بردگى ، و اين تكميلى است براى بيان چيزهاى متفاوت در سورهء الزّمر .\r\n/ 479\r\n\r\n[ سوره الزمر ( 39 ) : آيات 30 تا 41 
  ]\r\nإِنَّكَ مَيِّتٌ وَ إِنَّهُمْ مَيِّتُونَ ( 30 ) ثُمَّ إِنَّكُمْ يَوْمَ الْقِيامَةِ عِنْدَ رَبِّكُمْ تَخْتَصِمُونَ ( 31 ) فَمَنْ أَظْلَمُ مِمَّنْ كَذَبَ عَلَى اللَّهِ وَ كَذَّبَ بِالصِّدْقِ إِذْ جاءَهُ أَ لَيْسَ فِي جَهَنَّمَ مَثْوىً لِلْكافِرِينَ ( 32 ) وَ الَّذِي\r\n\r\n\r\n","description":"","footnote":"\r\n( 39 ) - تفسير البرهان ، ج 4 ، ص 75 .\r\n( 40 ) - همان مأخذ .\r\n","page_name":" 468 ","page_number":468},
  {"content":"\r\n\r\nجاءَ بِالصِّدْقِ وَ صَدَّقَ بِهِ أُولئِكَ هُمُ الْمُتَّقُونَ ( 33 ) لَهُمْ ما يَشاؤُنَ عِنْدَ رَبِّهِمْ ذلِكَ جَزاءُ الْمُحْسِنِينَ ( 34 )\r\nلِيُكَفِّرَ اللَّهُ عَنْهُمْ أَسْوَأَ الَّذِي عَمِلُوا وَ يَجْزِيَهُمْ أَجْرَهُمْ بِأَحْسَنِ الَّذِي كانُوا يَعْمَلُونَ ( 35 ) أَ لَيْسَ اللَّهُ بِكافٍ عَبْدَهُ وَ يُخَوِّفُونَكَ بِالَّذِينَ مِنْ دُونِهِ وَ مَنْ يُضْلِلِ اللَّهُ فَما لَهُ مِنْ هادٍ ( 36 ) وَ مَنْ يَهْدِ اللَّهُ فَما لَهُ مِنْ مُضِلٍّ أَ لَيْسَ اللَّهُ بِعَزِيزٍ ذِي انْتِقامٍ ( 37 ) وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلْ أَ فَرَأَيْتُمْ ما تَدْعُونَ مِنْ دُونِ اللَّهِ إِنْ أَرادَنِيَ اللَّهُ بِضُرٍّ هَلْ هُنَّ كاشِفاتُ ضُرِّهِ أَوْ أَرادَنِي بِرَحْمَةٍ هَلْ هُنَّ مُمْسِكاتُ رَحْمَتِهِ قُلْ حَسْبِيَ اللَّهُ عَلَيْهِ يَتَوَكَّلُ الْمُتَوَكِّلُونَ ( 38 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ ( 39 )\r\nمَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ ( 40 ) إِنَّا أَنْزَلْنا عَلَيْكَ الْكِتابَ لِلنَّاسِ بِالْحَقِّ فَمَنِ اهْتَدى فَلِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنْتَ عَلَيْهِمْ بِوَكِيلٍ ( 41 )\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n/ 481\r\n\r\nآيا خدا براى نگهدارى بنده‌اش كافى نيست ؟\r\n\r\nرهنمودهايى از آيات :\r\nآيات قرآن همچون آذرخش بر دل بىخبر فرود مىآيد و نيروهاى فهم در آن منفجر مىشود و مىشكافد ، و دفينه‌هاى خرد را در آن برمىانگيزد . از اين رو مىبينيم در اين درس ما را به حقيقتى رهنمون شود كه آدميزاده از روى تكبّر و بلندى طلبى مىكوشد آن را انكار كند و به باطل مىخواهد مردم را نسبت بدان مشتبه سازد ، و آن حقيقت همان مرگ است كه هر موجود زنده‌اى در انتظار آن است . ولى مرگ خود سبكترين و آسانترين مراحلى است كه در انتظار ماست و آنچه پس از آن قرار دارد بزرگتر است ، همچون مرافعهء روز قيامت ، و اين از آن روست كه انسان نمىتواند بدان روز كه تنها در برابر دادگاه حق مىايستد از حقايق بگريزد ، پس ناگزير است كه امروز و پيش از فرا رسيدن آن روز به معيارهاى اخروى اهتمام ورزد . در آغاز سورهء آل عمران گفتيم : ايمان به رستاخيز به منزلهء سنگ بنلاد در كفر انسان مسلمان است كه توازن او را حفظ مىكند ، و او را به ايمان به حقايق خارج از محيط خود كه به راستى همان محور زندگى است ، فرا مىخواند ، و چون انسان به وجود محورى در زندگى ايمان بياورد به جستجوى آن مىپردازد و چون آن را جست مىيابدش .\r\nاين درس ادامهء درس پيشين است ، كه در آن جا يادآور شديم كه دل سرسپرده و تسليم شده به خدا را / 482 خدا به اسلام هدايت مىكند ، پس به وجود حق اعتراف مىكند و آن را مىشناسد ، بر عكس دل سخت كه به روى خود فروبسته است و به چيزى جز آنچه در درون آن زندگى مىكند اعتراف نمىكند و آن را\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nنمىشناسد و پيرامون خود محورى مىگردد .\r\nدر اين درس قرآن مقايسه‌اى ميان كسى كه راست آورده و آن را تصديق كرده با كسى كه بر خدا دروغ مىبندد و حق را تكذيب مىكند و مدّعى است كه خدا همتايانى دارد به عمل مىآورد ، و پس از آن خدا كفايت خود را به رسول خويش اعلان مىكند ، با آن كه مشركان او را از كسانى كه به جاى خدا به خدايى گرفته‌اند مىترسانند . قرآن بيان مىكند كه آنها نمىتوانند كسى را كه خدا هدايتش كرده گمراه سازند ، و آن كسانى كه به جاى خدا به خدايى گرفته شده‌اند نمىتوانند گزند را از ما دور سازند يا خير را از ما بازدارند .\r\n\r\nشرح آيات :\r\n[ 30 
  ] از بارزترين و خطرناكترين مصيبتهاى بشر فرو بسته شدن دل او از حقايق آفرينش ، و ايمان او به مقياسهاى شخصى خود است كه با آنها رويدادها و اشخاص پيرامون خود را ارزيابى مىكند ، پس چگونه آدمى از اين مصيبت كه ديگر آدميزادگان را فرا گرفته رهايى يابد ، و به تعبير ديگر چگونه انسان از آزمندى خود بپرهيزد و از زندان تنگ نفس خود به پهنهء فراخ حق درآيد ؟\r\nشك نيست كه آگاهى نسبت به مرگ و رستاخيز و سپس ايستادن در برابر دادگاه حق نزديكترين راه رهايى از اين بليّه است ، زيرا اعتقاد انسان به وجود مقياسهاى عينى ثابت نزد خدا و اين كه به زودى با پندارها و گفتارها و كردارهاى خود عرضهء آن مقياسها مىشود ، و خواه و ناخواه به زودى بر اساس همان مقياسها محاكمه خواهد شد ، تمام اينها او را هوشيار مىسازد و به رشد فطرتش باز مىگرداند و عقلش را در برابر هواى نفسش پرورش مىدهد و او را وا مىدارد كه امروز و پيش از گذشتن فرصت به جستجوى آن مقياسها برآيد .\r\nبدين سان ايمان به رستاخيز ما را به ايمان به تمام حقايق فرا مىخواند ، و اين ايمان ، چنان كه پيشتر گفتيم ، سنگ بنلاد در ساختار بناى بلند معرفت و شناخت نزد انسان است ، و پيش از ايمان به رستاخيز ناگزير بايد نسبت به مرگ\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nآگاه و هشيار باشد .\r\n«  إِنَّكَ مَيِّتٌ وَ إِنَّهُمْ مَيِّتُونَ  - تو مىميرى و آنان نيز مىميرند . » / 483 وقتى پيامبر ( ص ) با وجود عظمت و جلال و مقام خود رحلت مىكند ، آيا يك تن از ما باقى مىماند ؟ خداى تعالى گويد : «  وَ ما جَعَلْنا لِبَشَرٍ مِنْ قَبْلِكَ الْخُلْدَ أَ فَإِنْ مِتَّ فَهُمُ الْخالِدُونَ  - ما پيش از تو هيچ بشرى را جاويدان نساخته‌ايم ، چه سان اگر تو نيز بميرى آنها جاويدان بمانند ؟ » « 41 » .\r\nبه نظر چنين مىرسد كه اين خطاب تنها اختصاص به پيامبر خدا ( ص ) ندارد ، و هر كس كه قرآن بخواند مورد اين خطاب است ، زيرا قرآن به زبان ( به در مىگويم ، ديوار تو گوش كن ) نازل شده است .\r\nبدين سان اين آيه در نفوس ما هشيارى و بيدارى را برمىانگيزد و به اعصاب ما لرزه مىاندازد و در خرد ما پويايى پديد مىآورد و در دلهايمان آرامشى به وجود مىآورد ، پس چه بزرگ هيبتى است مرگ را ، اين درى كه رفت دارد و برگشت ندارد ، و هر كس از آن بگريزد نجاتى از دست آن ندارد ، كجا رفتند عزيزان ما كه هر روز آنان را بر دوش خود به گورستان رفتگان مىبريم ، و در برابر كالبدهايشان هراسان مىايستيم و در گوش خود نداى حق را مىشنويم كه در آن لحظه مىگويد :\r\n و إذا حملت إلى القبور جنازة * فاعلم بانّك بعدها محمول \r\nهر گاه جنازه‌اى را به گورستان بر دوش مىبرى ، بدان كه پس از آن خود نيز بر دوش برده خواهى شد .\r\nو امام على - عليه السلام - گويد :\r\n« اگر بنده اجل خود و شتاب ورزى آن را به سوى خود ببيند به يقين آرزوجويى را دشمن مىدارد و دنياطلبى را رها مىكند » . « 42 »\r\n\r\n\r\n","description":"","footnote":"\r\n( 41 ) - الانبياء / 34 .\r\n( 42 ) - نور الثقلين ، ج 4 ، ص 489 .\r\n","page_name":" 472 ","page_number":472},
  {"content":"\r\n\r\n[ 31 
  ] آيا مشكل به مرگ پايان مىپذيرد ؟ هرگز . . .\r\n«  ثُمَّ إِنَّكُمْ يَوْمَ الْقِيامَةِ عِنْدَ رَبِّكُمْ تَخْتَصِمُونَ  - سپس همه در روز قيامت نزد پروردگارتان به مرافعه و خصومت خواهيد پرداخت . » پس اختلافات شما در دنيا به آخرت منتقل مىشود ، و آن روز پروردگار سبحان ما خود داور است ، و ميزانها و قانونها بدان روز غير از اين است كه در دنياست ، و بر ماست كه آنها را جستجو كنيم و زندگى خود را ، / 484 در صورتى كه زندگى واقعى را خواستاريم ، بر وفق آنها تطبيق دهيم .\r\n[ 32 
  ] محور معيارها در آن جا راستى است ، و ستمكارترين مردم بر خويشتن كسى است كه بر خدا دروغ بسته و راست را تكذيب كرده و دروغ شمرده ، امّا چگونه بر خدا دروغ مىبندند ؟\r\nانسان وقتى دلش سخت شد ، و به روى حقايق فروبسته ماند ، مىپندارد كه خود او همان حقّ است ، و در مثل به كسى مىماند كه از او پرسيدند : مركز دنيا كجاست ؟ گفت : هر جا كه دراز گوشم ايستاده است ، او و بسيارى امثال او مىپندارند كه مركز زندگى هستند ، و جهان از جايى آغاز مىشود كه آنها قرار دارند ، نه از آن جا كه واقعا هست ، و تصوّر مىكنند به راستى حق همان است كه آنها آن را مىبينند ، و باطل همان است كه آنها مردودش مىشمارند ، و اين دروغ بستن بر خداست ، و هنگامى كه آگاه مىشوند كه دين خدا آنها را دنباله‌رو اين حالت روانى مىبيند ، حق را باطل و باطل را حق مىنمايند ، و بدين سان به افترا بر خدا دروغ مىبندند .\r\n«  فَمَنْ أَظْلَمُ مِمَّنْ كَذَبَ عَلَى اللَّهِ  - پس كيست ستمكارتر از آن كه بر خدا دروغ مىبندد ؟ » بيان اين حقيقت از سوى پيامبر گواه بر راستى اوست ، زيرا كسى كه بر خدا دروغ مىبندد اين گناه بر نفس او آسان و ناچيز مىآيد و آن گاه مرتكبش مىشود ، در حالى كه مىبينيم پيامبر كاملا بر عكس اين ، دامنهء گناه و جرم دروغ بستن بر خدا را بيان مىكند .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nبسيارى از مردم به دروغ بستن بر خدا دست مىزنند ولى خود نمىفهمند ، و آن هنگامى است كه بى آن كه خدا تسلّط و اختيارى به آنان داده باشد مىگويند :\r\nاين حلال است و اين حرام ( و از پيش خود به تعيين بايست و نبايست و شايست و ناشايست مىپردازند ) .\r\nجرم كسى كه بر خدا دروغ بندد بزرگ است و چيزى معادل آن نيست مگر دروغ شمردن سخنى راست كه از نزد خدا مىآيد ، زيرا انسان نسبت به شناخت راستى و راست شمردن آن مسئول است ، و روا نيست كه پيش خود چنين توجيه كند و بگويد : از كجا راستى و درستى اين ادّعا را بدانيم ؟\r\n«  وَ كَذَّبَ بِالصِّدْقِ إِذْ جاءَهُ  - و سخن راستى را كه بر او آمده است تكذيب مىكند ، » / 485 و پاداش اين يك و آن يك به سر بردن در جهنّم است ، زيرا هر دو با هم كافرند .\r\n«  أَ لَيْسَ فِي جَهَنَّمَ مَثْوىً لِلْكافِرِينَ  - آيا كافران را در جهنم جايگاهى نيست ؟ » سياق آيه پاسخ را به عهدهء خود آنها مىگذارد تا به زبان خويش بدان اقرار كنند .\r\n[ 33 
  ] در مقابل آنها راستگويان قرار دارند كه چون از خويشتن برون آيند حق را به روشنى تمام مىبينند ، زيرا مشكل آن كس كه حق را نمىبيند فروبستگى خود اوست ، و آيا آفتاب به درون اتاقى دربسته كه در آن پرده‌ها آويخته‌اند وارد مىشود ؟ هرگز . . . پس بر انسان است كه دل خود را گشوده دارد و پرده‌ها و پوششها را از خويشتن برگيرد ، تا نور خدا به سرتاسر دل او درآيد و بتابد .\r\n«  وَ الَّذِي جاءَ بِالصِّدْقِ وَ صَدَّقَ بِهِ  - و كسى كه سخن راست آورد و تصديقش كرد ، » «  جاءَ بِالصِّدْقِ  - راست را آورد » يعنى بدان دعوت كرد ، مانند پيامبر ، و «  صَدَّقَ بِهِ  - و آن را تصديق كرد » يعنى بدانچه ايمان دارد پايبند شد ، پس ايمان به\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nچيزى بدون عمل كردن به مضمون اين ايمان كافى نيست ، و صدّيق كسى است كه در اوقات دشوار ، هنگامى كه سلطه‌ها به دو اجازه نمىدهند و مردم تأييدش نمىكنند ايمان بياورد .\r\nدر تفسير مجمع البيان آمده است : گفته‌اند « جاء بالصّدق - آن كس كه راست را آورد » محمد ( ص ) است و « صدّق به - او را تصديق كرد » علىّ بن ابى طالب ، و اين معنى از امامان هدايت ، از خاندان محمّد - عليهم السّلام - روايت شده است . « 43 » صدّيق راستگو و تصديق كننده به وسيله صدق و راستى خود از عذاب خدا مىپرهيزد :\r\n«  أُولئِكَ هُمُ الْمُتَّقُونَ  - آنان همان پرهيزگارانند . » قرآن عادتا ميانه انديشه و كردار را با پيوند تقوى مىپيوندد ، و تقوى و پرهيزگارى حقيقتى است كه تمام حقايق در پيرامون آن مىگردد ، و اين چيزى است كه آيهء «  إِنَّما يَتَقَبَّلُ اللَّهُ مِنَ الْمُتَّقِينَ  - خدا از پرهيزگاران مىپذيرد » « 44 » بدان اشاره مىكند .\r\n/ 486 [ 34 
  ] و در بهشت :\r\n«  لَهُمْ ما يَشاؤُنَ عِنْدَ رَبِّهِمْ  - براى ايشان هر چه بخواهند در نزد پروردگارشان مهيّاست ، » زيرا ايشان آنچه در دنيا مىخواستند ترك كردند ، اميالشان آنان را به سرسپردگى به طاغوت فرا مىخواند ، و گرايش به جامعهء فاسد ، و رفتن در پى شهوت شكم و فرج . . . و بدين سبب خدا آنچه بخواهند به ايشان مىدهد ، يا براى آن كه آنان هر چه نيازمند از ايشان مىخواست به دو مىدادند و در عوض خدا هم هر چه آنان بخواهند به ايشان مىدهد .\r\n\r\n\r\n","description":"","footnote":"\r\n( 43 ) - همان مأخذ ، ص 489 .\r\n( 44 ) - المائدة / 27 .\r\n","page_name":" 475 ","page_number":475},
  {"content":"\r\n\r\nو كلمهء « ما هر چه » معنى اطلاق مىدهد ، پس چيزى را از خدا آرزو نمىكنند مگر آن كه به ايشان عطا مىكند . ( يعنى هر چه را از خدا آرزو كنند به ايشان عطا مىكند ) .\r\nنيز گفته‌اند : آنچه را نزد پروردگارشان هست مىخواهند ، پس خدا در بهشت نعمتهايى را كه مىخواهند براى ايشان آماده كرده است ، و در اين دو معنى تعارضى نيست .\r\n«  ذلِكَ جَزاءُ الْمُحْسِنِينَ  - اين است پاداش نيكوكاران . » پس از مرحلهء پرهيزگارى نيكوكارى مىآيد ، و نيكوكارى يا احسان همان عطا و بخشش است ، و از خود مىپرسيم : آيا ممكن است انسان بدون آن كه از صدف خودخواهى بيرون آيد چيزى عطا كند ؟\r\nهرگز . . . پس كسى كه در محدوده نفس و شهوتهاى خود به سر مىبرد نمىتواند عطا و بخشش كند ، زيرا كسى دست به بخشش مىزند كه پيش از انديشه به نيازمنديهاى شخص خود به نيازمنديهاى ديگران بينديشد ، پس بنا بر اين احسان و نيكوكارى والاترين مراحل تكامل بشرى است ، انسان مىتواند متّقى و پرهيزگار باشد ولى عطا نكند مگر به حساب و محسن و نيكوكار به خلف يقين دارد و بذل و بخشش را آسان مىشمارد و انجام مىدهد .\r\nپيداست كه ايمان و تقوا به احسان و نيكوكارى تكميل مىشود ، و احسان بالاترين مراحل در قلّه پيمايى ايمانى است .\r\n/ 487 [ 35 
  ] پرهيزگاران هم چنان از بديهاى خود كه اگر مىماند بخشى از خوبيهايشان را مىخورد و از ميان مىبرد هراسان و نگران مىمانند ، امّا خدا آن گاه كه وعدهء آمرزش آن بديها را مىدهد ، به ايشان اطمينان مىبخشد :\r\n«  لِيُكَفِّرَ اللَّهُ عَنْهُمْ أَسْوَأَ الَّذِي عَمِلُوا  - تا خدا بدترين اعمالى را كه مرتكب شده‌اند از آنان بزدايد . » اگر خطّ سير كلّى انسان در زندگى درست باشد ، لغزشهاى او را بر او مىبخشايند ، هم چنان كه اگر استراتژى فرماندهى درست باشد اشتباهات تاكتيكى\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاو بر آن اثرى ندارد ، بر عكس اگر استراتژى نادرست باشد درستى نقشه‌هاى تاكتيكى و مرحله‌اى او سودى برايش ندارد .\r\nهمچنين اگر خطّ كلّى زندگى شخص درست باشد ، و خدا و پيامبر و اولى الامر بر حق را ولىّ خود بگيرد ، و به تكاليف واجب خود در سنگرگيرى ضد انحرافات سياسى و اجتماعى و اقتصادى قيام كند ، به ستمگر مدد نرساند و ستمديده را نوميد نسازد ، و اموال مردم را به باطل نخورد ، و بدان وسيله خود را به حكمرانان نياويزد ، و به دنبال اينها از گناهان بزرگ دورى گزيند ، آن گاه پاره‌اى بىمبالاتيها و گناهان كوچك را مرتكب شود ، يا حتى بدون انكار و اصرار گناهانى بزرگ نيز از او سر بزند ، سپس به صورت توبه كارى واقعى به درگاه پروردگار خود توبه كند ، اميد آمرزش خدا بر او مىرود .\r\nامّا كسى كه خطّ كلّى او منحرف بوده و دوستدار دشمنان خدا بوده ، به ستمكاران ضدّ بندگان خدا مدد كرده ، فزونى نماز و روزهء او برايش سودى ندارد ، همچنين است اگر با لقمهء حرام زندگى كرده تا آن جا كه از حرام گوشت و استخوانش برآمده باشد .\r\nشايد معيار اصلى در اين مورد اين باشد كه بدى از خاستگاه بد صادر نشده باشد ، چه انسان گناهى را مرتكب مىشود ولى دلش هم چنان به ايمان اطمينان دارد پس ممكن است كه كار را ترميم و اصلاح كرد ، ولى اگر مرتكب گناهان بزرگ شود و منكر پروردگارى پروردگار باشد و حرام شده‌ها را حلال شمارد ، توبهء او به خدا بعيد است .\r\nاسلام براى تشويق حالت احسان و نيكوكارى در ميان امّت ضمان را از نيكوكارانى كه / 488 در خطا مىافتند لغو كرد ، و خداى سبحان گويد : «  ما عَلَى الْمُحْسِنِينَ مِنْ سَبِيلٍ  - بر نيكوكاران هيچ گونه حرجى نيست » . « 45 » اين آيه پايهء قاعده‌اى فقهى را نهاده است كه عالمان دين احكامى بسيار را از آن استنباط\r\n\r\n\r\n","description":"","footnote":"\r\n( 45 ) - التوبة / 91 .\r\n","page_name":" 477 ","page_number":477},
  {"content":"\r\n\r\nكرده‌اند ، آن جا كه ضمان را ساقط ساخته‌اند از كسانى كه مىخواهند نيكوكارى و احسان كنند ولى اشتباهى مىكنند و به طرف ديگر زيان مىرسانند ، مانند كسى كه مىخواهد غريقى را نجات دهد ولى چون از روش نجات غريق اطّلاعى ندارد در غرق شدن او شريك مىشود .\r\n«  وَ يَجْزِيَهُمْ أَجْرَهُمْ بِأَحْسَنِ الَّذِي كانُوا يَعْمَلُونَ  - و به بهتر از آنچه مىكرده‌اند پاداششان دهد . » [ 36 
  ] از گردنه‌هاى دشوارى كه در راه مؤمنان نيكوكار پديد مىآيد پرواى مردم ، و بيم از قطع رابطه و دور شدن از آنهاست ، ولى خدا به ايشان وعده مىدهد كه شرّ مردم را از ايشان بسنده باشد ، و خداى سبحان كه آسمانها و زمين را نگه مىدارد كه از ميان نروند ، چگونه بندهء خود را نگهدارى نكند ؟\r\n«  أَ لَيْسَ اللَّهُ بِكافٍ عَبْدَهُ  - آيا خدا براى نگهدارى بنده‌اش كافى نيست ؟ » بلى . خدا بنده‌اش را بر نگهدارى از شر ستم شاهان و مكر حاسدان و گردنكشى ستمكاران كافى است .\r\n«  وَ يُخَوِّفُونَكَ بِالَّذِينَ مِنْ دُونِهِ  - تو را به كسانى كه سواى خدايند مىترسانند . » با ايجاد هراس در دل تو از كسانى كه سواى خداى سبحانند ، تا تو را از راه او گمراه كنند .\r\n«  وَ مَنْ يُضْلِلِ اللَّهُ فَما لَهُ مِنْ هادٍ  - و هر كس را كه خدا گمراه سازد هيچ راهنمايى نخواهد بود . » نمىدانند كه مهيمن مسلّط بىچون همانا خداست ، و همتايان برساختهء سواى او ، و سلطه‌هاى طاغوتى ، و اجتماع فاسد ، و . . . و . . . هيچ نيرويى ندارند ، و از آن جا كه روى به سوى غير خدا كرده‌اند خدا نور هدايت را از آنها برگرفته و ربوده و آنها را گمراه كرده است .\r\n[ 37 
  ] بار ديگر خدا بر انديشهء كفايت و بسندگى با اين گفتهء خود تأكيد\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nمىكند :\r\n/ 489 «  وَ مَنْ يَهْدِ اللَّهُ فَما لَهُ مِنْ مُضِلٍّ  - هر كس را كه خدا راهنمايى كند ، گمراه كننده‌اى نيست . » يعنى نيرويى كه قادر به گمراه ساختن مردى باشد كه خدا ارادهء هدايت او را كرده است وجود ندارد .\r\nدر حديث از ابى عبد اللَّه ( ع ) براى ثابت بن سعيد آمده است :\r\n« اى ثابت ! با مردم چه كار داريد ؟ دست از مردم بداريد ، و كسى را به امر ( مذهب ) خود دعوت نكنيد . به خدا سوگند كه اگر اهل آسمانها و زمين گرد آيند كه بنده‌اى را هدايت كنند كه خدا گمراهى او را اراده كرده است ، بر هدايتش توانايى ندارند ، و اگر اهل آسمانها و زمين گرد آيند تا بنده‌اى را گمراه سازند كه خدا هدايت او را اراده كرده ، نمىتوانند او را گمراه كنند . از مردم دست بداريد و بس كنيد ، و كسى نگويد : عمويم ، برادرم ، پسر عمويم و همسايه‌ام ، زيرا خدا هر گاه براى بنده‌اى خير بخواهد روح او را پاكيزه مىسازد كه هر معروف و كار نيكى را كه بشنود بشناسد و هر منكر را زشت و ناروا شمارد ، سپس در دل او كلمه‌اى مىافكند كه كارش بدان فراهم مىآيد و به سامان مىرسد » . « 46 » اين حديث را گفتهء خداى تعالى تفسير مىكند كه : «  فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً  - شايد اگر به اين سخن ايمان نياورند خويشتن را به خاطرشان ( يا به دنبالشان ) از اندوه هلاك سازى » . « 47 » «  أَ لَيْسَ اللَّهُ بِعَزِيزٍ ذِي انْتِقامٍ  - آيا خدا پيروزمند و انتقام گيرنده نيست ؟ » به يقين خدا « عزيز پيروزمند مسلّط » است ، و از پيروزمندى او انتقامش از كافران است ، و از مظاهر انتقامش گمراه ساختن مخالفان لجوج است ، هم چنان كه از مظاهر عزّتش هدايت نيكوكاران است .\r\n\r\n\r\n","description":"","footnote":"\r\n( 46 ) - نور الثقلين ، ج 4 ، ص 490 .\r\n( 47 ) - الكهف / 6 .\r\n","page_name":" 479 ","page_number":479},
  {"content":"\r\n\r\n[ 38 
  ] و از مثالها پيروزى و تسلّط خدا آفرينش آسمانها و زمين و تدبير او در ادارهء آن دو است .\r\n«  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  - اگر از آنها بپرسى : چه كسى آسمانها و زمين را آفريده است ؟ خواهند گفت : خداى يكتا . » / 490 همانا خداست كه آسمانها و زمين را آفريده ، و آن دو به دست اويند ، پس به محيط دولتى كه فرومايه‌اى بر آن حكم مىراند منگر كه بگويى : اين پروردگار من است . هرگز . . . زيرا آن كس كه آسمانها و زمين را آفريده پروردگار تو است و تو و آن حكمران هر دو زير سيطرهء خدا هستيد و هر چه او دارد از آن خداى سبحان است .\r\n«  قُلْ أَ فَرَأَيْتُمْ ما تَدْعُونَ مِنْ دُونِ اللَّهِ إِنْ أَرادَنِيَ اللَّهُ بِضُرٍّ هَلْ هُنَّ كاشِفاتُ ضُرِّهِ  - بگو پس اينهايى را كه سواى او مىپرستيد چگونه مىبينيد ؟ اگر خداى يكتا بخواهد به من رنجى رساند آيا اينان مىتوانند آن رنج را دفع كنند ؟ » اگر تمام قدرتهاى جهان گرد آيند كه مثلا گزند ويروس ساده‌اى چون ويروس بيمارى ايدز را از كسى بازدارند آيا به گمانت مىرسد كه مىتوانند ؟\r\nهرگز . . .\r\nتمام دستگاههاى پيشرفتهء پزشكى در ايالات متّحده نتوانست جان رئيس جمهور كندى را پس از اصابت او به گلوله‌هاى كشنده نجات دهد ، و همچنين اتحاد شوروى نتوانست جان طاغوت خود ، استالين را نجات دهد .\r\n«  أَوْ أَرادَنِي بِرَحْمَةٍ هَلْ هُنَّ مُمْسِكاتُ رَحْمَتِهِ  - يا اگر بخواهد به من رحمتى ارزانى دارد ، مىتوانند آن رحمت را از من بازدارند ؟ » اگر ارادهء خدا بخواهد آب باران بر سرزمينى معيّن ببارد ، و طاغوت گردنكش آن سرزمين بخواهد آن را باز دارد ، آيا مىتواند ؟ ! هرگز . . . مشكل آدمى همان سرسپردگى و تسليم شدن روانى او به طاغوت است ، و اگر از لحاظ روانى به دو سر نسپارد طاغوت هيچ كارى نمىتواند بكند .\r\n«  قُلْ حَسْبِيَ اللَّهُ عَلَيْهِ يَتَوَكَّلُ الْمُتَوَكِّلُونَ  - بگو : خدا براى من بس\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nاست . توكّل كنندگان به او توكّل مىكنند . » پس خدا مرا بس و توكّل و پشتگرمى و اعتماد و همه چيز من تنها و تنها به اوست .\r\nاين آيات دلگرمى براى پيامبر و براى كسى است كه حامل رسالت پروردگار خويش است تا سست نشود و از كافران و كسانى كه آنها را به جاى خدا مىخوانند ، نترسد ، چه خدا مواردى را كه در زير مىآيد تضمين كرده است :\r\n/ 491 1 - بسنده بودنش را براى پيامبر خود و هر كس كه پس از او حامل رسالت اوست از بيم دادن كافران به دو .\r\n2 - اين را كه خداى سبحان كافران و كسانى را كه آنها به جاى او مىخوانندشان گمراه مىكند و به راه راست رهنمون نمىشود .\r\n3 - اين را كه خدا به زودى كسانى را كه ايمان آورده‌اند هنگامى كه به هدايت او متوسّل شوند راهنمايى مىكند و هرگز كارهايشان را به گمراهه نمىكشاند .\r\n4 - اين كه خدا مسلّط و پيروزمند و انتقام گيرنده است ، و شدّت خود را از كسانى كه كفر مىورزند باز نمىدارد ، و به زودى همچون پيروزمندى انتقام گيرنده آنها را مىگيرد و به كيفر مىرساند .\r\n5 - اين كه وقتى خدا خيرى را براى مؤمنان بخواهد هيچ نيرويى نمىتواند ايشان را شكست دهد ، و همانا پشتيبانى و بسندگى و كفايت ايشان بر عهدهء خداست ، زيرا خدا چنان اراده كرده است .\r\n[ 39 
  ] و هنگامى كه خدا پيامبر را مطمئن مىسازد به او فرمان مىدهد كه با كافران مبارزه كند :\r\n«  قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ  - بگو :\r\nاى قوم من ، بر وفق امكان خويش عمل كنيد ، من نيز عمل مىكنم ، و به زودى خواهيد دانست . » اين مبارزه طلبى از جانب پيامبر ( ص ) از روح اطمينان به سبب پشتيبانى و كفايت و بندگى خدا سرچشمه مىگيرد ، و واجب است اهل رسالت بدين روح\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nآراسته باشند و هم چنان كه پيامبر ( ص ) گفت بگويند : اى قوم ! هر كار مىخواهيد بكنيد و هر نيرنگى مىخواهيد ببازيد ، و هر ستمى مىخواهيد برانيد و هر چه مىخواهيد بكشيد ، ما رهسپار راه خويشيم و نتايج آن به زودى آشكار خواهد شد .\r\n[ 40 
  ] و آن جا در مىيابند و مىدانند كه :\r\n«  مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ  - چه كسى به عذابى كه خوارش مىسازد گرفتار مىشود ، يا عذاب جاويد بر سر او فرود مىآيد . » پس در دادگاه عدل الهى مقرر مىشود كه چه كس صالح و نيكوكار و چه كس مفسد و تبهكار است ، و در آن جا ميزان حقّ است / 492 و مقياسها درست . . . و يادآورى قرآن بدان روز تحقّق تعادل در نفوس سالم و درست است تا به معيارهاى خطا كنندهء مادّى روى نياورند .\r\n[ 41 
  ] پس در اين صورت كسى كه به وسيلهء اين كتاب هدايت يافته در آن روز نگرانى و بىتابى بزرگ ايمن و آسوده است ، و آن كه گمراه شده به زيان خود به گمراهه رفته و او يگانه زيان ديده است ، چه در روز قيامت خود و خانوادهء خود را زيان مىكنند .\r\n«  إِنَّا أَنْزَلْنا عَلَيْكَ الْكِتابَ لِلنَّاسِ بِالْحَقِّ  - ما اين كتاب را به حق براى هدايت مردم بر تو نازل كرديم . » قرآن است كه مقياس روز قيامت است ، و در روز قيامت به صورت مجسّم ظاهر خواهد شد ، پس ناگزير بايد آن را در دنيا مقياس خود قرار دهيم .\r\n«  فَمَنِ اهْتَدى فَلِنَفْسِهِ وَ مَنْ ضَلَّ فَإِنَّما يَضِلُّ عَلَيْها  - پس هر كس كه هدايت يافت به سود خود اوست ، و هر كه گمراه شد به زيان خود به گمراهى افتاده . » پس هدايت به سود خود او و گمراهى به زيان شخص اوست .\r\n«  وَ ما أَنْتَ عَلَيْهِمْ بِوَكِيلٍ  - و تو وكيل و گماشته بر آنها نيستى . » هر كسى بايد خود با سرنوشت خويش روبرو شود ، و به اراده خود راهش را برگزيند ، و مسئوليّت به گزينى و اختيار خود را تحمّل كند ، و هيچ كس مسئوليّت\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nاو را بر عهده نمىگيرد ، حتى پيامبر وكيل قوم خود نيست ، بلكه او بيم دهنده و هشدار دهنده است .\r\n/ 493\r\n\r\n[ سوره الزمر ( 39 ) : آيات 42 تا 52 
  ]\r\nاللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 42 ) أَمِ اتَّخَذُوا مِنْ دُونِ اللَّهِ شُفَعاءَ قُلْ أَ وَ لَوْ كانُوا لا يَمْلِكُونَ شَيْئاً وَ لا يَعْقِلُونَ ( 43 ) قُلْ لِلَّهِ الشَّفاعَةُ جَمِيعاً لَهُ مُلْكُ السَّماواتِ وَ الْأَرْضِ ثُمَّ إِلَيْهِ تُرْجَعُونَ ( 44 ) وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ ( 45 ) قُلِ اللَّهُمَّ فاطِرَ السَّماواتِ وَ الْأَرْضِ عالِمَ الْغَيْبِ وَ الشَّهادَةِ أَنْتَ تَحْكُمُ بَيْنَ عِبادِكَ فِي ما كانُوا فِيهِ يَخْتَلِفُونَ ( 46 )\r\nوَ لَوْ أَنَّ لِلَّذِينَ ظَلَمُوا ما فِي الْأَرْضِ جَمِيعاً وَ مِثْلَهُ مَعَهُ لافْتَدَوْا بِهِ مِنْ سُوءِ الْعَذابِ يَوْمَ الْقِيامَةِ وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ ( 47 ) وَ بَدا لَهُمْ سَيِّئاتُ ما كَسَبُوا وَ حاقَ بِهِمْ ما كانُوا بِهِ يَسْتَهْزِؤُنَ ( 48 ) فَإِذا مَسَّ الْإِنْسانَ ضُرٌّ دَعانا ثُمَّ إِذا خَوَّلْناهُ نِعْمَةً مِنَّا قالَ إِنَّما أُوتِيتُهُ عَلى عِلْمٍ بَلْ هِيَ فِتْنَةٌ وَ لكِنَّ أَكْثَرَهُمْ لا يَعْلَمُونَ ( 49 ) قَدْ قالَهَا الَّذِينَ مِنْ قَبْلِهِمْ فَما أَغْنى\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nعَنْهُمْ ما كانُوا يَكْسِبُونَ ( 50 ) فَأَصابَهُمْ سَيِّئاتُ ما كَسَبُوا وَ الَّذِينَ ظَلَمُوا مِنْ هؤُلاءِ سَيُصِيبُهُمْ سَيِّئاتُ ما كَسَبُوا وَ ما هُمْ بِمُعْجِزِينَ ( 51 )\r\nأَ وَ لَمْ يَعْلَمُوا أَنَّ اللَّهَ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّ فِي ذلِكَ لَآياتٍ لِقَوْمٍ يُؤْمِنُونَ ( 52 )\r\n/ 495\r\n\r\nشفاعت سراسر از آن خداست\r\n\r\nرهنمودهايى از آيات :\r\nنشانه‌هاى خدا در هستى كه در اين درس بدانها اشاره مىشود تنها براى انسان دليل وجود خدا نيست ، بلكه همچنين راهى است براى شناخت او با شناختى و الا و شايسته . و بر انسان است كه به درجه‌اى از ايمان اكتفاء نكند بلكه مسير تكاملى آن را دنبال كند تا به مرحلهء عرفان و شناخت برسد ، و عرفان را نيز درجه‌هايى هست ، پس هر چه يك تن در نشانه‌هاى خدا در آفاق و در خود بينديشد ، و به تحوّلها و دگرگونيهايى كه پيش او روى مىدهد نيك بنگرد ، يقين و شناخت او افزون مىشود تا بدان حدّ مىرسد كه مىگويد :\r\n« اگر پرده‌ها را بردارند يقين من افزونتر نخواهد شد » . « 48 » چنان كه سرور عارفان و خداشناسان امام على ( ع ) اين سخن را گفته است .\r\n/ 496\r\n\r\nشرح آيات :\r\n[ 42 
  ] آيهء نخست ميان خواب و بيدارى ، و ميان مرگ و زندگى نزد انسان\r\n\r\n\r\n","description":"","footnote":"\r\n( 48 ) - غرر الحكم ، ص 603 .\r\n","page_name":" 484 ","page_number":484},
  {"content":"\r\n\r\nقرينه آورده و مقايسه كرده است . پس همان گونه كه دانش معمّاى مرگ را نگشوده ، معمّاى خواب را نيز كشف نكرده است ، و اين دو ، دو بردارند ، ولى در حالى كه انسان با بيرون رفتن بخشى از روحش ، يا بر حسب تعبير بعضى مفسّران ( خروج نفسش و بقاى روحش ) مىخوابد ، تمام روحش با مرگ بيرون مىرود ، و اگر كلمهء نفس را به عقل تفسير كنيم ، شك نيست كه بشر در حالت خواب در وضع خواب آلودگى عقلى به سر مىبرد .\r\nخدا به ما يادآور مىشود كه اوست كه نفس انسان را سلب مىكند و در دو حالت خواب و مرگ آن را مىگيرد ، آن را كه در حالت خواب سلب مىكند هنگام بيدارى به صاحبش برمىگرداند ، در حالى كه آن ديگرى را نزد خود تا روز رستاخيز نگه مىدارد .\r\nدر حديث از ابى جعفر ( ع ) آمده است كه گفت :\r\n« بنده‌اى نيست كه بخوابد مگر آن كه نفسش به آسمان عروج مىكند ، و روحش در بدنش باقى مىماند ، و در ميان آن دو پرتوى همچون پرتو آفتاب مىشود ، اگر خدا به قبض روحها اجازه دهد روح نفس را اجابت مىكند ( و بدان مىپيوندد و به عالم ديگر مىرود ) و اگر خدا به بازگشت روح اجازه دهد نفس روح را اجابت مىكند ( و در اين عالم بدان مىپيوندد ) » . « 49 » و پروردگار ما در اين آيه گويد :\r\n/ 497 «  اللَّهُ يَتَوَفَّى الْأَنْفُسَ حِينَ مَوْتِها  - خدا جانها را به هنگام مرگشان مىگيرد ، » و « توفّى » در لغت به معنى گرفتن چيزى به نحو وافى و كامل است .\r\n«  وَ الَّتِي لَمْ تَمُتْ فِي مَنامِها  - و نيز جان كسانى را كه در خواب خود نمرده‌اند . » آن نفسى را كه نمرده است خدا هنگام خواب جانش را مىگيرد ،\r\n\r\n\r\n","description":"","footnote":"\r\n( 49 ) - نور الثقلين ، ج 4 ، ص 489 .\r\n","page_name":" 485 ","page_number":485},
  {"content":"\r\n\r\n«  فَيُمْسِكُ الَّتِي قَضى عَلَيْهَا الْمَوْتَ  - جانهايى را كه حكم مرگ بر آنها رانده شده نگه مىدارد ، » و نمىگذارد به كالبد برگردد ، و شايد اين آيه اشاره بدان مىكند كه نفس مشتاق كالبد است و مىخواهد بدان برگردد ، ولى خدا آن را سخت نگه مىدارد .\r\n«  وَ يُرْسِلُ الْأُخْرى إِلى أَجَلٍ مُسَمًّى  - و ديگرى را تا زمانى كه معيّن است باز مىفرستد ، » امّا نفسى را كه نمرده بلكه خوابيده است ، خداى تعالى مىگيرد و سپس براى مدّتى معيّن كه همان رسيدن اجلش باشد به صاحب خود باز مىگردد . و چون اجل برسد آن را سلب مىكند بدون آن كه تا رستاخيز بازگشتى داشته باشد .\r\nپس اين روح كدام است ؟ آيا تمام روح است ؟ يا پرتوى از آن ؟ يا چيزى ديگر ؟\r\nدر واقع مسائل روح هنوز هم چنان از فهمهاى ما به دور است . و اين آيه به روشنى به مرگ و طبيعت آن اشاره مىكند ، ما نمرده‌ايم و كسى هم كه مرده است نزد ما بازنگشته است تا ما را از واقعيّت اين امر خبر دهد ، ولى ما مىخوابيم و وقتى پروردگار به ما خبر مىدهد كه مرگ مثل خواب است مىتوانيم از خلال آن به طور نسبى مرگ را بشناسيم .\r\nلقمان از اين انديشه حكمتى را استنباط مىكند و وقتى دربارهء مرگ به پسرش اندرز مىدهد به او مىگويد :\r\n« اى پسر من ، اگر دربارهء مرگ شكّى دارى ، خواب را از خود بازدار ، و هرگز نمىتوانى چنين كنى ، / 498 و اگر دربارهء رستاخيز شك دارى بيدار شدن را از خود بازدار ، و هرگز نمىتوانى چنين كنى ، پس اگر در اين امر بينديشى خواهى دانست كه نفس تو در دست ديگرى است ، و همانا خوابيدن به منزلهء مردن است و بيدار شدن به منزلهء رستاخيز پس از مرگ » . « 50 »\r\n\r\n\r\n","description":"","footnote":"\r\n( 50 ) - بحار الانوار ، ج 13 ، ص 417 .\r\n","page_name":" 486 ","page_number":486},
  {"content":"\r\n\r\nابو ذرّ غفارى ( رضوان اللَّه عليه ) كه انديشهء خود را از اين آيهء كريم الهام گرفته است گويد : « همان گونه كه مىخوابيد مىميريد ، و همان گونه كه بيدار مىشويد به رستاخيز برمىخيزيد » پس چرا ما از رستاخيز و حضور در محشر تعجّب مىكنيم ، در حالى كه از بيدار شدن پس از خواب تعجّب نمىكنيم ؟ آيا او كه بر بيدار كردن خفته از خوابش قادر است قدرت ندارد كه زندگى را به مرده باز گرداند ؟ ! «  إِنَّ فِي ذلِكَ لَآياتٍ لِقَوْمٍ يَتَفَكَّرُونَ  - در اين عبرتهاست براى آنهايى كه مىانديشند . » شايد معنى حقيقى كلمهء « تفكّر انديشيدن » همان انگيختن دانسته‌ها و پيوستن آنها به يكديگر و تحليل آنها باشد ، و كسانى كه چنين كنند به معنى و مفهوم مرگ و خواب مىرسند ، و از فراسوى تحوّل و دگرگونى به دگرگون كننده راه مىبرند و از خلال تدبير به مدبّر كه همان خداى سبحانه و تعالى است .\r\nبه راستى از خلال اين امر در مىيابند كه همانا قدرت چيره بر پايان زندگى انسان همان است كه واجب است آن را به حقّ بپرستند .\r\n[ 43 
  ] امّا شفيعان پندارى و برساخته سواى خدا و كسانى كه مرگ و زندگى را كه مهمترين قضيّه در زندگى انسان است ، در اختيار ندارند ، حق ندارند در زندگى آدمى حكم برانند و انسان نيز هرگز حق ندارد كه به آنها سر بسپارد و برابرشان خضوع كند .\r\n«  أَمِ اتَّخَذُوا مِنْ دُونِ اللَّهِ شُفَعاءَ  - آيا سواى خدا شفيعانى اختيار كردند ؟ » / 499 براى شفيعانى كه نزد خدا مردود هستند دو تفسير كرده‌اند :\r\nنخست : آنها شريكان برساخته و مجعول به جاى خدايند ، و همان مظاهر نيروهاى مؤثّر در زندگى بشرند ، همچون صاحب سلطهء قوّت و دارايى و شهرت . و قرآن هر ارزشى براى اين نيروها را نزد خدا نفى مىكند ، و صاحب سلطه و دارايى و شهرت نبايد بپندارد كه اين امتياز او در دنيا به آخرت نيز استمرار مىيابد . بلكه او\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nبدان روز تنها و نيازمند و مغروق به درگاه پروردگار خود حاضر مىشود ، و برجستگان آنها نبايد چنان پندارند كه ( به بيان سورهء الكهف ) ، صاحب آن دو باغ در گفت و گوى با رفيقش پنداشت و گفت : «   ما أَظُنُّ أَنْ تَبِيدَ هذِهِ أَبَداً * وَ ما أَظُنُّ السَّاعَةَ قائِمَةً وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً   - نپندارم كه اين باغ هرگز از ميان برود * و نپندارم كه قيامت هم بيايد . و اگر مرا نزد خدا برند ، جايگاهى بهتر از اين باغ خواهم يافت » . « 51 » دوم : آنها كسانى هستند كه بشر مىپندارد مىتواند به وسيله آنها از مسئوليّت و بازخواست بگريزد بدين سان كه مسئوليّت گمراهى و كجروى خود را بر گردن آنها بيفكند ، چنان كه مسئوليّت كجروى و گمراهى خود را بر پدر و مادر ، يا سلطه‌هاى حاكم ، يا جامعه مىافكند .\r\nولى خدا انديشه شفاعت را به كلّى درهم مىشكند و مىگويد :\r\n«  قُلْ أَ وَ لَوْ كانُوا لا يَمْلِكُونَ شَيْئاً  - بگو : حتى اگر آن شفيعان قدرت به كارى نداشته باشند ؟ » مانند سود و زيان يا مرگ و زندگى ، يا كمتر از آن . زيرا ملك و قدرت به تمامى از آن خداى عزّ و جلّ است .\r\n«  وَ لا يَعْقِلُونَ  - و چيزى را در نيابند ؟ » زيرا اگر آن شفيعان برساخته چيزى را به خردورزى در مىيافتند به آنچه مخالف خشنودى خداى تعالى است فرمان نمىدادند . پس در اين صورت نه قدرتى دارند و نه دانشى . و كسى كه چنين باشد شفيع نيست .\r\n[ 44 
  ] به راستى كه شفيع حقيقى همانا خداست كه زمام همه چيز را به دست دارد ، و اگر گاه ديگران هم در كار باشند تنها به اذن او شفاعت مىكنند .\r\n/ 500 «  قُلْ لِلَّهِ الشَّفاعَةُ جَمِيعاً  - بگو : شفاعت سراسر از آن خداست . » پس اگر بشر مىخواهد از عذاب خدا بگريزد ، بايد هم به درگاه او بگريزد ،\r\n\r\n\r\n","description":"","footnote":"\r\n( 51 ) - الكهف / 35 ، 36 .\r\n","page_name":" 488 ","page_number":488},
  {"content":"\r\n\r\nزيرا هيچ پناهگاهى از عذاب جز درگاه او وجود ندارد ، چنان كه پروردگار ما گويد : «  فَفِرُّوا إِلَى اللَّهِ  - به درگاه خدا گريزيد » « 52 » و همهء ما از گناهان خود مىترسيم ولى آمرزنده‌اى براى بديهايى كه مرتكب شده‌ايم جز خدا نمىيابيم .\r\nاز عادت بشر است كه چون گناهى مرتكب مىشود مىكوشد توجيه و بهانه‌اى براى آن بياورد ، يا براى خود شفيع و واسطه‌اى بتراشد و اختراع كند و بپندارد كه او وى را از گناهش رهايى خواهد داد ، و خدا مىگويد : نه ، چرا اين جا و آن جا مىروى و به اين در و آن در مىزنى ؟ به سوى من بيا ، حتى اگر گناهكار بوده‌اى بيا ، زيرا من هستم كه تو را از گناهت مىرهانم ، نه آن شفيعان برساخته ، و نه آن بهانه‌ها و توجيهات .\r\n«  لَهُ مُلْكُ السَّماواتِ وَ الْأَرْضِ ثُمَّ إِلَيْهِ تُرْجَعُونَ  - از آن اوست فرمانروايى آسمانها و زمين ، سپس همه به نزد او بازگردانده مىشويد . » پس حقّا شفيع همان خداست و بس ، زيرا اوست كه در آسمانها و زمين سلطان است و چيرگى مطلق دارد ، و اوست كه كارهاى آن روز را تدبير مىكند و سرنوشت همه به سوى اوست كه حساب دقيق و پاداش كافى و وافى را در دست دارد .\r\n[ 45 
  ] «  وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ  - چون خدا را به يكتايى ياد كنند ، دلهاى آن كسان كه به قيامت ايمان نياورده‌اند نفرت گيرد ، » زيرا آنها به آخرت ايمان نياورده‌اند ، و مىكوشند از مسئوليّتها و بازخواستها بگريزند ، و مىدانند كه اگر آخرت امرى واقعى باشد آنها سنگينى و رنج بار امانت را بر عهده خواهند داشت . از اين رو است كه مىبينى نفرت مىكنند و مشمئز مىشوند ، پس جنگشان با انديشهء آخرت به سبب انگيزهء روانى است . آنها قيامت را دوست ندارند براى آن كه مسئوليّت و بازخواست را دوست نمىدارند ، و مثال آن اين\r\n\r\n\r\n","description":"","footnote":"\r\n( 52 ) - الذّاريات / 50 .\r\n","page_name":" 489 ","page_number":489},
  {"content":"\r\n\r\nكه : اگر به جنايتكار بگويند : پليس آمد ، دلش متنفّر مىشود ، چرا ؟ زيرا پليس او را به دادگاه خواهد كشاند ، و پس از آن مجازات عادلانه در كار است . امّا مرد ستمديده در حالى كه در دست ستمكار گرفتار است چون بشنود كه « پليس آمد » مىبينى پروردگارش را شكر مىكند ، چرا ؟ براى اين كه به زودى از دست ستمگر رهايى مىيابد . . . همچنين‌اند مؤمنان مشتاق آخرت ، / 501 زيرا مىدانند كه آن جا پاداشى مناسب براى نكوكاريهايشان وجود دارد ، در حالى كه كافران دلشان مىرمد و نفرت مىكند ، بدانگاه كه خدا به يكتايى ياد شود ، چون آنها در جستجوى خدايى ديگرند كه آنان را از پروردگار آسمانها و زمين برهاند ، و از گناهان و تبهكاريهايشان رها سازد .\r\n«  وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ  - و چون نام ديگرى جز او برده شود شادمان شوند . » و چون از پدران ، و ارزشهاى فاسد ، و شفيعان پندارى سخن گويند ، از لحاظ روانى آسوده مىشوند .\r\nتطبيق اين آيه را در هر انسانى ، بويژه در جهان عقب مانده مىيابى ، چه ما افراد بشر دوست نداريم به سخن كسى كه دربارهء مسئوليتهايمان با ما سخن مىگويد گوش فرا دهيم ، امّا اگر دربارهء توجيه وضع فاسدمان سخن گويند و مسئوليت را بر گردن دولتها يا خطها و گرايشها ، يا قضا و قدر بگذارند ، با آسودگى خيال گوش مىدهيم ، و سبب آن است كه چنان سخنى مسئوليّت و بازخواستى را بر ما نمىنهد .\r\n[ 46 
  ] مؤمن در رويارويى با اين كجروى بزرگ و گمراهى دراز دامن بر خدا توكّل مىكند و به ناله و زارى به درگاه او دعا مىكند كه دلش را استوار دارد تا از نفرت آنها از ياد خدا تأثير نپذيرد ، و در همان حال با افزون كردن ذكر پروردگار خود با آنها مىستيزد و مبارزه مىكند .\r\n«  قُلِ اللَّهُمَّ فاطِرَ السَّماواتِ وَ الْأَرْضِ عالِمَ الْغَيْبِ وَ الشَّهادَةِ  - بگو : بار خدايا ، تويى آفرينندهء آسمانها و زمين ، داناى نهان و آشكار . »\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nچون چيزى بشكافد گويند « انفطر شكافت » ، و خدا با آفرينش ، نيستى را از هم شكافت و ناگهان آسمانها و زمين را از درون آن به هستى آورد .\r\nاز معانى « انفطار » اين است كه آسمانها و زمين نبودند ، پس يكباره به وجود آمدند ، و خدا آنها را بدون الگويى كه از آن تقليد كند ابداع و نوآفرينى كرد ، و از معانى ديگر آن اين كه آسمانها و زمين به هم پيوسته بودند و او به قدرت خود آنها را از هم گشود .\r\n«  أَنْتَ تَحْكُمُ بَيْنَ عِبادِكَ  - تو ميان بندگانت داورى خواهى كرد . » / 502 همانا ژرفسازى احساس مراقبت خدا در نفس انسان ، و اين كه او در ميان بندگان خود داورى مىكند ، آدمى را بر آن مىدارد كه از او نافرمانى نكند ، زيرا براى انسان امكان ندارد كه مطلبى را روز قيامت از او پوشيده دارد يا دروغ بگويد .\r\nپس وقتى او در ميان بندگان خود داورى مىكند ، ديگر نقش شريكان برساخته كدام است ؟ كه كافران آنها را شفيع مىشمارند ، و براى گريز از مسئوليّت به آنها متوسّل مىشوند ؟ ! با علم به اين كه در آن هنگام دادگاه خدا در ميان مردم به حق حكم مىراند و داورى مىكند .\r\n«  فِي ما كانُوا فِيهِ يَخْتَلِفُونَ  - در هر چه در آن اختلاف مىكرده‌اند . » پس در آن جا سخن قاطع و حكم نهايى است كه در آن شكّى وجود ندارد و تقلّب و تلبيسى نيست ، و گمراهيهاى هوى و توجيهات شهوتها بر آن احاطه ندارد ، و انسان هر چه دربارهء آن روز و ميزان حقى كه در آن برپا داشته مىشود بينديشد به همان اندازه از خود محورى دور مىگردد و ضدّ سختى دل و فروبستگى آن بدون فهم حقايق ، سنگر مىگيرد و مصون و محفوظ مىشود .\r\n[ 47 
  ] كسى كه به خدا كفر ورزد و بر خود يا مردم ستم راند هلاك مىشود و داراييهاى او هيچ سودى به دو نمىرساند .\r\n«  وَ لَوْ أَنَّ لِلَّذِينَ ظَلَمُوا ما فِي الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ مِنْ سُوءِ الْعَذابِ يَوْمَ الْقِيامَةِ  - اگر هر چه در روى زمين است و همانند آن ، از آن\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nستمكاران مىبود ، در روز قيامت خود را بدان از عذاب دردناك باز مىخريدند ، » و در آيه‌اى ديگر خدا مىگويد : «  إِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً وَ لَوِ افْتَدى بِهِ أُولئِكَ لَهُمْ عَذابٌ أَلِيمٌ وَ ما لَهُمْ مِنْ ناصِرِينَ  - آنان كه كافر و كافر مردند ، اگر بخواهند به اندازهء همهء زمين طلا دهند و خويشتن را از عذاب بازخرند ، از آنها پذيرفته نخواهد شد . برايشان عذابى دردناك است و ايشان را هيچ ياورى نيست » . « 53 » بلى ، انسان خود را به بهايى اندك مىفروشد و دوزخ را بر اثر غيبتى يا دروغى براى خود مىخرد ، واقعا چه اندك بهايى است اين بها كه سرانجام آن نيز دوزخ است ! / 503 قرآن همچنين شأن دنيا را در نظر ما خوار مىنمايد تا زخارف و زرق و برقهايش ما را نفريبد و اگر تمام زمين در دست ما باشد نفوس مؤمنان كه به آخرت دلبسته است از آن دست مىكشد و عفاف مىورزد ، زيرا عذاب آخرت با تاوان دادن تمام زمين و همچند آن به همراه آن زايل نمىشود ، پس ارزش و اعتبار خانه‌اى آباد يا همسرى زيبا يا منصبى ساده در دنيا چيست ؟ ! «  وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  - و از خدا برايشان چيزهايى آشكار مىشد كه هرگز حسابش را نمىكردند ، » زيرا نامهء اعمالشان در آن هنگام درج هيچ عمل كوچك و بزرگى را فروگذار نكرده ، چيزهايى را كه اصلا توقّع نداشتند و حساب نمىكردند كه كار بدين دقّت و چنين جدّى باشد . در حديث از امام باقر ( ع ) آمده است كه گفت :\r\n« از گناهان بسيار خرد و كوچك نيز بپرهيزيد زيرا آنها را نيز بازخواست كننده‌اى است ، تنى از شما مىگويد : گناه مىكنم و آمرزش مىخواهم ، و خداى عزّ و جلّ مىگويد : «  وَ نَكْتُبُ  « 54 »  ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ \r\n\r\n\r\n","description":"","footnote":"\r\n( 53 ) - آل عمران / 91 .\r\n( 54 ) - در متن : « سنكتب » و تصحيح مطابق با قرآن مجيد است - م .\r\n","page_name":" 492 ","page_number":492},
  {"content":"\r\n\r\n- و هر كارى را كه پيش از اين كرده‌اند و هر اثرى را كه پديد آورده‌اند ، مىنويسيم و هر چيزى را در كتاب مبين ( لوح محفوظ ) شمار كرده‌ايم » « 55 » و خداى عزّ و جلّ گفت : «  إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ  - اگر عمل به وزن يك دانهء خردل در درون صخره‌اى يا در آسمانها يا در زمين باشد ، خدا به حسابش مىآورد ، كه او ريزبين و آگاه است » « 56 » » . « 57 » از خلال اين آيه به نظر مىرسد كه انسان تصور مىكند همين كه گناهانش ساده و كوچك باشد موجب افتادن به دوزخ نمىشود ، ولى حقيقت چيزى ديگر است ، زيرا گناهان بر روى هم انباشته مىشود و همچون كوهى بر دل او سنگينى مىكند .\r\nنيز در حديثى از ابى الحسن ( ع ) آمده است :\r\n« خير بسيار را بسيار نشمريد و گناهان اندك را اندك نينگاريد ، زيرا گناهان اندك جمع مىشود تا بسيار مىگردد ، و از خدا در نهان بترسيد تا داد خود را داده باشيد » . « 58 » [ 48 
  ] «  وَ بَدا لَهُمْ سَيِّئاتُ ما كَسَبُوا  - پاداش بد اعمالى كه مىكردند برايشان آشكار شد . » / 504 پس بديهايى كه در زندگى دنيا به مكر مىكردند حقيقتش براى آنها آشكار شد ، زيرا نفس فرمانروا به بدى و شيطانهاى جن و انس ، تمام آنها بديهاى اعمال بشر را در نظرش مىآرايند و زيبا مىنمايانند ، تا آن جا كه ظاهر زشتى آنها از ديده‌اش پنهان مىشود و به نظرش زيبا مىرسد ، و اين كار با وانمود كردن زيباييها صورت مىگيرد ، در حالى كه در قيامت كه تمام نهفته‌ها و پنهان داشته‌ها آزمايش\r\n\r\n\r\n","description":"","footnote":"\r\n( 55 ) - يس / 12 .\r\n( 56 ) - لقمان / 16 .\r\n( 57 ) - بحار الانوار ، ج 73 ، ص 321 .\r\n( 58 ) - همان مأخذ ، ص 346 .\r\n","page_name":" 493 ","page_number":493},
  {"content":"\r\n\r\nمىشود بديهاى اعمالى كه مرتكب شده‌اند آشكار مىشود .\r\nو بايد اين آيه به مجسّم شدن اعمال اشاره داشته باشد ، آن جا كه بديها به صورت كژدمها و مارها و آتشهاى شعله بركشيده در مىآيد ، و دليل اين احتمال ، گفتهء خداى متعال است :\r\n«  وَ حاقَ بِهِمْ  - و گرداگردشان را بگرفت . » يعنى از هر طرف آنها را احاطه كرد ، «  ما كانُوا بِهِ يَسْتَهْزِؤُنَ  - آنچه مسخره‌اش مىكردند . » پس همان رسالتى كه آن را مسخره مىكردند آنها را هلاك ساخت ، و قرآن در روز رستاخيز كسانى را كه در اين جا از آن پيروى كرده‌اند در آن جا به بهشت رهبرى مىكند ، و كسانى را كه از در اين جا از آن روى گردانده‌اند در آن جا به دوزخ مىراند . و همچنين است تمام رسالتهاى الهى .\r\n[ 49 
  ] سياق آيه در بيان اين معنى پيش مىرود كه ثروت ارزش مطلق نيست ، زيرا نه تنها در آخرت به هيچ نحو مانع عذاب خدا نمىشود بلكه در دنيا نيز وقتى مصيبت و گزند گريبانگير آدمى مىشود او را مىبينى كه پروردگار خود را مىخواند ، ولى او بىدرنگ نعمتها را به خود نسبت مىدهد ، و ادّعا مىكند كه در واقع با علم و دانش خود بر آنها دست يافته است . هرگز ، به راستى كه تمام نعمتها از سوى خداست ولى اين نعمت بخشى دليل بر گرامى بودن وى نزد خدا نيست ، بلكه فقط آزمونى است كه خدا بدان وسيله آفريده خود را مىآزمايد .\r\n«  فَإِذا مَسَّ الْإِنْسانَ ضُرٌّ دَعانا ثُمَّ إِذا خَوَّلْناهُ نِعْمَةً مِنَّا قالَ إِنَّما أُوتِيتُهُ عَلى عِلْمٍ  - چون آدمى را گزندى رسد ما را مىخواند ، و چون از جانب خويش نعمتى ارزانيش داريم ، گويد : به سبب دانائيم اين نعمت را به من داده‌اند . » / 505 اين آيه آيهء هشتم همين سوره را تكميل مىكند ، كه بر حسب آن انسان آن جا نجات را به همتايان نسبت مىدهد در حالى كه در اين جا آن را به خود نسبت مىدهد ، و تفاوت آشكار است ، در مرتبهء نخست غير خود را خدا پنداشته و به خدايى گرفته ، و در مرتبهء دوّم خويشتن را خدا شمرده است ، و اعتقاد دارد نعمتى كه به دو\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nارزانى داشته‌اند از جانب شخص اوست .\r\nاز آن جا كه روند مطلب در آن جا در مقام نفى همتايان است حالت شريك آوردن آنها را بررسى كرده ، در حالى كه در اين جا - چنان كه پيداست - ارزش ثروت را نفى مىكند و به بررسى و درمان خودپرستى و اين پندار باطل انسان مىپردازد كه نعمتهايى را كه به دست آورده بر اثر علم خود او بوده است .\r\nاين آيه ما را به ياد سخن قارون مىاندازد «    إِذْ قالَ لَهُ قَوْمُهُ لا تَفْرَحْ إِنَّ اللَّهَ لا يُحِبُّ الْفَرِحِينَ * وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ * قالَ إِنَّما أُوتِيتُهُ عَلى عِلْمٍ عِنْدِي    - آن گاه كه قومش به او گفتند : سرمست مباش ، زيرا خدا سرمستان را دوست ندارد * در آنچه خدايت ارزانى داشته ، سراى آخرت را به جوى و بهرهء خويش را از دنيا فراموش مكن . و هم چنان كه خدا به تو نيكى كرده نيكى كن و در زمين از پى فساد مرو كه خدا فساد كنندگان را دوست ندارد * گفت : آنچه به من داده شده ، در خور دانش من بوده است » . « 59 » «  بَلْ هِيَ فِتْنَةٌ وَ لكِنَّ أَكْثَرَهُمْ لا يَعْلَمُونَ  - اين آزمايشى باشد ولى بيشترشان نمىدانند . » چرا پروردگار ما نخست مىگويد « نعمة » كه صيغهء مؤنث است كه ضمير مذكر را به كار برده سپس به صيغهء مؤنث باز مىگردد ؟\r\nشايد پاسخ اين باشد كه اصل در سياق عبارت به كار بردن صيغهء مؤنث است و از آن جا در گفتهء خود : « أوتيته » از آن منصرف شده تا بيان كند كه چون خدا چيزى از « نعمة » را به آدمى ارزانى دارد انسان تصوّر مىكند كه بر تمام نعمت دست يافته است در حالى كه خدا جز چيزى كوچك و ساده از آن را به دو ارزانى نداشته ( و شىء چيز مذكّر است ) و آن گاه او به همين مقدار اندك به سركشى و طغيان\r\n\r\n\r\n","description":"","footnote":"\r\n( 59 ) - القصص / 76 - 78 .\r\n","page_name":" 495 ","page_number":495},
  {"content":"\r\n\r\nدست مىزند چه رسد به تمام نعمتها .\r\nسياق آيه اشاره مىكند كه مىسزد كه انسان نپندارد كه اين نعمت براى او خوب است . . . بلكه بىيقين اين آزمون و امتحانى است ، و ممكن است استدراجى از جانب خدا باشد ( كه او را غافل بگذارد و درجه به درجه در آن غفلت بكشاندش ) ، و در روايت از امير المؤمنين عليه السلام آمده است :\r\n/ 506 « اى آدميزاده ! چون ديدى پروردگار تو ، سبحانه نعمت را بر تو ادامه مىدهد و پياپى مىفرستد ، در حالى كه تو او را نافرمانى مىكنى ، از او بپرهيز » . « 60 » و همو - عليه السلام - گفت :\r\n« چه بسيار كسى كه با احسان و نعمت بخشى ( خدا ) به دو درجه به درجه از پلكّان غفلت فرو رفته ، و با پرده‌پوشى بر گناهش فريب خورده ، و با گفتهء نيك ديگران در حق خود به آزمون گرفته شده ، و خدا كسى را بدان سان كه از طريق مهلت دادن آزمايش مىكند ، نيازموده است » . « 61 » اسلام به ما فرمان مىدهد كه از نعمتها سخت بر حذر باشيم و احتياط كنيم تا ما را نفريبد . امير المؤمنين - عليه السلام - گويد :\r\n« اى مردم ! بايد خدا به هنگام نعمت شما را ترسان بيند ، چنان كه از كيفر هراسان . آن كه گشايشى در مالش پديد گرديد و گشايش را چون دامى پنهان نديد ، خود را از كارى بيمناك در امان پنداشت ، و آن كه تنگدست شد و تنگدستى را آزمايشى به حساب نياورد پاداشى را كه اميد آن مىرفت ، ضايع گذاشت » . « 62 » بلكه واجب است بيم انسان از توانگرى بيشتر از بيم او از فقر ، و از تندرستى بيش از بيمارى باشد . چه خداى سبحان حرج ( و سخت‌گيرى ) را از بيمار\r\n\r\n\r\n","description":"","footnote":"\r\n( 60 ) - بحار الانوار ، ج 73 ، ص 383 ( اصل اين بيان در نهج البلاغه ، حكمت 25 ، ص 364 است - م . )\r\n( 61 ) - همان مأخذ و صفحه ، ( اصل اين بيان در نهج البلاغه حكمت 116 ، ص 381 و حكمت 260 ، ص 403 است - م . )\r\n( 62 ) - همان مأخذ و صفحه ( اصل اين بيان در نهج البلاغه ، ترجمهء دكتر شهيدى ، حكمت 358 ، ص 424 است - م . )\r\n","page_name":" 496 ","page_number":496},
  {"content":"\r\n\r\nبرداشته ، و به كسى جز آنچه به دو داده تكليف ننهاده است در حالى كه دارندهء تندرستى و ثروت ملتزم به مجموعه‌اى بزرگ از حقوق است كه اگر در آنها كوتاهى كند سزاوار عذاب است ، و در حديث آمده است :\r\n« ايمان نياورده كسى از شما مگر آن كه فقر در نظرش خوشتر از توانگرى ، و بيمارى خوشتر از تندرستى ( يا عافيت ) باشد » . « 63 » / 507 [ 50 
  ] در تاريخ عبرت و اندرزى است ، خدا نسلهايى را هلاك كرده است كه ثروتهاى كلان داشتند و مىپنداشتند به آنها آزادى داده‌اند تا هر تصرّفى مىخواهند بكنند ، و از مسئوليّت كارهاى بد خود بگريزند ، و شبيه به همين گروه گفته‌اند كه با علم خود بدان ثروت رسيده‌اند و قادرند از خود دفع گزند كنند .\r\n«  قَدْ قالَهَا الَّذِينَ مِنْ قَبْلِهِمْ  - اين سخنى بود كه پيشينيانشان هم مىگفتند ، » و با مغرور شدن به نعمتها در نافرمانيها غوطه خوردند .\r\n«  فَما أَغْنى عَنْهُمْ ما كانُوا يَكْسِبُونَ  - ولى هر چه را گرد آورده بودند به حالشان سود نكرد . » [ 51 
  ] آنها بر دستاوردهاى مادّى خود تكيه كردند و پنداشتند كه آن دستاوردها بديها را براى آنها حلال مىسازد ، يا دست كم مىتوانند مجازات را از خود دور كنند ، ولى هيهات ( چه تصوّر دور از واقعى ) .\r\n«  فَأَصابَهُمْ سَيِّئاتُ ما كَسَبُوا  - عقوبت اعمالشان دامنگيرشان شد . » و عقوبت گناهانى كه مرتكب شده بودند گريبانشان را گرفت و اين سنّت و قانون خداست كه در مورد آيندگان نيز همچون گذشتگان جارى مىشود .\r\n«  وَ الَّذِينَ ظَلَمُوا مِنْ هؤُلاءِ سَيُصِيبُهُمْ سَيِّئاتُ ما كَسَبُوا  - و از اين ميان به آنهايى كه راه كفر پيش گرفته‌اند عقوبت اعمالشان خواهد رسيد ، » به پاداش بديهايى كه مرتكب شده‌اند .\r\n\r\n\r\n","description":"","footnote":"\r\n( 63 ) - همان مأخذ و صفحه .\r\n","page_name":" 497 ","page_number":497},
  {"content":"\r\n\r\n«  وَ ما هُمْ بِمُعْجِزِينَ  - و نمىتوانند از ما بگريزند . » يعنى نمىتوانند خدا را از هلاك كردنشان يا حاضر آوردنشان به دوزخ مانع شوند .\r\n[ 52 
  ] آنها پنداشته‌اند كه علمشان سبب دستاوردهاى مادّى ايشان شده است ، پس قرآن به آنها پاسخ مىدهد كه اوّلا / 508 آن دستاوردها مانع عذاب آنان نخواهد شد ، و ثانيا روزى از جانب خداست ، و پيداست كه روزى غير از كسب و دستاورد است ، روزى آن است كه خدا آن را مىبخشد خواه با كوشش و سعى و خواه بدون آن ، و كسب و دستاورد آن چيزى است كه نياز به سعى و كوشش دارد ، پس هر دستاوردى روزى است ولى هر روزييى كسب و دستاورد نيست ، و نعمتهاى اوليّهء فطرى همان روزى خداست مانند گوش و چشم و دل و نيرو و جوانى .\r\nاگر روزى خدا نمىبود آيا انسان قادر بر كسب و به دست آوردن چيزى مىشد ؟\r\nاگر خدا به تو گوش و چشم و دل ندهد آيا مىتوانى به دنبال روزى خود بدوى ؟ نعمتهاى خدا كه به انسان فرصت و امكان كسب مىدهد بسيار است و اگر يكى از آن نعمتها نباشد انسان توانايى كسب ندارد ، آيا پس از اين درست است ادعا شود كه علم انسان سبب بىنيازى و توانگرى اوست ؟ هرگز . . .\r\n«  أَ وَ لَمْ يَعْلَمُوا أَنَّ اللَّهَ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّ فِي ذلِكَ لَآياتٍ لِقَوْمٍ يُؤْمِنُونَ  - آيا هنوز ندانسته‌اند كه خداست كه روزى هر كس را كه بخواهد افزون مىسازد يا تنگ روزيش مىكند ؟ و در اين خود عبرتهاست براى مردمى كه ايمان مىآورند . » اما غير مؤمنان را مىبينى كه روزى را به هر چيزى سواى خدا نسبت مىدهند ، يكى را مىبينى كه روزى خدا را به خود مربوط مىكند ، تا آن جا كه باور مىكند كه اوست كه به خود روزى مىدهد ، يا روزى خدا را به ستارگان مربوط مىداند ، بدين معنى كه اين ستارگانند كه به دو روزى مىرسانند ، ولى حاضر نيست بگويد : اين خداست كه به من روزى مىدهد ، زيرا اگر چنين بگويد بر او واجب\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nمىشود كه حقوق روزى خوارى را نيز بپردازد و مسئوليتهاى آن را بر عهده گيرد و بپذيرد .\r\n/ 509\r\n\r\n[ سوره الزمر ( 39 ) : آيات 53 تا 60 
  ]\r\nقُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ ( 53 ) وَ أَنِيبُوا إِلى رَبِّكُمْ وَ أَسْلِمُوا لَهُ مِنْ قَبْلِ أَنْ يَأْتِيَكُمُ الْعَذابُ ثُمَّ لا تُنْصَرُونَ ( 54 ) وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ مِنْ قَبْلِ أَنْ يَأْتِيَكُمُ الْعَذابُ بَغْتَةً وَ أَنْتُمْ لا تَشْعُرُونَ ( 55 ) أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ ( 56 ) أَوْ تَقُولَ لَوْ أَنَّ اللَّهَ هَدانِي لَكُنْتُ مِنَ الْمُتَّقِينَ ( 57 )\r\nأَوْ تَقُولَ حِينَ تَرَى الْعَذابَ لَوْ أَنَّ لِي كَرَّةً فَأَكُونَ مِنَ الْمُحْسِنِينَ ( 58 ) بَلى قَدْ جاءَتْكَ آياتِي فَكَذَّبْتَ بِها وَ اسْتَكْبَرْتَ وَ كُنْتَ مِنَ الْكافِرِينَ ( 59 ) وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ أَ لَيْسَ فِي جَهَنَّمَ مَثْوىً لِلْمُتَكَبِّرِينَ ( 60 )\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n/ 510\r\n\r\nهمانا خدا همهء گناهان را مىآمرزد\r\n\r\nرهنمودهايى از آيات :\r\nپروردگار ما در آيات اين درس ما را يادآور رحمت گستردهء خود مىشود و اين كه تا كجا مىتوانيم از آن بهره گيريم . مگر نه آن كه خدا ما را از روزى گسترده‌اش نعمت بخشيده و نعمتهاى آشكار و پنهان خود را به ما ارزانى داشته است ؟ ! مگر نه آن كه خدا ما را به بهره‌جويى از رحمت خود فراخوانده و امر كرده است كه وقتى با گناهان خويش بر خود زياده‌روى مىكنم از رحمت او نوميد نشويم ؟ ! بلى ، امّا به هر اندازه كه ميان ما و رحمت پروردگارمان گردنه‌هاى نفسانى حايل شود ، همچون زياده‌روى ما بر خويشتن با گناهانى كه مرتكب مىشويم و نوميدى ما از رحمت خداى تعالى بدين سبب ، و همچنين بعضى گردنه‌هاى اجتماعى كه به همين مشكل منتهى مىشود .\r\nاين درس آمده است تا بخشى از اين مشكلات نفسانى و اجتماعى انسان را بررسى كند .\r\n/ 511\r\n\r\nشرح آيات :\r\n[ 53 
  ] آيات درسهاى گذشته نسبت به كسانى كه سواى خدا را همتاى او يا شفيع گيرند ، يا روزى را مربوط به دانش خويش شمارند بسيار شديد بود ، تا آن جا كه نزديك بود كه شعلهء آتش از آنها بر جهد ، و دلهاى كسانى كه قرآن را چنان كه\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nسزاوار است مىخوانند نزديك بود از تأثير گذارى آيات الزّمر از پاى در آيد ، نه تنها به سبب نفوذ بلاغت و نيرو صاعقه آساى پى در پى آن بلكه همچنين به سبب بيان جدّى بودن حساب و دامنهء دقّت آن كه كار را بر بشر چنان سخت مىگيرد كه هيچ كس از آن رهايى نمىيابد ، پس حتّى بندگان صالح خدا بدين اشتباه در مىافتند كه روزى را به دانش خود مربوط مىدانند و نسبت مىدهند يا مىپندارند كه كسانى سواى خدا وجود دارند كه از آنها شفاعت كنند يا دلهايشان به چيزهايى كه با پاكى نيّاتشان منافات دارد آلوده مىشود .\r\nشايد خطر نوميدى از عدل خدا هنگامى كه اين آيات را تلاوت مىكنند از هر زمان ديگرى بيشتر باشد ، پس اين آيه كه اميد بخش‌ترين آيه در ميان آيات رحمت است در قرآن آمد تا توازن و تعادل را به نفوس آنان بازگرداند . مگر نه اين كه دل مؤمن ميان بيم شديد و اميد شديد به سر مىبرد ؟\r\n«  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ  - بگو : اى بندگان من كه بر زيان خويش زياد رفته‌ايد . » به راستى كه اين اوج رحمت و مهربانى است كه پروردگار زياده روان و اسراف كنندگان را از آفريدگان خود بدين كلمهء « عبادى بندگان من » مىخواند كه با كلمهء ( عبد بنده ) تفاوت دارد ، چه خطاب به كلمهء « عباد » عادتا به « عباد الصالحين بندگان نيكوكار » اختصاص دارد ، امّا اين جا - همچون رحمت خدا - شامل همگان شده ، حتّى كسانى كه از حدود تجاوز كرده‌اند و به قوانين الهى پايبند نبوده‌اند ، بلكه در نافرمانيها و گناهان اسراف و زياده‌روى كرده‌اند ، ولى خدا آنها را از در رحمت خود كه همه چيز را در برمىگيرد دور نمىراند ، بلكه آن را بر هر دو لنگهء خود مىگشايد ، و آنان را به توبه فرا مىخواند ، هم چنان كه از نوميدى و يأس منعشان مىكند .\r\n«  لا تَقْنَطُوا مِنْ رَحْمَةِ اللَّهِ  - از رحمت خدا مأيوس مشويد . » / 512 گفته‌اند : « القنوط » خود همان نوميد شدن از رحمت است ، و چون به كلمهء « من رحمة اللَّه - از رحمت خدا » افزوده شود براى تأكيد امر است .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n«  إِنَّ اللَّهَ يَغْفِرُ الذُّنُوبَ جَمِيعاً  - زيرا خدا همهء گناهان را مىآمرزد . » تمام گناهان را بدون استثناء ، و اگر در آيات اميد در قرآن پاره‌اى استثناء باشد ، كلمهء « جميعا - تمام » پس از « ذنوب - گناهان » كه اصلا خود براى عموم است ، به جملهء وسعت دامنهء مىافزايد ، كه شامل گناهان بزرگ چون زنا و غيبت ، يا قتل يا خدمت به ستمكاران مىشود . و گمان مىكنم اين آيه بويژه گناهان قلبى را در نظر دارد كه به شرك به خدا ، و از بين بردن خلوص در دين نزديك مىشود ، كه پيشتر در آيات اين سوره آمده است .\r\nنيز در حديثى از پيامبر خدا ( ص ) آمده است كه گفت :\r\n« من اين آيه را از آن كه دنيا و آنچه در آن است از آن من باشد خوشتر دارم » . « 64 » امير المؤمنين ( ع ) كه بيان او تفسير پيش گفتهء اين آيه را تأكيد مىكند ، گفت :\r\n« در قرآن آيه‌اى گسترده‌تر و شاملتر از «  يا عِبادِيَ الَّذِينَ أَسْرَفُوا . . .  اى بندگان من كه زياده‌روى كرديد . . . تا آخر آيه » نيست » . « 65 » و در پايان همين آيه تأكيدى بر رحمت خدا و دليلى بر گستردگى و شمول آن مىيابيم ، كه خداى تعالى مىگويد :\r\n«  إِنَّهُ هُوَ الْغَفُورُ الرَّحِيمُ  - هر آينه او ، هموست آمرزندهء مهربان . » در اين آيه سه بار رحمت خدا تأكيد شده است :\r\n/ 513 نخست : آن جا كه گفتهء خداى تعالى آمده تا مردم را از نوميدى از رحمت نهى كند «  لا تَقْنَطُوا مِنْ رَحْمَةِ اللَّهِ  - از رحمت خدا مأيوس مشويد . » دوم : هنگام عموميّت دادن او به آمرزش به اين كيفيّت كه به نوعى از گناهان محدود و منحصر نمىشود : «  إِنَّ اللَّهَ يَغْفِرُ الذُّنُوبَ جَمِيعاً  - خدا همهء\r\n\r\n\r\n","description":"","footnote":"\r\n( 64 ) - مجمع البيان ، ج 1 ، ص 503 .\r\n( 65 ) - همان مأخذ .\r\n","page_name":" 502 ","page_number":502},
  {"content":"\r\n\r\nگناهان را مىآمرزد » .\r\nسوّم : هنگامى كه خدا خود را در پايان اين آيه توصيف مىكند كه همانا او «  الْغَفُورُ الرَّحِيمُ  - آمرزندهء مهربان » است .\r\nدر اين جا بگذاريد اين روايت دربارهء رحمت خدا را بخوانيم تا اطمينان و اميد ما به آمرزش خداى تعالى افزونى گيرد .\r\nدر كتاب نور الثقلين آمده است : معاذ بن جبل گريان بر پيامبر خدا ( ص ) وارد شد و سلام كرد ، حضرتش سلام او را پاسخ داد و سپس گفت : اى معاذ ، چه چيز تو را مىگرياند ؟ گفت : اى پيامبر خدا ، بر در جوانى است با پيكرى شاداب ، خوشرنگ و رو ، نيكو صورت كه با وجود جوانى همچون پير زنى پسر مرده بر مرگ پسرش مىگريد و مىخواهد به خدمت حضرتت بيايد . پيامبر ( ص ) گفت : اى معاذ ، آن جوان را نزد من وارد كن ، پس او را نزد آن حضرت آورد ، پسر سلام گفت ، و پيامبر ( ص ) سلامش را پاسخ داد و سپس گفت : اى جوان چه چيز گريانت داشته است ؟ گفت : چگونه نگريم كه گناهانى مرتكب شده‌ام كه اگر خداى عزّ و جلّ به خاطر پاره‌اى از آنها مرا بگيرد به آتش دوزخ خواهد افكند ، و جز اين ببينم كه او مرا بدان گناهان خواهد گرفت و هرگز مرا نمىآمرزد . پيامبر خدا ( ص ) گفت : آيا چيزى را شريك خدا آورده‌اى ؟ گفت : پناه مىبرم به خدا كه چيزى را براى پروردگارم شريك آورده باشم ، گفت : آيا كسى را كه خدا ريختن خونش را حرام داشته كشته‌اى ؟ گفت : نه ، آن گاه پيامبر ( ص ) گفت : خدا گناهانت را گرچه مانند كوه‌هاى استوار باشند ، مىآمرزد . جوان گفت : به راستى كه آنها از كوه‌هاى استوار نيز بزرگترند . پيامبر ( ص ) گفت : خدا گناهانت را گرچه مانند زمينهاى هفتگانه و درياها و ريگها و درختان آنها و آفريدگانى كه در آنها هستند باشند ، مىآمرزد . گفت : به راستى كه آنها از زمينهاى هفتگانه و درياها و درختان آنها و آفريدگانى كه در آنها هستند ، بزرگترند . پس پيامبر ( ص ) گفت : خدا گناهانت را مىآمرزد ، گرچه مانند آسمانها و ستارگان آنها و همتاى عرش و كرسى باشند .\r\nگفت : به راستى كه از آنها بزرگترند . ( معاذ ) گفت : آن گاه پيامبر به حالت\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nخشم‌آلود بر او نگريست و سپس گفت : واى بر تو ، اى جوان ، گناهان تو بزرگتر است يا پروردگارت ؟ جوان به چهره برخاك افتاد در حالى كه مىگفت : منزّه است پروردگارم ، هيچ چيز از پروردگارم بزرگتر نباشد ، اى پيامبر خدا ، پروردگارم از هر بزرگى بزرگتر است ، / 514 پس پيامبر ( ص ) گفت : آيا گناه بزرگ تو را جز پروردگار بزرگ مىآمرزد . جوان گفت : نه به خدا ، اى پيامبر خدا . سپس جوان خاموش شد ، آن گاه پيامبر ( ص ) به دو گفت : واى بر تو ، اى جوان آيا يكى از گناهانت را به من نمىگويى ؟ گفت : چرا ، به تو خبر مىدهم ، من هفت سال گورها را مىشكافتم ، مردگان را بيرون مىآوردم و كفنها را بر مىكندم ، پس كنيزى از يكى از دختران انصار بمرد ، چون او را به گورش بردند و به خاك سپردند و خانواده‌اش از نزد او بازگشتند و شب تيره شد من بر سر گور او آمدم ، و آن را شكافتم ، و او را بيرون آوردم و آنچه كفن بر او پوشانده بودند به در آوردم و او را برهنه بر لبهء گور نهادم ، و روانه شدم ، آن گاه شيطان نزدم آمد و شروع به آراستن و زيبا نمودن او براى من كرد و مىگفت : آيا شكم و سپيدى وى را نمىبينى ؟ آيا سرينهايش را نمىبينى ؟ و هم چنان مرا مىگفت تا به سوى آن كنيزك بازگشتم و نتوانستم خويشتن دارى كنم تا با او هم‌آغوشى كردم و او را به جاى خود رها كردم ، ناگاه شنيدم صدايى از پشت سرم مىآيد و مىگويد : اى جوان ، واى بر تو از سنجندهء روز سنجش به قيامت ، روزى كه من و تو را برپا نگهدارند ، هم چنان كه تو مرا برهنه در ميان لشكر مردگان رها كردى ، و از گودالم بيرون كشيدى ، و كفنهايم را ربودى ، و مرا وانهادى كه بدين سان در حسابگاهم بايستم ، واى بر جوانى تو از آتش دوزخ . پس نپندارم كه هيچ گاه بوى بهشت را بشنوم ، اى پيامبر خدا ! چه بينى ؟ پيامبر ( ص ) گفت : دور شو از من ، اى فاسق ، به راستى ترسم كه از آتش تو بسوزم ، چه قدر به آتش نزديكى ! سپس حضرتش ( ص ) هم چنان اين سخن را مىگفت ، و به او اشاره مىكرد تا از برابرش دور شد و برفت . ( آن جوان ) به مدينه آمد و توشه راهى از آن شهر فراهم آورد و به يكى از كوه‌هاى آن جا رفت و در آن به تعبّد پرداخت و جامهء خشن پوشيد و دستهاى خود را تا گردن به زنجير كشيد و ندا كرد :\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nپروردگارا ، اين بنده تو بهلول است كه در برابرت به زنجير كشيده شده ، پروردگارا تو مرا مىشناسى و لغزشى را كه از من سر زده مىدانى ، اى سرورم ، اى پروردگارم ! من از پشيمان شدگانم ، به توبه نزد پيامبرت رفتم ، او مرا راند و هراسم را افزود ، پس به نام تو و جلال تو و عظمت چيرگى و تسلّط تو از تو مسئلت دارم كه اميدم را نوميد نكنى ، اى سرورم ، و دعايم را باطل نسازى و مرا از رحمت خود مأيوس نگردانى ، پس هم چنان چهل روز و شب همين را مىگفت ، و چون چهل روز به پايان رسيد دستهايش را به آسمان برداشت و گفت : بار خدايا دربارهء نيازم چه كردى ؟ اگر دعايم را پذيرفته‌اى و خطايم را آمرزيده‌اى به پيامبرت وحى كن ، و اگر دعايم را نپذيرفته و خطايم را نيامرزيده‌اى و عقوبتم را مىخواهى هر چه زودتر آتشى بفرست كه مرا بسوزاند يا مجازاتى در دنيا كه هلاكم گرداند و از رسوايى روز قيامتم برهاند . پس خداى تبارك و تعالى بر پيامبر خود ( ص ) فرو فرستاد : / 515 «  وَ الَّذِينَ إِذا فَعَلُوا فاحِشَةً  - و آن كسان كه چون مرتكب كارى زشت شوند » . « 66 » يعنى زنا كنند «  أَوْ ظَلَمُوا أَنْفُسَهُمْ  - يا به خود ستمى كنند » « 67 » يعنى ارتكاب گناهى بزرگتر از زنا كه شكافتن گور و كفن دزدى است «  ذَكَرُوا اللَّهَ فَاسْتَغْفَرُوا لِذُنُوبِهِمْ  - خدا را ياد مىكنند و براى گناهان خويش آمرزش مىخواهند » « 68 » مىگويد : از خدا ترسيدند و به توبه شتافتند «  وَ مَنْ يَغْفِرُ الذُّنُوبَ إِلَّا اللَّهُ  - و كيست جز خدا كه گناهان را بيامرزد » ، « 69 » خداى عزّ و جلّ مىگويد : اى محمّد ! بندهء من به توبه نزدت آمد و تو او را راندى ، به كجا برود و آهنگ كدام كس كند ، و از كه بخواهد كه گناه او را بيامرزد ، غير از من ؟ سپس خداى عزّ و جلّ گفت : «  وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ  - و چون به زشتى گناه آگاهند در آنچه مىكردند پاى نفشرند » « 70 » مىگويد : بر زنا و شكافتن گورها و كفن دزدى نپايند و بدان ادامه ندهند «  أُولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ نِعْمَ أَجْرُ الْعامِلِينَ  - پاداش اينان آمرزش پروردگارشان است و نيز\r\n\r\n\r\n","description":"","footnote":"\r\n( 66 ، 67 ، 68 ، 69 ، 70 ) - آل عمران / 135 .\r\n","page_name":" 505 ","page_number":505},
  {"content":"\r\n\r\nبهشتهايى كه در آن نهرها جارى است . در آن جا جاويدانند و چه نيكو است پاداش نيكوكاران » . « 67 » چون اين آيه بر پيامبر خدا ( ص ) نازل شد ، بيرون آمد در حالى كه آن را تلاوت مىكرد و لبخند مىزد . آن گاه به اصحاب خود گفت : چه كسى مرا بدان جوان توبه كار راهنمايى مىكند ؟ معاذ عرض كرد : اى پيامبر خدا به ما خبر داده‌اند كه وى در جايى به فلان و فلان نشانى است . پس پيامبر خدا ( ص ) با اصحابش روانه شدند تا بدان كوه رسيدند و در جستجوى آن جوان بر آن كوه بالا رفتند ، ناگاه جوان را ديدند كه ميان دو تخته سنگ دستهاى خود را به زنجير بر گردن بسته و به پا ايستاده و چهره‌اش سياه شده و پلكهاى چشمش از فرط گريه فرو افتاده است ، و مىگويد : سرورم آفرينشم را نيكو ساختى و چهره‌ام را زيبا كردى ، كاش مىدانستم بر من چه مىپسندى ، آيا مرا در آتش مىسوزانى يا در كنار خود جايم مىدهى ؟\r\nبار خدايا ، راستى را كه تو به من بسيار احسان كردى و نعمت بخشيدى ، كاش مىدانستم كه سرانجام من چه مىشود ؟ به بهشتم مىكشانى يا به دوزخم مىرانى ؟\r\nبار خدايا ، به راستى كه خطاى من از آسمانها و زمين و از كرسى پهناور و عرش عظيم تو بزرگتر است ، كاش مىدانستم خطايم را مىآمرزى يا به قيامتم بدان رسوا مىكنى ؟ و هم چنان سخنانى نزديك به اين مىگفت و مىگريست و خاك بر سر مىريخت . پس پيامبر خدا ( ص ) به دو نزديك شد و دستهايش را از گردنش بگشود و خاك را از سرش بزدود و گفت : اى بهلول ! مژده باد تو را كه آزاد شدهء خدا از دوزخى ، سپس حضرتش ( ص ) به اصحاب خود گفت : اين چنين گناهان را جبران كنيد كه بهلول آنها را جبران كرد ، سپس حضرتش ( ص ) آنچه را خداى عزّ و جلّ دربارهء او نازل كرده بود تلاوت كرد و او را به بهشت مژده داد .\r\n/ 516 و از خود مىپرسيم : پس از اين آيا براى ما درست است كه در رحمت خدا را با نوميدى بر خود ببنديم ؟\r\nو پس از آن كه خدا درى فراخ از رحمت خود بر گناهكاران گشوده ، كه\r\n\r\n\r\n","description":"","footnote":"\r\n( 67 ) - آل عمران / 136 .\r\n","page_name":" 506 ","page_number":506},
  {"content":"\r\n\r\nهمان در اميد است ، درى ديگر نيز بر آنها گشوده كه در توبه و بازگشت به درگاه اوست .\r\n«  وَ أَنِيبُوا إِلى رَبِّكُمْ  - به پروردگارتان روى آوريد . » با ترك شريكان پندارى به جاى او ، زيرا او تنها و يكتا پروردگار حقيقى آفريدگان است .\r\n«  وَ أَسْلِمُوا لَهُ  - و تسليم شويد . » با سرسپردگى و فرمانبردارى ، زيرا خشنودى و امر و نهى خداست كه شايسته است در شخصيّت انسان تأثير گذارد ، امّا عوامل ديگر همچون دارايى و سلطه و آنچه به نام حتميّات ناميده مىشود ، واجب است كه از تمام آنها درگذشت ، و آن روى آوردن و اين سرسپردن بايد از روى آگاهى و هشيارى تمام به ضرورتشان صورت گيرد نه به سبب بازگرداندن عذاب الهى زيرا اين دو بدان هنگام سودى نمىرسانند .\r\n«  مِنْ قَبْلِ أَنْ يَأْتِيَكُمُ الْعَذابُ ثُمَّ لا تُنْصَرُونَ  - پيش از آن كه عذاب فرا رسد و كسى به ياريتان برنخيزد . » وقتى كه خدايان دروغين برساخته نتوانند عذاب خدا را از شما دور كنند .\r\n[ 55 
  ] «  وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ  - از بهترين چيزى كه از جانب پروردگارتان به نزدتان نازل شده است پيروى كنيد . » مفسّران در معنى « احسن - بهترين » اختلاف نظر بسيار كرده‌اند ، برخى از ايشان گفته‌اند : همانا احسن همان ناسخ است به دليل گفتهء خداى تعالى در سورهء بقره : «  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  - هيچ آيه‌اى را منسوخ يا ترك نمىكنيم مگر آن كه بهتر از آن يا همانند آن را مىآوريم » ، « 68 » و ابن عباس گويد : « يعنى از حلال و حرام ، و امر و نهى ، و وعده و تهديد ، پس كسى كه آنچه را بدان امر شده انجام دهد و نهى شده را ترك كند ، از بهترين پيروى كرده\r\n\r\n\r\n","description":"","footnote":"\r\n( 68 ) - البقرة / 106 .\r\n","page_name":" 507 ","page_number":507},
  {"content":"\r\n\r\nاست » . « 69 » / 517 چنان كه به نظر من مىرسد اين آيه احتمال سه معنى را دارد كه هر سه مهمّ است :\r\nمعنى نخست : همان شناخت تكاليف واجب و انجام دادن آنها به بهترين و برترين صورت است به دليل گفتهء خداى تعالى : «  الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا  - آن كه مرگ و زندگى را بيافريد ، تا بيازمايد كه كدام يك از شما به عمل نيكوتر است » . « 70 » براى نزديك ساختن اين انديشه به ذهن گوييم : انسانى كه فرزندش يا شخصى كه نزد او عزيز است به بيمارى خطرناكى دچار مىشود ، براى درمان بيمار هر پزشكى را نمىجويد بلكه به جستجوى بهترين پزشك ممكن مىپردازد بدين اميد كه در زودترين فرصت و به بهترين صورت شفا حاصل شود ، و آدمى در زندگى خود با خطرى سرنوشتى كه همان آتش دوزخ است روبرو است ، و شايسته است كه براى رهانيدن خود از گزند آن بر واجبات و مستحبات آگاهى داشته باشد و آنها را به بهترين صورت انجام دهد ، و چرا نه ؟ در حالى كه در حديث آمده است :\r\n« دانايان هلاك مىشوند مگر آنهايى كه عمل كنند ، و عمل كنندگان هلاك مىشوند مگر آنهايى كه در عمل خود اخلاص ورزند ، و اخلاص ورزان نيز در معرض خطرى بزرگند » .\r\nمعنى دوم : در اوايل اين سوره در تفسير گفتهء خدا : «  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ  - آن كسانى كه به سخن گوش مىدهند و از بهترين آن پيروى مىكنند » « 71 » اشاره شده است كه تمام قرآن نيكو است ، ولى نسبت به شرايط هر شخص و عصر او « نيكوترين » تفاوت مىكند ، و بر سبيل مثال : نماز و روزه و حج و جهاد و . . . و . . . تمام اينها بر مردم واجب است ولى بر هر كسى يكى از اين\r\n\r\n\r\n","description":"","footnote":"\r\n( 69 ) - المجمع ، ج 8 ، ص 503 .\r\n( 70 ) - الملك / 2 .\r\n( 71 ) - الزّمر / 18 .\r\n","page_name":" 508 ","page_number":508},
  {"content":"\r\n\r\nواجبات بيش از ديگر افراد و افزونتر از واجبات ديگر تأكيد دارد . پس تاجر سزاوار است كه بيش از ديگر مردم به آيات تجارت و داد و ستد نزديك و آشنا باشد ، در حالى كه براى رزمنده بهتر آن است كه آيات جهاد و پيكار را نيك بشناسد ، و براى قاضى شناخت احكام قضا و حدود و آنچه بدين زمينه مربوط مىشود بهتر است ، و همچنين است / 518 نسبت به شرايط و اوضاع و احوالى كه شخص را در برگرفته كه اين عوامل « بهتر » را براى او معيّن و مشخص مىكند ، مثلا براى مجاهد در اوضاع لزوم تقيّه آشكار كردن خود بهتر نيست بلكه رازدارى و پنهانكارى بهتر است ، بنا بر اين موقعيّت انسان و شرايط محيط هستند كه بهتر را معيّن مىكنند .\r\nمعنى سوّم : توحيد ناب كه برترين چيزى است كه خدا بر آفريدگانش فرو فرستاده ، و بزرگترين چيزى كه توحيد در آن تجلّى مىكند همان پيروى از رهبرى مكتبى بر حق و رد كردن رهبريهاى منحرف است . و در خبر در تفسير اين آيه آمده است : « از بهترين چيزى كه پروردگارتان براى شما فرستاده پيروى كنيد » . « 72 » فرمود :\r\n« آن قرآن و ولايت امير المؤمنين و ائمه عليهم السلام است » .\r\nقرآن پس از نهى از يأس ، و دعوتش به روى آوردن و تسليم شدن به خدا ، و سرانجام تأكيدش بر پيروى از بهتر ، پيامدها و اهميّت اين اندرز را نسبت به انسان براى ما بيان مىكند و مىگويد :\r\n«  مِنْ قَبْلِ أَنْ يَأْتِيَكُمُ الْعَذابُ بَغْتَةً وَ أَنْتُمْ لا تَشْعُرُونَ  - پيش از آن كه به ناگاه و بىخبر عذاب بر شما فرود آيد . » پس اين انسان كه در طريق گمراهى پى مىسپارد ، و در ارتكاب گناهان و جرايم بزرگ زياده‌روى مىكند ، روى آوردن و تسليم شدن به خدا و پيروى از بهترين را رد مىكند ، به زودى انواع عذاب را به سوى خود خواهد كشاند و تيغى بر خود فرود خواهد آورد ، نه از آن رو كه هشدار و علامات خطرى را كه بر آن دلالت\r\n\r\n\r\n","description":"","footnote":"\r\n( 72 ) - البرهان ، ج 4 ، ص 79 .\r\n","page_name":" 509 ","page_number":509},
  {"content":"\r\n\r\nدارد از بين برده بلكه براى بسيار پرداختن او به گناهان و پافشارى بر آن كه كمترين اسباب معرفت و شناخت را كه همان شعور باشد از انسانى كه در ژرفاى بىخبرى و گمراهى به سر مىبرد سلب مىكند .\r\n[ 56 
  ] اين در دنيا ، امّا در آخرت آن جا كه حقايق بر انسان كشف مىشود ، زيرا او به بالاترين مراحل هشيارى و شعور مىرسد ، چيزى نمىماند كه او از حسرت آب شود ، آن گاه كه آنچه را خدا براى مؤمنانى كه از فرصت زندگى دنيا بهره برده‌اند ، به عنوان پاداش آماده كرده است ، در حالى كه او از استفاده از اين فرصت گرانبها غافل مانده است ، و نيز هنگامى كه عذابى را كه خدا براى كافران و مشركان و ستمكاران آماده كرده است چنين مىشود .\r\n/ 519 «  أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ  - تا كسى نگويد : اى حسرتا بر من كه در كار خدا كوتاهى كردم . » با زياده‌روى در گناهان و كوتاهى در واجبات و انجام دادن كارهاى نيك . بنا بر اين واجب است كه از فرصت خود در زندگى بهره جوييم ، و به راستى خوشبخت كسى است كه از تجربهء ديگر اندرز گيرد .\r\nپس اگر ديگرى مقصّر از دنيا رفته و در نتيجه هلاك شد و حسرت كشيده ما هنگامى كه هنوز اندرزگيرى سودمند است از وضع او اندرز بگيريم ، زيرا چون مرگ فرا رسد ما نمىتوانيم هيچ چيز از بيش و كم وضع خود را تغيير دهيم .\r\nهنگامى كه انسان پس از مرگ به بالاترين مراحل دانش و آگاهى كه همان علم يقين است مىرسد دامنهء گمراهى و كجروى خود را از حق كشف مىكند .\r\n«  وَ إِنْ كُنْتُ لَمِنَ السَّاخِرِينَ  - و از مسخره كنندگان بودم . » يعنى من از مسخره كنندگانى بودم كه حق و اهل و پيروان آن را به مسخره مىگرفتند .\r\n[ 57 
  ] خدا مسئوليّت هدايت انسان را بر عهدهء شخص او مىگذارد ، با بهره‌جويى از نشانه‌ها و آيات ذات متعال خود ، خواه آنچه در عالم هستى تجلّى\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nمىكند يا آياتى كه در رسالتهاى او براى مردم جلوه‌گر مىشود .\r\n«  أَوْ تَقُولَ لَوْ أَنَّ اللَّهَ هَدانِي لَكُنْتُ مِنَ الْمُتَّقِينَ  - يا بگويد : اگر خدا مرا هدايت كرده بود ، بيگمان من از پرهيزگاران مىبودم . » بلى ، خدا تمام اسباب هدايت را همچون آيات و مصلحان به وفور به انسان ارزانى مىدارد ، امّا اگر آدمى خود آنها را نپذيرد وى را به برگزيدن حق در زندگى دنيا مجبور نمىسازد ، زيرا دنيا سراى آزمون و امتحان است ، وانگهى درست نيست كه انسان انتظار داشته باشد هدايت خود به خانهء او بيايد بلكه واجب است او به جستجوى آن پردازد و مسئوليّتهايش را بر عهده گيرد .\r\n/ 520 و از اين آيه در مىيابيم كه بعضى از مردم بدين بهانه متوسّل خواهند شد ، و خدا بيان مىكند كه آن بهانه و توجيه در پيشگاه او مردود است ، هر گاه هدايت خواستى راهش همين است كه بر يأس و نوميدى چيره شوى ، و روى به درگاه خدا آورى و پيش از رسيدن عذاب يا مرگ به دو سرسپارى و تسليم شوى ، و راه حق و بهترين چيزى را كه نازل شده است پيروى كنى . اگر چنين كردى هدايت يافته خواهى بود ، امّا راههاى ديگر از قبيل انتظار ساده و بىكوشش يا پيروى از راههاى منحرف در زندگى ، يا هماهنگى و دنباله‌روى از رهبرى طاغوت يا پافشارى بر گناه با ستيزه يا نوميدى ، تمام اين راهها به گمراهى منتهى مىشود .\r\n[ 58 
  ] انسان ناگزير بايد قضيّه‌اى مهم و قاطع را در مورد زندگى دنيا بداند و بشناسد ، و آن اين است كه تنها فرصت او كه مىتواند در آن خود و اراده‌اش را بيازمايد همين است ، پس اگر در اين دنيا و در اين آزمايش ناكام شود و شكست بخورد در آخرت نيز ناكام خواهد شد ، و اگر در اين جا كامياب شود در آن جا نيز به نسبت شكست يا كاميابى خود در اين جا ، نائل خواهد آمد .\r\n«  أَوْ تَقُولَ حِينَ تَرَى الْعَذابَ  - يا چون عذاب را ببيند ، بگويد . » كسى كه هنگامى كه نسبت به حق كفر مىورزيد به ديدهء بصيرت عذاب را نمىديد .\r\n«  لَوْ أَنَّ لِي كَرَّةً فَأَكُونَ مِنَ الْمُحْسِنِينَ  - اگر بار ديگر به ديگر باز\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nمىگشتم از نيكوكاران مىشدم . » بدين سان قرآن تأكيد بسيار خود را بر اهميّت احسان و نيكوكارى تكرار مىكند ، زيرا احسان والاترين درجه‌اى است كه انسان بدان مىرسد ، بدين لحاظ كه احسان نمودار بيرون آمدن انسان از خويشتنيها و خواهشهاى خويش به خدمت ديگران است «  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  - و آنان كه از حرص نفس خويش در امان مانده‌اند ، هم آنان رستگارند » . « 73 » [ 59 
  ] پس از اين گريز ، به سياق قرآنى در اين سوره باز مىگرديم تا پاسخ قرآن را بر آن گفته‌ها كه بر زبان دوزخيان به روز قيامت به تكرار مىگذرد بشنويم .\r\nخداى تعالى گويد :\r\n«  بَلى قَدْ جاءَتْكَ آياتِي  - بلى ، آيات من بر تو نازل شد ، » / 521 و در امكان تو بود كه از اين حسرت و سرزنش در گذرى و با زرهى ، و به حق هدايت شوى ، و از فرصت زندگى دنيا بهره‌برى .\r\n«  فَكَذَّبْتَ بِها  - و تو آنها را دروغ شمردى ، » در مرحلهء نخست ، «  وَ اسْتَكْبَرْتَ  - و گردنكشى و خويشتن بزرگى كردى . » در برابر حقّى كه برايت آورده بودند ، در مرحلهء دوّم ، و اين مرحله از خطرناكترين مراحل نافرمانى است .\r\n«  وَ كُنْتَ مِنَ الْكافِرِينَ  - و از كافران بودى . » آن گاه كه چيزى را كه برايت آورده بودند به نحو تمام انكار كردى ، و اين مرحلهء سوّم .\r\n[ 60 
  ] مهمترين چيزى را كه كافران دروغ مىشمارند همان رستاخيز و روز قيامت است ، امرى كه آنها را از تحمّل مسئوليّت دور مىسازد ، و آيا جز كسى كه به روز پاداش ايمان دارد مسئوليّت را تحمّل مىكند ؟\r\n\r\n\r\n","description":"","footnote":"\r\n( 73 ) - التّغابن / 16 .\r\n","page_name":" 512 ","page_number":512},
  {"content":"\r\n\r\nشايد از همين خاستگاه است كه يادآورى قرآن در مورد اين روز سترگ آمده است .\r\n«  وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ  - در روز قيامت كسانى را كه بر خدا دروغ بسته‌اند مىبينى . » كسانى را كه گمراهى را شايع كردند و به دروغ بر خدا بستند كه او به كارهاى زشت و ناپسند فرمان مىدهد ، و از بارزترين مصداقهاى عملى دروغ بستن بر خدا آن است كه كسى كه شايسته پيشوايى و رهبرى نيست ادّعاى امامت و پيشوايى كند . و در تفسير اين آيه حديثى است پشت در پشت از سورة بن كليب از ابى جعفر ( ع ) كه گفت : به او گفتم : ( مراد كيست ) از اين گفتهء خداى متعال عزّ و جلّ : «  الَّذِينَ كَذَبُوا عَلَى اللَّهِ . . .  - كسانى كه به خدا دروغ بستند . . . تا آخر آيه » حضرتش ( ع ) گفت : « آن كس كه گفت من امام هستم و امام نباشد » گفتم :\r\nو گرچه علوى فاطمى باشد ؟ گفت : « و گرچه / 522 علوى فاطمى باشد » . گفتم : و گرچه از پسران على بن ابى طالب باشد ؟ گفت : « و گرچه از پسران على بن ابى طالب باشد » . « 74 » پس بر انسان واجب كند هيچ چيزى را كه حق ندارد ادّعا نكند ، و گرنه مرتكب حرام شده ، و اگر ادّعاى انسان شناختن علم پزشكى باشد سبب كشتن دهها تن از مردمى مىشود كه نزد او درمان جسته‌اند ، و اگر ادّعاى او امامت و رسالت به دروغ باشد تمام نظام اقتصادى و سياسى و اجتماعى و فرهنگى را تباه مىكند ، پس بر آدمى واجب است كه از مشكل رياست دوستى دست بكشد و به حق سرسپارد و به اهل آن تسليم شود .\r\nرحمت خدا با تمام گستردگى بىپايانش ، دروغگويان را در برنمىگيرد بلكه آنها روز قيامت به صورتى خوار و خفيف به محشر حاضر مىشوند .\r\n«  وُجُوهُهُمْ مُسْوَدَّةٌ  - كه رويشان سياه شده است . » با آثار دروغ و نافرمانيها ، و در نتيجه با گسستن تابش نور خدا بر آنها\r\n\r\n\r\n","description":"","footnote":"\r\n( 74 ) - البرهان ، ج 4 ، ص 82 .\r\n","page_name":" 513 ","page_number":513},
  {"content":"\r\n\r\n«  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  - و آن كه خدا راهش را به هيچ نورى روشن نكرده باشد ، هيچ نورى فرا راه خويش ندارد » . « 75 » آن گاه سياق آيه از ما مىپرسد و مىگويد :\r\n«  أَ لَيْسَ فِي جَهَنَّمَ مَثْوىً لِلْمُتَكَبِّرِينَ  - آيا مستكبران را در جهنم جايگاهى نيست ؟ » و ما را مىگذارد تا خود بدين پرسش پاسخ دهيم و بگوييم : آرى ، تا به وجود اين جايگاه در دوزخ اقرار كنيم ، و از عذابى كه خدا براى دروغگويان آماده كرده بهراسيم و تكبّر نكنيم .\r\n/ 523\r\n\r\n[ سوره الزمر ( 39 ) : آيات 61 تا 70 
  ]\r\nوَ يُنَجِّي اللَّهُ الَّذِينَ اتَّقَوْا بِمَفازَتِهِمْ لا يَمَسُّهُمُ السُّوءُ وَ لا هُمْ يَحْزَنُونَ ( 61 ) اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ ( 62 ) لَهُ مَقالِيدُ السَّماواتِ وَ الْأَرْضِ وَ الَّذِينَ كَفَرُوا بِآياتِ اللَّهِ أُولئِكَ هُمُ الْخاسِرُونَ ( 63 ) قُلْ أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ ( 64 ) وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ ( 65 )\r\nبَلِ اللَّهَ فَاعْبُدْ وَ كُنْ مِنَ الشَّاكِرِينَ ( 66 ) وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ ( 67 ) وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ\r\n\r\n\r\n","description":"","footnote":"\r\n( 75 ) - النّور / 40 .\r\n","page_name":" 514 ","page_number":514},
  {"content":"\r\n\r\nإِلاَّ مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ ( 68 ) وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ ( 69 ) وَ وُفِّيَتْ كُلُّ نَفْسٍ ما عَمِلَتْ وَ هُوَ أَعْلَمُ بِما يَفْعَلُونَ ( 70 )\r\n/ 525\r\n\r\nو زمين به نور پروردگارش روشن شود\r\n\r\nرهنمودهايى از آيات :\r\nآيات اين درس ما را يادآور روز قيامت مىشود كه هيچ راهى براى رهايى از گردنه‌هاى دشوار و عذاب آن جز به توحيد و پرهيزگارى وجود ندارد ، امّا شرك به راستى اعمال انسان را به كلّى از ميان مىبرد گرچه از جانب پيامبر خدا ( ص ) با وجود عظمت او باشد .\r\nهم چنان كه در اين آيات تأكيدى بر چيرگى مطلق و هيمنهء خدا بر هستى مىيابيم كه ما را به عبادت و تسليم بىچون و چرا به او فرا مىخواند ، و بشر چيزى را شريك نمىآورد مگر آن كه به هيمنه و چيرگى او گرچه بر بخشى از زندگى اعتقاد داشته باشد ، و در واقع بعضى به سازمانها و نظامهاى طاغوتها به سبب چيرگى ظاهرى آنها بر جامعه گردن مىنهند و تسليم مىشوند .\r\n\r\nشرح آيات :\r\n[ 61 
  ] پروردگار ما در درس پيشين از متكبّرانى با ما سخن گفت كه با چهره‌هاى سياه شده در محشر حاضر مىشوند ، و در جهنّم درّه‌اى ژرف به آنها اختصاص داده مىشود كه در آن سخت‌ترين گونه‌هاى عذاب را مىبينند ، و اين از\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nچيزهايى است كه / 526 در نفس هراس بر مىانگيزد ، پس خدا مىخواهد اطمينان و اميد را بر بندگان خود درآورد و از اين رو مستقيما به آنان وعدهء نجات از عذاب و آسودگى خيال مىدهد .\r\n«  وَ يُنَجِّي اللَّهُ الَّذِينَ اتَّقَوْا بِمَفازَتِهِمْ  - خدا پرهيزگاران را به سبب راه رستگارى كه در پيش گرفته بودند مىرهاند . » « المفازة » از فوز و معناى آن نجات و رستگارى است ، و مؤمنان به وسيله پرهيزگارى خود نجات مىيابند .\r\n«  لا يَمَسُّهُمُ السُّوءُ  - به آنها هيچ بدى نرسد . » و بدى ( يا گزند ) كمتر از عذاب است .\r\n«  وَ لا هُمْ يَحْزَنُونَ  - و از اندوه به دور باشند . » طبيعت آدمى چنين است كه چون انسان پاداش كار خود را بيابد و شخصى افزون طلب باشد بيگمان غالبا آن پاداش را اندك مىشمارد و معتقد است كه كار او از آن بيشتر و بزرگتر بوده است ، امّا مؤمنان پاداش خود را افزونتر از كردارشان مىدانند و نفوسشان از آن خرسند مىشود ، و بر كارى كه كرده و پيشاپيش فرستاده‌اند يا انفاق و گذشتى كه از مال يا جان خود كرده‌اند اندوه نمىخورند ، زيرا ايشان پاداش خود را به روز قيامت افزونتر مىدانند و به راستى نيز آن پاداش به مراتب بيشتر از چيزى است كه توقّع داشته‌اند ، بنا بر اين اندوهگين نمىشوند .\r\n[ 62 
  ] پروردگار ما از خلال قرآن خود را به ما مىشناساند .\r\n«  اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ  - خداست كه آفريدگار هر چيزى است ، و او نگهبان هر چيز است . » يعنى نگهدارنده و مسلّط و مدبّر ، و اين آيه انديشهء تفويض و وانهادن را كه مىگويد خداى تعالى چيزها را بيافريد و سپس آنها را به حال خود وانهاد ، درهم مىشكند .\r\n[ 63 
  ] «  لَهُ مَقالِيدُ السَّماواتِ وَ الْأَرْضِ  - كليدهاى آسمانها و زمين از آن اوست . »\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nهر گونه بخواهد در آن دو تصرّف مىكند ، و « مقاليد » جميع مقليد يا مقلاد و معناى آن كليد است . / 527 پس كليدهاى آسمانها و زمين در دست اوست عزّ و جلّ ، و بودن كليدهاى چيزى در دست او دلالت بر آن دارد كه در آن چيز و آنچه محتواى آن است دخل و تصرّف مىكند .\r\nشايد كلمهء كليدها ما را به وجود سنّتها و نظامهايى كه بر اين هستى حكمرواست دلالت كند ، با آن كه پروردگار ما فراتر از سنّتها و قوانين و نظامهاست ، جز اين كه او با حكمت خود از خلال آنها بر آفريدگان تسلّط و هيمنه دارد ، و براى آن كه مؤمنان به ذات متعال او تسليم شوند ، و نشانه‌هاى او را پيروى كنند . پس تنها آنانند كه در زندگى رستگار و كامياب مىشوند و بهتر از ديگران زندگى را به مصلحت خود رام مىكنند و به كار مىگيرند .\r\n«  وَ الَّذِينَ كَفَرُوا بِآياتِ اللَّهِ أُولئِكَ هُمُ الْخاسِرُونَ  - و آنها كه به آيات خدا كافر شده‌اند زيان ديدگان‌اند . » و « آية » همان علامت و نشانه از چيز است ، و آيات خدا علامات راهنمايى به حق و صلاح است ، و وقتى كافران آنها را رد مىكنند و نمىپذيرند گمراه مىشوند و به كاميابى و نجات نمىرسند .\r\n[ 64 
  ] خدا به پيامبر گرامى خود ( ص ) فرمان مىدهد كه با آن گروه مبارزه كند و بستيزد .\r\n«  قُلْ أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ  - بگو : اى نادانان ، آيا مرا فرمان مىدهيد كه غير خدا را بپرستم ؟ » آنها نسبت به خدا جهل مىورزند ، و هيمنه و تسلّط مطلق او را بر همه چيز و آفريدن آنها را از او نمىدانند و نمىشناسند ، و در اين گرداب جهل ، وقتى بيشتر و ژرفتر غوطه‌ور مىشوند كه مىپندارند همتايانى كه به جاى او گرفته‌اند شايستگى پرستش دارند و به مردم امر مىكنند كه به آنها سرسپارند و خضوع كنند .\r\nشرط نيست كه اين همتايان ( و بتها ) حتما از سنگ باشند ، بلكه هر باطلى كه انسان بدان سرسپارد و خضوع كند همان است ، خواه در انديشه و فكرى نمودار\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nشود كه بدان ايمان دارد يا طاغوتى كه به دو سر مىسپارد ، هم چنان كه مراد از عبادت نيز تنها ركوع و سجود و مراسم عبادى خاصّى نيست كه انسان در برابر هر كس كه شريك خدا گرفته انجام مىدهد ، بلكه كمك كردن به آنها و فرمانبردارى از آنها و حتى خشنودى روانى نسبت به آنها عبادت شمرده مىشود ، و بر مؤمن واجب است كه تمام اينها را پس براند .\r\n/ 528 [ 65 
  ] آن گاه خدا موضعگيرى قاطع نسبت به شرك و مشركان را بيان مىكند ، و پيامبر خود ( ص ) را با تهديدى حقيقى بر حذر مىدارد ، به اين كه اگر فرض شود او به خدا شرك آورده جزاى او همچون ديگر مردم خواهد بود . و وقتى كه پروردگار ما خطاب خود را به نزديكترين مردم به خود كه همان پيامبر محمّد ( ص ) است با وجود عصمت و دور بودن از گناه ، اختصاص مىدهد براى آن است كه به ما بيان كند كه شرك نزد ذات متعال او بزرگترين گناهان است .\r\n«  وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ  - به تو و پيامبران پيش از تو وحى شده است كه اگر شرك بياورى كردارت ناچيز گردد ، » زيرا اعمال انسان وقتى پذيرفته خواهد بود كه چارچوب كلّى آن چارچوبى توحيدى باشد ، اما اگر در حالى كه شرك مىآورى اعمالى شايسته انجام دهى هرگز سودى به تو نمىرساند .\r\n«  وَ لَتَكُونَنَّ مِنَ الْخاسِرِينَ  - و حتما خود از زيان ديدگان خواهى بود . » اين نتيجهء طبيعى ناچيز شدن عمل است ، زيرا آنچه براى انسان رستگارى و كاميابى مىآورد همان كردار شايسته است و هنگامى كه آن كردار ناچيز و بىارزش گردد كاميابى چگونه حاصل شود ؟\r\nشايد اين آيه از هراس انگيزترين آيات قرآن كريم باشد كه در اين درس در مقابل اميد بخش‌ترين آيات آمده و آن گفتهء خداى تعالى است كه : «  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  - بگو : اى بندگان من كه بر زيان خويش زياده\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nرفته‌ايد ، از رحمت خدا مأيوس مشويد . زيرا خدا همهء گناهان را مىآمرزد . اوست آمرزندهء مهربان » . « 76 » اجتماع اين دو آيه در يك سوره در سياق توازن قرآنى دقيق وارد مىشود ، به گونه‌اى كه خوانندگان آن با معادله‌اى دقيق سر و كار دارند كه دو طرف آن بيم است و اميد .\r\nچه سان اين آيه از هراس انگيزتر آيات نباشد ، در حالى كه به انسان هشدار و بيم مىدهد كه او دهها سال كردارهاى شايسته انجام داده ولى به سبب شرك آوردنش بىنتيجه بوده است ، و از مصاديق شرك آوردنش تسليم و سرسپردگى او به حكمران ستمگر است ؟ ! / 529 [ 66 
  ] در مقابل دعوت خدا از پيامبر خود و در نتيجه فراخواندن هر مؤمن به ردّ شرك در دو آيهء پيشين ، اين آيه وى را به عبادت خدا ، به تنهايى ، و شكرگزارى به دو براى توفيق عبادتى كه به وى داده دعوت مىكند ، زيرا اين توفيق از بزرگترين نعمتهاى خدا بر انسان است .\r\n«  بَلِ اللَّهَ فَاعْبُدْ وَ كُنْ مِنَ الشَّاكِرِينَ  - بلكه خدا را بپرست و از سپاسگزاران باش . » در مقدّم آوردن كلمهء « اللَّه » ( كه مفعول له است ) بر فعل و فاعل ( كه فاعبد باشد ) دلالت بر آن است كه اين عبادت بايد ناب و منحصر به خدا به تنهايى باشد ، و اين شبيه مقدّم آوردن ضمير منفصل « ايّاك تو را » كه مفعول است بر فعل و فاعل « نعبد مىپرستيم » در سورهء الحمد است ، امّا شكرى كه بدان امر شده ، سپاسگزارى بر عبادت خداست كه جز به توفيق خدا ممكن نمىشود ، يا سپاسگزارى بر تمام نعمتهاى خداست .\r\n[ 67 
  ] سپس - و به صورتى ديگر - قرآن ضرورت عبادت خدا را به ما تأكيد مىكند ، عبادتى كه در نتيجهء شناخت او عزّ و جلّ صورت گيرد . مشركان و\r\n\r\n\r\n","description":"","footnote":"\r\n( 76 ) - الزّمر / 52 .\r\n","page_name":" 519 ","page_number":519},
  {"content":"\r\n\r\nكافران غير از خدا را به سبب جهلشان نسبت به خدا و قدرت او به پرستش گرفته‌اند . امرى كه آنها را بر آن داشته كه ارزيابى خود را از او كمتر از مقام او كه مقام ربوبيّت و پروردگارى است انجام دهند :\r\n«  وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ  - خدا را نسنجيدند آن چنان كه شايان سنجش اوست . و در روز قيامت ، زمين يك جا در مشت اوست و آسمانها درهم پيچيده ، در دست راست ( ديد قدرت ) او . » « 77 » در آن دو و در هر كه و هر چه از آفريدگان بر آن دو هست ، هر گونه بخواهد تصرّف مىكند . پس اين زمين با حجم بزرگش در نظر ما ، و آسمانهاى هفتگانه كه « گم شود خرد در انتهاى آن » و خيال از تصوّر فراخنايش بازماند ، تسلّط و هيمنهء او بر يكى از آن دو شبيه تسلّط انسان است بر قطعه سكّه‌اى كوچك كه در مشت او باشد ، و ديگرى شبيه به برگى است پيچيده و لوله شده در دست راست او . شك نيست كه « مشت » ذات متعال او همچون « دست راست » او به معنى اندامهاى خداى سبحان نيستند بلكه اين دو تعبير رمز و نمادى از قدرت و ارادهء اوست ، همان گونه كه دست رمز و نماد نيروى انسان است ، و پروردگار ما اين تشبيهات مجازى را براى نزديك ساختن / 530 به ذهنهاى ما به كار مىبرد و اگر قدرت خود را چنان كه هست توصيف كند هرگز خرد ما آن كنه آن را در نمىيابد .\r\n«  سُبْحانَهُ وَ تَعالى عَمَّا يُشْرِكُونَ  - منزّه است و برتر از هر چه شريك او مىپندارند . » از سببهاى شرك آوردن انسان اين است كه شناختى از خدا ندارد ، پس با عقل محدود خود او را همچون خويش ناتوان و محدود تصوّر مىكند ، و مىپندارد كه به راستى او براى گرداندن و تدبير امور و شؤون آفريدگان نياز به شريكانى دارد ، و پروردگار از اين تصوّرات منزّه و مبرّاست ، و از اين رو قدرت او نياز به شريكان\r\n\r\n\r\n","description":"","footnote":"\r\n( 77 ) - الزّمر / صدر همين آيهء 67 .\r\n","page_name":" 520 ","page_number":520},
  {"content":"\r\n\r\nندارد ، و به هر حال براى ما جايز نيست كه به دو شرك آوريم .\r\nدر خصوص اين آيه امام باقر ( ع ) گويد :\r\n« همانا خدا به وصف در نيايد ، و چگونه به وصف درآيد كه خدا در كتاب خود گفته است «  وَ ما قَدَرُوا اللَّهَ حَقَّ قَدْرِهِ  - خدا را نسنجيدند آن چنان كه شايان سنجش اوست » « 77 » پس با هر اندازه‌اى توصيف شود خود از آن بزرگتر باشد » . « 78 » از سليمان بن مهران آمده است كه گفت : ابا عبد اللَّه ( ع ) را از گفتهء خداى عزّ و جلّ پرسيدم «  ما قَدَرُوا اللَّهَ . . .  - خدا را نسنجيدند . . . تا پايان آيه » گفت : « يعنى ملك او را كه احدى با او آن ملك را « مالك نيست » و « قبض الى اللَّه » در جايى ديگر به معنى خوددارى و منع است و بسط از اوست ، و عطا كردن و وسعت بخشيدن «  . . . وَ اللَّهُ يَقْبِضُ وَ يَبْصُطُ وَ إِلَيْهِ تُرْجَعُونَ  - و خدا ببندد ( تنگدستى دهد ) و بگشايد ( توانگرى دهد ) و شما به سوى او بازگردانده مىشويد » « 79 » يعنى عطا مىكند و جلوگيرى مىكند ، و « قبض از او » عزّ و جلّ در وجهى ديگر « اخذ گرفتن » است ، و گرفتن در وجه پذيرفتن و قبول است چنان كه گفت : «  وَ يَأْخُذُ الصَّدَقاتِ  - و صدقه‌ها را مىگيرد » « 80 » يعنى آنها را از شايستگانش مىپذيرد و بر آن پاداش مىدهد ، پس گفتهء او عزّ و جلّ «  وَ السَّماواتُ مَطْوِيَّاتٌ بِيَمِينِهِ  - و آسمانها پيچيده در دست راست اوست » ؟ « 81 » گفت :\r\n« اليمين دست است ، و مراد از دست قدرت و قوّت باشد ، و تفسير گفته او عزّ و جلّ «  وَ السَّماواتُ مَطْوِيَّاتٌ بِيَمِينِهِ  - و آسمانها پيچيده در دست راست اوست » يعنى به قدرت و قوّت اوست » . « 82 » [ 68 
  ] قرآن ما را به يكى از مظاهر قدرت و چيرگى مطلق خدا راهنمايى\r\n\r\n\r\n","description":"","footnote":"\r\n( 77 ) - الزّمر / صدر همين آيهء 67 .\r\n( 78 ) - البرهان ، ج 4 ، ص 84 .\r\n( 79 ) - البقرة / 245 .\r\n( 80 ) - التوبة / 104 .\r\n( 81 ) - الزّمر / همين آيهء 67 .\r\n( 82 ) - البرهان ، ج 4 ، ص 84 .\r\n","page_name":" 521 ","page_number":521},
  {"content":"\r\n\r\nمىكند ، و آن وقتى است كه در صور مىدمند / 531 و بر اثر آن تمام آفريدگان در كمتر از يك چشم برهم زدن بيهوش مىشوند ، و كسى به هوش نمىماند مگر بعضى از مردم كه فرشتگان آنها را از آن دميدن محافظت مىكنند و شايد شهيدان در ميان ايشان باشند .\r\n«  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ  - و در صور دميده شود . پس هر كه در آسمانهاست و هر كه در زمين است - جز آنها كه خدا بخواهد - بىهوش مىشوند . » پس از اين دميدن دميدنى ديگر است كه به سبب آن زندگى در همه روان مىشود .\r\n«  ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  - و بار ديگر در آن دميده شود ، ناگهان از جا برمىخيزند و مىنگرند . » « نظر » در اين جا به يكى از اين دو معنى برمىگردد : يا به معنى نگريستن متعارف است ، چه با دميدن نخستين تمام حواسّ انسان مىميرد و سپس ديگربار به طبيعت خود برمىگردد و از ميان حواس حس بينايى نيز برمىگردد . يا به معنى انتظار كشيدن است ، زيرا در دميدن دوم براى پاداش برمىخيزند كه يا به بهشت روند يا به دوزخ ، و اين امرى است كه همه را بر آن مىدارد كه منتظر و نگران حكم صادر دربارهء خود باشند ، همچون گفتهء خداى تعالى : «  وَ إِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ  - من هديه‌اى نزدشان مىفرستم و مىنگرم كه قاصدان چه جواب مىآورند » . « 83 » از اين آيه همچنين معلوم مىشود كه مردم دو بار مىميرند ، يك بار در دنيا و يك بار پس از حساب هنگام نخستين دميدن صور ، و اين به نوبهء خود گفتهء خداى تعالى را در حكايت از مشركان تفسير مىكند : «  قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ \r\n\r\n\r\n","description":"","footnote":"\r\n( 83 ) - النمل / 35 .\r\n","page_name":" 522 ","page_number":522},
  {"content":"\r\n\r\n- گويند . اى پروردگار ما ، ما را دو بار ميرانيدى و دو بار زنده ساختى » . « 84 » هم چنان كه احتمال دارد مردن در دميدن نخست مخصوص كسانى باشد كه در حين آن موجودند و هنوز نمرده‌اند ، در حالى كه زندگى يافتن از دميدن دوم شامل همگان مىشود .\r\n[ 69 
  ] سياق سوره ما را به جانبى ديگر از روز قيامت مىكشاند ، آن گاه كه زمين از پرتو نور خدا روشن مىشود / 532 و ترازوها را براى حسابرسى عادلانه مىنهند و اعمال مردم را كه خدا به دانش خود آمار گرفته و بر شمرده پاداش مناسب مىدهند .\r\n«  وَ أَشْرَقَتِ الْأَرْضُ بِنُورِ رَبِّها  - و زمين به نور پروردگارش روشن شود . » پروردگارى كه آن را آفريده و از خلال آن آفرينش جلال و عظمتش جلوه‌گر مىشود ، خدا در آفرينش خورشيد و ماه تجلّى كرده است ، و آن گاه در ابداع نورى كه در آن روز زمين بدان وسيله بدرخشد تجلّى مىكند .\r\nدر اخبار از مفضّل بن عمر آمده است كه گفت : شنيدم ابو عبد اللَّه ( ع ) مىگفت :\r\n« چون قائم ما برخيزد ، زمين به نور پروردگارش روشن شود ، و تيرگى از ميان برود » . « 85 » و شك نيست كه نهضت و برپاى خاستن امام حق و پيامدهاى آن از برپا شدن حكومت عدل الهى از بارزترين تجلّيات نور اوست ، سبحانه و تعالى ، مگر نه آن كه پيامبران و رسولان و اولياء نور خدا در زمينند ؟\r\n«  وَ وُضِعَ الْكِتابُ  - و كتاب را بنهند . » تا خدا به حساب اعمال مردم برسد ، و كتاب در اين جا همان تراز و مقياس است . و از اين نكته در مىيابيم كه چيزها در آخرت از حالت معنوى خود به صورت مادّى دگرگون مىشوند . پس كتاب كه همان ميزان حق و باطل است ، و در دنيا\r\n\r\n\r\n","description":"","footnote":"\r\n( 84 ) - الغافر ( المؤمن ) / 11 .\r\n( 85 ) - نور الثقلين ، ج 4 ، ص 504 .\r\n","page_name":" 523 ","page_number":523},
  {"content":"\r\n\r\nميان اين دو فرق هست ، در آخرت به ترازويى محسوس تبديل مىشود كه مردم آن را مىبينند .\r\n«  وَ جِيءَ بِالنَّبِيِّينَ وَ الشُّهَداءِ  - و پيامبران و گواهان را بياورند ، » و ايشان ترازويى ديگر براى شناخت حق و باطل و حسابرسى مردمند ، پيامبران با عصمت / 533 و رفتار نمونه‌اى خود ترازويند ، در حالى كه شهدا به سبب موضعگيريها و گواه بودنشان در اجتماعات خود كه در پيشاپيش آنها بوده‌اند تراز و ميزان محسوب مىشوند ، و شايد شهدا در اين جا شاملتر و فراگيرتر از آن است كه آن را به كسانى كه براى حق جهاد كرده و در خون خود خفته‌اند منحصر كنيم ، بلكه هر كسى است به حق پيوسته و ملتزم آن بوده و بر مردم حجّت شده است . پس ايّوب ( ع ) حجّت است بر كسانى كه در برابر گرفتارى و آزمون مىگريزند ، و يوسف ( ع ) حجّت است بر كسانى كه به زيبايى خود مىنازند ، هم چنان كسانى كه ضدّ ترور و سختگيرى طاغوتان و گردنكشان مىشورند و پيشروى مىكنند بر نشستگان و سر به زير افكندگان وامانده حجّت هستند .\r\nو آن گاه كه اين دو ترازو را حاضر آورند مردم را به آن دو ( انبيا و شهدا ) حسابرسى كنند و حق در آن دو جلوه‌گر شود .\r\n«  وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ  - و در ميان مردم به حق داورى شود و بر كسى ستم نرود . » نبودن ستم نتيجهء مترتّب بر حقّانى و عقلانى بودن مقياسهاست ، و به راستى قاضى عادى به سبب پيروى خود از باطل در قضاوتش ستم مىكند ، و تا وقتى امر چنين است ، پس اين مردمند كه اگر محكوم به عذاب شوند خود به سبب مخالفتشان با حق بر خويش ستم كرده‌اند . و خدا در اين باره گويد : «  إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ  - خدا به مردم هيچ ستم نمىكند ولى مردم خود به خويشتن ستم مىكنند » . « 86 »\r\n\r\n\r\n","description":"","footnote":"\r\n( 86 ) - يونس / 44 .\r\n","page_name":" 524 ","page_number":524},
  {"content":"\r\n\r\n[ 70 
  ] آن گاه خدا عدالت خود را در حسابرسى تأكيد مىكند .\r\n«  وَ وُفِّيَتْ كُلُّ نَفْسٍ ما عَمِلَتْ  - پاداش هر كس به كردارش به تمامى ادا مىشود . » پرسش اين است : چرا خدا نگفت : « و وفى كلّ شخص » يا « و وفى كلّ انسان » و صيغهء « وفّيت - به تمامى ادا مىشود » را به كار برد ؟ و جواب چنان كه به نظر مىرسد اين است كه خداى تعالى مىخواهد حقيقتى مهم را بيان كند ، و آن اين است كه انسان را تنها بر اساس اعمال ظاهرى كه با اندامها و حواس خود انجام داده حسابرسى نمىكنند ، بلكه او پاداش خود را - خواه خير يا شرّ و حتى اعمال نفس خود و تصرّفات نفسانى خويش را - بر اساس انديشه و دوستى و دشمنى خود ( نسبت به هر كس و هر چيز ) دريافت مىكند ، و حساب خدا بر نادانى يا گمانها و پندارها مبتنى نيست بلكه بر علم مطلق خدا استوار است .\r\n/ 534 «  وَ هُوَ أَعْلَمُ بِما يَفْعَلُونَ  - و او به كارهايى كه مىكرده‌اند آگاهتر است . » علم خداى تعالى از علم انسان نسبت به خويشتن و بلكه حتى از حساب فرشتگان نگهبان دقيقتر است ، زيرا بشر در حسابهاى خود در معرض فزونى و كاستى قرار دارد ، و اين به سبب قرار داشتن او زير تأثير عواملى بسيار همچون غفلت و فراموشى و نادانى و جز آنهاست ، و براى اين كه بعضى كارهاى انسان براى پوشيده ماندن راز او حتى از فرشتگان گماشته بر او نيز پنهان نگه داشته مىشود .\r\n/ 535\r\n\r\n[ سوره الزمر ( 39 ) : آيات 71 تا 75 
  ]\r\nوَ سِيقَ الَّذِينَ كَفَرُوا إِلى جَهَنَّمَ زُمَراً حَتَّى إِذا جاؤُها فُتِحَتْ أَبْوابُها وَ قالَ لَهُمْ خَزَنَتُها أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ وَ يُنْذِرُونَكُمْ لِقاءَ يَوْمِكُمْ هذا قالُوا بَلى وَ لكِنْ حَقَّتْ كَلِمَةُ الْعَذابِ عَلَى الْكافِرِينَ ( 71 ) قِيلَ ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nالْمُتَكَبِّرِينَ ( 72 ) وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ ( 73 ) وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ ( 74 ) وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ ( 75 )\r\n\r\nمعناى واژه‌ها\r\n71 [ زمرا 
  ] : جمع زمره كه همان فوج و گروه است ، يعنى فوج فوج به پيش رانده مىشوند ، هر فوجى مشتمل بر كسانى كه كارهايى مشابه كرده‌اند ، مانند زناكاران و قماربازان و همچنين ديگر گروه‌ها .\r\n/ 537\r\n\r\nگويند ستايش از آن خدايى است كه پروردگار جهانيان است\r\n\r\nرهنمودهايى از آيات :\r\nدر اين درس كلمهء « الزّمر گروه‌ها » كه اين سوره بدان ناميده شده تكرار مىشود . اين كلمه دو بار آمده است ، يك بار هنگام سخن گفتن از كافران ، و\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nديگر بار هنگام سخن گفتن از مؤمنان ، و اين نشان مىدهد كه هر يك از اين دو دسته به صورت گروهى و دسته جمعى به سرنوشت خود محشور مىشوند .\r\nشايد اين سوره از آن رو بدين نام خوانده شده ، و قرآن دو بار بر اين نام تأكيد كرده است ، تا طبيعت تأثير گذارى و همكارى ميان فرزندان جامعه را به ما بفهماند ، پس مردم مطابق با اعمال و وابستگيهاشان به دوزخ يا بهشت رانده مىشوند ، و اين مقياس اساسى در زندگى انسان است ، پس وقتى آدمى بخواهد خود را بشناسد ، يا بخواهد ديگران او را بشناسند ، بر او و بر ديگران تكليفى نيست مگر آن كه كسانى را كه او از نظر اجتماعى و علمى به آنها وابسته است بشناسند ، اگر آنها مردمى صالح بودند وى نيز از آنان و صالح است ، و اگر منحرف بودند او نيز چنان است .\r\nاحاديث مروى تأكيد مىكند كه همانا شناختن مردان به شناختن كسانى كه پيرامونشان را گرفته‌اند كامل مىشود . / 538 پس شناختن رهبر به اطرافيان او ، و جوان به يارانش ، و نظام به كاركنان در آن ، و دولت به كسانى از طبقات اجتماع كه از آن پشتيبانى مىكنند كامل مىشود و صورت مىگيرد .\r\nسليمان ( ع ) گفت :\r\n« دربارهء مردى هيچ داورى نكنيد مگر آن كه بنگريد كه با چه كس همنشينى مىكند ، زيرا مرد را به همانندان و دوستانش شناسند و به ياران و برادرانش نسبت دهند » . « 87 » امام على ( ع ) در سفارش به پسر خود حسين - عليهما السلام - گويد :\r\n« با اهل خير همنشينى كن تا از آنان باشى ، و از اهل شرّ دورى گزين تا از آنها متمايز باشى » . « 88 » پس زندگى فردى و پراكنده نيست ، بلكه به صورت گروهى و جنس به جنس ( زمرا زمرا گروه گروه ) جريان دارد ، و اگر خود شخصى را نشناسى\r\n\r\n\r\n","description":"","footnote":"\r\n( 87 ) - بحار الانوار ، ج 74 ، ص 188 .\r\n( 88 ) - همان مأخذ .\r\n","page_name":" 527 ","page_number":527},
  {"content":"\r\n\r\nمىتوانى با شناختن گروهى كه او به آنها وابسته است او را بشناسى ، و اين حقيقت را قرآن در بسيارى از جايهاى خود تأكيد كرده و به صيغه‌ها و الفاظ مختلف آورده است ، همچون مخاطب ساختن مردم به صورت گروه‌هاى گرد آمده : «  يا أَيُّهَا الَّذِينَ آمَنُوا  - اى كسانى كه ايمان آورده‌ايد . . . » در وصف مؤمنان ، و «  الَّذِينَ كَفَرُوا  - آنان كه كفر ورزيدند . . . » در وصف كافران ، و همچنين مردان و زنان منافق ، و مردان و زنان شكيبا و صابر . . . تا پايان .\r\n\r\nشرح آيات :\r\n[ 71 
  ] «  وَ سِيقَ الَّذِينَ كَفَرُوا إِلى جَهَنَّمَ زُمَراً  - و كافران را گروه گروه به جهنم برانند . » يعنى گروه‌هايى را بر اساس تجانس و همسانى اعمالشان فرشتگان عذاب پيش مىرانند .\r\n«  حَتَّى إِذا جاؤُها فُتِحَتْ أَبْوابُها  - چون به جهنّم رسند درهايش گشوده شود . » / 539 درهاى هفتگانهء دوزخ ، هر گروهى از درى وارد مىشود ، و « درها » به معنى درهاى عذاب است كه هر بخشى از جهنّم متضمّن گونه‌اى عذاب است .\r\nدر الخصال از امام صادق از جدش - عليهما السلام - آمده است :\r\n« دوزخ را هفت در است ، درى كه فرعون و هامان و قارون از آن وارد شوند ، و درى كه مشركان و كافرانى از آن درآيند كه به اندازهء چشم برهم زدنى مؤمن نشده‌اند ، و درى كه بنى اميّه از آن درآيند و مخصوص آنهاست و همان باب لظى ( در شعله‌هاى سركش ، به طبقهء پنجم دوزخ ) باشد ، و در سقر ( طبقهء سوّم دوزخ ) است ، و در هاويه ( طبقهء ششم دوزخ ) است كه هفتاد خزان بر آنها آتش دمد و هر بار كه هفتاد خزان آتش دميد ، لهيبى سخت بر آنها دمد كه به مدت هفتاد خزان بر فراز آن فوّاره آتش پرتابشان كند ، سپس هم چنان هفتاد خزان بر آنها آتش دمد و همواره بدين سان جاودانه و هميشه در دوزخ بمانند ، و درى كه آنان كه نسبت\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nبه ما كينه ورزيدند و با ما جنگيدند و ما را تحقير كردند از آن درآيند ، و همانا به راستى ، از بزرگترين و آتش خيزترين درها باشد » . « 89 » هنگامى كه هر يك از گروه‌ها از در مخصوص به خود درآيد نگهبانان دوزخ با آنان با سرزنش و پرسش روبرو شوند .\r\n«  وَ قالَ لَهُمْ خَزَنَتُها أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ  - و نگهبانان آتش گويند : آيا پيامبرانى از خود شما بر شما مبعوث نشدند تا آيات پروردگارتان را برايتان بخوانند ؟ » از يك سو رسولان بودند كه خود نزد شما آمدند و اين نعمتى است بزرگ كه خدا هدايت كننده‌اى در جامعه مبعوث مىكند ، و از سوى ديگر ايشان با شما بيگانه نبودند بلكه در ميان جامعهء شما مىزيستند و به زبان شما سخن مىگفتند ، و از جهت سوّم رسالت پروردگارتان را براى شما مىآورند و آيه به آيه شما را هدايت مىكردند .\r\n«  وَ يُنْذِرُونَكُمْ لِقاءَ يَوْمِكُمْ هذا  - و شما را از ديدار چنين روز بترسانند ؟ » اين ، در صورتى كه از ايشان پيروى مىكرديد براى راهنمايى شما و نجاتتان از دوزخ كافى بود .\r\n/ 540 و دوزخيان پاسخى بر ردّ اين حجّتهاى رسا نداشتند جز اين كه ، «  قالُوا بَلى  - گفتند : بلى ، » پس رهيابى ، در صورتى كه عملا آن را مىخواستند ممكن بود .\r\n«  وَ لكِنْ حَقَّتْ كَلِمَةُ الْعَذابِ عَلَى الْكافِرِينَ  - ولى ، بر كافران عذاب محقّق شده بود . »\r\n\r\n\r\n","description":"","footnote":"\r\n( 89 ) - نور الثقلين ، ج 4 ، ص 504 ، در مورد اين حديث شايان اشاره است كه كسانى كه ذكر شده‌اند برجستگان ملازم درهاى هفتگانه بوده‌اند و گرنه هر كس كه در عمل با آنها تجانس داشته نيز با آنها وارد دوزخ مىشود ، و ذكر كلمهء « هفتگانه » براى بيان تخصيص و فزونى درهاست نه منحصر بودن آنها بدين هفت در و آن گروه‌ها .\r\n","page_name":" 529 ","page_number":529},
  {"content":"\r\n\r\nبه راستى در توانايى انسان هست كه به اختيار خود به خدا كفر ورزد ، ولى پس از آن در اختيار بر او بسته مىشود ، و بعضى مىكوشند كفر خود را چنين توجيه كنند كه در آينده از آن توبه خواهند كرد ، همچون عمر بن سعد كه با قتل امام حسين ( ع ) كفر را برگزيد و آن گاه سرود :\r\nگويند كه خدا آفرينندهء بهشت و دوزخ و شكنجه و زنجير نهادن بر دو دست است .\r\nاگر در آنچه مىگويند راست گفته باشند من از دو سال ديگر به خداى رحمان توبه خواهم كرد .\r\nاين از خطرناكترين چيزها براى بشر است كه كجروى را اختيار مىكند سپس دل خود را خرسند مىسازد كه در آينده توبه خواهد كرد بى آن كه سنّت خدا را در زندگى درك كرده باشد كه عبارت از اين است كه انسان به آزادى ، خود راهى را برگزيده و با كمال ارادهء خويش تصميمى مىگيرد ، ولى پس از آن نمىتواند از آن تصميم برگردد و از آن تنگنايى كه به سبب گزينش بد بدان گرفتار شده بيرون آيد . همچون كسى كه خود را از فراز قلّه‌اى بلند به زير مىافكند و آن گاه خود را از آن كه ديگر بالا رود عاجز مىيابد ، پس سقوط به اختيار او بوده ولى هر چه بكوشد امكان بالا رفتن ندارد .\r\nقرآن اين انديشه را به الفاظ متعدد در آيات خود تعبير مىكند ، گاه آن را به نام مهر نهادن بر دلها و گوشها مىنامد «  خَتَمَ اللَّهُ عَلى قُلُوبِهِمْ وَ عَلى سَمْعِهِمْ  - خدا بر دلهايشان و گوششان مهر نهاده » ، « 90 » و گاه باز گرفتن روشنائيش مىخواند «  ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ  - خدا روشنايى از آنان بازگرفت و نابينا در تاريكى رهايشان كرد » . « 91 » و گاه آن را / 541 به نام سزاوار گمراهى بودن مىنامد «  وَ مِنْهُمْ مَنْ حَقَّتْ عَلَيْهِ الضَّلالَةُ  - و بر بعضى از آنها\r\n\r\n\r\n","description":"","footnote":"\r\n( 90 ) - البقره / 7 .\r\n( 91 ) - البقره / 17 .\r\n","page_name":" 530 ","page_number":530},
  {"content":"\r\n\r\nگمراهى مقرر گشت » « 92 » يا به تحقق پذيرفتن كلمهء ( عتاب ) خدا «  كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ  - پس سخن پروردگار تو دربارهء عصيانگران كه گفت : اينان ايمان نمىآورند ، به حقيقت پيوست » « 93 » و نيز قرآن از اين امر چنين تعبير مىكند كه بر چشمان پرده پوشانده «  وَ جَعَلَ عَلى بَصَرِهِ غِشاوَةً فَمَنْ يَهْدِيهِ مِنْ بَعْدِ اللَّهِ  - و بر ديدگانش پرده افكند ، اگر خدا هدايت نكند چه كسى او را هدايت خواهد كرد » . « 94 » يا افكندن پرده‌ها بر دلها «  وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ  - و بر دلهايشان پرده‌ها افكنده‌ايم تا آن را در نيابند » « 95 » و اين و آن تعبيرها همه اشاره بدان دارد كه وقتى انسان بر كجروى و گمراهى اصرار ورزد خدا ارادهء رهيابى را از او سلب مىكند و آدمى خود را سرشته بر فساد و استمرار در راه باطل مىيابد .\r\nبه راستى ، اختيار و اراده و آزادى از بزرگترين نعمتهاى خدا بر انسان است ، و هنگامى كه پروردگارش آن را از او سلب كند با چه چيز حق را بر باطل و آينده اخروى را بر زمان حال دنيوى برگزيند ؟\r\nسزاوار شدن كافران به كلمهء عذاب به سبب ناسپاسى آنها نسبت به آزادى و تباه ساختن فرصت اختيار و به گزينى بر خويشتن است .\r\n[ 72 
  ] از آن جا كه كلمهء عذاب به سبب كجروى آنها در دنيا بر آنان به حقيقت پيوست ، آن عذاب هم به صورتى محسوس در آخرت بر آنان تحقق پذيرفت .\r\n«  قِيلَ ادْخُلُوا أَبْوابَ جَهَنَّمَ خالِدِينَ فِيها  - گفته شود : از درهاى جهنم داخل شويد ، همواره در آن جا خواهيد بود . » به سبب آلودگى تامّ و تمام خود به كفر ، و بر انسان واجب است كه هرگز به اعمال خود در دنيا فريفته نشود ، زيرا او مثلا مىتواند در دوزخ را از لحاظ احتراز\r\n\r\n\r\n","description":"","footnote":"\r\n( 92 ) - النّحل / 36 .\r\n( 93 ) - يونس / 33 .\r\n( 94 ) - الجاثيه / 23 .\r\n( 95 ) - الانعام / 25 .\r\n","page_name":" 531 ","page_number":531},
  {"content":"\r\n\r\nاز زنا بر خود ببندد ولى از در تسليم شدن به طاغوت و كناره‌گيرى از جهاد وارد دوزخ مىشود ، پس در اين صورت بر ما واجب است كه خود را از دوزخ چنان دور نگهداريم كه تمام درهاى آن را به روى خود بسته باشيم ، / 542 و اين به انجام دادان كردارهاى نيك و ترك تمام گناهان است كه همان كليدهاى درهاى دوزخند ، و مهمتر و خطرناكترين آن درها در متكبّران و سركشان است كه قرآن از ميان تمام آن درها اين يك را بويژه نام برده و نكوهش كرده است .\r\n«  فَبِئْسَ مَثْوَى الْمُتَكَبِّرِينَ  - جايگاه متكبران و سركشان چه بد جايگاهى است . » [ 73 
  ] و در جانب ديگر پروردگار ما از سرنوشت مؤمنان پرهيزگار با ما سخن مىگويد كه آنان را با خوشامد و درود به سوى كاخها و حوريانشان و تمام پاداش خود در بهشت مىبرند .\r\n«  وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها  - و آنان را كه از پروردگارشان پروا كرده‌اند ، گروه گروه به بهشت مىبرند .\r\nچون به بهشت برسند درهايش گشوده شود . » درهاى هشتگانهء بهشت ، چنان كه در روايات « 96 » آمده است ، در كتاب الخصال از امام صادق ( ع ) از جدش ( ع ) نقل شده است كه :\r\n« بهشت را هشت در است ، درى كه پيامبران و صدّيقان از آن درآيند ، و درى كه شهيدان و صالحان از آن وارد شوند ، و پنج در كه شيعيان و عاشقان ما از آن داخل شوند ، و درى كه ديگر مسلمانان از آنان كه گواهى داده‌اند كه خدايى جز خداى يكتا نيست و در دلشان به وزن ذرّه‌اى دشمنى نسبت به ما اهل بيت وجود نداشته باشد وارد مىشوند » . « 97 » از آن حضرت ( ع ) مروى است كه گفت : پيامبر خدا ( ص ) گفت :\r\n\r\n\r\n","description":"","footnote":"\r\n( 96 ) - بنگريد به تعليق شمارهء 3 در روايت پيشين دربارهء درهاى دوزخ ، ص . . . .\r\n( 97 ) - نور الثقلين ، ج 4 ، ص 505 .\r\n","page_name":" 532 ","page_number":532},
  {"content":"\r\n\r\n« بهشت را درى است كه بدان در مجاهدان گويند كه به سوى آن مىروند ، و آن گاه گشوده مىشود ، و ايشان شمشيرهايشان را به گردن آويخته‌اند ، و در موقف گرد آمده‌اند و فرشتگان بانگ برمىآورند ، پس هر كس جهاد را ترك كند ، خدا بر او جامهء ذلّت و فقر در معيشت و تيرگى در دينش مىپوشاند ، همانا خدا امّت مرا به سم كوفتن و تاختن مركبهايشان و قبضهء نيزه‌هايشان عزّت و چيرگى بخشيد » . « 98 » / 543 و امام باقر ( ع ) گفت :\r\n« به خدا خوش گمان باشيد ، و بدانيد كه بهشت را هشت در است كه عرض هر درى از آن درها به مسافت چهل سال راه پيمودن است » . « 99 » چون مؤمنان به بهشت درآيند فرشتگان گماشته بر آن ايشان را استقبال كنند و درود و خوشامد پروردگارشان را ، عزّ و جلّ ، به ايشان ابراز كنند .\r\n«  وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ  - و خازنان بهشت گويندشان : سلام بر شما ، بهشتتان خوش باد ، به درون بياييد ، همواره در اين جا خواهيد بود . » انسان پاك نمىشود و در نتيجه به بهشت در نمىآيد مگر آن كه در دنيا از گناهان و نافرمانيها دورى گزيند ، و بدان وسيله و با كردار نيك خود را پاكيزه سازد ، زيرا بهشت تنها جاى پاكان است .\r\n[ 74 
  ] از آن جا كه مؤمنان ورود به بهشت را بزرگترين نعمتهاى خدا بر خود مىشمارند بر اين نعمت او را شكر مىگزارند .\r\n«  وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ  - مىگويند : سپاس خدايى را كه هر وعده به ما داد راست بود .\r\nآن زمين را به ميراث به ما داد . و اكنون در هر جاى بهشت كه بخواهيم مكان\r\n\r\n\r\n","description":"","footnote":"\r\n( 98 ) - همان مأخذ .\r\n( 99 ) - همان مأخذ .\r\n","page_name":" 533 ","page_number":533},
  {"content":"\r\n\r\nمىگيريم . » گفته‌اند : مراد از « ارض » در اين جا بهشت است ، و خدا داناست .\r\n«  فَنِعْمَ أَجْرُ الْعامِلِينَ  - عمل كنندگان را چه مزد نيكويى است . » اين پايان حكمت آموز آيه حقيقتى بسيار مهمّ را تأكيد مىكند ، و آن اين كه گرچه پرهيزگارى و تقوى / 544 زره انسان و دژ اوست كه از عذاب در امانش مىدارد ، ولى به تنهايى بدون كردار ، كه همواره جزء اساسى آن است ، كافى نيست .\r\nزره به تنهايى براى رزمنده‌اى كه به ميان معركهء نبرد مىرود كافى نيست ، بلكه ناگزير است سلاحى را براى حمله و دفاع به كار برد ، همچنين است در مورد مؤمن ، او با تقوى از ارتكاب گناهان بزرگ خود را پناه مىدهد ، ولى از سوى ديگر براى آن كه خود را به بهشت نزديك كند و آيندهء ابدى خويش را بسازد از عمل بىنياز نيست .\r\nاز آن جا كه بهشت به دست نمىآيد مگر با كردار نيك پس از تقوى ، و از آن جا كه عمر انسان كوتاه و محدود است پس ناچار است به پرهيزگارى و كردار خود بيفزايد ، و به اندازهء امكان از فرصت عمر كوتاه خود ، در راه خشنودى خدا و خريدارى بهشت ، بهره جويد ، و اين بدان صورت است كه آن را هدفى فراروى خود قرار دهد و تمام كوششهايش را صرف رسيدن به آن كند .\r\nاز جابر بن عبد اللَّه انصارى نقل شده است كه گفت : عربى نزد پيامبر خدا ( ص ) آمد و گفت : اى پيامبر خدا ، آيا بهشت را بهايى است ؟\r\nگفت : « آرى » .\r\nگفت : بهاى آن چيست ؟\r\nگفت : « لا إله إلّا اللّهى كه بندهء صالح و مخلص به آن گويد » .\r\nگفت : اخلاص آن چيست ؟\r\nگفت : « كردار بدانچه من در حق آن مبعوث شده‌ام » . « 100 »\r\n\r\n\r\n","description":"","footnote":"\r\n( 100 ) - امالى ابن الشيخ الطوسى ، ص 21 .\r\n","page_name":" 534 ","page_number":534},
  {"content":"\r\n\r\n/ 545 پيامبر خدا ( ص ) گفت : « هر كه بگويد لا إله الّا اللَّه درختى در بهشت براى او بنشانند » و هنگامى كه حضرتش ( ص ) به معراج به آسمان رفت ديد فرشتگان كاخهايى مىسازند و بسا كه ( از كار و ساختمان ) دست مىكشند . گفت :\r\nشما را چه مىشود كه بسا مىسازيد و بسا دست نگه مىداريد ؟\r\nگفتند : ما بنا نمىكنيم مگر آن كه مخارج و مصالح به ما برسد .\r\nگفت : مخارج و مصالح شما كدام است ؟\r\nگفتند : گفتهء مؤمن ، سبحان اللَّه ، و الحمد للَّه ، و لا إله الّا اللَّه ، و اللَّه اكبر . « 101 » از آنچه در سيرت امام زين العابدين ( ع ) روايت كرده‌اند اين است كه يك بار بيرون رفت و بوى خوش بر خود زده و جامهء تازه پوشيده بود ، يكى از اصحابش او را ديد و به دو گفت : اى پسر پيامبر خدا ! به كجا مىروى ؟\r\nگفت : مىروم تا خواستگارى كنم .\r\nپس از آن از هم جدا شدند . هنگامى كه آن صحابى به مسجد آمد امام را ديد كه براى نماز ايستاده است ، با شگفتى از او پرسيد : مگر نه آن كه گفتى به خواستگارى مىروى ؟\r\nحضرتش ( ع ) گفت : بلى ، حور عين را از پروردگارش خواستگارى مىكنم . « 102 » بنا بر اين كسى كه نماز برپاى مىدارد ، و كسى كه در راه خدا جهاد مىكند و كسى كه طرحهاى اسلامى را عهده‌دار مىشود و . . . و . . . همه آيندهء ابدى خود را با اين اعمال بنا مىكنند .\r\n[ 75 
  ] و تصوير سوّم از روز قيامت ، افزون بر ورود آنان به دوزخ و اينان به بهشت ، منظرهء فرشتگانى است كه پيرامون عرش قدرت و عزّت حلقه زده‌اند و به ستايش خدا تسبيح مىگويند .\r\n\r\n\r\n","description":"","footnote":"\r\n( 101 ) - اين نصوص نقل به مضمون شده است .\r\n( 102 ) - اين نصوص نقل به مضمون شده است .\r\n","page_name":" 535 ","page_number":535},
  {"content":"\r\n\r\n/ 546 «  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ  - و فرشتگان را مىبينى كه گرد عرش خدا حلقه زده‌اند و به ستايش پروردگارشان تسبيح مىگويند ، » و اين منظره از بزرگترين جلوه‌گريهاى قدرت و عظمت خداست ، آن گاه قرآن به پايان دادگاه عادلانهء الهى كه به مقياس حق تكيه دارد اشاره مىكند .\r\n«  وَ قُضِيَ بَيْنَهُمْ بِالْحَقِّ  - ميان آنها نيز به حق داورى گردد . » اهل بهشت هم چنان نعمتهاى خدا را بر خود به ياد مىآورند كه بزرگترين آنها نعمت هدايت در دنيا و نجات از دوزخ در آخرت است ، و پروردگار خود را مىستايند ، و از سوى ديگر عدل خدا بر دوزخيان تجلّى مىكند كه به دوزخ وارد مىشوند در حالى كه به مسئوليّت خود در خصوص اين سرنوشت اعتراف دارند و معترف‌اند كه حكم خدا دربارهء آنها حق و راست است ، پس آنان نيز پروردگارشان را مىستايند .\r\n«  وَ قِيلَ الْحَمْدُ لِلَّهِ رَبِّ الْعالَمِينَ  - و گفته شود : ستايش از آن خدايى است كه پروردگار جهانيان است . »\r\n\r\n\r\n","description":"","footnote":"","page_name":" 536 ","page_number":536}
  ]