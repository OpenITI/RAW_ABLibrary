[
  {"content":"\r\nترجمهء الغدير\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nالغدير جلد 14\r\nمؤلف : علامه و محقق عبد الحسين امينى نجفى\r\nترجمه : اكبر ثبوت\r\nناشر : بنياد بعثت\r\nتيراژ : 3000\r\nنوبت چاپ : چهارم\r\nتاريخ نشر : 1369\r\nچاپ از : مركز چاپ و نشر بنياد بعثت\r\nتهران - خيابان سميه بين مفتح و فرصت\r\nتوزيع : فروشگاههاى كتاب بنياد بعثت\r\nتهران : 760133 - مشهد 59555 - قم 32118\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nمترجم :\r\nاكبر ثبوت\r\nجلد چهاردهم\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nبه نام خداوند جان و خرد\r\nو اين هم جلد چاردهم است از برگردان پارسى « غدير » كه - در پى جلد پيشين - مىپردازد به بررسى برترىهائى كه براى بوبكر شمرده‌اند تا سخن از گزارشهائى در ستايش باب و مام وى به ميان آيد كه نيشهائى به پدر و مادر على و نكوهشهائى از آن دو نيز در بردارد . و آن گاه بخش گسترده اى آغاز مىشود در پاسخ به آن ياوه‌ها و آشكار ساختن نيكوكارىها و بزرگوارىهاى ابو طالب و پايگاه والائى كه رفتار و گفتار پر ارجش براى او پديد آورده است - كه دنبالهء گفتگو نيز براى جلد ديگر مىماند .\r\nاين جلد هنگامى زير چاپ مىرفت كه تل انبار شدن كارهايم بر روى هم ، هيچ گونه مجالى براى ارزيابى و پژوهش جداگانه در پيرامون مطالب آن نگذاشت و با پوزش بسيار بايستى اين كار را به آينده واگذارم و اميدوار باشم كه دانائى و آگاهى خوانندگان ، جاى تهى را پر كرده و از دچار شدن به برداشتهاى نادرست جلوگيرى مىكند گذشته از آن كه ياد داشتهاى من در پايان جلد 13 ، مىتواند براى ارزيابى اين جلد نيز سودمند افتد كه - هر چند بهتر است پيش از آغاز به خواندن اين جلد ، دوباره نگاهى به همانها بياندازيد ، باز هم فشردهء آنها را در دو سه فراز ياد مىكنم :\r\n","description":"","footnote":"","page_name":" مقدمة 5 ","page_number":5},
  {"content":"\r\nالف : دربارهء بخشى از « الغدير » كه بازگو گر سروده هاست ، بايد بدانيم يك « سراينده » همچون ديگر هنروران ، بيش از آن چه « حقايق » بىچون و چرا را زير بنيادى براى فرآورده‌هاى مغزىاش گرداند از نيروى « تخيل و عواطف » يارى مىجويد پس راه او با يك « دانشمند » جداست و جا ندارد كه كسى بپرسد چرا فرازهائى از يك « حماسه » يا « غزل » يا « رثاء » يا . . . صد در صد با شالوده‌هاى دانش هماهنگ نيست ؟ نگارنده اى هم كه براى بررسى در « تاريخ ادبيات » به يادآورى آن مىپردازد - به جاى اين كه بخواهد همهء آن چه را مىآرد ، بايسته ى پذيرفتن و باور داشتن بشمارد - بر آن است كه برداشتها و نگرشهاى يك توده را بنمايد و بازگو كند تا دانسته شود كه چگونه آنها را در جامه هائى دلربا و با پيرايه هائى گرانبها نمايش داده‌اند ؟ كه اگر سروده‌ها و هنر سرايندگى را - در اين جلد از « الغدير » و در هر جاى ديگر - از ديدگاه ياد شده بنگريم و مرز ميان آنها و « واقعيتها » را بشناسيم نه در باور داشتن آنها به بيراهه مىافتيم و نه در خرده گيرى بر كسى كه آنها را بازگو كرده و گرد آورده است .\r\nب : دربارهء گزارشهاى « الغدير » نيز از ياد نبريم كه چون بيشتر آنها از زبان سنيان بازگو شده در ديدهء ما ، چندان پذيرفتنى و درست نمىنمايد و خواست امينى نيز - از پشتوانه گرفتن آنها - تنها نشان دادن يك بام و دو هوائى بوده كه جاى جاى در نگاشته‌هاى ايشان سراغ كرده و گرنه خود او بسيار جاها ، بىارجى آن نگاشته‌ها و حتى بىارجى گزارشهائى را كه زير بنياد گفتگو مىگرداند باز نموده و آشكارا گفته است كه اينها ، براى كنار آمدن با سنيان دست آويز گرفته شده و خود به خود ارزشى ندارد ( 1 ) و من نيز در تك و توك از پانويسهايم ،\r\n\r\n","description":"","footnote":"\r\n( 1 ) بنگريد به ص 46 - 45 در زير گزارشى از « كشمكش على و عباس بر سر فدك » و به ص 319 - 318 داورى او دربارهء گزارشى كه مىرساند ابو طالب تازه در دم مرگ به آئين مسلمانى در آمد .\r\n","page_name":" مقدمة 6 ","page_number":6},
  {"content":"\r\nنادرستى پاره اى ديگر را ياد آورى كردم و آن چه را نيز مىماند ، گذاشتم براى خوانندگان ارجمند ، كه با خرد درست و روشن بينى خويش ، به داورى و ارزيابى پردازند .\r\n\r\nما بدان مقصد عالى نتوانيم رسيد\r\nهم مگر پيش نهد لطف شما گامى چند\r\n\r\n1 . ثبوت\r\n","description":"","footnote":"","page_name":" مقدمة 7 ","page_number":7},
  {"content":"\r\n\r\n\r\n\r\n\r\n\r\n11 سه چيز و سه چيز و سه چيز\r\nآورده‌اند كه عبد الرحمن پسر عوف بر بوبكر راست رو - خدا از وى خشنود باد - در آمد و اين هنگام او در همان بيمارى بود كه به مرگ وى انجاميد پس ديد اندوهگين است . عبد الرحمن به وى گفت : خداى را ستايش كه رو به بهبود مىروى ابوبكر - خدا از وى خشنود باد - پرسيد آيا تو چنين مىبينى ؟ پاسخ داد آرى گفت : « به راستى من سرپرستى شما را به كسى سپردم كه در دل خود او را بهتر از شما مىدانستم و هر يك از شما خشمتان از آن است كه مىخواهيد ، كار به دست شما باشد و نه او ، چنان ديديد كه گيتى روى آورده ولى هنوز روى نياورده و همين كه روى آور شد ، پرده‌هاى ابريشمين و بالشهاى ديبا بر گيريد و خفتن بر بسترى كه از پشم آذربايجانى باشد چندان تنتان را به درد آرد كه گوئى بر روى خار و خس افتاده‌ايد به خدا سوگند اگر كسى از شما را پيش كشيده و بىهيچ گناهى گردن بزنند برايش بهتر از اين است كه در گرداب جهان به شناورى پردازيد و شما فردا نخستين كسانى هستيد كه مردم را گمراه نموده و آنان را از شاهراه ، به دست چپ و راست مىكشانيد اى راهنما ! آن سپيدهء بامدادى است يا دريا ؟ پسر عوف گفتش : خدايت بيامرزاد ! آرام بگير كه اين تند و تيزى ، بيمارى تو را دوباره سخت مىكند و مردم در برابر دستور تو ، تنها به يكى از اين دو گونه واكنش مىنمايند يا برداشت ايشان همانند تو است كه با تو همراه‌اند يا با تو ناسازگارند ولى باز هم چنانچه دوست دارى تو و دوستت را راهنمائى\r\n","description":"","footnote":"","page_name":" 1 ","page_number":8},
  {"content":"\r\nمىكنند و ما گمان نداريم كه تو جز نيكوكارى خواسته باشى و هميشه شايسته مردى مىمانى كه ديگران را به راه شايسته مىآرد و هرگز هم افسوس اين را نمىخورى كه چيزى از جهان را از دست داده اى . ابوبكر - خدا از وى خشنود باد - گفت آرى من افسوس اين را نمىخورم كه چيزى از جهان را از دست داده‌ام مگر اين كه دوست داشتم سه كار را كه انجام داده‌ام نكرده بودم و سه كار را كه به جا نياوردم انجام مىدادم و اى كاش در پيرامون سه زمينه هم از برانگيختهء خدا - درود خدا بر وى - پرسشى مىكردم .\r\n\r\nولى آن سه كارى كه اى كاش نكرده بودم\r\n: اى كاش خانهء فاطمه را براى هيچ چيز بازرسى نمىكردم هر چند در آن را براى نبرد با من مىبستند و اى كاش فجأة سلمى را زنده نمىسوزاندم ، يا به آسانى مىكشتمش يا پيروزمندانه و از سر انديشه اى درست آزادش مىساختم و اى كاش روزى كه در سقيفهء ( سايبان ) ساعديان آن گير و دارها برپا بود من اين كار را به گردن يكى از آن دو مرد - عمر و ابو عبيده - مىانداختم تا يكى از آن دو به فرمانروائى رسد و من دستيار وى باشم . ولى آن سه كارى كه كاش انجام مىدادم : آرزو مىكنم روزى كه اشعث پسر قيس را در بند كرده و به نزد من آوردند گردن او را مىزدم زيرا به گمانم مىرسد با هيچ كار بدى روبرو نمىشود مگر در انجام آن يارى خواهد داد و هم اى كاش در هنگامى كه خالد پسر وليد را بر سر از كيش بازگشتگان فرستادم خودم در ذو القصة مىماندم تا اگر مسلمانان پيروز شوند كه پيروز شده‌اند و اگر شكست بخورند خود ، آهنگ ديدار مىكردم يا كمك مىرساندم و نيز اى كاش در هنگامى كه خالد پسر وليد را به شام فرستادم عمر پسر خطاب را هم به عراق مىفرستادم و دست هر دو را در راه خدا باز مىگذاردم - اين جا بوبكر دو دست خود را دراز كرد -\r\nو باز اى كاش از پيك خداوند - درود خدا بر وى - مىپرسيدم كه اين كار با كيست ؟ تا هيچ كس با او به كشمكش بر نخيزد و دوست داشتم كه از وى پرسيده\r\n","description":"","footnote":"","page_name":" 2 ","page_number":9},
  {"content":"\r\nبودم آيا انصار نيز در اين كار بهره اى دارند ؟ و دوست داشتم از وى در بارهء مرده ريگ دختر برادر و عمه پرسشى كرده بودم زيرا دل خودم براى پاسخ به اين دو پرسش آرام نمىگيرد .\r\nاين گزارش را ابو عبيد در « الاموال » ص 131 آورده است - و نيز طبرى در « تاريخ » خود ج 4 ص 52 و ابن قتيبه در « الامامة و السياسة » ( 1 ) ج 1 ص 18 و مسعودى در « مروج الذهب » ج 1 ص 414 و ابن عبد ربه در « العقد الفريد » ج 2 ص 254 .\r\nميانجيان گزارشگر آن نيز همگى از مردانى هستند كه مىتوان به سخنشان پشت گرمى داشت و چهار تن از ايشان نيز كسانىاند كه نگارندگان شش « صحيح » گزارشهاشان را سرمايهء آئين مىشناسند .\r\nامينى گويد در اين گزارش 9 چيز است كه سه از آن ميان را جانشين پيامبر در روزى كه بايد به كار بندد نمىدانسته كه ما دربارهء يكى - زنده سوزاندن فجأة - با گستردگى سخن رانديم .\r\nولى اين كه آرزو كرده است اى كاش كار را به گردن يكى از آن دو مرد مىافكند مىرساند كه اين جانشين پيامبر در بازپسين روزهاى زندگىاش دريافته است كه كارى كه به آن برخاسته ( جانشينى پيامبر و انجام كارهاى او پس از مرگش ) بر بنياد آئين خدائى نبوده است زيرا بر گزيدن جانشين و كسى كه پس از مرگ ديگرى بايد به كار او برخيزد با خود همان كسى است كه پس از او به جانشينى نيازمنديم و بايد پس از او به كار وى برخيزد و اين همان چيزى بود كه دوم جانشين پيامبر پس از روزگارى دراز آن را دريافت و گفت : دست فرمانبرى دادن مردم به بوبكر ، كار و رويدادى بىانديشه و ناگهانى بود همانند آنچه نادانان پيش از اسلام مىكردند ولى خداوند ، مردم را از بدى آن نگاهداشت\r\n\r\n","description":"","footnote":"\r\n( 1 ) برگرديد به ج 13 از برگردان پارسى غدير زير نويس ص 174 ( م )\r\n","page_name":" 3 ","page_number":10},
  {"content":"\r\nو هر كس مانند آن بار از مردم دست فرمانبرى بگيرد بكشيدش ( 1 )\r\nنمىدانم اين ناشايستگى كه - آن دو - در برنامهء خود براى برگزيدن فرمانروا يافتند آيا در كسى است كه كار برگزيدن را به انجام رسانيد ؟ يا در كسى كه برگزيده شد ؟ يا در هر دو ؟ يا در اين كه هرگز بتوان با برنامهء گزينش ، جانشينى براى پيامبر برگماشت ؟ كه هر كدام را خواسته باشند راه خرده گيرى بر روى ما باز است و اينك گروه‌هاى پيامبران و برانگيختگان در برابر ما هستند كه از برگماشتن جانشين خود براى پس از مرگشان - آن هم با دستورهائى آشكار - رو گردان نبوده‌اند و هرگز هم جانشينان ايشان را پيروانشان برنگزيده‌اند .\r\nآيا اين پندار خردمندانه است كه بگوئيم اگر كسى در گذشت انجام سفارشهاى او - كه نيازمند دست بردن در چيزهائى است كه بر جاى نهاده - با مردمان بيگانه اى است كه از چگونگى چاره انديشىاش در كارها ناآگاهند و از خواسته‌هاى او - و از روشى كه خوش داشته در گردش دادن دارائى و خانوادهء خود به كار ببرد - دور ؟ مگر مرده در هنگام زندگى ، پرورش خردمندانه نيافته و شايسته مردان را از ديگران نمىشناخته و نمىدانسته كسانى كه بر خود مىپيچند و سرودگوى آزمندى آنان را به پيش مىراند و گرسنه چشمى افسارشان را در دست دارد و ديو شره بر آنان فرمان مىراند ، چه‌ها در دل مىپرورانند ؟ آيا تو بر آنى كه با همهء اينها باز هم سفارشهائى براى پس از مرگش نمىكند تا آنچه را از وى به جا مانده ، خوراك شكم چرانان و بهرهء يغماگران گرداند ؟ نه ! چنين نخواهد كرد چون خوبى خاندانش را مىخواهد - و اين را كه دارائىاش در راهى شايسته به كار افتد ، چنانچه شيوهء مسلمانان نيز از روزگار ياران پيامبر تاكنون به همين گونه بوده و آئين اسلام نيز درستى آن را بر زبان آورده و براى سفارشهاى آدمى كه پس از مرگش به كار بسته مىشود دستورها و برنامه هائى\r\n\r\n","description":"","footnote":"\r\n( 1 ) ن : بر گرديد به جلد پنجم ص 370 از چاپ دوم و نيز به همين جلد از برگردان پارسى ص 277 .\r\n","page_name":" 4 ","page_number":11},
  {"content":"\r\nداده و در دو كتاب « صحيح » ( 1 ) آمده كه پيك خدا - درود خدا بر وى و خاندانش - گفت هر مسلمان چيزى داشته باشد كه بتواند براى پس از مرگ دربارهء آن سفارشى كند ، شايسته نيست دو شب را به روز برساند مگر آن كه سفارش نامهء ياد شده را نوشته نزد خود داشته باشد - اين را بخارى آورده و بر بنياد گزارش مسلم : . . .\r\nسه شب را به روز برساند . . .\r\nپسر عمر گفت : از آن گاه كه آن سخن را از پيك خدا - درود خدا بر وى - شنيدم هيچ شبى بر من نگذشت كه سفارشنامه‌ام در نزدم نباشد نووى در « رياض الصالحين گلزارهاى شايسته مردان » ص 156 مىنويسد در درستى اين گزارش همه همداستانند .\r\n« خداوند سفارش كرد و برانگيختگان او نيز سفارشها براى پس از مرگشان كردند .\r\nو از اين روى پيروى از ايشان از برترين كارها است .\r\nاگر سفارش براى پس از مرگ نباشد آفريدگان بسرگشتگى و گمراهى مىافتند\r\nو با چنين سفارشها است كه كشور دارى در ميان دولتها پايدار مىماند\r\nبرنامهء آن را به كار بند و فرو مگذار\r\nكه خداوند از آغاز هستى ، دستور به اين سفارش داده\r\nگروهى را ياد كردم و به دنبال آن نيز ، سفارشهائى كه خداوند ، به ايشان كرده بود .\r\nو گرنه پديد آوردن دستورى دربارهء اين سفارشها از من نيست ( 2 ) »\r\nپس اگر سفارش كردن براى پس از مرگ ، پيرامون كالاهاى ناچيز و نابودى پذير گيتى ، استوار باشد پس چرا آن را در جانشينى راهبرانهء پيامبر و آئين\r\n\r\n","description":"","footnote":"\r\n( 1 ) ن : « صحيح بخارى » ج 4 ص 2 « كتاب الوصية - نامهء سفارش براى پس از مرگ » و « صحيح مسلم » ج 2 ص 10\r\n( 2 ) ن : بازپسين جلد از « الفتوحات المكية گشايشهائى كه در مكه روى داد » به خامهء ابن عربى ص 575 .\r\n","page_name":" 5 ","page_number":12},
  {"content":"\r\nجاويدان نپذيريم كه هم نيكسازى جانها و آبروها و دارائىها و فرمانها و منشها را از آن مىخواهيم و هم آشتى و سازش و آن چه را شايستهء توده است ؟ چون و چرا نبايد داشت كه يك بشر عادى نمىتواند دورترين چشم انداز اين مرزها را با خرد خويش بنگرد و بر اين بنياد چاره اى نيست جز اين كه بر انگيختهء درستكار ، خود از سوى پروردگارش جانشين پس از خويشتن را برگمارد تا پيروان او نيز در پى وى بيفتند .\r\nو در ج 13 ص 269 و 270 از ترجمهء « غدير » انديشهء عايشه و عبد اللَّه پسر عمر و معاويه و سخن مردم را باز نموديم كه مىگويند : « چوپان يا ساربان يا كارگزار يك زمين ، هيچكدام را نرسد كه آن چه را زير دست خود دارد بى سرپرست رها كند و از سوئى هم سرپرستى مردم دشوارتر است از شتر و گوسفند . »\r\nپس اين دستورى كه همه در آن همداستانند چگونه - در روز سقيفه - توده از آن چشم پوشيدند ؟ و چرا گوشها در جاى خود نماند كه آن را بشنود و زبانها از بازگو گرى آن لال گرديد ؟ و در آن روز خردها آن را به فراموشى سپرد تا پس از روزگارى چند ، مردم از آن سخن گويند و توده گزارش آن را دهند ؟ براى چه پيامبر - درود خدا بر وى - تودهء خود را همچون شتران افسار گسيخته و سر خود رها كرد و با اين كار درهاى آشوبهائى گمراه كننده و سخت تيره را بر روى ايشان گشوده پيروان خويش را ناچيز انگاشت و زير دستانش را از گوسفند و شترى كه زير دست كسى باشد خوارتر پنداشت ؟ چنين گمانهائى از بزرگترين پيامبران به دور است زيرا او - درود خدا بر وى و خاندانش - به راستى جانشين خويش را - كه بايد پس از وى سفارشهايش را به كار بندد - خود برگماشت و با دستور و سخنى آشكار جانشين خود را نشان داد و اين را به پيروانش نيز رسانيد ولى - چنانچه در گزارش درست آمده - ( 1 ) به كسى كه پس از او بايد به انجام سفارشهايش پردازد سپرد كه پيروان وى با او نيرنگ خواهند\r\n\r\n","description":"","footnote":"\r\n( 1 ) ن : « مستدرك » از حاكم ج 3 ص 140 و 142 كه او - و هم ذهبى در فشردهء نگارش ياد شده - جداگانه نيز داورى خود را به درست بودن اين گزارش آورده‌اند . نيز بنگريد به « تاريخ خطيب » ج 11 ص 216 و « تاريخ ابن كثير » ج 6 ص 219 و « كنز العمال » ج 6 ص 157 .\r\n","page_name":" 6 ","page_number":13},
  {"content":"\r\nباخت و هم به او گفت : به راستى تو پس از من با رنجهائى روبرو خواهى شد على پرسيد آيا دين من درست مىماند ؟ پاسخ داد دين تو درست مىماند ( 1 ) و به على گفت : كينه هائى در سينه‌هاى گروه هائى هست كه آن را آشكار نخواهند كرد مگر پس از من ( 2 ) و به او گفت : على ! به راستى تو پس از من گرفتار مىشوى پس مبادا به پيكار برخيزى « كنوز الدقائق گنجينه‌هاى باريك نگرى » از مناوى ص 188\r\nوانگهى جانشين پيامبر كه كارش به پشيمانى كشيده چرا آرزو مىكند كه كاش در روز سقيفه آهسته خود را از چنگ اين كار رها مىكرد و آن را به گردن يكى از آن دو مرد - عمر و ابو عبيده - مىافكند ؟ آيا پشيمانى او انگيزه اش كارى درست بود كه انجام گرفت ؟ كه درستى پشيمانى ندارد يا از كارى نادرست بود كه پيش آمد كرد و اگر چنين باشد بنياد جانشينى راهبرانهء پيامبر كه لافش را مىزنند بر باد است .\r\nو تازه چرا آرزو مىكند كه كاش آن را به گردن يكى از آن دو مرد مىافكند ؟\r\nما انگيزه اى براى ويژه گردانيدن آن دو به اين پايگاه نمىشناسيم زيرا در ميان ياران پيامبر ، بزرگتران و دارندگان برترىها هستند كه اين دو مرد به مرز هيچ كدام از آنان نمىرسند و اين دو - با نگرش به آنچه از منشهاى ياران پيامبر دريافته‌ايم - اگر هم نگوئيم از كم ارجتر بنشانند به راستى و هر چه آشكارتر مىتوانيم بگوئيم از برترين ايشان نيز به شمار نمىرفتند ، آن هم با كسانى كه در ميانه بودند و پيش از همه ، سرور ما فرمانرواى گروندگان - درود بر او - داراى پيشينه‌ها و برترىها ، و سرافراز به دامادى و خويشاوندى پيامبر و با آن بسندگى در چاره انديشى و رنجهائى كه در راه آئين برد و دارندهء روز غدير و ديگر روزهاى نمايان و ايستگاه‌هاى بلند آوازه و روان بزرگترين پيامبران - با نگرش به سخن\r\n\r\n","description":"","footnote":"\r\n( 1 ) ن : « مستدرك » از حاكم ج 3 ص 140 كه جداگانه نيز داورى خود را به درست بودن آن گنجانده ، چنانچه ذهبى نيز همين داورى را بر زبان آورده است .\r\n( 2 ) ن : گزارش بالا را اينان آورده‌اند : ابن عساكر ، محب طبرى در « الرياض » ج 2 ص 210 از زبان احمد در « المناقب برتر خوانىها » ، حافظ كنجى در « الكفاية » ، خوارزمى در « المقتل جانفشانى نامه » ج 1 ص 36 .\r\n","page_name":" 7 ","page_number":14},
  {"content":"\r\nآشكار نامهء گرامى خدا ( 1 ) - و بر كنار از هر ناپاكى - با نگرش به آيهء پاك نمائى - ( 2 )\r\nچرا نخواست آن گوى را به سوى او بيافكند تا توده را در راهى هموار رهسپار كرده در شاهراهى روشن به گام زدن وا دارد و راه راست را در پيش رويشان بگشايد تا او را رهنمائى ره يافته ببيند تا ايشان را به بهشت برساند كه همهء اينها را بزرگترين پيامبران - درود خدا بر وى و خاندانش - دربارهء او گفته بود و بخشى از آن در جلد نخست ص 36 و 37 از برگردان پارسى گذشت\r\nولى بازرسى خانهء فاطمه - درود خدا بر وى - خوش نداريم با پيش كشيدن آن تيره روزىها دلها را بخراشيم و همانچه را پيشتر در جلد 5 ص 183 تا 185 از برگردان پارسى و در ص 268 تا 273 و از ص 300 تا 307 از جلد 13 آورده‌ايم بس مىدانيم .\r\nو فشردهء آن گزارش سهمناك اين كه بانوى راسترو - درود خدا بر وى - در گذشت و با دلى كه از انجام دهندهء اين كار پر از خشم بود و او - درودهاى خدا بر وى - پس از هر نمازى كه گزارد بر او نفرين فرستاد ( 3 ) .\r\nو اگر به شگفت مىآئى جا دارد كه مىبينى اين دار و دسته ، اين رسوائىها را در جائى به بار آورده و در آن درماندند كه آواى پيامبر - درود خدا بر وى و خاندانش - گوشها را پر كرده بود كه مىگفت : هر كس اين بانو را مىشناسد كه شناخته ، و هر كه او را نشناخته بداند كه او پارهء تن من است و دلم ، و جانى كه در ميان دو پهلويم است هر كه او را آزرد مرا آزرده .\r\nو مىگفت : فاطمه پارهء تن من است هر چه او را ناخوش بيايد مرا ناخوش آمده و هر چه او را بيازارد مرا آزرده .\r\nو مىگفت : فاطمه پارهء تن من است هر كه او را خشمناك ساخت مرا خشمناك ساخته\r\n\r\n","description":"","footnote":"\r\n( 1 ) ن : در آيهء مباهله « نفرين فرستى » در سورهء 3 - آل عمران - آيهء 61 .\r\n( 2 ) ن : سورهء 33 - احزاب - آيهء 33 .\r\n( 3 ) ن : « الامامة و السياسة » ج 1 ص 14 « رسائل الجاحظ » ص 301 « اعلام النساء » ج 3 ص 1215 .\r\n","page_name":" 8 ","page_number":15},
  {"content":"\r\nو مىگفت : فاطمه پارهء تن من است هر چه او را دلگير سازد مرا دلگير ساخته و هر چه او را خرسند دارد مرا خرسند داشته ( 1 )\r\nو مىگفت : فاطمه پارهء تن من است هر چه او را شادمان سازد مرا شادمان ساخته ( 2 )\r\nو مىگفت : فاطمه ! خداوند براى خشم تو خشمگين مىشود و براى خشنودىات خشنود مىگردد ( 3 )\r\nبا اين آوا است كه در مىيابى پشيمانى جانشين پيامبر جا داشته ، جز آن كه در هنگامى پشيمان شده كه راهى براى باز يافت گذشته نمىديد ، پشيمان شد و كار گذشته بود و پيش آمده بود آنچه پيش آمده بود ، پشيمان شد و بانوى پاكدامن راسترو در دل خاكها ، و با دل و جانى لبريز از خشم بر وى .\r\n\r\nسه كار ميانى\r\nولى سه كار - از آن نه تا - كه جانشين پيامبر از انجام ندادنش پشيمان بود مىرساند كه واكنش او در برابر آن نه از روى انديشه و بينائى در كار بوده نه بر بنياد دستورى از آئين ، تا دريافته است كه در هر سه جا لغزيده و شالودهء گرفتارىهائى سخت را ريخته و به دنبال آن ، مردم را به تيره ترين روزها نشانيده و كسى كه در ميان مسلمانان بر جاى پيامبر مىنشيند نبايد كارى بكند كه چنين دنباله هائى داشته باشد و روشى پيش گيرد كه به فرجام پشيمانى بار آرد و داستان اشعث پسر قيس مىرساند كه پشيمانى جانشين پيامبر به جا بوده زيرا آن مرد\r\n\r\n","description":"","footnote":"\r\n( 1 ) بنگريد به برگردان پارسى از همين كتاب ما ج 5 ص 53 و 54 و اگر خدا بخواهد در همين جلد با گستردگى در اين زمينه سخن خواهيم داشت .\r\n( 2 ) ن : « الاغانى » ج 8 ص 156 .\r\n( 3 ) بنگريد به برگردان پارسى از همين كتاب ما ج 5 ص 302 تا 304 و اگر خدا بخواهد با گستردگى در اين باره به گفتار خواهيم پرداخت .\r\n","page_name":" 9 ","page_number":16},
  {"content":"\r\nپس از آن كه روى از كيش بگردانيد و گناهانى از وى سر زد و با مسلمانان به پيكار برخاست و گرفتار شد ، او را دستگير ساخته به نزد جانشين پيامبر بردند كه به وى گفت : تو خود مىدانى چه كردى اكنون به گمان خودت با تو چه رفتارى خواهم داشت ؟ پاسخ داد با من نيكوئى مىنمائى ، بندهاى آهنين را از پيكرم مىگشائى و خواهرت را به همسرى من در مىآرى چرا كه من برگشتم و اسلام آوردم بوبكر گفت من نيز چنان كردم پس ام فروه دختر ابو قحافه ( پدر بوبكر ) را به زنى به وى داد و او شمشير خود را از نيام بر كشيده به بازار شتر فروشها رفت و هيچ شتر نز يا ماده اى نديد مگر آن را پى كرد مردم بانگ برداشتند كه اشعث كافر شد و او چون كار خود را به پايان برد شمشير را بيفكند و گفت به راستى و سوگند به خدا من كافر نشدم ولى اين مرد خواهرش را به من داد و ما اگر در شهرهاى خود بوديم به گونه اى ديگر سور مىداديم . اى مردم مدينه ! بخوريد ! و اى دارندگان شترها ! بيائيد مانند آن را بستانيد و آن روز همچون جشن قربانى گرديد كه و بره پسر قيس خزرجى نيز در اين باره گفت :\r\n« به راستى اشعث كندى در روز دامادىاش چنان سورى داد\r\nكه براى فراهم كردن آن ، بار تبهكارىهائى گران را بر دوش خويش\r\nهموار ساخت .\r\nبه راستى شمشيرى را برهنه كرد كه هيچگاه خود را در نيام نديد\r\n- مگر در پيكارها و آن هم در كله‌ها و گردنها -\r\nاندرون و دست و پاى كره شتران و اسبان و استران .\r\nو شتران كاروانى را نيام آن شناخت .\r\nروزى كه جوان كندى ( اشعث ) را ديدى به او بگو :\r\nتو برترين سرفرازىهاى آدميزادگان را برده اى . »\r\nو هم اصبغ پسر حرملهء ليثى از سر خشمى كه اين پيوند دامادى در او\r\n","description":"","footnote":"","page_name":" 10 ","page_number":17},
  {"content":"\r\nپديد آورد گفت :\r\n« يكى از كنديان را آوردى كه روى از كيش ما بگردانيد\r\nو پيمان شكنى را به بالاترين جاى آن رسانيد كه بيرون شدن از آئين باشد\r\nپاداش پيمان شكنىاش آن بود كه جان او را زنده بدارى\r\nو دستمزد بيرون شدنش از آئين اين بود كه دوشيزه اى را به همسرى او\r\nدر آرى .\r\nو اگر او از گرفتن آن زن و پذيرفتنش به همسرى خويش سر باز مىزد .\r\nالبته كابين او را نيز از خويش مىدادى !\r\nو اگر بيش از اين مىخواست ده تا مانند آن را نيز به همسرى او در مىآوردى\r\nو باز ده تا ديگر هم در پى او مىفرستادى !\r\nبوبكر را بگو كه پس از اين كار خويش ، قريش را زشت نمودى\r\nو نام آورى و آوازهء نيكوى آن را به گمنامى دگرگون گردانيدى\r\nاگر تو در پى سر افرازى بودى آيا در ميان تيرهء خودت ( تيميان مره زاده )\r\nهيچكس ديگر نبود كه خواهرت را به او دهى ؟\r\nاگر پس از آن كه او را به نزد تو آوردند مىكشتى .\r\nالبته براى خواهرت نامى نيكو فراهم مىآوردى و اندوخته اى شايسته\r\nمىنهادى .\r\nولى اينك آن چه را با كندى كردى كارى بايسته بر تو مىشناسد .\r\nكه در برابر انجام آن نه ستايشى براى خود فرا گرفتى و نه پاداشى دارى . » ( 1 )\r\n\r\nسه زمينهء بازپسين\r\nآن سه زمينهء بازپسين ، كه جانشين پيامبر آرزو كرده است كه كاش\r\n\r\n","description":"","footnote":"\r\n( 1 ) ن : « تاريخ طبرى » ج 3 ص 276 « ثمار القلوب ميوه‌هاى دلها » از ثعالبى ص 69 « الاستيعاب » ج 1 ص 51 « الكامل » از « ابن اثير » ج 2 ص 160 « مجمع الامثال » از ميدانى ج 2 ص 341 « الاصابة » ج 1 ص 51 و ج 3 ص 630 .\r\n","page_name":" 11 ","page_number":18},
  {"content":"\r\nاز پيك خدا - درود خدا بر وى و خاندانش - مىپرسيد ، ما را آگاه مىسازد كه وى در دانستنىهاى وابسته به اين كيش ، تا چه اندازه بىبهره و در دريافت دستورهاى آن ، اندك مايه بوده چندانكه فرمانهاى مرده ريگ برى را نمىدانسته با اين كه جانشين پيامبر در ميان مسلمانان خواه ناخواه با پرسشهائى در پيرامون آن بسيار روبرو مىشود و باز همينها مىرساند كه وى در بنياد جانشينى پيامبر دو دل بوده كه آيا با دستور و سخن آشكار پيامبر است ؟ يا با گزينش مردم ؟ و اگر دومى باشد آيا تنها ويژهء كسانى است كه با پيامبر بمدينه كوچيدند ؟ يا ياران او از شهر ياد شده نيز بهره اى از آن دارند ؟ كه هر كدام را بگيريم در مىيابيم كه او در بالا رفتنش از تخت جانشينى پيامبر در كار خويش به باورى استوار و راهبرانه پشتگرمى نداشته است و ما در اين جا به جز روان آزادهء تو را به داورى نخواهيم خواست و سخن درست نيز انگيزهء خشم نبايد باشد .\r\nوانگهى من هيچ جائى براى اين آرزو نمىبينم زيرا اگر وى از پيامبر - درود خدا بر وى و خاندانش - پرسشى در اين زمينه مىكرد پاسخى نمىشنيد مگر همانند اين سخن :\r\nهر كس كه در برابر او من از خودش به وى سزاوارتر هستم على نيز در برابر او به همين گونه است ( برگردان پارسى غدير ج 1 )\r\nو نيز اين سخن : به راستى من در ميان شما دو چيز گران به جاى مىگذارم نامهء خداوند و خاندان و تبار خويش . ( 1 )\r\nو اين سخن : به راستى من در ميان شما دو جانشين مىگذارم نامهء خدا و خاندان خودم ( 2 )\r\n\r\n","description":"","footnote":"\r\n( 1 ) سخن در پيرامون دو چيز گران را بارها سربسته آورديم و اگر خدا خواهد با گستردگى در زمينهء آن ، گفتارى خواهيم داشت و نيز نشانهء برگردان پارسى غدير است سنائى گويد :\r\n\r\nمصطفى گاه رفتن از دنيا\r\nچون بسنجيد منزل عقبى\r\nجمله اصحاب مرو را گفتند\r\nكه چه بگذاشتى بر آشفتند\r\nگفت بگذاشتم كلام اللَّه\r\nعترتم را نكو كنيد نگاه\r\n\r\nنيز :\r\n\r\nجز كتاب اللَّه و عترت ز احمد مرسل نماند\r\nيادگارى كو توان تا روز محشر داشتن\r\n\r\n( 2 ) سخن در پيرامون دو چيز گران را بارها سربسته آورديم و اگر خدا خواهد با گستردگى در زمينهء آن ، گفتارى خواهيم داشت و نيز نشانهء برگردان پارسى غدير است سنائى گويد :\r\n\r\nمصطفى گاه رفتن از دنيا\r\nچون بسنجيد منزل عقبى\r\nجمله اصحاب مرو را گفتند\r\nكه چه بگذاشتى بر آشفتند\r\nگفت بگذاشتم كلام اللَّه\r\nعترتم را نكو كنيد نگاه\r\n\r\nنيز :\r\n\r\nجز كتاب اللَّه و عترت ز احمد مرسل نماند\r\nيادگارى كو توان تا روز محشر داشتن\r\n\r\n","page_name":" 12 ","page_number":19},
  {"content":"\r\nو اين سخن : على در برابر من همان پايگاه را دارد كه هارون در برابر موسى داشت مگر اين كه پس از من پيامبرى نيست ( ج 1 ص 77 و ج 5 ص 332 تا 334 و 325 تا 331 ) ( 1 )\r\nو سخن وى به على : آيا خشنود نيستى كه تو در كنار من همان پايگاه را داشته باشى كه هارون در كنار موسى داشت جز اين كه تو پيامبر نيستى ، و شايسته نيست كه من بروم مگر تو جانشين من باشى ( ج 1 ص 97 و ج 5 ص 325 و 327 )\r\nو اين سخن : نيروى آموزشگر نهانى مرا از سه برترى على آگاه ساخت :\r\nاين كه به راستى سرور مسلمانان است و پيشواى پرهيزگاران و مهتر سپيدرويان « مستدرك حاكم » ج 3 ص 138 .\r\nو اين سخن ( به فاطمه ) : به راستى خداوند روى به مردم زمين كرد و از ميان آنان پدرت را برگزيد و او را بر انگيخته گردانيد و بار ديگر كه روى به مردم زمين كرد شوهرت را برگزيد و با نيروى آموزشگر نهانى به من بفرمود تا تو را به همسرى او در آرم و وى را كسى گردانم كه پس از مرگ ، سفارشهاى ويژه‌ام را به كار بندد « ج 5 ص 57 و 58 ، ج 4 ص 202 »\r\nو اين سخن : على بزرگترين راست روان و جدائى نهندهء اين توده است كه درست و نادرست را از يكديگر باز مىشناساند و در ميان گروندگان به اين كيش ، به پادشاه زنبوران مىماند در كنار ايشان و او درى است كه براى رسيدن به من بايد از او گذشت و او جانشين من است پس از من « ج 4 ص 194 تا 197 »\r\nو اين سخن : على درفش راهنمائى است و پيشواى دوستان من و فروغ كسانى كه از من فرمان برند و سخنى كه پرهيزگاران هميشه به همراه دارند ، هر كه او را دوست داشت مرا دوست داشته و هر كه او را دشمن داشت مرا دشمن داشته « ج 5 ص / 207 »\r\nو اين سخن : على برادر من و كسى است كه پس از مرگم سفارشهاى\r\n\r\n","description":"","footnote":"\r\n( 1 ) نشانهء برگردان پارسى غدير .\r\n","page_name":" 13 ","page_number":20},
  {"content":"\r\nويژه‌ام را انجام داده و ميراثم به او مىرسد و پس از من جانشين من است « ج 4 ص 143 تا 160 »\r\nو اين سخن : على سرورى است كه بايد او را بزرگ دارند ، مايهء اميد مسلمانان و فرمانرواى گروندگان به كيش ايشان است جايگاه راز من و دانشم و دروازهء من است كه به او پناهنده شوند ، او است كسى كه در ميان خاندانم - و پيروان نيكوكارم - سفارشهاى ويژه‌ام را پس از مرگ به كار بندد و اوست برادر من در اين جهان و جهان ديگر « ج 5 ص 205 »\r\nو اين سخن : على برادر من و دستيار من و بهترين كسى است كه پس از خود به جاى مىگذارم « ج 5 ص 55 و ج 4 ص 195 و 196 »\r\nو اين سخن : على با حق است و حق با على ، از يكديگر جدا نشوند تا در كنار حوض كوثر بر من در آيند « ج 5 ص 296 تا 299 »\r\nو اين سخن : على با حق است و حق با على و بر زبان او ، هر جا على بگردد آن نيز خواهد گشت . « ج 5 ص 299 »\r\nو اين سخن : على با قرآن است و قرآن با على ، از يكديگر جدا نشوند تا در كنار حوض كوثر بر من در آيند « ج 5 ص 298 و 299 و 302 »\r\nو اين سخن : على از من است و من از على و او پس از من سرپرست هر كسى است كه به اين كيش گرويده « ج 5 ص 56 و 354 تا 356 »\r\nو اين سخن : پس از من در برابر هر مرد و زن كه به اين كيش گرويده على از خودش نيز به وى سزاوارتر است . « ج 1 ص 41 و 97 »\r\nو اين سخن : خداوند على را همان پايگاه در كنار من بخشيده است كه مرا در برابر خودش « ج 1 ص 51 »\r\nو اين سخن : در ميان همهء كسانى كه به اين كيش گرويده‌اند على پس از من سرپرستى است كه من برگمارده‌ام « مسند احمد » ج 1 ص 231 .\r\nو اين سخن : على در برابر من همان پايگاه را دارد كه من در برابر پروردگارم\r\n","description":"","footnote":"","page_name":" 14 ","page_number":21},
  {"content":"\r\n« السيرة الحلبية » ج 3 ص 391 و نيز « ج 5 ص 56 »\r\nو اين سخن : پس از من على سرپرست كسانى است كه به اين كيش گرويده‌اند « تاريخ خطيب » ج 4 ص 339 .\r\nو اين سخن : هر كس خدا و برانگيختهء او سرپرست وى باشند على سرپرست وى است . « ج 1 ص 77 و 78 »\r\nو اين سخن : هيچكس از سوى من نبايد پيام گزارى كند مگر خودم يا مردى كه از من باشد ( على را مىگويد ) « الغدير » ج 6 ص 338 تا 350 و « ج 1 ص 94 تا 99 و ج 5 ص 56 »\r\nو اين سخن : هيچ پيامبرى نيست مگر همانندى دارد و على همانند من است « ج 5 ص 57 »\r\nو اين سخن : من و على در روز رستاخيز و در برابر پيروانم پشتوانهء روشنگرى هستيم . « تاريخ خطيب » ج 2 ص 88\r\nو اين سخن : هر كس على را فرمان برد مرا فرمان برده و هر كه در برابر او نافرمانى نمود از فرمان من سرپيچيده « مستدرك حاكم » ج 3 ص 121 و 128\r\nبا اين سخنان آشكار پيامبر چگونه بوبكر كه به جانشينى او برخاسته چنان آرزوئى مىكند ؟ مگر در روزهائى كه او - درود خدا بر وى و خاندانش - بانگ برداشته و با هر گونه رنگى از سخن و گفتار كه در پندار آيد بر گماشتن جانشينش را آگاهى مىداد گوشها سنگين بود ؟ يا در ميان آن گروه ، كسانى براى ساخت و پاختهاى پنهانىشان خود را به كرى زده بودند ؟\r\nآيا براى اين جانشين پيامبر همان پاسخ بس نبود كه چون او - درود خدا بر وى و خاندانش - آئين خود را به گروه‌هاى تازيان پيشنهاد كرد با آن كه فرمانرواى گروندگان به او - على - و بوبكر نيز هر دو با او بودند ولى چون سخن به تيرهء عامر پسر صعصعه رسيد و ايشان را به سوى خدا خواند گويندهء ايشان از او پرسيد اگر ما بر سر اين كار از تو پيروى كنيم و آنگاه خداوند\r\n","description":"","footnote":"","page_name":" 15 ","page_number":22},
  {"content":"\r\nتو را بر كسانى كه با تو ناسازگارى مىنمايند پيروز كرد آيا در ديدهء تو شايستگى آن را يافته‌ايم كه پس از تو ما سرپرست كار باشيم ؟ پاسخ داد به راستى كار در دست خدا است و آن را هر كجا خود بخواهد مىنهد ( 1 )\r\nآيا خليفه مىپنداشت پيغامبرى - درود خدا بر وى و خاندانش - كه سرپرستى كار را پس از خويشتن وابسته به خواست خداوند گار پاك مىداند اگر چنين پرسشى از وى مىكرد پاسخ مىداد : اين كار يا با گزينش توده است - هر چند بايستگىهاى همداستانى و گزينش درست - چنان كه بايد - در آن نباشد - نمونه اش :\r\nدست فرمانبرى دادن مردم به بوبكر - يا به اين گونه كه جانشين پيامبر ، كسى ديگر را براى سرپرستى كار پس از مرگ خود و به جانشينى برگزيند - كه شالودهء فرمانروائى عمر چنين بود - يا با رأى گيرى اى كه بگويند هر كس سرانجام آن را نپذيرفت كشته خواهد شد - كه عثمان را با اين زمينه چينى سر كار آوردند ؟ ولى اگر بوبكر چنين مىپنداشت خوش نمىداشت كه از او - درود خدا بر وى و خاندانش - در اين باره پرسشى كند زيرا مىدانست اين دو دلى در پاسخ گوئى - كه خودش روا مىشمارد - توده را به آشفتگى و نابسامانى وادار خواهد كرد و راهى مىگشايد كه هر لافزنى - به درست يا نادرست - سر به كشمكش بردارد و هر زاغ و كلاغى آن را دستاويز گرداند تا گوى به دامان آزاد شدگان ( 2 ) و فرزندانشان - همچون يزيد و معاويه - و همانندانشان بيفتد .\r\n\r\nجلوگيرى از آبروريزى\r\nدر گزارش « سه كار و سه كار و سه كار » ابو عبيد كار نخستين از نخستين سه كار را نياورده و به جاى اين كه بنويسد : « اى كاش خانهء فاطمه را بازرسى نمىكردم » نوشته : « اى كاش چنين و چنان نمىكردم » و چراى اين افتادگى را در نيازنگارنده بايد جست كه ياد كرده و گفته : دلم نمىخواهد آن را ياد آورى كنم ( ! ) و اين\r\n\r\n","description":"","footnote":"\r\n( 1 ) پشتوانه‌هاى گزارش بالا در جلد 13 از ترجمهء فارسى غدير گذشت .\r\n( 2 ) بنگريد به ترجمهء فارسى غدير ج 13 زير نويس ص 244 .\r\n","page_name":" 16 ","page_number":23},
  {"content":"\r\nدستبرد را - در گزارش - تنها براى جلوگيرى از آبرو ريزى جانشين پيامبر زده است ولى افسوس كه ديگران در اين باره با او همكارى ننموده و به اين گونه نادرستى او و دستبردى را كه در سپرده‌هاى تاريخ ، روا داشته آشكار ساخته‌اند .\r\n\r\n12 پرسش يك يهودى از بوبكر\r\nاز زبان انس پسر مالك آورده‌اند كه گفت پس از در گذشت پيك خدا - درود خدا بر وى و خاندانش - يك يهودى بيامد و توده ، او را به بوبكر راه نمودند تا در برابر وى ايستاد و گفت مىخواهم در زمينه هائى از تو پرسش كنم كه هيچكس پاسخ آن را نداند مگر پيامبر يا كسى كه به دستور وى براى انجام سفارشهايش بر گماشته باشد . بوبكر گفت هر چه مىخواهى بپرس يهودى گفت مرا آگاهى ده آن چيست كه خدا ندارد و چيست كه در آستان خدا نيست و چيست كه خداوند نمىشناسد ؟ بوبكر گفت اى جهود ! اين پرسشها از كسانى است كه خود را از پيروان آئين مىنمايند و در نهان دشمن آنند . پس بوبكر و مسلمانان - خدا از ايشان خشنود باد - بر آن شدند كه آسيبى به يهودى رسانند پسر عباس - خدا از آن دو خشنود باد - گفت : با اين مرد دادگرانه رفتار نكرديد بوبكر گفت مگر نشنيدى چه گفت ؟ پسر عباس گفت اگر پاسخ او را داريد بگوئيد و گرنه ببريدش به نزد على - خدا از وى خشنود باد - تا پاسخ او را بدهد زيرا من به راستى از پيك خداوند - درود خدا بر وى و خاندانش - شنيدم دربارهء على پسر ابوطالب به اين گونه خداى را خواند : « خدايا دل او را راه بنماى و زبان او را استوار دار » گفت كه : پس بوبكر و كسانى كه در آنجا بودند برخاستند تا نزد على پسر ابوطالب شدند و دستورى خواستند تا بر وى در آيند آنگاه بوبكر گفت :\r\nابو الحسن ! ( نام سرپوشيدهء على ) اين جهود ، پرسشهاى كسانى را به نزد من\r\n","description":"","footnote":"","page_name":" 17 ","page_number":24},
  {"content":"\r\nآورده كه خود را از پيروان آئين مىنمايند و در نهان دشمن آنند ، على گفت :\r\nيهودى ! چه مىگوئى ؟ گفت من در زمينه هائى از تو پرسش مىكنم كه هيچكس پاسخ آن نداند مگر پيامبر يا كسى كه به دستور وى براى انجام سفارشهايش بر گماشته شده گفت : بگوى ، يهودى همان پرسشها را بازگو كرد و على - خدا از وى خشنود باد - گفت : آنچه را خداوند نمىشناسد ، درستى سخن شما است - اى گروه يهود ! - كه مىگوئيد : « عزيز پسر خدا است » ( 1 ) با اين كه خداوند فرزندى براى خود نمىشناسد . اين هم كه مىگوئى : « مرا از آنچه در آستان خدا نيست آگاه كن » بدان كه در آستان او ستمى بر بندگان نيست ، و اين كه مىگوئى « مرا از آنچه خدا ندارد آگاه كن » بدان كه او همتا و انباز ندارد يهودى گفت گواهى مىدهم كه به راستى خداوندى جز خداى يگانه نيست و محمد برانگيختهء خدا است و البته تو كسى هستى كه پيك خداوند - درود خدا بر وى و خاندانش - براى انجام سفارشهايش پس از مرگ برگماشته است .\r\nبوبكر و مسلمانان به على - درود بر او - گفتند : اى دور كنندهء رنجها ! « المجتنى » از ابن دريد ص 35 .\r\nامينى گويد : بخوانيد و داورى كنيد !\r\n\r\n13 پيكهاى ترسايان و پرسشهاى ايشان\r\nحافظ عاصمى از زبان سلمان پارسى - خدا از وى خشنود باد - گزارش كرده كه گفت چون پيامبر - درود خدا بر وى و خاندانش - درگذشت ترسايان گرد قيصر - پادشاه روم - انجمن شده و او را گفتند : پادشاها ! مادر « انجيل مژده » يافته‌ايم كه پس از عيسى برانگيخته اى به نام احمد مىآيد و ما آمدن او را پائيده و از ويژگىهايش آگاهى يافته‌ايم و اكنون ما را راه بنماى زيرا ما براى سرپرستى\r\n\r\n","description":"","footnote":"\r\n( 1 ) سورهء 9 آيهء 30 .\r\n","page_name":" 18 ","page_number":25},
  {"content":"\r\nجهان و كيش خويش تو را پسنديده‌ايم ( گفت كه ) پس قيصر صد تن از ترسايان شهرهايش را فراهم آورد و پيمانهاى استوار از ايشان گرفت كه نيرنگ نزنند و چيزى از كارهاشان را از او نهان ندارند و آنگاه گفت اكنون به سراغ اين مردى برويد كه پس از درگذشت پيامبر ايشان براى انجام سفارشهايش نشسته است ، آنچه را از پيامبران درود بر ايشان - مىپرسيدند از و بپرسيد و آنچه را در گذشته‌ها ايشان مىآوردند و از ايشان مىخواستند و نشانه هائى را كه با يارى آن ، پيامبران شناخته مىشدند از او بخواهيد اگر شما را آگاه گردانيد پس به آن پيامبر و به كسى كه پس از درگذشت وى براى انجام سفارشهايش نشسته بگرويد و اين را براى من بنويسيد و اگر شما را آگاه نكرد بدانيد او مردى است كه گروهش فرمان وى را مىبرند و خود ، سخن را با لايه‌هاى نهفته در آن مىگيرد و به پيروان و هم پيمانانش برمىگرداند ، پس برويد و از آشكار شدن اين پيامبر پى جوئى كنيد تا او را بشناسيد گفت : آن گروه به راه افتادند تا به بيت المقدس رسيدند همان هنگام نيز يهودان پيرامون رأس الجالوت « بزرگ اين آئين » را گرفتند و همانچه را ترسايان به قيصر گفته بودند ، ايشان نيز به وى گفتند پس رأس جالوت صد كس از يهودان را فراهم آورد ( تا براى همان پرس و جوها در پى ترسايان افتادند ) سلمان گفت : من نيز با بهره اى كه از همراهى با اين گروه چشم داشتم به دنبالشان رفتم تا به مدينه رسيديم ، روز آدينه بود و ابوبكر - خدا از وى خشنود باد - در مسجد نشسته ، برداشتهاى خود را در پيرامون آئينهاى كيش براى مردم باز مىنمود من بر وى در آمدم و خواست يهودان و ترسايان را از آمدن ، به آگاهى وى رساندم او دستورى داد تا بر وى در آيند پس رأس الجالوت بر وى در آمد و گفت ابوبكر ! ما گروهى از ترسايان و يهودان هستيم كه آمده‌ايم تا از شما دربارهء برترى كيشتان پرسش كنيم پس اگر كيش شما برتر بود آن را مىپذيريم و گرنه كيش ما برترين كيشها است بوبكر گفت هر چه خواهى بپرس كه اگر خدا خواهد پاسخ تو را مىدهم گفت من و تو در آستان خداوند چيستيم ؟ بوبكر پاسخ داد از\r\n","description":"","footnote":"","page_name":" 19 ","page_number":26},
  {"content":"\r\nخودم بگويم كه تا كنون چه در نزد خويش و چه در پيشگاه خدا از گروندگان به وى بوده‌ام و پس از اين نمىدانم چه خواهد بود . يهودى گفت : چگونگى جايگاه خود را در بهشت و جايگاه مرا در دوزخ به من باز نماى تا از جايگاه خود كناره بگيرم و به جايگاه تو گرايش يابم گفت : بوبكر به جاى پاسخ نگاهى به معاذ افكند و نگاهى به پسر مسعود . و رأس الجالوت روى به ياران خويش كرده و با زبان گروه خود به ايشان گفت اين پيامبر نيست . سلمان گفت : گروه مسلمانان به من نگريستند و من ايشان را گفتم : مردم ! در پى مردى بفرستيد كه اگر بالشى براى او بنهيد تا بر آن پشتى دهد ، در ميان پيروان تورات بر بنياد توراتشان داورى مىكند و در ميان گروندگان به انجيل با انجيلشان و در ميان زبوريان با زبورشان و در ميان قرآنيان با قرآنشان ( 1 ) ، درون آيه را از برون آن مىشناسد و برون آن را از درونش ، معاذ گفت : پس من برخاستم و على پسر ابوطالب را خواندم و او را از خواست يهودان و ترسايان در آمدن خويش آگاه كردم و او روى بياورد تا در مسجد برانگيختهء خدا - درود خدا بر وى - بنشست - پسر مسعود گفت ما پيراهن زبونى در برداشتيم تا على پسر ابوطالب بيامد و خداوند آن را از ما به دور كرد - على گفت هر چه خواهى بپرس كه اگر خدا خواهد تو را از پاسخ آن آگاهى خواهم داد يهودى پرسيد من و تو در آستان خدا چيستيم ؟ گفت از خود بگويم كه من تا كنون در نزد خويش و در پيشگاه خداوند از گروندگان به او بوده‌ام و پس از اين نمىدانم چه خواهد شد و از تو بگويم كه تو تاكنون چه در دل من و چه در آستان خداوند از ناگروندگان بوده اى و پس از اين نمىدانم چه پيش آيد .\r\nرأس الجالوت گفت : چگونگى جايگاه خود را در بهشت و جايگاه مرا در دوزخ به من باز نماى تا از جايگاه خود كناره گيرم و به جايگاه تو گرايش يابم على\r\n\r\n","description":"","footnote":"\r\n( 1 ) از سخن خود على گرفته شده و بر بنياد آن ، عطار نيز گويد :\r\n\r\nچنين گفتا كه گر منبر نهندم\r\nبه دستورى داور مىدهندم\r\nميان خلق عالم جاودانه\r\nكنم حكم از كتاب چارگانه\r\n\r\n","page_name":" 20 ","page_number":27},
  {"content":"\r\nگفت : يهودى ! من پاداش بهشت و كيفر دوزخ را نديده‌ام تا به تو بشناسانم ولى خداوند براى گروندگان به خويش ، بهشت را آماده كرده و براى جز آنان آتش را . و اگر تو - در زمينه اى از اين - دو دل باشى به راستى از سخن پيامبر - درود خدا بر وى - سر پيچيده اى و در زمينهء اسلام نيستى گفت خدا بيامرزدت راست گفتى زيرا به راستى پيامبران ، آنچه را مىآورند خود باور دارند و ديگران نيز اگر آن را راست شمارند از گروندگاناند و اگر از پذيرفتن آن سر باز زنند از ناگروندگان ، سپس گفت مرا آگاه كن كه آيا خدا را به دستيارى محمد شناختى يا محمد را از راه خدا ؟ على گفت : يهودى ! من محمد را به يارى خدا شناختم نه خدا را از راه محمد ( 1 ) زيرا محمد آفريده اى است كه هستى او مرز و اندازه اى ويژه دارد ، و بنده اى از بندگان خدا است كه خداوند او را بر گرفته و براى آفريدگانش برگزيده و چنانچه فرشتگان را در نهان از چگونگى فرمانبرى آگاه مىكند به او آگاهى بخشيده و خود را به ايشان به اين سان شناسانده كه نه همانندى دارد و نه چگونگى . گفت راست گفتى سپس گفت مرا آگاه كن كه پروردگار « در » اين گيتى است يا « در » جهان ديگر ؟ على گفت به راستى واژهء « در » پيمانه است و هر چيز در اين پيمانه گنجيد داراى مرز و اندازه خواهد بود ولى او آن چه را در گيتى و در جهان ديگر است مىداند و عرش او در هواى بازپسين جهان است كه پيرامون اين گيتى را نيز فرا گرفته و - در ميانهء آن - باز پسين جهان ، به چراغى مىماند كه اگر كنده شود آن نيز در هم مىشكند و اگر آن را به در كنى آن جا در جاى خود راست نمىايستد - و به همين گونه است گيتى در ميان بازپسين جهان - گفت راست گفتى و سپس گفت مرا بياگاهان كه آيا پروردگار ، پديده‌ها را با توانائى خويش بر مىدارد يا چيزى هست كه او را در خود بردارد ؟\r\nعلى پسر ابوطالب گفت بلكه او خود بر دارنده است رأس جالوت پرسيد چگونه ؟\r\n\r\n","description":"","footnote":"\r\n( 1 ) از يك نيايش : خدايا خويش را به من بشناسان كه به راستى اگر تو خود را به من نشناسانى پيامبرت را نخواهم شناخت\r\n","page_name":" 21 ","page_number":28},
  {"content":"\r\nبا اين كه به راستى ما در تورات مىيابيم نوشته است كه در آن روز عرش پروردگارت بالاى ايشان هشت پديده را بر مىدارد على گفت : يهودى ! به راستى فرشتگان ، تختگاه جهان نهان را بر مىدارند و خاك ؛ هوا را بر مىدارد و خاك بر توانائى نهاده شده و اين است كه خداى برتر از پندار گويد : او راست آنچه در آسمانها و زمين و در ميان آن دو و در زير زمين است ( 1 ) يهودى گفت راست گفتى خدايت بيامرزاد ! تا پايان گزارش . « زين الفتى فى شرح سورة هل اتى » از حافظ عاصمى\r\n\r\nبيائيد تا تند روى را بشناسيم\r\nاين بود نمونه هائى از انديشه‌ها و برداشتهاى بوبكر كه به آنها دست يافتيم و با همهء كمى ، تو را از جايگاه او در دانشهاى وابسته به نامهء خدا و شناخت آئين نامهء پيامبر و دريافت آئين و دستورهاى كيش ما ، آگاه مىسازد و با اين همه آيا تندروى و گزاف گوئى نيست كه بنويسند : هر كس بهره اى از دانش دارد مىداند دانش بوبكر چندين برابر بيش از على بوده ( 2 )\r\nآيا گزافه و تندروى نيست كه بگويند : زبانزد چنان است كه - به راستى - مردم ؛ داورىها و برداشتهائى را كه از بوبكر و عمر و عثمان و على رسيده فراهم آورده و ديده‌اند درستترين همهء آنها كه بهتر دانش دارندهء آن را مىنمايد دستورهاى بوبكر است و سپس عمر ، از اين روى مىبينيم آن شماره از كارهاى عمر كه با دستور آشكار پيامبر ناسازگارى دارد كمتر از آن على است ولى براى بوبكر ، هيچ دستور آشكارى نتوان يافت كه با آن ناسازگارى نموده باشد .\r\nآيا گزافه و تندروى نيست كه بگوئيم نه بوبكر نه عمر و نه جز آن دو از بزرگ ياران پيامبر ، براى پاسخ به هيچ پرسشى به سراغ على نمىآمدند و زبانزد\r\n\r\n","description":"","footnote":"\r\n( 1 ) سورهء 20 آيهء 6 .\r\n( 2 ) ن : اين سخن ابن حزم است در « الفصل » ج 4 ص 136 بنگريد به برگردان پارسى غدير ج 5 ص 171 .\r\n","page_name":" 22 ","page_number":29},
  {"content":"\r\nچنان است كه البته على دانش را از بوبكر فرا گرفته ( 1 )\r\nآيا گزافه و تندروى نيست كه همچون ابن حجر در « صواعق » ص 19 - بگويند : به راستى بوبكر از بزرگترين كسانى است كه انديشهء خود را براى دريافت دستور خدا به كوشش واداشته و بلكه بىچون و چرا او از همهء ياران پيامبر داناتر است .\r\nآيا گزافه و تندروى نيست كه بگويند به راستى بوبكر در ميان ياران پيامبر از همه داناتر و هوشمندتر و آگاهى او به آئين نامه‌هاى پيامبر بيشتر بود چنان كه ياران پيامبر در بسيارى جاها به انديشهء او بر مىگشتند و او با گزارش آئين - نامه هائى از پيامبر كه نزد آنان يافت نمىشد ( ولى وى از برداشت و هر گاه مىخواست به ياد مىآورد ) در برابر ايشان روى مىنمود و چگونه چنين نباشد با آنكه از آغاز بر انگيخته شدن پيامبر - درود خدا بر وى - تا هنگامى كه درگذشت همراه و نگران وى بوده است ( 2 )\r\nآيا گزافه و تند روى نيست كه به پاكترين پيامبران - درود خدا بر وى و خاندانش - بسته‌اند كه گفته : خداوند هيچ چيز در سينهء من نريخت مگر آن را در سينهء بوبكر ريختم ( 3 )\r\nآيا گزافه و تندروى نيست كه از زبان او - درود خدا بر وى و خاندانش - گزارش كرده‌اند كه گفته : « در خواب ديدم كه گوئى كاسه اى بزرگ و پر از شير به من دادند تا چندان از آن نوشيدم كه لبريز شدم و ديدم كه در رگهايم ميان گوشت و پوستم روان گرديد و با آشاميدن آن افزونى يافتم پس آن را به بوبكر دادم . » گفتند : اى پيك خدا ! اين دانش است كه خداوند تو را بخشود\r\n\r\n","description":"","footnote":"\r\n( 1 ) ن : « منهاج السنة » از ابن تيميه ج 3 ص 128 و بنگريد به آنچه ما خود در جلد ششم ص 329 چاپ دوم آورديم .\r\n( 2 ) ن : « تاريخ الخلفاء » از سيوطى ص 19 .\r\n( 3 ) ن : برگرديد به جلد پنجم از همين نگاشتهء ما ص 316 از چاپ دوم و نيز به جلد 13 برگردان پارسى آن ص 193 .\r\n","page_name":" 23 ","page_number":30},
  {"content":"\r\nتا چون از آن لبريز شدى و افزونى يافتى آن را به بوبكر بخشيدى . او - درود خدا بر وى - گفت البته درست گفتيد « الرياض النضرة » ج 1 ص 101\r\nآيا گزافه و تندروى نيست كه ابن سعد از زبان پسر عمر آورده كه چون از وى پرسيدند در روزگار پيك خداوند - درود خدا بر وى و خاندانش - چه كسى برداشتهاى خود را در زمينهء آئينهاى كيش باز مىنمود گفت جز ابوبكر و عمر كسى را با اين ويژگى نمىشناسم .\r\nبنگريد به « اسد الغابة » ج 3 ص 216 ، « الصواعق » ص 10 و 20 « تاريخ الخلفا » از سيوطى ص 35\r\nامينى گويد : كاش مىدانستم اين گروه را چه شده است كه به اين لاف زنىهاى ميان تهى پرداخته‌اند ؟ و به بافتن اين دروغهاى شاخدار ؟ و به راندن ساده دلان توده به سوى لغزش گاه‌ها و تيره ترين روزها ؟ و به بازداشتن ايشان از روشن راه درستى و هموار زمينهء راستى ، كه تنها با گام زدن در آن مىتوان مردان را شناخت و مرزمنشهاى گذشتگان را دريافت .\r\nآيا اين برداشتها با آواى پاكترين آئين گذاران ناسازگار نيست كه به فاطمه مىگويد : آيا خشنود نيستى كه من تو را به همسرى كسى در آوردم كه از همهء مسلمانان زودتر به اسلام گرويده و داناترين ايشان است ؟\r\nو با اين سخن او به وى : من تو را به زنى به بهترين پيروانم و داناترين ايشان دادم .\r\nو اين سخن او : به راستى على از ميان ياران من نخستين كسى است كه اسلام آورده و دانش او از همهء ايشان بيشتر است .\r\nو اين سخن او : پس از من داناترين توده‌ام على است .\r\nو اين سخن او : من شهر دانشم و على در آن است .\r\nو اين سخن او : على پيمانهء دانش من است .\r\nو اين سخن او : على دروازهء دانش من است .\r\n","description":"","footnote":"","page_name":" 24 ","page_number":31},
  {"content":"\r\nو اين سخن او : على گنجور دانش من است .\r\nو اين سخن او : على انبان دانش من است .\r\nو اين سخن او : من خانهء فرزانگىام و على در آن است .\r\nو اين سخن او : من خانهء دانشم و على در آن است .\r\nو اين سخن او : من ترازوى دانشم و على دو كفهء آن است .\r\nو اين سخن او : من ترازوى فرزانگىام و على زبانهء آن است .\r\nو اين سخن او : استادترين پيروان من در دادرسى على است .\r\nو اين سخن او : استادترين شما در دادرسى على است ( 1 )\r\nو بسيارى گزارشهاى پاكيزه همانند آنچه گذشت .\r\nآيا آن برداشتهاى درون تهى ، ناسازگار نيست با آنچه در برگردان پارسى همين نگاشته ج 5 ص 171 تا 180 گذشت ؟ و با آن چه در جلد ششم زير نشانى « نوادر الاثر بر جا مانده‌هاى كمياب » دربارهء دانش على آورديم و همه جا با انگشت نهادن بر سخنان نخستين ياران پيامبر و كسانى كه با نيكوئى در پى ايشان افتادند - همچون عايشه ، عمر ، معاويه ، پسر عباس ، پسر مسعود ، عدى پسر حاتم ، سعيد پسر مسيب ، هشام پسر عتبه ، عبد اللَّه پسر حجل ، عطاء\r\nكجا مىتوان به جز فرمانرواى گروندگان على ، هيچ كس از تودهء مسلمان را داناترين ايشان شمرد با اينكه ما در برگردان پارسى همين نگاشته - ج 5 ص 179 - 180 - ديديم دانشوران همداستانند كه تنها على درود بر او باد - و نه ديگران - بوده كه دانش پيامبر - درود خدا بر وى و خاندانش - پس از مرگ وى به او رسيده با اين كه در همانجا گزارش درستى را ديديم كه از سرور ما فرمانرواى گروندگان رسيده كه گفت : به خدا سوگند من برادر و دوست و پسر عموى اويم و دانش او پس از در گذشتش به من رسيده پس كيست كه به او سزاوارتر از من باشد ؟\r\n\r\n","description":"","footnote":"\r\n( 1 ) بنگريد به برگردان پارسى همين نگاشته ج 5 ص 171 و نيز به جلد ششم ص 61 تا 81 از اصل تازى چاپ دوم .\r\n","page_name":" 25 ","page_number":32},
  {"content":"\r\nوانگهى اگر اين خوابها درست باشد كدام نشانهء ناچيز از دانش خليفه در دست داريم كه نمونه اى باشد از افزونى يافتن او با سر كشيدن آن كاسه از دست بزرگترين پيامبران ؟ سخن او دربارهء « اب » ؟ يا برداشت وى از « كلاله » و « بهرهء نيا و مادر بزرگ پدرى و مادرى از مرده ريگ نواده » و جانشينى پيامبر و ديگر زمينه‌ها ( 1 ) ؟ آيا با همين سرمايه‌هاى دانش بوده است كه او و دوستش هنگامى كه پيك خدا - درود خدا بر وى و خاندانش - نيز زنده بوده در پيرامون كيش وى دستورهائى مىداده‌اند ؟ !\r\nكدامين سينه است كه پيك خداوند هر چه را خدا در سينهء خودش - درود خدا بر وى و خاندانش - ريخته‌اند در آن بريزد و آنگاه هيچ دانشى از آن تراوش نكند ؟ مگر نه اينكه « از كوزه همان برون تراود كه در اوست » ؟\r\nتو نيك مىدانى كه پذيرفتن آن همه گزارشهاى درستى كه از گفته‌هاى پيك خدا - درود خدا بر وى و خاندانش - و از گفته‌هاى ياران او و شاگردان ايشان دربارهء دانش فرمانرواى گروندگان به او - درود بر او - رسيده و سپس سازش دادن ميان آنها و برداشتهاى گزافه اى كه دربارهء دانش بوبكر گذشت ما را ناگزير مىكند بگوئيم او از پيك خداوند هم داناتر بوده است ! زيرا ديديم على و پيامبر - درود خدا بر آن دو و خاندانشان - در برترىها برادرند و على همتاى برادر پاك خويش است و روان وى در همهء سرافرازىها ، كه دانش وى پس از مرگش به او رسيده و دروازه و گنجور و پيمانه و انبان دانش وى است ، ( پس داناتر شناختن بوبكر از على ما را بر آن مىدارد كه وى را از پيامبر نيز داناتر بشماريم ) و من گمان ندارم همهء آن گروه - و شايد بيشترشان نيز - چنين برداشتى را بپذيرند آرى كسى كه از گزافگوئى دربارهء بوحنيفه و داناتر انگاشتن او از پيك خداوند - درود خدا بر وى و خاندانش - در رشتهء داورى خوددارى نكند - كه در جلد پنجم ص 279 از چاپ دوم گذشت - چنين كسى از چنين برداشتى دربارهء بوبكر كه از بوحنيفه برتر است پروا نخواهد داشت .\r\n\r\n","description":"","footnote":"\r\n( 1 ) بنگريد به برگردان پارسى غدير جلد 13 ص 218 تا 323 و 264 تا 266 .\r\n","page_name":" 26 ","page_number":33},
  {"content":"\r\nاى پيروان ابن حزم و ابن تيميه و ابن كثير و ابن قيم جوزيه ! اين است گزافگوئى گوشخراشى كه سخت بايد دشمن داشت نه آنچه شيعه مىگويد !\r\n\r\nنمونه‌هاى دانش جانشين پيامبر\r\nنخستين نمونه از نمونه‌هاى دانش جانشين پيامبر در ديدهء باقلانى از پيشينيان - چنان كه در « تمهيد » وى ص 191 آمده - و در ديدهء سيد احمد زينى دحلان از پسينيان - چنان كه در ج 3 ص 376 از « سيرة » وى كه در كنار نگاشتهء « حلبى » چاپ شده آمده - همان آگاه كردن مردم است به مرگ پيك خداوند - درود خدا بر وى و خاندانش - و گفتگوى او با عمر پسر خطاب بر بنياد سخن خداى گرامى و فرزانه : محمد نيست مگر بر انگيخته اى ، كه پيش از او بر انگيختگان در گذشتند ، آيا اگر در گذشت يا كشته شد شما به پشت ( آئين پيشين ) بر مىگرديد ؟\r\nتا پايان آيه ( 1 )\r\nچه فراموش كارند آن دو نويسنده كه ندانسته‌اند اين رويداد براى هيچكدام از ياران پيامبر چنان پيچيده و در نيافتنى نبود و بسى دور است كه دانش آنان به اين اندازه بوده باشد زيرا آنان كه قرآن بزرگوار را در سينه داشتند همه مىدانستند كه او - درود خدا بر وى و خاندانش - را مرگ دريافته و اين را نيز بر شالودهء سرشتى مىشمردند كه خداوند در ميان همهء آدميان نهاده و فرمان مرگ را بر همه روان گردانيده و پايان زندگى و اندازهء درنگ در گيتى در نزد او است ( 2 ) و هيچكس را نرسد كه بميرد مگر با دستورى از خدا كه زندگى هر كس را در نامهء سرنوشت او مرز نهاده‌اند ( 3 ) و هر گروهى را مرگى است كه چون مرگ ايشان فرا رسد نه يك ساعت پس مىافتند و نه پيش ( 4 ) ، پس از چنگ زدن در دامن قرآن بزرگ ، بسى سخنان آشكار از خود او - درود خدا بر وى و خاندانش - در جاهائى بيشمار نيز آويزهء گوششان بود كه به ويژه بازپسين ديدار خود از خانهء\r\n\r\n","description":"","footnote":"\r\n( 1 ) سورهء 3 - آل عمران - آية 144 .\r\n( 2 ) سورهء 6 آيهء 2 .\r\n( 3 ) سورهء 3 آيهء 145 .\r\n( 4 ) سورهء 7 آيهء 34 و سورهء 10 آيهء 49 و سورهء 16 آيهء 61 .\r\n","page_name":" 27 ","page_number":34},
  {"content":"\r\nخدا را با آنها بيانباشت و از همين روى اين ديدار را به « حجة الوداع ديدار بدرود » نام نهادند .\r\nاين هم كه عمر ، مرگ او - درود خدا بر وى و خاندانش - را نمىپذيرفت نه از ناآگاهى در اين زمينه‌ها بود زيرا پيش از آنكه بوبكر آيهء ياد شده را بر وى بخواند عمرو پسر زائده در مسجد پيك خداوند - درود خدا بر وى و خاندانش - آن را بر وى و ياران پيامبر بخواند و دنبال آن نيز سخن خداى برتر از پندار را ياد كرد كه به راستى تو ميرنده اى و البته آنان ميرندگانند ( 1 ) ولى آن مرد از اين گفتار و از بازگوگر آن روى بگردانيد با اين كه عمرو پسر زائده از ياران بزرگ پيامبر است كه پيك خداوند - درود خدا بر وى و خاندانش - سيزده بار در هنگامى كه براى جنگ از مدينه بيرون مىشد او را به جانشينى خود در شهر گذاشت كه اين رانگارندهء « الاصابة » نيز آورده است - ج 2 ص 523 -\r\nنپذيرفتن گزارش مرگ پيامبر - و هم بيم دادن مردم از به زبان آوردن آن - همه اش تنها براى سياست هوشمندانه اى بود كه انديشهء توده را از اين پرسش كه جانشين پيامبر كيست باز بدارد تا بوبكر سر برسد زيرا وى در آن هنگام - نه در آنجا بلكه - در بيرون مدينه در سنح بود ( 2 ) چرا كه ساخت و پاختها در نهان انجام مىگرفت\r\nنمىبينى كه بسيارى از بزرگان اين دار و دسته براى سر باز زدن عمر از پذيرفتن مرگ او - درود خدا بر وى و خاندانش - بهانه هائى تراشيده‌اند تا كسى وى را نادان نشمارد چنان كه يكى مىنويسد : اين واكنش از شوريدگى مغز و آشفتگى دل وى بوده كه رويدادهاى آشكار را به فراموشى سپرده ( 3 ) يكى هم اين پاسخ را دست آويز گرفته كه : با در گذشت پيامبر درود خدا بر وى - سختى اندوه ، انديشهء عمر را ناچيز گردانيد تا آن جا كه مىگفت : به خدا او نمرده بلكه\r\n\r\n","description":"","footnote":"\r\n( 1 ) سورهء 39 آيهء 30 بنگريد به « تاريخ ابن كثير » ج 5 ص 243 و « شرح المواهب » از زرقانى ج 8 ص 281 .\r\n( 2 ) « تاريخ طبرى » ج 3 ص 197 « طبقات ابن سعد » چاپ مصر شمارهء پى در پى 786 « تفسير قرطبى » ج 4 ص 223 « عيون الاثر به جا مانده‌هاى چشم گير » ج 2 ص 339\r\n( 3 ) « شرح مقاصد » از تفتازانى ج 2 ص 294 .\r\n","page_name":" 28 ","page_number":35},
  {"content":"\r\nبه سوى پروردگارش رفته ( 1 )\r\n( نمونهء دوم ) ابن حجر نمونه‌هاى ديگرى از دانش اين جانشين پيامبر را آورده و آنها را دست آويزى گردانيده است براى اين كه وى را بىچون و چرا از همهء ياران پيامبر داناتر بشمارد يكى گزارشى است كه بخارى در « صحيح » خود در پيرامون سازش در رويداد حديبيه از زبان عمر پسر خطاب - خدا از وى خشنود باد - آورده كه گفت : به نزد پيامبر خدا - درود خدا بر وى - شدم و پرسيدم اى پيامبر خدا ! آيا تو پيامبر راستين خدا نيستى ؟ پاسخ داد آرى پرسيدم مگر نه ما در راه درستى هستيم و دشمن ما در راه نادرستى ؟ پاسخ داد آرى . پرسيدم پس چرا ما با همهء پيروى از كيش خود زبونى را بر خويش هموار كنيم ؟ پاسخ داد : به راستى من پيك خداوند هستم و از فرمان او سر نمىپيچم و او ياور من است گفتم مگر تو به ما نگفتى كه ما به خانهء خدا خواهيم رفت و در پيرامون آن خواهيم چرخيد ؟ پاسخ داد آرى ولى آيا گفته بودم كه همين امسال خواهيم رفت ؟ گفتم نه گفت پس به راستى كه در آينده تو به سوى آن رهسپار شده و پيرامون آن خواهى چرخيد گفت كه : سپس به نزد بوبكر - خدا از وى خشنود باد - شدم و گفتم :\r\nابوبكر ! مگر اين مرد پيامبر راستين خدا نيست ؟ گفت آرى گفتم مگر نه ما در راه راست هستيم و دشمن ما در راه نادرستى ؟ گفت آرى گفتم پس چرا ما با همهء پيروى از كيش خود زبونى را بر خويش هموار كنيم ؟ گفت : هان اى مرد ! البته وى بر انگيختهء خدا است و از فرمان پروردگارش هرگز سر نمىپيچد و او نيز ياور وى است تو هم چنگ در دامن وى زن كه به خدا سوگند او در راه راست است گفتم مگر به ما نمىگفت كه به زودى براى ديدار و گردش در پيرامون خانهء خدا مىرويم ؟ گفت آرى ولى آيا تو را آگاهى داده بود كه همين امسال مىروى ؟ گفتم نه گفت پس به راستى كه در آينده براى ديدار و گردش در پيرامون آن خواهى رفت .\r\nامينى گويد : آيا در گزارش بالا بيش از اين هم چيزى دارد كه بوبكر به پيامبرى بر انگيختهء خدا گرويده ؟ و خواه ناخواه هر كس بر اين بنياد انديشه گردن\r\n\r\n","description":"","footnote":"\r\n( 1 ) « عيون الاثر » از ابن سيد الناس ج 3 ص 339 .\r\n","page_name":" 29 ","page_number":36},
  {"content":"\r\nنهد مىبيند كه وى - درود خدا بر وى و خاندانش - از فرمان خدا سر نمىپيچد و او نيز ياور وى است و البته نويد هر رويدادى را كه داده ناچار در همان هنگام خود ، پيش خواهد آمد ، اگر براى روبرو شدن با آن نيازمند به گذشت روزگار نباشيم بى درنگ و گرنه در همان هنگامى كه ويژهء آن است رخ مىدهد و بر اين بنياد از دير و زود شدن آن در پرتگاه دو دلى نبايد افتاد .\r\nاين برترين مرزى است كه با پشتگرمى به گزارش بالا براى منش بوبكر مىتوان ياد كرد كه اين نيز ويژهء او نيست و همهء مسلمانان در اين زمينه ، همتاى اويند پس چگونه مىتوان آن را نشانه اى بر اين دانست كه بوبكر بىچون و چرا از همهء ياران پيامبر داناتر بوده است ؟ اگر عمر آن پرسش را از هر كدام از ديگر ياران نيز مىكرد همان پاسخى را مىشنيد كه از ابوبكر و همان پاسخ را كه از پيك خدا - درود خدا بر وى و خاندانش - و همان پاسخ را كه از همهء مسلمانان تا پايان گيتى . و تو در نزد هيچ كس از ايشان به جز اين برداشتى نخواهى يافت و اگر به آن گونه سر سخن را با كسى بازكنى به جز آن پاسخى نخواهى شنيد .\r\nمگر عمر اين پرسش را - جز ابوبكر - از هيچكس از ياران پيامبر كرده بود كه پاسخى به جز آنچه از وى شنيد بشنود تا ما بيائيم و با آن دست آويز وى را - كم و بيش از كسان ديگر داناتر بينگاريم ؟\r\nمگر در اينجا پيك خدا - درود خدا بر وى و خاندانش - مىخواسته در پاسخ عمر چيزى از دانستنىهاى دشوار و پيچيده اش را بنمايد كه چون پاسخ بوبكر با او يكسان در آمد بىچون و چرا داناترين همهء ياران پيامبر شمرده شود ؟\r\nابن حجر همهء اينها را خود مىداند و از همين روى است كه آگاهانه زمينهء گزارش را انداخته و در « صواعق » ص 19 مىنويسد : او ( بوبكر ) از بزرگ ترين كسانى است كه انديشهء خود را براى دريافت فرمان خدا به كوشش وا داشتند بلكه در ميان ياران پيامبر بىچون و چرا از همه داناتر است و نشانه‌هاى آشكارى اين برداشت را گواهى مىكند و يكى از آن ميان گزارش بخارى و جز او است كه عمر در « سازش حديبيه » از پيك خدا - درود خدا بر وى - انگيزهء اين سازش را بپرسيد و گفت چرا ما با همهء پيروى از كيش خود زبونى را بر خويش\r\n","description":"","footnote":"","page_name":" 30 ","page_number":37},
  {"content":"\r\nهموار سازيم پيامبر - درود خدا بر وى - پاسخى به او داد كه پس از آن چون به نزد بوبكر شد و همانچه را از وى - درود خدا بر وى - پرسيده بود از او نيز بپرسيد او هم پاسخى درست همانند آن را داد بىآنكه از پاسخ پيامبر - درود خدا بر وى - آگاهى يافته باشد . پايان .\r\nابن حجر با گفتار نيم بند و سر بسته اش خواننده را گمراه مىسازد تا پندارد در آنجا گره كورى در كار بوده كه ابوبكر گشوده يا پرسش دشوارى در زمينهء يكى از دانشها پيش آمده كه بررسى در آن نشانه اى نمايان بر اين مىتواند شد كه كسى بىچون و چرا داناتر از همهء ياران پيامبر به شمار رود . ابن حجر هر چه خواهد بكند كه البته ديدگان كاوشگران او را مىپايد و خداوند نيز - از پشت سر - شمار كارهايش را دارد .\r\n( نمونهء سوم ) از نشانه‌هاى نمايانى كه ابن حجر بر داناتر بودن اين جانشين پيامبر در برابر همهء ياران او - بىچون و چرا يافته ، گزارشى است كه بىهيچ زنجيرهء درستى در « صواعق » ص 19 از زبان عايشه آورده كه او گفت : چون پيك خداوند - درود خدا بر وى - در گذشت دو رويان سر برداشتند و تازيان روى از آئين برتافتند و انصار به پشت سر باز گشتند ، اگر آنچه بر سر پدرم ريخت بر كوه‌هاى استوار فرود مىآمد به سستى مىگرائيد ولى بر سر هيچ سخن ، با يكديگر ناسازگارى ننمودند مگر پدرم در جدا نمودن و آماده ساختن آن پيشى جست گفتند پيك خدا - درود خدا بر وى - را كجا به خاك سپاريم ؟ در اين زمينه دانشى در نزد هيچكس نيافتيم تا بوبكر گفت از پيك خداوند - درود خدا بر وى - شنيدم مىگفت : « هيچ پيامبرى جان نمىسپارد مگر در زير همان جايگاهى كه در آن جا در گذشته به خاك سپرده مىشود . » و باز دربارهء آنچه از وى بر جاى مانده بود برداشتهاى گونه گون نمودند و در اين زمينه نيز دانشى در نزد هيچكس نيافتيم تا بوبكر گفت از پيك خدا - درود خدا بر وى - شنيدم مىگفت : البته ما گروه پيامبران مرده ريگى براى بستگان خود نمىگذاريم و آنچه از ما مىماند به هزينه هاى نيكو كارانه خواهد رسيد .\r\nسپس مىنويسد : برخى گفته‌اند اين نخستين ناسازگارى بود كه ميان ياران\r\n","description":"","footnote":"","page_name":" 31 ","page_number":38},
  {"content":"\r\nپيامبر در گرفت تا برخى از ايشان گفتند او را در مكه - زادگاه و جاى پرورشش - به خاك مىسپاريم و برخى : در مسجد وى و برخى : در گورستان بقيع و برخى :\r\nدر بيت المقدس آرامگاه پيامبران ، تا بوبكر ايشان را از آنچه مىدانست آگاهى داد و ابن زنجويه گفت اين آئين نامه اى است كه از ميان همهء كسانى كه با پيامبر به مدينه كوچيدند يا در آن شهر وى را يارى كردند تنها بوبكر راسترو آن را گزارش كرده و ديگران از انديشهء خود به سخن او باز گشتند .\r\nامينى گويد : از اين گزارش بىزنجيره اى كه از زبان عايشه آورده‌اند بيشترين چيزى كه در مىيابيم اين است كه بوبكر دو حديث از پيك خداوند - درود خدا بر وى و خاندانش - آورده كه ميان كسانى كه در آنجا مىبودند در آن دو زمينه او آن را شنيده بود و بس . پس اگر بيائيم و هر چند با تيرى كه در تاريكى بياندازيم و خود را بازور به تاخت وا داريم - تنها با اين دست آويز - بوبكر را از همهء ياران پيامبر - داناتر بشماريم - آن هم از كسانى كه در آنجا نيز نبوده يا آن دو حديث را مىدانسته ولى آن هنگام در ياد نداشته‌اند - پس چه بايد گفت دربارهء كسانى كه هزاران از حديثهاى فراهم آمده اى را گزارش كنند كه هيچ يك از آنها يا بيشتر آنها را بوبكر گزارش نكرده - و با اين همه هيچكس از ايشان را نيز داناتر از از همهء ياران پيامبر - يا دست كم داناتر از بوبكر - نشمرده‌اند ؟\r\nمگر او همان نيست كه چنان برداشتهاى نسنجيده و شگفت آورى دربارهء « اب » و « كلاله » و « بهرهء نيا و مادر بزرگ پدرى و مادرى از مردهء ريگ نواده ( 1 ) » و ديگر انديشه‌هاى ناسنجيده داشته ( 2 ) مگر نه او آئين نامه‌هاى ارجمند پيامبر را از ماننده‌هاى مغيره پسر شعبه و محمد پسر مسلمه و عبد الرحمن پسر سهيل و ديگر مردمان ناچيز فرا مىگرفت ؟ ( 3 )\r\nگويا ابن حجر ( سنگ زاده ) مردم را نيز مانند خود انگاشته و مىپندارد كه آنان نيز زادهء سنگاند كه تنها مىشنوند ولى چيزى را با خرد خويش روبرو\r\n\r\n","description":"","footnote":"\r\n( 1 ) اين بر بنياد سخن انصارى است در « تحفه البارى ارمغان آفريدگار » ج 4 ص 412 - كه در زير « ارشاد السارى » چاپ شده و آن را از روى دست نوشته اى از « صحيح بخارى » نگاشته است .\r\n( 2 ) بنگريد به ترجمهء فارسى غدير ج 13 ص 264 تا 366 و 218 تا 222 و 305 تا 336\r\n( 3 ) به گرديد به برگردان پارسى غدير ج 13 ص 248 تا 250 .\r\n","page_name":" 32 ","page_number":39},
  {"content":"\r\nنمىكنند . آيا اين مرد نمىگويد روزى كه پيك خدا - درود خدا بر وى و خاندانش - بانگ برداشت و سخن زير را بر زبان راند ياران او از آواى وى چه دريافتند :\r\n1 - در ميان آرامگاه و منبر من گلزارى از گلزارهاى بهشت است . و نيز از اين سخن او - درود خدا بر وى و خاندانش :\r\n2 - در ميان سرا و منبر من گلزارى از گلزارهاى بهشت است . و نيز از اين سخن او - درود خدا بر وى و خاندانش :\r\n3 - در ميان خانه تا منبر من گلزارى از گلزارهاى بهشت است . و نيز از اين سخن او - درود خدا بر وى و خاندانش :\r\n4 - در ميان منبر تا خانهء عايشه گلزارى از گلزارهاى بهشت است . و نيز از اين سخن او - درود خدا بر وى و خاندانش :\r\n5 - هر كه شادمان مىشود كه در گلزارى از گلزارهاى بهشت نماز بگزارد در ميان منبر و آرامگاه من نماز بگزارد . ( 1 )\r\nكه حديث نخستين را بخارى گزارش كرده است ( 2 ) و نيز احمد ، عبد الرزاق و سعيد پسر منصور ، بيهقى در « شعب الايمان درهء گرويدن » ، خطيب و بزار و طبرانى و دار قطنى و ابو نعيم و سمويه و ابن عساكر ، آن هم از زبان اين ميانجيان كه همه از ياران پيامبرند :\r\nجابر ، سعد پسر ابو وقاص ، عبد اللَّه پسر عمر و ابو سعيد خدرى .\r\nبرگرديد به « تاريخ خطيب » ج 11 ص 228 و 290 ، « ارشاد السارى » از قسطلانى ج 4 ص 413 كه زنجيرهء گزارشى بزار را در اين زمينه درست شمرده و\r\n\r\n","description":"","footnote":"\r\n( 1 )\r\n\r\nكى بود كى ميان منبر و قبر\r\nكرده صد چاك جيب خرقهء صبر ؟\r\nگرد آن منزل بهشت نشان\r\nرفته در ديدهء سرشك فشان ؟\r\n\r\n( جامى )\r\n( 2 ) اين بر بنياد سخن انصارى است در « تحفة البارى ارمغان آفريدگار » - ج 4 ص 412 - كه در زير « ارشاد السارى » چاپ شده و آن را از روى دست نوشته اى از « صحيح بخارى » نگاشته است .\r\n","page_name":" 33 ","page_number":40},
  {"content":"\r\nگفته : در نزد بزار زنجيره اى دارد كه مردان ميانجى آن شايستهء پشتگرمىاند ، « كنز العمال » ج 6 ص 254 شرح نووى بر « صحيح مسلم » كه در كنار « ارشاد » چاپ شده - ج 2 ص 103 ، « تحفة البارى » كه در زير « ارشاد » چاپ شده - ج 4 ص 412 ، سمهودى نيز در « وفاء الوفاء » ج 1 ص 303 آن را از دو نگاشتهء بخارى و مسلم آورده و زنجيرهء گزارشى بزار را درست شمرده است .\r\nحديث دوم را نيز بخارى و مسلم آورده‌اند - نيز ترمذى ، احمد ، دار قطنى ، ابو يعلى ، بزار ، نسائى ، عبد الرزاق ، طبرانى ، ابن النجار ، و همگان از زبان اينان :\r\nجابر ، عبد اللَّه پسر عمر ، عبد اللَّه مازنى و بوبكر .\r\nبرگرديد به « صحيح بخارى ، نامهء نماز كتاب الصلاة » بخش برترى زمين ميان آرامگاه و منبر و نامهء ديدار از خانهء خدا « كتاب الحج » و « صحيح مسلم ، نامهء ديدار از خانهء خدا كتاب الحج » بخش « برترى زمينى كه ميان آرامگاه و منبر او - درود خدا بر وى - است » ، تيسير الوصول « ج 3 ص 323 ، » تمييز الطيب پاكيزه‌ها را جدا كنيم « ص 139 كه مىنويسد : در درستى آن همداستانند ، » كنوز الدقائق « ص 129 ، » كنز العمال « ج 6 ص 254 » الجامع الصغير « كه بر بنياد آنچه در » الفيض القدير « - ج 5 ص 433 آمده - آن را درست شمرده و گويد گزارشى است كه از بس بازگو گران آن فراوانند گمان نمىتوان برد از پيامبر نباشد ، » تحفة البارى « كه در زير » الارشاد « چاپ شده - ج 4 ص 412 » وفاء الوفا « ج 1 ص 302 و 303 كه زنجيرهء احمد و بزار را در گزارش آن درست شمرده است .\r\nحديث سوم را نيز اينان از راه جابر يا عبد اللَّه مازنى گزارش كرده‌اند : احمد ، شاشى ، سعيد پسر منصور و خطيب ، چنان كه در « تاريخ خطيب » ج 3 ص 360 آمده است و نيز در « كنز العمال » ج 6 ص 254 و در شرح نووى بر « صحيح مسلم » كه در كنار « الارشاد » چاپ شده - ج 6 ص 103 -\r\nحديث چهارم نيز - بر بنياد آنچه در « ارشاد السارى » ج 4 ص 413 و در\r\n","description":"","footnote":"","page_name":" 34 ","page_number":41},
  {"content":"\r\n« وفاء الوفاء » ج 1 ص 303 آمده - در « اوسط » طبرانى از زبان بوسعيد خدرى گزارش شده است .\r\nحديث پنجم را نيز - چنانچه در « كنز العمال » ج 6 ص 254 آمده - ديلمى از زبان عبيد اللَّه پسر لبيد بازگو كرده است .\r\nابن ابى الحديد در « شرح » خود مىنويسد - ج 3 ص 193 - مىگويم : چگونه در جاى به خاك سپردنش سخنان ناسازگار بر زبان راندند با آن كه خود به ايشان گفته بود : « مرا بر بسترم در همين جاى خانه‌ام كنار آرامگاهم بگذاريد » و اين سخن آشكار مىرساند كه او بايد در همان خانه اى به خاك رود كه ايشان را در آن فراهم آورده بود - كه خانهء عايشه باشد - پايان .\r\nاين حديث را - بر بنياد آنچه حافظ سيوطى در « الخصايص الكبرى » ج 2 ص 276 - مىنويسد - ابن سعد و ابن منيع و حاكم و بيهقى و نيز طبرانى - در « الاوسط » - از راه پسر مسعود گزارش كرده‌اند .\r\nآيا ابن حجر مىپندارد كه ياران پيامبر پس از اين همه سخنانى كه در زمينهء ياد شده از او شنيدند هنوز آن گلزار پاكى كه پاكترين پيامبران ، ايشان را از آن آگاه كرده و دستور به نماز خواندن در آنجا را داده بود نمىشناختند ؟ يا گمان دارد ايشان آرامگاه و منبر و گلزار ميان آن دو را شناخته و با سخنى كه از او - درود خدا بر وى و خاندانش - گرفتند نزديك مرزهاى آن درنگ كرده و سپس در اين كه آرامگاه پاك ، كجاى آن بايد باشد برداشتهاى گوناگون آوردند تا بوبكر آن را آشكار ساخت و با همين سادگى ، بىچون و چرا داناترين ايشان گرديد ؟\r\nبا اين كه اگر گزارش وى در به خاك سپردن او درست مىبود بايستى پيك خداوند - درود خدا بر وى و خاندانش - آن را براى كسى بگويد كه خود به وى سفارش كرده است پس از مرگش او را بشويد و به خاك سپارد ( 1 ) و براى كسى كه\r\n\r\n","description":"","footnote":"\r\n( 1 ) « طبقات ابن سعد » شمارهء پى در پى 798 ، 801 « الخصايص الكبرى » ج 2 ص 276 و 277 .\r\n","page_name":" 35 ","page_number":42},
  {"content":"\r\nپوشاندن جامهء مرگ را بر او و شستن و در خاك نهفتنش را به گردن گرفت ( 1 ) و براى كسى كه خود مىداند به پا خواهد خاست و نيمه شب بىاين كه كسى جز از خانوادهء وى در آنجا باشد او را جامهء مرگ مىپوشاند و در خاك پنهان مىكند - كه در ج 13 ص 262 از ترجمهء غدير گذشت - نه براى كسى كه در چنين جائى نخواهد بود و در آن هنگام خوابى سنگين بر پلكهايش چيره مىشود ، هر كس خواهد براى پس از مرگش سفارشهائى كند ، بر گزيدن جا براى آرامگاه را از چشمگيرترين زمينه‌ها مىشمارد چه رسد كه سرور آدميان باشد و اين نگرش را گزارشى استوار مىدارد كه ابويعلى از حديث عايشه آورده ( هر چند با حديث خود او از پدرش ناسازگار است ) كه گفت : در اين كه آرامگاه او - درود خدا بر وى و خاندانش - كجا باشد سخنان گوناگونى به ميان آمد تا على گفت : به راستى خداوند جائى را كه پيامبرش در آن ، جان سپرده از همه جاى ديگر دوستتر مىدارد .\r\n« الخصايص الكبرى » ج 2 ص 278 و شايد براى برابرى با همين حديث بوده كه آن گزارش را نيز آفريده و به زبان بوبكر نهاده‌اند .\r\nاگر چنانچه ابن حجر مىنويسد در هنگام به خاك سپردن آن پيكر پاك ؛ گفتگوئى در مىگرفت ، البته گزارش آن ، زبان به زبان مىگشت و نگارندگان سرگذشت نامه‌ها و دفترها يكى پس از ديگرى از زبان ياران پيامبر كه در آن روز در كنار هياهو ايستاده و فريادها را شنيدند بازگو مىكردند . نه باز نمودنش ويژهء برگهاى « صواعق » و ماننده‌هاى آن از نگاشته‌هاى نوخاستگان مىگرديد نه يگانه گزارشگر كم و بيش از زمينهء آن ، عايشه مىبود كه تازه او - يا تنها كسى كه گزارش ياد شده را از زبان وى آورده‌اند - خود مىگويد : ما از به خاك سپردن پيك خدا - درود خدا بر وى - آگاه نشديم تا در دل شب آواز بيلهائى را شنيديم كه براى هموار ساختن آرامگاهش به كار مىرفت ( 2 ) آنگاه اين سخن را چگونه با آن يكى سازگار گردانيم ؟\r\n\r\n","description":"","footnote":"\r\n( 1 ) « طبقات ابن سعد » ص 798 .\r\n( 2 ) برگرديد به ج 13 ص 264 از ترجمهء فارسى غدير .\r\n","page_name":" 36 ","page_number":43},
  {"content":"\r\nو تازه آئين نامهء ياد شده دستورى دربارهء همهء پيامبران را در بردارد و نخستين چيزى كه اين پندار را پوچ مىنمايد آرامگاه نخستين ايشان آدم - درود بر او - است كه در مكه در گذشت و در هند در پاى كوهى كه هنگام فرود آمدن از آسمان به آنجا گام نهاد در خاك رفت - يا به گفتهء برخى - در پاى كوه ابو قبيس در مكه ( 1 ) .\r\nدوست خدا ابراهيم - درود بر او و بر پيامبر ما و خاندانش - نيز از عفرون پسر صخر شكافى در دل كوه را كه در حبرون ( 2 ) بود بخريد و همسرش ساره را در آن به خاك سپرده و خود وى و سپس پسرش اسحاق نيز در همان جا به خاك رفتند .\r\nيعقوب - درود بر او - نيز در مصر در گذشت و يوسف - درود خدا بر او - از پادشاه مصر دستورى خواست تا با كالبد پدرش بيرون شده وى را نزد خاندانش به خاك سپارد ، او بپذيرفت و بزرگان مصر نيز با وى بيرون شده او را در همان شكاف كوه كه در حبرون بود به خاك سپردند ( 3 ) .\r\n( نمونهء چهارم ) برويم سراغ گزارشى كه بوبكر - و تنها او - دربارهء دارائىهاى به جا مانده از پيامبر داده ، در اين زمينه نيز ابن حجر خيلى زود سخن خود را پس مىگيرد . زيرا مىبينى در اين جا - ص 19 - چنان مىپندارد كه : « تنها ابوبكر اين گزارش را داده و به اين گونه يكى از نمايانترين نشانه‌ها را بر داناتر بودن خويش از همگان آشكار كرده » ولى در ص 21 برداشت خود را چنين مىنويسد كه :\r\n« على و عباس و عثمان و عبد الرحمن پسر عوف و زبير و سعد و زنان پيامبر همه اين سخن را از زبان پيامبر بازگو كرده‌اند » و مىنويسد : « همه مىدانستند كه البته پيامبر\r\n\r\n","description":"","footnote":"\r\n( 1 ) « تاريخ طبرى » ج 1 ص 80 ، 81 « عرائس دلبران » از ثعلبى ص 29 « الكامل » از ابن اثير ج 1 ص 22 « تاريخ ابن كثير » ج 1 ص 98 مترجم گويد : دو گزارش بالا از ديدگاه نگارندگان شيعى چندان درست و رسا نمىنمايد .\r\n( 2 ) در « تاريخ طبرى » جيرون ياد شده و درست آن حبرون است .\r\n( 3 ) « تاريخ طبرى » ج 1 ص 161 و 169 ، « معجم البلدان فرهنگنامهء شهرها » ج 3 ص 208 « تاريخ ابن كثير » ج 1 ص 174 ، 197 ، 220 .\r\n","page_name":" 37 ","page_number":44},
  {"content":"\r\n- درود خدا بر وى - چنين گفته و بوبكر تنها كسى بود كه نخست آن را به ياد آورد سپس نيز ديگران آن را به ياد آوردند . »\r\nاين يك بام و دو هوا كه در سخنان اين مردمى بينى از چيست ؟ و چه انگيزه اى دارد كه آنچه را خود نخست آورده سپس فراموش مىكند ؟ آيا داناتر بودن كسى تنها بر اين بنياد است كه نخست يك گزارش را به ياد آرد ؟ يا پيش از ديگران آن را بر زبان راند ؟ هر كدام از اين دو كه باشد - چنانچه مىبينى - تنها برترى يك تن را در به ياد آوردن مىرساند و نه در دانستن .\r\nتازه اگر پيك خداوند - درود خدا بر وى و خاندانش - چنان سخنى مىگفت بايد آن را براى خانواده و كسانش آشكار سازد كه براى بردن آنچه از وى مانده سر بر ندارند ، و در چنگ زدن به آئينهاى همگانى كه در فرازهاى قرآن بزرگوار و آئين نامه‌هاى ارجمند پيامبر دربارهء بهرهء آدمى از مرده ريگ بستگان خود آمده دست افزارى نداشته و گفتگو و فريادى درنگيرد كه شوربختى و كين توزى به همراه بيارد و جگرگوشهء پاك او با دلى پر از خشم به ياران پدرش ( 1 ) جان نسپارد تا اين رويدادها در ميان دسته‌هاى پى در پى كه در يكى از آن دو راه افتاده‌اند ، انگيزهء كينه و دشمنى نگردد چرا كه او - درود خدا بر وى و خاندانش - براى زدودن همين رنجها و بستن پيمان برادرى ميان توده‌ها و يكان يكان از مردم برانگيخته شد .\r\nآيا او - درود خدا بر وى و خاندانش - اين بينش را نداشت كه بداند تا آگاهى خانواده و كسانش از فرمانى كه او - درود خدا بر وى و خاندانش - ويژهء آن است و - بر بنياد آن - آئين ارث دگرگون مىشود چه آشوبهائى به راه مىاندازد ؟ چنين انديشه اى دربارهء او روا نيست با اين كه آئين وابسته به مرگها و آزمايشها و داورىها و پيش آمدها و شورشها و رويدادهاى سهمگين نزد او است .\r\nبزرگترين مردان راست رو ، فرمانرواى گروندگان و همسر او بزرگترين بانوان راسترو - درودهاى خدا بر آن دو و خاندان آن دو - كه آمدند و آنچه را از\r\n\r\n","description":"","footnote":"\r\n( 1 ) در پيرامون اين زمينه نيز با گستردگى سخن خواهيم داشت .\r\n","page_name":" 38 ","page_number":45},
  {"content":"\r\nپيامبر - درود خدا بر وى و خاندانش - به جاى مانده و به چنگ بوبكر افتاده بود از آن خود دانستند آيا گمان دارى اين كار را پس از آن كردند كه آن آئين نامهء پندارى را دانسته و راست شمردند ولى براى ربودن كالاى بىارزش گيتى آن را نديده گرفتند ؟\r\nيا آنچه را بوبكر بر زبان آورد نمىدانستند ؟ ما با چنگ زدن در دامن نامهء خدا و آئين نامهء پيامبر پيشگاه آن دو را پاكتر از اين مىشماريم كه از آئين نامهء استوار پيامبر آگاهى يابند و آن را نديده بگيرند يا با نادانى از راه راست بلغزند .\r\nچرا بايد لاف زنى بوبكر را در زمينه اى پذيرفت كه هم با نامهء خدا و آئين نامهء خدا و آئين نامهء پيامبر نمىسازد و هم در آن باره تنها راه آگاهى ؛ پرسش از خويشان بازماندهء او است - درود خدا بر وى و خاندانش - و از كسى كه به دستور خودش پس از مرگ او بايد به انجام سفارشهاى ويژه اش پردازد و او خود از آغاز كه در انجمنها و ميان گروه‌ها آوا براى خواندن مردم به سوى خدا برداشته وى و اين سمت وى را شناسانده است ( 1 ) چرا گوش شنوائى نبود تا بداند بانوى راست رو و همسر پاك نهاد او مىگفتند « فدك بخششى است از برانگيختهء خدا - درود و سلام خدا بر وى و خاندانش به ما » و اين را نيز جز از راه خود آن دو نتوان دانست ( 2 ) مالك پسر جعونه از زبان پدرش آورده كه گفت : فاطمه به بوبكر گفت : به راستى پيك خداوند - درود خدا بر وى - فدك را براى بهره بردارى من نهاده آن را به من ده ، على پسر ابو طالب نيز به سودش گواهى داد او گواهى ديگر خواست ، ام ايمن هم گواهى داد ولى او گفت : اى دختر پيك خدا ! مىدانى كه جز با گواهى دو مرد يا يك مرد و دو زن گواهى رسا و روا نيست و وى ناگزير رو گردان شد .\r\nو به گزارش خالد پسر طهمان ؛ فاطمه - خدا از وى خشنود باد - به بوبكر\r\n\r\n","description":"","footnote":"\r\n( 1 ) بنگريد به ج 4 ص 143 تا 159 از برگردان پارسى غدير .\r\n( 2 ) چون آن هنگام فدك در دست آن دو بود و نمىتوان به كسى گفت : بايد گواه بياورى كه - براى نمونه - كفش و كلاهت از آن تو است ، وانگهى آئين نامه‌هاى پيامبر را جز از دروازهء دانش او - على - بايد پرسيد ؟ « غدير » ج 6 ص 61 تا 81 چاپ دوم .\r\n","page_name":" 39 ","page_number":46},
  {"content":"\r\n- خدا از وى خشنود باد - گفت : فدك را به من ده كه پيك خدا - درود خدا بر وى - آن را براى من نهاده است وى از او گواه خواست او ام ايمن و رباح بندهء پيامبر - درود خدا بر وى - را آورد تا به سود او گواهى دادند ولى وى گفت دادرسى به سود تو جز با گواهى يك مرد و دو زن روا نيست . ( 1 )\r\nتازه مىپرسيم آن بانوى پاكنهاد و راسترو - درود خدا بر وى - چرا بر سر خشم آمد ؟ مگر نه از زبان پدر پاكش دربارهء او مىنويسند : خداوند با خشنودى او خشنود مىشود و با خشم گرفتنش به خشم مىآيد ( 2 ) ؟ آيا دگرگونى او از فرمانى بود كه پدرش آشكار كرده ؟ كه او نيز « از سر هوس سخن نمىگويد و گفتار وى جز آنچه خداوند بر وى فرو مىفرستد نيست » ( 3 ) چنين گمانى دربارهء زهرا نشايد برد .\r\nيا چون اين فرمان بران را راست روى درستكار از او گزارش كرده كه مىخواسته دستور آئين را روان گرداند ، با آن كه سخن وى را باور داشته از وى رنجيده ؟\r\nما پيشگاه جگر گوشهء پيامبر را كه بنياد آشكار قرآن در فراز پاك انگارى « آيهء تطهير » پاكى او را روشن ساخته از اين بد نامى بر كنار مىشماريم ، پس تنها انگار سومى مىماند كه او گزارشگر را به درستكارى نمىپذيرفته يا زمينهء گزارش را تباه شده مىشمرده و آن را دستورى ناساز با نامهء خدا و آئين نامهء پيامبر مىدانسته و همين او را بر انگيخته است تا روسرى بر سر بيافكند و چادر بر خويش بپيچد و در ميان گروهى از پرستاران و زنان خويشاوندش چنان راه افتد كه دامنها بر زمين كشيده شود و گام برداشتنش - بىكم و كاست - پيك خداى را به يادها آرد تا بر بوبكر در آيد كه ميان گروهى از آن كسان كه با پيامبر به مدينه كوچيده يا در آن شهر وى را يارى داده و ديگران نشسته ، سپس براى وى پرده اى بكشند تا چنان\r\n\r\n","description":"","footnote":"\r\n( 1 ) « فتوح البلدان كشور گشائىها » از بلاذرى ص 38\r\n( 2 ) بنگريد به برگردان پارسى غدير ج 5 ص 53 و پس از اين نيز در آيندهء نزديك سخنانى در اين باره خواهيم داشت .\r\n( 3 ) سورهء 53 آيهء 3 و 4 .\r\n","page_name":" 40 ","page_number":47},
  {"content":"\r\nناله اى سر دهد كه توده را به گريه اندازد و انجمن را بلرزاند و آنگاه اندكى درنگ كند تا گريه اى كه بيخ گلوها را گرفته آرام شود و جوشش ايشان فرو نشيند پس زبان به سپاس و ستايش خداى - كه بزرگ و گرامى است - و به درود بر پيك خدا بگشايد - كه درود خدا بر وى و خاندانش - آنگاه بگويد آنچه گفت و اين هم چند فراز آن : اكنون شما مىپنداريد كه پس از مرگ پيامبر آنچه از وى مانده به ما نمىرسد ، آيا دستور روزگار نادانى و پيش از اسلام را مىجوئيد ؟ فرمان چه كسى بهتر از خداست براى آنان كه او را باور دارند ( 1 ) ؟ پسر ابو قحافه ! ( پدر بوبكر ) تو آنچه را از پدرت پس از مرگ بماند ببرى و من نه ؟ به راستى آئينى ساختگى و سهمناك آورده اى ( 2 ) ! اينك تو و اين شتر افسار بسته و پالان نهاده ! ببرش تا روز رستاخيز به ديدارت آيد كه براى داورى ؛ خداوند نيكو است و براى راهبرى ؛ محمد و براى بيم دادن ؛ رستاخيز و چون بازپسين روز سر رسد دروغ پردازان و بيهوده گويان زيانكار خواهند شد ( 3 ) . سپس روى به آرامگاه پدر - درود و سلام خدا بر وى و خاندانش - نمود و گفت :\r\n« پس از تو پيش آمدهائى سخت و بگو مگوهائى در گرفت\r\nكه اگر تو مىبودى رويدادهاى سهمگين ؛ افزون نمىگرديد\r\nبا از دست دادن تو چنانيم كه گويا زمين بهرهء بارانش را از دست داده\r\nبستگان تو به پريشانى افتاده‌اند ، آنان را بنگر و ديده فرو مگذار ( 4 )\r\nاى كاش پس از تو - و آنگاه كه در گذشتى و\r\nتوده‌هاى خاك ميان ما و تو جدائى انداخت - با مرگ روبرو مىشديم . ( 5 ) »\r\n\r\n","description":"","footnote":"\r\n( 1 ) سورهء 5 آيهء 50 .\r\n( 2 ) سورهء 19 آيهء 27 .\r\n( 3 ) سورهء 45 آيهء 27 .\r\n( 4 ) بنگريد به ترجمهء غدير ج 13 ص 276 .\r\n( 5 ) « بلاغات النساء نغز گوئىهاى بانوان » از ابن طيفور ص 12 « شرح ابن ابى الحديد » ج 4 ص 93 « اعلام النساء » ج 3 ص 1208 .\r\n","page_name":" 41 ","page_number":48},
  {"content":"\r\nاين بود انگيزه اى كه او را از دست كسانى كه از خواستهء او سرپيچيدند همچنان خشمناك نگاهداشت كه چنانچه با گستردگى خواهى ديد تا بازپسين دم از زندگى خود پس از هر نماز بر ايشان نفرين فرستاد - درود خدا بر وى باد ! -\r\nآئينى را كه براى آنچه از پيامبر ما مانده بود نهادند آيا ميان همهء پيامبران روان مىدارند ؟ يا تنها از ويژگىهاى وى - درود خدا بر وى و خاندانش - مىشمارند ؟\r\nراه نخستين را گرامى نامهء آسمانى بسته است زيرا خداى برتر از پندار مىگويد :\r\nسليمان از داود ارث برد . سورهء 27 - نمل - آيهء 16 - و اين هم زكريا است كه به گزارش خداى پاك مىگويد : بار خدايا ! مرا از نزد خويش فرزند و جانشينى شايسته ده تا از من و از دودمان يعقوب ارث ببرد . سورهء 19 - مريم - آيهء 5 و 6 .\r\nهمه مىدانند ارث به راستى اين است كه آنچه كسى دارد پس از مرگ وى به فرمان خداوندگار پاك به بازماندگانش رسد پس اگر بيائيم و چنان كه اين دار و دسته بر آن رفته‌اند خواست اين فراز گرامى از نامهء خدا را دانش و پيامبرى بدانيم با آنچه از لايهء برونىاش بر مىآيد سازگار نيست زيرا پيامبرى و دانش پس از مرگ كسى به بازماندگان نمىرسد ، پيامبرى ؛ بستگى دارد به اين كه خداوند چگونه بخواهد توده را در راه شايسته اندازد و كسانى كه سزاوار آن هستند - از نخستين روز - اين سرنوشت را آفريدگار بر ايشان برگزيده و خداوند داناتر است كه پيام گزارى خويش را در كجا بنهد و در گزينش او نيز نه دودمان و نژاد جاى پائى دارد و نه نيايش و خواهش ديگران مىتواند انگيزه شود كه خداى برتر از پندار ؛ كسى از بندگانش را به پيامبرى برگزيند ، به دست آوردن دانش نيز بسته به آن است كه كسى در پى آن برود و بياموزد .\r\nو تازه زكريا - درود خدا بر او - چنان كه از لايهء برونى و چون و چرا ناپذير آيه بر مىآيد - جانشينى از فرزندانش خواست تا آنچه از وى مىماند به دست مردانى كه خويشاوند پدرى اويند - عموزادگان و ديگر نزديكان - نيافتد و اين خواسته تنها دربارهء دارائى درست در مىآمد و گرنه با چنان درخواستى نمىتوانست\r\n","description":"","footnote":"","page_name":" 42 ","page_number":49},
  {"content":"\r\nمردان خويشاوند پدرى را از پيامبرى و دانشمندى بىبهره گرداند .\r\nتازه مىبينيم ؛ پسنديدگى جانشين خود را كه مرده ريگش به او مىرسد بايسته شمرده و گفته : « پروردگارا او را پسنديده گردان » ( 1 ) و اين نيز با پيامبرى نمىخورد زيرا بر كنار بودن از همهء گناهان و پاكى سرمايه‌هاى روانى و خوىها ؛ از پيامبران جدا شدنى نيست پس سفارش دادن اين منشها براى ايشان نابجا مىنمايد آرى اگر براى دارائى و كسى كه آن را مىبرد اين ويژگىها را بخواهيم درست است چون كسى كه پس از مرگ ديگرى به دارائى وى دست مىيابد گاهى پسنديده هست گاهى نه .\r\nاگر هم بگوئيم چنان دستورى نه براى ديگر پيامبران بلكه ويژهء پيك خداست - درود خدا بر وى و خاندانش - اين نيز ما را ناگزير مىسازد زمينهء گستردهء آن همه فرازهائى را كه بهرهء هر كس را از مرده ريگ كسانش مىنمايد يك جا تنگ نمائيم و در برابر آن همه فرمانهاى همگانى يك آئين ويژه بگذاريم ، آنگاه با اين سخن كه خداى برتر از پندار مىگويد : خداوند شما را دربارهء فرزندانتان سفارش مىكند كه پسر دو برابر دختر ببرد « سورهء نساء - 4 - آيهء 11 » و هم با اين سخن خداى پاك :\r\nدر نامهء خداوندى ؛ برخى از خويشاوندان در بردن آنچه از مرده مىماند از برخى ديگر سزاوارترند « سورهء انفال - 8 - آيهء 75 » و اين گرامى سخن وى : اگر كسى كالائى نيكو بر جاى گذارد سفارش كند كه پس از مرگ او پدر و مادر و نزديكانش بهره اى پسنديده برند « سورهء بقره - 2 - آيهء 180 » با داشتن اين فرازها نمىتوان زمينهء دستورهائى را كه در نامهء خداوندى رسيده تنگ كرد و براى فرمانهاى همگانى آن آئينى ويژه نهاد مگر با راهنمائى پشتوانه اى استوار و چون و چرا ناپذير نه با گزارشى كه بازگو گران آن چندان نيستند كه گمان ناراستى يا لغزش بر ايشان نتوان برد و تازه لايهء بيرونى آن را نشايد دستورى همگانى گرفت زيرا با آنچه از سر گذشت پيامبران پيشين - درودهاى خدا بر ايشان و بر پيامبر ما و خاندانش - بر ما روشن است به هيچ روى نمىسازد .\r\n\r\n","description":"","footnote":"\r\n( 1 ) سورهء 19 آيهء 6 .\r\n","page_name":" 43 ","page_number":50},
  {"content":"\r\nنه با گزارشى آنچنانى كه نه بانوى راست رو توده به آن پشتگر مىتواند داشت و نه مرد راست روايشان كه دانش پاكترين پيامبرانشان پس از مرگ وى به او رسيد و خداوندگار پاك در نامهء خويشتن او را روان پيامبرش شمرده است - درود خدا بر آن دو و خاندانشان .\r\nنه با گزارشى آنچنانى كه هرگز نه هيچيك از دل آگاهان توده آن را دانسته و نه پيشاپيش آنان خاندان پاك پيامبر كه اين دستور ويژهء ايشان بود - و با دست آويز آن - فرمان نامهء خدا و گرامى آئين نامهء پيامبر را دربارهء ايشان روا نداشته و از اين كه دارائى پدر پاكشان به آنان رسد بىبهره گرديدند . با آن كه بر گردن او - درود خدا بر وى و خاندانش - بايسته بود كه آنان را از اين زمينه آگاه سازد و روشنگرى آن را به پس از هنگامى كه نيازمند آنند باز نگذارد و تا بازپسين دم از زندگىاش آن را از همهء خانواده و كسان و همسر و پيروانش در دل خود پوشيده ندارد .\r\nنه با گزارشى آنچنانى كه توده را به آن همه شوربختى و خشم دچار ساخت و آتش كينه و دشمنى در سده‌هاى گذشته را هر چه داغتر بر افروخته راه پيشروى آن را به فراخى باز نمود و - از همان نخستين روز - گروه مسلمانان را گرفتار پراكندگى كرد ، تا آشتى و سازش و يك زبانى از ميان ايشان رخت بر بست كه خداوند گزارشگر آن ( و پديد آرندهء اين رويدادها ) را - از سوى توده - نيكو پاداش دهاد !\r\nوانگهى اگر بوبكر اين گزارش خويش را راست مىشمرد پس چرا با كار خود آن را بىارج نموده نامه اى براى فاطمهء راست رو - درود خدا بر وى - نگاشت تا فدك را به او باز گردانند ؟ تا عمر پسر خطاب بر وى در آمد و پرسيد اين چيست ؟\r\nپاسخ داد نامه اى است كه نوشتم تا فاطمه آنچه را از پدرش مانده بستاند . گفت : پس هزينهء مسلمانان را از كجا مىآرى كه تازيان - چنانچه مىبينى - به پيكار با تو سر برداشته‌اند ؟ آنگاه عمر نامه را بگرفت و پاره كرد ( چنانچه در « السيرة الحلبية » ج 3 ص 391 آمده گزارش ياد شده را دخترزادهء ابن جوزى آورده است )\r\nو اگر آن گزارش درست بود و مىبايد سخن آن جانشين پيامبر را باور\r\n","description":"","footnote":"","page_name":" 44 ","page_number":51},
  {"content":"\r\nداشت پس با آن همه برداشتهاى ناساز با يكديگر كه پس از وى نمودند چه بايد كرد ؟ و اين هم نمونه :\r\n1 - چون عمر پسر خطاب به جانشينى بوبكر نشست فدك را به بازماندگان پيك خداوند - درود خدا بر وى و خاندانش - برگرداند . تا على پسر ابو طالب و عباس پسر عبد المطلب بر سر آن به كشمكش برخاستند و على مىگفت به راستى پيك خداوند - درود خدا بر وى و خاندانش - در زندگى خود آن را براى فاطمه نهاده بود ( و پس از او نيز به من مىرسد ) و عباس از پذيرفتن سر باز مىزد و مىگفت : آن از خود پيك خدا بوده و پس از درگذشت وى به من مىرسد ، كشمكش را به نزد عمر بردند و او از داورى ميان ايشان خوددارى كرد و گفت من آن را به دست شما سپردم و شما به كار خودتان آشناتريد .\r\nبرگرديد به « صحيح بخارى » كتاب الجهاد و السير باب فرض الخمس « نامهء بررسى پيرامون پيكار در راه خدا و سرگذشتها و بخش باستگى پنج يك » ج 5 ص 3 تا 10 « صحيح مسلم » كتاب الجهاد و السير باب حكم الفى « بخش دستور در پيرامون آنچه از دارائىهاى نامسلمانان كه به دست مسلمانان افتد » ، « الاموال » از ابو عبيد ص 11 كه همان گزارش بخارى را آورده و تنها دنباله اش را انداخته ، « سنن بيهقى » ج 6 ص 299 ، « معجم البلدان » ج 6 ص 343 « تفسير ابن كثير » ج 4 ص 335 ، « تاريخ ابن كثير » ج 5 ص 288 ، « تاج العروس » ج 7 ص 166 .\r\n( نيم نگاهى به ديگر سوى ) ما در پيرامون رسوائىهائى كه در گزارشهاى اين زمينه يافته‌ايم به بگو مگو نمىپردازيم ورنه كشمكشى كه اينان ميان على و عباس سراغ كرده‌اند - از بنياد - پندارى بيش نيست چه رسد كه به گزارش مسلم در « صحيح » خود عباس به عمر گفت : اى فرمانرواى گروندگان ! ميان من و اين دروغگوى بزه پيشه و نيرنگ باز نادرست كار داورى كن !\r\nآيا عباس ؛ سرور پاك و پاك نهاد خاندان پيامبر را با اين دشنام و ناسزاها ياد\r\n","description":"","footnote":"","page_name":" 45 ","page_number":52},
  {"content":"\r\nمىكند ؟ مگر آيهء « تطهير پاك انگارى » و ديگر آيه‌هاى نامهء ارجمند را كه دربارهء على - فرمانرواى گروندگان - فرود آمده در برابر خود نداشته ؟ اگر اين سخنان به راستى از او باشد ديگر چه ارج و ارزشى براى او توان نهاد و چگونه بايد دربارهء او به داورى نشست ؟ آن هم هنگامى كه مىبينيم پيامبر پاك سرشت مىگويد : هر كس على را دشنام دهد البته مرا دشنام داده و هر كه مرا دشنام دهد به راستى خدا را دشنام داده و هر كس خدا را دشنام دهد خداوند او را به رو و با دو سوراخ بينىاش در آتش خواهد افكند ( 1 )\r\nنه به خدا ! ما عباس را از اين رسوائىهائى كه بر وى بسته‌اند به دور مىشماريم و بر آنيم كه اين دار و دسته ، خود خوش مىداشته‌اند كه سرور ما فرمانرواى گروندگان را به باد دشنام گيرند پس اين گزارشها را تراشيده و آن را دست آويز و پلى براى رسيدن به خواستهء خود شناخته‌اند « و خداوند مىداند آنچه را در سينه‌ها نهفته‌اند و آنچه را آشكار مىسازند » ( 2 ) درد دل را به سوى خدا مىبريم .\r\n2 - چنانچه در سنن بيهقى - ج 6 ص 301 - آمده در روزگار عثمان پسر عفان ؛ مروان پسر حكم فدك را تيول خود گردانيد و اين هم جز با دستور خليفه نبوده است .\r\n3 - چون معاويه پسر ابو سفيان بر سر كار آمد يك سوم فدك را تيول مروان پسر حكم ساخت و يك سوم آن را تيول عمرو - پسر عثمان پسر عفان - و يك سوم آن را تيول يزيد پسر معاويه - و اين رويداد پس از در گذشت حسن پسر على بود و از آن پس نيز پيوسته در دودمان ايشان دست به دست مىگشت تا روزگارى كه مروان پسر حكم به پادشاهى نشست همهء آن را كه از آن وى گرديده بود به پسرش عبد العزيز داد و عبد العزيز هم آن را به پسر خود عمر پسر عبد العزيز بخشيد\r\n\r\n","description":"","footnote":"\r\n( 1 ) در ج 4 ص 175 از برگردان پارسى « غدير » گزارش بالا را سر بسته آورديم و اگر خدا بخواهد پشتوانه‌هاى آن را به گستردگى پس از اين ياد خواهيم كرد .\r\n( 2 ) سورهء 28 آيهء 69 و سورهء 27 آيهء 74 .\r\n","page_name":" 46 ","page_number":53},
  {"content":"\r\n4 - چون عمر پسر عبد العزيز به جانشينى پيامبر نشست در يك سخنرانى خود گفت به راستى فدك از دارائىهائى بوده كه خداوند به پيك خود ارزانى داشته و مسلمانان نيز براى به دست آمدن آن نه اسبى دواندند نه سپاهى به كار گرفتند .\r\nپس فاطمه آن را از پدرش بخواست و او گفت ترا نرسد كه درخواستى از من كنى و مرا نرسد كه به تو دهم ، اين بود كه در آمد آن را به هزينهء در راه ماندگان مىرسانيد و سپس كه بوبكر و عمر و عثمان و على به سرپرستى توده نشستند همان برنامهء پيك خداوند - درود و سلام خدا بر وى - را دربارهء آن پياده كردند تا معاويه فرمانروائى يافت و آن را تيول مروان پسر حكم گردانيد و مروان آن را به پدرم و عبد الملك بخشيد و پس از آن دو به من و سليمان و وليد رسيد و چون وليد بر سر كار آمد از وى و سليمان درخواست كردم بهرهء خود را به من باز گذارند آن دو نيز بپذيرفتند تا همهء آن به دست من افتاد و مرا هيچ دارائى دوستتر از آن نبود گواه باشيد كه من آن را بر گرداندم و براى همان هزينه هائى نهادم كه در آغاز ويژهء آن بود .\r\n5 - پس تا آن گاه كه عمر پسر عبد العزيز فرمان مىراند فدك در دست فرزندان فاطمه بود تا يزيد پسر عبد الملك بر سر كار آمد و از ايشان باز ستاند و دوباره به چنگ مروانيان افتاد كه همچنان دست به دست بگردانند تا جانشينى پيامبر از ميان ايشان به در رود .\r\n6 - و چون ابو العباس سفاح بر تخت نشست آن را به عبد اللَّه پسر حسن پسر حسن پسر فرمانرواى گروندگان على باز گرداند .\r\n7 - سپس كه ابو جعفر منصور پادشاه شد آن را از دست حسنيان باز گرفت .\r\n8 - سپس مهدى پسر منصور آن را به نوادگان فاطمه - درود بر او - پس داد .\r\n9 - سپس موسى پسر مهدى و برادرش آن را از دست فاطميان گرفتند و همچنان در دست ايشان بود تا مأمون فرمانروائى يافت .\r\n10 - مأمون در سال 210 آن را به فاطميان برگردانيد و در اين زمينه نامهء\r\n","description":"","footnote":"","page_name":" 47 ","page_number":54},
  {"content":"\r\nزير را به كارگزار خويش در مدينه - قثم پسر جعفر - نگاشت :\r\nپس از ديگر سخنان ، به راستى فرمانرواى گروندگان ( مأمون ) با جايگاه خويش در كيش خداوند و با جانشينى پيك او - درود خدا بر وى - و با خويشاوندىاش با وى سزاوارترين كسى است كه آئين نامهء وى را به كار بندد و فرمان وى را روان گردانيده آنچه را به كسى بخشيده بوده به او سپارد و در آمدى كه از سر نيكوكارى ويژهء مردم شناخته بود همچنان بر جاى بدارد پيروزى فرمانرواى گروندگان در اين راه و بر كنارى از لغزش با يارى خداست و در كارهائى كه براى نزديكى به آستان او انجام مىدهد گرايش به خشنودى او دارد ، البته پيك خداوند - درود خدا بر وى - فدك را به فاطمه دختر پيك خدا داد و آن را از سر نيكوكارى براى هزينه‌هاى او باز گذاشت و اين نيز رويدادى آشكار و شناخته شده بود كه در زمينهء آن هيچ گونه چون و چرائى ميان خانوادهء پيك خدا - درود خدا بر وى و تبارش - نبود و زهرا هميشه آن را از خويشتن مىشمرد و در اين زمينه سزاوارترين كسى بود كه بايد سخن وى را باور داشت پس اينك فرمانرواى گروندگان مىخواهد آن را به بازماندگانش برگرداند تا هم با بر پاى داشتن دادگرى و درستىاى كه خداى برتر از پندار دستور آن را داده به آستان او نزديك شود و هم با روا گردانيدن فرمان پيك خدا - درود خدا بر وى - و هزينهء نيكوكارانه اش به پيشگاه او بار يابد . پس بفرموده تا خواسته اش را در دفترهاى فرمانروائى به روشنى بنگارند و در بخش نامه‌ها براى كارگزارانش يادآور شوند ، زيرا پس از در گذشت پيامبر - درود خدا بر وى - در همه جا بانگ برداشتند : « هر كس پيامبر - در گذشته‌ها - با او پيمانى بسته و او را دلخوش ساخته كه چيزى به او بخشد يا كمك و سود نيكوكارانه اى دربارهء او روا دارد اكنون بيايد و جانشين پيامبر را از آن پيمان آگاه سازد تا سخن او را بپذيرد و بر بنياد برنامه اش خواستهء او را بر آورده آنچه را بايد و شايد به او بپردازد » آنگاه در هنگامى كه با ديگران رفتار و گفتارى به اين گونه پيش گرفتند فاطمه - خدا از وى خشنود باد - سزاوارتر بود كه سخن او را دربارهء آنچه برانگيختهء خدا - درود\r\n","description":"","footnote":"","page_name":" 48 ","page_number":55},
  {"content":"\r\nخدا بر وى - براى او نهاده بود بپذيرند ( 1 ) .\r\nفرمانرواى گروندگان به مبارك طبرى - پيرو فرمانرواى گروندگان نوشت و بفرمود تا آنچه را در ميان مرزهاى فدك جاى دارد با همهء كشتزارهاى ( 2 ) وابسته و نيز كاركنان آن از بندگان و فرآورده‌ها و در آمدها و جز آن را بر گرداند به بازماندگان فاطمه دختر پيك خدا - درود خدا بر وى - و بسپارد به دست محمد پسر يحيى پسر حسين پسر زيد پسر على پسر حسين پسر على پسر ابو طالب و به دست محمد پسر عبد اللَّه پسر حسن پسر على پسر حسين پسر على پسر ابو طالب ، زيرا فرمانرواى گروندگان آن دو را براى سرپرستى اين كار بر گماشت تا به بهره رسانى به كسانى كه شايستهء آنند برخيزند .\r\nاين را از انديشهء فرمانرواى گروندگان شما رو از آنچه خداوند براى فرمانبرى از خويش به دلش انداخته و كامروايش گردانيده است كه به درگاه او و پيك خدا - - درود خدا بر وى - نزديكى جويد . مبارك طبرى را نيز از سوى خويش آگاهى ده و برنامه اى كه پيشتر با وى داشتى اكنون با محمد پسر يحيى و محمد پسر عبد اللَّه دنبال كن و آن دو را يارى ده تا اگر خدا خواهد فدك روى به آبادانى و بهسازى\r\n\r\n","description":"","footnote":"\r\n( 1 ) مترجم گويد : مأمون در اين جا به كار بوبكر گوشه مىزند زيرا زمينى را كه تا آن هنگام در دست زهرا بود گرفت و گفت بايد گواه بياورى تا بدانيم پيامبر اين را به تو بخشيده ، سپس با دست آويز اين كه گواهانش - دايهء پيامبر و نيز على - بسنده نيستند يا مانند خود وى سود خويش را مىجويند نه سخن آنان را پذيرفت و نه اين آئين استوار را كه خواستهء هر كس پس از مرگ او بايد به نزديكترين بازماندگانش رسد . ولى همين بوبكر ؛ گفتار ديگران را - هر چند جز بهره مندى خودشان انگيزه اى نداشت - به كار بسته كامروايشان گردانيد و نه تنها چنان بهانه هائى به زيان آنان نياورد بلكه هرگز نيازى هم به گواه نديد تا جائى كه پيروانش بر بنياد برنامهء او مىنويسند « اگر يكى از ياران پيامبر ؛ گزارشى دهد بايد پذيرفت اگر چه به سود خودش باشد و كسى ديگر هم سخن او را گواهى نكند » بنگريد به « فتح البارى » ج 4 ص 388 و 389 و « صحيح بخارى » ج 3 ص 126 و « تاريخ الخلفاء » از سيوطى ص 79 .\r\n( 2 ) اين واژه را در برابر « حقولها » نهاديم كه در « اعلام النساء » آمده هر چند نگارندهء « الغدير » به جاى آن « حقوقها » نوشته است .\r\n","page_name":" 49 ","page_number":56},
  {"content":"\r\nرود و درآمد و فرآورده‌هاى آن فزونى گيرد . بدرود !\r\nدر روز چهارشنبه دو شب از ذيقعدهء سال 210 هجرى گذشته اين نامه نگاشته آمد .\r\n11 - و چون « المتوكل على اللَّه » به پادشاهى رسيد دستور داد آن را پس گرفتند تا در آمد آن را به همان هزينه هائى كه پيش از مأمون مىرسيد برسانند .\r\nبنگريد به « فتوح البلدان » از بلاذرى ص 39 تا 41 ، « تاريخ يعقوبى » ج 3 ص 48 ، « العقد الفريد » ج 2 ص 323 ، « معجم البلدان » ج 6 ص 344 ، « تاريخ ابن كثير » ج 9 ص 200 - و اين نگارنده دستبردى نيز به گزارش زده و انگيزهء نادرستى وى را در همان خوى و سرشتش بايد جست كه « نيش عقرب نه از ره كين است » - « شرح ابن ابى الحديد » ج 4 ص 103 ، « تاريخ الخلفاء » از سيوطى ص 154 ، « جمهرة رسائل العرب » ج 3 ص 510 ، « اعلام النساء » ج 3 ص 1211 .\r\nگزارش بوبكر كه با نامهء خدا و آئين نامهء پيامبر ناساز بود با هيچيك از زمينه‌هاى بالا نيز نمىسازد پس چگونه ابن حجر و دنباله‌هاى او آمده‌اند و گزارشى با اين ويژگىها را از روشنترين نشانه‌ها بر دانائى وى گرفته‌اند ، اين گروه را چه شده است كه هيچ سخنى را در نمىيابند ؟ ( 1 )\r\n\r\nدست به دامن دروغها\r\nو بسى شگفت از سخن ابن حجر بايد داشت كه در « صواعق » ص 20 مىنويسد :\r\nگزارشى كه از زبان پيامبر در برترىهاى على خواهد آمد - من شهر دانشم و على در آن است - نبايد دست آويز شود كه كسى او را داناتر از بوبكر شمارد زيرا ما پاسخ مىدهيم كه آن گزارش ، نكوهيده است و اگر هم گيريم كه درست يا نيكو ( 2 ) باشد « ابوبكر محراب آن شهر خواهد بود » و اين گزارش : « هر كه دانش خواهد بايد از در آن در آيد » نمىرساند كه على داناتر باشد زيرا گاهى مردم در پى كسى كه داناتر\r\n\r\n","description":"","footnote":"\r\n( 1 ) سورهء 4 آيهء 78 .\r\n( 2 ) بنگريد به برگردان پارسى غدير ج 13 ص 35 .\r\n","page_name":" 50 ","page_number":57},
  {"content":"\r\nنيست مىافتند زيرا در روشنگرى و آشكار ساختن دانش استادتر است و بيشتر مىتواند به ديگران بپردازد ولى آن كه داناتر از او است چنين نيست و تازه گزارش ياد شده با گزارش « الفردوس » برخورد دارد كه از زبان پيامبر مىنويسد : « من شهر دانشم و بوبكر ، زير بنياد آن است و عمر ديوارهايش و عثمان آسمانه و سر پوشش و على درش » و اين به روشنى مىرساند كه بوبكر از همه شان داناتر است پس اگر دستور داده شده كه سراغ در بروند تنها از ديدگاهى همانند آنچه گفتيم بوده نه براى اين كه ارجمندتر از ديگران كه بر شمرديم باشد زيرا بىهيچ نيازى به روشنگرى همه مىدانند كه هر كدام از زير بنياد و ديوارها و آسمانه از در بالاتر است . پايان .\r\nامينى گويد : نيشى كه به گزارش « من شهر دانشم » زده شده تنها از سوى ابن جوزى و همدستان او بوده كه پرواى درست و نادرست سخن را ندارند ورنه درج 6 ص 61 تا 81 از چاپ دوم دانستى كه دانشوران آشكارا آن را درست شمرده و گروهى نيز آن را نيكو مىدانند و دستهء سوم هم داورى آن دو دستهء پيشين را بر زبان آورده و برداشت ابن جوزى را همچون درم ناسره بىارزش انگاشته‌اند .\r\nگزارش « فردوس » نيز كه دست آويز دوم او است دو نفر را هم نمىتوان يافت كه چه در بىارزشى و بىپايگى آن ، دو دل باشد چه در بىپايگى سخنانى نزديك به آن كه در روزگاران تازه تر كم كمك درهم بافته‌اند تا بگذارند در برابر آواى بزرگترين پيامبران كه برترى دانشى فزاينده را براى سرور ما فرمانرواى گروندگان - درود بر او - هويدا و استوار مىگرداند . و ابن حجر خود نيز از كسانى است كه آن گزارش را همچون درم ناسره بىارج انگاشته و داورى خويش را دربارهء سستى و نااستوارى آن باز نموده‌اند چنانچه در ص 197 از نگارش خود « الفتاوى الحديثية » مىنويسد : گزارشى بىپايه است و فراز ديگر آن « معاويه كوبهء آن است » نيز پايه اى ندارد با اين همه ، يكدندگى در بگو مگو كردن بر آتش داشته كه داورى خود در آنجا را به فراموشى سپارد و آنچه را نااستوار و بىارزش مىشمرد\r\n","description":"","footnote":"","page_name":" 51 ","page_number":58},
  {"content":"\r\nدست آويزى آشكار در داناترى بوبكر پندارد .\r\nعجلونى در « كشف الخفا » ج 1 ص 204 مىنويسد : ديلمى در « الفردوس » گزارشى بىزنجيره از ابن مسعود آورده كه پيامبر گفت « من شهر دانشم و بوبكر زير بنياد آن و عمر ديوارهاى آن و عثمان آسمانه و سر پوشش آن و على در آن » و هم بىآوردن زنجيره اى از ميانجيان از انس گزارش كرده كه پيامبر گفت : « من شهر دانشم و على در آن و معاويه كوبهء آن . » در « مقاصد » مىنويسد : كوتاه سخن ، همهء اين گزارشها بىپايه است و بيشتر فرازهاى آن ناپسند و زشت .\r\nو سيد محمد درويش الحوت در « اسنى المطالب بالاترين خواسته‌ها و زمينه‌ها » ص 73 مىنويسد : « من شهر دانشم و بوبكر زير بنياد آن و عمر ديوارهايش » ياد كردن چنين سخنانى در نگاشته‌هاى دانشوران شايسته نيست ويژه از كسى مانند ابن حجر هيتمى كه آن را در « الصواعق » و « الزواجر باز دارنده‌ها » آورده و از چون اوئى زشت است . پايان\r\nپس ديگر جائى براى اين نمىماند كه سرور ما - درودهاى خدا بر او - را « در » بيانگارند و ديگران را زير بنياد و ديوارها و آسمانه و كوبه ، آنگاه به كشمكش برخيزند ، بيچاره اى كه اين ياوه‌هاى خنده آور را به هم بافته شهر دانش را هم از شهرهائى پنداشته كه در بيرون مىبيند و ميان ديوارهايش گردش كرده آسمانه اش را سايبان مىگيرد و در آن را با كوبه مىزند ! و ندانسته كه او - درود خدا بر وى و خاندانش - مىخواهد بگويد : چنانچه تنها راه - براى گام نهادن در شهر - دروازهء آن است يگانه دست افزار براى بهره بردارى از دانشهاى پيامبرانه همان جانشين وى سرور ما فرمانرواى گروندگان - درود بر او - است و با لايه اى سر پوشيده در سخن ، آنچه را ياد كرديم نمايانده است و گرنه زير بنياد را هيچ برترى نيست مگر آنكه ديوارهاى استوار شهر بر آن بايستد تا از دستبرد يغماگران و راهزنان بر كنار بماند ولى سرمايه هائى كه در جان و روان يك شهر است پيوندى با آن ندارد و بهره بردارى از آسمانهء خانه - چنانچه در انگار خويش از شهرها\r\n","description":"","footnote":"","page_name":" 52 ","page_number":59},
  {"content":"\r\nداشته - تنها براى سايه گرفتن است و باز گرداندن گزند سرما و گرما ، از اين روى تنها جايگاه هائى به آسمانه و سرپوشش نيازمند است كه چنان انگارى از آن داشته باشيم - همچون خانه‌ها ، گرمابه‌ها ، فروشگاه‌ها و سراها و مانند آن - ولى كسى كه روى به شهرى مىآرد تا از آنچه در آن است - دانش يا دارائى يا هر گونه سود معنوى و مادى - بهره اى به دست آرد براى گام نهادن به آن تنها به در نيازمند است پس در بايسته تر است تا زير بنياد و ديوار و آسمانه ، كه ابن حجر آورده ، كوبه را نيز براى باز و بسته بودن در مىخواهيم كه چون بسته بود و آن را بر در كوفتيم در را بر روى ما بگشايند و دروازهء دانش پيامبرانه بسته نيست و هر دو لنگهء آن براى هميشه بر روى آدميان باز است .\r\nو تازه روشن است كه يگانه خواست پيامبر از اين كه على را در شمرده تنها اين نيست كه آمد و شد به پيشگاه پيامبر از درگاه او بايد انجام پذيرد بلكه مىگويد بهره بردارى و بر گرفتن از دانش وى بايد به يارى او باشد و اين نيز با رسائى انجام نخواهد گرفت مگر همهء دانش پيامبر كه او - درود خدا بر وى و خاندانش - مىخواهد مردم را به آن راه بنمايد در نزد وى باشد .\r\nسپس آمده و يگانه راه را گذر كردن از اين در شمرده تا خواست خود را در اين باره هر چه استوارتر نمايد و بر سر اين سخن بيشتر پا فشرده و گفته : هر كه خواهد به شهر گام نهد بايد از در درآيد .\r\nپس فرمانرواى گروندگان - على - همان درى است كه مردم به ناچار بايد روى به سوى او آرند ، همهء دانش پيامبرانه نزد او است و همهء آنچه آدميان نيازمند آنند از : آئينهاى كيش ايشان يا اندرزها ، يا خوىها يا فرمانروائى يا فرزانگىها ، يا گرداندن كار مردم يا دور انديشى يا كمر بستن به برنامه‌ها . پس ناگزير او داناترين مردم است ، افزونى در روشنگرى و آشكار ساختن دانش و پرداختن و كوشش در كار مردم هم نبايد از كسى جدا باشد كه آدميان براى زدودن نادانى و رسيدن به بالاترين دريافتهاى روانى به سوى او كشيده مىشوند و اين تنها براى آن نيست\r\n","description":"","footnote":"","page_name":" 53 ","page_number":60},
  {"content":"\r\nكه روشنگرى و پرداخت سخن ، خود به خود بايسته است زيرا روشنگرى و آشكار ساختن سخن خود به خود دردى را درمان نمىكند و كسى هم كه آراسته به آن بود چون دشوارىهائى روى به او نهاد كه دانش او از پاسخ آن ناتوان گرديد همان گونه در مىماند كه كسى كه داناتر است و نيروى روشنگرى چندانى در زبان او نيست تا بتواند ديگران را آگاهى بخشد پس بايد اين هر دو ويژگى در يك تن باشد كه همهء توده ، سخن او را پشتوانه شناسند و اين جا به همان « منش مهربانى » مىرسيم كه بر خداوند پاك بايسته است و آن يك تن همان همتاى نامهء ارجمند خداست كه با يكديگر آن دو چيز گران و دو جانشين پاكترين پيامبران به شمار مىآيند و از يكديگر جدا نشوند تا در كنار حوض كوثر بر او در آيند هر كه خواهد بگرود و هر كه خواهد از گرويدن سر باز زند . ( 1 )\r\n\r\n","description":"","footnote":"\r\n( 1 ) سورهء 18 آيهء 29 مترجم گويد : در همزبانى با نگارندهء « غدير » كه شهر دانش و دروازهء آن را هر چه نيكوتر شناسانده است خوش دارم چند فرازى نيز از سخنسرايان بزرگ ايران بيارم و اين بخش را با فرخندگى به پايان برم :\r\n1 - از فرزانهء طوس در شاهنامه :\r\n\r\nچه گفت آن خداوند تنزيل و وحى\r\nخداوند امر و خداوند نهى\r\nكه من شهر علمم علىام در است\r\nدرست اين سخن گفت پيغمبر است\r\nگواهى دهم كاين سخن راز او است\r\nتو گوئى دو گوشم بر آواز او است\r\n\r\n2 - از استاد خاقانى شيروانى ؛ بوده در شهر علم ، حيدر\r\n3 - از ناصر خسرو قباديانى :\r\n\r\nدر بود مر مدينهء علم رسول را\r\nزيرا جز او نبود سزاى امامتش\r\nگر علم بايدت به در شهر علم شو\r\nتا بر دلت بتابد نور سعادتش\r\n\r\n4 - از سنائى غزنوى :\r\n\r\nتا نه بگشاد علم حيدر در\r\nندهد سنت پيمبر بر\r\nخوانده در دين و ملك مختارش\r\nهم در علم و هم علمدارش\r\nاو مدينهء علوم و باب على\r\nاو خدا را نبى علىاش ولى\r\nرو مدينهء علم را در جوى و پس در وى خرام\r\nتا كى آخر خويش را چون حلقه بر در داشتن\r\nچون همى دانى كه شهر علم را حيدر در است\r\nخوب نبود غير حيدر مير و مهتر داشتن\r\n\r\n5 - از عطار نيشابورى :\r\n\r\nعلى چون با نبى باشد زيك نور\r\nيكى باشند هر دو از دوئى دور\r\nچنان در شهر دانش باب آمد\r\nكه جنت را به حق بواب آمد\r\n\r\n6 - از خداوندگار عرفان ، رومى :\r\n\r\nراز بگشا اى على مرتضى\r\nاى پس از سوء القضا حسن القضا\r\nچون تو بابى آن مدينهء علم را\r\nچون شعاعى آفتاب حلم را\r\nباز باش اى باب بر جوياى باب\r\nتا رسند از تو قشور اندر لباب\r\nباز باش اى باب رحمت تا ابد\r\nبارگاه ماله كفؤا احد\r\nهر هوا و ذره‌اى خود منظرى است\r\nناگشاده كى بود كانجا درى است\r\nتا نبگشايد درى را ديده بان\r\nدر درون هرگز نجنبد اين گمان\r\nچون گشاده شد درى حيران شود\r\nمرغ اميد و طمع پران شود\r\n\r\n7 - از فيلسوف جلال الدين دوانى :\r\n\r\nدر ملك حقيقت است آن شاه مدار\r\nدست از طلب دامن آن شاه مدار\r\nاو باب مدينهء علوم است در آى\r\nزان در كه رسى زود به مسند گه بار\r\n\r\n8 - از خواجوى كرمانى\r\n\r\nقلعه گير كشور دين حيدر درنده حى\r\nدسته بند لالهء عصمت وصى مصطفى\r\nمالك ملك سلونى باب شهرستان علم\r\nمالك اطوار لم اعبدشه تخت رضا\r\nبه حكم قاطع كشور گشاى مصطفوى\r\nنبى مدينهء علم آمد و على در او\r\n\r\n9 - از سلمان ساوجى :\r\n\r\nباب شهر علم مىخوانندش اما نزد عقل\r\nعالم علم اوست گرچه علم عالم آن اوست\r\nدر حق باب شما آمد على بابها\r\nهر كجا فصلى در اين باب است در باب شما است\r\n\r\n10 - از انورى ابيوردى :\r\n\r\nاحمد مختار مكى بود شارستان علم\r\nچون در محكم بر آن بنياد شارستان على\r\n\r\n11 - از اقبال لاهورى :\r\n\r\nهر كه داناى رموز زندگى است\r\nسراسماى على داند كه چيست\r\nذات او دروازهء شهر علوم\r\nزير فرمانش حجاز و چين و روم\r\n\r\n12 - از هلالى جغتائى :\r\n\r\nمحمد عربى آبروى هر دو جهان\r\nكسى كه خاك درش نيست خاك بر سر او\r\nشنيده‌ام كه تكلم نمود همچو مسيح\r\nبه اين حديث لب لعل روح پرور او\r\nكه من مدينهء علمم على در است مرا\r\nعجب خجسته حديثى است من سگ در او\r\n\r\n13 - از اهلى شيرازى :\r\n\r\nمعنى قول على بابها آسان بدان\r\nكاين سخن را صد جهان معنى به هر بابى در است\r\nشهر علم مصطفى جواز على بابها\r\nاز در علم آى و شهرستان علم اللَّه بين\r\n\r\n14 - از وحشى بافقى :\r\n\r\nسلونى گفتن او را هست در خور\r\nكه شهر علم احمد را بود در\r\nچو راه گنج بر خاصان نمايند\r\nنه هر كس را كه آيد در گشايند\r\nعلى عالى نشان مقصد كل\r\nبه پيشش جمله را دست توسل\r\n\r\n15 - از صبا كاشانى :\r\n\r\nمحمد شه دين و ختم رسل\r\nبگم گشتگان رهنماى سبل\r\nولى رهنما سوى او حيدر است\r\nكه او شهر علم و علىاش در است\r\n\r\n16 - از ابن يمين فريومدى :\r\n\r\nعلم نبى همى طلبى از على طلب\r\nكاوهست شهر علم ، در آن شهر را على است\r\nراه شرع مصطفى از مرتضى جوزان كه نيست\r\nشهر علم مصطفى را در به غير از مرتضى\r\n\r\n17 - از حبيب خراسانى :\r\n\r\nپيمبر شهر علم است و على در\r\nخوش آن سر كوبه دين در آستان است\r\nدرى بگشوده بر دلهاى روشن\r\nولى جبريل بر در پاسبان است\r\n\r\n","page_name":" 54 ","page_number":61},
  {"content":"\r\n\r\n","description":"","footnote":"","page_name":" 55 ","page_number":62},
  {"content":"\r\n\r\n","description":"","footnote":"","page_name":" 56 ","page_number":63},
  {"content":"\r\n\r\n2 دليرى بوبكر\r\nاز اين خليفه پيش از مسلمانىاش نمونه اى در دست نداريم كه دلاورى او را برساند و گر چه در نبردهاى بسيارى كه پيامبر ( ص ) داشت او نيز حضور يافت باز هم نه نشانه اى از دليرى او در آنها سراغ توان كرد و نه نشان استقامتى كه بر صفحهء تاريخ جاودان بماند و نه گامى كوتاه در آن نبرد گاه‌هاى خونين كه نمايندهء گوشه اى از اين موضوع مهم باشد ، آرى او نيز همچون دوستش عمر بن خطاب در رويداد خيبر از روبرو شدن و دست و پنجه نرم كردن با مرحب يهودى گريخت .\r\nعلى و پسر عباس گفته‌اند : رسول خدا ( ص ) بوبكر را به خيبر فرستاد و او شكست خورد و با همراهان برگشت فردا عمر را به همين مهم فرستاد او نيز شكست خورد و برگشت چرا كه هم او يارانش را ترسو يافته بود و هم يارانش او را .\r\nروايت فوق را چنان كه در مجمع الزوائد 9 - 124 مىخوانيم طبرانى و بزار آورده‌اند و رجال اسناد بزار از رجال صحيح است مگر محمد بن عبد الرحمن كه صدوق شمرده شده ، شكست يافتن آن دو مرد در روز خيبر را قاضى عضدايجى نيز در مواقف آورده و شارحان وى نيز جز اعتراف به آن راهى نيافته‌اند ( شرح مواقف 3 : 276 ) و چنانچه در ص 483 مطالع مىخوانيم قاضى بيضاوى هم در طوالع الانوار آن را آورده است .\r\nآنچه از گريختن آن دو در آن روز پرده بر مىدارد سخن رسول خدا ( ص ) است پس از گريختنشان : فردا علم جنگ را به كسى خواهم داد كه خدا و رسولش را دوست مىدارد و خدا و رسولش او را دوست مىدارند خدا به دست او ( ما را ) به پيروزى مىرساند و گريز پا هم نيست و در عبارت ديگر : تاخت كنندهء ناگريز پا است و در عبارت ديگر : سوگند به آن كه روى محمد را گرامى داشت آن را به مردى خواهم داد كه نگريزد و در عبارتى : راستى آن را به مردى خواهم داد كه\r\n","description":"","footnote":"","page_name":" 57 ","page_number":64},
  {"content":"\r\nبر نگردد تا خدا او را فاتح سازد و در عبارتى : به پشت بر نمىگردد . ( 1 )\r\nابن ابى الحديد معتزلى در قصيدهء علويهء منسوب به وى مىگويد :\r\n« هر چه را از ياد ببرم ، فراموش نمىكنم آن دو را كه پيش از وى بودند\r\nو گريختند با آن كه مىدانستند گريختن گناه است\r\nبيرق بزرگ را كه آنان برداشته بودند\r\nروپوشى از خوارى در بر گرفته بود\r\nجوانى تيز تك از پيروان موسى آن دو را راند\r\nكه قامت و شمشيرى بلند داشت و اسبى دراز گردن\r\nشمشير و نيزهء وى مرگ را به هر سوى مىپراكند\r\nو نيام شمشير و بند بند نيزه اش آتش مىافروخت\r\nآيا آن دويدن آن دو بود يا دويدن شتر مرغى كه از پر خوردن گياه بهارى\r\nساقهايش سبز و زرد شده ؟\r\nو آيا راستى آن دو - با آن كمدلى و ناتوانى - از مردان بودند يا از\r\nزنان ناخن رنگ كرده و چهره به ناز پرورده ؟\r\nشما را معذور مىدارم كه مرگ را همه دشمن مىدارند\r\nو نگاهداشتن جان ، در جان هر كس دوست داشتنى است\r\nآنكس كه مرگ جوياى او است مزهء مرگ را ناخوش مىدارد\r\nپس چگونه او را از مرگ خوش آيد كه خود جوياى آن گردد . »\r\nآنچه ما را از اين موضوع آگاه مىكند داستان ترسيدن خليفه است\r\n\r\n","description":"","footnote":"\r\n( 1 ) صحيح بخارى 6 : 191 صحيح مسلم 2 : 324 طبقات ابن سعد ص 618 ، شمارهء مسلسل 630 از چاپ مصر ، مسند احمد 1 : 284 ، 185 ، 353 ، 358 خصائص نسائى ص 4 - 8 سيرة ابن هشام 3 : 386 مستدرك حاكم 3 : 109 حلية الاولياء 2 : 62 ، اسد الغابه 4 : 21 ، الامتاع از مقريزى ص 314 ، تاريخ ابن كثير 4 : 185 - 187 تيسبر الوصول 3 : 227 ، الرياض النضرة 2 : 184 - 188 مدارك بسيارى هم هست كه انشاء اللَّه در جاى خود بيايد .\r\n","page_name":" 58 ","page_number":65},
  {"content":"\r\nاز ذو الثديه كه بىهيچ سلاحى سرش به نماز بود و رسول خدا ( ص ) بوبكر را بفرمود تا وى را بكشد و او مخالفت امر پيامبر را از كشتن آن مرد آسانتر شمرد و به نزد وى ( ص ) برگشته عذرهائى آورد كه انشاء اللَّه مفصلا خواهى ديد .\r\nآرى ابن حزم در كتاب « المفاضلة بين الصحابة » و نيز همفكرانش او را از همهء صحابه دليرتر شمرده و در اين باره حديثى هم بر امير المؤمنين بسته‌اند كه گفت مرا آگاه كنيد دليرترين مردم كيست ؟ گفتند تو گفت من با هيچكس رو برو نشدم مگر بر او پيروز شدم ولى مرا بگوئيد دليرترين مردم كيست ؟ گفتند نمىدانيم ، كيست ؟ گفت : ابوبكر زيرا ما در روز بدر براى رسول خدا ( ص ) هودجى نهاديم و گفتيم كيست كه با رسول خدا ( ص ) بماند تا كسى از مشركان آهنگ او نكند ؟\r\nبه خدا هيچكس براى اين كار پيش نيامد مگر بوبكر كه با شمشير كشيده بر سر رسول خدا ايستاد و هيچكس آهنگ حضرت نكرد مگر او آهنگ وى كرد پس او دليرترين مردم است . الحديث ( 1 ) .\r\nكاش اينان سند اين روايت ساختگى را نيانداخته و آن را با اسنادش روايت مىكردند تا سازندهء آن را به جامعهء دانشمندان بشناسانيم و همين بس كه حافظ هيثمى بدون سند آن را در مجمع الزوائد - 9 : 461 - آورده و ضعيف شمرده و گفته در سند آن يك ناشناس هست .\r\nو تازه روايت صحيحى از ابن اسحاق نيز آن را تكذيب مىكند چه وى آورده كه رسول خدا ( ص ) روز بدر در هودج بود و سعد بن معاذ شمشير به دست در آستانهء هودجى كه رسول خدا ( ص ) در آن بود با گروهى از انصار ايستاده بودند به پاسدارى از رسول خدا ( ص ) از بيم آنكه دشمن بر وى بتازد ( 2 ) .\r\nوانگهى نگهبانى از پيامبر ( ص ) نه ويژهء بوبكر بوده و نه تنها در روز بدر بلكه در هر يك از گيرودارهاى حضرت ( ص ) يكى از يارانش نگهبانى از او را\r\n\r\n","description":"","footnote":"\r\n( 1 ) الرياض النضرة 1 : 92 تاريخ الخلفاء از سيوطى ص 25 .\r\n( 2 ) عيون الاثر از ابن سيد الناس 1 / 258 .\r\n","page_name":" 59 ","page_number":66},
  {"content":"\r\n- به گردن مىگرفت چنان كه در شب بدر اين كار با سعد بن معاذ بود و در روز آن به گفتهء حلبى در سيرة ج 3 ص 353 - با ابوبكر و در روز احد با محمد بن مسلمه و در روز خندق با زبير بن عوام و در روز حديبيه با مغيرة بن شعبه و در شبى كه حضرت در يكى از راه‌هاى خيبر با صفيه پيمان زناشوئى بست با ابو ايوب انصارى و در وادى القرى با بلال و سعد بن ابى وقاص و ذكوان بن عبد قيس و در شب حادثه حنين با ابن ابى مرثد غنوى ( 1 ) .\r\nو اين شيوه در پاسدارى از وى همچنان بر جاى بود تا در حجة الوداع كه اين آيه نازل شد * ( وَالله يَعْصِمُكَ مِنَ النَّاسِ ) * ( و خداوند تو را از گزند مردم نگاه مىدارد ) اين شد كه نگهبان گرفتن متروك شد ( 2 ) پس اگر هم آنچه را دربارهء پاس دادن بوبكر آمده بپذيريم تازه او هم مانند يكى از اين پاسداران خواهد بود .\r\nاگر آن سخن كه به على بسته‌اند درست باشد و كار بوبكر در روز بدر آنچنان اهميت بزرگى داشته پس در آن روز او برتر و شايسته تر بود كه آيهء قرآن درباره اش فرود آيد تا على و حمزه و عبيده كه دربارهء ايشان اين آيه آمد : * ( هذانِ خَصْمانِ اخْتَصَمُوا فِي رَبِّهِمْ ) * ( اين دو گروه - يكى از مؤمنان و ديگرى از كافران - كه در دين خدا با هم به نبرد برخاستند مخالف و دشمن يكديگرند . سورهء حج آيهء 19 ) ( 3 )\r\nو نيز اگر آن پندار درست بود آيهء زير به ستايش على و حمزه و عبيده اختصاص نمىيافت : * ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه ) * تا پايان آيه ( برخى از مؤمنان مردانىاند كه آنچه را با خداوند پيمان بستند به راستى\r\n\r\n","description":"","footnote":"\r\n( 1 ) عيون الاثر 2 / 316 المواهب اللدنية 1 / 283 السيرة الحلبية 3 / 354 شرح المواهب از زرقانى 3 / 204 .\r\n( 2 ) مستدرك حاكم 2 / 313 تفسير قرطبى 6 / 244 تفسير ابن جزى كلبى 1 / 173 تفسير ابن كثير 2 / 78 ، الخصايص الكبرى 1 / 126 از ترمذى و حاكم و بيهقى و ابو نعيم\r\n( 3 ) صحيح بخارى 6 / 98 كتاب تفسير ، صحيح مسلم 2 / 550 طبقات ابن سعد ص 518 مستدرك حاكم 2 / 386 كه او و ذهبى حكم به صحت آن نيز داده‌اند ، تفسير قرطبى ج 12 ص 25 ، 26 ، تفسير ابن كثير 3 / 212 تفسير ابن جزى 3 / 38 تفسير خازن 3 / 298 .\r\n","page_name":" 60 ","page_number":67},
  {"content":"\r\nوفا كردند . احزاب آيهء 23 ) ( 1 )\r\nو نيز اين آيه دربارهء امير المؤمنين على نازل نمىشد : * ( هُوَ الَّذِي أَيَّدَكَ بِنَصْرِه وَبِالْمُؤْمِنِينَ ) * ( او خداوندى است كه با يارى خود و با دست مؤمنان تو را تأييد كرد . سورهء انفال : 62 ) و نيز آنچه در جلد دوم ص 46 تا 51 آورديم از زبان بزرگترين پيامبران دربارهء او وارد نمىشد .\r\nو هم مولانا على به ستايشهاى موجود در اين آيه مخصوص نمىشد كه :\r\n* ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * ( كسى از مردم هست كه براى خشنودى خدا جان خويش را مىفروشد . سورهء بقره 207 ) كه بنابر آنچه قرطبى در تفسير خود ج 3 ص 21 آورده و ما نيز در جلد دوم ص 47 تا 49 از چاپ دوم مفصلا دربارهء آن سخن رانديم - اين آيه در ستايش از على فرود آمده است .\r\nو نيز منادى خداوند - رضوان - كه در روز بدر مىگفت :\r\n\r\n« شمشيرى جز ذوالفقار نيست\r\nو جوانمردى جز على نه »\r\n\r\nحق آن بود كه آوازه به نام بوبكر و شمشير او كه بر سر رسول خدا ( ص ) نگاهداشته بود بر دارد وانگهى آيا نبردهاى پيامبر بزرگ و جنگهاى خونين او منحصر به بدر بود ؟ و آيا هودج فقط در بدر بود و نه در ديگر جنگها ؟ و آيا خداوند هودج - پيامبر بزرگ - هميشه در هودج خود بود و هيچگاه به ميدان در نمىآمد ؟ يا خود پاى به ميدان مىنهاد و « دوستش » را به « جانشينى خود » در هودج مىگذاشت ؟ ( 2 )\r\nچرا پيامبر بزرگ در روز خيبر نيازمند جنگجوئى تازان و ناگريز پا گرديد كه به پشت بر نگردد ؟ مگر آن خليفه كه دلاورترين مردمان بود حضور نداشت ؟ ! يا مگر گريز پا و نتازنده بود ؟ چه معنى دارد كه مورخان مىنويسند پيامبر ( ص ) پرچم خود را به مردى از مهاجران سپرد و او كارى نساخت و برگشت ( 3 ) آيا اين\r\n\r\n","description":"","footnote":"\r\n( 1 ) برگرديد به آنچه در ج 2 ص 51 ط 2 گذشت .\r\n( 2 ) برگرديد به آنچه در ج 2 ص 59 تا 61 ط دوم گذشت .\r\n( 3 ) « الامتاع » از مقريزى ص 313 السيرة الحلبية 3 ص 39 .\r\n","page_name":" 61 ","page_number":68},
  {"content":"\r\nمرد و دوستش ناشناس بوده‌اند ؟ نه به خدا .\r\nاين دليرترين مردم كجا بود ؟ در آن روز كه يكانهاى سپاه يهود با جلودارى يا سر بيرون شده و انصار را در هم شكستند تا به جايگاه رسول خدا ( ص ) رسيدند و اين چندان بر رسول خدا ( ص ) گران آمد كه اندوهگين گرديد ؟ ( 1 )\r\nو با آنكه اين دليرترين مردم با آنحضرت بود چرا آن روز سلمة بن اكوع را به سراغ على فرستاد كه براى چشم دردش در مدينه مانده و جلوى پايش را نمىديد و سلمه به نزد او شده دست وى را گرفت و آورد ( 2 ) تا پيامبر ( ص ) گوشها را با اين سخن پر كرد : علم را به مردى تا زنده و ناگريزنده خواهم داد .\r\nآيا دليرترين مردم در روز خيبر هم در هودج بود ؟ همان گاه كه پيامبر خود پاى به نبردگاه نهاد و هر چه سختتر بجنگيد در حالى كه دو زره پوشيده بود و كلاه خود و زره زيرين آن را هم بر سر داشت و بر اسبى سوار بود به نام ظرب ( 3 ) و در دست او نيزه و سپرى بود ( چنان كه در سيرهء حلبى 3 / 93 آمده )\r\nآيا دليرترين مردم در روز احد هم در هودج بود ؟ همان روز بلا و امتحان كه دشمن توانست خود را به رسول خدا برساند و به سويش سنگ پرتاب كند تا به دندانش بخورد و در رويش بشكند و لب او را خسته گرداند و خون بر رويش روان شود و او دست بر خون كشد و بگويد چگونه رستگار مىشوند گروهى كه چهرهء پيامبرشان را از خون رنگين كردند با آنكه او ايشان را بسوى پروردگارشان\r\n\r\n","description":"","footnote":"\r\n( 1 ) « الامتاع » از مقريزى ص 313 السيرة الحلبية 3 / ص 39 .\r\n( 2 ) صحيح مسلم 2 / 102 سنن بيهقى 9 / 131 ، الرياض النضرة 2 / 186 ، سيرهء حلبى 3 / 41 ، شرح مواهب زرقانى 2 / 223 .\r\n( 3 ) از مشهورترين و معروفترين اسبهاى حضرت ( ص ) بوده و اين نام را از آن روى بر آن نهادند كه بزرگ يا فربه يا نيرومند و با صلابت بود و با اين اسم او را به كوه همانند كردند گفته‌اند كه آن را فروة بن عمرو جذامى به حضرت ( ص ) هديه كرد يا ربيعة بن ابى البراء يا جنادة بن معلى .\r\n","page_name":" 62 ","page_number":69},
  {"content":"\r\nمىخواند ( 1 ) .\r\nآيا دليرترين مردم در هودج بود همان روزى كه به گفتهء على چون مردم در روز احد رسول خدا ( ص ) را تنها گذاشتند من در كشتگان نگريستم رسول خدا ( ص ) را نديدم و گفتم به خدا او نمىگريزد و ميان كشتگان هم كه او را نمىبينم پس خدا براى آنچه كرديم بر ما خشم گرفته و پيامبرش را به آسمان برده و اكنون براى من بهتر از اين كارى نيست كه چندان نبرد كنم تا كشته شوم پس دستهء شمشيرم را شكسته و به دشمن حمله بردم تا براى من راه باز كردند و ناگهان رسول خدا را ميان ايشان ديدم . در همان روز بود كه على 16 زخم خورد كه هر زخمى چندان سخت بود كه او را به زمين افكند و هيچكس جز جبرائيل او را برنداشت .\r\n« اسد الغابة 4 / 20 »\r\nآيا دليرترين مردم در هودج بود همان روز كه رسول خدا در يكى از گودالهائى افتاد كه ابو عامر كنده بود تا مسلمانان نادانسته در آن افتند . پس على بن ابيطالب دست او ( ص ) را گرفت و طلحه او را بلند كرد و بر گرفت تا بر پاى ايستاد ( 2 ) .\r\nآيا دليرترين مردم در هودج بود همان روزى كه رسول خدا را در نبردگاه ديدند دو زره پوشيده يكى به نام ذات الفضول و ديگرى فضه ، و نيز در روز حنين كه دو زره پوشيده بود يكى ذات الفضول و ديگرى سعديه .\r\nشرح مواهب از زرقانى 2 / 24\r\nآيا دليرترين مردم در هودج بود در آن روزى كه هفتاد زخم شمشير به چهرهء پيامبر خورد كه خداوند گزند همه را از او دور داشت ؟\r\nمواهب اللدنية 1 / 124\r\n\r\n","description":"","footnote":"\r\n( 1 ) سيرهء ابن هشام 3 / 27 طبقات ابن سعد شمارهء مسلسل 549 تاريخ ابن كثير 4 / 23 ، 29 امتاع مقريزى ص 135 شرح مواهب از زرقانى 2 / 37\r\n( 2 ) سيرهء ابن هشام 3 / 27 امتاع از مقريزى ص 135 تاريخ ابن كثير 4 / 24 ، عيون الاثر 2 / 12\r\n","page_name":" 63 ","page_number":70},
  {"content":"\r\nآيا دليرترين مردم در هودج بود همان روز كه هشت نفر براى مرگ و جانبازى با پيامبر بيعت كردند : على ، زبير ، طلحه ، ابو دجانه ، حارث بن صمة ، حباب بن منذر ، عاصم بن ثابت ، سهل بن حنيف و رسول خدا به دنبال ديگران ( كه مىگريختند ) ايشان را ( به يارى ) مىخواند .\r\nامتاع از مقريزى ص 132\r\nآيا دليرترين مردم در هودج بود همان روز كه على از يك سوى از رسول خدا پاسدارى مىكرد و ابودجانه مالك بن خرشه از يك سوى و سعد بن ابى وقاص در برابر گروهى دفاع مىكرد و حباب بن منذر چنان مشركان را جمع مىكرد و مىراند كه گوئى گوسفندان را مىراند .\r\nامتاع از مقريزى ص 143\r\nآيا دليرترين مردم در هودج بود آن روز كه آتش جنگ افروخته شد و رسول خدا ( ص ) زير علم انصار نشست و به دنبال على فرستاد كه بيا و على مىآمد و مىگفت منم مرد دشمن شكن و خرد كننده ( 1 ) .\r\nآيا دليرترين مردم در هودج بود روزى كه رسول خدا به خانواده اش رسيد و شمشيرش را به دخترش فاطمه داد و گفت دختركم خون را از روى اين بشوى كه به خدا سوگند امروز اين شمشير با من از روى راستى رفتار كرد ( كند نشد ) همان روز كه على سپر خود را از آبى كه در گودال بود پر كرد و براى رسول خدا ( ص ) آورد تا بنوشد ، پس خون را از چهره اش بشست و آب را بر سرش ريخت و فاطمه ( ع ) پاره اى از بوريا بر گرفت و بسوزاند و بر آن نهاد تا خون ايستاد\r\nآيا دليرترين مردم در هودج بود همان گاه كه آواز جبرئيل فضا را پر كرد .\r\n\r\n« شمشيرى جز ذوالفقار نيست\r\nو جوانمردى جز على نه »\r\n\r\n\r\n","description":"","footnote":"\r\n( 1 ) طبقات ابن سعد 3 / 90 شمارهء مسلسل 252 ، سيرهء ابن هشام 3 / 34 ، 51 امتاع ص 138 تاريخ ابن كثير 4 / 35 عيون الاثر 2 / 15 المواهب اللدنية 1 / 125 شرح زرقانى 2 / 56\r\n","page_name":" 64 ","page_number":71},
  {"content":"\r\nآيا دليرترين مردم در هودج بود روزى كه حسان بن ثابت چنين سرود :\r\n« جبرئيل آشكارا آواز داد - در حالى كه گرد و غبار بر نشده بود و مسلمانان پيرامون پيامبر مرسل را گرفته بودند - :\r\n\r\nشمشيرى جز ذوالفقار نيست\r\nو جوانمردى جز على نه ( 1 ) »\r\n\r\nآيا دليرترين مردم در روز حمراء الاسد هم در هودج بود ؟ كه حضرت ( ص ) با چهرهء زخمى و پيشانى شكسته و دندان شكافته بيرون شد و در حالى كه لب زيرين او از درون خسته و شانهء راستش از ضربهء ابن قميئه در هم كوبيده و پوست دو زانويش كنده شده بود ( طبقات ابن سعد شمارهء مسلسل 553 ) .\r\nآيا دليرترين مردم در روز حنين در هودج بود همان گاه كه آتش جنگ افروخته شد و همهء مردم از گرد پيامبر ( ص ) گريختند و كسى با او نماند مگر 4 تن سه نفر از هاشميان و يكى از ديگران : على بن ابيطالب و عباس كه اين دو در پيش روى او بودند و ابو سفيان بن حارث مهار مركب او را گرفته و ابن مسعود هم سمت چپ او بود و هيچكس از مشركان آهنگ او ( ص ) نكرد مگر كشته شد ( سيرهء حلبى 3 / 123 )\r\nآيا دليرترين مردم در روز احزاب هم در هودج بود ؟ كه رسول خدا ( ص ) با ياران خود خاك خندق را حمل مىكرد و گرد و خاك ؛ سفيدى شكمش را پوشانده بود و مىگفت :\r\nبار خدايا ! اگر تو ما را راه ننمودى ما راه راست را نمىيافتيم .\r\nنه صدقه مىداديم و نه نماز مىگزارديم .\r\nآرامشى بر ما فرو فرست و چون به دشمن برخورديم گام ما را استوار دار\r\nبه راستى اينان رفتارى زشت با ما در پيش گرفتند و چون آهنگ آشوب\r\nكردند ما نپذيرفتيم .\r\n( طبقات ابن سعد شمارهء مسلسل 575 ، تاريخ ابن كثير 4 / 96 )\r\n\r\n","description":"","footnote":"\r\n( 1 ) برگرديد به آنچهء در ج 3 ص 100 از ترجمهء غدير گذشت .\r\n","page_name":" 65 ","page_number":72},
  {"content":"\r\nآيا دليرترين مردم در هودج بود روزى كه حضرت ( ص ) گفت : ضربهء على بهتر است از عبادت جن و انس و در عبارتى : كار على در كشتن عمرو برتر است از عبادت جن و انس و در عبارتى : روبرو شدن على با عمرو بن ود برتر بود از كارهاى امت من تا روز رستاخيز ( 1 )\r\nآرى آن مرد - بوبكر - نمايشى در روز احد داد ، همان گاه كه عبد الرحمن ابن ابى بكر به ميدان آمد ( از جانب مشركانى كه در ميانشان بود ) و گفت كيست با من بجنگد و آنگاه به رجز خوانى پرداخت و گفت :\r\n« هيچ نمانده است به جز جنگ افزار و اسب رهوار و تيز تك\r\nو شمشيرى كه پيرامون گمراه را نابود سازد . »\r\nپس بوبكر ( رض ) برخاست و گفت منم آن پير سپس به رجز خوانى پرداخت و گفت :\r\nهيچ نمانده است مگر كيش و گوهر من\r\nو شمشيرى كه با يارى آن سوگندم را انجام دهم .\r\nعبد الرحمن به او گفت اگر تو پدرم نبودى بر نمىگشتم . امتاع ص 144\r\n\r\nاستدلال به هودج\r\nمحاملى گفت : من نزد ابو الحسن بن عبدون بودم و او نويسندهء بدر بود و گروهى نيز نزد او بودند كه ابوبكر داودى و احمد بن خالد مادرائى نيز ميان ايشان بود - پس داستان گفتگويش با داودى را در برترى على و بوبكر ياد كرده تا آنجا كه نوشته - پس داودى گفت به خدا ما نمىتوانيم مقامات على را با اين عامه ياد كنيم گفتم من به خدا جايگاه او را هم در بدر مىشناسم و هم در احد و خندق و هم در روز حنين و هم در روز خيبر . گفت اگر مىشناسى اين سود را براى من\r\n\r\n","description":"","footnote":"\r\n( 1 ) مستدرك حاكم 3 / 32 مواقف از قاضى ايجى 3 / 276 كنز العمال 6 / 158 سيرهء حلبى 2 / 349 - و آنجا سخنى مىبينى در رد ابن تيميه كه اين حديث را رد كرده - هداية المرتاب فى فضايل الاصحاب ص 148 .\r\n","page_name":" 66 ","page_number":73},
  {"content":"\r\nدارد كه او را بر بوبكر و عمر پيشوا بدارى گفتم مىشناسم و با توجه به همانها است كه بوبكر و عمر را بر او پيشوا مىدارم گفت چگونه گفتم از آنجا كه بوبكر در روز بدر با پيامبر ( ص ) در هودج بود و آنجا جاى مهتر و رئيس شمرده مىشد و اگر مهتر و رئيس از ميان برود لشگر شكست مىخورد و على مقام يك جنگجو را داشت كه با از ميان رفتن او لشگر از ميان نمىرود .\r\nاين گزارش را خطيب در تاريخ خود - ج 8 ص 21 - و نيز ابن جوزى در المنتظم 6 / 327 آورده‌اند و بگمانم كسى كه نخستين بار نوبر اين سخن را آورده و با پيش كشيدن فرضيهء هودج و دست آويز گرفتن آن ، بوبكر را برتر شمرده جاحظ باشد كه در فشردهء كتاب عثمانيه مىنويسد - ص 10 - بزرگتر دليل كسانى كه على را برتر شمرده‌اند فرو رفتن او است در كام جنگها و از ميان بردن همگنان و دليران ، كه در اين كار نيز برترى چندانى نيست زيرا با شمشير بر سر دليران دويدن و نابود كردن آنان اگر از سختترين محنتها و بزرگترين برترىها باشد و نشانه اى بر رياست و پيشوائى به شمار آيد لازم مىآيد كه زبير و ابودجانه و محمد بن مسلمه و ابن عفراء و براء بن مالك چنان فضيلتى داشته باشند كه رسول خدا ( ص ) نداشته زيرا او خود بجز يك مرد را نكشت و در روز بدر خود پاى به ميدان ننهاد و با صفوف تازندگان نياميخت بلكه بر كنار از ايشان در هودج به سر مىبرد و ابوبكر هم با او بود و تو مىدانى كه مرد دلير ، همگنان را مىكشد و پهلوانان را به خاك مىافكند ولى برتر از او در سپاه كسى هم هست كه نمىكشد و نمىجنگد چرا كه رئيس يا همان كسى است كه در كار جنگ بايد از انديشه و نظر او بهره گرفت زيرا رؤسا را وظايفى هست كه سايرين ندارند ( رسيدگى به كارها ، حل مشكلات ، گرفتارىهاى بزرگانه ، ادارهء امور ، نظارت بر تشكيلات و پرداختن به ديگر وظايف خطير ) و نيز رئيس كسى است كه چشم همه در پى او و گردش كار به دست او است جنگجويان با نگريستن به او يارى و بينائى مىيابند و دشمن با نام او شكست مىخورد و اگر هيچ كارى هم نكند براى او\r\n","description":"","footnote":"","page_name":" 67 ","page_number":74},
  {"content":"\r\nهمين بس كه اگر او بگريزد همهء سپاه هم پايدارى كنند پايدارى ايشان هيچ سودى ندارد و گناه عقب نشينى با او است و اگر همهء سپاه كار را به تباهى كشانند و او موقعيت را نگاهدارد پيروز مىشود و دولت از آن او است اين است كه پيروزى و شكست را جز به او اسناد نمىدهند پس روشن شد كه روز بدر برترى بوبكر با ايستادن كنار رسول خدا در هودج بيشتر بوده است از تلاش و نبرد على در آن روز كه پهلوانان قريش را به خاك افكند . پايان .\r\n\r\nسخن اسكافى در پاسخ جاحظ\r\nامينى گويد : در پاسخ اين افسانه‌هاى درهم بافته ما نيازى به لبتر كردن هم نمىبينيم و اكتفا مىكنيم به پاسخى كه ابو جعفر اسكافى معتزلى بغدادى متوفى 240 به وى داده و در رد او مىنويسد ( 1 ) :\r\nبه راستى كه ابو عثمان جاحظ از زبان آورى بهره اى يافته هر چند كه از خرد بىبهره مىنمايد ، البته اگر اين سخنان را از روى اعتقاد و به جد گفته و تنها به آهنگ بازيگرى و بيهوده پرانى نبوده و نخواسته باشد كه با زور ، سخنان شيوا و رسا بر زبان آورده و نيرومندى و زبان درازى و شيوا گوئى و تيزهوشى و توانائى خود در بگو مگو كردن را نمايش دهد ! آيا ابو عثمان نمىداند كه رسول خدا ( ص ) دليرترين مردم بود و خود در كام جنگها فرو رفت و در مواقعى پايدارى نمود كه خرد از كله‌ها پريد و دلها سخت به تكان آمد ؟ چنان كه در روز احد بايستاد و پس از آنكه همهء مسلمانان گريختند و جز چهار تن - على ، زبير ، طلحه ، ابو دجانه - كسى با وى نماند او به جنگ پرداخت و چندان تير اندازى كرد تا تير دانش تهى شد و سرهاى برگشتهء كمانش بشكست و زه آن گسيخت پس عكاشة بن محصن را بفرمود زه آن را درست كند و او گفت اى رسول خدا زه نمىرسد گفت هرطور مىشود برسان عكاشه گفت : بخدائى كه او را به حق بر انگيخت چندان كشيدم تا برسيد و يك وجب از آن را دور سرهاى برگشتهء كمان پيچيدم و سپس آن را\r\n\r\n","description":"","footnote":"\r\n( 1 ) رسائل جاحظ ص 54 ، شرح ابن ابى الحديد 3 ص 275 .\r\n","page_name":" 68 ","page_number":75},
  {"content":"\r\nبگرفت و همچنان تير مىانداخت تا ديدم كمانش در هم شكست ، با ابى بن خلف كه روبرو شد اصحاب گفتند اگر خواهى يكى از ما آهنگ او كند ولى نپذيرفت و حربه را از حارث بن سمت گرفت و سپس اصحاب را چنان تكان سختى داد كه گوئى شتر را به تكان آورند . گفتند : پس ما از گرد او مانند مور و مگس پراكنده شديم ( 1 ) و پر كشيديم ، و حضرت او را با حربه چنان زد كه مثل گاو به فرياد افتاد و اگر هيچ نشانه اى بر پايدارى او در هنگام گريز يارانش و رها كردن ايشان او را نبود مگر اين آيه : آندم كه دور مىشديد و به كسى توجه نداشتيد و پيامبر از دنبالتان شما را مىخواند ( 2 ) همين بس بود كه برساند او پايدار مانده و نگريخته زيرا وى ( ص ) در پى آنان بوده و ايشان بىتوجه دور مىشدند و مىگريختند و هم در روز حنين با نه كس از بستگان و وابستگان نزديكش پايدار ماند با آنكه همهء مسلمين گريختند و آن نه تن گرد او را گرفته بودند عباس دهانهء استرش را گرفته بود و على پيشاپيش او با شمشير كشيده گام بر مىداشت و ديگران هم پيرامون استر وى در چپ و راست راه مىسپردند با آنكه همهء مهاجر و انصار روى به هزيمت داشتند هر گاه آنان مىگريختند او خود ( ص ) پيش در مىآمد و با سينه و گردن خود مصمم به پيشباز شمشيرها و تيرها مىشتافت سپس يك مشت خاك از آبرفت شنى بر گرفت و به روى مشركان پاشيد و گفت :\r\n« روىهاتان زشت باد ! » خبرى كه از على - دليرترين مردمان - رسيده مشهور است كه : هر گاه كار سخت مىشد و آتش جنگ تند مىگرديد ما به پناه رسول خدا ( ص ) مىشتافتيم و در كنار او سنگر مىگرفتيم چگونه جاحظ مىگويد :\r\nاو ( ص ) هيچگاه در كام جنگها فرو نرفت و در صف تازندگان در نيامد چه تهمتى بزرگتر از اين كه كسى بگويد رسول خدا ( ص ) خود از جنگ كناره ميگرفته\r\n\r\n","description":"","footnote":"\r\n( 1 ) مور و مگس را در برابر كلمهء شعار بر نهاديم كه به عقيدهء آقاى غفارى اين كلمه ، صورت صحيح كلمه اى است كه در خود الغدير و در مأخذ آن - شرح ابن ابى الحديد - به غلط ، شعارين ضبط شده .\r\n( 2 ) سورهء 2 آيهء 153 .\r\n","page_name":" 69 ","page_number":76},
  {"content":"\r\nو با ترس و لرز از پيكار باز مىايستاده ؟ و آنگاه چه مناسبت است ميان بوبكر و رسول خدا از اين جهت تا كسى او را با وى بسنجد و كار او را در رديف كار رسول خدا بشمارد كه خود صاحب سپاه و مكتب بود و سرپرست مسلمانان و دين ؛ و همهء ياران و دشمنانش او را به سرورى مىشناختند ، چشمها و انگشتها براى اشاره به سوى او بر مىگشت و او بود كه كينه‌هاى تازيان و قريش را بر انگيخت و با بيزارى جستن از خدايانشان و نكوهش كيش آنان و گمراه شمردن گذشتگانشان جگرهاشان را سوزاند و آنگاه با نابود ساختن بزرگان و سرانشان آنان را بيازرد ؛ براى كسى كه جاى او باشد البته اگر هم خود از جنگ كنار بايستد و گوشه اى بگيرد سزاوار است و روش زمامداران و سران چنين بوده ؛ چون هستى سپاه بسته به آنان و بر جاى ماندن آنان است و هر گاه زمامدار از ميان برود سپاه نابود خواهد شد و اگر زمامدار تندرست بماند ممكن است كه كشورش بر او باقى بماند و هر گاه سپاهش هم هلاك شده سپاهى ديگر بيارايد و اين است كه حكما ؛ زمامدار را نهى كرده‌اند از اين كه خود پاى به ميدان نهد و مىگويند اسكندر كه خود بافور پادشاه هند روبرو شد و دست و پنجه نرم كرد خطا كرده و از روش حكيمانه و دور انديشانه و درست كناره گزيده است ولى جاحظ بما بگويد اين جريان را با ابوبكر چه ارتباط ؟ كدام كس از دشمنان اسلام او را مىشناخته تا براى كشتن وى خط و نشان بكشد و مگر او بيش از يك تن از ديگر مهاجران همچون عبد الرحمن ابن عوف و عثمان بن عفان و ديگران اهميتى داشت ؟ بلكه عثمان هم از او معروفتر بود و هم پايگاهى برتر داشت ، چشمها او را بيشتر مىديدند و دشمن بيشتر در پى كين توزى با وى و گزيدن او بود و اگر بوبكر در يكى از آن گير و دارها كشته مىشد آيا قتل وى اسلام را ناتوان مىساخت يا فتورى پديد مىآورد يا بيم آن بود كه اگر بوبكر در يكى از جنگها كشته شود آثار دين كهنه شود و چراغ آن خاموش گردد ؟ جاحظ بگويد : ابوبكر در كنار كشيدن خود از ميدان همان نقشى را دارد كه پيامبر خدا ( ص ) داشته ! - پناه به خدا از اين كه ما را فرو گذارد ! - همهء\r\n","description":"","footnote":"","page_name":" 70 ","page_number":77},
  {"content":"\r\nعقلا كه با تاريخ آشنايند و در آثار و اخبار و رزيدگى يافته‌اند مىدانند كه جنگهاى رسول خدا ( ص ) چگونه بوده و حال خود او ( ص ) در آنها چگونه بوده و آنجا كه ايستاده و آنجا كه جنگيده و روزى كه در هودج نشسته معلوم است زيرا ايستادن او ( ص ) براى سردارى و چاره جوئى بوده و براى اين كه پشتوانه و پشتيبان يارانش باشد ، امور آنان را بشناسد و خرد و بزرگشان را با ايستادن در پشت سر ايشان و با خوددارى از پيش افتادن بر جلو داران پاسدارى كند زيرا آنان هنگامى كه مىدانستند او پشت سرشان است دلهاشان محكم مىشد و دلواپس او نبودند اين بود همهء حواس خود را به كوبيدن دشمن مشغول مىداشتند و ديگر پشتگرمىشان به گروهى سازمان يافته بود كه ( هنگام گريز ) به آن پناه برند و به سوى آن باز گردند و مىدانستند تا وقتى كه او پشت سرشان است به كارشان رسيدگى مىكند و موقعيتشان را مىداند و آن گاه هر كسى نيز جاى خود را در پشتيبانى و گزند رسانى و هنگام گرفتار بودن به حمله و هجوم پناه مىدهد . پس آن گاه كه او خود مىايستد بيشتر به صلاح آنان است - و براى نگهدارى و پشتيبانى از پايگاه ايشان - زيرا از ميان همه او را مىجويند چرا كه طراح كارهاشان و سرپرست گروهشان او است نمىبينى كه سمت پرچمدار سمتى سهمناك است و مصلحت جنگ در آن است كه او بايستد و در بيشتر مواقع برتر آن است كه پيش نيفتد ، پس سرپرست را حالاتى چند است يكى آنجا كه پشت همه و در آخر مىايستد تا پشتوانه و نيرو بخش و پشتيبان آنان باشد ، تدبير جنگ بيانديشد و جاى رخنهء دشمن را بشناسد يكى هم آنجا كه پيش مىافتد و در ميان صفها جا ميگيرد تا دل ضعيفان نيرو گيرد و سر افكندگان دلير گردند حالت سوم آنجا كه دو لشگر به هم مىريزند و شمشيرها به هم مىآويزند ، كه در آن هنگام بايد به همان چه مقتضاى وقت است عمل كند يعنى اگر صلاح مىداند باز هم خود كنار بايستد و گرنه خود پيش بيفتد و بجنگد زيرا آن هنگام آخرين مرحله است كه دليرى يگانه دليران و فرومايگى پهلوان پنبه‌هاى ترسو آشكار مىشود پس مقام بزرگترين سرپرستىها را كه رسول خدا ( ص ) داشته بنگر\r\n","description":"","footnote":"","page_name":" 71 ","page_number":78},
  {"content":"\r\nكجا است و سپس پايگاه ابوبكر را ببين كجا است تا بدانى آيا ميان پايگاه اين دو برابرى و ميان موقعيت آن دو هماهنگى وجود دارد ؟ اگر بوبكر در پيامبرى شريك رسول خدا بود و فضيلت نبوت را به او هم داده بودند و قريش و عرب همانگونه كه محمد ( ص ) را مىطلبيدند در طلب او بودند البته جاحظ مىتوانست چنان سخنى بگويد ولى وقتى مىبينيم او از همهء مسلمانان كم دلتر بوده و كمتر از همگان به عربها گزند رسانيده و هرگز نه تيرى انداخته و نه شمشيرى كشيده و نه خونى ريخته و خود يكى از دنباله روهاى نامعروف و غير مشهور است كه نه او در طلب كسى بر آمده و نه كسى در طلب او ، در اين حال چگونه مىتوان مقام و منزلت او را در كنار مقام و منزلت رسول خدا ( ص ) نهاد ؟ پسرش عبد الرحمن كه در روز احد با مشركان بيرون آمده بود چون ابوبكر وى را ديد خشمناك برخاست و باندازهء يك انگشت شمشير را كشيد و آهنگ روبرو شدن با او كرد و رسول خدا ( ص ) گفت اى ابوبكر ! شمشير را در نيام كن و ما را با وجود خويش بهره مند گردان ، اين كه به او گفت ما را با وجود خويش بهره مند گردان تنها براى اين بود كه مىدانست او مرد جنگ و زد و خورد با پهلوانان نيست و اگر پاى به ميدان نهد كشته مىشود .\r\nچگونه جاحظ مىگويد گام نهادن در جنگ و زد و خورد با همگنان و نابودى پهلوانان مشركان فضيلتى ندارد ؟ آيا اسلام جز با همين برنامه‌ها بنياد نهاده شد و آيا استقرار و پايدارى دين جز با اين كار بود . مگر او نشنيده است كه خداى تعالى گويد : خدا دوست مىدارد كسانى را كه در راه او در صف جهاد پيكار ميكنند و گوئى بنيادى استوارند ( 1 ) . دوستى خداى تعالى با آنان ؛ همان خواست وى است در ثواب رساندن به آنان پس هر كه در اين صف پايدارى بيشترى داشته و كارزار سختترى كرده خدا او را بيشتر دوست مىدارد ، معنى فضيلت هم ثواب بيشتر بردن است پس نزد خدا على ( ع ) از همهء مسلمانان دوستتر است زيرا او در صف استوار\r\n\r\n","description":"","footnote":"\r\n( 1 ) سورهء 61 آيهء 4 .\r\n","page_name":" 72 ","page_number":79},
  {"content":"\r\nاز همه ثابت قدمتر بوده و به اجماع امت هيچگاه نگريخته و هرگز با كسى روبرو نشده مگر او را كشته گمان مىكنى جاحظ اين آيه را نشنيده كه : خدا مجاهدان را بر كسانى كه نشسته‌اند با پاداشى بزرگ برترى بخشيده و هم اين آيه : « خدا خريد از مؤمنان ، جانها و دارائىهاشان را ( در برابر اين ) كه بهشت از آن آنان باشد ، در راه خدا پيكار مىكنند ، مىكشند و كشته مىشوند اين وعدهء او است كه در تورات و انجيل و قرآن به عهدهء او محقق است » سپس خداوند در تأكيد اين خريد و فروش گويد : كيست كه به پيمان خود بيشتر از خدا وفا كند پس مژده دهيد خود را در اين سوداگرى كه به راستى رستگارى بزرگى است « و خدا گفت » چنين است زيرا در راه خدا تشنگى و رنج و گرسنگى به آنان نمىرسد و در جائى كه كافران را بخشم آرد قدم نمىنهند و به دشمنى دستبردى نمىزنند مگر به عوض آن كارى شايسته برايشان نوشته مىشود « موقعيت مردم در جنگها متفاوت است و از اين لحاظ برخى بر ديگران برترى دارند پس آن كه به پيشواز شمشيرها و نيزه‌ها شتافت و در برابر دليران ايستاد بار سنگينترى بر دوش دشمنان نهاده چون - به نسبت كسى كه درگير و دار نبرد ايستاده و به كمك به ديگران اكتفا كرده و خود شمشير نزده اولى - گزند سختترى به دشمن رسانيده است و به - همين گونه كسى كه درگير و دار ايستاده و كمك رسانده و خود شمشير نزده ولى در تيررس دشمن ايستاده او رنج بيشترى برده و برتر از كسى است كه در جاى امنترى ايستاده و اگر ناتوانان و ترسوها با عقب كشيدن دست و جنگ نكردن شايستهء رياست بشوند و در اين كارشان همانند پيامبر ( ص ) رفتار كرده باشند پس حسان بن ثابت از همهء مردم براى رياست شايسته تر بوده زيرا از اين بابت بهرهء بيشترى دارد . و اگر فضيلت على در جهاد را به اين دست آويز نديده بگيريم كه پيامبر ( ص ) خود از همه كمتر شمشير زده - البته به پندار جاحظ - در آنصورت فضيلت بوبكر در انفاقهايش براى خدا نيز ناچيز مىنمايد چون رسول خدا ( ص ) از همه كم ثروتتر و ( در نتيجه از ديگران كم انفاقتر ) بوده تو اگر در كار عرب\r\n","description":"","footnote":"","page_name":" 73 ","page_number":80},
  {"content":"\r\nو قريش بيانديشى و اخبار را بخوانى و سرگذشت نامه‌ها را بنگرى مىدانى كه آنان محمد ( ص ) را مىجستند و در طلب او بودند و آهنگ كشتن او را داشتند و چون در اين كار در مىماندند و دستشان به او نمىرسيد ، در طلب على بر مىآمدند و به كشتن او كمر مىبستند زيرا هم موقعيت او از ديگران به رسول شبيه تر بود هم نزديكى بيشترى با او داشت و هم سختتر از ديگران از او دفاع مىكرد و آنان هر گاه على را جسته و مىكشتند كار محمد ( ص ) را به ناتوانى كشانده و شوكت او را در هم مىشكستند چون بالاترين كسى كه در گرفتارىها با نيرو و دليرى و دلاورى و همت خود او را يارى مىرساند على بود نمىبينى كه در روز بدر چون عتبة بن ربيعه با برادرش شيبه و پسرش وليد از سوى مشركان بيرون شدند رسول گروهى از انصار را به مقابلهء ايشان فرستاد و آنان چون در پاسخ پرسش مشركان نسب خود را باز گفتند شنيدند كه مىگويند بر گرديد سراغ قبيله تان آنگاه فرياد كشيدند محمد ! همگنان ما را كه از قبيلهء خود مانند به سراغ ما فرست پس پيامبر ( ص ) به خويشان نزديكش گفت : « هاشميان ! برخيزيد و حق خويش را كه خداوند به شما داده در برابر باطل اينان يارى كنيد ، على برخيز ! حمزه برخيز ! عبيده برخيز ! » و باز نمىبينى پاداشى را كه هند دختر عتبه در روز احد براى كسى نهاد كه على را بكشد ؟ زيرا وى و حمزه در روز بدر در كشتن پدرش شريك بودند نشنيدى كه هند در رثاء قوم خود گويد :\r\n« من از اندوه عتبه صبر ندارم\r\nپدرم ، عمويم و برادرم\r\nهمان برادر كه مانند نور خورشيد بود\r\nعلى ! تو با كشتن آنان پشتم را شكستى »\r\nو اين از آن روى بود كه على برادر وى وليد بن عتبه را كشت و در قتل پدرش عتبه نيز شريك بود ، اما عمويش شيبه را حمزه به تنهائى كشت و جبير بن مطعم به غلامش وحشى در روز احد گفت اگر محمد يا على يا حمزه را كشتى\r\n","description":"","footnote":"","page_name":" 74 ","page_number":81},
  {"content":"\r\nآزادى و او پاسخ داد محمد را كه يارانش مواظبند على هم در جنگها بسيار به دور و بر خود مىنگرد ولى من حمزه را مىكشم اين بود برايش كمين نشست و با حربه اى كه به سوى او افكند وى را كشت .\r\nآنچه از همسانى و هماهنگى حال على از اين جهت با حال رسول خدا ( ص ) گفتيم گواهش همانها است كه در خبرها و سرگذشت نامه‌ها يافته‌ايم كه رسول خدا ( ص ) بسيار بر على دل مىسوزاند و او را از مهالك پرهيز مىداد و براى حفظ و سلامتى او دعا مىكرد . در روز خندق كه على در برابر عمرو ايستاد رسول خدا ( ص ) دو دست به آسمان برداشت و در پيش روى يارانش گفت خدايا تو در روز احد حمزه را از من گرفتى و در روز بدر عبيده را ، امروز على را براى من نگاهدار خدايا مرا تنها مگذار كه تو بهتر از همهء بازماندگانى ( 1 ) . و از همين روى بود كه دريغش مىآمد او به مبارزهء عمرو برود و پس از آن كه عمرو بارها مردم را به مبارزهء خويش خواند و آنان عقب زده تنها على برخاست و دستورى خواست تا به ميدان شتابد پيامبر خدا ( ص ) گفت او عمرو است گفت من هم على هستم پس او را به خويش نزديك كرد و ببوسيد و عمامهء خويش بر سر وى نهاد و چند گام به دنبال او رفت كه گوئى وى را بدرود مىگويد و آنگاه با دلى پريشان چشم به راه نشست تا چه پيش آيد و همچنان نيز او ( ص ) دست به سوى آسمان و روى به سوى آن داشت و مسلمانان پيرامون وى چنان خاموش و بيحركت بودند كه گفتى مرغ بر سرشان نشسته ، تا گرد و خاك به هوا رفت و از لا به لاى آن بانگ « اللَّه اكبر » برخاست و اين هنگام دانستند كه على عمرو را كشته و رسول خدا ( ص ) نيز تكبير گفت و مسلمانان هم چنان تكبيرى گفتند كه سپاهيان مشركان از پشت خندق شنيدند و همين بود كه حذيفة بن يمان گفت اگر فضيلت على در كشتن عمرو در روز خندق را بر تمامى مسلمانان بخش كنند همهء آنان را بسنده است و ابن عباس دربارهء اين آيه « و خداوند مؤمنان را از پيكار بىنياز كرد » گفت اين بىنياز ساختن با دست\r\n\r\n","description":"","footnote":"\r\n( 1 ) سورهء 21 آيهء 89 .\r\n","page_name":" 75 ","page_number":82},
  {"content":"\r\nعلى پسر ابو طالب بود . پايان\r\n\r\nغريق به هر خرده چوبى چنگ مىاندازد\r\nدليرى خليفه ، پيروانش را به ستوه آورده و از راه‌ها گمراه ساخته و در پرتگاهى بزرگ قرار داده تا همچون كودكانى كه بر الاكلنگ سوار مىشوند گاهى به زير و گاهى به بالا مىبردشان و راهى روشن نيافته‌اند تا آنان را به آنچه مىخواستند ثابت كنند برسانند چون هر چه فراز و نشيبهاى تاريخ را جستجو كرده‌اند هيچ اثر و شالوده اى نيافته‌اند كه بتوانند در استدلال خود به آن تكيه كنند اين بوده كه به سفسطه پرداخته‌اند . يكى به فلسفهء هودج پناه برده و ديگرى تارهائى بسستى تار عنكبوت تنيده و قوت قلب او در مرگ رسول خدا ( ص ) و سست نشدن او را در آن پيش آمد سهمناك نشانه اى بر كمال دليرىاش گرفته است . قرطبى در تفسير خود - 4 : 222 تفسير سورهء آل عمران آيهء 144 مىنويسد اين كه خداوند تعالى گويد : محمد به جز پيامبرى نيست كه پيش از او بر انگيختگان در گذشته‌اند ، آيا اگر مرد يا كشته شد شما به پس روى مىپردازيد ؟ و هر كه به پس روى پردازد هيچ زيانى به خدا نمىرسد « اين آيه بالاترين نشانه است بر دليرى بوبكر و پردلى او زيرا دليرى و پر دلى عبارتست از نباختن خويش در هنگام رويدادن مصيبتها و هيچ مصيبتى بزرگتر از مرگ پيامبر ( ص ) نبود و در آن هنگام بود كه دليرى و دانش بوبكر آشكار شد زيرا مردم - از جمله عمر - گفتند كه رسول خدا ( ص ) نمرده ! عثمان نيز گنگ شد و على مخفى گرديد و كارها رو به تزلزل رفت تا صديق با همين آيه در هنگامى كه از مسكن خود در سنح ( 1 ) بيامد مشكل را حل كرد .\r\nاين استدلالى است كه حلبى نيز در سيرهء خود - ج 3 : 35 آورده و گفته :\r\nچون رسول خدا ( ص ) در گذشت خردها بپريد تا يكى از سختى اندوه به ديوانگى\r\n\r\n","description":"","footnote":"\r\n( 1 ) با ضم اول و سكون نون - گاهى هم نون ؛ مضموم خوانده شده - جائى است در بيرون مدينه و از منزل پيامبر تا آنجا يك ميل راه است .\r\n","page_name":" 76 ","page_number":83},
  {"content":"\r\nافتاد و يكى زمين گير شد و تكان خوردن نتوانست و يكى چنان گنگ شد كه سخن نتوانست گفت و يكى بسترى گرديد و از بيمارى مرد اما آنان كه از اندوه نزديك به ديوانگى رسيدند يكى شان عمر ( ض ) بود و آنان كه گنگ شدند يكىشان عثمان ( ض ) بود كه سخن گفتن نمىتوانست و آنان كه زمينگير شده و تكان نمىتوانستند خورد يكىشان على ( ض ) بود عبد اللَّه بن انيس نيز از دردمندى بسترى گرديد و از اندوه و بيمارى درگذشت و از همه شان پايدارتر ابوبكر صديق ( ض ) بود - تا آنجا كه مىنويسد : قرطبى گفته اين بالاتر دليل است بر كمال شجاعت صديق الخ .\r\nامينى گويد : قرطبى ما را به گمان مىاندازد كه در نامهء خداى عزيز نشانه اى بر شجاعت و دانش خليفه هست ولى از همهء آنچه آورده بيش از اين نمىتوان دريافت كه بوبكر در آن روز آيهء شريفه را دليل آورده است بر مرگ رسول خدا ( ص ) ولى آخر اين چه ربطى به شجاعت او دارد ؟ ! و با كدام يك از سه قسم دلالت ، اين آيه بر شجاعت او دلالت مىكند كه تازه بيائيم و آن را بهترين دليل قضيه بشماريم ؟\r\nاگر هم اندك دلالتى بر آن دعوى باشد - كه كى و كجا ؟ ! - تازه در خود آيه نيست بلكه در همان رويداد ياد شده است و در نلرزيدن دل او و تمسكش به آيهء كريمه .\r\nوانگهى چگونه اين نويسنده و پيروانش تفاوتى را كه ميان دو صفت - شجاعت و سختدلى - هست نديده‌اند ؟ اين تارى را كه از تنيده‌هاى عنكبوت هم سستتر است جز اين نمىتوان گفت كه دست سياست در هم بافته تا دشوارىهائى را كه در آنجا يافته حل كند ، اين بود عمر بن خطاب را از سر اندوه ديوانه نمودند - كه چنين چيزى بسيار از او دور است - ولى اين را براى آن به وى بستند كه مرگ رسول خدا ( ص ) را انكار كرد و آنان براى توجيه كار او جز اين راهى نديده‌اند كه اين كار او را از پريشانى وى بشمرند - كه در ص 184 از ج 7 گذشت - آنگاه على را هم زمينگير نمودند تا براى سرپيچى او از بيعت با بوبكر عذرى بتراشند و عثمان را گنگ نمودند زيرا در آن گير و دار سخنى بر زبان نياورد .\r\n","description":"","footnote":"","page_name":" 77 ","page_number":84},
  {"content":"\r\nو تازه ميزانى كه قرطبى براى شجاعت به دست داده لازمه اش آن است كه خليفه از رسول خدا ( ص ) نيز شجاعتر باشد چون در مصيبت پيامبر بزرگ ، بيش از اين دربارهء بوبكر ننوشته‌اند كه او چهرهء پيامبر را گشود و بوسيد و گريست و گفت در زندگى و مرگ پاكيزه بودى ( 1 ) با آنكه خود پيامبر ( ص ) در مرگ عثمان ابن مظعون بسى بيش از اينها اظهار تأثر كرد زيرا سه بار خود را به روى او افكند و گريان او را بوسيد در حالى كه ديدگانى اشكبار داشت و باران سرشك بر رخسارش روان بود و فرياد مىكشيد ( 2 ) . كه چه بسيار تفاوت است ميان عثمان بن مظعون و ميان سرور آدميان و جان آفريدگان و گل سرسبد جهانيان و چه بسيار تفاوت است ميان دو مصيبت .\r\nو نيز لازمهء اين ميزان آن است كه عمر بن خطاب را از پيامبر مقدس هم كه در مرگ زينب سخت غمگين شد و گريست شجاعتر بدانيم زيرا عمر در آن روز نه تنها دلش در آن مصيبت نسوخت بلكه زنانى را هم كه در ماتم وى گريه مىكردند با تازيانه مىزد كه در ج 6 ص 159 ط 2 گذشت .\r\nو نيز با اين ميزان ، عثمان بن عفان دليرتر از رسول خدا ( ص ) خواهد بود چرا كه او ( ص ) در مرگ يكى از دو دخترش - رقيه يا ام كلثوم كه يكى پس از ديگرى به همسرى عثمان در آمدند - اندوهگين بود و بر او مىگريست و عثمان را نه بر او دل مىسوخت و نه از اين كه پيوند دامادىاش با رسول خدا ( ص ) گسيخته .\r\nبه دليل آنكه بنابر خبر صحيح از انس ، در شب مرگش هم از آميزش با برخى ديگر از زنانش باز نايستاد ( 3 ) .\r\n\r\n","description":"","footnote":"\r\n( 1 ) صحيح بخارى 6 / 281 كتاب المغازى ، سيرهء ابن هشام 4 / 334 طبقات ابن سعد ط مصر شمارهء مسلسل 785 تاريخ طبرى 3 / 198 .\r\n( 2 ) سنن بيهقى 3 / 406 حلية الاولياء 1 / 105 استيعاب 2 / 495 اسد الغابة ، الغدير 3 / 387 ، الاصابة 2 / 464 .\r\n( 3 ) مستدرك حاكم 4 / 47 استيعاب 2 / 748 كه جداگانه نيز داورى خود را در صحيح بودن خبر نگاشته اصابه 4 / 304 ، 489 ، الغدير 3 / 24 .\r\n","page_name":" 78 ","page_number":85},
  {"content":"\r\nو پيش از همهء اينها چه بايد كرد با آنچه بزرگان خودشان در علت يا بى براى مرگ بوبكر از زبان پسر عمر آورده‌اند كه گفت : علت مرگ بوبكر ، مرگ رسول خدا ( ص ) بود و پس از وى همچنان بدنش نزار مىشد تا مرد و هم گفت :\r\nعلت مرگ او اندوه وى بود بر رسول خدا ( ص ) كه همچنان وى را مىگداخت تا بمرد و به گزارش قرمانى : همچنان جسمش مىكاهيد تا مرد .\r\nبنگريد به مستدرك حاكم 3 / 63 ، اسد الغابه 3 / 224 ، صفة الصفوة 1 / 100 الرياض النضرة 1 / 180 ، تاريخ الخميس ج 2 / 263 ، حيوة الحيوان از دميرى 1 / 49 الصواعق ص 53 ، تاريخ الخلفا از سيوطى ص 55 ، اخبار الدول از قرمانى كه در كنار الكامل چاپ شده 1 / 198 ، نزهة المجالس از صفورى 2 / 197 ، مصباح الظلام از جردانى 2 / 25 .\r\nگويا اين حديث به نظر قرطبى و حلبى نرسيده پس اگر اين را نيز در كنار سخن آن دو دربارهء دليرى بوبكر بنهيم او هم مثل عبد اللَّه بن انيس خواهد بود چرا كه هر دو از اندوه بر رسول خدا ( ص ) مردند با آنكه هيچكدام از آگاهان خبر نداده است كه كسى جز آن دو در اندوه مرگ رسول خدا ( ص ) مرده باشد و اين دليل بر ناتوان دلى آن دو است در روبرو شدن با مصيبتها و بر اين بنياد اگر آن دو را با ترازوى قرطبى بسنجيم آن دو بىچون و چرا ترسوترين اصحاب هستند - البته در صورتى كه اين ترازو چشمه اى داشته باشد ! -\r\nگذشته از اين گزافگوئىها در شجاعت خليفه و شجاعتر شمردن او از همهء اصحاب ، اين سخن هم هست كه به ابن مسعود بسته‌اند : اولين كسى كه با شمشير خود در مكه اسلام را آشكار كرد محمد ( ص ) بود و ابوبكر و زبير بن عوام ( ض ) ( 1 ) و هم اين سخن را كه به رسول خدا ( ص ) بسته‌اند : اگر ابوبكر صديق نبود اسلام مىرفت ( 2 )\r\nامينى گويد : البته در برابر چشمها پرده كشيده بودند تا آن شمشيرى را كه\r\n\r\n","description":"","footnote":"\r\n( 1 ) نزهة المجالس از صفورى 2 / 182 .\r\n( 2 ) نور الابصار از شبلنجى ص 54 .\r\n","page_name":" 79 ","page_number":86},
  {"content":"\r\nبه دست خليفه بود نبينند ! اين بود هيچ خبرى نرسيده كه او براى يك روز هم شده آن را بر خويش بسته يا در رويدادى ناگوار از نيام بدر كشيده باشد يا در هنگام كارزار ، كسى از آن ترسيده باشد تا او بتواند در رديف رسول خدا ( ص ) قرار گيرد كه از آغاز بر انگيختگى ، شمشير برهنهء خداى تعالى بود .\r\n« به راستى رسول ، نورى است كه از آن روشنائى بايد خواست تيغ هندى از نيام به در آمده اى است از شمشيرهاى خدا ( 1 ) »\r\nيا در كنار كسى چون زبير قرار گيرد كه او و شمشيرش را جنگهاى پر گير و دار شناخته و سپاس گزارده و نمايشهاى آشكار او را تاريخ در خود نگاهداشته همچنانكه براى خليفه نيز گزارش رويداد خيبر و مانندهاى آن را نگاهداشته است ! ( 2 )\r\nمن نمىدانم كدام ويژگى خليفه بوده كه پايدارى اسلام بستگى به آن داشته ؟ اين شجاعتهايش ؟ يا دانش او كه اندازهء آن را دانستى ؟ يا چه چيز ؟\r\n« پس گمان نيكو برو از حقيقت آنچه بوده مپرس »\r\n\r\n","description":"","footnote":"\r\n( 1 ) اين بيت از قصيدهء كعب بن زهير است كه آن را بانت سعاد ناميده‌اند .\r\n( 2 ) برگرديد آغاز همين بخش ( دليرى خليفه ) .\r\n","page_name":" 80 ","page_number":87},
  {"content":"\r\n\r\n3 پايدارى خليفه بر بنياد عقيدتى\r\nاز زبان ابو سعيد خدرى آورده‌اند كه ابوبكر به نزد رسول خدا ( ص ) شد و گفت اى رسول خدا من گذارم بفلان جا و فلان جا افتاد ناگهان مردى نيكو نما را ديدم كه با فروتنى نماز مىگزارد رسول خدا ( ص ) او را گفت به نزد وى شو و او را بكش خدرى گفت : بوبكر بنزد او شد و چون در آن حالت بديدش خوش نداشت او را بكشد و به نزد رسول خدا ( ص ) شد پيامبر ( ص ) به عمر گفت تو به نزد او رو و وى را بكش ، خدرى گفت : عمر نيز برفت و چون او را در همان حالى ديد كه بوبكر ديده بود ناخوش داشت كه او را بكشد پس بازگشت و گفت اى رسول خدا ! من ديدم كه حالى سراسر فروتنى دارد خوش نداشتم او را بكشم گفت على ! تو برو و او را بكش ، على برفت و او را نديد و برگشت و گفت اى رسول خدا من او را نديدم پيامبر ( ص ) گفت اين كس و يارانش قرآن را مىخوانند با آنكه آواى آن از گرداگرد گردن ايشان نمىگذرد ، چنان از دين بيرون مىشوند كه تير از چلهء كمان و سپس به آن بر نمىگردند مگر تير در سوفار خود باز گردد آنانرا بكشيد كه بدترين آفريدگانند ( 1 ) .\r\nو از زبان انس بن مالك آورده‌اند كه گفت : در روزگار رسول خدا ( ص ) مردى بود كه عبادت و تلاش او ما را خوش مىآمد و اين را براى رسول خدا ( ص ) باز گفتيم و نام وى را هم برديم ولى وى را نشناخت ، مشخصات وى را بيان كرديم\r\n\r\n","description":"","footnote":"\r\n( 1 ) مسند احمد 3 / 15 تاريخ ابن كثير 7 / 298 .\r\n","page_name":" 81 ","page_number":88},
  {"content":"\r\nباز هم وى را نشناخت در همين هنگام كه گفتگو مىداشتيم ناگهان سر و كلهء مرد پيدا شد گفتيم همين است . گفت « شما دربارهء مردى براى من خبر آورده‌ايد كه در روى او اثر و چشم زخمى از شيطان هست » پس او روى آورد تا كنار ايشان ايستاد و سلام نگفت رسول خدا ( ص ) او را گفت ترا به خدا سوگند مىدهم آيا هنگامى كه تو در كنار مجلس ما ايستادى گفتى كه در ميان قوم كسى برتر از من يا بهتر از من نيست ؟ گفت به خدا آرى سپس داخل شد و به نماز ايستاد رسول خدا ( ص ) گفت چه كس اين مرد را مىكشد ؟ ابوبكر گفت من پس بر وى در آمد و ديد نماز مىخواند پس گفت سبحان اللَّه ! آيا مردى نماز خوان را بكشم ؟ با آنكه رسول خدا ( ص ) از قتل نماز گزاران نهى كرده پس بيرون شد ، رسول خدا گفت چه كردى ؟\r\nگفت خوش نداشتم مردى را كه در حال نماز است بكشم زيرا تو خود از قتل نماز گزاران منع كردى ، دوباره پرسيد كيست آن مرد را بكشد ؟ عمر گفت من و داخل شد ديد او پيشانى بر زمين نهاده عمر گفت بوبكر برتر از من بود ، پس بيرون شد و پيامبر ( ص ) او را گفت باز ايست ! گفت ديدم پيشانىاش را در برابر خدا به خاك نهاده خوش نداشتم او را بكشم پس گفت كيست آن مرد را بكشد على گفت من پس گفت اگر بتوانى بيابىاش . پس به جاى وى در آمد و ديد بيرون رفته پس به نزد رسول خدا ( ص ) برگشت پس او را گفت : باز ايست گفت ديدم بيرون رفته بود گفت اگر كشته مىشد دو نفر هم در ميان امت من - از اول ايشان تا آخر - اختلاف نمىكردند ( 1 ) .\r\nاين سرگذشت مربوط است به ذو الثديه سردار شورش نهروان كه امام امير المؤمنين على بنا بر آنچه در صحيح مسلم و سنن ابو داود آمده در آن گير و دار وى را كشت . ثعالبى در ثمار القلوب مىنويسد - ص 232 - ذوالثديه - پيشواى خوارج است و بزرگ ايشان ، كه آنان را گمراهى مىآموخته ، پيامبر ( ص ) دستور\r\n\r\n","description":"","footnote":"\r\n( 1 ) حلية الاولياء 2 / 317 ، 3 / 227 ، مسند بزار از طريق اعمش ، ابو يعلى در مسند خود چنان كه ابن كثير در تاريخ خود - ج 7 ص 298 - آورده ، الاصابة 1 / 484 .\r\n","page_name":" 82 ","page_number":89},
  {"content":"\r\nداد تا او را در حال نماز بكشند ، عمر و ابوبكر ( ض ) با ترس از انجام اين برنامه پا پس كشيدند و چون على ( ض ) آهنگ وى كرد او را نديد پس پيامبر ( ص ) به وى گفت اگر تو او را مىكشتى نخستين و آخرين آشوبها بود و چون روز نهروان شد او را ميان كشتگان يافتند و على ( ض ) گفت دست ناقص او را بياريد چون آوردند بفرمود تا آن را آويختند .\r\nامينى گويد با من بيائيد تا از دو خليفه بپرسيم از چه كسى شنيده بودند كه هر كس در نماز باشد خون او را نبايد ريخت ؟ آيا آن را از قانونى گرفته بودند كه قاضى آن غايب بوده تا ميان دو سخن او در بمانند ؟ مگر اين همان قانون محمد نيست كه صاحب آن دستور به قتل آن مرد داده بود و خود از نزديك او را مىنگريست و مىدانست كه دارد نماز مىخواند و صحابه - از جمله دو خليفه - نيز به حضرت گزارش داده بودند كه او در نماز خويش فروتنى و خشوع بسيار مىنمايد چندانكه كوشش و خداپرستى او آنان را خوش آمده است كه خود بوبكر نيز از همين خبرگزاران بود با اين همه ، رسول خدا ( ص ) با علم وسيع نبوى خود دانست كه همهء آن كارها از روى ظاهر سازى و نيرنگ بازى است كه به يارى آن مىخواهد توده را بفريبد و به همان آرزوى فاسدش دست يابد كه به آن دست نيافت مگر در روزگار خوارج ، اين بود كه او ( ص ) خواست آن ميكرب ناپاك را با كشتن وى از ميان بردارد و هم او ( ص ) خواست وى را به مردم بشناساند و آنچه را خميرهء او با آن سرشته شده به ايشان بنمايد پس چون در كنار آن قوم - كه پيامبر ( ص ) هم ميانشان بود - بايستاد پيامبر آنچه را در دل وى گذشته بود بر زبان آورد و دربارهء درستى آن از وى بپرسيد تا به ايشان بفهماند كه او خود را از همهء ايشان - حتى او ( ص ) نيز - برتر يا نيكوتر مىانگارد .\r\nاين كدام كافر است كه قتل او واجب است بخصوص كه پيامبر ( ص ) دربارهء وى گفت در روى او چشم زخم و نشانه اى از شيطان هست و كدام بدبخت است اين ؛ كه در كنار محفلى مىايستد كه پيامبر بزرگ در صدر آن نشسته و آنگاه\r\n","description":"","footnote":"","page_name":" 83 ","page_number":90},
  {"content":"\r\nسلام نمىگويد ؟ و كدام بىشرم است كه انديشهء پليدى را كه در خاطر وى گذشته آشكارا بر زبان مىراند نه ملاحظهء موقعيتش را مىكند و نه پرواى سخنش را ؟\r\nآرى براى همينها بود كه او ( ص ) امر بقتل او كرد و او نيز از سر هوس سخن نمىگويد و گفتار وى هيچ نيست مگر وحيى كه بر وى مىشود . اما دو خليفه چون ديدند در حال نماز است بر او رحم كردند تا بر بنياد عقيدتى خويش پايدارى نموده و احترام نماز و آورندهء آن را نگاهدارند ! و عمر اين را هم به دلايل خود افزوده كه بوبكر بهتر از من بود و او را نكشت آيا پيامبر كه دستور بقتل او را داد از هر دو بهتر نبود ؟ آيا او خود قانون نماز را نگذارده و دستور به احترام آن را نداده بود ؟ يا مگر بوبكر و رفيقش سخنى را كه از حضرت دربارهء آن مرد و رازهايش شنيدند راست نشمردند ؟\r\nبراى دو خليفه بهتر آن بود كه اين بهانه هائى را كه تباهىاش آشكار است رها كنند و براى كار خود همان دليل را بيارند كه ابو نعيم در حليه ياد كرده و گفته آن دو ترسيدند وى را بكشند يا بر بنياد آنچه از ثمار القلوب ثعالبى آورديم آن دو بيمناكانه از سوى مردك پا پس كشيدند يعنى ترسيدند و ناتوانى نمودند و از آن مرد - كه هم بىسلاح بود و هم سرگرم نماز - چنان بيمى در دلشان افتاد كه به وظيفهء خود عمل نكردند . البته در اين صورت شايد معذور باشند كه دستور را انجام ندادند ! زيرا خدا هيچكس را بيش از آنچه توانائى او است تكليف نمىكند ! ولى آن دو كه از اول خويش را به اين گونه مىشناختند - و انسان بر خويشتن بينا است اگر چه عذرهاى خود را هم القا كند - پس چرا براى كشتن مرد داوطلب شدند و نگذاشتند پيامبر ( ص ) كسى ديگر را به اين كار فرستد ، تا فرصت از دست نرود و پيروان او ولو پس از روزگارى بعد از آن از شورشهاى خوارج آسوده و در امان بمانند ؟ و اين بوبكر همان است كه بنابر آنچه در بخش دليرى خليفه گذشت ابن حزم و سيوطى و قرطبى و محب طبرى وى را دليرترين مردم مىانگارند و اينجا مىبينيد از سايهء مردان در محرابشان هم مىترسد !\r\n","description":"","footnote":"","page_name":" 84 ","page_number":91},
  {"content":"\r\nآن مرد - ذو - الثديه - سابقهء بدى هم در نزد دو خليفه داشت زيرا روزى كه رسول خدا ( ص ) غنيمتهاى هوازن را بخش مىكرد ذو الثديه به پيامبر ( ص ) گفت « مىبينم داد گرانه رفتار نمىكنى » يا : « دادگرى ننمودى ؛ در اين گونه قسمت كردن خشنودى خدا در نظر گرفته نشده » رسول خدا ( ص ) خشم گرفت و گفت واى بر تو اگر من دادگرى ننمايم پس چه كس مىنمايد ؟ عمر گفت اى رسول خدا آيا او را نكشم ؟ ( 1 ) گفت نه ، از شور و غوغاى اين مرد گروهى بيرون مىآيند كه از دين بدر مىروند چنان كه تير از چلهء كمان به در رود و ايمان ايشان از گرداگرد گردنشان نمىگذرد تاريخ ابو الفدا ج 1 ص 148 امتاع از مقريزى ص 425\r\n\r\n","description":"","footnote":"\r\n( 1 ) م - مىبينيد كه وقتى در كنار ديگران و پشتش به آنان گرم باشد چه شجاع مىشود ؟\r\n","page_name":" 85 ","page_number":92},
  {"content":"\r\n\r\n4 جانسپارى خليفه در خدا پرستى\r\nاز روش خليفه چه در روزگار پيامبر و چه پس از آن اخبارى نيامده است كه نمايندهء رنج او در عبادت باشد مگر يك مشت چيزهائى كه هر كس هم آنها را براى او ثابت پندارد زمينه چينى او را به نتيجه نمىرساند جز با تكلف بسيار و فلسفه بافىها در گفتار - البته اگر فلسفه را مساوى با حرف مفت بدانيم ! -\r\nمحب طبرى در رياض النضرة - 1 / ص 133 آورده است كه عمر بن خطاب به نزد همسر بوبكر شد و اين پس از مرگ وى بود پس ، از كارهاى بوبكر بپرسيد كه در خانه اش چگونه بوده و او گزارش داد كه آرى وى در شبها بر مىخاست و كارهائى انجام مىداد و سپس زن گفت : جز اين كه در هر شب جمعه وضو مىگرفت و نماز مىگزارد پس رو به قبله مىنشست و سر بر دو زانو مىنهاد و چون سحرگاه مىشد سر بر مىداشت و نفسى دراز از سر رنج و درد بر مىآورد و آنگاه ما در خانه بوى جگر بريان شده مىشنيديم پس عمر بگريست و گفت كجا پسر خطاب تواند خود را به جگر بريان شده برساند .\r\nو در مرآة الجنان 1 / 68 آمده : آورده‌اند كه چون بوبكر نفس مىكشيد بوى جگر بريان شده از وى مىشنيدند .\r\nو در عمدة التحقيق از عبيدى مالكى ص 135 آمده : چون بوبكر صديق ( ض ) درگذشت عمر ( ض ) كه به جانشينى او رسيد آثار صديق ( ض ) را دنبال مىكرد و كار خود را همانند او مىنمود و هر به يك چند اندكى به نزد عايشه و\r\n","description":"","footnote":"","page_name":" 86 ","page_number":93},
  {"content":"\r\nاسماء ( ض ) مىشد و به آنان مىگفت هر شب كه ابوبكر خانه اش را تهى مىديد چه مىكرد ؟ و پاسخ مىشنيد : نديديم كه شبها نماز زياد بخواند يا به عبادت برخيزد تنها اين بود كه چون پردهء شب همه جا را مىپوشاند سحرگاه بر مىخاست و مىنشست و دو زانو را در بغل مىگرفت و سر خويش بر دو زانو مىنهاد و سپس آن را به سوى آسمان بلند مىكرد و نفسى دراز از سر رنج و درد مىكشيد و مىگفت آه . آنگاه دود را مىديديم كه از دهان وى به در مىآيد . عمر بگريست و گفت عمر هر كارى مىتواند بكند جز دود بيرون دادن از دهان و هم عبيدى گويد :\r\nاصل قضيه آن بوده كه بسيارى ترس او از خداى تعالى موجب شده است دل وى آتش بگيرد بگونه اى كه همنشينانش بوى جگر بريان شده از او مىشنيدند و علتش آن بود كه صديق رازهاى نبوت را كه به وى سپرده شده بود نتوانست بر خويش هموار سازد . در حديث آمده كه من از شما خدا را بهتر مىشناسم و بيش از شما از او مىهراسم پس شناسائى كامل ، انسان را از جلال و جمال كسى كه شناخته آگاه مىسازد و اين هر دو امرى بس سهمناك است كه در برابر آن همهء هدفها پراكنده مىشود و ناچيز مىنمايد و اگر نه اين بود كه خداى تعالى خود خواسته است آنكه را ثابت داشته ثابت بماند و او را در اين راه ، نيرومند گردانيده ، در غير اين صورت هيچكس نمىتوانست به اندازهء ذره‌اى از جلال و جمال او آگاهى يابد و صديق ( ض ) در شناسائى اين هر دو به آخرين مرحله رسيده ، زيرا در خبر آمده است كه : « هيچ چيز در سينهء من ريخته نشد مگر آن را در سينهء بوبكر ريختم » و اگر جبرئيل ( ع ) مستقيما خود آن را در سينهء بوبكر مىريخت البته طاقت نمىآورد چون بايد كسى كه همانند وى است واسطهء فيض قرار گيرد . ولى چون آن را در سينهء پيامبر ( ص ) ريخت و او از نوع بشر بود پس فيض خداوند به صديق با واسطه اى همانند خودش به او رسيد تا با ميانجيگرى او توانست آن را حمل كند و با اين همه قلب وى آتش گرفت الخ .\r\nو هم حكيم ترمذى در « نوادر الاصول » ص 31 و 261 از زبان بكر بن عبد اللَّه\r\n","description":"","footnote":"","page_name":" 87 ","page_number":94},
  {"content":"\r\nمزنى آورده كه گفت ابوبكر ( ض ) كه بر مردم برترى يافت به زيادتى روزه و نماز نبود بلكه برترى او بر ايشان بخاطر چيزى بود در دلش و هم ابو محمد ازدى در شرح مختصر صحيح بخارى - 2 / 41 ، 105 و ج 3 / 98 و ج 4 / 63 و شعرانى در يواقيت و جواهر 2 / 221 و يافعى در مرآة الجنان 1 / 68 و صفورى در نزهة المجالس 2 ص 183 گويند در حديث آمده است كه بوبكر به زيادتى روزه و نماز بر شما برترى نيافت بلكه به چيزى برترى يافت كه در سينه اش نشانه اى بر جاى نهاد .\r\nامينى گويد : اگر داستان جگر بريان شده راست بود بايد همهء انبيا و مرسلين هم چنان خصوصيتى داشته باشند و پيش از همه شان سرور برانگيختگان محمد ( ص ) زيرا آنان خدا ترستر از بوبكر بودند و خاتم انبيا از ايشان هم خدا ترستر بود پس بايد چنان بوئى از ايشان سختتر به مشامها رسد و همه جا پراكنده شود زيرا لازمهء ترس آن است كه كسى با احاطهء علمى به عظمت و قهاريت و جبروت و ارجمندى حق ، شكوه او در دلش جايگزين شود . آنچه ما را از اين موضوع آگاه مىسازد سخن خداى تعالى است : تنها بندگان داناى خدا از او مىهراسند ( 1 ) ابن عباس گفت مقصودش آن است كه آن كسى از آفريدگان من از من مىهراسد كه جبروت و قدرت و عزت مرا شناخته باشد و هم گفته‌اند : تنها كسانى از خدا مىترسند كه او را بزرگ داشته و هستى او را بهتر از ديگران شناخته و چنان كه بايد از او در بيم باشند و هر كه بهتر او را بشناسد هراس او بيشتر خواهد بود . تفسير خازن 3 / 525\r\nو در حديث است كه : هر كدام از شما خدا را بهتر شناسد هراس او از وى بيشتر خواهد بود .\r\nتفسير ابن جزى 3 / 158\r\nو در خطبهء پيامبر ( ص ) آمده : به خدا من از همهء ايشان خدا را بهتر مىشناسم\r\n\r\n","description":"","footnote":"\r\n( 1 ) سورهء فاطر آيهء 28 .\r\n","page_name":" 88 ","page_number":95},
  {"content":"\r\nو هراس از او در دل من نيز بيش از همه شان است ( 1 )\r\nو در خطبهء ديگرى از او ( ص ) آمده : اگر آنچه من مىدانم بدانيد كم مىخنديديد و بسيار مىگريستند ( 2 )\r\nو مولانا امير المؤمنين گفت : داناترين شما هراسناكترين شما است « غرر الحكم آمدى ص 62 »\r\nو مقاتل گفت : خدا ترسترين مردم داناترين آنان است « تفسير خازن 3 / 525 »\r\nو شعبى و مجاهد گفته‌اند : دانا تنها آنست كه از خداى بهراسد ( 3 )\r\nو ربيع بن انس گفت هر كه از خداى تعالى نهراسد دانا نيست ( 4 ) .\r\nو از اين جا است كه او ( ص ) گويد من از همهء شما خداشناسترم و از همهء شما خدا ترستر ( 5 ) و از همين روى است كه مىبينى نزديكترين مردم به خسرو بيش از كسى كه به او دور تر است از وى مىترسد و مىبينى دستوران بيش از زير دستان خود از او مىترسند و وى را بزرگ مىدارند و همين طور بگير و برو تا برسد به كار گزاران و ساده ترين آنان همچون گزمه‌ها و سپس ديگر افراد رعيت .\r\nاينك با من بيائيد تا به سراغ اوليا و مقربان و كسانى برويم كه در خدا ترسى ؛ سخت پا مىفشردند و در عبادت خود را فانى ساخته‌اند كه پيشرو ايشان سرورشان مولانا امير المؤمنين على ( ع ) است كه در دل تاريكىها بر مىخاست ، همچون مار - گزيده به خود مىپيچيد و اندوهگنانه مىگريست ، آه مىكشيد و سخنانى بر زبان\r\n\r\n","description":"","footnote":"\r\n( 1 ) صحيح مسلم كتاب مناقب باب خدا شناسى پيامبر و بسيارى ترسش از او ، تفسير خازن 3 / 525 .\r\n( 2 ) صحيح بخارى كتاب الرقاق باب : اگر آنچه من مىدانم شما بدانيد ، مسند احمد 6 / 164 ، تفسير خازن 3 / 525 .\r\n( 3 ) تفسير قرطبى 14 / 343 ، تفسير خازن 3 / 525 .\r\n( 4 ) تفسير قرطبى 14 / 343 تفسير خازن 3 / 525 .\r\n( 5 ) تفسير بيضاوى 2 / 302 اللمع از ابو نصر ص 96 .\r\n","page_name":" 89 ","page_number":96},
  {"content":"\r\nمىراند كه نمايندهء كمال بيم و هراس وى بود با آنكه - چنانچه در ج 3 ص 299 ط 2 گذشت - بر بنياد سخنى آشكار از پيامبر درستكار ، وى بخش كنندهء بهشت و دوزخ است ، آنوقت او را مىبينى كه هر شب چند بار از هوش مىرفت ولى نه از او و نه از ديگران هيچكس بوى جگر بريان شده نشنيد .\r\nاگر پندار ايشان را خصوصيتى همگانى براى اوليا بينگاريم بايستى از روزگار آدم تا روزگار خليفه همهء فضا با آن بوئى كه از جگرهاى بريان شده برخاسته است پر شده و بو گرفته باشد و چهرهء گيتى با دودى كه از آن جگرهاى سوخته بر مىخيزد سياه باشد .\r\nآيا كسى كه اين سخن خنده آور را گزارش كرده پنداشته است كه هر كس خدا ترس باشد آتش سوزانى بر جگر او مىنهند كه هم از سر آن شعله بر مىخيزد و هم دود توليد مىكند ؟ با اين حساب پس چرا آنچه در اندرون او است همه اش نمىسوزد و اين سوختگى فقط منحصر به جگر است ؟ آيا كبد حال همان معذبان دوزخ را دارد كه هر گاه پوستهايشان بسوزد پوستهائى نو ايشان را دهند ؟ اگر چنين نيست پس با آن آتشسوزى پياپى كه در جگر روى داده عادتا بايد آن را از بين ببرد .\r\nاگر به عجب مىآئى جايش هم هست كه ببينى كسى پس از نابودى جگرش باز هم زنده بماند و شايد كه اگر از راوى ، چنين سؤالى بكنى پاسخ دهد كه اينها همه از معجزاتى است كه فقط خاص خليفه است .\r\nبه گمانم مىرسد كسى كه چنين پندارهاى پوچى نموده از آنان بوده كه بر خوان تازى زبانان از انگلها به شمار مىآمده و گرنه يك عرب اصيل ، خوب مىداند كه در زبان وى چه بسيار كنايات و استعاراتى وجود دارد پس وقتى گفتند آتش ترس فلان كس را سوخت مقصود اين نيست كه آتش گداخته اى در كار باشد كه دود از آن برخيزد يا بوى جگرهاى بريان شده را بدهد بلكه تنها معنى اندوه بسيار و سوزشى معنوى مىدهد كه شبيه است به آتش .\r\n","description":"","footnote":"","page_name":" 90 ","page_number":97},
  {"content":"\r\nاما بافته‌هاى عبيدى در فلسفهء آن حريق در جگر خليفه ، آن هم از لافهاى بىپايه اى است كه غلوى آشكار نيز در آن هست بلكه توانيم گفت پندارهائى است كه دليلى ندارد و به آسانى نمىتوان برهانى براى آن آورد كه خدشه بردار نباشد و همچون پركاهى كه در برابر تندباد باشد آن هم در برابر استدلالها جا خالى مىكند تا چه رسد كه آن را در كنار سرگذشت نامهء خود خليفه نيز بنهيم ؛ آن حديث خرافى را هم كه روايت كرده و دست آويز گردانيده « خدا چيزى در سينهء من نريخت مگر آن را در سينهء بوبكر ريختم » آن را هم در برابر مخالفانش نمىتواند دليل بيارد چرا كه بر بنياد آنچه در ج 5 ص 316 آورديم دانشمندان خودشان آشكارا نوشته‌اند كه اين حديث ساختگى است پس وسيلهء اثبات دعوى نتواند بود چه رسد كه در آن ، چنان گزافگوئى و غلوى هم شده است كه هر كه مردان و تاريخ ايشان را بشناسد آن را در خواهد يافت .\r\n","description":"","footnote":"","page_name":" 91 ","page_number":98},
  {"content":"\r\n\r\n5 ورزيدگى خليفه در اخلاق\r\nاز اخلاقيات خليفه چيزى به دست ما نرسيده است كه بر بنياد آن بتوانيم وى را بالا ببريم جز آن كه در صحيح بخارى - كتاب تفسير از زبان ابن ابى مليكه و او از عبد اللَّه بن زبير - آمده است كه كسانى از تميميان سوار شده و بر پيامبر ( ص ) در آمدند ، بوبكر به او گفت قعقاع بن معبد را امارت ده و عمر گفت اقرع بن حابس ( 1 ) را بوبكر گفت تو جز ناسازگارى با من خواستى ندارى عمر گفت من نخواهم با تو ناسازگارى نمايم پس بگو مگو كردند تا آوازشان بلند شد و اين آيه در اين باره فرود آمد : اى آنان كه ايمان آورده‌ايد از خدا و رسول او ( در انجام كارى ) پيش نيفتيد و از خدا بپرهيزيد كه خداوند شنوا و دانا است سورهء حجرات آيهء 1\r\nو نيز بخارى از زبان ابن ابى مليكه آورده كه گفت نزديك بود هلاك شوند آن دو نيكوكار - بوبكر و عمر ( ض ) - زيرا نزد پيامبر ( ص ) بانگ خويش را بلند كردند و اين هنگامى بود كه سوارانى از تميميان بر وى وارد شدند پس يكى از آن دو گفت اقرع بن حابس مجاشعى را كار بفرماى و ديگرى مردى ديگر را پيشنهاد كرد . كه نافع گفته اسمش را نميدانم ، پس بوبكر به عمر گفت تو جز ناسازگارى با من خواسته اى ندارى عمر گفت من نمىخواهم با تو ناسازگارى نمايم پس صداهاشان بر سر اين موضوع بلند شد و خداوند اين آيه را فرستاد اى مؤمنان\r\n\r\n","description":"","footnote":"\r\n( 1 ) اقرع بن حابس همان عرب بيابانى است كه پيامبر ( ص ) ديد او در مسجد بول مىكند و بخارى در صحيح خود داستان آن را آورده بنگريد به ارشاد السارى 1 / 284 .\r\n","page_name":" 92 ","page_number":99},
  {"content":"\r\nصداهاتان را از صداى پيامبر بلندتر نكنيد و در گفتار خويش با او آهسته سخن كنيد نه آنچنانكه با يكديگر سخن مىگوئيد مبادا بىآنكه بدانيد اين شيوه ، كارهاتان را به هدر دهد ( 1 ) حجرات : 2\r\nامينى گويد از اين دو مرد عجب ندارى كه در طول آن همه معاشرت خويش با پيامبر بزرگ ( ص ) مايل به خوى بزرگوارانهء او نشدند و آن را به خويش نگرفتند تا ادب حضور در مجلس بزرگان و چگونه بودن در برابر ايشان را بياموزند آن هم در برابر چنين بزرگمردى كه خوى او بتصريح قرآن حكيم ، بزرگ است ، و ندانستند كه سخن در برابر او بايد به نرمى و آهستگى گفته شود تا تعظيم گوينده از مقام وى و بزرگداشتش از جايگاه او آشكار گردد و هم نبايد كسى در گفتار بر او پيشى جويد مگر بخواهد پاسخ پرسشى را دهد يا فرمانبردارى خود را برساند يا گزارش مهمى را دهد يا دربارهء حكمى پرسش كند ولى آن دو در بيرون از اين مرزها خود را در گفتار ، بر او پيش انداختند و بگو مگو كردند تا جار و جنجال ميانشان سخت داغ شد و صداهاشان در اين باره بالا گرفت و نزديك شد كه آن دو نيكمرد هلاك شده كارهاشان در معرض هدر رفتن قرار گيرد كه آيهء كريمه نازل شد .\r\nو بر بنياد گزارشى كه ابن عساكر از مقدام آورده عقيل بن ابيطالب و ابوبكر به دشنام گوئى با يكديگر برخاستند و ابوبكر سباب ( دشنام گوى ) بود ، گويا ابن حجر از اين واژه چيزى دريافته كه خوش نمىداشته ، اين بوده كه نوشته سباب يا نساب ( نسابه نسب شناس ) بوده ولى اين اندازه انصاف داشته كه خود را ميان دو كلمه مردد نمايد ولى سيوطى كه پس از وى آمده كلمهء سباب را حذف كرده و بىهيچ ترديدى كلمهء نساب را به جاى آن نهاده ( 2 ) و هر كاوشگرى مىداند كه\r\n\r\n","description":"","footnote":"\r\n( 1 ) صحيح بخارى 7 ص 225 استيعاب در سرگذشت قعقاع 2 / 535 تفسير قرطبى 16 / 300 تفسير ابن كثير 4 / 205 تفسير خازن 4 / 172 اصابه 1 / 158 و ج 3 : 24 فتح البارى 8 / 452 و 453 .\r\n( 2 ) صواعق ص 43 تاريخ الخلفا ص 37 .\r\n","page_name":" 93 ","page_number":100},
  {"content":"\r\nفعل « بدشنام گوئى با يكديگر برخاستند » هيچ ارتباطى با « نسابه و نسب گوى بودن بوبكر » ندارد كه بلافاصله پس از آن ذكر شود بلكه مناسب مقام همان است كه گفته شود او دشنام گوى بوده ، و گويا راوى با قيد اين صفت براى او مىخواسته برساند كه او در دشنام گوئى از عقيل هم پيش بوده زيرا اين كار ، خوى او شده بود و اگر چه مىرسد كه كسانى با زمينه چينىهائى بگويند مقصود از « نسابه » بودن او آن است كه او با پيچ و خم نسبها آشنائى داشته و نقطه ضعفهاى آنها و آنچه را در موقع بدگوئى مىتوان بر آن انگشت نهاد مىدانسته و اين بوده كه چون بدشنام مىپرداخته ناموس و آبرو و پدر و مادر و نسب طرف را به بدى ياد مىكرده ولى اين گونه پخت و پزها هم سودى براى صاحب آن در طرفدارى از ابوبكر ندارد زيرا خود نشان دهندهء زشتترين نمونه‌هاى دشنام گوئى است و مستلزم آن است كه وى ، زنان و مردان را در معرض اتهام در آورده و پليدى را نشر دهد .\r\nچنانچه از عبارت گزارش كه در خصايص الكبرى 2 ص 86 مىبينيم بر مىآيد دشنام گوئى ميان عقيل و بوبكر در برابر رسول خدا ( ص ) انجام گرفته و آن هم در آخرين روزهاى زندگى وى ( ص ) .\r\nنمونهء ديگر بر دشنام گوى بودن او را ( كه دشنام گفتن به مسلمان نيز فسق است ( 1 ) ) در ج 7 ص 153 آورديم كه در پاسخ كسى كه در زمينهء تقدير پرسشى از وى كرد گفت : پسر زن گنديده . . ! و نمونهء ديگر اين است كه به عمر گفت پسر خطاب ! مادرت به عزايت نشيند و داغت بر دلش بماند ! و اين را هنگامى گفت كه خبر شد انصار مايلند مردى فرمانده ايشان باشد كه از اسامه سالخورده تر باشد پس ريش عمر را گرفت و گفت رسول خدا ( ص ) او را به كار گماشته و آنگاه مىگوئى او را بر كنار سازم ؟ ( 2 )\r\n\r\n","description":"","footnote":"\r\n( 1 ) مسند احمد 1 ص 411 ، سنن ابن ماجه 2 : 461 تاريخ خطيب 5 / 144 سيوطى نيز در « الجامع الصغير » حكم به صحيح بودن آن داده و نووى در رياض الصالحين ص 323 مىنويسد همه در درستى آن هم داستانند .\r\n( 2 ) تمهيد از باقلانى ص 193 تاريخ طبرى 3 / 212 تاريخ ابن عساكر 1 / 117 كامل ابن اثير 2 / 139 تاريخ ابو الفدا 1 / 156 الروض الانف 2 / 375 .\r\n","page_name":" 94 ","page_number":101},
  {"content":"\r\nو تازه اين سخن وى از دو لحاظ بىپايه است يكى اينكه : كسى كه از بر گماشتگان رسول خدا ( ص ) نبايد بر كنار كرد فقط خليفهء او است و بس كه در مورد وى اظهار نظر و سليقه بىجا است همچنانكه در احكام و سننى كه پيامبر نهاده ديگرى را حق دخالت نيست زيرا پيامبر خليفهء خود را در روزى كه بر گماشت بدستور خداوند بود كه او را تا پايان زندگى وى سرپرستى براى همهء جهانيان گردانيد همچنانكه دستورهائى جهانى بياورد كه تا پايان روزگار بايد آن را به كار بست ولى اين به غير از نصب فرماندهان سپاه و فرمانداران و كارگزاران است زيرا او ( ص ) ايشان را براى مصلحت وقت به كار مىگماشت و آن هم پس از خاطر جمعى از شايستگى ايشان براى فرماندهى و فرماندارى و كارگزارى . ولى چون شرايطى كه آن مصلحت را پديد آورد پايان مىيافت يادگر گونه مىشد يا يكى از آنان شايستگى خود را از دست مىداد در اين صورت او را از سمتى به سمت ديگر منتقل مىكرد يا براى هميشه از كار بر كنارش مىساخت يا براى مدتى كه بتواند در طى آن شايستگىاش را باز يابد او را كنار مىزد خليفه اى هم كه پس از او ( ص ) روى كار مىآيد همين شيوه را دارد زيرا وى نيز در جاى او ( ص ) نشسته و حق بر گماشتن و بر كنار كردن و زير و بالا بردن را دارد و از همين جهت بود كه بوبكر خودش خالد بن سعيد را در گير و دار با مرتدان ، به فرماندهى بخشهاى خاورى شام فرستاد با آنكه پيامبر ( ص ) او را به كار در سرزمينى ما بين زمع و زبيد تا مرز نجران يا به كار صدقات مذحج گماشته بود و تا هنگام مرگ او ( ص ) نيز بر سر كار خود بود .\r\nو باز خود بوبكر يعلى بن اميه را به كارگزارى حلوان فرستاد و او بعدها در دورهء عمر به كارگزارى در پاره اى از نواحى يمن رفت و سپس عثمان او را كارگزار صنعا گردانيد با آن كه رسول خدا ( ص ) او را به كارهاى لشگرى گماشته بود و هنگام وفات حضرت نيز بر سر همان كار بود .\r\nو نيز بوبكر عكرمه را به كارگزارى عمان فرستاد سپس او را بر كنار ساخت\r\n","description":"","footnote":"","page_name":" 95 ","page_number":102},
  {"content":"\r\nو حذيفة بن محصن را به جاى او گذاشت و خود رسول خدا ( ص ) عمرو بن عاص را به كار گزارى عمان فرستاد كه هنگام وفات رسول خدا ( ص ) نيز او فرماندار آنجا بود چنان كه حضرت در سال وفاتش عكرمه را مأمور صدقات هوازن گردانيد .\r\nو نيز عمر ، عثمان بن ابى العاص را در سال 15 كارگزار عمان و بحرين گردانيد با آنكه پيامبر ( ص ) او را به كارگزارى طائف فرستاده و پس از وفات وى ( ص ) ابوبكر نيز او را در سمت خود تثبيت كرد .\r\nو هم عمر ، عبد اللَّه بن قيس را كه ابو موسى اشعرى باشد به كارگزارى بصره فرستاد سپس عثمان او را بر كنار كرده و به كار كوفه گماشت سپس على ( ع ) او را از آنجا برداشت در حالى كه پيامبر خدا ( ص ) او را به كارگزارى در بلوكهاى يمن گماشته بود .\r\nابو الفدا در تاريخ خود : 1 / 166 مىنويسد عثمان يكسال فرمانداران عمر را در جاى خود گذاشت زيرا خواست به وصيت وى در اين باره عمل كرده باشد سپس مغيرة بن شعبه را از كوفه برداشت و سعد بن ابى وقاص را منصوب كرد سپس او را نيز عزل كرد و برادر مادرى خود وليد بن عقبه را به فرماندارى كوفه گماشت .\r\nبنگريد به تاريخ طبرى و كامل ابن اثير و استيعاب و اسد الغابه و تاريخ ابو الفدا و تاريخ ابن كثير و اصابه و جز اينها از كتابهاى تاريخ و زندگى نامه‌هاى گسترده .\r\nنمونه هائى كه آورديم نظاير بسيار دارند پس عزل كسانى كه بر گماشتهء رسول بودند در مورد اسامه كار تازه اى نبود زيرا او هم يكى بود مانند همه و هر حق و تكليف و سود و زيانى كه براى همه بود براى او هم بود .\r\nپس اين كه خليفه براى باقى گذاشتن او در منصب خويش اكتفا كرده به اين كه بگويد : رسول خدا ( ص ) اين منصب را به او داده درست نبود مگر بگويد مصلحتى كه آن روز رسول خدا بخاطر آن ، اسامه را امارت داد هنوز باقى است و اين هم نه نيازى به آن داشت كه عمر را به باد دشنام گيرد و نه ريش او را چنگ بكشد .\r\n","description":"","footnote":"","page_name":" 96 ","page_number":103},
  {"content":"\r\nديگر آنكه درخواست انصار در بر كنارى اسامه تقليدى بود از روش خود خليفه و دو رفيقش كه در روز سقيفه او را به خاطر سالخوردگى و ريش سفيدىاش جلو انداختند - كه در ص 91 ، 92 از ج 7 گذشت - پس چه ايرادى بر انصار بود كه بخواهند كسى سالخورده تر از اسامه بر ايشان فرماندهى كند زيرا اين توقع نيز با تقليد از برنامهء خلافت عرضه شده بود اگر منصوب شدن اسامه به دست رسول ( ص ) - براى پيشوائى - مانع از بر كنار كردن وى باشد پس چرا كسى را كه او ( ص ) براى خلافت خويش بر گماشته بود - آن هم در حضور صد هزار تن يا بيشتر در غدير خم و در بسيارى جاهاى ديگر - چرا او را از كار بر كنار مىكنند و هر كس هم سخنى به انكار مىگويد به هيچ روى گوش نمىدهند و گفتار هيچ مخالفى را نمىشنوند ، مگر نبود كه قيس در روز سقيفه همان گونه ريش عمر را گرفت كه بعدها ابوبكر در قضيهء اسامه گرفت و ديگران نيز به طرفدارى امير المؤمنين ( ع ) استدلالها كردند و بازار گفتگو داغ شد ولى آن كس را كه فرمان نبرند انديشه اى نيست .\r\nآرى ابن حبان از طريق اسماعيل بن محمد - دروغگوى حديث ساز - و آن هم بدون زنجيرهء پيوسته دربارهء اخلاق خليفه آورده است كه جبرئيل گفت بوبكر در آسمان معروفتر است تا در زمين زيرا فرشتگان او را بردبار قريش مىنامند الخ و ما در ج 5 ص 344 ط 2 آن را آورديم و دروغ و ساختگى بودن آن را آشكار كرديم .\r\nاگر خليفه ، بردبار قريش بود يا چيزى از اخلاق عظيم بزرگترين پيامبران به او رسيده بود پارهء پاك تن وى ( ع ) در حالى جان نمىسپرد كه بر او خشمگين باشد آن هم بخاطر آنچه از او كشيد از درشتى و تندى در بازرسى خانه اش كه خود او در هنگام مرگ آرزو مىكرد كاشكى آن را نكرده بود و اگر بردبار بود دستور نمىداد با هر كه در آن خانه است بجنگند ( 1 ) و رسوائى پشت رسوائى ببار آرند .\r\nبخارى در باب واجب گرديدن خمس - ج 5 ص 5 - از زبان عايشه آورده\r\n\r\n","description":"","footnote":"\r\n( 1 ) بنگريد به ج 7 ص 77 و 174 .\r\n","page_name":" 97 ","page_number":104},
  {"content":"\r\nاست كه فاطمه ( ع ) دختر رسول خدا ( ص ) پس از مرگ رسول خدا ( ص ) از بوبكر صديق ( ض ) درخواست كرد كه سهم الارث وى را از غنيمتهائى كه خدا به رسول خود بخشيده و پس از او ( ص ) بر جاى مانده بود به وى بدهد بوبكر به او گفت رسول خدا ( ص ) گفت ما ارث نمىگذاريم و هر چه از ما بماند صدقه است پس فاطمه دختر رسول خدا ( ص ) خشم گرفت و از ابوبكر دورى گزيد و همچنان از وى دورى گزيده بود تا درگذشت .\r\nو هم در بخش غزوات باب غزوهء خيبر ج 6 ص 196 - از زبان عايشه آورده كه فاطمه . . . تا آنجا كه گفته : بوبكر سر باز زد از اين كه چيزى از آن را به فاطمه دهد پس فاطمه از اين جهت بر بوبكر خشم گرفت و از او دورى گزيد و با وى سخن نگفت تا در گذشت و پس از پيامبر ( ص ) شش ماه زنده ماند و چون درگذشت شوهرش على او را شبانه به خاك سپرد و خود بر او نماز گزارد و بوبكر را خبر نكرد .\r\nاين گزارش را در صحيح مسلم - ج 2 ص 72 توان يافت و در مسند احمد 1 ص 6 و 9 و تاريخ طبرى 3 ص 202 و مشكل الاثار از طحاوى 1 ص 48 ، و سنن بيهقى 6 ص 300 ، 301 و كفاية الطالب ص 226 ، و تاريخ ابن كثير 5 ص 285 و در ج 6 ص 333 نيز مىنويسد : فاطمه تا واپسين دم از زندگىاش بوبكر را دشمن مىداشت ، ديار بكرى نيز در تاريخ الخميس - 2 / 193 - گزارش را به همان عبارت كه در دو صحيح بخارى و مسلم بوده آورده است .\r\n« از روى چه انگيزه اى بايد شبانه به خاك سپرده شود\r\nجگر گوشهء پيامبر برگزيده ؟ و چرا بايد نشانى از آرامگاه او نماند ؟ »\r\nخشم وى بدانجا رسيد كه سفارش كرد او را شبانه در خاك كنند و هيچكس بر او در نيايد و بوبكر بر وى نماز نكند پس شبانه او را به خاك سپردند و ابوبكر از آن آگاهى نيافت و على خود بر او نماز گزارد و همراه با اسماء بنت عميس او را غسل داد . ( 1 )\r\n\r\n","description":"","footnote":"\r\n( 1 ) طبقات ابن سعد ، رسائل جاحظ ص 300 ، حلية الاولياء 2 / 43 ، مستدرك حاكم 3 / 163 ، طرح التثريب 1 / 150 ، اسد الغابة 5 / 254 ، استيعاب 2 / 751 ، مقتل خوارزمى 1 / 83 ، ارشاد السارى از قسطلانى 6 / 362 ، الاصابة 4 / 378 و 380 ، تاريخ الخميس 1 / 313 .\r\n","page_name":" 98 ","page_number":105},
  {"content":"\r\nبر بنياد آنچه در « سيرهء حلبى » ج 3 ص 390 آمده واقدى مىنويسد نزد ما ثابت است كه على كرم اللَّه وجهه خودش او ( ض ) را شبانه دفن كرد و بر وى نماز گزارد و عباس و فضل نيز با او بودند و كسى ديگر را خبر نكردند .\r\nو هم ابن حجر در اصابه 4 / 379 و زرقانى در شرح مواهب 3 / 207 مىنويسند واقدى از طريق شعبى آورده است كه بوبكر بر فاطمه نماز گزارد و اين حديث هم ضعيف است و هم زنجيره اش گسيختگى دارد . و نيز برخى از متروكان ( 1 ) از مالك و او از جعفر بن محمد و او از پدرش مانند حديث بالا را روايت كرده‌اند ولى دار قطنى و ابن عدى سخن آنان را بىپايه شمرده‌اند و بخارى از عايشه روايت كرده كه چون فاطمه در گذشت همسرش على شبانه او را دفن كرد و بوبكر را خبر نكرد و خود بر وى نماز گزارد .\r\nامينى گويد حديث مالك از جعفر بن محمد را در ج 5 ص 350 ط 2 با اين عبارت آورديم : « شب بود كه فاطمه در گذشت پس بوبكر و عمر و گروهى بسيار بيامدند بوبكر به على گفت پيش بيفت و نماز بگزار گفت نه به خدا من پيش نمىافتم تو جانشين رسول خدائى پس بوبكر جلو افتاد و بانگ به چهار تكبير برداشته بر او نماز گزارد » ما همانجا روشن كرديم كه اين روايت از بافته‌هاى عبد اللَّه بن محمد قدامى مصيصى است كه ذهبى نيز در ميزان - 2 / 7 - آن را از گرفتارىهاى آفريده شده با دست او مىداند .\r\nو براى همان خشمناكى فاطمه بود كه در آن روز راه نداد عايشه - گرامى دختر بوبكر - به خانهء وى در آيد - تا چه رسد به پدرش - كه چون خواست وارد شود اسماء جلوى او را گرفت و گفت داخل مشو او شكايت به بوبكر برد و گفت اين زن خثعمى ميان ما و دختر رسول خدا ( ص ) مانع مىشود پس بوبكر بر در خانه ايستاد و گفت : اسماء چه تو را بر آن داشته كه نگذارى زنان پيامبر ( ص ) در\r\n\r\n","description":"","footnote":"\r\n( 1 ) متروك به حديث و هم به گزارشگر حديثى گويند كه به دروغگوئى شناخته شده و حديث وى ؛ هم با بنيادهاى شناخته شده ناساز است و هم به جز از راه وى شناخته نگرديده .\r\n","page_name":" 99 ","page_number":106},
  {"content":"\r\nخانهء رسول خدا ( ص ) وارد شوند و براى فاطمه هودج عروسان را درست كرده اى ؟\r\nگفت او خودش به من دستور داده كه هيچكس را به خانهء او راه ندهم و چنان چيزى براى او بسازم .\r\nبنگريد به استيعاب 2 / 772 ، ذخائر العقبى ص 53 اسد الغابة 5 / 524 ، تاريخ الخميس 1 / 313 ، كنز العمال 7 / 114 ، شرح صحيح مسلم از سنوسى 6 / 281 و شرح مسلم از آبى 6 / 282 ، اعلام النساء 3 / 1221 .\r\n\r\nپوزش خواهى خليفه از زهرا\r\nهمهء اين گزارشهاى ياد شده و پاره اى ديگر از گزارشها ، تمام دلايلى است بر دروغ بودن گزارش كسانى كه بىهيچ پروائى از نادرستى سخن خويش روايتى آفريده و به شعبى بسته‌اند كه گفت چون بيمارى فاطمه سخت شد بوبكر به نزد وى آمد و اجازهء ورود خواست على به وى گفت اينك ابوبكر در آستان در ايستاده و اجازهء ورود مىخواهد اگر خواهى به او اجازه ده گفت آيا تو اين كار را دوستتر مىدارى ؟ گفت آرى . پس او داخل شد و از وى عذر خواست و با وى سخن گفت تا از او راضى شد .\r\nو از زبان اوزاعى آورده‌اند كه گفت چنان خبر شدم كه فاطمه دختر رسول خدا ( ص ) بر بوبكر خشم گرفت پس بوبكر روزى گرم بيرون شد تا در آستانهء خانهء او ايستاد و گفت از جايم تكان نمىخورم تا دختر رسول خدا ( ص ) از من خشنود شود پس على بر فاطمه در آمد و او را سوگند داد راضى شود او هم راضى شد ( 1 ) .\r\nاين دو گزارش در برابر آن خبرهاى صحيح چه ارزشى دارد ؟ با توجه به اين كه هيچ نشانى از آنها در هيچيك از جوامع حديث و مسندهاى حافظان يافت نمىشود . آخر از كجا و از زبان چه كسى اين خبر به اوزاعى متوفى 157 رسيده و شعبى متوفى ميان سالهاى 104 تا 110 نيز كه بدون زنجيرهء پيوسته اى\r\n\r\n","description":"","footnote":"\r\n( 1 ) الرياض النضرة 2 / 120 ، تاريخ ابن كثير 5 / 289 .\r\n","page_name":" 100 ","page_number":107},
  {"content":"\r\nآن را گزارش كرده ، دانسته نيست آن را از كه گرفته و خلاصه كه بوده است كه اين خبر را به اين دو مرد الهام كرده . آرى مؤيّد گزارشهاى آشكار و صحيحى كه نخست آورديم ، نوشته‌هاى ابن قتيبه و جاحظ است كه اولى مىنويسد : عمر به بوبكر ( ض ) گفت برويم نزد فاطمه زيرا ما او را به خشم آورديم پس هر دو برفتند و از فاطمه اجازهء ورود خواستند او اجازه نداد پس به نزد على شدند و با او گفتگو كردند تا آن دو را به خانهء فاطمه راه داد و چون نزد او نشستند روى خويش را به سوى ديوار برگرداند پس بر وى سلام كردند جواب سلام به ايشان نداد پس بوبكر به سخن پرداخت و گفت اى حبيبهء رسول خدا به خدا خويشان رسول خدا نزد من از خويشان خودم محبوبترند و تو در نزد من از دخترم عايشه محبوبترى و من دوست مىداشتم كه روزى كه پدرت درگذشت من مرده بودم و پس از او نمىماندم آيا گمان دارى من با آنكه ترا مىشناسم و از فضيلت و شرف تو آگاهم تو را از رسيدن به حق خويش و به سهم الارثت از رسول خدا جلوگيرى مىكنم ؟ جز اين نبوده كه من از پدرت رسول خدا ( ص ) شنيدم مىگفت ما ارث نمىگذاريم آنچه از ما بجا ماند صدقه است فاطمه گفت مرا آگاه كنيد ببينم كه اگر حديثى از رسول خدا ( ص ) براى شما باز گويم آن را مىشناسيد و به آن عمل مىكنيد ؟ گفتند آرى گفت شما را به خدا سوگند مىدهم آيا از رسول خدا ( ص ) نشنيديد كه مىگويد خشنودى فاطمه از خشنودى من است و خشم فاطمه از خشم من پس هر كه دخترم فاطمه را دوست داشت مرا دوست داشته و هر كه فاطمه را به خشم آورد مرا بخشم آورده ؟ گفتند آرى ما اين را از رسول خدا ( ص ) شنيديم گفت پس من خدا و فرشتگان او را گواه مىگيرم كه شما مرا به خشم آورديد و خشنود نداشتيد و من هر گاه پيامبر را ببينم شكايت شما را به او خواهم كرد ابوبكر گفت اى فاطمه من بخداى تعالى پناه مىبرم از خشم او و خشم تو . پس بوبكر چنان سخت به گريه و زارى افتاد كه نزديك بود جانش به در رود زهرا مىگفت به خدا در هر نمازى كه بگزارم بر تو نفرين مىفرستم ،\r\n","description":"","footnote":"","page_name":" 101 ","page_number":108},
  {"content":"\r\nسپس بوبكر گريان بيرون شد مردم گرد او را گرفتند و او ايشان را گفت هر مردى - با دلخوشى به خانواده اش شب را در آغوش همسر خود به سر مىبرد و مرا با نگرانىهائى كه دارم رها مىكنيد ، مرا نيازى به بيعت شما نيست بيعت خود را با من نديده گيريد ( 1 ) .\r\nو جاحظ در رسائل خود ص 300 مىنويسد گروهى پنداشته‌اند دليل بر راستى گزارشى كه آن دو - بوبكر و عمر - آوردند تا زهرا را از رسيدن به ميراث خود باز دارند - و هم دليل بر پاكدامنى آن دو - آن است كه ياران رسول خدا ( ص ) در برابر آن دو به انكار بر نخاستند ! در پاسخ مىگوئيم : اگر انكار نكردن ايشان دليل بر راستى ادعاى آن دو باشد پس به راستى وجود همهء دادخواهان و گفتگو كنندگان ( از جمله فاطمه ) كه در برابر آن دو به مطالبهء حق خود ايستاده بودند دليلى بر راستى دعوايشان و نيكوئى سخنشان است ! زيرا صحابه با ايشان هم مخالفتى ننمودند . بخصوص كه گفتگوهاى پنهانى بدرازا كشيد و كشمكشها بسيار شد و گله مندى ، آشكار و خشمها سخت گرديد و اينها كار فاطمه را به آنجا رساند كه سفارش كرد بوبكر بر وى نماز نگزارد و آنگاه كه آمده و حق خويش را از او مىخواست و بطرفدارى از بستگان خود استدلال مىكرد از وى پرسيد : ابوبكر ! اگر تو مردى وارثت كيست گفت خانواده و فرزندانم گفت پس چرا ما از پيامبر ( ص ) ارث نبريم ( 2 ) و چون با بهانه اى كه براى او آورد او را از رسيدن به ميراث پدرش بازداشت و حق وى را كاهش داد و رو گردانش ساخته خود زمام كار را بدست گرفت تا به چشم خويش حق كشى را بنگرد و از پرهيزكارى او نوميد شود و كمى همراهان و بوى ناتوانى را بيابد و بگويد به خدا سوگند تو را نفرين خواهم كرد و او هم گفت به خدا سوگند بر تو دعا خواهم كرد كه\r\n\r\n","description":"","footnote":"\r\n( 1 ) الامامة و السياسة 1 / 14 ، اعلام النساء 3 / 1214 .\r\n( 2 ) اين حديث را هم احمد در مسند خود - 1 / 10 - آورده و هم بلاذرى در فتوح البلدان ص 38 و هم ابن كثير در تاريخ خود 5 / 289 .\r\n","page_name":" 102 ","page_number":109},
  {"content":"\r\nباز گفت به خدا سوگند هرگز با تو سخن نخواهم گفت و او گفت به خدا سوگند هرگز از تو دورى نخواهم گزيد پس اگر مخالفت نكردن اصحاب با كار بوبكر دليل بر حقانيت وى در رفتارش با فاطمه باشد البته مخالفت نكرد نشان با شكايت فاطمه نيز دليل بر حقانيت وى در برابر بوبكر است زيرا كمترين واكنشى كه مىبايد در اينجا در برابر فاطمه بنمايند آن بوده كه وى را از آنچه نمىداند آگاه سازند و آنچه را فراموش كرده به يادش آرند و از راه نادرست بازش گردانند و نگذارند پايگاه او به بيهوده گوئى آلوده شود و سخنى پريشان بر زبان آورده مردى دادگر را ستمكار بشمارد و از كسى كه مىخواهد پيوند دينى با او داشته باشد بگسلد . پس چون مىبينيم كه اصحاب با هيچكدام از دو طرف ، مخالفت نكرده‌اند پس امتيازات هر دو يكسان خواهد بود و يكى به ديگرى در مىشود و اين هنگام اصل قانون خداوند در زمينهء ارث ، چه براى ما و چه براى شما شايسته تر است كه به كار بسته شود و هم بر ما و هم بر شما الزام آورتر مىنمايد .\r\nاگر گويند : چگونه ممكن است گمان برد كه بوبكر بر وى ستم كرده و بيداد نموده باشد با آنكه هر چه فاطمه گفتار خود را درشتتر مىنمود او بر نرمى و آرامى مىافزود كه يك جا در پاسخ اين سخن وى : به خدا هرگز با تو سخن نخواهم گفت ، چنين گفت : به خدا هرگز از تو جدائى نمىگزينم و سپس كه گفت به خدا بر تو نفرين مىكنم پاسخ داد به خدا بر تو دعا خواهم كرد و سپس نيز آن سخن درشت و گفتار تند را كه در حضور قريشيان و صحابه از وى شنيد بر خود هموار ساخت با آنكه مقام خلافت نيازمند تعظيم و تجليل و بزرگداشت و احترام است و سپس نيز آن تندىها مانع از آن نبود كه بوبكر به عذر خواهى پردازد و سخنى بر زبان آرد كه ، هم نمايندهء تعظيم حق او و تجليل مقامش باشد و هم نشانهء علاقهء او به نگهداشتن آبروى وى و دلسوزى براى او ، چرا كه گفت : به خدا تهيدستى هيچكس به اندازهء تو بر من دشوار نيست و بىنيازى هيچكس را به اندازهء تو دوست نمىدارم ولى من از رسول خدا ( ص )\r\n","description":"","footnote":"","page_name":" 103 ","page_number":110},
  {"content":"\r\nشنيدم مىگفت ما گروه پيامبران ارث نمىگذاريم و آنچه از ما بماند صدقه است .\r\nدر پاسخ مىگوئيم : اين شيوهء او هم نه دليل است بر دورى او از ستم و نه نشانهء بر كنارى او است از بيداد زيرا نيرنگ ستمكار و هوشمندى نيرنگ باز اگر ورزيده بوده و آموخته باشد كه در دعاوى چه كند او را بر آن مىدارد كه همچون ستمديدگان سخن كند و مانند دادخواهان خوارى نشان دهد و به گونهء دوستداران مهربانى نمايد و همچون حق طلبان ، خود را طرف دشمنى جلوه دهد . چگونه مخالفت نكردن صحابه را با بوبكر دليلى قاطع و نشانه اى آشكار بر حقانيت او گرفته‌ايد با آنكه گمان مىكنيد عمر بالاى منبر گفت دو متعه در روزگار رسول خدا ( ص ) بود متعهء حج و متعهء نساء كه من آن دو را ممنوع مىسازم و انجام دهندهء آن را بكيفر مىرسانم ( 1 ) و كسى را هم نيافتيد كه سخن وى را انكار كند و منشأ منع او را زشت بشمرد و او را در اين زمينه نادرستكار بخواند و حتى از سر استفهام يا شگفتى سخنى بر زبان آرد .\r\nچگونه مخالفت نكردن صحابه را دليل مىآريد با آنكه عمر خود در روز سقيفه حاضر بود و همانجا اين سخن از پيامبر ( ص ) به ميان آمد كه امامان از قريش بايد باشند ( 2 ) .\r\nو سپس كه زخم خورد هنگام درد دل گفت اگر سالم زنده بود در سپردن خلافت به او هيچ ترديدى نداشتم ( 3 ) با آن كه خود در شايستگى هر يك از شش نفرى\r\n\r\n","description":"","footnote":"\r\n( 1 ) بر گرديد به همين كتاب ما - ج 6 ص 211 ط 2 .\r\n( 2 ) اين حديث را گروهى بسيار از حافظان روايت كرده‌اند و ابن حزم نيز در « الفصل » - 4 / 89 - آن را صحيح شمرده و مىنويسد : اين روايت به سر حد تواتر رسيده و انس بن مالك و عبد اللَّه بن عمر و معاويه آن را گزارش كرده‌اند و جابر بن عبد اللَّه و جابر بن سمره و عبادة بن صامت هم حديثى در همين مضمون آورده‌اند و يكى از نشانه‌هاى صحت آن نيز گردن نهادن انصار است به آن در روز سقيفه . پايان .\r\n( 3 ) بنابر آنچه در ج 7 ص 144 گذشت اين گزارش را ابن سعد و باقلانى و ابو عمر و حافظ عراقى آورده‌اند .\r\n","page_name":" 104 ","page_number":111},
  {"content":"\r\nكه آنان را اعضاى شورا تعيين كرد براى سمت خلافت اظهار ترديد كرد و آنگاه سالم بردهء زنى از انصار بود كه وى را آزاد كرد و چون سالم بمرد ميراث وى به آن زن رسيد . ولى هيچكس بر آن سخن عمر اعتراضى نكرد و ميان آن دو زمينهء مخالف مقابله اى نكرد تا تضادى بيابد و بشگفت بيايد . توان گفت كه ترك مخالفت با كسى كه نه اميدى به كمك او داريم و نه ترسى از گزند وى ، دليل بر راستى سخن او و درستى كردارش باشد اما مخالفت نكردن با كسى كه زير و بالا بردن ، امر و نهى ، قتل و زندگى ، زندان و آزادى به دست او است نه دليلى دلپذير بر راستى سخن او است و نه نشانه اى روشن بر اين دعوى دارد . پايان گفتار جاحظ\r\n\r\nنگاهى در يك سخن آزار دهنده\r\nما را نرسد كه در دفاع از خليفه آنچه را ابن كثير در تاريخ خود - 5 / 249 - گفته بر زبان آريم كه : فاطمه از آنجا كه زنى از افراد بشر بود و توقع عصمت از او نبايد داشت از كار بوبكر خشمناك شد و او را نكوهيد و با وى سخن نگفت تا در گذشت و در ص 289 مىنويسد : او نيز زنى از آدميزادگان بود و چنانچه همه اندوهگين مىشوند او هم اندوهگين شد چرا كه معصوم بودن او لازم نيست و مخالفت وى با بوبكر ( ض ) با وجود سخنى آشكار از رسول خدا ( ص ) جاى دفاع ندارد . پايان .\r\nچه بگوئيم دربارهء اين گونه گزافگوئىها و غلط پرانىها آن هم در برابر آيهء تطهير كه دربارهء او و شوهر و پدر و پسرانش در كتاب خداى عزيز نازل شده ؟\r\nچه بگوئيم دربارهء اين با آن كه آواى پيامبر اكرم ( ص ) را در برابر خويش مىيابيم كه : فاطمه پاره اى از تن من است پس هر كه او را بخشم آورد مرا بخشم آورده ؟\r\nو در عبارتى : فاطمه پارهء تن من است هر چه او را آزرده ساخت مرا آزرده مىسازد و هر چه او را خشمگين ساخت مرا خشمگين مىسازد .\r\nو در عبارتى : فاطمه پارهء تن من است هر چه او را خشمگين سازد مرا خشمگين\r\n","description":"","footnote":"","page_name":" 105 ","page_number":112},
  {"content":"\r\nمىسازد و هر چه او را دلخوش مىدارد مرا دلخوش مىدارد .\r\nو در عبارتى : فاطمه پارهء تن من است هر چه او را آزرد مرا مىآزارد و هر چه او را خسته دارد مرا خسته مىدارد ( 1 )\r\nو در عبارتى : فاطمه پارهء تن من است هر چه او را پريشان گرداند مرا پريشان مىگرداند و هر چه او را آزرد مرا مىآزارد .\r\nو در عبارتى : فاطمه پارهء تن من است هر چه او را حاجت روا و يارى كند مرا حاجت روا و يارى كرده كه به گفتهء تاج العروس يعنى : هر چه به او رسد به من رسيده و هر چه خاطر او را فراهم آرد خاطر مرا فراهم آورده .\r\nو در عبارتى : فاطمه شاخه اى ( از درخت هستى ) من است هر چه او را دلخوش دارد مرا دلخوش مىدارد و هر چه او را خشمگين سازد مرا خشمگين مىسازد\r\nو در عبارتى : فاطمه پاره اى از گوشت من است هر كه او را آزرد مرا آزرده .\r\nو در عبارتى : فاطمه پاره اى از گوشت من است هر چه او را خشمگين ساخت مرا خشمگين مىسازد و هر چه او را دلخوش ساخت مرا دلخوش مىسازد .\r\nو در عبارتى : فاطمه پاره اى از گوشت من است هر چه او را شادمان مىدارد مرا شادمان مىدارد .\r\nحديث بالا را با عبارات گوناگون ، پيشوايان و نگارندگان شش صحيح و گروهى ديگر از رجال حديث در نوشته‌هاى خود دربارهء سنن و مسانيد و معاجم آورده‌اند و اين هم نمونه اى از گزارشگران آن :\r\n1 - ابن ابى مليكه متوفى 117 . بر بنياد آنچه بخارى و مسلم و ابن ماجه و ابن داود و احمد و حاكم آورده‌اند وى از راويان اين حديث است .\r\n2 - ابو عمر بن دينار مكى متوفى 125 يا 126 بنا به گفتهء هر يك از بخارى و مسلم در صحيح خود وى نيز از راويان اين حديث است .\r\n\r\n","description":"","footnote":"\r\n( 1 ) ترجمه با استفاده از تفسيرى كه تاج العروس بر حديث نوشته است انجام شد .\r\n","page_name":" 106 ","page_number":113},
  {"content":"\r\n3 - ليث بن سعد مصرى متوفى 175 چنانچه در زنجيره‌هاى ابن داود و ابن ماجه و احمد آمده از راويان اين حديث است .\r\n4 - ابو محمد بن عيينهء كوفى متوفى 198 چنانچه در دو كتاب صحيح آمده از راويان اين حديث است .\r\n5 - ابو النضر هاشم بغدادى متوفى 205 يا 207 چنانچه در مسند احمد آمده از راويان اين حديث است .\r\n6 - احمد بن يونس يربوعى متوفى 227 چنانچه در صحيح مسلم و سنن ابو داود آمده از راويان اين حديث است .\r\n7 - حافظ ابو وليد طيالسى متوفى 227 چنانچه در صحيح بخارى آمده از بازگو گران اين حديث است .\r\n8 - ابو معمر هذلى متوفى 336 چنانچه در صحيح مسلم آمده از بازگو گران اين حديث است .\r\n9 - قتيبة بن سعيد ثقفى متوفى 240 كه مسلم و ابو داود حديث را از وى روايت كرده‌اند .\r\n10 - عيسى بن حماد مصرى متوفى 248 يا 249 كه ابن ماجه حديث را از وى روايت كرده است .\r\n11 - امام حنبليان احمد متوفى 241 در مسند خود 4 / 322 ، 328\r\n12 - حافظ بخارى ابو عبد اللَّه متوفى 256 در ج 5 ص 274 از صحيح خود بخش مناقب .\r\n13 - حافظ مسلم قشيرى متوفى 261 در ج 2 ص 261 از صحيح خود بخش فضائل .\r\n14 - حافظ ابو عبد اللَّه ابن ماجه متوفى 273 ، در ج 1 ص 216 از سنن خود\r\n15 - حافظ ابو داود سجستانى متوفى 275 در ج 1 ص 324 از سنن خود\r\n16 - حافظ ابو عيسى ترمذى متوفى 275 در ج 2 ص 319 از جامع خود\r\n","description":"","footnote":"","page_name":" 107 ","page_number":114},
  {"content":"\r\n17 - حكيم ابو عبد اللَّه محدث ترمذى متوفى 285 در ص 308 از نوادر - الاصول خود .\r\n18 - حافظ ابو عبد الرحمن نسائى متوفى 303 در ص 35 از خصائص خود\r\n19 - ابو الفرج اصفهانى متوفى 303 در ج 8 ص 156 از اغانى\r\n20 - حاكم ابو عبد اللَّه نيشابورى متوفى 405 در ج 3 ص 154 و 158 و 159 از مستدرك .\r\n21 - حافظ ابو نعيم اصفهانى متوفى 430 در ج 2 ص 40 از حلية الاولياء\r\n22 - حافظ ابوبكر بيهقى متوفى 458 در ج 7 ص 307 السنن الكبرى\r\n23 - ابو زكريا خطيب تبريزى متوفى 502 در ص 560 از مشكاة المصابيح\r\n24 - حافظ ابو القاسم بغوى متوفى 510 يا 516 در ج 2 ص 278 از مصابيح السنة .\r\n25 - قاضى ابوالفضل عياض متوفى 544 در ج 2 ص 19 از الشفا\r\n26 - اخطب خطباء خوارزمى متوفى 568 در ج 1 ص 53 از مقتل\r\n27 - حافظ ابوالقاسم ابن عساكر متوفى 571 در ج 1 ص 298 از تاريخ خود\r\n28 - ابو القاسم سهيلى متوفى 581 در ج 2 ص 196 از « الروض الانف » كه مىنويسد : ابو لبابه رفاعة بن عبد المنذر يك بار كه توبه كرده بود خويشتن را در بند كرد تا قبولى توبه اش نازل شد و چون فاطمه خواست او را بگشايد گفت من قسم خورده‌ام كه جز رسول خدا ( ص ) هيچكس بند از من باز نكند رسول خدا ( ص ) گفت فاطمه هم پاره اى از گوشت من است پس درود خدا بر او باد و بر فاطمه و اين حديث دلالت مىكند كه هر كس فاطمه را ناسزا گويد كافر است و هر كه بر وى درود فرستد بر پدرش ( ص ) درود فرستاده .\r\n29 - ابن ابى الحديد معتزلى متوفى 586 در شرح النهج ج 2 ص 458\r\n30 - ابو الفرج ابن جوزى متوفى 597 در صفة الصفوة 2 / 5\r\n31 - حافظ ابو الحسن بن اثير جزرى متوفى 630 در اسد الغابه 5 / 521\r\n","description":"","footnote":"","page_name":" 108 ","page_number":115},
  {"content":"\r\n32 - ابو سالم محمد بن طلحهء شافعى متوفى 652 در مطالب السؤل ص 6 و 7\r\n33 - سبط ابن جوزى حنفى متوفى 654 در تذكره ص 175\r\n34 - حافظ كنجى شافعى متوفى 658 در كفايه ص 220\r\n35 - حافظ محب الدين طبرى متوفى 694 در ذخائر العقبى ص 37\r\n36 - حافظ ابو محمد ازدى اندلسى متوفى 699 در شرح مختصر صحيح بخارى 3 / 91\r\n37 - حافظ ذهبى شافعى متوفى 747 در تلخيص المستدرك\r\n38 - قاضى ايجى متوفى 756 در مواقف چنانچه در ص 268 از ج سوم شرح آن آمده .\r\n39 - جمال الدين محمد زرندى حنفى متوفى هفتصد و پنجاه و اند در درر السمطين\r\n40 - ابو السعادات يافعى متوفى 768 در « مرآة الجنان » 1 / 61\r\n41 - حافظ زين الدين عراقى متوفى 806 در « طرح التثريب » 1 / 150\r\n42 - حافظ نور الدين هيثمى متوفى 807 در مجمع الزوائد 9 / 203\r\n43 - حافظ ابن حجر عسقلانى متوفى 852 در تهذيب التهذيب 12 / 441\r\n44 - حافظ جلال الدين سيوطى متوفى 911 در الجامع الصغير و الكبير\r\n45 - حافظ ابو العباس قسطلانى متوفى 923 در المواهب اللدنيه 1 / 257\r\n46 - قاضى ديار بكرى مالكى متوفى 966 يا 982 در الخميس 1 / 464\r\n47 - ابن حجر هيثمى متوفى 974 در الصواعق 112 و 114\r\n48 - صفى الدين خزرجى متوفى ؟ در الخلاصة ص 435\r\n49 - زين الدين مناوى متوفى 1031 يا 1035 در كنوز الدقائق ص 96\r\nو هم در شرح خود بر جامع الصغير - ج 4 ص 421 - مىنويسد سهيلى اين حديث را دليل آورده است بر كفر كسى كه زهرا را ناسزا بگويد - زيرا با اين كار خود وى را بخشم آورده - و هم بر اين كه او از بوبكر و عمر برتر است و شريف\r\n","description":"","footnote":"","page_name":" 109 ","page_number":116},
  {"content":"\r\nسمهودى گفته : معلوم است كه اولاد زهرا پاره اى از تن او هستند پس بواسطهء او پارهء تن پيامبر هم مىشوند و از اين روى بود كه چون ام الفضل در خواب ديد پاره اى از تن پيامبر در دامن او قرار گرفت رسول خدا ( ص ) آن را چنين تعبير كرد كه فاطمه پسرى مىآرد كه آن را در دامن وى مىنهند پس حسن ؛ زاده و در دامن او نهاده شد پس همهء زادگان زهرا كه اكنون مىبينيم پاره اى از تن پارهء تن پيامبراند - هر چند ميانجىها زياد شده - و هر كه در اين بيانديشد انگيزهء تعظيم ايشان در دل او جاى مىگيرد و آنان را در هر حالى كه باشند دشمن نمىگيرد .\r\nابن حجر گفته : از اين حديث بايد استدلال كرد كه اگر آزار كسى آزار پيامبر ( ص ) باشد آزار او حرام است پس هر كس رفتارى از او سر زد كه فاطمه را آزار رساند به گواهى اين حديث ، پيامبر ( ص ) را آزار داده و چيزى سهمناكتر از اين نيست كه با آزردن فرزندان زهرا خود وى را آزار دهند و بر همين اساس ثابت و معروف شده كه مكافات عامل اين كار هر چه زودتر در خود دنيا داده خواهد شد و البته كيفر آخرت سختتر است .\r\n50 - شيخ احمد مغربى مالكى متوفى 1041 در فتح المتعال ص 385 در قصيدهء بزرگى كه در ستايش رسول خدا ( ص ) سروده گويد :\r\n« هيچ كس مانند دو سبط رسول خدا نيست\r\nو افتخار هيچ كس به آنان همانندى ندارد\r\nآيا مانند مادرشان - فاطمهء زهرا\r\nدختر محمد مصطفى - بشرى هست\r\nزيرا او پارهء تن وى است و هيچ كس نيست\r\nكه اگر پژوهشگرانه بنگرى مانند پارهء تن مصطفى باشد »\r\n51 - شيخ احمد با كثير مكى شافعى متوفى در 1047 در وسيلة المآل\r\n52 - ابو عبد اللَّه زرقانى مالكى متوفى در 1122 در شرح المواهب 3 / 205 كه مىنويسد سهيلى اين حديث را دليل آورده بر كفر كسى كه به زهرا ناسزا\r\n","description":"","footnote":"","page_name":" 110 ","page_number":117},
  {"content":"\r\nبگويد بدين شرح كه هر كس او را ناسزا گفت وى را به خشم مىآرد و پيامبر نيز به خشم آمدن او را موجب به خشم آمدن خود شمرده و مىدانيم كه هر كس پيامبر را به خشم آرد كافر است .\r\n53 - زبيدى حنفى متوفى 1205 در تاج العروس 5 / 227 و 6 / 139\r\n54 - قندوزى حنفى متوفى 1293 در ينابيع المودة ص 171\r\n55 - حمزاوى مالكى متوفى 1303 در النور السارى كه در كنار بخارى چاپ شده - ج 5 - ص 274 -\r\n56 - شيخ مصطفى دمشقى در مرقاة الوصول ص 109\r\n57 - سيد حميد الدين آلوسى متوفى 1324 در نثر اللئالى ص 181\r\n58 - سيد محمود قراغولى بغدادى حنفى در جوهرة الكلام ص 105\r\n59 - عمر رضا كحاله در اعلام النساء 3 / 1216\r\nآنگاه چه بايد گفت دربارهء سخن ابن كثير با آنكه اين سخن از رسول خدا ( ص ) گوشها را پر كرده است كه : فاطمه قلب من و روح ميان دو پهلويم است هر كه او را آزرد مرا آزرده ( 1 ) و اين سخن او : خداوند با خشم فاطمه ، خشم مىگيرد و با خشنودى او خشنود مىشود . و اين سخن كه به فاطمه گفت : خداوند براى خشم تو خشم مىگيرد و با خشنودى تو خشنود مىشود .\r\nبنگريد به معجم طبرانى ، مستدرك حاكم 3 / 154 كه حكم به صحت حديث داده ، مسند ابن النجار ، مقتل خوارزمى 1 / 52 ، تذكرهء سبط ص 175 ، كفاية الطالب از كنجى ص 219 ، ذخائر العقبى از محب طبرى ص 39 ، ميزان الاعتدال 2 / 72 مجمع الزوائد 9 / 203 تهذيب التهذيب 12 / 443 كنز العمال 7 / 111 اخبار الدول كه در كنار الكامل چاپ شده 1 / 185 كنوز الدقايق از مناوى ص 30 ، شرح مواهب از زرقانى 3 / 202 ، الاسعاف ص 171 ينابيع المودة 173 ، 174 ، الشرف المؤبد ص 59\r\nاين سخنان از پيامبر همچون دستورهائى مطلق و بىقيد و شرط است كه هر چه را موجب رضامندى و خشم فاطمه ( ع ) بشود در بر مىگيرد حتى كارهائى كه\r\n\r\n","description":"","footnote":"\r\n( 1 ) برگرديد به جلد سوم از همين كتاب ما ص 20 .\r\n","page_name":" 111 ","page_number":118},
  {"content":"\r\nمباح باشد زيرا چنانچه قسطلانى و حمزاوى در شرح بخارى احساس كرده‌اند او در اين مورد همچون پدر پاك خويش است و اين مىرساند كه زهرا ( ع ) از چيزى خشنود نمىشود مگر خشنودى خدا در آن باشد و خشم نمىگيرد مگر بخاطر آنچه خدا را بخشم آرد تا آنجا كه اگر او بخاطر كارى مباح خشنود شود يا خشم گيرد در آن زمينه نيز دليلى شرعى وجود دارد كه موجبات خشنودى وى را جزء مستحبات مىگرداند و موجبات دلتنگىاش را از مكروهات . پس هيچگاه چه در هنگام رضا و چه در هنگام غضب او انگيزه اى خود خواهانه و رنگى از هوس در حالت نفسانىاش نمىتوان يافت و اين است معنى معصوميتى كه آن لاف زن - ابن كثير - نمىپذيرد و با كور و كر نمودن خويش ، دلالت آيهء تطهير را - كه دربارهء او و پدر و شوهر و فرزندانش نازل شده - بر اين پايگاه او نديده مىگيرد : حق اين است كه خداوند مىخواهد آلودگى را از شما خانواده دور كند و شما را پاك و پاكيزه گرداند .\r\n","description":"","footnote":"","page_name":" 112 ","page_number":119},
  {"content":"\r\nبسم اللَّه الرحمن الرحيم\r\n\r\nاحاديث غلوآميز يا قصه‌هاى خرافى\r\nو اين هم بحثهائى كوتاه است كه روحيات خليفه و منشهاى برتر او را در برابر ما مجسم مىكند ، در اين ارزيابى شتابزده به همين اندازه كه مىآوريم اكتفا مىكنيم زيرا هر چند ما را به آخرين مرز پژوهش نمىبرد و نمىرساند باز هم توشه اى است كه كاوشگران را از حدود شخصيت خليفه آگاه مىسازد و ميزانى است كه بوسيلهء آن مىتوان هم كسى را كه براى او دشمنى مىنمايد از دوست گزافه - گويش باز شناخت و هم كسى را كه در شناساندن او پاى از مرز اعتدال بيرون نمىنهد از ديگرى كه بر وى بيداد مىكند . تا بتوانيم گزافه گوئى در ثنا خوانى بر وى را از زياده روى در ستم بر او باز شناسيم پس بايد اندكى از آن برترىها را ياد كنيم كه پيروان وى برايش در هم بافته‌اند و چنان مبالغه هائى آشكار در آن هست كه از چشم هيچكس پنهان نيست ، سپس نيز آنچه دربارهء ديگران آمده است بدنبال آن مىآوريم تا معتقدان به فضائل راستين از غلو كنندگان باز شناخته شوند .\r\n\r\n1 خورشيد بر چرخ گردنده\r\nشيخ ابراهيم عبيدى مالكى در كتاب خود عمدة التحقيق فى بشائر آل الصديق به نقل از كتاب عقائق و نيز صفورى در نزهة المجالس 2 / 184 ( 1 ) به نقل از عيون -\r\n\r\n","description":"","footnote":"\r\n( 1 ) ص 184 كه در حاشيهء كتاب روض الرياحين - از يافعى - در سال 1315 در مصر چاپ شده است .\r\n","page_name":" 113 ","page_number":120},
  {"content":"\r\nالمجالس مىنويسند :\r\nگفته‌اند كه پيامبر ( ص ) روزى به عايشه ( ض ) گفت چون خداى تعالى خورشيد را بيافريد آن را از مرواريدى سپيد آفريد كه 140 مرتبه از دنياى ما بزرگتر بود پس آن را بر چرخ گردنده اى نهاد و براى چرخ گردنده نيز 860 دست گيره آفريده در هر دست گيرهء آن زنجيرى از ياقوت سرخ نهاد و آنگاه 60000 تن از فرشتگان مقرب را بفرمود تا به نيروى خويش كه خداوند ويژهء آنان گردانيده آن را با زنجيرها بكشند و خورشيد مانند سپهر بر آن چرخ گردنده است كه در گنبد سبز مىچرخد و زيبائى آن براى خاكيان آشكار مىشود و در هر روز بر خط استواء - همان بالاى كعبه كه مركز زمين است - مىايستد و مىگويد اى فرشتگان پروردگارم ! من از خداى عز و جل شرم دارم كه چون در برابر كعبه كه قبلهء مؤمنان است رسيدم از آنجا بگذرم و ملائكه با همهء نيرويشان خورشيد را مىكشند تا از فراز كعبه بگذرد و او نمىپذيرد تا ملائكه از دست او عاجز مىشوند و خداى تعالى با وحى الهامى به ملائكه الهام مىكند كه آواز دهند اى خورشيد به آبروى مردى كه نام او بر چهرهء درخشانت نگاشته آمده بر گرد و به گردشى كه داشتى ادامه ده چون اين را بشنود به نيروى خداى مالك به تكان آيد . عايشه ( ض ) گفت اى رسول خدا آن مردى كه اسم وى بر آن نگاشته آمده كيست گفت اى عايشه او بوبكر صديق است پيش از آن كه خداوند جهان را بيافريند با علم قديم خود بدانست كه خود هوا را مىآفريند و در هوا اين آسمان را مىآفريند و دريائى از آب مىآفريند و چرخ گردنده اى را هم بر روى آن مىآفريند تا مركب خورشيدى باشد كه جهان را روشن مىكند و به راستى كه خورشيد چون به ناحيهء استوا رسد از دستور فرشتگان سر پيچد و خداى تعالى چنان تقدير كرد كه در آخر الزمان پيامبرى بيافريند كه بر پيامبران برترى يابد و او هم به كورى چشم دشمنان ، شوهر تو است اى عايشه ! و آنگاه بر چهرهء خورشيد نام وزير وى را كه ابوبكر - تصديق كنندهء مصطفى - باشد بنگاشت\r\n","description":"","footnote":"","page_name":" 114 ","page_number":121},
  {"content":"\r\nپس چون فرشتگان خورشيد را به او سوگند دهند به تكان مىآيد و بقدرت خداوند گردش خود را دنبال مىكند . به همين گونه هنگامى كه گنهكاران امت من بر آتش دوزخ بگذرند و آتش خواهد كه بر مؤمن بتازد پس به احترام دوستى خداوند در دل او و بخاطر نقش نام او بر زبانش ، آتش هراسناك به پشت سر بر مىگردد و در جستجوى ديگرى بر مىآيد .\r\nامينى گويد : از چيزهائى كه مرا در سر گردانى فرو برده اين است كه آن چرخ گردنده را چرا دانشمندان هيئت قديم و جديد كشف نكرده‌اند بخصوص با اين همه ادوات و ابزارهاى اكتشافى كه هيئت شناسان جديد دارند و پس از پيشرفت دانش و بالا گرفتن كار آن و پس از آن همه كشفيات چرا عقيدهء همه بر اين شده است كه زمين دور خورشيد مىگردد ؟\r\nاز روايت بالا چنان مىفهميم كه وقتى خداوند آن چرخ گردنده را بيافريد هنوز نيروى بخار به خدمت انسان در نيامده بود تا خداى سبحان نيز براى ايجاد كشش و حركت در خورشيد از بخار استفاده كند كه خورشيد ، خود را تحت فرمان و ارادهء فرشتگان نبيند و از هيچ مقامى شرم نداشته و همراه با چرخ گردنده برود و در اسرع اوقات خود را به همان جا كه مىخواهند گام نهد برساند . ولى شگفت آنست كه چرا خداى سبحان حتى پس از آن هم كه نيروى بخار كشف شد باز هم به جاى استفاده از فرشتگان ، بخار را به كار نگرفت تا هزاران از آن موجودات كه دسته دسته در بند زنجيرهاى چرخ گردنده گرفتار شده‌اند آزاد شوند و پى كارشان بروند و از رنج سركشى خورشيد كه هر روز بعنوان يك برنامه تكرار مىشود بياسايند .\r\nو اين جا پرسشى هم هست كه نمىدانم كه پاسخ خواهد داد و آن اين كه ارادهء خداى پاك هر نيروى سركش و چموشى را مهار مىكند و با آن آسمان را بدون ستونى كه توانيد ديد نگهميدارد و كوه‌ها را كه مىپندارى سر جاى خود ايستاده‌اند مانند ابرهاى گذران به گردش و حركت وا مىدارد . چرا آفرينش خدا\r\n","description":"","footnote":"","page_name":" 115 ","page_number":122},
  {"content":"\r\nكه هر چيز را استوار مىكند خود جاى آن همه فرشتگانى را نمىگيرد كه براى كش و واكش با خورشيد مسخر شده‌اند تا نه سركشى خورشيد آن را از رفتار باز دارد و نه نيازى به دستگيره‌ها و زنجيرها بيفتد و نه لازم باشد كه آن را به حق كسى كه نام وى بر آن نوشته شده سوگند دهند . چه انگيزه اى خداوندگار پاك را ناگزير داشته است كه براى حركت دادن خورشيد اين همه وسائل و ابزار به كار بگيرد ( چرخ گردنده ، دستگيره‌ها ، زنجيرها ) و آن گروه بس انبوه از فرشتگان را آفريده و آنان را در سر جرثقيل به كار كشد با آن كه او هر گاه چيزى را اراده كرد به آن مىگويد باش ( بشو ) پس مىشود .\r\nوانگهى مگر خورشيد نمىداند كه خداى پاك اراده فرموده كه آن بايد به سوى يك مقصد معين در گردش باشد ؟ پس ديگر اين سركشى و باز ايستادن چه معنى دارد . مگر خداى تعالى كه كعبه را در خط سير او قرار داده عظمت و شرافت كعبه را بهتر از او نمىشناسد ؟ يا مگر خورشيد ، خداوند را از عظمت آن آگاه نمىداند ؟ مگر اين همان خورشيد نيست كه مىگويند هم خط استوا را مىداند و هم منطقهء مقابل كعبه را و هم از رسيدن خود به آن نقطهء مقدس آگاهى مىيابد و هم مقامات بوبكر را مىشناسد و مىداند كه نام او بر وى نگاشته آمده است و بايد در برابر كسى كه او را به نام وى قسم مىدهد رام شود و چموشى ننمايد ؟\r\nيكى از دشواريهاى حل نشدنى نيز آن است كه خورشيد هر روز سركشى را از سر گيرد با آنكه خورشيد در قرارگاهى كه برايش نهاده‌اند روان است و اين نظم از خداى نيرومند و توانا است ( 1 ) نه خورشيد را سزد كه به ماه رسد و نه شب از روز پيشى مىگيرد و هر كدام در فلكى شنا مىكنند ( 2 ) .\r\nو دشوارتر از آن اين كه : تا پايان عمر دنيا هر روز خدا بايد همانچه را ديروزش به فرشتگان الهام كرده بوده دوباره الهام كند و آنان نيز هر روز\r\n\r\n","description":"","footnote":"\r\n( 1 ) سوره يس آيهء 38 .\r\n( 2 ) سوره يس آيهء 40 .\r\n","page_name":" 116 ","page_number":123},
  {"content":"\r\nخورشيد را به همان گونه كه روز گذشته اش سوگندى سخت داده بودند دوباره قسم بدهند .\r\nچنين است كه گزارشگران بدكنش روى سنت ارجمند پيامبرى را زشت مىنمايند كه از همهء اين پندارهاى خرافى بر كنار است و همهء اينها زائيده گزافگوئىهاى ناروائى است كه به فضائل خوانىها راه يافته و اگر آفرينندهء اين روايت كه زنجيرهء پيوسته اى هم ندارد از رسوائىهائى كه در بافتن آن رويداده است - و ما نيز ياد كرديم - آگاه بود چنين بىانديشه خود را به پرتگاهى نكوهش بار نمىافكند .\r\n\r\n2 توسل به ريش بوبكر\r\nيافعى در روض الرياحين ( 1 ) از زبان بوبكر صديق ( ض ) آورده است كه او گفت ما در مسجد نشسته بوديم كه ناگهان مردى كور در آمد و ميان ما وارد شد و سلام داد ما سلام او را پاسخ داده و در برابر پيامبر ( ص ) نشانديمش كه گفت كيست كه در راه دوستى پيامبر ( ص ) حاجتى از مرا بر آرد ؟ بوبكر ( ض ) گفت پيرمرد حاجتت چيست ؟ گفت من خانواده اى دارم و چيزى هم ندارم كه خوراك خود گردانيم و مىخواهم كسى در راه دوستى رسول خدا ( ص ) چيزى دهد كه آن را قوت خود سازيم - پس بوبكر ( ض ) برخاست و گفت من در راه دوستى رسول خدا ( ص ) چيزى به تو دهم كه زندگى ترا بر پاى دارد . سپس پرسيد حاجت ديگرى هم دارى ؟ گفت آرى دخترى دارم كه مىخواهم در راه دوستى محمد\r\n\r\n","description":"","footnote":"\r\n( 1 ) اين كتاب در چاپخانهء سعيديهء مصر در حاشيهء عرائس ثعلبى چاپ شده و روايت بالا را در ص 443 از آن مىتوان ديد چنانچه قسطلانى نيز در مواهب به نقل از آنجا آن را آورده و زرقانى در شرح مواهب - ج 3 ص 175 - مىنويسد يافعى نگارنده اى نيكو پرداز است . كتاب جداگانهء ديگرى هم به نام روض الرياحين از يافعى در سال 1315 در مصر چاپ شده كه با آنچه از او در حاشيهء عرائس به چاپ رسيده دو تا است .\r\n","page_name":" 117 ","page_number":124},
  {"content":"\r\n( ص ) تا زنده هستم كسى او را بهمسرى بگيرد بوبكر ( ض ) گفت من در راه دوستى رسول خدا ( ص ) در زندگى خودت او را بهمسرى مىگيرم حاجت ديگرى هم دارى گفت آرى مىخواهم در راه دوستى محمد ( ص ) دستم را در ميان ريشهاى بوبكر صديق ( ض ) فرو برم پس بوبكر ( ض ) برخاست و ريش خود در دست كور نهاد و گفت ريش مرا در راه دوستى محمد ( ص ) بگير پس آن كور ، ريش بوبكر صديق ( ض ) را گرفت و گفت پروردگارا ترا به حرمت ريش بوبكر قسم بينائى مرا به من باز ده پس خدا در همان هنگام بينائىاش را به او باز داد پس جبرئيل ( ع ) بر پيامبر ( ص ) نازل شد و گفت محمد ! خداوند سلام ترا سلام مىرساند و با درود و احترام ، تو را ويژه مىگرداند و مىگويد كه به عزت و جلال او اگر همهء كوران ، وى را بحرمت ريش بوبكر صديق قسم مىدادند البته بينائىشان را به ايشان باز مىگردانيد و هيچ كورى بر روى زمين رها نمىكرد و اينها همه به بركت تو و بلندى مقام و مرتبت تو است نزد پروردگارت .\r\nامينى گويد : راستى را كه اينان نه ديدهء ظاهر بلكه ديدهء دلشان كه در باطن دارند كور شده است و براستى كه آن نابينا پيش از آنكه چشمش كور باشد دلش كور بوده و ندانسته است كه سوگند دادن خدا به ريش رسولش ( ص ) سزاوارتر است تا ريش بوبكر و در نزد خداوند شرافت و قداست و تقرب بيشترى دارد . او ( ص ) هم سالمندتر از بوبكر بود و هم موى چهره اش پرتر پس چه چيزى مردك را كور كرده كه چون مىخواسته به چيزى قسم بخورد كه به وسيلهء آن خداوند قسمش را نيكو شمارد پيامبر را نديده گرفته مگر براى او در ريش بوبكر خصوصيتى بوده كه ما نمىدانيم . وانگهى كجايند سنيان كه كورانشان را با ريش وى شفا دهند و چرا وحيى را كه دربارهء آن نازل شده نديده مىگيرند و خدا را به آن قسم نمىدهند كه چشمان ايشان را بينا گرداند و چرا امامان و پاسداران حديث ، نشر اين روايت را از روزگار يافعى - قرن هشتم - آغاز كرده‌اند و چرا بخل ورزيده و چنين شاهراه نجاتى را از كوران امت مخفى كرده‌اند مگر نه در آن وحى پندارى كه در داستان\r\n","description":"","footnote":"","page_name":" 118 ","page_number":125},
  {"content":"\r\nآمده مىبينيم خدا مىگويد : قسم به عزت و جلال خودم كه اگر همهء كوران . . . يا شايد هم زائيده شدن اين حديث پس از روزگار آن امامان بوده كه يادى از آن ننموده‌اند يا ديده‌اند كه پيش انداختن ريش بوبكر بر ريش رسول خدا ( ص ) غلوى ناروا است و اين بوده كه از روايت آن رو گردان شده‌اند يا چيزى در آن يافته‌اند كه مايهء ريشخند به خدا و الهام او و جبرئيل و پيامبر است و از اين روى از آن چشم پوشيده‌اند .\r\nاين گروه را پيرامون ريش بوبكر رواياتى هست و يكى از آنها آن است كه در ج 5 ص 270 آورديم كه : او ( ص ) چون شيفتهء بهشت مىشد ريش بوبكر را مىبوسيد . و همانجا گذشت كه آن روايت از بلند آوازه ترين بافته‌هاى معروفى است كه در اين زمينه‌ها ساخته‌اند و از افتراهائى است كه - به گفتهء فيروز آبادى و عجلونى - دروغ بودن آنها را عقل هر كس بديهى مىشمارد .\r\nيكى ديگر روايتى است كه عجلونى در كشف الخفا 1 / 233 آورده و بر اساس آن : ابراهيم خليل و بوبكر صديق هر كدام ريشى در بهشت دارند !\r\nسپس مىنويسد : در مقاصد به نقل از استادش ابن حجر مىنويسد : درست نيست كه در بهشت براى خليل و براى بوبكر ريشى باشد و اين را در هيچكدام از كتابهاى معروف حديث و بخشهاى پراكنده شدهء آن نيافتم و سپس گويد بر فرض كه ثابت شود چنين روايتى رسيده فلسفه اى در زمينهء آن به نظر من مىآيد زيرا اين هر دو مرد بمنزلهء پدر مسلمانانند ( پس بايد ريش داشته باشند ! ) چون خليل بوده كه آنان را مسلمانان ناميده و به آنان نيز دستور داده شده كه از ديانت او پيروى كنند و پس از وى هم بوبكر دومين پدر مسلمانان است زيرا او بوده كه در ورودى مردم را به سوى اسلام گشوده .\r\nامينى گويد : كسى كه امت مرحومه را مسلمانان ناميده خداى پاك بوده است چنانچه در اين آيه مىبينيد : چنان كه شايسته است در راه خدا تلاش و نبرد كنيد او است كه شما را برگزيد و در دين هيچگونه دشوارى بر شما قرار نداد - آئين پدر\r\n","description":"","footnote":"","page_name":" 119 ","page_number":126},
  {"content":"\r\nشما ابراهيم است - او پيش از اين و در اين قرآن ، شما را مسلمانان ناميده ( حج 78 )\r\nاگر چه مىتوانيم بگوئيم نامگذارى پيشين از ابراهيم بوده ولى نامگذارى كنونى و در قرآن كريم از وى نتواند بود و اين هم كه در ميانه ، يادى از ديانت ابراهيم آمده از آن است كه خداى پاك خواسته نعمتهاى خود را بر امت بشمارد كه اسلام را قانونى آسان گردانيده كه هيچگونه دشوارى در آن نيست و اين سخن را براى ترغيب ديگران به اسلام آوردن فرموده پس اين كه بگوئيم ابراهيم آنان را مسلمان ناميده با اين فراز از آيه ( فى هذا ) كه معنى « اينك » و در اين « قرآن » مىدهد سازگار نيست گذشته از آنكه قرطبى گفته چنان سخنى با گفتار بزرگان ملت ناسازگار است و هم قرطبى گفته اين سخن موجه نيست زيرا معلوم است ابراهيم نبوده كه در قرآن اين امت را ، « مسلمانان » نام نهاده است .\r\nو ابن عباس گفته : خدا پيشتر در نامه‌هاى گذشته و اكنون در همين قرآن شما را مسلمانان نام نهاده - مجاهد و عطاء و ضحاك و سدى و مقاتل و قتاده و ابن مبارك نيز بر هميناند -\r\nو قرائت ابى پسر كعب نيز كه در تفسير بيضاوى 2 / 112 و كشاف زمخشرى 2 / 286 و تفسير رازى 6 / 210 و تفسير ابن جزى كلبى 3 / 47 آمده :\r\nاللَّه سماكم المسلمين خدا شما را مسلمانان نام نهاده\r\nنشانه اى بر درستى سخن ابن عباس است .\r\nرازى هم در تفسير خود درستى آن را دور ندانسته و گفته چون خداى تعالى گفته « تا پيامبر ، گواهى بر شما باشد و شما گواهانى بر مردم » و به اين گونه روشن ساخته است كه براى همان هدف ، ايشان را چنان نامى نهاده و اين جز بر خدا سزاوار نيست .\r\nابن كثير هم در تفسير خود 3 / 236 آن را درست شمرده و گفته چون خداى تعالى گفته « او شما را برگزيد و بر شما در دين هيچگونه سختى ننهاد » سپس آنان را تشويق و ترغيب كرده است به پذيرفتن آنچه پيامبر ( ص ) آورده به اين گونه كه\r\n","description":"","footnote":"","page_name":" 120 ","page_number":127},
  {"content":"\r\nآن را آئين پدرشان ابراهيم شمرده و آنگاه نيكىهاى خويش را دربارهء اين امت به اين گونه يادآور شده كه در روزگاران پيشين و گذشته نيز در نامه‌هاى پيامبران كه بر دانايان يهود و ترسايان خوانده مىشد نام و ستايش آنان را با آوازه اى بلند آورده ، و سپس گفته : او است كه پيش از اين - يعنى پيش از اين قرآن - و هم در اين قرآن ؛ شما را مسلمانان ناميده\r\nاز آنچه گفته شد ارزش فلسفه بافىهاى عجلونى هم معلوم مىشود زيرا وى پنداشته است كه چون ابراهيم بوده كه « مسلمانان » را اين نام نهاده پس جاى پدرشان است و اين هم بىپايه است و گر نه لازم مىآيد هر كس ديگرى را نامى نهاد بجاى پدرش باشد با اين كه مسلما چنين نيست ، البته خداوند ابراهيم را پدر مسلمانان ناميده زيرا او پدر رسول درستكار است و قريش از زادگان اويند و رسول ( ص ) نيز پدر امّت است و امت در حكم فرزندان او ، و زنان وى هم مادران ايشانند چنانچه از خود وى ( ص ) وارد شده كه : من همچون پدر شمايم يا همچون پدر براى شمايم ( 1 ) .\r\nمن نمىدانم چرا تنها كسى كه « به جاى پدر » امّت است بايد در بهشت ، ريشى داشته باشد و آنگاه پدر آدميان آدم ( ع ) كه پدر همهء امتها است نبايد ريش داشته باشد با آن كه از كعب الاحبار رسيده كه گفت هيچكس را در بهشت ريشى نيست مگر آدم كه ريشى سياه تا ناف خود دارد و اين گزارش را ابن كثير در تاريخ خود آورده 1 / 97 ( 2 ) .\r\nو اگر فلسفهء ريش داشتن ابراهيم و بوبكر همان سمت پدرى است كه عجلونى گمان برده پس ريش موسى بن عمران چه فلسفه اى دارد كه در حديث آمده است :\r\n\r\n","description":"","footnote":"\r\n( 1 ) تفسير خازن 3 / 314 ، تفسير نسفى كه در حاشيهء خازن چاپ شده 3 / 314 .\r\n( 2 ) م - خوانندگان فراموش نكنند كه ذكر اين گونه اخبار ، صرفا براى الزام اهل سنت و بستن دهان ايشان است ورنه گزارشهاى كسانى همچون كعب الاحبار يهودى ، هيچ ارج و ارزشى از ديدگاه شيعه ندارد و خود امينى نيز در همين جلد در بخش « نگاهى به روايت كعب » دروغگوئى او ، دشمنى وى و على را با يكديگر و نيز بىپايگى اسلامش را آشكار ساخته است .\r\n","page_name":" 121 ","page_number":128},
  {"content":"\r\nهيچكس در بهشت پا نگذارد مگر بيموى باشد البته بجز موسى بن عمران كه ريش او تا ناف وى است ( سيرهء حلبى 1 / 425 )\r\nوانگهى مسلمانان كسى را « بجاى پدر روحانى » دارند كه از ابراهيم ( ع ) به پدرى ايشان سزاوارتر است و او چنانچه حديثش گذشت پيامبر اكرم محمد ( ص ) است كه زندگانى راستين را به آنان بخشوده و آنان را به راهى مىخواند كه زنده شوند هم موجوديت پايگيرشان از او است و هم ارجمندى جاودانىشان پس او سزاوارتر است از پدرش ابراهيم و دوستش بوبكر بريش داشتن .\r\nو شگفت و هزاران شگفت كه بوبكر را دومين پدر امت بشمارند باستناد اين كه در ورودى مردم به اسلام را او گشوده با آنكه كسى كه هر دو لنگهء اين در را گشود تا ملتها وارد شوند و گروه گروه را ديدى كه در دين خدا در آيند همان پيامبر خدا ( ص ) بود كه با دعوت بزرگوارانه اش و دليلهاى راستين و شگفت - كارهاى آشكار و آئينهاى پاك و خوىهاى ستوده و نبردهاى خونين خويش اين كار را به پايان برد پس او سزاوارتر است كه در بهشت صاحب ريشى باشد .\r\nو تازه مسلمانان هرگز نفهميدند آن كدام در بود كه خليفه براى آنان به سوى اسلام باز كرد و هيچكس ندانست كه او كجا آن را گشود و كى ؟ و براى چه و كدامين در بود ؟ آرى بر همهء مسلمانان پوشيده نيست كه او درى را برايشان بست و آنان را از نيكىهاى اهل آن و دانش و راهنمائى و رهبرى وى بىبهره ساخت .\r\nو آن هم در شهر دانش پيامبر مولانا امير مؤمنان بود كه با نصوص متواتر به اين پايگاه رسيد ، همان درى كه سلوك راه حق از آن انجام مىپذيرد و دوستان خدا روى به سوى آن دارند پس اگر نبود كه كار را از دست او بدر ربودند دانشها بر مىپراكند و نشانه‌هاى او درخشندگى مىيافت و حكمتهايش به همه مىرسيد و دستورهايش به كار بسته مىشد و آنگاه مىديدى از آسمان و زمين نعمتها پيرامون مردم را فرا مىگيرد . از آنان گروهىاند كه معتدلند و بسيارىشان آنچه مىكنند بد است ولى او ( ع ) از رسيدن به حق خويش باز ماند و بندگان دچار نادانى\r\n","description":"","footnote":"","page_name":" 122 ","page_number":129},
  {"content":"\r\nگرديدند و شهرها به خشكسالى افتاد و بوستانها خشك شد و براى آنچه به دست مردم انجام شد تباهى دشت و دريا را گرفت كه درد دل را به خدا بايد گفت .\r\nاگر هم مقصود گوينده از گشوده شدن در بدست بوبكر آن است كه در روزگار وى آغاز به كشور گشائى شده است در اين صورت خليفهء دوم به چنين صفتى برازنده تر و به ريش داشتن سزاوارتر است چون بيشتر كشور گشائىها در روزگار او بود .\r\nآرى اگر كسى باشد كه به راستى پس از رسول خدا ( ص ) براى مسلمانان بجاى پدر بشمار رود او همان مولانا امير مؤمنان ( ع ) است كه رسا گرديدن دعوت اسلام و پيروزى در جنگها مديون او بود . هم روان پاك پيامبر بود و هم جانشين بر گماشته شده از سوى او و از اين روى از طريق انس پسر مالك از پيامبر ( ص ) رسيده است كه گفت : حق على بر اين امت همچون حق پدر است بر فرزند و از طريق عمار و ابو ايوب انصارى نيز روايت شده كه او ( ص ) گفت : حق على بر هر مسلمانى حق پدر است بر فرزندش ( 1 ) .\r\n\r\n3 گواهى بوبكر و جبرئيل\r\nنسفى آورده است كه مردى در مدينه بمرد و پيامبر ( ص ) خواست بر وى نماز بگزارد و جبرئيل نازل شد و گفت محمد ! بر وى نماز مگزار حضرت نيز از نماز خوددارى كرد پس بوبكر آمد و گفت اى پيامبر خدا بر وى نماز گزار كه من جز خوبى از او سراغ ندارم پس جبرئيل بيامد و گفت محمد بر او نماز گزار كه گواهى بوبكر بر گواهى من مقدم است مصباح الظلام 2 / 25 نزهة المجالس 2 / 184\r\nامينى گويد : با من بيائيد تا به حساب گزارشگر اين مغلطه‌ها برسيم . گو اين كه زنجيره اى براى آن نمىشناسيم تا ميانجيان گزارش را به گفتگو بخواهيم و\r\n\r\n","description":"","footnote":"\r\n( 1 ) الرياض النضرة 2 / 172 بنقل از حاكمى ، كنوز الدقائق ص 64 به نقل از ديلمى مناقب خوارزمى ص 244 ، 254 ، فرائد السمطين از شيخ الاسلام حمويى ، نزهة المجالس 2 / 212 .\r\n","page_name":" 123 ","page_number":130},
  {"content":"\r\nبپرسيم آيا شهادتى كه جبرئيل داد از پيش خودش بود ؟ كه اين هم نمىشود زيرا وى فقط امين خدا است در رساندن وحى او و وى را نسزد كه از پيش خود براى پيامبر او دستورى بيارد و آنگاه از گواهى خويش بنفع بوبكر چشم بپوشد - اگر هم بگوئيم سخن وى وحى خداى پاك بوده - كه قاعدة هم دربارهء هر دستورى كه به پيامبر درستكار مىداده چنين اعتقادى بايد داشت - در آن صورت نيز تنها به صرف اين كه گواهى بوبكر بر خلاف آن در آمده آن وحى بزرگ ، دروغ بايد باشد و اين هم گزافگوئى است و بر هر پندار ، دستور او به راستى و ناگزير نمودار اين بوده است كه آن مرده شايستگى ندارد بر وى نماز بگزارند و اين دستور هم به گونهء منعى صادر شده كه حرام بودن عمل را از آن مىتوان دريافت و حاصلش آن كه خداى پاك دشمن مىدارد كه نماز كسى همچون پيامبر محبوبش را بر چنان مرده اى به آستان وى بالا برند . در اين صورت آيا بوبكر كه با استدلال به ظواهر حال - كه در همه جا درست نيست - به شايستگى مردك پى برده و در اين مورد مخصوص كه برداشت وى با وحى خدا ناساز در آمده شكى در بطلان آن نيست اكنون آيا چنين برداشتى تواند وحى مبين را ابطال كند . چشم بگشا و داورى كن .\r\n\r\n4 انگشتر پيامبر و نقش آن\r\nروايت شده كه پيامبر ( ص ) انگشترى خود را به بوبكر داد و گفت : بر اين بنگار كه : لا إله الا اللَّه ابوبكر آن را به حكاك داد و گفت بر اين حك كن كه لا إله الا اللَّه محمد رسول اللَّه پس او چنين حك كرد و چون بوبكر آن را نزد پيامبر ( ص ) آورد ديد بر آن نوشته لا إله الا اللَّه محمد رسول اللَّه ابوبكر الصديق پرسيد اين افزونىها چيست ابوبكر گفت من خوش نداشتم كه ميان نام تو و نام خدا جدائى بياندازم ولى باقى را من نگفته بودم حك كند پس جبرئيل فرود آمد و گفت خداى تعالى ميگويد\r\n","description":"","footnote":"","page_name":" 124 ","page_number":131},
  {"content":"\r\nاسم بوبكر را من نوشتم چون او خوش نداشت كه ميان اسم من و اسم تو جدائى بياندازد و من نيز خوش نداشتم كه اسم او از اسم تو دور بيفتد نزهة المجالس از صفورى 2 / 185 به نقل از تفسير رازى ، مصباح الظلام از جردانى ص 25\r\nامينى گويد : همهء محدثين بىچون و چرا برآنند كه نقش نگين رسول خدا ( ص ) محمد رسول اللَّه بوده است بىهيچ افزونى ديگر و در كتاب صحيح از انس روايت شده كه گفت او ( ص ) انگشترى از نقره ساخته و بر آن چنين حك كرد محمد رسول اللَّه و گفت هيچكس بر اين گونه نقش ، نقش ننمايد .\r\nصحيح بخارى 8 / 309 ، صحيح مسلم 2 / 214 ، 215 ، صحيح ترمذى 1 / 324 سنن ابن ماجه 2 / 384 ، 385 ، سنن نسائى 8 / 173\r\nو در روايت بخارى و ترمذى از انس آمده است كه گفت نقش نگين او سه سطر بود يك سطر محمد يك سطر رسول و يك سطر اللَّه صحيح بخارى 8 / 309 ، صحيح ترمذى 1 / 325\r\nو ابن سعد در طبقات خود از گزارش زنجيره گسستهء ابن سيرين آورده كه نقش نگين او بوده است : بسم اللَّه محمد رسول اللَّه و به نقل زرقانى در شرح مواهب 5 / 39 ابن حجر گفته در گزارش افزونى آن كسى از وى پيروى نكرده است .\r\nو ابو الشيخ در الاخلاق النبوية از روايت عرعرة بن برند از گفتهء انس آورده است كه گفت بر نگين انگشتر رسول خدا ( ص ) نوشته بود لا إله الا اللَّه محمد رسول اللَّه ابن حجر در فتح البارى 1 / 270 گويد اين زيادتى بر خلاف روايات صحيح است و عرعره را ابن مدينى در گزارش احاديث ، نكوهيده مىشمرده و زرقانى نيز در شرح مواهب 5 / 39 مىنويسد : چنان كه در صحيحين و جز آن دو آمده نقش نگين پيامبر اين بود محمد رسول اللَّه پس نه اعتبارى به روايت عرعره هست و نه به روايتى كه مىگويد نقش نگين وى هر دو كلمهء شهادت بوده و نه به روايت ابن سعد از ابو العالية كه نقش آن صدق اللَّه ( خدا راست گفت ) بود و سپس خلفا ، محمد رسول اللَّه را نيز بر آن افزودند .\r\n","description":"","footnote":"","page_name":" 125 ","page_number":132},
  {"content":"\r\nبا اين همه پس چه ارزشى دارد آنچه كه حكاكان سده‌هاى اخير ( ! ) بر آن نگين نقش كرده و دست دروغگويان و گزافه پردازان - پس از روزگارى دراز از در گذشت پيامبر بزرگ و قطع شدن وحى از او - ريخته و ساخته و نگاشته‌اند ؟ با اين كه در نگارشهاى پيشينيان خبر و اثرى از آن نتوان يافت و با اين كه مىبينى گذشتگان بهنگام داورى حتى كلمهء لا إله الا اللَّه و بسم اللَّه را نيز نمىپذيرند كه بر نگين پيامبر نقش بوده و گزارشهاى رسيده در اين باره را خلاف روايات مقبول و بسى بىاعتبار و غير قابل پيروى شمرده‌اند . آنگاه چه بايد كرد با آن زيادتى ساختگى كه هيچ ربطى به قضيه ندارد ( ابوبكر الصديق ) و هيچ يك از پژوهشگران فن حديث هم به بررسى پيرامون آن نپرداخته‌اند با آنكه هيچ زمينه اى جز ريشخند به خدا و پيامبر او و وحى او و امين وحى او ندارد ؟\r\nوانگهى نزد اينان به صحت پيوسته كه آن انگشتر مخصوص به پيامبر ( ص ) كه حك شده بود او ( ص ) آن را در انگشت مىكرد و با آن مهر مىزد و هيچ انگشتر ديگرى هم بجز آن نداشت چنانچه هرگز هيچكس براى رفع اختلاف ميان گزارشهائى كه در نقش نگين آن رسيده احتمال نداده است كه بيش از يك انگشتر در كار بوده است ، پس از رسول خدا ( ص ) هم آن انگشتر در دست راست بوبكر جاى گرفت و پس از او در دست عمر و سپس در دست راست عثمان و در سال سىام از دست خودش يا دست كسى ديگر در چاه اريس ( 1 ) افتاد و پس از آن انگشترى ديگر گرفت ( 2 ) و بنابر آنچه در فتح البارى 10 / 270 و سنن نسائى 8 / 179 - آمده در روايت ابن سعد از انصارى هست كه تا سال ششم از خلافت عثمان انگشتر در دست او بوده ، پس اگر آن افسانه درست بود و نام بوبكر به راستى بر نگين انگشترى حك شده بود كه پيامبر اكرم در طول زندگى در\r\n\r\n","description":"","footnote":"\r\n( 1 ) يكى از كم آبترين چاه‌ها است و دو ميل با مدينه فاصله دارد .\r\n( 2 ) صحيح بخارى 8 / 306 ، صحيح مسلم 2 / 214 سنن نسائى 8 / 179 تاريخ طبرى 5 / 65 تاريخ ابن كثير 8 / 155 تاريخ الخميس 2 / 223 ، 269 تاريخ ابو الفدا 1 / 168 .\r\n","page_name":" 126 ","page_number":133},
  {"content":"\r\nدست كرده و صحابه از نزديك نگريسته و برق آن را در انگشت كوچك وى ديده بودند - چنانچه در صحيح بخارى 8 / 308 و 309 آمده است - پس در اين صورت وقتى انگشتر بدست خليفه افتاد و در همان روز كه بر تخت خلافت بر نشست و بر سر شايستگىاش آن همه گفتگو و فرياد در گرفت حق آن بود كه همان را دليلى بنفع خود بيارد ولى چنين نكرد چون آن انگشتر هنوز آن هنگام نه ساخته شده بود و نه چنان نقشى داشت ! و خود او هم اين اندازه غيب نمىدانست كه پس از سده‌هاى دراز چنين انگشترى براى او مىسازند ! و هم بر كسانى از صحابه كه در استدلال به سود او وا مانده بودند لازم بود به همان نقشى كه در عالم ملكوت بر آن انگشتر نهاده شده بود استدلال كنند زيرا استدلال به آن بسى سزاوارتر بود از استدلال به سالخوردگى و ماننده‌هاى آن . ولى ايشان آن را دست آويز نگردانيدند زيرا هنوز چنان بافته هائى در كار نبود و روزگارى پس از آن بود كه چرخ فضيلت بافان آن را در هم بافت .\r\nهيچكس نمىتواند بفهمد چه رازى در كار بوده كه آن جبرئيل خيالى اسم پيامبر بزرگ را در آن نقشى كه در عالم غيب پديد آمد همتاى اسم بوبكر گردانيد ؟ مگر بوبكر همان كسى است كه بنص قرآن بزرگ ، جان پيامبر بزرگوار و همتاى او در عصمت و پاكى بود ؟ يا مگر آيهء تبليغ با چنان تهديدى دربارهء وى فرود آمده يا خداوند بوسيلهء وى دين خود را به كمال رسانده و چنانچه با دست پيامبر پاك ، آغاز به نعمت بخشى كرد بوسيلهء وى نيز اين كار را به نهايت رسانيده ؟ يا مگر از نخستين روزهاى اسلام و دعوت به خدا وى نيز دومى پيامبر اكرم بوده ؟ يا مگر از آغاز دعوت ، وصى و خليفهء منصوص از سوى او بوده ؟ يا مگر فرمانبرى و نافرمانى از وى در حكم فرمانبرى و نافرمانى از او ( ص ) انگاشته شده - چنان كه همين ويژگى را در روايات صحيحه اى كه از او ( ص ) آمده براى على مىتوان شناخت - يا مگر به استدلال نصى از او ( ص ) وى همانند او ميان امّتش بوده ؟ يا مگر ؟ و صدها از اين يا مگرها\r\n","description":"","footnote":"","page_name":" 127 ","page_number":134},
  {"content":"\r\nدر همراهى نام اين دو تن توان پرسيد كه نه من پاسخش را مىدانم و نه آفرينندهء روايت .\r\n\r\n5 پهناى بهشت بوبكر\r\nصفورى در نزهة المجالس - 2 / 183 - مىنويسد : در حديث چنان ديدم كه فرشتگان زير درخت طوبى گرد آمدند پس فرشته اى گفت دوست داشتم خداى تعالى نيروى هزار فرشته را به من دهد و پر و بال هزار پرنده را ارزانى من دارد تا پيرامون بهشت بپرواز در آيم و به منتهاى آن برسم . پس خداوند آنچه وى مىخواست به دو بخشيد و او هزار سال در پرواز بود تا نيروى او برفت و پرهايش بريخت ولى خداوند تعالى نيرو و بالها را بوى باز گردانيد تا هزار سال ديگر را در پرواز گذراند تا نيروى او برفت و پرهايش بريخت و براى سوم بار خداى متعال نيرو و بالها را بوى داد تا هزار سال ديگر را هم در پرواز گذراند تا باز نيروى او برفت و پرهايش بريخت و آنگاه گريان در آستانهء كاخى افتاد و يكى از حوران به او نزديك شد و گفت اى فرشته چه شده كه ترا گريان مىبينم ؟ اينجا جاى گريه و اندوه نيست جاى شادى و خوشدلى است پاسخ داد چون من در توانائى خدا با وى به معارضه برخاستم . آنگاه او را از داستان خود آگاهى داد او گفت : تو خود را در پرتگاه افكنده اى آيا ميدانى در اين سه هزار سال چقدر راه را با پرواز پيموده اى گفت نه گفت به عزت پروردگارم بيش از يك ده هزارم از آنچه خداى تعالى براى بوبكر صديق ( ض ) آماده كرده نپيموده اى . اين گزارش را جردانى هم در مصباح الظلام 2 / 25 آورده است .\r\nامينى گويد : پس آنچه خداى تعالى در بهشت براى بوبكر آماده كرده بر رويهم فاصلهء ابتدا تا انتهاى آن را در كمتر از سى هزار سال نمىتوان پيمود آن هم تازه اگر بر مرغى سوار شويم كه - هم با - نيروى 1000 فرشته پرواز مىكند و هم پر هزار پرنده را دارد بزرگ است توانائى خدا !\r\n","description":"","footnote":"","page_name":" 128 ","page_number":135},
  {"content":"\r\nمن باز خواست اين روايت را به جوانان هوشيار امروزه واگذار مىكنم كه در گوشه و كنار جهان از مدارس عاليه فارغ التحصيل شده‌اند ، به همين گونه نگريستن در ميانجيان زنجيرهء گزارشى آن را هم از تكاليف رجال الغيب مىدانم زيرا نه هيچ پژوهشگرى مىتواند بر آن دست يابد و نه هيچ حافظ كار كشته و حديث شناس دورنگر و رجال شناسى كه در معرفت مردان عالم شهود گامهائى بلند برداشته باشد .\r\n\r\n6 خدا از بوبكر حيا مىكند\r\nاز زبان انس بن مالك آورده‌اند كه گفت : زنى از انصار بيامد و گفت اى رسول خدا همسرم در مسافرت است و من به خواب چنان ديدم كه نخل خانه‌ام بيفتاد گفت مىبايد شكيبا باشى چرا كه ديگر هرگز او را در كنار خود نخواهى يافت زن گريان بدر شد و بوبكر را ديد و او را از خواب خود آگاهى داد ولى سخن پيامبر ( ص ) را براى او باز نگفت او گفت برو كه همين امشب در كنارت خواهد بود او انديشناك در سخن پيامبر ( ص ) و بوبكر به خانه رفت و چون شب شد همسرش بيامد پس به نزد پيامبر ( ص ) شد و او را از آمدن همسرش آگاهى داد او نگاهى طولانى بوى افكند پس جبرئيل بيامد و گفت محمد ! آنچه تو گفتى راست بود ولى چون بوبكر گفت : او همين شب در كنار تو خواهد بود خدا از او شرم داشت كه بر زبان او دروغى گفته شود چون او صديق است و از همين روى بود كه براى پاسدارى از آبروى وى آن مرد را كه مرده بود زنده كرد .\r\nنزهة المجالس 2 / 184\r\nامينى گويد : كاشكى مىدانستيم ميانجيان زنجيرهء اين گزارش پندارى كيانند كه با هوشمندى خواسته‌اند بوبكر را از گناه دروغگوئى پاك شمارند ولى همين گناه را به گردن پيامبر انداخته‌اند گويا خدا پروا نمىكند كه بر زبان پيامبر راستگو\r\n","description":"","footnote":"","page_name":" 129 ","page_number":136},
  {"content":"\r\nو راستگو شمرده شده اش دروغى گفته شود . زيرا پيامبر نگفته بود كه مردك مرده و بلكه به زن او گزارش داد كه ديگر هرگز او را در كنار خود نخواهد يافت آن هم با قيد « ابدا هرگز » كه نفى ابدى را مىرساند و همراهى آن با حرف لن - كه همين ويژگى را دارد - حالت نافيهء آن را شديدتر مىكند پس آنچه روى داده خلاف سخن پيامبر بوده آيا بوبكر كه تيرى در تاريكى انداخته و دروغى آشكار پرانده خدا از وى حيا مىكند و براى شستشو دادن او از اين گناه و پاسدارى آبرويش آن مرد را زنده مىنمايد ؟ ولى پس از آنكه سخنى دروغ ( و مخالف گزارش پيامبر ) از دهان وى در آمد چگونه مىتوان كارى كرد كه اين گناه هرگز انجام نگرفته باشد ؟ من نمىدانم .\r\nآيا بر خدا پاسدارى از آبروى بوبكر لازمتر بوده است يا آبروى پيامبرش ؟\r\nچگونه راضى نشده بر دهان بوبكر دروغى بگذرد ولى همين را بر پيامبرش روا دانسته ؟ با آنكه دروغگو در آمدن اولى شكستى براى اسلام نبود ولى راه يافتن دروغ به سخنان پيامبر ( ص ) شكستى در بازوى دين به شمار مىآمد .\r\nآنگاه به شگفت بيا كه در علت تراشى براى اين رويداد گويند چون بوبكر ، صديق بوده است نبايد دروغگو در بيايد ولى مگر رسول خدا ( ص ) سرور همه صديقان نبوده ؟ چنان گير كه وحى پندارى اى كه در اين داستان مىبينيم راه را براى آن هموار سازد كه سازندهء آن بتواند آستان پيامبر را بر كنار از آلودگى شناخته و بگويد در ابتدا قضيه همان بود كه رسول خدا ( ص ) خبر داد ولى خدا مردك را براى همان هدفى كه گفتيم زنده كرد پس او ( ص ) دروغ نگفت ولى با توجه به آنچه آورديم معلوم مىشود او ( ص ) از مردن مرد خبر نداده بود كه زنده شدن دوباره اش موجب دروغ در آمدن سخن وى نباشد بلكه گفته بود ديگر هرگز او را در كنار خود نخواهى يافت با آن كه بر خلاف اين سخن در آمد آرى اگر رأى خليفه را كه در جلد 13 از برگردان پارسى الغدير ص 266 و 267 ديديم بپذيريم و مقدم داشتن كهتر را بر برتر روا بداريم يا گزافگوئى در فضيلت بافى را عيب نشماريم مىتوانيم چنين داستانهائى هم سر هم كنيم .\r\n","description":"","footnote":"","page_name":" 130 ","page_number":137},
  {"content":"\r\n\r\n7 كرامت دفن ابوبكر\r\nابن عساكر در تاريخ خود آورده كه گفته‌اند بوبكر ( ض ) را چون هنگام مرگ رسيد به حاضران گفت چون من مردم و از غسل و كفن من فارغ شديد مرا برداريد و ببريد تا برسيد بر در حجره اى كه قبر پيامبر ( ص ) در آن است پس نزديك در بايستيد و بگوئيد سلام بر تو اى رسول خدا اين بوبكر است كه براى داخل شدن اجازه مىخواهد پس اگر اجازه اى بشما داده شد و در كه با قفل بسته بود برويتان گشوده گرديد پس مرا داخل كنيد و همانجا به خاك سپاريد و گرنه مرا به بقيع بريد و آنجا در خاك كنيد . پس آنان چون در آستانهء در ايستادند و آنچه وى گفته بود بر زبان راندند قفل بيفتاد و در گشوده شد و ناگاه هاتفى از درون قبر ندا در داد :\r\nدوست را بر دوست وارد كنيد كه دوست به دوست مشتاق است .\r\nاين گزارش را رازى در تفسير خود 5 / 378 آورده است و نيز حلبى در سيرهء نبوى 3 / 394 و ديار بكرى در تاريخ الخميس 2 / 264 و قرمانى در اخبار الدول كه در حاشيهء كامل چاپ شده - 1 / 200 - و صفورى در نزهة المجالس 2 / 198 .\r\nامينى گويد : بازگوگران اين گزارش خواسته‌اند به اين وسيله كار پيشوايان خود را در دفن خليفه در جايگاه پاكى - حجرهء پيامبر ( ص ) - درست بنمايند چرا كه اين مسئلهء دشوار ، آنان را درمانده ساخت و از عهدهء جواب آن بر نيامدند زيرا حجرهء شريف يا چنان كه حق و آشكار است در ملكيت او ( ص ) باقى مانده بود يا اين كه به صورت صدقه در آمده و مربوط به همهء مسلمانان بود . در صورت اول مىبايد براى دفن در آن از بازماندگان تنها وارث او ( ص ) - دو امام سبط و خواهرانشان - اجازه بگيرند كه چنين كارى نكردند . در صورت دوم هم بر خليفه يا بر كسى كه از پس او عهده دار كارها شد واجب بود از جامعهء مسلمانان اجازه بگيرد كه هيچ يك چنين كارى نكردند . پس دفن او در آنجا كارى مخالف با قانون دين خواهد بود و اگر\r\n","description":"","footnote":"","page_name":" 131 ","page_number":138},
  {"content":"\r\nگويند كه او را در زمينى كه به ارث به دخترش رسيده دفن كرده‌اند گوئيم پس از آنكه خود پدر روايت كرد كه ما گروه پيامبران ارث نمىگذاريم و آنچه از ما بجا ماند صدقه است ، پس از اين ديگر چه ارثى از پيامبر به عايشه تواند رسيد با آنكه ما در جلد ششم ص 190 از چاپ دوم روشن كرديم كه هيچيك از زنان پيامبر جز براى سكونت حقى بر حجره هاشان نداشتند يعنى در همان حدى در آن حق داشتند كه هر زنى در ايام عده بر خانهء شوهرش دارد . پس هيچكدام از حقوق مالكيت را بر آن ندارند كه بتوانند تصرفى به اين عنوان بكنند . و هم در آنجا گفتيم كه اگر فرض كنيم ( بر خلاف مذهب سنت ) عايشه از پيامبر ارث ببرد و سهم الارثى هم از زمين به او رسد سهم او 9 / 1 از 8 / 1 حجره خواهد بود زيرا او ( ص ) چون درگذشت 9 زن داشت و مساحت آن محل را اگر حساب كنيم هر چقدر هم حجره بزرگ باشد 9 / 1 از 8 / 1 آن گنجايش دفن يك نفر را ندارد گذشته از آنكه حق وى مشاع بود و نمىتوانست بىاجازهء شركاء خود تصرفى در آن بكند .\r\nاينان خواسته‌اند گريبان خود را از چنگ اين مشكلات برهانند پس گزارشى آفريده‌اند كه مشكل از پس مشكل ديگر پديد مىآرد زيرا مىپرسيم آيا سخن خليفه با پشتگرمى به سخنى بود كه پيامبر ( ص ) به او گفته بود يا اين كه خودش علم غيب داشته ؟ دومى را كه گمان ندارم كسى مدعى شود چرا كه ماهر چه در فضائل وى آورده‌اند زير و رو كرديم و چون و چند دانش او را دربارهء محسوسات برايت باز نموديم - تا چه رسد به علم غيب ! -\r\nفرض نخستين را هم اگر بگيريم ، او نبايد ترديدى از خود نشان داده و بگويد « اگر در باز شد و قفل افتاد مرا در حجره دفن كنيد و گرنه مرا به بقيع بريد . » زيرا آنچه پيامبر ( ص ) خبر داده ناگزير بايد واقع شود پس ترديدى در آن روا نيست\r\nآرى ممكن است او ( ص ) خود چنين سخنى به بوبكر نگفته و بلكه كسانى كه خليفه به سخن آنان اطمينان نداشته آن را از زبان او براى وى بازگو كرده‌اند و از اين روى در آنچه گفته ترديد روا داشته يا اين كه روايت اصلا درست نبوده و از\r\n","description":"","footnote":"","page_name":" 132 ","page_number":139},
  {"content":"\r\nهمين روى هم تا روزگار حافظ ابن عساكر در صحاح و مسانيد نشانى از آن نبوده زيرا اگر آن را درست انگاريم كرامت بزرگى است كه در حضور صحابه و پيش روى آن همه مهاجر و انصار روى داده و آن هم در روزى كه همگان او را به سوى آخرين خانه اش مشايعت مىكرده‌اند . در اين حال مىبايستى همگان در نقل آن همداستان باشند و آن ندائى را كه از قبر شريف شنيدند از همان زمان تا پايان روزگار بازگو كنند زيرا در آن روز نه بر چشمها پرده كشيده بودند نه گوشها سنگين بود و نه زبانها لال ، ولى افسوس كه هيچكس به بازگوگرى آن لبتر نكرد و اين هم علتى نداشت مگر آنكه چنان كرامتى اصلا روى نداده بود ، نه در گشوده شده بود و نه قفل افتاده بود و نه ندائى در كار بوده و « دوست را بر دوست وارد كنيد كه دوست مشتاق دوست است » سخنى است زائيدهء گزافگوئى در فضيلت تراشى كه از روح صوفيانهء آفرينندهء آن روايت خبر مىدهد آرى :\r\n« نه هر كه به ديدار كوى محبوب شتافت آوائى از ساكنان آن مىشنود كه\r\nهان ! ديدار كنندهء ما خوش آمدى ! »\r\nاين كرامت در هم بافتهء ساختگى را رازى و آيندگان او - بدون ياد از زنجيره اى درست براى آن - آورده و آن را مسلم شمرده و آن را دست آويزى بر فضائل بوبكر گردانيده‌اند بىآنكه از نقطه ضعفهاى موجود در زنجيرهء گزارشىاش خبرى داشته و يا آنها را مهم شمرند ولى ابن عساكر كه زنجيرهء آن را آورده ميانجى او ابو طاهر موسى بن محمد بن عطاى مقدسى است و او از عبد الجليل مدنى و او از حبهء عرنى . آنگاه خود گويد اين حديثى انكار پذير است زيرا ابو طاهر دروغساز بوده و حال عبد الجليل هم معلوم نيست و در لسان الميزان 3 / 391 نيز اين خبر را باطل شمرده .\r\nابو زرعه و ابو حاتم نيز ابو طاهر مقدسى را دروغساز شمرده‌اند و نسائى مىگويد :\r\nمورد وثوق نيست و ابن حبان گويد : نقل حديث از وى روا نيست چون حديث ساز بوده و ابن عدى گويد حديث دزد بوده و عقيلى گويد : احاديثى ساختگى و باطل از\r\n","description":"","footnote":"","page_name":" 133 ","page_number":140},
  {"content":"\r\nزبان ميانجيان مورد اعتماد باز گفته و حديث وى انكار بردار است . و منصور بن اسماعيل گويد : او گزارشهاى دروغ به مالك مىبسته ، بنگريد به مآخذ ياد شده در ج 5 ص 231 ط 2 .\r\n\r\n8 جبرئيل از هيبت بوبكر به خاك مىافتد\r\nداناى امت ، شيخ يوسف فيشى مالكى آورده كه چون بوبكر بر پيامبر ( ص ) در مىآمد جبرئيل كه با او سرگرم گفتگو بود تنها براى بزرگداشت بوبكر - و نه هيچكس ديگر - بر پا مىخاست - پيامبر ( ص ) راز اين كار را از او پرسيد جبرئيل گفت وى را از نخستين روز آفرينش بر من حق استادى است زيرا چون خداى تعالى فرشتگان را بفرمود تا در برابر آدم به خاك افتند دلم به من گفت همان بايد كنى كه ابليس كرد و راندهء در گاه شد و چون خداى تعالى گفت : به خاك افتيد خر گاهى بزرگ ديدم چندين بار بر آن نوشته شده بود بوبكر بوبكر و او مىگفت به خاك افت پس از هيبت بوبكر به خاك افتادم و شد آنچه شد .\r\nاين روايت را عبيدى مالكى در عمدة التحقيق كه در حاشيهء روض الرياحين چاپ شده - ص 111 آورده و مىنويسد شيخ ما استاد محمد زين العابدين بكرى نيز داستانى نزديك به گفتهء فيشى برايم گفت چنانچه نظير آن را از بيشتر استادانمان در از هر نيز شنيدم .\r\nامينى گويد شگفتا از اين گروه كه حتى امين وحى خدا - جبرئيل - هم از گزند آنان بر كنار نمانده و با آنكه از نخستين روز آفرينش هيچ گناهى از او سر نزده باز هم او را در رديف ابليس نفرين زده و رانده شده نهاده‌اند كه بوبكر بايد او را به راه آرد .\r\nشگفتا از اين فرشتهء پندارى كه خداى پاك وى را امين خود مىشمارد و آنگاه وى در انجام فرمان او هم دو دل است . براى رفع زشتى اين سخن كافى نيست بگويند كه خدا تنها پس از اين لغزش بوده كه وى را امين خود گردانيده - نه پيش از آن\r\n","description":"","footnote":"","page_name":" 134 ","page_number":141},
  {"content":"\r\nزيرا او كسى را كه در دل خود انديشهء كفر گذراند امين نمىشمارد . زيرا شايد همان انديشه در وجود او به خود نمائى پردازد و كسى نيز پيدا نشود كه او را به راه راست آرد و آنگاه انديشهء وى به كفر آشكارا بيانجامد .\r\nشگفتا از اين فرشتهء مقرب كه از هيبت ابوبكر مىترسد ولى هيبت خداى بزرگ ؛ او را نمىگيرد ، فرمان بوبكر را مىبرد در حالى كه در فرمانبرى از دستور خدا در سجده كردن ، به پندار ناروا مىافتد اين چه سجده اى است و چه ارزشى دارد آن هم از مانند جبرئيل كه تنها بخاطر هيبت بوبكر انجام گيرد و نه براى تقرب و نزديكى به درگاه خداى پاك و فرمانبردارى از او ؟ مگر هيبت بوبكر در جهان برين بزرگتر و پرشكوه تر از هيبت پروردگارش - كه بزرگ است عظمت او - بوده ؟\r\nوانگهى در بلند آستان جهان برين خرگاه بوبكر چه كار مىكرده ؟ سزاوارتر چنان بود كه آنجا خرگاه پيامبر بزرگ را بزنند تا هر كس به پرتگاه نزديك شود راه يابد نه خرگاه آدمئى كه ممكن است بزهكارىها كند و جگر گوشهء مصطفى در حالى جان سپارد كه بر او خشمناك باشد .\r\nو تازه بوبكر از كجا دانسته بود كه جبرئيل چنان انديشه اى در دل و مغزش گذشته ؟ مگر غيب مىدانسته يا مگر بوسيلهء نيروئى جز امين وحى خدا به او وحى مىشده ؟ خوانندگان گرامى در همهء اين زمينه‌ها خود بايد داورى كنند .\r\nو آنگاه شگفت از استادان از هر بايد داشت كه در برابر اين رسوائىها سر - فرود آورده آن را در نگارشهاى خود مىآرند و در انجمنها بر زبان مىرانند و پس از خويش كسانى را بر جا مىنهند كه نگاشته‌ها را به ميراث برده ، مىگيرند و در مجامع دانشوران مىپراكنند و بدانوسيله صفحهء تاريخ و چهرهء پاك اسلام را زشت مىنمايند آرى خواستند فضيلتى براى بوبكر بتراشند پس گزافگوئى در فضيلت بافى چنان كورشان ساخت كه جبرئيل امين را پست نمودند و اينها همه براى آن بود كه ايشان بدون بصيرتى در دين خويش و بىهيچ شيوهء سنجيده اى در بنيادهاى اسلام دست به ساخت و پاخت مىزنند .\r\n","description":"","footnote":"","page_name":" 135 ","page_number":142},
  {"content":"\r\nگمان مىكنم كسى كه اين روايت را آفريده خواسته است نظيرى براى فضيلتى بتراشد كه براى مولانا امير مؤمنان ( ع ) روايت شده كه آن حضرت گام جبرئيل را استوار داشت و كى ؟ همانگاه كه خداى پاك با وى بگفتگو پرداخت و پرسيد من كيستم و تو كيستى ؟ او اندكى بيانديشيد و هيبت خداى پاك او را بگرفت ( چندانكه از سخن باز ماند ) پس فروغ مولانا امير مؤمنان او را دريافت و بوى آموخت كه بگويد توئى خداى جليل و منم بندهء تو جبرائيل كه شاعر مضمون آفرين شيخ صالح تميمى اين روايت را در ضمن قصيده اى كه در مدح مولانا امير المؤمنين ( ع ) سروده آورده و شاعر بزرگ عبد الباقى افندى عمرى نيز قصيدهء او را تخميس كرده كه اصل آن را در ص 4 از ديوان تميمى و مخمس را در ص 126 از ديوان عمرى توان يافت كه مىگويد :\r\n« تو براى خردها گلزار و درختى بزرگ هستى\r\nكه از شاخهء طوباى تو ميوهء نيكخواهى و رهنمائى مىچينند\r\nهر گاه بادى از بوى خوش تو گذر كند\r\nجان از نسيم تو آسايش مىيابد\r\nو اين همان هنگام است كه از سوى پروردگارش ندائى بسوى آن آيد\r\nبسا هنگام كه تو راهبر فرشتگان بودى\r\nو براى پاسدارى از آبرو و آئين ايشان به راهنمائى پرداختى\r\nروزى كه پرودگار آسمان جبرائيل را آواز داد\r\nو گفت من كيستم او اندكى بيانديشيد\r\nو اگر تو نبودى پاسخى به آن نيكوئى را نتوانست يافت\r\nتو را صورتى است كه نتيجهء قضايا است\r\nتو را دلى است چون آئينه هائى براى جهانيان\r\nتو را كردارى است كه برجستگىهاى بلند را در بر گرفته\r\n","description":"","footnote":"","page_name":" 136 ","page_number":143},
  {"content":"\r\nتو را نامى است كه بهترين آفريدگان ديده\r\nو كى ؟ همان هنگام كه نزديكتر شد و اسراء ( 1 ) او را بخويشتن چسباند »\r\nولى اين همچون افسانهء بوبكر نيست زيرا در آن نيامده كه جبرائيل همانند ابليس در دل گذرانده بود كه از فرمان خداى پاك سر بپيچد و در آن نيامده كه امير المؤمنين از غيب خبر داده و در آن نيامده كه هيبت حضرت بر هيبت خداى بزرگ غالب آمد و نيامده كه جبرئيل از هيبت حضرت به سجده آمد و نيامده كه آنجا خرگاهى بزرگ بود كه بر آن نوشته بود على على و نيامده كه حضرت جبرئيل را آواز داد و گفت سجده كن و به اين وسيله او را ترساند در روايت ما هيچ كدام از اينها نيست زيرا شيعه از گزافگوئى در فضيلت خوانى هر چه بيشتر خود را دور مىدارد .\r\n\r\n9 داستانى مشتمل بر كرامتى از بوبكر\r\nابو العباس بن عبد الواحد از زبان شيخ نيكوكار عمر بن زغبى آورده است كه گفت من مجاور مدينهء سرفراز - بر سر فراز كنندهء آن برترين درود و سلامها باد - بودم در روز عاشورا كه شيعيان امامى در قبهء عباس - عموى پيامبر - گرد مىآيند من نيز بيرون شدم و ديدم كه آنجا فراهم آمده‌اند من در آستانهء قبه ايستادم و گفتم در راه دوستى بوبكر چيزى به من دهيد . پس شيخى از آنان به سوى من آمد و گفت بنشين تا كارمان تمام شود و چيزى به تو دهيم پس نشستم تا كار خود را به پايان بردند و سپس آن مرد بيرون شد و دست مرا گرفت و مرا بخانهء خود برد و داخل خانه كرد و پشت سر من در را بست و دو غلام را بر من گماشت تا هر دو دست مرا با ريسمان به پشت سر بستند و با كتكهاشان مرا به درد آوردند سپس آن دو را بفرمود تا زبان مرا ببرند آنها نيز چنين كردند و آنگاه آن دو را بفرمود تا بند\r\n\r\n","description":"","footnote":"\r\n( 1 ) اسراء در آمدن در اعلاى هر چيزى و اينجا شايد اشاره به معراج پيامبر باشد .\r\n","page_name":" 137 ","page_number":144},
  {"content":"\r\nاز من گشودند و گفت برو نزد همان كس كه در راه محبت او چيزى مىخواستى تا زبانت را به تو باز دهد گفت : من از نزد او بيرون شدم و در حالى كه از سختى درد و رنج مىگريستم رو به حجرهء پاك پيامبر نهادم و در دل گفتم اى رسول خدا تو مىدانى كه در راه دوستى بوبكر چه بر سر من آمده اكنون اگر اين يار تو بر حق بوده دوست مىدارم زبانم را به من باز دهى پس در همان حجره با حالى پريشان كه ناشى از سختى درد بود شب را ماندم و در خوابى سبك فرو رفته و در خواب ديدم كه زبان من به حال نخست بازگشت پس بيدار شدم و ديدم زبانم چنانچه نخست بوده درست در دهانم هست و مىتوانم سخن گفت پس گفتم شكر خدا را كه زبانم را به من برگردانيد و دوستى بوبكر ( ض ) در دلم افزايش يافت و چون سال ديگر بيامد آنان در روز عاشورا چنان كه عادتشان بود فراهم آمدند من نيز به آستان همان قبه رفتم و گفتم در راه دوستى بوبكر يك دينار به من بدهيد پس جوانى از حاضران برخاست و مرا گفت بنشين تا كارمان تمام شود پس نشستم و چون كارشان تمام شد آن جوان بسراغ من آمد و دست مرا گرفت و به همان خانهء پارسال برد و داخل كرد و پيش رويم غذائى نهاد تا چون از آن فارغ آمديم جوان برخاست و درى را بر من گشود كه به يكى از اطاقهاى خانه باز مىشد و سپس آغاز بگريستن كرد من برخاستم تا ببينم علت گريه اش چيست پس ديدم كه در آن اطاق بوزينه اى را بسته بودند من داستان او را پرسيدم گريه اش شدت كرد دلدارىاش دادم چون آرام گرفت گفتمش به خدا سوگند مىدهمت كه داستانت را برايم بگوئى گفت اگر برايم قسم مىخورى كه هيچكس از مردم مدينه را از آن آگاهى ندهى مىگويم من برايش قسم خوردم و سپس او گفت بدان كه در سال گذشته كه ما روز عاشورا در قبهء عباس بوديم مردى به نزد ما آمد و در راه دوستى بوبكر ( ض ) چيزى از ما خواست پدرم كه از بزرگترين شيعيان امامى بود برخاست و به او گفت بنشين تا كارمان تمام شود . پس چون كارشان تمام شد او را به همين خانه آورد و دو غلام را بر او گماشت تا او را كتك زدند و سپس دستور داد زبانش را ببرند و آن دو نيز چنين كردند و او\r\n","description":"","footnote":"","page_name":" 138 ","page_number":145},
  {"content":"\r\nرا بيرون كرد تا به راه خود رفت و ما خبرى از او نيافتيم و چون شب فرا رسيد و خوابيديم ناگاه پدرم فريادى بلند بر آورد كه ما از شدت آن از خواب پريديم و ديديم خدا او را مسخ كرده و بوزينه گردانيده پس بىتابى نموديم و او را در اين اطاق انداختيم و بستيم و بمردم چنان وانموديم كه او مرده است و اينك او اين است ، كه هر صبح و شام بر او مىگرييم . به او گفتم اگر كسى كه پدرت زبانش را بريد ببينى مىشناسى گفت نه به خدا گفتم به خدا او منم . منم همان كه پدرت زبانم را ببريد پس داستان را براى او باز گفتم و او خود را به روى من افكند و سر و دست مرا بوسيد سپس جامه اى با يك دينار به من بخشيد و از من پرسيد چگونه خدا زبانت را به تو برگرداند من حكايت را براى او باز گفتم و برگشتم .\r\nمصباح الظلام از جردانى ص 23 از چاپ چهارم آن در مصر كه در چاپخانهء رحمانيهء مصر در سال 1347 انجام گرفته و نيز نزهة المجالس از صفورى 2 / 195\r\nامينى گويد : چه انگيزه اى اينان را وا داشته كه به آفريدن اين افسانه‌هاى در هم بافته پردازند كه هيچ دهاتى و از پشت كوه آمده اى هر چقدر هم افسانه سراها در راست شمردن آن پافشارى كنند باز آن را باور نمىكند و هر اندازه نيز دست دروغسازان در بهم پيوستن آن دقت نموده و در جوش دادن آن استادى و مهارت به كار برده باشند باز هم دل كسى با شنيدن آن آرام نمىگيرد .\r\nكجا خردمندى مىپذيرد كه مردى نامور كه از بزرگان قوم و برجستگان گروه خود بوده بوزينه شود و او را در خانه اش ببندند و با همهء اينها او ناشناس بماند و حتى نامش دانسته نشود و هيچ يك از دل آگاهان سر گذشت او را باز گو نكند و بازماندگان او بتوانند با ادعاى مردن وى سرگذشتش را پوشيده دارند و كسى هم از خانواده اش نپرسد كه آخر او چه شد مرد و چگونه او را غسل داديد و كفن كرديد و به خاك سپرديد ؟ تشييعش چگونه انجام شد و گورش كجا است ؟ چگونه پسرش مىتوانست كه در برابر گوشها و چشمهاى مردم چنين پرده اى بر كار او كشد ؟\r\nمگر گوشهاشان كر و چشمهاشان كور بود ؟\r\n","description":"","footnote":"","page_name":" 139 ","page_number":146},
  {"content":"\r\nو چرا پسر آن جنايتكار - كه البته خود و پدرش هرگز متولد نشده بودند - مهمان خود را نزد پدرش برد و با آنكه آن مرد را نمىشناخت از رسوائى نترسيد و چرا او را از كار ننگين پدرش آگاه كرد با اين كه جريان وى را از مردم پوشيده مىداشت و وانمود مىكرد كه وى مرده است ؟\r\nچه سان باور كنيم كه مردى بخاطر پايدارى بر عقيده و دوستى خليفه اش زبانش را ببرند و او داستان خود را پنهان دارد و پراكنده نسازد و دادخواست و فرياد به نزد هيچ مقامى نبرده و سرگذشت خود را به گروه خويش باز نگويد و دربارهء گرفتارىاش يك كلمه هم بر زبان نراند نه بسراغ قاضى و حاكم رود و نه به ادارات دولتى كه براى اظهار نظر در شكايت او صلاحيت دارند ( دادگسترى ، ادارهء پليس ) سر بزند با آنكه از سختى درد فريادش بلند باشد و با آنكه هميشه اينان در پى بهانه اند كه بر شيعه بتازند و گرفتارىهاى بزرگى به اين گونه را بر آنان ببندند .\r\nچگونه باور كنيم كه او از خانهء آنكس كه بر وى آن جنايت را روا داشت با زبان بريده و دهان پر از خون بيرون آيد و بحجرهء شريف پناهنده شود و از سختى درد گريان و بيقرار باشد ولى باز هيچكس از حال او آگاه نشود و هيچ گوشه اى از سرگذشت او نيز دانسته نگردد و آستانه داران پيامبر نيز سر از كار او در نيارند ؟\r\nچرا آن مرد همان وقت از جنايتى كه دشمن خليفه اش بر وى روا داشت پرده بر نگرفت و راز او را آشكار نساخت و كرامت صديق را ننمود و دشمن او را رسوا نگردانده پرده از اين كرامت سترك بر نداشت و آن را آويزهء گوش اين و آن نساخته پوشيده داشت و همچون مرده اى در گورش كرد كه گويا زبانش پس از آن هم بريده بود و به راستى نديده بود كه زبانى درست در كامش باشد شايد هم به اين دلخوش بود كه پس از وى بزرگان قومش هر چه بيشتر بر او دروغ خواهند بست .\r\nاگر به شگفت آئى جا دارد كه مىبينى اين يكدندهء گستاخ پس از آنچه بر سرش آمد هنوز يكسال هم بتمامى نگذشته بود كه دوباره در سال آينده به گدائى\r\n","description":"","footnote":"","page_name":" 140 ","page_number":147},
  {"content":"\r\nبه همانجا رفت و در همان جايگاه خطرناك - قبهء عباس - در روز عاشورا بايستاد و بىهيچ چون و چرائى راه افتاد و با دلى استوار به همان خانه اى رفت و در آن پا نهاد كه آن رويداد سهمناك و هراس انگيز براى او در آن روى داده بود و به اين گونه باز خود را در معرض هلاك در آورد با آنكه نه از ماجراى آن شيعى و بوزينه شدنش چيزى مىدانست و نه از مهربانى و نرمىاى كه آن جوان بر وى روا مىدارد و با آنكه خداى تعالى گفته است با دست خويش خود را در مهلكه نياندازيد .\r\nالبته شايد همهء اين كارها را به اطمينان و پشتگرمى آن كرده كه هرگز بىزبان نخواهد ماند و هر چند بار هم زبانش را ببرند به اعجاز خليفه دوباره به او بر مىگردد پس او در اين پندار خويش و در گام نهادنش در پرتگاه‌ها مجتهد بوده و هر چند خطا كرده باشد ( بنابر مذهب سنيان ) باز هم پاداش او سر جايش است ! چنان كه گذشتگان او نيز در اجتهادهاشان چنين بودند .\r\nراستى را كه شيخ نيكوكار مدنى چه انصافى ورزيده است در آفريدن اين افسانه و بستن آن به يكى از بزرگان شيعه كه هرگز زائيده نشد و مادر وى نامى بر او ننهاد . يكى ديگر هم هست كه افسانه اى مجنونانه و سراسر دروغ آورده و در گفتار خويش راه جعل و افتخار به اباطيل در پيش گرفته و او نيز شيخ عليا مالكى است . شيخ ابراهيم عبيدى مالكى در عمدة التحقيق - ص 133 از چاپ مصر در حاشيهء روض الرياحين - مىنويسد از دائى دانشمندم شيخ عليا مالكى شنيدم مىگفت رافضى را چون هنگام مرگ فرا رسد خداوند چهرهء او را همچون چهرهء خوك مىگرداند تا نميرد مگر به گونه اى كه چهره اش به چهرهء خوك دگرگون گشته باشد و اين نشانه اى است بر آن كه وى بر مذهب تشيع مرده است و شيعيان كه اين را بينند شاد مىشوند و اگر چهرهء او به هنگام مرگ ديگرگون نشود اندوه مىخورند و مىگويند او سنى مرده . پايان .\r\nبرخى از مردان مورد وثوق در تاريخ حلب براى اين دروغ ، گواهى دروغتر\r\n","description":"","footnote":"","page_name":" 141 ","page_number":148},
  {"content":"\r\nدست و پا كرده و گويد : چون ابن منير ( 1 ) بمرد گروهى از جوانان حلب گردش كنان بيرون شدند تا يكىشان به ديگرى گفت چنان شنيده‌ايم كه هيچكس از كسانى كه ببوبكر و عمر دشنام مىدهند نميرد مگر آنكه خداى تعالى او را در گور خود به گونهء خوك در مىآرد و شك نيست كه ابن منير آن دو را دشنام مىداده پس نظر همه شان بر آن قرار گرفت كه بر سر گورش روند ، برفتند و گور را شكافتند و ديدند كه چهره اش به گونهء خوك در آمده و رويش از سمت قبله به سمت چپ برگشته پس او را از گور بيرون كشيدند تا مردم تماشايش كنند سپس رأيشان برگشت و بر آن شدند كه او را به آتش بسوزانند و چنين كردند و سپس او را در گور نهادند و خاك بر او ريختند و برگشتند .\r\nاين روايت را علامهء جردانى در مصباح الظلام آورده است . كتاب وى در سال 1301 نگارش يافته و در سال 1347 در مصر چاپ شده و گروهى از بزرگان بر آن تقريظ نوشته‌اند كه آنان چنانچه از پايان كتاب بر مىآيد عبارتند از : دانشمند پاكدامن سيد محمود انسى شافعى دمياطى و علامه شيخ محمد جودة و علامهء يگانه شيخ محمد حمامصى و جناب فاضل خردمند شيخ عطيه محمود قطارية و عالم عامل شيخ محمد قاضى و حضرت شاعر خردمند محمد افندى فرزند علامه شيخ محمد نشار .\r\nاين ياوه هائى كه پرانده‌اند هيچ نيست مگر بانگ جوشش كينه و نمايشى از دشمنىها و اگر خواهى بگو نمونه اى است از مستى دوستى و تند روىهاى گزاف گويانه . راستى كه هوسها بينائى اين گروه را از ايشان باز ستانده تا كور شده‌اند و چنين دروغهاى سراسر رسوائى و ياوه‌هاى آراسته را به ارمغان مىآرند و بىاينكه از سرانجام آن پروا كنند و از گناه سخنشان بپرهيزند به آن مىپردازند و چه بسيار فاصله است ميان كارشان با ادب دين و ادب دانش و ادب نگارش و ادب پاكدامنى و ادب تبليغات و انتشارات ، به راستى آنان سخن ياوه و دروغ مىگويند\r\n\r\n","description":"","footnote":"\r\n( 1 ) يكى از شاعران غدير كه سرگذشت او در ج 4 ص 279 تا 289 ط 2 گذشت او در دمشق در گذشت و او را بحلب برده و در آنجا به خاك سپردند .\r\n","page_name":" 142 ","page_number":149},
  {"content":"\r\nاز خدا شرم نمىكنند و خدا هنگامى كه سخن به خلاف رضاى او مىسازند با ايشان است .\r\nگويا اينان داستان مردمانى از ميان رفته را بازگو مىكنند كه گردش روز و شب كسى از آنان را بر جاى نگذاشته است تا هيچ يك از مردمان در ميان گروه‌هاى كنونى آنانرا ببيند . مگر شيعيان همين مردمانى نيستند كه در گوشه و كنار جهان و ميان ملتها پراكنده‌اند و هر بينا چشم و بينا دلى مرده و زنده شان را مىبيند ؟ پس جز همان جوانان پندارى كه ابن منير را در گور او ديدند كيست كه ديده باشد كسى از شيعه در هنگام مرگ ، خوك شده باشد ؟ آيا شيخ عليا مالكى خودش كسى را به آن گونه كه وصف كرده ديده ؟ يا اين دروغ را ديگران برايش روايت كرده‌اند و او هم مثل عبيدى خوشباورى نموده و آن را پذيرفته ؟ آيا او مرده شوى يا گور كن بوده يا به كار نبش قبور مىپرداخته كه بتواند حال همه يا بيشتر مردگان را بداند ؟\r\nتازه تشيع كه زائيدهء اين روزگاران نيست و آغاز آن از روزگار پيامبر بوده پس آيا گذشتگان شيعه از ميان صحابه و شاگردان ايشان به آن گونه مىمرده‌اند ؟ مگر در ميان آنان كسانى همچون سلمان و بوذر و عمار و مقداد و ابو الطفيل به تشيع شناخته نشده‌اند ؟ آيا اين مرد مىتواند دامنهء پندارش را چندان بگستراند كه پيشگاه آن بزرگواران را نيز در بر گيرد ؟ راستى را كه با اين ندانم به كارىها راه همه را زده‌اند .\r\n\r\n10 بوبكر پيرمردى سرشناس و پيامبر جوانى ناشناس\r\nاز انس بن مالك آورده‌اند كه گفت پيامبر ( ص ) كه روى به مدينه نهاد ، آن هنگام بوبكر پيرمردى سرشناس بود و پيامبر ( ص ) جوانى ناشناس ، مردم به بوبكر بر مىخوردند ( 1 ) و مىگفتند ابوبكر ! اين كه جلوتر از تو است كيست و او مىگفت « راه\r\n\r\n","description":"","footnote":"\r\n( 1 ) چنانچه قسطلانى در ص 214 از ج 6 ارشاد السارى گفته اين گفتگوها در هنگام انتقال از سرزمين بنى عمرو در مىگرفت و بنى عمرو بن عوف گروهى از انصارند كه در قباء منزل داشتند و چنانچه به گستردگى بيايد رسول خدا ( ص ) در هنگام كوچيدن به مدينه برايشان فرود آمده بود .\r\n","page_name":" 143 ","page_number":150},
  {"content":"\r\nرا به من نشان مىدهد « تا به اين وسيله ديگران را به پندار اندازد كه او بلد و راهنماى جاده است ولى غرض خودش تنها آن بود كه پيامبر راه خير را به او مىنمايد .\r\nو در عبارت ديگر : ابوبكر پشت سر پيامبر ( ص ) بر مركب نشسته بود و آن راه را بهتر از او مىشناخت مردم كه وى را مىديدند مىشناختندش و مىپرسيدند ابوبكر اين بچه كه جلوتر از تو است كيست ؟ و به گزارش احمد مىگفتند ابوبكر اين بچه كه جلوتر از تو است چيست ؟ و وى مىگفت اين ، راه را به من نشان مىدهد و در عبارتى : مىگفتند ابوبكر اين كيست كه به اين گونه او را بزرگ مىدارى ؟\r\nاو مىگفت اين ، راه را به من نشان مىدهد چون آن را بهتر از من مىشناسد .\r\nو در گزارشى ديگر : رسول خدا ( ص ) پشت سر بوبكر سوار شترش شد و در تمهيد از ابن عبد البر آمده كه چون شتر بوبكر را آوردند بوبكر از رسول خدا ( ص ) درخواست كرد سوار شود تا او هم در ترك او بنشيند رسول خدا ( ص ) گفت نه تو سوار شو تا من در ترك تو سوار شوم زيرا هر كس سزاوارتر است كه جلوى چارپايش سوار شود و پس از آن چون بوبكر را مىگفتند اين كيست پشت سرت ؟\r\nمىگفت اين ، راه را به من نشان مىدهد .\r\nو در عبارتى ديگر : چون او ( ص ) روى به مدينه آورد مسلمانان با او برخوردند و بوبكر براى مردم برخاست و پيامبر خاموش بنشست و آن هنگام بوبكر پيرمرد بود و پيامبر جوان پس كسانى از انصار كه رسول خدا ( ص ) را نديده بودند آغاز به آمدن كرده به نزد بوبكر مىشدند و او ايشان را به پيامبر ( ص ) معرفى مىكرد و اين بود تا آفتاب بر رسول خدا ( ص ) افتاد و بوبكر روى آورده از بالا پوش خويش سايه بانى براى او ساخت و اين هنگام مردم او را شناختند .\r\nصحيح بخارى بخش هجرت پيامبر 6 / 53 سيرهء ابن هشام 2 / 109 طبقات ابن سعد 1 / 222 مسند احمد 3 / 287 معارف ابن قتيبه ص 75 الرياض النضرة 1 / 78 ، 79 ، 80 المواهب اللدنية 1 / 86 سيرهء حلبى 2 / 46 ، 61 .\r\nامينى گويد : روزگار چه بسيار از جايگاه بلند پيامبر اسلام كاسته تا بگويند :\r\n","description":"","footnote":"","page_name":" 144 ","page_number":151},
  {"content":"\r\nاو جوانى ناشناس بوده كه گويا او بچه اى ناشناس بوده كه پيرمردى كه آواز او همچون آوازه اش همه جا ميان مردم پراكنده شده بود او را بلد راه خود گرفته گاهى بر ترك خود بنشاند و گاهى وى را جلو اندازد و هرگاه پرسشى از او در اين باره كنند بگويد : اين ، راه را به من نشان مىدهد چون بهتر از من آن را مىشناسد گويا پيامبر اسلام ( ص ) همان كس نبوده كه هميشه خويشتن را - همراه با دعوت خود - به قبيله‌ها عرضه مىكرد تا چه آنان كه به او ايمان آوردند و چه ديگران همه او را شناختند بويژه انصار از مردم مدينه كه - مردان اوس و خزرج از آنان بودند و - يك بار در عقبهء اولى با او بيعت كردند و بار دوم نيز 73 مرد و دو زن از ايشان در عقبه دست بيعت به او دادند .\r\nو نيز گويا او ( ص ) همان كسى نبود كه خود يارانش را فرمود تا پيش از وى به مدينه كوچ كنند و با آن كوچيدنها در خانه هائى بسته شد و سراى مردمانى چند از ساكنان تهى گرديد و اهل آن از مرد و زن روى به راه آوردند و آنگاه پيشاپيش مهاجران نزديك به 60 مرد بود ، تا در مكهء معظمه كسى از مسلمانان با او ( ص ) نماند مگر امير مؤمنان و بوبكر . و نيز گويا مدينه شهر بنى النجار نبود كه همه دائىها و بستگان مادرى پيامبر اكرم به شمار مىآمدند .\r\nو نيز گويا او ( ص ) خود نبود كه مدينه را مركز كشور و پايتخت فرمانروائى و لشكرگاه جنبش خود برگزيده و هم مردانش را در آن بپراكند و هم خاصان خود را چه از مردم خود آنجا و چه از مهاجران كه در هر لحظه انتظار مقدم شريفش را داشتند و چون ديدندش كه مىآيد خرد و كلانشان به پيشواز او شتافتند كه در ميان آنان بيعت كنندگان آن دوبار بودند و پيشاپيش آنان نيز مهاجران بودند كه همه او را مثل فرزندان خويش مىشناختند و او ( ص ) چندين شبانه روز در قباء نزد بنى عمرو بن عوف درنگ كرد تا مسجد شريف خود را در آنجا بنياد نهاد و همانجا هر كس در قباء بود از جمله كسانى از مردان اوس و خزرج هم كه پيشتر او را نمىشناختند همه او را شناختند و هر كه از مدينه آمده بود نيز به او\r\n","description":"","footnote":"","page_name":" 145 ","page_number":152},
  {"content":"\r\nپيوست و همگان با او آشنا شدند و خود نماز جمعه را در قباء و در ميان بيابان - بيابان رانونا - بگزارد و تمامى مسلمانانى كه آنجا بودند در پشت سرش به نماز ايستادند .\r\nو كاملا امرى طبيعى است كه مردم چون چشمشان به او ( ص ) افتد هر كه او را مىشناسد به ديگران نشان بدهد و هر كه نمىشناسد با پرسش خود در پى شناختنش باشد و بيعت كنندگان پيش بيفتند تا با وى آشنائى دهند و خود را به پيشگاه او نزديكتر نمايند در اين هنگام و در ميان انبوه اين جمعيت ديگر نادانى نمىماند تا هنگام كوچيدن حضرت از سرزمين بنى عمرو بپرسد ابوبكر ! اين بچه كه جلوتر از تو است كيست ؟ !\r\nگويا بزرگوارى كه مىآمده مردى معمولى بوده كه آوازهء او به همهء گوشه و كنارها نرسيده و هيچكس از آن گروه انبوه وى را نديده و آن همه انبوهى جمعيت بخاطر او نبوده و همه سر و پاى برهنه مصرّانه به ديدار وى نشتافته و پردگيان براى ديدار او به بلندىها بر نيامده و بچه‌ها و كودكان با اين سرودها به او خوش آمد نگفته بودند :\r\n« ماه دو هفته به ما روى نمود از پشته‌هاى بدرودگاه ( 1 )\r\nسپاسگزارى بر ما بايسته است و تا كى ؟ تا آنگاه كه دعا كننده اى خدا را\r\nمىخواند .\r\nاى آنكه در ميان ما برانگيخته شده اى با فرمانى آمده اى كه به كار بسته\r\nخواهد شد »\r\nو گويا او در لباسى ناشناس و بىهيچ مقدمه به شهرى پا نهاده كه هيچكس او را در آنجا نمىشناسد و ناچار تنها بايد با سؤال از بوبكر هوّيت او روشن شود .\r\nوانگهى اين لاپوشانى كه بوبكر در پاسخ خود روا داشته و گفته : او راه را\r\n\r\n","description":"","footnote":"\r\n( 1 ) م : ترجمهء ثنيات الوداع است كه نام جايگاهى در بيرون مدينه بوده چون هر كس از اين شهر راهى مكه مىشده خداحافظى و مشايعت وى در آن نواحى انجام مىگرفته .\r\n","page_name":" 146 ","page_number":153},
  {"content":"\r\nبه من مىنمايد چه انگيزه اى داشته كه بگوئيم او در دل خود مقصودش اين بوده كه راه خوشبختى را به من مىنمايد ولى مىخواسته ديگران گمان برند كه بلد راه است و جاده را نشان مىدهد . مگر در آنجا ترس و بيمى در كار بوده كه نياز به اين دو پهلو حرف زدن باشد ؟ رسول خدا ( ص ) كه پاى به آن سرزمين ننهاده بود مگر با پشتوانهء كافى و شمارهء پيروان فراوان و با نيروى دفاعى ارجمندى و آن هم در حالى كه انصار با او بيعت كرده بودند كه در راه وى جان ببازند ، آيا بوبكر در اينجا هم كه در با روى بلند دين و در پناه زره استوار آن بود از قريش مىترسيد ؟\r\nيا علتى ديگر داشت ، اين را بايد از كارآگاهان پرسيد و شگفت و هزاران شگفت از مردى كه به گفتهء خودشان در مركز اسلام و ميان دليران مهاجر و انصار به اين گونه در هراس بوده و دست به عصا راه مىرفته آنگاه آمده‌اند و بىهيچ زنجيرهء پيوسته اى از مجاهد روايت كرده و بر ابن مسعود بسته‌اند كه گفته : نخستين كسى كه با شمشير خود اسلام را آشكار كرد رسول خدا بود و ابوبكر الخ ( 1 ) .\r\nو تازه موقعيت چنان اقتضا داشت كه از هر كس در آن روز به مدينه آيد دربارهء رسول خدا ( ص ) پرس و جو كنند و اين كه كى به آنجا مىرسد نه دربارهء اين كه اين بچه جلو روى بوبكر كيست .\r\nو شگفت آنكه پندار اين گزارشگر در ناشناس گرفتن مردم رسول خدا را همچنان ميان پيشواز كنندگانى از او دنباله يافته كه دلهاى همگان سخت پر مىزده است براى شناخت او و تبرك جستن بديدارش تا بوبكر بالاپوش خود را سايبان او گردانيد و آنگاه مردم او را شناختند .\r\nكى پيرمردى بوبكر با جوانى پيامبر مقارن بوده ؟ او ( ص ) كه - چنانچه انشاء اللَّه بيايد - دو سال و چند ماه هم از وى سالخورده تر بوده . ابن قتيبه حكم به ظاهر همان احاديث ياد شده كرده و در ص 75 از المعارف مىنويسد اين حديث نشان\r\n\r\n","description":"","footnote":"\r\n( 1 ) تاريخ ابن كثير 3 / 58 تاريخ ابن عساكر 6 / 448 و برگرديد به ص 79 از همين جلد الغدير .\r\n","page_name":" 147 ","page_number":154},
  {"content":"\r\nمىدهد كه بوبكر از رسول خدا ( ص ) خيلى سالمندتر بوده و آنچه نزد گزارشگران شهرت دارد نيز همين است كه حكايت كرديم پايان و پيش از آن نيز حكايت كرده كه رسول خدا ( ص ) از بوبكر سالمندتر بوده .\r\nآرى متأخران از شارحان بخارى نقطهء ضعف را در آن احاديث دريافته و اين سخن را كه « بوبكر پيرمرد و پيامبر جوان بوده » به اين گونه تأويل كرده‌اند « كه نشانه‌هاى پيرى در ريش بوبكر نمايان بوده ولى چون موى چهرهء پيامبر سپيد نشده بود جوان مىنمود » ولى هر كس با شيوه‌هاى سخنگوئى آشنا باشد مىداند كه اين گونه تفسيرها صرفا تكلفات ناراست است و آنچه بايد از حديث دريافت همانست كه ابن قتيبه دريافته : بوبكر پيرمرد بوده و پيامبر خدا جوان ، همين و بس ! و گرنه چه معنى دارد كه پرسيده باشند اين بچه پيش رويت كيست و اين بچه پيش رويت چيست ؟ و معلوم است كه عنوان بچه را بر كسى نمىنهند كه بيش از پنجاه سال عمر دارد ! هر چند هم موى چهره اش سياه مانده باشد .\r\nو تازه اگر آن تأويل را صحيح بشماريم چگونه تأويل كنندگان ، يك بام و دو هوائى را كه ميان آن با خبر صحيحى از ابن عباس مىبينيم درست مىنمايند كه او گفت : بوبكر گفت اى رسول خدا پير شدى فرمود دو سورهء هود و واقعه مرا پير كرد و نظير آن را نيز حافظان از زبان ابن مسعود گزارش كرده‌اند و در گزارش ابى جحيفه آمده است كه گفتند اى رسول خدا مىبينيم پير شده اى گفت سورهء هود و همانندانش مرا پير كرد ( 1 ) .\r\nاين گزارش صحيح نشان مىدهد كه او ( ص ) بگونه اى غير عادى بمرحلهء پيرى رسيده و چگونگىهاى آن در وى آشكار شده و خيلى سريع پاى در اين گام\r\n\r\n","description":"","footnote":"\r\n( 1 ) اين گزارش را هم حافظ ترمذى در جامع خود آورده و هم حكيم ترمذى در نوادر الاصول و ابو يعلى و طبرانى و ابن ابى شيبه نيز آن را آورده‌اند چنانچه حاكم نيز در مستدرك خود - 2 / 243 - پس از آوردن آن جداگانه داورى خود را بدرست بودن آن نيز گنجانده و ذهبى نيز بداورى او اعتراف كرده است . به همين گونه قرطبى در تفسير خود 7 / 1 و ابو نصر در اللمع ص 280 و ابن كثير در تفسير خود 2 / 435 و خازن در تفسير خود 2 / 235 آن را آورده‌اند .\r\n","page_name":" 148 ","page_number":155},
  {"content":"\r\nاز زندگى نهاده تا آنجا كه ديگران علت آن را باز مىپرسيدند تا بدانند چه چيزى در اين واقعه اثر داشته ؟ پس اين را با آن تأويل خنك چگونه جمع كنيم ؟\r\nو چه بسا براى حل اين دشوارى ( سرشناس و ناشناس ) بگويند بوبكر بازرگانى بوده كه از رفت و آمدهايش بمدينه در راه سفر شام مردم او را شناخته بودند ولى اگر هم گردن نهاديم و پذيرفتيم كه او بازرگان بوده و اگر هم گردن نهاديم و پذيرفتيم كه بشام رفته - كه اين دو فرض را هم جز به دشوارى نتوان پذيرفت - تازه مىتوانيم در برابر آن بگوئيم بسيار خوب رسول خدا ( ص ) هم كه براى بازرگانى راه شام مىسپرده از طريق مدينه سفر مىكرده پس اگر تنها بازرگان بودن كسى مستلزم آن باشد كه مردم بازرگان را بشناسند پس اين ويژگى در پيامبر بزرگ مشخصتر بوده زيرا بزرگوارى حاصل براى او و نامورىاش به درستكارى و بزرگىاش در دلها و آراستگىاش به برترىها و آشكار بودن پاكدامنى و عصمت او ميان مردم از نخستين روز و ارجمندى والاى او از نظر نژاد ، همهء اينها او را چشمگيرتر مىنمود تا همهء ديده‌ها بسوى او دوخته شود بر خلاف بازرگان ديگرى كه هيچيك از اين ويژگىها را نداشته است .\r\nو تازه اگر يك تاجر گام در شهرى نهد كسانى كه او را مىشناسند گروهى انگشت شمارند از همكاران خودش يا كسانى كه با او داد و ستد دارند و اين گونه شناسائى ويژهء اندكى از مردم بيش نيست پس چه ارتباطى دارد كه مثل طرفداران و مفسران آن حديثها گمان بريم تودهء مردم او را مىشناخته‌اند . اين مفسران مگر خبر ندارند كه روزى پيامبر خدا ( ص ) به سفر مدينه رفت كه بوبكر پستان مادر در دهان گرفته شير مىخورد ؟ زيرا او ( ص ) چون عمرش به شش سال رسيد ام ايمن او را براى ديدار دائىها و بستگان مادرى وى - بنى عدى بن النحار - بمدينه برد تا ايشان او را ببينند . در خانهء نابغه كه مردى از بنى عدى بن النجار بود او را منزل داد و يك ماه در آنجا مقيمش ساخت و از جمله حوادث اين سفر :\r\nام ايمن گفت : نيمروز يكى از روزها كه در مدينه بودم دو مرد از يهودانبنزد من\r\n","description":"","footnote":"","page_name":" 149 ","page_number":156},
  {"content":"\r\nشدند و گفتند احمد را براى ما بيرون فرست چون او را فرستادم بوى نگريستند و مدت زمانى او را وارسى نمودند و سپس يكىشان به ديگرى گفت اين پيامبر اين مردم است و اين هم سراى مهاجرت او است و به زودى در اين شهر با كشتار و برده گيرى ، كارى سهمناك روى خواهد داد . ام ايمن گفت همهء اينها را از سخنان آن دو در دل نگاهداشتم ( 1 ) .\r\nآيا پس از همهء اينها و پس از آن همه زمينه چينىهائى كه از پيش براى پيامبرى او شده و ميان مشرق و مغرب را پر كرده بود و پس از آن آوازهء بلندى كه همهء گوشه و كنارها را تكان داد و پس از گذشتن 50 سال از عمر مبارك رسول خدا ( ص ) باز هم او جوانى ناشناس است و بوبكر پيرى سرشناس ؟ كه از وى بپرسند اين بچه جلو رويت كيست ؟\r\nبراى آن كه اين جمله روشن شود سزاوار آن است كه چگونگى هجرت او ( ص ) را بياوريم تا بينائى خوانندگان فزونى گرفته و نيك بنگرند كه گزافگوئى در فضيلت تراشى چون با كورى و كرى همراه گرديد چه دروغهاى جهالت بارى پديد مىآرد كه در دل صحاح و مسندهاى آنچنانى جا مىگيرد پس گوئيم :\r\n\r\nنقش انصار در دو بيعت\r\nرسول خدا ( ص ) در مواقعى كه طوايف به زيارت كعبه مىآمدند خويش را همراه با دعوت به سوى خدا بر آنان عرضه مىكرد و آنان را گزارش مىداد كه او پيامبرى برانگيخته است . چنانچه خود را هم بر كنديان عرضه داشت و هم بر بنى عبد الله كه تيره اى از كلبيان بودند و هم بر بنى حنيفه و هم بر بنى عامر بن صعصعه و هم بر گروهى از بنى عبد الاشهل . تا چون خداى عز و جل خواست دين خود را آشكار ساخته و پيامبر ( ص ) خويش را ارجمند سازد و وعدهء خود را به او وفا كند او ( ص ) در موقعى كه گروهى از انصار را در آن ديده بود بيرون شد و چنانچه در هر موقعيت مناسبى\r\n\r\n","description":"","footnote":"\r\n( 1 ) دلائل النبوة از ابو نعيم 1 / 50 ، صفة الصفوة از ابن جوزى 1 / 20 ، تاريخ ابن كثير 2 / 279 بهجة المحافل 1 / 44 .\r\n","page_name":" 150 ","page_number":157},
  {"content":"\r\nبرنامه اش بود خود را بر طوايف تازيان عرضه كرد و در هنگامى كه نزديك عقبه بود گروهى از خزرج را ديد كه خدا دربارهء ايشان خير خواسته بود و از جملهء آنان ابو امامه اسعد بن زرارهء نجارى بود و عوف بن حرث بن عفراء و رافع بن مالك و قطبة بن عامر بن حديدة و عقبة بن عامر بن نابى و جابر بن عبد الله .\r\nپس رسول خدا ( ص ) با آنان به سخن پرداخت و ايشان را به سوى خدا خواند و اسلام را بر ايشان عرضه كرده قرآن بر ايشان خواند آنان دعوت وى را پاسخ مثبت داده و سپس از نزد او ( ص ) بازگشته و با ايمان و تصديق وى روى به ديار خويش نهادند .\r\nچون به مدينه و ميان قوم خويش رسيدند براى آنان حكايت رسول خدا ( ص ) را باز گفتند و ايشان را به اسلام خواندند تا نام اين آئين در ميانشان بپراكند و هيچ خانه اى از خانه‌هاى انصار نماند مگر از رسول خدا ( ص ) در آن ياد مىشد چون سال آينده شد در موقع زيارت كعبه 12 مرد از انصار بيامدند و رسول خدا ( ص ) را در عقبهء نخست ديدار كرده و به بيعت نساء ( 1 ) با او دست فرمانبرى دادند و اين پيش از آن بود كه جنگ بر ايشان واجب گردد و ايشان عبارتند از : ابو امامه اسعد بن زراره ، عوف بن عفراء ، معاذ بن عفراء ، رافع بن مالك ، ذكوان بن عبد قيس ، عبادة بن صامت ، يزيد بن ثعلبة ، عباس بن عباده ، عقبة بن عامر ، قطبة بن عامر ، ابو الهيثم بن تيهان ، عديم بن ساعده .\r\nعبادة بن صامت گفت ما در شب عقبهء نخست به رسول خدا ( ص ) دست فرمانبرى داديم كه هيچ چيز را شريك خدا ندانيم ، دزدى نكنيم ، زنا نكنيم ، فرزندان خود را نكشيم و در دلمان كه ميان دستها و پاهايمان است دروغى نيافرينيم و در هيچ كار نيكوئى سر از فرمان او مپيچيم .\r\nچون اين گروه از نزد رسول خدا ( ص ) بازگشتند رسول خدا ( ص ) مصعب بن\r\n\r\n","description":"","footnote":"\r\n( 1 ) در حقيقت همان بيعت متابعت و بيعت پيروى از اسلام و آمدن در جرگهء مسلمانان است بنگريد به سورهء ممتحنه آيهء 12 .\r\n","page_name":" 151 ","page_number":158},
  {"content":"\r\nعمير بن هاشم بن عبد مناف را با ايشان فرستاد و او را بفرمود تا قرآن بر ايشان بخواند و اسلام را به آنان بياموزد و دانش دين به ايشان ياد داده نماز جمعه و جماعت در ميانشان بر پاى دارد و اين بود كه مصعب در مدينه « قرآن آموز » ناميده مىشد ، در خانهء ابو امامه اسعد بن زرارهء نجارى فرود آمده و نماز جمعه و جماعت را در ميانشان بر پا مىداشت و همچنان نزد او درنگ كرد و دو نفرى مردم را به اسلام مىخواندند تا هيچ خانه از خانه‌هاى انصار نماند كه زنان و مردانى مسلمان در آنجا نباشند .\r\nسپس مصعب بن عمير به مكه برگشت و كسانى از مسلمانان انصارى هم با هم قبيله اىهاى بت پرستشان كه آهنگ حج داشتند بيرون شدند تا به مكه رسيدند و براى ميانه‌هاى ايام تشريق ( سه روز پس از عيد قربان ) با رسول خدا ( ص ) در عقبه وعده گذاشتند . كعب گفت چون از كار حج فارغ شديم و همان شبى رسيد كه با رسول خدا ( ص ) در آن وعده داشتيم سرور سروران ما و بزرگى از بزرگانمان عبد اللَّه بن عمرو بن حرام - پدر جابر - هم با ما بود او را با خود بگرفتيم و به اسلام خوانديم او بپذيرفت و در عقبه با ما همراهى كرد و خود مهتر ما بود آن شب را با قوم خويش در ميان بارهايمان خفتيم تا يك سوم شب گذشت و از ميان بارهايمان براى وعده اى كه با رسول خدا ( ص ) داشتيم بيرون شديم تا در دره اى نزديك عقبه فراهم آمديم ، ما 73 مرد بوديم ، و دو زن از زنان ما نيز همراه ما بودند : ام عماره نسيبة بنت كعب و ام منيع اسماء بنت عمرو .\r\nگفت كه : پس رسول خدا ( ص ) به سخن پرداخت قرآن خواند و ما را به سوى خدا دعوت كرد و به اسلام آوردن تشويق فرمود و سپس گفت از شما دست فرمانبرى مىگيرم كه در برابر هر گزندى كه فرزندان و زنانتان را در برابر آن پاسدارى مىكنيد از من پشتيبانى كنيد . براء بن معرور دست او را بگرفت و سپس گفت آرى سوگند به آن كس كه تو را به راستى برانگيخت از هر گزندى كه همسران خود را در برابر آن پاسدارى مىكنيم تو را نيز پشتيبانى مىكنيم . اينك اى رسول خدا دست فرمانبرى از ما گير كه ما به خدا مردان جنگ و زره هستيم و ابن پيشه\r\n","description":"","footnote":"","page_name":" 152 ","page_number":159},
  {"content":"\r\nرا بزرگمردانه از بزرگمردان پيشين به ارث برده‌ايم رسول خدا ( ص ) گفت دوازده تن مهتر از ميان خويش به سوى من بيرون فرستيد تا براى گروه خويش در آنچه پذيرفته‌اند ( نماينده ) باشند پس ايشان 12 مهتر از ميان خويش بيرون فرستادند نه تن از خزرجيان و سه تن از اوسيان بدين شرح :\r\n1 - ابو امامه اسعد بن زرارهء خزرجى\r\n2 - سعد بن ربيع بن عمرو خزرجى\r\n3 - عبد اللَّه بن رواحة بن امرؤ القيس خزرجى\r\n4 - رافع بن مالك بن عجلان خزرجى\r\n5 - براء بن معرور بن صخر خزرجى\r\n6 - عبد اللَّه بن عمرو بن حرام خزرجى\r\n7 - عبادة بن صامت بن قيس خزرجى\r\n8 - سعد بن عبادة بن دليم خزرجى\r\n9 - منذر بن عمرو بن خنيس خزرجى\r\n10 - اسيد بن حضير بن سماك اوسى\r\n11 - سعد بن خيثمة بن حرث اوسى\r\n12 - رفاعة بن عبد المنذر بن زنبر « كه گاهى بجاى او ابو الهيثم بن تيهان را ياد كرده‌اند .\r\nپس رسول خدا ( ص ) به مهتران گفت شما همانگونه ضامن آنچه قومتان پذيرفته‌اند هستيد كه حواريان براى عيسى بن مريم ضامن شدند من نيز بر قوم خودم ضامن هستم - يعنى بر مسلمانان - ايشان گفتند آرى .\r\nعباس بن عبادة بن نضلهء انصارى گفت اى گروه خزرج آيا مىدانيد براى چه برنامه اى دست فرمانبرى به اين مرد داده‌ايد گفتند آرى گفت شما با او بيعت كرده‌ايد كه ( براى پيشبرد دينش ) با هر مردمى ( كه مخالف او بودند ) از سياه و سرخ پوست - بجنگيد . اگر چنان مىبينيد كه چون در راه او بلائى بر سر دارائىتان\r\n","description":"","footnote":"","page_name":" 153 ","page_number":160},
  {"content":"\r\nآمد و آن را كاهش داد و بزرگانتان كشته شدند آنگاه بر خلاف ميل او وى را به آشتى وا مىداريد از هم اكنون بگوئيد زيرا به خدا اگر چنين كنيد رسوائى دنيا و آخرت گريبانگير شما است و اگر چنان مىبينيد كه همانگونه كه او را دعوت كرده‌ايد براى كاهش دادن در دارائىها و قربانى دادن بزرگان خود با او رو برو شده‌ايد به خدا كه اين برنامه ؛ نيكوئى دنيا و آخرت را در بر دارد گفتند اى رسول خدا اگر ما بلاى كاهش دارائىها و كشته شدن بزرگان خويش را آسان گيريم در برابر آن چه خواهيم يافت گفت بهشت . گفتند دستت را دراز كن پس دست بگشود و همه دست فرمانبرى به او دادند .\r\nعباس بن عباده به او گفت سوگند بخدائى كه تو را به راستى بر انگيخت اگر خواهى فردا با شمشيرهامان بر سر آنان كه در منى گرد آمده‌اند خواهيم تاخت گفت كه : رسول خدا ( ص ) گفت دستور چنين كارى را ندارم ولى اكنون بر گرديد به سراغ بارهاتان . پس ايشان به خوابگاه هاشان برگشتند و چون به مدينه رسيدند اسلام را در آنجا آشكار ساختند البته در ميان قوم ايشان كسانى از پيران و بزرگان بودند كه بر همان دين بت پرستى خود مانده بودند اما كسانى كه دوم بار در عقبه با پيامبر بيعت كردند 73 مرد بودند و 2 زن ؛ بدين شرح :\r\n1 - اسيد بن حضير 2 - ابو الهيثم بن تيهان ( اين هر دو از مهتران بودند )\r\n3 - سلمة بن سلامة اشهلى 4 - ظهير بن رافع خزرجى\r\n5 - ابو بردة بن نيار بن عمرو 6 - نهير بن هيثم حارثى\r\n7 - سعد بن خيثمه 8 - رفاعة بن عبد المنذر ( اين دو نيز از مهتران بودند )\r\n9 - عبد اللَّه بن جبير بن نعمان 10 - معن بن عدى بن جلد\r\n11 - عويم بن ساعدة اوسى 12 - ابو ايوب خالد انصارى\r\n13 - معاذ بن حارث انصارى 14 - اسعد بن زراره ( از مهتران است )\r\n15 - سهيل بن عتيك نجارى 16 - اوس بن ثابت خزرجى\r\n17 - ابو طلحه زيد بن سهل 18 - قيس بن ابى صعصعه نجارى\r\n","description":"","footnote":"","page_name":" 154 ","page_number":161},
  {"content":"\r\n19 - عمرو بن غزية خزرجى 20 - سعد بن ربيع ( از مهتران )\r\n21 - خارجة بن زيد خزرجى 22 - عبد اللَّه بن رواحه ( از مهتران )\r\n23 - بشير بن سعد خزرجى 24 - خلاد بن سويد خزرجى\r\n25 - عقبة بن عمرو خزرجى 26 - زياد بن لبيد خزرجى\r\n27 - فروة بن عمرو خزرجى 28 - خالد بن قيس خزرجى\r\n29 - رافع بن مالك ( از مهتران ) 30 - ذكوان بن عبد قيس خزرجى\r\n31 - عبادة بن قيس خزرجى 32 - حارث بن قيس خزرجى\r\n33 - براء بن معرور ( از مهتران ) 34 - بشر بن براء خزرجى\r\n35 - سنان بن صيفى خزرجى 36 - طفيل بن نعمان خزرجى\r\n37 - معقل بن منذر خزرجى 38 - يزيد بن منذر خزرجى\r\n39 - مسعود بن يزيد خزرجى 40 - ضحاك بن حارثه خزرجى\r\n41 - يزيد بن خزام خزرجى 42 - جبار بن صخر خزرجى\r\n43 - طفيل بن مالك خزرجى 44 - كعب بن مالك خزرجى\r\n45 - سليم بن عمرو خزرجى 46 - قطبة بن عامر خزرجى\r\n47 - يزيد بن عامر خزرجى 48 - كعب بن عمرو خزرجى\r\n49 - صيفى بن سواد خزرجى 50 - ثعلبة بن غنمة سلمى\r\n51 - عمرو بن غنمة سلمى 52 - عبد الله بن انيس سلمى\r\n53 - خالد بن عمرو سلمى 54 - عبد اللَّه بن عمر ( از مهتران )\r\n55 - جابر بن عبد اللَّه سلمى 56 - ثابت بن ثعلبه سلمى\r\n57 - عمير بن حارث سلمى 58 - خديج بن سلامة بن فرافر\r\n59 - معاذ بن جبل خزرجى 60 - اوس بن عباد خزرجى\r\n61 - عبادة بن صامت ( از مهتران ) 62 - غنم بن عوف خزرجى\r\n63 - عباس بن عبادة خزرجى 64 - ابو عبد الرحمن بن خزرجى\r\n65 - عمرو بن حرث خزرجى 66 - رفاعة بن عمرو خزرجى\r\n","description":"","footnote":"","page_name":" 155 ","page_number":162},
  {"content":"\r\n67 - عقبة بن وهب جشمى 68 - سعد بن عبادة ( از مهتران )\r\n69 - منذر بن عمرو ( از مهتران ) 70 - عوف بن حارث انصارى\r\n71 - معوذ بن حارث انصارى 72 - عمارة بن حزم انصارى\r\n73 - عبد اللَّه بن زيد مناة خزرجى\r\n\r\nگزارش هجرت\r\nچون قريش در برابر خداى عز و جل راه سركشى در پيش گرفتند و آن نيكوئى را كه برايشان خواسته بود نپذيرفتند و پيامبر او ( ص ) را دروغگو شمردند و پرستندگان او از يكتا پرستان و تصديق كنندگان پيامبرش و چنگ زنندگان به كيش وى را شكنجه دادند و آواره كردند آنگاه بود كه خداى عز و جل به - رسولش ( ص ) اذن داد تا به پيكار برخيزد پس اين آيه نازل شد : كسانى كه چون ستم ديده‌اند نبرد مىكنند اجازه دارند و سپس نيز اين آيه : با ايشان پيكار كنيد تا آشوبى در ميان نبوده و دين براى خداوند باشد .\r\nچون خداى تعالى او ( ص ) را اجازهء جنگ داد و اين گروه از انصار هم او را پيروى كردند كه در راه اسلام و يارى او و پيروانش با او باشند و كسانى از مسلمانان نيز به پناه ايشان شتافتند رسول خدا ( ص ) يارانش را بفرمود تا آن كسان از قوم خودش و همراهانشان كه از مسلمانان مكه بودند و سپس در جرگهء مهاجران در آمدند همه بمدينه روند و بدانجا كوچ كنند و ببرادرانشان از انصار بپيوندند و گفت : خداى عز و جل براى شما برادرانى نهاد و هم خانه اى قرار داد كه در آنجا ايمن باشيد پس ايشان دسته دسته بيرون شدند و رسول خدا ( ص ) در مكه چشم به راه ماند تا پروردگارش به او نيز اجازهء خروج از مكه بدهد تا به مدينه كوچ كند . جحش زادگان كوچيدند و در خانه هاشان بسته شد و با اين كوچ كردنها چيزى نماند كه در سراها روى به ويرانى رود ، هيچ كس در آنها نماند و از ساكنان تهى گرديد ، بنى غنم بن دودان هم از مسلمانان بودند كه همهء ايشان از\r\n","description":"","footnote":"","page_name":" 156 ","page_number":163},
  {"content":"\r\nزنان و مردان به مدينه كوچيدند و مهاجران همچنان يكى از پى ديگرى مىرفتند و از آن ميان :\r\n1 - ابو سلمة بن عبد الاسد 2 - عامر بن ربيعة كعبى\r\n3 - عبد اللَّه بن جحش 4 - ابو احمد عبد بن جحش\r\n5 - عكاشة بن محصن 6 - شجاع بن وهب\r\n7 - عقبة بن وهب 8 - عربد بن حمير\r\n9 - منقذ بن نباته 10 - سعيد بن رقيش\r\n11 - محرز بن نضلة 12 - يزيد بن رقيش\r\n13 - قيس بن خابر 14 - عمرو بن محصن\r\n15 - مالك بن عمرو 16 - صفوان بن عمرو\r\n17 - ثقف بن عمرو 18 - ربيعة بن اكثم\r\n19 - زبير بن عبيده 20 - تمام بن عبيدة\r\n21 - سخبرة بن عبيدة 22 - محمد بن عبد اللَّه بن جحش\r\n23 - عمر بن خطاب 24 - عياش بن ابى ربيعة\r\n25 - زيد بن خطاب 26 - عمرو بن سراقة\r\n27 - عبد اللَّه بن سراقة 28 - خنيس بن حذافه\r\n29 - اياس بن بكير 30 - عاقل بن بكير\r\n31 - عامر بن بكير 32 - خالد بن بكير\r\n33 - طلحة بن عبيد اللَّه 34 - حمزة بن عبد المطلب\r\n35 - صهيب بن سنان 36 - زيد بن حارثة\r\n37 - كنار بن حصين 38 - عبيدة بن حارث\r\n39 - طفيل بن حارث 40 - حصين بن حرث\r\n41 - مسطح بن اثاثه 42 - سويبط بن سعد\r\n43 - طليب بن عمير 44 - خباب بردهء عتبه\r\n","description":"","footnote":"","page_name":" 157 ","page_number":164},
  {"content":"\r\n45 - عبد الرحمن بن عوف 46 - زبير بن عوام\r\n47 - ابو سبرة بن ابى رهم 48 - مصعب بن عمير\r\n49 - ابو حذيفة بن عتبة 50 - سالم بردهء بو حذيفه\r\n51 - عتبة بن غزوان 52 - عثمان بن عفان\r\n53 - انسة غلام رسول خدا 54 - ابو كبشه غلام رسول خدا\r\nرسول خدا ( ص ) پس از هجرت اصحابش خود در مكه درنگ كرده چشم به راه بود تا دستورى براى كوچيدن خودش برسد و هيچكس از مهاجران در مكه با او نماند مگر كسانى كه گرفتار بودند يا توشهء راه نداشتند . البته على بن ابيطالب و بوبكر بن ابى قحافه ( ض ) نيز مانده بودند تا روزى فرا رسيد كه خدا به رسول خود ( ص ) اجازه داد از ميان قوم خود از مكه كوچ كند و بيرون شود ، آنگاه كه او ( ص ) خود بيرون شد هيچكس از بيرون شدن او آگاهى نيافت مگر على بن ابيطالب و بوبكر صديق و خانوادهء بوبكر . اما على را رسول خدا ( ص ) از بيرون شدن خويش خبر داد و او را بفرمود كه پس از او در مكه بماند تا امانتهائى را كه از مردم نزد رسول خدا ( ص ) بود به ايشان بر گرداند زيرا چون مردم مكه از راستى و درستكارى رسول خدا ( ص ) اطمينان داشتند اين بود هر كس چيزى گرانبها داشت كه از تلف شدن آن مىترسيد آن را به امانت بنزد او ( ص ) نهاده بود .\r\nچون رسول خدا ( ص ) آمادهء خروج شد با بوبكر بدر آمد و روانهء غار ثور گرديد كه در كوهى در جنوب مكه قرار داشت پس وارد آنجا شدند و رسول خدا ( ص ) با دوست خود سه روز در آنجا درنگ كرد .\r\nسپس راهنماى آن دو - عبد اللَّه بن أرقط - ايشان را به راه انداخته راه بخشهاى پائين مكه را در پيش گرفت و سپس آن دو را به كرانهء پائين عسفان ( 1 ) برد و آنگاه به نواحى پائين أمج ( 2 ) و سپس آن دو را گذر داده پس از گذر دادن ايشان از قديد ( 3 )\r\n\r\n","description":"","footnote":"\r\n( 1 ) بر وزن عثمان ، جائى است در دو منزلى مكه .\r\n( 2 ) بر وزن حسن شهرى است در حومهء مدينه\r\n( 3 ) بر وزن حسين جايگاه آبى است ميان مكه و مدينه كه خانه‌هاى خزاعيان در آنجا بوده\r\n","page_name":" 158 ","page_number":165},
  {"content":"\r\nخود پيشاپيش آن دو به راه افتاد و ايشان را به راه خرّار ( 1 ) و سپس به راه پشتهء مره ( 2 ) و آنگاه به راه لقف ( 3 ) كشانيد و آنگاه آن دو را به درون وحش زار مجاج ( 4 ) كشانيد و سپس آن دو را در سراشيبى مجاج به راه انداخت و سپس آن دو را به دل مرجح ( 5 ) ذو العضوين - الغضوين - كشانيد و آنگاه به گودهاى ذو كشر ( 6 ) و سپس آن دو را كشاند به جداجد ( 7 ) و آنگاه به أجرد ( 8 ) و آنگاه آن دو را در راه ذو سلم انداخت كه از گودهاى اعدا و وحشزار تعهن ( 9 ) بود و پس از گذر از عبابيد ( 10 ) آن دو را از فاجه ( 11 ) گذر داد و آنگاه در عرج ( 12 ) فرود آورد پس رسول خدا ( ص ) مردى از اسلميان را كه به او أوس بن حجر مىگفتند بر شترى از آن وى كه آن را ابن الرداء مىگفتند سوار كرد و به مدينه فرستاد و مسعود بن هنيده را كه غلام او بود نيز با وى گسيل داشت سپس راهنما آن دو را از عرج بيرون برده از دست راست ركوبه ( 13 ) راه پشتهء غائر ( 14 ) را\r\n\r\n","description":"","footnote":"\r\n( 1 ) بر وزن عطار جائى است نزديك جحفه .\r\n( 2 ) راء تشديد ندارد .\r\n( 3 ) لقف را هم با حركت فاء مىخوانند : ( لقفا ) و هم با فتح لام و سكون فاء : ( لقف ) و هم با كسر لام و سكون فاء : ( لقف )\r\n( 4 ) بفتح يا كسر ميم و جيم مشدد ، و برخى نيز آن را بفتح ميم و پس از الف نيز حاء حطى ( مجاح ) درست مىدانند .\r\n( 5 ) به فتح ميم و پس از آن راء ساكن و بعد جيم مكسوره و حاء بىنقطه .\r\n( 6 ) به فتح كاف و سكون شين و راء بىنقطه .\r\n( 7 ) با دو جيم نقطه دار و دو دال بىنقطه و الفى در ميانه ، يكى از چاه‌هاى قديمى است\r\n( 8 ) نام كوهى در آنجا .\r\n( 9 ) با كسر تاء و هاء و سكون عين و نون آخر نام چشمهء آبى بوده است كه نام اينجا از آن گرفته شده و خود ميان مكه و مدينه و در سه ميلى سقيا بوده است ، برخى نيز نام آن را به صورت ديگر آورده‌اند .\r\n( 10 ) عبابيب و عثيانه نيز نوشته اند\r\n( 11 ) فاحه - با حاء حطى - و قاحه نيز نوشته‌اند و آن نام شهرى است در سه منزلى مدينه\r\n( 12 ) با فتح عين و سكون راء گردنه اى است ميان مكه و مدينه .\r\n( 13 ) با فتح راء پشتهء صعب العبورى است نزديك عرج .\r\n( 14 ) محمد محيى الدين مصرى در حاشيهء سيرة ابن هشام - 2 / 108 - مىنويسد : « ياقوت نه اين كلمه را در بخش عين بىنقطه - عائر - معنى كرده و نه در بخش غين نقطه دار - غائر - » ولى من مىگويم كه آن را در بخش عين بىنقطه - ج 6 ص 103 از كتاب خود - ياد كرده و مىنويسد :\r\nكوهى است در مدينه و در حديث هجرت پيامبر آمده كه : از دست راست ركوبه راه پشتهء عائر را در پيش گرفت . برخى هم آن راه پشتهء غائر - باغين نقطه دار - مىنامند پايان - با تلخيص -\r\n","page_name":" 159 ","page_number":166},
  {"content":"\r\nپيش گرفت تا آن دو را در گودهاى رئم ( 1 ) فرود آورد و سپس آن دو را به سوى قباء ( 2 ) پيش انداخت و اين هنگام كه روز بالا آمده و نزديك به نيمه رسيده بود آن دو را بر بنى عمرو بن عوف فرود آورد .\r\nچون نزديك قباء رسيدند مردى از چادر نشينان را به سوى ابو امامه و ياران او از انصار فرستادند پس مسلمانان با شورى تمام روى به سلاح آورده و تعداد 500 تن از انصار به پيشواز او شتافتند و او را ديدند كه با بوبكر در زير درخت خرمائى سايه گرفته سپس به آن دو گفتند با دل آسوده سوار شويد كه ما فرمانبرداريم پس آنان را به سمت راست بر گرداند تا در قباء در خانهء بنى عمرو بن عوف فرود آمدند پس رسول خدا ( ص ) روز دوشنبه تا پنجشنبه را در قباء در ميان بنى عمرو بن عوف گذراند و مسجد خود را بنياد نهاد و چنانچه در سنن ابو داود - ج 1 / ص 74 - آمده گاهى گفته مىشود كه چهارده شب در قباء درنگ كرد و موسى بن عقبه 22 شب گفته و بخارى گويد ده واندى شب سراىهاى اوس و خزرج در قباء بود .\r\nسپس خداوند ، او را در روز جمعه از ميان ايشان بدر آورد و رسول خدا ( ص ) جمعه را در ميان بنى سالم بن عوف بود و در مسجدى كه در دل آن وادى - وادى را نوناء - بود نمازگزارد و آن نخستين نماز جمعه اى بود كه در مدينه خواند .\r\nعبد الرحمن بن عويم گفت : مردانى از قبيلهء من كه از ياران رسول خدا ( ص ) بودند مرا حكايت كردند و گفتند چون شنيديم رسول خدا ( ص ) از مكه بدر شده با دانستن خبر ، چشم به راه آمدنش بوديم و چون نماز بامداد مىگزارديم به سينهء سنگلاخ خويش شتافته چشم به راه رسول خدا ( ص ) مىمانديم و به خدا سوگند از جا تكان نمىخورديم تا آفتاب بر همهء سايه اى كه در پناه آن بوديم چيره شود و چون ديگر سايه اى نمىيافتيم به سراىهاى خويش بر مىگشتيم زيرا هواى آن روزها گرم بود .\r\n\r\n","description":"","footnote":"\r\n( 1 ) با كسر راء بىنقطه جائى است در هشت فرسخى - و بقولى شش فرسخى - مدينه .\r\n( 2 ) با قاف مضموم دهكده اى است در دو ميلى مدينه .\r\n","page_name":" 160 ","page_number":167},
  {"content":"\r\nچون رسول خدا ( ص ) پاى به مدينه نهاد و نماز جمعه بگزارد عتبان بن مالك و عباس بن عبادة بن نضلة در ميان مردانى از بنى سالم بن عوف به نزد او شدند و گفتند اى رسول خدا نزد ما بمان كه ترا شمارهء پيروان كافى و پشتوانهء فراوان و نيروى دفاعى بسيار در نزد ما هست گفت راه آن را - شترش را مىگويد - باز گذاريد كه خود دستور كار را دارد پس راه آن را باز گذاردند تا برفت و رويا روى خانهء بياضيان رسيد و زياد بن لبيد و فروة بن عمرو با مردانى از بياضيان به او برخوردند و گفتند اى رسول خدا به نزد ما آى كه ترا شمارهء پيروان كافى و پشتوانهء فراوان و نيروى دفاعى بسيار نزد ما هست گفت راه آن را باز گذاريد كه خود دستور كار را دارد پس راه آن را باز گذاردند تا برفت و گذارش به خانهء ساعديان افتاد و سعد بن عباده و منذر بن عمرو در ميان مردانى از ساعديان به او برخوردند و گفتند اى رسول خدا به نزد ما آى كه تو را شمارهء پيروان كافى و پشتوانهء فراوان و نيروى دفاعى بسيار نزد ما هست گفت راه آن را باز گذاريد كه خود دستور كار را دارد پس راه آن را باز گذاردند تا برفت و رو يا روى خانهء حرثيان خزرجى رسيد و سعد بن ربيع و خارجة بن زيد و عبد اللَّه بن رواحه در ميان مردانى از حرثيان خزرجى به او برخوردند و گفتند اى رسول خدا به نزد ما آى كه شمارهء پيروان كافى و پشتوانهء فراوان و نيروى دفاعى بسيار برايت داريم گفت راه آن را باز گذاريد كه خود دستور كار را دارد پس راه آن را باز گذاردند تا برفت و به سراى بنى عدى بن نجار رسيد و سليط بن قيس و ابو سليط اسيرة بن ابى خارجه در ميان مردانى از بنى عدى به او برخوردند و گفتند اى رسول خدا به نزد دائىها و بستگان مادرىات بيا كه شمارهء پيروان كافى و نيروى دفاعى بسيار و پشتوانهء فراوان برايت دارند گفت راه آن را باز گذاريد كه خود دستور كار را دارد پس راه آن را باز گذاردند تا برفت و به سراى بنى مالك بن نجار رسيد و همينجائى خوابيد كه امروز درب مسجد او ( ص ) است و آن روزها جائى بود براى خشك كردن خرما كه به دو كودك يتيم از نجاريان بنام سهل و سهيل پسران عمرو تعلق داشت و چون شتر فرو خوابيد ، رسول خدا بر روى آن همچنان\r\n","description":"","footnote":"","page_name":" 161 ","page_number":168},
  {"content":"\r\nماند و فرود نيامد تا دوباره شتر بر جست و راهى نه چندان دراز بپيمود رسول خدا ( ص ) همچنان افسار او را رها كرده بود و جلوى او را نمىگرفت تا شتر به پشت سرش رو گرداند و برگشت به همانجائى كه نخستين بار فرو خوابيده بود پس در همانجا دوباره فرو خوابيد و در جاى خود آرام گرفت - و بر زمين ماند ( 1 ) و جران خود ( 2 ) را بنهاد و اين هنگام رسول خدا ( ص ) از آن به زير آمد پس ابو ايوب انصارى - خالد ابن زيد - بارهاى او را برگرفت و در خانهء خود نهاد و رسول خدا ( ص ) نيز بر او وارد شد و پرسيد اين زمينى كه براى خشك كردن خرما به كار مىرود از كيست معاذ بن عفراء گفت اى رسول خدا از سهل و سهيل دو پسر عمرو است كه دو يتيمند و من سرپرستشانم من آن دو را راضى مىكنم كه آن را بدهند تا مسجدى اختيار كنى .\r\nبنگريد به سيرة ابن هشام 2 / 31 - 114 ، تاريخ طبرى 2 / 233 - 249 ، طبقات ابن سعد 1 / 201 - 224 عيون الاثر 1 / 152 ، 159 كامل از ابن اثير 2 / 38 - 44 تاريخ ابن كثير 3 / 138 - 205 ، تاريخ ابو الفدا ، ج 1 124 - 121 ، الامتاع از مقريزى ص 30 - 47 ، سيرهء حلبى 2 / 3 - 61\r\n\r\n11 بوبكر سالخورده تر از پيامبر\r\nاز زبان يزيد بن ( 3 ) اصم آورده‌اند كه پيامبر ( ص ) به بوبكر گفت من از تو بزرگترم يا تو از من ؟ گفت بلكه تو از من بزرگتر و ارجمندتر و نيكوترى و من از تو سالمندترم .\r\nاين گزارش را ابن ضحاك آورده و ابو عمر نيز در استيعاب آن را ياد كرده\r\n\r\n","description":"","footnote":"\r\n( 1 ) يا چنانچه ابن اثير نوشته : با فرياد و بانگ برگشت .\r\n( 2 ) جران بر وزن كتاب به گفتهء سهيلى گردن شتر است و به گفتهء ديگران آن قسمت از سينه و گلوى او است كه به زمين مىرسد .\r\n( 3 ) در رياض بجاى آن زيد نوشته و صحيح يزيد است .\r\n","page_name":" 162 ","page_number":169},
  {"content":"\r\n- 2 / 226 - نيز محب طبرى در رياض النضرة 1 / 127 و سيوطى در تاريخ الخلفا ، ص 72 به نقل از خليفة بن خياط و احمد بن حنبل و ابن عساكر\r\nامينى گويد : به شگفت نمىآئى از دروغى كه آن را كرامت بوبكر شناخته‌اند ؟\r\nيزيد بن اصم كه روزگار پيامبر ( ص ) را درنيافته چگونه روايت او از وى درست است ؟\r\nمگر نه اين مرد در سال 103 يا 104 يا 101 در 73 سالگى مرده ؟ پس زاده شدن او روزگارى چند پس از درگذشت پيامبر ( ص ) بوده .\r\nوانگهى كى بوبكر سالخورده تر از پيامبر بوده با آنكه او ( ص ) در عام الفيل متولد شد و بوبكر سه سال پس از عام الفيل كه سعيد بن مسيب گفته ابوبكر با روزگارى كه بجانشينى پيامبر گذراند عمرى برابر با رسول خدا ( ص ) يافت و در شصت و سه سالگى كه به سن پيامبر ( ص ) رسيد بمرد بنگريد به :\r\nمعارف از ابن قتيبه ص 75 كه مىنويسد همه متفق القولند كه عمر او 63 سال بوده پس رسول خدا ( ص ) بتعداد سالهائى كه بوبكر خلافت كرد بزرگسالتر از او بوده ، پايان . نيز به صحيح ترمذى 2 / 288 كه مىنويسد او ( ص ) در 65 سالگى در گذشته و به سيرة ابن هشام 1 / 205 و تاريخ طبرى 2 / 125 و ج 4 ص 47 و استيعاب 1 / 335 كه مىنويسد : گذشته از پاره اى اخبار نادرست ، در اين اختلافى نيست كه عمر بوبكر در هنگام وفات به 63 سالگى رسيده بود و او با روزگارى كه بجانشينى رسول خدا ( ص ) گذراند عمرى برابر با رسول خدا ( ص ) يافت و در ج 2 ص 626 پس از يادى از حديث يزيد اصم مىنويسد اين گزارش جز از راه اين زنجيره بما نرسيده و گمان مىكنم موهوم باشد زيرا جمهور كسانى كه دانشى در زمينهء اخبار و آثار و سرگذشتها اندوخته‌اند مىگويند بوبكر با روزگارى كه بجانشينى رسول خدا ( ص ) گذراند عمرى برابر با او يافت و در 63 سالگى بمرد .\r\nباز برگرديد به الكامل 1 / 185 و 2 / 176 ، اسد الغابة 3 / 223 ، مرآة الجنان 1 / 65 69 ، مجمع الزوائد 9 / 60 ، عيون الاثر 1 / 43 ، الاصابة 2 / 341 ، 344 ، سيرهء حلبى 3 / 393 .\r\n","description":"","footnote":"","page_name":" 163 ","page_number":170},
  {"content":"\r\nآرى ، گفت و شنود ياد شده ميان او ( ص ) و - نه بوبكر بلكه - سعيد بن يربوع مخزومى در گرفته است چنانچه بغوى و ابن منده ( 1 ) و ابن يربوع روايت كرده‌اند سعيد در سال 54 هجرى در 120 سالگى - يا بگفتهء برخى چهار سال هم بيشتر - در گذشت ولى چون ريش سفيدى بوبكر و سالخوردگى او يگانه دليل او در روز سقيفه به سود خود و بر عليه مخالفانش بوده از اين روى كسانى كه در فضيلت بافى براى او بدندهء تند روى افتاده‌اند باد ستبرد زدن بتاريخ و جابجا كردن وقايع آن و با ماننده‌هاى اين دروغهاى ساختگى ، دليل مزبور را استحكام بيشترى بخشيده‌اند و خدا مىداند كه آنان براستى دروغ مىگويند .\r\n\r\n12 مسلمان شدن بوبكر پيش از تولد على\r\nاز زبان شبابة آورده‌اند كه فرات بن سائب گفت ميمون بن مهران را گفتم ابوبكر صديق اول به پيامبر ( ص ) ايمان آورد يا على بن ابيطالب ؟ گفت به خدا سوگند بوبكر در روزگار بحيراى راهب به پيامبر ( ص ) گرويد و همى ميان او و خديجه در رفت و آمد بود تا وى را به همسرى او در آورد و اينها همه پيش از آن بود كه على بن ابيطالب متولد شود .\r\nو از زبان ربيعة بن كعب ( 2 ) آورده‌اند كه اسلام بوبكر با برنامه اى همچون وحى آسمانى بوده زيرا وى در شام تجارت مىكرد پس خوابى ديد كه داستان آن را براى بحيراى راهب باز گفت او پرسيد تو از مردم كجا هستى گفت مكه پرسيد از كدام قبيله گفت قريش گفت پيشه ات چيست گفت سوداگرى گفت اگر خداوند خواب تو را بگذارد كه راست در آيد ، پيامبرى از ميان قبيله ات بر انگيخته خواهد شد كه تو در زندگى وى دستيارش هستى و پس از مرگ او جانشينش ، ابوبكر اين راز\r\n\r\n","description":"","footnote":"\r\n( 1 ) الاصابه 2 / 51 .\r\n( 2 ) در الخصايص الكبرى آمده است كه : از زبان كعب و صحيح نيز همين است .\r\n","page_name":" 164 ","page_number":171},
  {"content":"\r\nرا در دل بنهفت تا پيامبر ( ص ) بر انگيخته شد و او بنزد وى آمد و گفت محمد چه دليلى بر مدعاى خوددارى گفت همان خوابى كه در شام ديدى پس وى را در آغوش كشيد و ميان هر دو چشمش را بوسيد و گفت گواهى مىدهم كه خدايى جز خداى يگانه نيست و گواهى مىدهم كه تو برانگيختهء خدائى\r\nو امام نووى گفته بوبكر از همهء مردم در مسلمانى پيشگامتر بود زيرا در بيست سالگى - و برخى گفته‌اند در 15 سالگى - اسلام آورد .\r\nبنگريد به رياض النضرة 1 / 51 ، 54 ، اسد الغابة 1 / 168 ، تاريخ ابن كثير 9 / 319 صواعق محرقه ص 45 تاريخ الخلفا از سيوطى ص 24 الخصائص الكبرى 1 / 29 نزهة المجالس 2 / 182 .\r\nامينى گويد با من بيائيد در اين گزارشهاى زنجيره گسسته بنگريم تا بدانيم آيا بوئى از راستى از آنها شنيده مىشود ؟ اينك ميانجيان زنجيرهء گزارش ابن مهران را ببينيم :\r\n1 - ابو عمرو شبابة بن سوار ( 1 ) مدائنى . احمد گفته چيزى از گزارشهاى او ننوشتم چون از فرقهء مرجئه بوده و مبلَّغ آن شمرده مىشده و ابن خراش گويد احمد كه در گزارش احاديث راستگو است از وى خشنود نمىبوده و ساجى و ابن عبد الله و ابن سعد و عجلى و ابن عدى گفته‌اند او بر آئين مرجئه بوده و پيش از همهء اينها از آنچه ابو على مدائنى روايت كرده بر مىآيد كه او خاندان پيامبر ( ص ) را دشمن مىداشته و كسى بر وى نفرين كرده و گفته خدايا اگر شبابه خاندان پيامبرت را دشمن مىدارد هم اكنون او را دچار فلج كن خدا نيز همان روز و در پى اين نفرين ، وى را گرفتار فلج ساخت تا همان روز بمرد .\r\nميزان الاعتدال 1 / 440 تهذيب التهذيب 4 / 302 .\r\n3 - فرات بن سائب جزرى . بخارى گويد حديث وى نكوهيده است و يحيى بن معين گفته بىارزش است و حديث وى نكوهيده و دار قطنى و جز او گفته‌اند :\r\n\r\n","description":"","footnote":"\r\n( 1 ) در ميزان الاعتدال از وى بنام سواد ياد شده است .\r\n","page_name":" 165 ","page_number":172},
  {"content":"\r\nاو متروك است ( 1 ) و احمد بن حنبل گفته موقعيت او - در روايت از ميمون - نزديك است به محمد بن زياد طحان و هر اتهامى كه به او وارد است به اين هم مىتوان وارد كرد .\r\nو محمد بن زياد همان يشكرى و يكى از دروغپردازان و خبر سازان است كه در ج 5 ص 258 ط 2 سخن دربارهء وى گذشت . پس فرات نزد پيشواى حنبليان ، دروغگو و خبرساز است و ابو حاتم گفته احاديث وى ضعيف و نكوهيده است و ساجى گفته گزارشهاى او را رها كرده‌اند و نسائى گفته حديث وى متروك است ( 2 ) و ابو احمد حاكم گفته : از سر احاديثش بايد گذشت و ابن عدى گفته او را احاديثى است كه در خور نگهدارى نشمرده‌اند و از زبان ميمون گزارشهائى نكوهيده دارد .\r\nميزان الاعتدال 2 / 325 لسان الميزان 4 / 430\r\n3 - ميمون بن مهران . همانچه در روايت فرات از او گذشت برايش بس است گذشته از آنكه به گفتهء ابن حجر در تهذيب - 10 / 391 - عجلى دربارهء او گويد :\r\nوى بر على تاخت و تازه هائى داشته و اگر هم گيريم كسانى او را مورد وثوق شمرده باشند ولى پس از تاخت و تازهايش بر امير مؤمنان ( ع ) خود و حديثش چه ارزش دارد .\r\nتازه ميمون در حديث خود دو مسئله را گنجانده : مسلمان شدن بوبكر در روزگار بحيرا و رفت و آمد وى در زناشوئى رسول خدا ( ص ) با خديجه - اما رفت و آمد وى ميان او ( ص ) و خديجه را هيچيك از كار آگاهان گوشزد نكرده‌اند و درست هم نمىنمايد كه جوانى كمسال كه بيش از 22 بهار از زندگى را پشت سر نگذارده واسطه بشود براى همسرى مردى بزرگ همچون محمد و زنى از خاندان بزرگى و سرورى و رياست همچون خديجه آن هم در جائى كه داماد ؛ عموهائى از بزرگترين و ارجمندترين مردمان دارد همچون عباس و حمزه و ابو طالب كه او ميان آنان است و در خانهء ايشان و چنانچه بيايد عمويش ابوطالب\r\n\r\n","description":"","footnote":"\r\n( 1 ) برگرديد به بخش « فاطمه ، خشمگين بر بوبكر در گذشت » پانويس .\r\n( 2 ) برگرديد به بخش « فاطمه ، خشمگين بر بوبكر در گذشت » پانويس .\r\n","page_name":" 166 ","page_number":173},
  {"content":"\r\nاو را چندان سخت دوست مىداشته كه فرزندان خويش را به آن اندازه دوست نداشته ، تا جائى كه جز در كنار او نمىخفته و هر گاه بيرون مىشده با او به در و بيرون مىرفته ( 1 ) و به گفتهء مقريزى در الامتاع ص 8 همو بوده است كه با خديجه به گفتگو پرداخته تا وى رسول خدا ( ص ) را به نمايندگى خويش به تجارت فرستد .\r\nآنچه در تاريخ و سرگذشت نامه‌ها دربارهء اين زناشوئى آمده اين است كه خديجه كس به سراغ رسول خدا ( ص ) فرستاد و براى راستگوئى و خوشخوئى و درستكارى او و خويشاوندى خود با وى درخواست همسرى با او نمود و خود را براى زنى او ( ص ) پيشنهاد كرد رسول خدا ( ص ) اين را با عموهايش در ميان نهاد تا عمويش حمزه با او - و به گفتهء ابن اثير عمويش حمزه با او و ابوطالب و ديگر عموها همگى - بيرون شد تا بر خويلد بن اسد - يا بر عمرو بن اسد عموى خديجه - در آمد و خديجه را از وى خواستگارى كرد و او ( ص ) نيز وى را به همسرى خود گرفت و ابوطالب ( ع ) خطبهء نكاح خواند و گفت :\r\n« ستايش خداى را كه ما را از زادگان ابراهيم گردانيد و فرزند اسمعيل و از معدن و كان معد و از گوهر مضر و ما را پرستاران خانه اش گردانيد و مديران حرمش و براى ما خانه اى قرار داد كه همه آهنگ آن كنند و براى همگان ، حرم امن و امان باشد ، و ما را فرمانروايان مردم گردانيد ، پس از اينها اين برادرزاده‌ام محمد بن عبد اللَّه را با هيچكس نسنجند مگر آنكه خرد و برترى و ارجمندى و تيزهوشى وى بر او بچربد و هر چند دارائىاش اندك است ولى دارائى همچون سايه اى است كه مىپرد و چيزى است كه دگرگونى مىپذيرد . شما از خويشاوندى محمد با خود آگاهيد و اينك او خديجه بنت خويلد را خواستگارى كرده و كابينى برايش نهاده كه از مال خود من چه نقد و چه مدتدار آن به فلان مقدار پرداخته خواهد شد و به خدا سوگند كه پس از اين براى او خبرى سترك خواهد بود و شرافتى ارجمند . » پس او را به همسرى وى در آورد .\r\n\r\n","description":"","footnote":"\r\n( 1 ) گستردهء اين مطالب در هنگام سخن از ابو طالب ( ع ) بيايد .\r\n","page_name":" 167 ","page_number":174},
  {"content":"\r\nبنگريد به طبقات ابن سعد 1 / 113 تاريخ طبرى 2 / 127 اعلام از ماوردى ص 114 الصفوة از ابن جوزى 1 / 25 كامل از ابن اثير 2 / 15 تاريخ ابن كثير 2 / 294 تاريخ الخميس 1 / 299 عيون الاثر 1 / 49 اسد الغابة 5 / 435 الروض الانف 1 / 122 ، تاريخ ابن خلدون 2 / 172 ، المواهب اللدنية 1 / 50 و سيرهء حلبى 1 / 149 و 150 شرح مواهب از زرقانى 1 / 200 سيرهء زينى دحلان كه در حاشيهء نگارش حلبى چاپ شده 1 / 114 .\r\nاكنون پندار ابن مهران را با اين تاريخ صحيح و متواتر چگونه سازگار نمائيم .\r\nاما اين گزارش كه بوبكر در زمان بحيراى راهب و پيش از تولد على امير المؤمنين اسلام آورده است از گزارشى ديگر گرفته شده كه ابن منده ( 1 ) از طريق عبد الغنى بن سعيد ثقفى روايت كرده كه ابن عباس گفت بوبكر صديق در هيجده سالگى از ياران پيامبر گرديد ، آن هنگام پيامبر بيست ساله بود و ايشان آهنگ سفر بشام داشتند تا به بازرگانى پردازند و چون در ميانه‌هاى راه در منزلى پياده شدند كه يك درخت كنار در آن بود او ( ص ) در سايهء آن بنشست و بوبكر به سراغ راهبى رفت كه او را بحيرا مىگفتند و دربارهء چيزى از او پرسش كرد الخ\r\nاين گزارش را گروهى بسيار از حافظان ، ضعيف شمرده‌اند ذهبى در ميزان - الاعتدال - 2 / 243 مىنويسد احاديث عبد الغنى را ابن يونس ضعيف مىشمرده .\r\nابن حجر نيز در لسان - 4 / 45 - ضعيف بودن آنها را اعتراف كرده و در اصابه 1 / 177 مىنويسد : او يكى از كسانى است كه احاديث وى را ضعيف و متروك ( 2 ) شمرده‌اند .\r\nسيوطى نيز گزارش را در الخصايص الكبرى 1 / 86 آورده و گفته : سند آن ضعيف است و به همين گونه قسطلانى در المواهب 1 / 50 و حلبى در السيرة النبوية\r\n\r\n","description":"","footnote":"\r\n( 1 ) ابو عبد اللَّه محمد بن اسحاق سپاهانى از حافظان و جهانگردان بود و بسال 355 در گذشت .\r\n( 2 ) برگرديد به زير نويس ص 166 .\r\n","page_name":" 168 ","page_number":175},
  {"content":"\r\n1 / 130 آن را ضعيف شمرده‌اند .\r\nرسواتر از اين ، گزارشى است كه حافظان از راه ابو نوح قراد ( و او از يونس ابن ابى اسحق و او از پدرش و او از ابوبكر بن بوموسى اشعرى ) آورده‌اند كه بوموسى گفت ابو طالب همراه با رسول خدا ( ص ) و گروهى از بزرگان قريش به آهنگ شام بيرون شدند چون از بالاى شتران چشمشان به آن راهب - بحيرا - افتاد فرود آمدند و بارهاشان را گشودند پس راهب به سوى ايشان بيرون شد با اين كه پيشترها وقتى بر او مىگذشتند بيرون نمىآمد و اعتنائى به ايشان نمىنمود بوموسى گفت : پس هنگامى كه آنان به گشودن بارهاشان سرگرم بودند او فرود آمد و چرخى ميانشان خورد تا بيامد و دست پيامبر ( ص ) را بگرفت و گفت اين سرور جهانيان است اين پيامبر پروردگار جهانيان است اين است كه خداوند براى مهربانى بر جهانيان مىفرستد تا آنجا كه بوموسى گفت :\r\nپس همه با رسول بيعت كردند و نزد او ماندند و راهب گفت شما را سوگند به خدا بگوئيد كه كداميك سرپرست اوئيد گفتند ابوطالب پس وى را چندان سوگند داد تا او را به ميهن خود برگرداند و بوبكر نيز بلال را با او فرستاد و راهب نيز توشه اى از نان شيرينى و روغن زيتون به او داد .\r\nاين گزارش را ترمذى در صحيح خود 2 / 284 آورده و آن را نيكو و شگفت انگيز شناخته و گويد كه آن را جز از اين راه نيافته‌ايم ، نيز حاكم در مستدرك 2 / 616 و بونعيم در دلائل 1 / 53 و بيهقى در دلائل و طبرى در تاريخ خود 2 / 195 و ابن عساكر در تاريخ خود 1 / 267 و ابن كثير در تاريخ خود 2 / 284 به نقل از حافظ ابوبكر خرائطى و حافظان نامبرده - و ابن سيد الناس در عيون الاثر 1 / 42 و قسطلانى در مواهب 1 / 49 همه آن را آورده‌اند .\r\nميانجيان زنجيرهء گزارش نيز اينانند :\r\n1 - ابو نوح قراد عبد الرحمن بن غزوان ، كه عباس دورى گفته به جز ابو نوح قراد هيچكس در همهء جهان نيست كه اين حديث را بازگو كند و چون حديثى\r\n","description":"","footnote":"","page_name":" 169 ","page_number":176},
  {"content":"\r\nشگفت انگيز بوده كه تنها او روايت كرده احمد و يحيى نيز آن را از او شنوده‌اند « تاريخ ابن كثير 2 / 285 » .\r\nو ذهبى در ميزان 2 / 113 مىنويسد او مىخواسته حافظ شود و سخنان او نكوهيده است ، سپس نيز حديثى را كه او از زبان يونس آورده نكوهيده شمرده و خود پس از آوردن بخشى از حديث گويد و يكى از نشانه‌هاى نادرستىاش اين است كه در آن آمده : بوبكر بلال را با او فرستاد با آنكه آن هنگام اصلا بلال آفريده نشده بود و بوبكر هم بچه بوده .\r\nو هم وى در تلخيص المستدرك ، در حاشيه اى كه ذيل قول حاكم دربارهء صحت اين حديث نوشته گويد من گمان مىكنم ساختگى باشد زيرا يكى دو فراز از آن صد در صد نادرست است .\r\nابن حجر نيز در تهذيب 6 / 248 مىنويسد « ابن حبان او را از مردان مورد وثوق شمرده » ولى خود مىگويد : او خطا مىكرده و چون داستان مماليك را از ليث روايت كرده دل ما به گزارش او آرام نمىگيرد . و احمد گفته اين - يعنى داستان مماليك - از اباطيلى است كه مردم به هم بافته‌اند و دار قطنى گويد : ابوبكر گفته قراد در روايت آن خطاكار است .\r\n2 - يونس بن ابى اسحاق . احمد رواياتى را كه او از پدرش بازگو كرده ضعيف شمرده و گويد روايات او از پدرش درهم برهم است و ابو حاتم گفته : هر چند وى راستگو بوده ولى حديث وى در خور زمينه قرار گرفتن براى استدلال نيست و ابو احمد حاكم گفته او در گزارشهاى خود چه بسيار در دام موهومات افتاده است تهذيب التهذيب 11 / 434 .\r\n3 - ابو اسحاق سبيعى . ابن حبان گفته او زنجيرهء گزارشها را ديگر گونه مىنموده و كاستىهاى آنها را پنهان مىداشته كرابيسى نيز او را از مردمى كه كارشان چنان است شمرده و معن گفته : اعمش و ابو اسحاق با شيوهء نامبرده احاديث كوفيان را تباه ساختند « تهذيب التهذيب 8 / 66 » و ابو حاتم گفته راستگو است ولى\r\n","description":"","footnote":"","page_name":" 170 ","page_number":177},
  {"content":"\r\nاحاديث وى شالودهء استدلال نتواند بود و ابن خراش گويد حديث وى نكوهيده است و ابن حزم در المحلى مىنويسد احمد و يحيى احاديث وى را بسيار ضعيف مىشمرده‌اند و احمد گويد احاديثش در هم بر هم است « ميزان الاعتدال 3 / 339 »\r\n4 - ابوبكر بن ابو موسى متوفى سال 106 . ابن سعد احاديث وى را ضعيف مىشمرده و احمد گويد او چيزى از پدرش نشنيده تهذيب التهذيب 12 / 41\r\n5 - ابو موسى اشعرى متوفى سال 42 يا 50 يا 51 يا 53 هجرى كه مدت عمر او 63 سال بوده و در اين زمينه هيچ مخالفتى از كسى نديده‌ام . آنگاه واقعه اى كه از زبان وى آورده‌اند 9 سال پس از عام الفيل يا 12 سال پيش از تولد بوموسى ( كه در سال 17 يا 22 يا 23 يا 25 از عام الفيل بوده ) روى داده پس اگر بوموسى پيش از آنكه زاده شود خودش اين ماجرا را ديده كه آفرين بر او و اگر هم آن را از ديگرى كه به چشم خود ديده روايت كرده كه بايد آن ديگرى را بشناسيم تا بتوانيم دربارهء خود وى و گزارش او اظهار نظر كنيم .\r\nاين بود حال زنجيره و ميانجيان گزارش ، و آيا همهء اينها بر كسى همچون ترمذى و حافظان پس از وى پوشيده بوده كه آن گزارش را نيكو شمرده‌اند يا مانند ابن حجر و حلبى آن را صحيح خوانده‌اند . من نميدانم ولى اين هم هست كه دوستى ، آدمى را كور و كر مىنمايد .\r\nتازه متن روايت هم به تنهائى كافى است كه دروغ بودن آن را آشكار سازد زيرا سفر ابو طالب ( ع ) به شام و رفتن رسول خدا ( ص ) به همراه وى در هنگامى بوده كه به گفتهء ابو جعفر طبرى و سهيلى و جز آن دو ، پيامبر 9 ساله بوده و به گفتهء ديگران ( 1 ) نيز 12 سال داشته و آن هنگام بوبكر 6 ساله يا 9 ساله بوده پس آن هنگام كجا بوده و در شام چه مىكرده و چه نقشى ميان بزرگان قريش داشته و تازه آن موقع\r\n\r\n","description":"","footnote":"\r\n( 1 ) طبقات ابن سعد 1 / 102 تاريخ طبرى 2 / 195 تاريخ ابن عساكر 1 / 2 / 269 تاريخ ابن كثير 2 / 285 الروض الانف 1 / 118 امتاع از مقريزى ص 8 عيون الاثر 1 / 43 شرح مواهب از زرقانى 1 / 196 .\r\n","page_name":" 171 ","page_number":178},
  {"content":"\r\nنطفهء بلال هم بسته نشده بود چه قول كسانى را بگيريم كه مىنويسند او در شصت و اند سالگى ( 1 ) در سال 25 هجرت در گذشته و چه سخن ابن جوزى را در الصفوة 1 / 174 بگيريم كه او در شصت و اندى سالگى در سال 20 از هجرت در گذشت پس در پيرامون همان سالهاى سفر پيامبر به شام او تازه متولد شده بوده . ولى اين خبر - سازها چنان پنداشته‌اند كه از همان نخستين روز زادن بوبكر ، هم وى از بزرگان و پيران بوده و هم بلال از همان گاه آزاد كردهء وى به شمار مىرفته و از نخستين روز همراه او بوده و خود او از روزيكه از شكم مادر در آمده از مردمى به شمار مىرفته كه به كار گره زدن گسسته‌ها و گشودن گره دشوارىها مىپردازند !\r\nوانگهى بيعتى كه در آن روز گرفته شده چه صيغه اى بوده و اين سخن بوموسى اشعرى چه معنى دارد كه گفته با رسول بيعت كردند و نزد وى درنگ كردند ؟ مگر آن روز سى و يكسال به بعثت نمانده بود ؟ - يا 28 سال يا 22 يا به پندار نووى 17 سال - در آن صورت ايمان و اسلامى كه گزارشگران اين بافته‌ها پنداشته‌اند كجا بوده كه بر سر آن بيعت كنند ؟ آن روز كه پيامبر ( ص ) دعوتى نداشته و كسى را به ايمان آوردن تكليف نكرده و كسى هم كه چيزى از زمينه‌هاى مقدماتى نبوت و بشارات مربوط به آن را دريابد تنها به صرف اين دانش ، از مسلمانان شناخته نمىشود كه بگويند در همان روز آگاهى از بشارات ، اسلام آورده ، و گرنه بايد گفت بحيراى راهب و نسطور و راهبان و كاهنانى مانند ايشان پيش از ابوبكر اسلام آورده‌اند زيرا آن هنگام چه بسيار مردمانى بودند كه از پيشتر جريان رسالت را دريافته و خود نويد دهندهء آن بودند ولى پس از بعثت كينه توزى و سرسختى نمودند و حسد ورزيدند تا برخىشان بر دين بت پرستان مردند و برخى نيز - چنانچه همين نزديكىها دربارهء كعب الاحبار خواهيم گفت - پس از مدتى چند هدايت يافتند . چگونه با آن رويداد ، حكم به مسلمان شدن بوبكر از همان روز نموده و با دست آويز آن وى را پيشگامترين مردم در راه اسلام مىشمارند ولى همين حكم را\r\n\r\n","description":"","footnote":"\r\n( 1 ) تهذيب التهذيب 1 / 503\r\n","page_name":" 172 ","page_number":179},
  {"content":"\r\nدربارهء ابو طالب و ديگران كه نيز آنجا بوده‌اند روا نمىدارند . با آنكه ابوموسى در روايت خود ابوطالب را از كسانى كه آن روز با پيامبر بيعت كرده‌اند مستثنى نكرده و او را از اين جهت مانند بوبكر و بلال پندارى شمرده ( 1 )\r\nحافظ دمياطى گفته : دو پندار بىپايه در اين گزارش هست يكى اينكه بر بنياد آن ، همه با پيامبر بيعت كردند و نزد او ماندند ديگر آنكه مىگويد : ابوبكر بلال را با او فرستاد با آنكه هيچيك از آن دو با رسول ( ص ) نبودند و بلال هم نه اسلام آورده بود و نه آن هنگام غلام بوبكر بود بلكه در آن هنگام بوبكر به ده سالگى هم نرسيده بود و بلال نيز به غلامى بوبكر در نيامد مگر با گذشت بيش از سى سال ديگر . اين است كه ذهبى نيز گزارش را ضعيف شمرده ( 2 )\r\nو باز زركشى در الاجابه ص 50 مىنويسد اين گزارش ، پندارى بودنش آشكار است زيرا جز اين نبوده كه بلال را بوبكر پس از مبعث پيامبر ( ص ) خريد و پس از اسلام آوردن بلال و انگيزه اش نيز آن بود كه خواجگان بلال وى را بخاطر مسلمان شدنش شكنجه مىدادند ، از طرفى هم وقتى كه پيامبر ( ص ) با عمويش ابو طالب به شام رفت دوازده سال و دو ماه و چند روز داشته و توان گفت كه آن موقع بلال هنوز متولد هم نشده بوده .\r\nابن كثير در تاريخ خود 2 / 285 مىنويسد : اين كه در گزارش آمده :\r\nابوبكر بلال را با پيامبر فرستاد اگر بپذيريم كه عمر وى ( ص ) در آن هنگام 12 سال بوده بوبكر نيز آن موقع 9 ساله يا 10 ساله خواهد بود - و بلال از اين هم كمتر - پس آن موقع بوبكر آنجا كجا بود و بلال كجا بود ؟ اين ادعا دربارهء هر دو شگفت انگيز مىنمايد مگر بگوئيم چنين رويدادى رخ داده ولى آن هنگام رسول خدا ( ص ) بزرگسال بوده به اين صورت كه يا سفر وى بشام سالها بعد روى\r\n\r\n","description":"","footnote":"\r\n( 1 ) م : و آنگاه بيشتر سنيان نه تنها ابوطالب را پيشاهنگ همهء مردم در راه اسلام نمىشمارند بلكه اصلا مىگويند او در هنگام مرگ هم مسلمان نبوده است !\r\n( 2 ) حيوة الحيوان از دميرى 2 / 275 ، تاريخ الخميس 1 / 292 .\r\n","page_name":" 173 ","page_number":180},
  {"content":"\r\nداده يا 12 ساله بودن او بنابر آن گزارش درست نبوده است زيرا 12 ساله بودن وى در آن هنگام را تنها واقدى نوشته است و سهيلى از برخى ديگر حكايت كرده است كه عمر او ( ع ) در آن هنگام نه سال بوده و ( 1 ) خدا داناتر است .\r\nامينى گويد : ابن كثير نخست افسانهء خنده آور بيعت را كه در گزارش بوده چنان يكسره نديده گرفته « كه گوئى فرامرز هرگز نبود ! » و آنگاه پرداخته است به اين كه فرستاده شدن بلال بوسيلهء بوبكر را گزارشى درست وانمود كند و آن هم با توجيهاتى كه خود مىداند بىپايه است زيرا سفر رسول خدا ( ص ) به شام با ابوطالب ( ع ) بيش از يك بار نبوده و 12 ساله بودن وى ( ص ) را در آن هنگام نيز از گزارشهاى ابن سعد و ابن جرير و ابن عساكر و ابن جوزى بدرستى مىتوان دريافت و چنانچه او پنداشته نقل آن تنها از راه واقدى نبوده ، البته رسول خدا ( ص ) يك بار ديگر هم در سال 25 عام الفيل با ميسره غلام حضرت خديجه ( ع ) به شام رفت ولى آنجا ديگر هيچ نامى از بحيرا نيست بلكه تنها سخن از قضيهء نسطور راهب است . ( 2 ) .\r\nابن سيد الناس نيز در عيون الاثر 1 / 43 نظير سخنى را كه از دمياطى آورديم\r\n\r\n","description":"","footnote":"\r\n( 1 ) م : ابن كثير چنانچه مىبينيد از يك سوى نتوانسته مدعى شود كه در سفر پيامبر به شام كه در دوازده سالگى او رويداده بوبكر و بلال نيز بوده‌اند زيرا چنين ادعايى خيلى ابلهانه است از سوئى هم چون همسفرى با پيامبر را بهر حال افتخارى براى خليفه مىشمرده نتوانسته از اين گزارش دروغ بيكباره چشم بپوشد و اين است كه گفته شايد پيامبر در آن هنگام نه دوازده ساله و بلكه در سنين رشد بوده تا همسفرى بوبكر و بلال - كه بسى از وى كمسالتر بودند نامعقول ننمايد . آنگاه براى تأييد نظر خود بروايتى ديگر چسبيده كه سن پيامبر در آن روز نه دوازده سال بلكه 9 سال بوده ! و بيچاره هيچ نيانديشيده كه اگر اين روايت را بپذيريم پيامبر در آن هنگام نه بزرگسالتر كه خردسالتر مىشود و با توجه به نسبت ميان سن او و بوبكر و بلال و هم بر بنياد همانچه ابن كثير ، همسفرى پيامبر را در دوازده سالگىاش با ايشان بعيد مىدانست ، ناگزير چنين امرى در 9 سالگى او خيلى بعيدتر خواهد بود !\r\n( 2 ) تاريخ ابن عساكر 1 / 267 ، 272 ، دلائل النبوة از ابو نعيم 1 / 54 ، الصفوة از ابن جوزى 1 / 24 ، تاريخ ابو الفدا 1 / 114 ، الاجابة از زركشى ص 50 ، تاريخ الخميس 1 / 262 .\r\n","page_name":" 174 ","page_number":181},
  {"content":"\r\nياد كرده است و به همين گونه حلبى در سيرهء نبوى 1 / 129 . البته ابن جوزى نيز همين گزارش را بىآنكه نامى از بوبكر - يا نشانه اى از دو نقطه ضعف مذكور - در آن باشد از طريق داود بن حصين در صفة الصفوة 1 / 21 گزارش كرده است .\r\nنگاهى به حديث كعب : روايت كعب را نيز من در هيچيك از اصلهاى نگاشته شده در پيرامون احاديث نيافتم و هرگز زنجيرهء گزارشگران آن را نشناختم و همين كه در ميان گزارشگران آن به نام كعب - همان كعب الاحبار است - بر مىخوريم برايمان بس است و دربارهء كعب نيز همين تذكر را بس مىدانيم كه بگوئيم بخارى از زهرى گزارش كرده كه حميد بن عبد الرحمن شنيد معاويه در مدينه با گروهى از قريش سخن مىگويد و ضمن ياد از كعب الاحبار مىگويد اگر چه او از راستگوترين كسانى است كه از اهل كتاب براى ما داستان مىگويند باز هم ما دروغگوئى او را آزموده‌ايم ( 1 ) .\r\nو ابن ابى الحديد در شرح خود 1 / 362 مىنويسد گروهى از سرگذشت نگاران آورده‌اند كه على دربارهء كعب الاحبار مىگفت او دروغ پرداز است و كعب از راه على ( ع ) روى گردان بود .\r\nو هم ابن ابى خيثمه با زنجيره اى از ميانجيان كه ابن حجر آن را نيكو مىشمرده از قتاده گزارش كرده كه حذيفه را خبر رسيد كه كعب مىگويد آسمان همچون آسيا بر دور يك ستونهء آهنين مىچرخد پس او گفت : كعب دروغ مىگويد زيرا خدا مىگويد خدا خود آسمانها و زمين را نگاه مىدارد تا نيفتند ( 2 )\r\nو تازه آن بشارتهائى را كه كعب مىگفت بر ظهور پيامبر و خلافت بوبكر دلالت دارد ( 3 ) اگر خودش باور داشت و راست مىشمرد تا بازپسين دم از زندگانى پيامبر ( ص ) بر كيش يهود نمىنماند و اسلام خود را تا روزگار عمر بن خطاب به تأخير\r\n\r\n","description":"","footnote":"\r\n( 1 ) تهذيب التهذيب 8 / 439 الاصابة 3 / 316 .\r\n( 2 ) الاصابة 3 / 316 .\r\n( 3 ) م : بر گرديد به ص 164 .\r\n","page_name":" 175 ","page_number":182},
  {"content":"\r\nنمىانداخت و بعدها كه از او پرسيدند چرا در روزگار پيامبر مسلمان نشدى اين بهانه را نمىآورد كه بگويد : « پدرم براى من كتابى از تورات نگاشت و گفت :\r\nبه اين عمل كن و كتابهاى ديگرش را مهر كرد و مرا به حق پدر و فرزندى سوگند داد كه مهر را از آن برندارم ولى من چون اخيرا آشكار شدن اسلام را ديدم به خود گفتم شايد پدرم ، دانستنىهائى را از من نهفته باشد اين بود مهر از سر آنها برگرفتم و ديدم صفت محمد و پيروان وى در آن است و اكنون آمده‌ام مسلمان شوم ( 1 ) « با اين كه وى هنگام درگذشت رسول خدا ( ص ) 82 ساله بود ( 2 ) و نشانهء دروغ بودن بر بيشتر آنچه كعب گزارش كرده آشكار است و برايش همين بس كه حديث ذى قربات را كه ابن عساكر از زبان وى در تاريخ خود 5 / 260 بازگو كرده همهء حافظان مىگويند نادرست است و نيز آنچه سيوطى در الخصائص الكبرى 1 / 31 از زبان وى آورده كه به گزارش او ، در تورات ، هم نام عمر و عثمان بعنوان جانشينان پيامبر آمده و هم اين كه عثمان به ستم كشته مىشود و با همهء اينها يقين نداريم كه اين بشارت را در روزگار مسلمانىاش نقل كرده باشد و شايد هم پيش از آن بوده كه چنين سخنى گزارش كرده ( 3 ) كه سخن و حديث آن روزش هم پذيرفتنى و تصديق كردنى نيست .\r\nو تازه اگر اين خوابها كه بر بوبكر بسته‌اند درست و راست بود پس چرا او هيچيك از صحابه را از داستان آن آگاه نساخت و نگفت كه بحيرا بوى نويد\r\n\r\n","description":"","footnote":"\r\n( 1 ) الاصابة 3 / 316\r\n( 2 ) بنگريد به اصابه ، اسد الغابة ، تهذيب التهذيب\r\n( 3 ) م : چنين سخنى درست نيست زيرا آنچه كعب بعنوان غيب گوئى تورات دربارهء خلافت و قتل عثمان نقل كرده مسلمان دروغهائى است كه از پيش خود بهم بافته و از طرفى هم مسلما بايد اين دروغها را پس از خلافت و قتل وى ساخته باشد زيرا پيش از آن از كجا مىدانسته عثمان خلافت يافته و او را خواهند كشت تا چنان دروغهائى بر تورات ببندد از طرفى ديگر خود امينى مىنويسد كعب در روزگار عمر مسلمان شده با توجه به اين مقدمات نمىتوان گفت كه شايد اخبار دربارهء خلافت و كشته شدن عثمان را در روزگار نامسلمانىاش نقل كرده .\r\n","page_name":" 176 ","page_number":183},
  {"content":"\r\nداده كه وى وزير و خليفهء رسول خدا ( ص ) خواهد شد تا داستان آن در روزگار پيامبر ( ص ) بر سر زبانهاشان افتد و با يادآورى آن دلهاى همه آرامش يابد و انجمنهاشان درخشندگى گيرد . شايد هم كه او داستان را برايشان گفته ولى صحابه آن را نديده گرفتند و بازگو نكردند و در نتيجه گزارش آن نه به محدثان رسيد و نه به هيچكس از نگارندگان « صحيح » ها و « مسند » ها . تا چون نوبت به كسانى از متأخران رسيد كه در فضيلت تراشى ، سخت تند مىرفتند اين بود كه آن را در برابر حقايق استوار به گونهء امور مسلم و بديهى جلوه دادند .\r\nاگر بوبكر با آن فرضيه‌ها نخستين كسى باشد كه اسلام آورده پس او در پايان سال هفتم از بعثت كجا بوده كه رسول خدا ( ص ) دربارهء آن مىگفته :\r\nفرشتگان هفت سال بر من و على درود فرستادند چون ما نماز مىگزارديم و هيچكس ديگر همراه ما نبود كه نماز بخواند . ( 1 )\r\nدربارهء اين كه امير مؤمنان نخستين كسى بود كه اسلام آورده از پيامبر ( ص ) و از سرور ما امير مؤمنان ( ع ) گزارشهائى درست رسيده كه ما در جلد سوم آورديم و همانجا نزديك به 60 حديث از صحابه و شاگردان ايشان را نگاشتيم دربارهء اين كه على نخستين كس از مردان بوده كه اسلام آورده و نخستين كسى بوده كه نماز گزارده و به پيامبر گرويده است و همانجا گزارش صحيحى از طبرى نقل كرديم كه بوبكر پس از بيشتر از 50 مرد اسلام آورده و اگر بوبكر نخستين كسى بود كه اسلام آورده و پيش از ولادت على ( ع ) به پيامبر گرويده بود پس چه مىكرد در آن روز كه عباس به عبد اللَّه بن مسعود گفت : بر روى زمين هيچكس نيست كه خدا را از راه اين دين پرستد مگر اين سه تن : محمد و على و خديجه ؟\r\n( تاريخ ابن عساكر 1 / 318 ) .\r\nپس هيچكس از گزافه گويان در فضيلت خوانى را نرسد كه آن همه گزارش - هاى صحيح از پيامبر بزرگ و وصى پاك او و نخستين ياران وى و شاگردان\r\n\r\n","description":"","footnote":"\r\n( 1 ) بنگريد به همين كتاب ما ج 3 / 220 - 224 ط 2 .\r\n","page_name":" 177 ","page_number":184},
  {"content":"\r\nنيكوكار ايشان را رها كند و در برابر آن به گزارش كعب بچسبد چون تنها كعب بوده كه چنين گزارشى داده و چيزى را با گفتهء كعبها نتوان ثابت كرد نه آرزوهاى شما ملاك است و نه آرزوهاى اهل كتاب از هوسهاى آنان پيروى مكن و از ايشان بپرهيز كه مبادا تو را فريفته گردانند .\r\n\r\n13 بوبكر سالخورده ترين ياران پيامبر\r\nابن سعد و بزار با سندى نيكو از زبان انس آورده‌اند كه گفت سالخورده ترين ياران رسول خدا ( ص ) بوبكر صديق بود و سهيل بن عمرو بن بيضاء\r\nاين گزارش را ابو عمر نيز در استيعاب آورده - 1 / 576 - و هم ابن اثير در اسد الغابة 2 / 370 . چنانچه حافظ هيثمى نيز در ج 9 ص 60 از مجمع الزوائد آن را ياد كرده و مىنويسد بزار آن را گزارش كرده و زنجيرهء او نيكو است و به همين گونه ابن حجر در اصابة آن را گزارش كرده - 2 / 85 - و بجاى سهيل ؛ سهل نوشته كه برادر او است يا همان خودش است ، سيوطى در تاريخ الخلفاء ص 73 آن را از راه بزار و ابن سعد گزارش كرده است .\r\nامينى گويد : ما گمان مىكرديم گزافگوئى تنها در مورد فضائلى امكان دارد پيش بيايد كه مربوط به نفسانيات آدمى - همچون علم و تقوى و ماننده‌هاى آن دو - باشد كه با حواس ظاهرى درك نشود اما راه گزافگوئى دربارهء امور مشهود را هيچ منطقى باز نگذارده و خيلى زود دروغگوئى گزافه پرداز آشكار مىشود و دروغگو رسوا مىگردد ولى بعد كه سرگذشت نويسان ، چنان بافته هائى را پيش روى ما نهادند ديديم كه اينان با تمام نيرو فرياد مىكشند كه بوبكر سالخورده ترين ياران پيامبر ( ص ) بوده است با آنكه خودشان در زندگينامه‌هاى گستردهء صحابه بسى كسان را مىيابند كه بسيار از او سالخورده تر بوده‌اند و اين هم نامهاى گروهى از ايشان :\r\n","description":"","footnote":"","page_name":" 178 ","page_number":185},
  {"content":"\r\n1 - اماناة بن قيس بن شيبان كندى كه مسلمان شد و روزگارى دراز بزيست و چنانچه در اصابه 1 / 63 آمده گويند كه او 320 سال بزيست\r\n2 - امد بن ابد حضرمى روزگار هاشم بن عبد مناف و امية بن عبد الشمس را دريافت و گويند كه در روزگار معاويه 300 سال داشت صب 1 / 63\r\n3 - ابو سفيان انس بن مدرك خثعمى كه پيش از اسلام سرور خثعميان بود و 154 سال بزيست و در ركاب على كشته شد صب 1 / 73\r\n4 - اوس بن حارثهء طائى پدر خرام از ياران رسول خدا ( ص ) 200 سال بزيست كه بيشتر زندگىاش را هم پيش از ظهور اسلام كرده بود صب 1 / 82\r\n5 - ثور - ثوب - بن تلدة كه كلبى براى او چنين سرود :\r\n« به راستى مردى هم كه خود را از 90 سال\r\nبه دويست رسانيد باز رفتنى است »\r\nگفته : نمىدانم پس از بر خواندن اين شعر بر معاويه چند سال بزيست و برخى گويند او در روز بدر 120 سال داشت ص 1 / 205\r\n6 - جعد بن قيس مرادى به صد سالگى رسيده بود كه مسلمان شد صب 1 / 235\r\n7 - حسان بن ثابت انصارى 60 سال در جاهليت بزيست و 60 سال در اسلام صب 1 / 326\r\n8 - حكيم بن حرام اسدى برادرزادهء خديجه همسر پيامبر ( ص ) 23 سال پيش از عام الفيل به دنيا آمد و در ‹ 120 › سالگى در گذشت صب 1 / 349\r\n9 - حمزة بن عبد المطلب عموى پيامبر بزرگ كه دو يا چهار سال پيش از او ( ص ) زائيده شد صب 1 / 353\r\n10 - حنيفة بن جبير بن بكر تميمى نواده‌هاى او نيز روزگار پيامبر را دريافته و از صحابهء او ( ص ) بشمار آمدند و چنانچه در اصابه 1 / 359 آمده خود او همچنان زنده بود .\r\n","description":"","footnote":"","page_name":" 179 ","page_number":186},
  {"content":"\r\n11 - حويطب بن عبد العزى بن ابى قيس عامرى در 120 سالگى به سال 54 از هجرت در گذشت صب 1 / 364\r\n12 - حيدة بن معاويه عامرى روزى كه مرد هزار برادرزاده - زن و مرد - داشت و خود روزگار عبد المطلب بن هاشم جد پيامبر ( ص ) را در حالى يافت كه از مردان به شمار مىآمد صب 1 / 365\r\n13 - خنابة بن كعب عيسى در روزگار معاوية بن ابو سفيان 140 سال داشت و اين شعر را از زبان او در اصابه 1 / 463 آورده است :\r\n« از خواسته هائى كه داشتم نود سال ديدم\r\nو هم پنجاه سال ديگر را تا آنجا كه گفتند تو بر سرت جز چند تار\r\nموى متفرق نمانده است . »\r\n14 - ابو خراش خويلد بن مرة هذلى پيرمردى سالخورده بود كه مسلمان شد صب 1 / 465\r\n15 - ابو اروى ربيعة بن حارث بن عبد المطلب بن هاشم هاشمى ، حتى از عمويش عباس نيز كه ياد او بيايد سالخورده تر بود صب 1 / 506\r\n16 - سعيد بن يربوع قرشى مخزومى متوفى در سال 54 هجرى در 120 يا 124 سالگى صب 2 / 52\r\n17 - سلمة سلمى پيرمردى سالخورده بود كه روى به پيامبر ( ص ) آورد و مسلمان شد .\r\n18 - ابو عبد اللَّه سلمان فارسى متوفى در سال 32 يا 33 يا 36 هجرى ، ابو الشيخ از عباس بن يزيد روايت كرده كه او گفت دانشوران مىگويند سلمان 350 سال بزيست ولى در عمر 250 سالهء او كه ترديدى نكرده‌اند صب 3 / 62\r\n19 - ابو سفيان قرشى اموى 12 سال و چند ماه از بوبكر سالخورده تر بود صب 2 / 179\r\n20 - ابو قيس صرمة بن انس اوسى روزگار اسلام را دريافت و پيرمردى\r\n","description":"","footnote":"","page_name":" 180 ","page_number":187},
  {"content":"\r\nسالخورده بود كه اسلام آورد و بر رويهم نزديك 120 سال بزيست و چنانچه در اصابة 2 / 183 آمده اوست كه گويد :\r\n« براى من چنان آشكار شد كه من نود سال بزيستم\r\nو نيز 10 سال و پس از آن 8 سال ديگر\r\nولى چون بگذشت و آن را بىكم و كاست شماره كردم\r\nآن را در برابر عمر روزگار بيش از شبى چند نيافتم »\r\n21 - صرمة بن مالك انصارى روزگار اسلام را دريافت و در حالى كه پيرى سالخورده بود مسلمان شد صب 2 / 183\r\n22 - طارق بن مرقع كنانى در حجة الوداع پيرمردى سالخورده بود صب 2 / 221\r\n23 - طفيل بن زياد حارثى او همان كس بود كه عمر را از حال رسول خدا ( ص ) در پيش از اسلام آگاه نمود و آن هنگام 160 سال بر وى گذشته بود صب 2 / 224\r\n24 - عاصم بن عدى عجلانى در سال 45 هجرت در 120 سالگى مرد صب 2 / 246 .\r\n25 - عباس بن عبد المطلب عموى پيامبر بزرگ ، دو يا سه سال پيش از پيامبر خدا زاده شد صب 2 / 271\r\n26 - عبد اللَّه بن حارث بن اميه پيرى سالمند بود كه مسلمانى گرفت صب 2 / 291\r\n27 - عدى بن حاتم طائى پس از سال 60 هجرى در گذشت و آن هنگام به گفتهء ابو حاتم سجستانى 180 سال و به گفتهء خليفه 120 سال داشت صب 2 / 468\r\n28 - عدى بن وداع دوسى از مردان روزگار جاهليت بود كه روزگار اسلام را دريافت و مسلمانى گرفت و جهاد كرد و در سيصد سالگى در گذشت صب 2 / 472\r\n","description":"","footnote":"","page_name":" 181 ","page_number":188},
  {"content":"\r\n29 - عمرو بن مسبح ( 1 ) طائى در ‹ 150 › سالگى بمرد و ابن قتيبه گفته نمىدانم پيش از در گذشت پيامبر مرد يا پس از آن صب 3 / 16\r\n30 - فضالة بن زيد عدوانى . معاويه او را پرسيد فضاله چند سال بر تو گذشته گفت 120 سال صب 3 / 214\r\n31 - قباث بن اشيم ، عثمان بن عفان از او پرسيد تو بزرگترى يا رسول خدا او گفت رسول خدا بزرگتر از من است و من سالمندتر از او صب 3 / 221\r\n32 - قردة بن نفاثة سلولى پيرمردى سالمند بود كه مسلمانى گرفت و بر رويهم 150 سال بزيست و چنانچه در اصابه 3 / 231 آمده سروده هائى هم دارد و از آن جمله :\r\n« جوانى آشكار شد و من در دل خود اهميتى به آن ندادم\r\nو اكنون اسلام و پيرى با هم روى آور شده‌اند . »\r\n33 - لبيد بن ربيعة بن عامر كلابى جعفرى در سال 41 هجرى در 140 سالگى يا 157 سالگى يا 160 سالگى در گذشت صب 3 / 326\r\n34 - لجاج غطفانى در 70 سالگى بر پيامبر ( ص ) در آمد و رويهم 120 سال بزيست صب 3 / 328 .\r\n35 - مستوعز بن ربيعة بن كعب از سوار كاران عرب در روزگار جاهليت بود كه تا روزگار معاويه بزيست و 320 يا 330 سال زندگى كرد صب 3 / 492\r\n36 - معاوية بن ثور بكائى پيرى سالمند بود كه بدست پيامبر مسلمان شد صب 1 / 156\r\nو در پاره اى از زندگينامه‌هاى گسترده آمده كه آن روز 100 سال داشت\r\n37 - منقذ بن عمرو انصارى ، چنانچه در اسد الغابة آمده وى در زندگى رسول خدا ( ص ) به 130 سالگى رسيد\r\n\r\n","description":"","footnote":"\r\n( 1 ) بر وزن محدث - چنانچه در اصابه 3 / 16 آمده - هر چند ابن قتيبه در معارف ص 136 او را به نام مسيح ياد كرده .\r\n","page_name":" 182 ","page_number":189},
  {"content":"\r\n38 - نابغهء جعدى دويست سال از عمر خود را در روزگار جاهليت بسر برد و در 225 يا 230 سالگى در گذشت و چنانچه در اصابه آمده 3 / 538 اين سروده‌ها از او است :\r\n« آيا اسديان نمىپندارند\r\nكه من پدر فرزندان و بسى سالخورده و نابود شدنىام ؟\r\nكيست از حال من بپرسد ؟\r\nكه من از همان روزگار كودكىام از جوانمردان بوده ام\r\nصد سال از تولد من مىگذرد\r\nو پس از آن هم ده سال و دو سال ديگر\r\nگردش روزگار از من همان را بجا نهاده كه از شمشير يمانى بجا نهد . »\r\nو ابو حاتم گفته كه وى دويست سال بزيست و اين سروده‌ها از گفتهء او است :\r\n« امامة گفت تو چند سال در روزگار بزيستى\r\nو ماده بز در پاى بتان قربان كردى ؟\r\nبه راستى بازار عكاظ را پيش از گشودن آن ديدى\r\nو از جوانمردان بشمار مىآمدى .\r\nهمانگاه كه منذر بن محرق پادشاهى مىكرد\r\nو هم روز هجائن النعمان ( 1 ) را ديدى\r\nو چندان زيستى تا احمد براهنمائى آمد\r\nو آيه هائى از قرآن در دفع ديوان و پريان خوانده شد .\r\nو در مسلمانى جامه اى فراخ پوشيدى\r\nكه از عطا و دهش بود ، نه محرومى داشت و نه منت . »\r\n39 - نوفل بن حرث بن عبد المطلب هاشمى عمو زادهء پيامبر پاك كه از همهء هاشميانى كه مسلمان شدند - حتى از دو عمويش حمزه و عباس كه نامبرديم -\r\n\r\n","description":"","footnote":"\r\n( 1 ) از روزهاى معروف عرب .\r\n","page_name":" 183 ","page_number":190},
  {"content":"\r\nسالمندتر بود صب 3 / 577\r\n40 - نوفل بن معاوية بن عروة دئلى او نيز از آنان بود كه شصت سال در جاهليت و 60 سال در اسلام بزيست صب 3 / 578\r\nو پيش از همهء اينان بايد از بوقحافه پدر بوبكر نام برد كه خواه ناخواه از خود وى بزرگتر بوده است . البته اگر معجزه سازها او را نيز از پسرش كوچكتر ننمايند ! چنان كه رسول خدا ( ص ) را خردسال نمودند و او را همچون بچه و جوانى ناشناس گرفتند كه پيش روى بوبكر - كه از وى بزرگتر بود - راه مىسپرد .\r\nبنگريد به زندگى نامهء نامبردگان در : معارف از ابن قتيبه ، معجم الشعراء از مرزبانى ، استيعاب از ابو عمر ، اسد الغابه از ابن اثير ، تاريخ ابن كثير ، اصابة از ابن حجر مرآة الجنان از يافعى ، شذرات الذهب از ابن عماد حنبلى كه ما براى رعايت اختصار تنها در ذيل هر نام به اصابه بازگشت داديم و صب را علامت اختصارى آن گردانيديم .\r\nاين نامهاى گروهى بود از كسانى كه مىدانيم هم از صحابهء نخستين بودند و هم سالخورده تر از بوبكر . حال آمديم و از همهء اينها هم چشم پوشيديم ولى آيا نبايد بپرسيم سالخوردگى به تنهائى چه دليل بر فضيلت كسى مىشود ؟ مگر در ميان ملتها و اقوام ، كسانى نيستند كه سالخورده شده و عمرى دراز يافته‌اند و آنوقت برخى از ايشان آراسته به برترىهايند و برخى عارى از آنها ؟ و چون كسى از آنان را مىستائيم او را بخاطر افتخاراتش ستايش مىكنيم نه براى مسن بودن وى از عمر خليفه هر چه هم كه گذشته بود بيشتر آن را در روزگار جاهليت سپرى كرده بود . پيامبر ( ص ) كه برانگيخته شد خليفه 38 سال داشت و در ج 3 ص 220 گذشت كه او ( ص ) 7 سال نماز گزارد و جز امير مؤمنان على هيچكس نبود كه با او نماز بگزارد بنابر اين بوبكر در هنگام اسلام آوردن 45 ساله خواهد بود و چون موقع مرگ 63 ساله بوده پس رويهم 18 سال از عمر خود را در مسلمانى گذرانده و از همهء عمرش تنها همين مقدار است كه مىتوانسته با برترهائى آراسته گردد و\r\n","description":"","footnote":"","page_name":" 184 ","page_number":191},
  {"content":"\r\nاكنون آيا آراسته گرديده يا نه ؟\r\nدر پايان چنين گمان دارم كه اينان هدف مشخصى ندارند كه بر اساس سالخوردگى استوار باشد تا به آن پردازند مگر اينكه آمده‌اند و زير بنياد خلافت راهبرانه را چيزى چند قرار داده‌اند يكى اين كه گويند بوبكر بر امير مؤمنان پيش افتاد زيرا پيرمردى دنيا ديده بود كه خونى از كس بر گردن نداشت تا او را دشمن دارند . و بر همين بنيادها بوده كه گاهى آمده‌اند و او را سالخورده تر از پيامبر ( ص ) شمرده‌اند كه پنبهء اين دعوى را در ص 162 تا 164 زديم و گاهى او را پيرى سرشناس و پيامبر را جوانى ناشناس شمردند كه پنبهء اين دعوى را هم در ص 143 تا 162 زديم و گاهى هم گفته‌اند او سالمندترين صحابه بوده تا ديگر جاى اين پرسش نماند كه بسى از بزرگان و سران و پيران صحابه كه همه از امام امير مؤمنان ( ع ) بزرگسالتر بوده‌اند چرا آنان بر بوبكر پيش نيفتند . و هيچ ندانستند كه آيندهء روشنگر ، كاوشگران را آگاه خواهد ساخت كه در ميان صحابه بسى مردمان بزرگ سالتر از بوبكر هم بوده‌اند و آن هم با دانش فراوانتر و جهانديدگى رساتر و ارجمندى پيشينه دارتر و پيشگامى بيشتر در راه اسلام .\r\n\r\n14 بوبكر در كفهء ترازو\r\nخطيب در تاريخ خود - 14 / 78 ( از طريق عبد اللَّه بن احمد بن حنبل و او از هذيل و او از مطرح بن يزيد و او از عبيد اللَّه بن زحر و او از على بن زيد ( 1 ) و او از قاسم بن عبد الرحمن و او از ابو امامه ) آورده است كه رسول خدا ( ص ) گفت چون به بهشت در آمدم در برابر خود آوازى شنيدم پرسيدم اين چيست گفتند بلال است پس برفتم و ديدم بيشتر بهشتيان ، همان تهيدستان مهاجران و زادگان مسلمانانند و در آنجا هيچكس را كمتر از توانگران و زنان نديدم و - تا آنجا كه گفت : سپس\r\n\r\n","description":"","footnote":"\r\n( 1 ) خطيب به اين گونه ضبط كرده و درست آن يزيد است .\r\n","page_name":" 185 ","page_number":192},
  {"content":"\r\nاز يكى از درهاى بهشت دوم بيرون شديم چون نزديك در رسيدم ترازوئى آوردند و مرا در يك كفهء آن و امتم را در كفهء ديگرش نهادند ، كفهء من بر همگان بچربيد ، سپس بوبكر را آوردند و او را در يك كفه و همهء امتم را در كفهء ديگرش نهادند ، كفهء بوبكر بچربيد سپس عمر را آوردند و او را در يك كفه و همهء امتم را در كفهء ديگرش نهادند كفهء عمر بچربيد . سپس ترازو را بسوى آسمان برداشتند . گزارش بالا را حكيم ترمذى هم در نوادر الاصول ص 288 آورده است .\r\nاين هم از ميانجيان زنجيرهء گزارش :\r\n1 - مطرح بن يزيد كوفى : دورى از ابن معين نقل كرده كه وى بىارزش است و ابو زرعه نيز حديث او را ضعيف مىشمرده و ابو حاتم گفته حديث وى استوار نيست و سست است حديثهائى از زبان ابن زحر - على بن يزيد - روايت كرده كه نمىدانم آفت خودش به آنها خورده يا آفت على بن يزيد و آجرى گويد : ابو داود گفته گمان بر آن است كه آفت از سوى على بن يزيد بوده و نسائى گويد حديث وى سست و خودش بىارزش است و ابن عدى گويد : گزارشهاى او از ابن زحر را شايستهء پرهيز مىدانند و نشانه‌هاى سستى در گزارش وى آشكار است .\r\nميزان الاعتدال 3 / 174 تهذيب التهذيب 10 / 171\r\n2 - عبيد اللَّه بن زحرا فريقى . چنانچه در ميزان آمده همه در سستى احاديث وى همداستانند . احمد احاديث وى را سست مىشمرده و ابن معين گفته او بىارزش است و همهء حديثهايش در ديدهء من ضعيف است و ابن مدينى گويد : حديثهاى او نكوهيده است و حاكم گفته حديثش نكوهيده است و ابن عدى گفته در حديثهاى وى به چيزهائى بر مىخوريم كه شايستهء پيروى نيست و ابو مسهر گفته صاحب هر حديث معضل ( 1 ) او است و دار قطنى گفته احاديثش سست است و ابن حبان گفته : وى گزارشهاى ساختگى از زبان بزرگان روايت مىكرده و چون به گزارش از زبان على بن يزيد مىپرداخته چيزها مىبافته كه بزرگترين گرفتارىها براى دين بشمار\r\n\r\n","description":"","footnote":"\r\n( 1 ) م : حديثى را گويند كه نام دو تن يا بيشتر از ميانجيان زنجيرهء آن افتاده باشد .\r\n","page_name":" 186 ","page_number":193},
  {"content":"\r\nاست و چون در زنجيرهء يك گزارش ، هم نام عبيد اللَّه بن زحر باشد و هم نام على بن يزيد و هم قاسم بن عبد الرحمن بايد گفت متن خبر را هم يكى از همين سه تن آفريده‌اند . ( 1 )\r\nامينى گويد پس در اين گزارش هم كه نام هر سه را مىبينيم بايد آن را ساختهء ايشان بدانيم .\r\n3 - على بن يزيد الهانى . ابن معين گفته روايات على بن يزيد از قاسم از ابو امامه همه اش سست است و يعقوب گفته احاديث وى بىپايه است و گزارشهاى نكوهيده در آنها بسيار و جوزجانى گفته : تعدادى از امامان را ديدم احاديثى را كه عبيد اللَّه بن زحر از زبان وى گزارش كرده نكوهيده مىشمارند و ابو زرعه گفته : حديث وى استوار نيست و ابو حاتم گفته حديث وى ضعيف است و گزارشهايش نكوهيده و بخارى گفته حديث وى سست و نكوهيده است و نسائى گفته : مورد وثوق نيست و گزارشهاى وى متروك است ، و از دى و دار قطنى و برقى گفته‌اند او متروك ( 2 ) است و ابو احمد حاكم گفته از سر احاديثش بايد گذشت و ساجى گفته همهء دانشوران در سستى احاديثش همداستانند و بو نعيم گفته حديث وى نكوهيده است و ابن حجر گفته وى متهم به حديث سازى است .\r\nميزان الاعتدال 2 / 240 تهذيب التهذيب 7 / 13 و 396\r\n4 - قاسم بن عبد الرحمن شامى : احمد گفته اين گزارشهاى نكوهيده اى كه جعفر و بشر و مطرح از زبان او بازگو كرده‌اند گزارشهاى ناپسندى است كه راويان موثق ، ساختن آن را به گردن قاسم انداخته‌اند و اثرم گفته احمد آن را به گردن قاسم انداخته و گفته من اين كار را جز از چشم قاسم نمىبينم و حرانى گفته : احمد گويد من اين گناه را جز به گردن قاسم نمىاندازم و غلابى گفته حديث او نكوهيده است و ابن حبان گفته او گزارشهاى معضل ( 3 ) از زبان صحابه\r\n\r\n","description":"","footnote":"\r\n( 1 ) تهذيب التهذيب 7 / 13\r\n( 2 ) م : برگرديد به زير نويس ص 99 .\r\n( 3 ) م : برگرديد به زير نويس ص 186 .\r\n","page_name":" 187 ","page_number":194},
  {"content":"\r\nبازگو كرده . ميزان الاعتدال 2 / 34 تهذيب التهذيب 8 / 323\r\nحديث ياد شده را هيثمى در مجمع الزوائد - 9 / 59 - آورده و مىنويسد احمد و طبرانى آن را گزارش كرده‌اند و در زنجيرهء ميانجيان گزارش نام مطرح بن زياد و على بن يزيد الهانى را مىبينيم كه همه مىگويند گزارشهاى اين دو سست است . امينى گويد : اين بود حال و روز زنجيره و ميانجيان گزارش كه ديدى . و هيثمى نيز متن آن را دليل بر سستى آن آورده است بنگريد به مجمع الزوائد ج 9 ص 59\r\n\r\n15 توسل خورشيد به بوبكر\r\nپيامبر ( ص ) گفت در شب معراج همه چيز حتى خورشيد را بر من عرضه كردند من به آن سلام دادم و علت كسوف آن را پرسيدم ، خداى تعالى آن را به سخن در آورد تا گفت : خداى تعالى مرا بر روى چرخ گردانى نهاده كه هر جا خدا بخواهد مرا مىبرد و من گهگاه با چشم خود بينى در خويش مىنگرم و آن هنگام چرخ گردنده مرا به زير مىاندازد و در دريا سرنگون مىكند آنگاه من دو كس را مىبينم كه يكىشان گويد خداى يگانه خداى يگانه و ديگرى گويد راست گفت راست گفت پس من - با توسل به آن دو - روى بدرگاه خداى تعالى مىآرم تا مرا از كسوف مىرهاند و آنگاه مىگويم پروردگارا ! آن دو كيستند مىگويد :\r\nآنكه مىگويد خداى يكتا خداى يكتا دوستم محمد ( ص ) است و آنكه گويد راست گفت راست گفت او ابوبكر صديق ( ض ) است .\r\nنزهة المجالس 2 / 184\r\nمن دربارهء اين گزارش ؛ تنها سپهر شناسان را بداورى مىخوانم - چه پيشينيان آنها و چه نوگرايان - ما در ص 113 تا 117 دربارهء چرخ گردنده اى كه خورشيد را به پشت خود دارد گفتگو كرده و به گستردگى دربارهء آن به بررسى پرداختيم .\r\n","description":"","footnote":"","page_name":" 188 ","page_number":195},
  {"content":"\r\nاى كاش سپهر شناسان نيز اين گزارش را به پژوهش نهند و دانشى سرشار از آن بگيرند و دريابند كه گرفتن خورشيد بخاطر آن است كه چون خورشيد با ديدهء خودبينى در خويش مىنگرد براى كيفر دادنش او را به دريا مىافكنند و سپس با چنگ زدن بدامن بوبكر كيفرش پايان مىيابد و دوباره نمايان مىشود . و شايد كه آيندهء روشنگر ، كسى ديگر را بيارد كه راز خسوف و ماه گرفتگى را نيز به مردم بياموزد و براى انجمنها و مجالس وسيلهء نزهت ( 1 ) و تفريح يكى از پى ديگرى فراهم آرد . و تازه اينجا انبوه سؤالهاى ديگرى هم هست .\r\n1 - آفتاب گرفتگى نه مخصوص اين امت است و بس و نه خاص دوران زندگى بوبكر تنها است بنابر اين پيش از تولد بوبكر كه بوده است كه « راست گفت راست گفت » مىكرده ؟ و پس از مردن او كه به اين مهم خواهد پرداخت و پيش از او و پس از وى آفتاب دست بدامن كه مىشده ؟\r\n2 - بوبكر كه مىگفته « راست گفت راست گفت » اين كار را كجا انجام مىداده ؟\r\nآيا در همان جاى خود و پيش چشم و در مقابل گوشهاى مردم چنين مىكرده و آفتاب با همهء دورىاش از وى به اعجازى كه داشته صداى او را مىشنيده يا او يك مرتبه از ميان مردم غيبش مىزده و در همان دريا كه در هيچ كرانه اى مرز آن را نتوان يافت حاضر مىشده و با خارق عادت خود آن همه مسافت را مىپيموده ؟ اگر چنين است پس چرا حتى يك بار هم نشد كه چنين كارهائى از او نقل كنند ؟ شايد هم كه او خود مىرفته ولى كالبد مثالى خود را ميان مردم مىنهاده تا پندارند كه خود او است ؟ يا شايد خود سر جايش مىمانده و كالبد مثالى را مىفرستاده منتهى خورشيد آن را با خود وى عوضى مىگرفته ؟\r\n3 - گرفتيم كه خورشيد از گونه اى زندگى روحانى برخوردار است ولى آيا روان فرماندهنده به بدىها نيز در آن هست تا دچار خود بينى گردد ؟ من نمىدانم و بر فرض كه چنين روانى داشته باشد با اين كه مىبيند هر بار كه چنان گناهى كند ناچار همان كيفر را بايد ببيند پس چرا باز هم همان گناه را بجا مىآرد ؟ يعنى\r\n\r\n","description":"","footnote":"\r\n( 1 ) اشاره به نزهة المجالس - نام كتابى كه اين افسانه را نقل كرده -\r\n","page_name":" 189 ","page_number":196},
  {"content":"\r\nآيا پس از هر بار گناه كردن توبه مىكند و دوباره كيفر را از ياد مىبرد و هوس بر او چيره مىشود و گناه را از سر مىگيرد ؟ مسلم است كه كسوف پس از شب معراج از ميان نرفت و آن را بايد از پديده هائى شمرد كه تا پايان جهان همى تكرار مىشود ، پس گويا خورشيد در آن شب رسول خدا ( ص ) را خبر كرده است كه تصميم دارد گناه خود را پى در پى تكرار كند و با آنكه در هر كسوف هر باره كيفر مىبيند باز آن را از سر گيرد . اكنون اين موجود فهميده و گنهكار كى براستى توبه مىكند من نمىدانم و بر گردن صفورى نويسندهء نزهة المجالس است كه اين پرسشها را پاسخ دهد . آيا مىتواند ؟ من نمىدانم و بهر حال اين هم نمونه اى ديگر بود از گزافگوئى در فضيلت تراشى و دوستى كور و كر كننده .\r\n\r\n16 ماده سگى مأمور از ميان ديوان\r\nاز زبان انس بن مالك آورده‌اند كه گفت ما نزد رسول خدا ( ص ) نشسته بوديم كه مردى از ياران وى بيامد و از ساقهاى پايش خون مىريخت پيامبر ( ص ) پرسيد اين چيست گفت اى رسول خدا ( ص ) من گذارم به ماده سگ فلان منافق افتاد و مرا بگزيد او ( ص ) گفت بنشين وى در برابر پيامبر ( ص ) بنشست ساعتى پس از آن مردى ديگر از ياران وى بيامد در حالى كه مانند آن اولى از ساقهايش خون مىريخت پيامبر ( ص ) گفت اين چيست گفت اى رسول خدا ( ص ) من گذارم به ماده سگ فلان منافق افتاد و مرا بگزيد پيامبر ( ص ) برخاست و به يارانش گفت برخيزيد تا با هم به سراغ آن ماده سگ برويم و آن را بكشيم پس همه برخاستند و هر يك شمشير خود را برداشت و چون نزديك آن رسيدند و خواستند با شمشيرها بزنندش ماده سگ در برابر رسول خدا ( ص ) قرار گرفت و به زبان شيوا و تند و تيز گفت اى رسول خدا مرا مكش كه من به خدا و رسول او ايمان دارم گفت پس چرا اين دو مرد را گزيدى گفت اى رسول خدا من ماده سگى از ديوانم و دستور\r\n","description":"","footnote":"","page_name":" 190 ","page_number":197},
  {"content":"\r\nدارم كه هر كس بوبكر و عمر ( ض ) را دشنام دهد او را بگزم پيامبر ( ص ) گفت هان اى دو مرد ! نمىشنويد كه ماده سگ چه مىگويد گفتند آرى اى رسول خدا ما به درگاه خداى عز و جل از اين كار توبه مىكنيم . عمدة التحقيق از عبيدى مالكى ص 105 .\r\nامينى گويد راستى را كه اين ماده سگ در ميدان نبرد چه بسيار دلاورى و پايمردى و بزرگ منشى نموده تا آنجا كه براى دفع آن بايد رسول خدا ( ص ) آمادهء جنگ شود و ياران او با شمشيرهاى كشيده بر سر آن بتازند . آيا راستى آن سگ بوده يا شير درنده ؟ يا ماده شير دلير ؟ يا لشگرى سهمناك از جنگاوران ؟\r\nگمان مىكنم آن دو تن كه سگ ايشان را گزيد از ترسوهاى صحابه بودند ورنه دليرانشان پرواى شيران را هم نداشتند چه رسد به سگان .\r\nوانگهى كجا بود اين ماده سگ تا مردان ديگرى را هم كه در همان روزگار و پس از روزگار پيامبر و در آينده‌ها بوبكر را به باد دشنام گرفتند ببيند و چرا ديده نشد كه سگى آنان را بگزد يا حتى براشان پارس كند ؟ اينك نگارندهء عمدة التحقيق آماده باشد براى بررسى اين پرسشها ، گذشته از آنكه زنجيرهء گزارش وى را تنها در ميان پندارهاى بىپايه بايد جست .\r\nو تازه صحابه اى كه آن روز حاضر بودند و ديدند خدا آن سگ را با شيوائى و تندى و تيزى به سخن آورد چه انگيزه اى ايشان را لال كرد تا از بازگوگرى و نشر اين منقبت بزرگ باز بمانند - با آنكه چنين حوادثى را انگيزه براى نقل و روايت فراوان است - و چه موجب شد كه حافظان و پيشوايان حديث و سرگذشت نگاران نقل آن را فراموش كنند كه پژوهشگران نه توانستند آن را در « مسند » ها و « صحيحها » و « منقبت نامه‌ها » و سرگذشت نامه‌هاى گسترده بيابند و نه در كتابهائى كه به بازگوگرى معجزات و دلائل و نشانه‌هاى پيامبر مىپردازد ؟ تا پس از روزگارى دراز كه گذشت عبيدى بيامد و آن را همچون نويدى گوشزد تبار بوبكر كرد و اين دروغ را بر انس بن مالك بست .\r\n","description":"","footnote":"","page_name":" 191 ","page_number":198},
  {"content":"\r\nآيا گزافگوئى در فضيلت بافى به همين گونه است ؟ . . . شايد !\r\nآرى خدا را سگان شكارگر و شيران درنده هست كه خدا آنها را بدعاى پيامبر بزرگ يا كسى از فرزندان راستگوى او ( ص ) بر دشمنان چيره مىسازد از جمله سگى بود كه خدا بنفرين پيامبر اكرم بر لهب بن ابى لهب چيره گردانيد كه داستانش در ج 1 ص 261 ط 2 گذشت و از جمله سگى بود كه نيز چنانچه در همانجا گذشت به نفرين رسول خدا ( ص ) سر عتبه را برگرفت و حلبى در سيرهء نبويه مىنويسد - 1 / 310 - : و نظير آن نيز براى جعفر صادق روى داد كه وى را گفتند اين فلان كس در كوفه سروده هائى در هجو شما - يعنى اهل بيت - براى مردم مىخواند . از گوينده پرسيد آيا چيزى از آنها را در خاطر دارى گفت آرى گفت بخوان او چنين خواند :\r\n« براى شما زيد را بر تنهء درخت خرما بردار كرديم\r\nنديديم كه هيچ مهدى بر تنهء درخت خرما بردار شود .\r\nشما از بيخردى ، على را به عثمان قياس كرديد .\r\nبا آنكه عثمان از على بهتر و پاكتر است . »\r\nاين هنگام جعفر دو دست خود برداشت و گفت خدايا اگر دروغ مىگويد سگى از سگان خود را بر او چيره كن ، پس چون آن مرد بيرون شد شير او را بدريد و از اين روى شير را سگ ناميد كه همچون سگ هنگام بول كردن پاى خود را بلند مىكند .\r\nامينى گويد : شاعرى كه دريده شد همان حكيم يك چشم و يكى از سرايندگانى است كه از همه بريده و تنها روى به دمشق و امويان آورده بود و اين داستان او از قضايائى است كه همه ، درستى آن را پذيرفته‌اند مگر اينكه - چنانچه در ج 2 ص 197 ط 2 از همين كتاب ، گذشت . در معجم الادباء مىنويسد ، كسى كه بر آن مرد نفرين كرده عبد اللَّه بن جعفر بوده و من گمان مىكنم اين نام دستخوردهء كلمهء ابو عبد اللَّه ( 1 )\r\n\r\n","description":"","footnote":"\r\n( 1 ) كينهء حضرت صادق .\r\n","page_name":" 192 ","page_number":199},
  {"content":"\r\nجعفر باشد و بهر صورت كه نفرين از زبان شايسته مردى بدر آمده و بجان كسى خورده كه سزاوار آن بوده .\r\n\r\n17 ارمغان بوبكر براى دوستدارانش\r\nاز زبان عكرمه - و او از ابن عباس - آورده‌اند كه گفت على ( ض ) گفت من نزد رسول خدا ( ص ) نشسته بودم و كسى ديگر با ما نبود مگر خداى عز و جل پس او گفت على ! مىخواهى سرور پيران بهشتى را به تو بشناسانم كه روز قيامت از همهء آنان نزد خدا مقام و منزلتى بلندتر دارند ؟ گفتم آرى بجان تو اى رسول خدا ( ص ) گفت اين دو مرد آينده‌اند .\r\nعلى گفت من نگاه كردم بوبكر و عمر ( ض ) را ديدم سپس ديدم رسول خدا ( ص ) لبخندى زد و آنگاه چين بر پيشانى افكند تا پاى به مسجد نهادند بوبكر گفت اى رسول خدا چون ما به سراى بوحنيفه نزديك شديم بر روى ما لبخند زدى و سپس چين بر پيشانى افكندى ، اى رسول خدا اين را چه سبب بود ؟ رسول خدا ( ص ) گفت چون شما به كنار سراى بو حنيفه رسيديد ابليس به شما برخورد و در روى شما نگريست و سپس هر دو دست خود را بر آسمان برداشت ، شما او را نمىديديد و سخنش را نمىشنيدند ولى من هم او را مىديدم و هم سخنش را مىشنيدم كه دعا مىكرد و مىگفت بار خدايا من از تو درخواست مىكنم كه به آبروى اين دو مرد سوگند مرا به شكنجه اى كه براى دشمنانشان آماده كرده اى شكنجه نكن بوبكر گفت اى رسول خدا كيست كه ما را دشمن دارد با آنكه ما به تو گرويديم و به تو يارى كرديم و آنچه از نزد خداى جهانيان آوردى به آن اعتراف كرديم گفت آرى اى ابوبكر در آخر الزمان گروهى آشكار شوند كه ايشان را ، رافضيان گويند ، حق را طرد و رفض مىكنند و قرآن را به گونه اى نادرست تأويل مىنمايند ، خداى عز و جل آنان را در كتاب گرامى\r\n","description":"","footnote":"","page_name":" 193 ","page_number":200},
  {"content":"\r\nخود همانجا ياد كرده كه مىگويد : كلمه‌ها را از معانى آن مىگردانند ( 1 ) او گفت اى رسول خدا كسى كه ما را دشمن دارد خدا او را چه كيفرى مىدهد گفت ابوبكر برايت همين بس كه ابليس - كه خداى تعالى لعنتش كند - از خدا امان مىخواهد كه او را به كيفرى كه براى دشمنان شما آماده كرده كيفر نكند گفت اى رسول خدا اين كيفر كسى است كه ما را دشمن دارد ولى پاداش كسى كه ما را دوست دارد چيست رسول خدا ( ص ) گفت بايد خود شما ارمغانى از كارهاتان به آنان بدهيد بوبكر ( ض ) گفت اى رسول خدا من خدا و فرشتگان او را گواه مىگيرم كه 4 / 1 از پاداش همهء كارهايم را از آغاز مسلمانىام تا پايان عمر به آنان اهدا مىكنم عمر ( ض ) گفت اى رسول خدا من نيز همين طور ، رسول خدا ( ص ) گفت اين را به خط خودتان بنويسيد . على كرم اللَّه وجهه گفت : بوبكر دواتى شيشه اى بگرفت و رسول خدا ( ص ) به او گفت بنويس او نوشت :\r\nبسم اللَّه الرحمن الرحيم چنين گويد بندهء خدا - عتيق بن ابى قحافه كه من خدا و رسول او و همهء مسلمانان حاضر را گواه گرفتم كه 4 / 1 از پاداش همهء كارهايم را از آغاز مسلمانىام تا پايان عمر بخشيدم به كسانى كه مرا در زندگانى اين جهان دوست دارند . و اين دستخط را نيز براى همين نگاشتم .\r\nگفت : سپس عمر نامه را بگرفت و مانند آن را بنگاشت و چون قلم از نگارش فراغت يافت جبرئيل ( ع ) فرود آمد و گفت اى رسول خدا پروردگار ترا سلام مىرساند و با درود و احترام ، ترا ويژه مىدارد و مىگويد : آنچه دو دوستت نوشته‌اند بده . رسول خدا ( ص ) گفت : آن همين است جبرئيل آن را بگرفت و به آسمان برد و سپس به نزد رسول خدا ( ص ) برگشت و رسول خدا ( ص ) او را گفت جبرئيل آنچه گرفتى از من كجا است ؟ گفت آن نزد خداى تعالى است كه خدا نيز زمينهء آن را گواهى كرد و حاملان عرش و من و ميكائيل و اسرافيل را نيز بگواهى گرفت و خداى تعالى گفت : آن نزد من خواهد بود تا بوبكر و\r\n\r\n","description":"","footnote":"\r\n( 1 ) سورهء نساء آيهء 46 سورهء مائده آيهء 13 .\r\n","page_name":" 194 ","page_number":201},
  {"content":"\r\nعمر در روز قيامت به وعده اى كه دادند وفا كنند .\r\nعمدة التحقيق از عبيدى مالكى ص 105 - 107\r\nامينى گويد : من نمىخواهم در تخطئهء اين روايت كه به افسانه‌هاى داستانسرايان و قصه‌هاى پندارى مىماند سخن دراز كنم زيرا هر بخشى از آن گواهى راستين است بر نادرستىاش .\r\nمن نه در سالخوردگى آن دو پيرمرد با انگشت نهادن بر آنچه در ج 5 ص 313 ط 2 گذشت چون و چرا مىكنم - كه به رسول خدا بسته‌اند گفته :\r\nعلى ! اين دو پيرمرد را دوست مىدارى ؟ - و نه با پيش كشيدن آنچه در ص 119 تا 121 از همين جلد گذشت - كه ابوبكر را در بهشت ريشى هست و آنجا هيچكس صاحب ريش نيست مگر او و ابراهيم خليل - و نه با دست آويز گردانيدن آنچه در ص 119 گذشت - كه رسول خدا ريش بوبكر را مىبوسيد و نه با انگشت گذاشتن بر آنچه در ص 143 تا 162 گذشت - كه در روز كوچيدن پيامبر ( ص ) بمدينه بوبكر پيرمرد بود و پيامبر جوان - و نه با پيش كشيدن آنچه در ص 162 تا 164 گذشت كه بوبكر از پيامبر هم بزرگتر بوده - و نه با دست آويز گردانيدن آنچه در ذيل شمارهء 13 گذشت كه او سالخورده ترين ياران پيامبر بوده .\r\nو نمىپردازم به گفتگو در پيرامون كيفر دشمنان بوبكر و عمر و اينكه چرا بايد حتى بيش از عذاب كسى باشد كه در برابر خداى پاك گردنكشى و سرپيچى نموده با او كينه ورزيده و از فرمان وى سر تافته و از كسانى است كه تا روز وقت معين مهلت يافته و بندگان خدا را گمراه مىسازد و از راه راست بدر مىبرد .\r\nو در اين هم چون و چرا نمىكنم كه چگونه درست مىنمايد كه ابليس از عذابى كه براى دشمنان آن دو آماده شده به خدا پناه مىبرد ؟ مگر خود ؛ آن دو را دوست مىدارد ؟ اگر آرى براى چه ؟ يا مگر بگونه اى كه همهء ايمان آوردگان\r\n","description":"","footnote":"","page_name":" 195 ","page_number":202},
  {"content":"\r\nبه خدا را دشمن مىدارد آن دو را نيز دشمن مىدارد ؟ پس دعا براى چه ؟ و چه فايده اى براى او دارد با اين كه خود از كيفر دشمنان آن دو آگاه است و خود آن دو را دشمن مىدارد و هميشه مردم را بدشمنى با آن دو تشويق مىنمايد .\r\nخامه‌ام نيز به سوى آن دوات شيشه اى كه سند آن ارمغان پندارى به آن نگاشته شده دراز نمىشود مبادا بشكند و امّت مسلمان از آن توشهء گران بىبهره بماند .\r\nو از گزارشگران آن سخنان خنده آور نمىپرسم كه آن همه گواهىهائى كه خدا و امين وحى او و ميكائيل و اسرافيل و حاملان عرش نموده‌اند براى چه بوده و خداى پاك را چه نياز كه در نوشتن آن سند چنان محكم كارىها و احتياط نمايد و چه اهميتى داشته است كه خدا آن را پيش خود نگهدارد تا بوبكر و عمر در روز قيامت به آنچه گفته‌اند وفا كنند .\r\nو نمىگويم كه چرا پيشوايان و حافظان حديث اين منقبت بزرگ بوبكر را تا روزگار عبيدى مالكى - قرن 11 - ياد نمىكردند با آنكه در لابلاى آن ؛ هم نويد بزرگى است براى دوستداران آن دو پيرمرد و هم راهنمائى امت است به آنچه رهائى و رستگارى و پاداش يافتن ايشان به 4 / 1 از كارهاى آن دو - در آن است و چرا آن همه پاسداران از رساندن اين همه خيرات به مردم دريغ ورزيدند و عبيدى همه را لو داد ؟\r\nمن اينها را نمىپرسم ولى اكنون با من بيائيد تا معنى آيهء كريمه را كه در اين داستان دربارهء رافضيان شمرده از خود قرآن در بياريم كه در دو جاى آن وجود دارد :\r\n1 - بعضى از آنها كه دين يهود دارند كلمه‌ها را از معانى آن مىگردانند مىگويند شنيديم و نافرمانى كرديم سورهء نساء آيهء 46\r\n2 - خدا از پسران اسرائيل پيمان گرفت و از آنها دوازده مراقب برانگيختيم و خدا گفت من با شمايم اگر نماز به پا داشتيد و زكات داديد و بفرستادگان من\r\n","description":"","footnote":"","page_name":" 196 ","page_number":203},
  {"content":"\r\nگرويديد و تقويتشان كرديد و خدا را وامى نيكو داديد گناهان شما را مىپوشانم و در بهشتها كه جوىها در آن روان است داخلتان مىكنم و هر كه پس از اين كافر شود ميان راه گم كرده است و بسزاى پيمان شكنىشان لعنتشان كرديم و دل - هايشان سخت كرديم تا كلمه‌ها را از معانى آن مىگردانند و از آنچه بدان پندشان داده‌اند قسمتى را از ياد برده‌اند سورهء مائده آيهء 12 و 13 .\r\nآيا از اين تحريف و دستبرد به شگفت نمىآئى كه آنچه را در نص قرآن حكيم بعنوان تحريف يهوديان و بنى اسرائيل در كلام خدا شمرده است به كسانى نسبت داده كه هنوز بوجود نيامده بودند و مادر روزگار بايد بعدها آنان را بزايد .\r\nاز رسول خدا ( ص ) دور است كه چنان سخنانى گفته باشد و اينها را كسانى بر زبان آورده‌اند كه در پرتگاه‌هاى كين توزى و هوسها و دلبخواه‌ها سرنگون شده بودند و آمده‌اند اين زشتىها را به گروهى از مؤمنان بسته‌اند كه از پيامبر درستكار پيروى كرده و به راه راست افتاده‌اند و به سخنان پاكيزه راه يافته و به راه خداى ستوده راه يافته‌اند و آنكه بدين خدا چنگ زند راستى كه به راه راست راه يافته است .\r\n\r\n18 ابوبكر در قاب قوسين\r\nگزارش بما چنان رسيد كه پيامبر ( ص ) چون به جائى رسيد كه تا بارگاه قرب خداى تعالى به اندازهء دو كمان يا كمتر بود هراسى او را گرفت كه آواى بوبكر ( ض ) را شنيد و دلش آرام گرفت و به آواى دوستش انسى پيدا كرد .\r\nگزارش بالا را عبيدى مالكى در ص 154 از عمدة التحقيق آورده و گفته اين يكى از كرامات بوبكر صديق است كه ويژهء او ( ض ) مىباشد .\r\nامينى گويد : آن هراس براى چه بوده و آن دلگرمى از چه ؟ مگر او ( ص ) در بارگاه پاك پروردگار نبوده و مگر جز اين بوده كه او تنها به خدا انس مىگرفت و روان پاك او در همهء لحظه‌ها گرايش به وى داشت ؟ پس چگونه وقتى\r\n","description":"","footnote":"","page_name":" 197 ","page_number":204},
  {"content":"\r\nبه آنجا بار يابد بيمناك شود . مگر نه آنجا نزديكترين جايگاه بوده است به پيشگاه خداى پاك كه كسى جز او ( ص ) را به آنجا راه نبوده تا آنجا كه جبرئيل امين هم از گام نهادن به آن مرز خوددارى كرده ( 1 ) و گفته اگر فراتر آيم به آتش خواهم سوخت چون خداى تعالى او ( ص ) را بدانجا بر كشيد و رنگى از پاكى و قداست خدائى بر او زد تا آمادگى يابد كه فيض اقدس را بپذيرد . آيا آنجا براى كسى همچون او ( ص ) هراسى تواند بود كه آواى بوبكر آن را فرو نشاند و آيا او ( ص ) در جايگاه به در آمدن از خويش حتى نيم نگاهى هم جز به سوى خدا - كه شكوه او بزرگ است - داشته است تا به آواز ديگران مأنوس شود ؟ نه به خدا دل پيامبر ( ص ) جز خدا را بخويش راه نمىداده به او انس داشته و به نعمتهاى وى دلش آرامش مىيافته پس هيچكس ديگر را به آن راه نبوده است تا در آرامش آن جاى پائى داشته باشد و خداوند براى هيچ مردى در درون وى دو دل ننهاده ، به راستى كه او را در افق و چشمانداز بزرگ ديده و به بندهء خود وحى كرده آنچه وحى كرده و قلب وى آنچه را بديد تكذيب نكرد چرا با پيامبر دربارهء آنچه مىبيند مجادله مىكنيد يك بار ديگر نيز او را ديد نزديك به آخرين درخت كنار نه ديدهء او خيره گشت و نه منحرف شد و شمه اى از آيه‌هاى بزرگ پروردگارش را بديد و روان ارجمند او هميشه آرامش خود را از پروردگارش مىگرفت تا آنجا كه با اين سخن از سوى خداى پاك وى را ندا در دادند . اى روان آرامش يافته ! به سوى پروردگارت به گونه اى بر گرد كه او از تو خشنود است و تو از وى خرسند .\r\nاين از ارج روايت در عالم واقعيت اما گزافگويان در برتر خوانى ، خوش داشته‌اند كه آن را - هر چند زنجيره اش بريده - از فضائل خليفه بشمارند .\r\n\r\n19 دين و گوش و چشم آن\r\nاز زبان حذيفة بن يمان ( ض ) گزارش كرده‌اند كه گفت : از رسول خدا ( ص )\r\n\r\n","description":"","footnote":"\r\n( 1 ) كامل 2 / 21 سيره حلبى 1 / 431 .\r\n","page_name":" 198 ","page_number":205},
  {"content":"\r\nشنيدم مىگفت بر آن شده‌ام كه مردانى را به اين سوى و آن سوى فرستم تا كارهاى شايسته و بايسته را بمردم آموزند همچنانكه عيسى پسر مريم حواريان را براى همين برنامه‌ها مىفرستاد . گفتندش با عمر و بوبكر چگونه اى ؟ گفت من از آن دو بىنياز نيستم زيرا آن دو همچون چشم و گوش دينند .\r\nاين گزارش را حاكم در ج 3 ص 74 مستدرك آورده و گفته « اين حديثى است كه تنها حفص بن عمر عدنى از زبان مسعر بازگو كرده » ولى ذهبى در فشردهء همين كتاب آن را بىپايه شمرده .\r\nامينى گويد : نسائى گفته : حفص بن عمر مورد وثوق نيست و ابن عدى گفته :\r\nبيشتر احاديثش با اخبار راجح و مشهور ناسازگار است و ابن حبان گفته او از آنها بوده كه زنجيرهء گزارشها را ديگرگون مىنموده و روا نيست احاديثى را كه تنها او آورده بنياد استدلال گيريم و ابن معين گفته : مردى بد كنش بوده كه مورد وثوق نيست و مالك بن عيسى گفته بىارزش است و عقيلى گفته : حديثهايش اباطيل است و احمد گفته او با حماد ( 1 ) در بلاهائى كه بر سر حديث آورد همدست است و ابو داود گفته حديث وى نكوهيده است و دار قطنى گفته : حديث وى سست است و متروك ( 2 ) ، نيرومند نيست . ( 3 )\r\nاينها تازه در صورتى است كه سخن كسانى را بپذيريم كه گويند او حفص ابن عمر بن دينار ايلى نبوده و اگر او باشد كه به گفتهء ابن عدى همهء احاديثش چه از نظر سند چه از نظر متن نكوهيده و ضعيف شمردن آنها بهتر است و ابو حاتم گفته : پيرى دروغ پرداز بوده و عقيلى گفته او از زبان شعبه و مسعر و مالك بن مغول و امامان گزارشهائى ياوه نقل كرده و ساجى گويد : او دروغ مىگفته و ابو احمد حاكم گفته از سر احاديثش بايد گذشت ( 4 ) .\r\n\r\n","description":"","footnote":"\r\n( 1 ) يكى از دروغپردازان گزارش ساز .\r\n( 2 ) م : برگرديد به پانويس ص 99 .\r\n( 3 ) ميزان الاعتدال 1 / 262 تهذيب التهذيب 2 / 410\r\n( 4 ) ميزان الاعتدال 1 / 233 لسان الميزان 2 / 324 .\r\n","page_name":" 199 ","page_number":206},
  {"content":"\r\nاين بود حال و روز سند روايت . و اى كاش مىدانستم كدام كار بايسته و شايسته بوده كه اگر بفرض پيامبر آن دو مرد را مىفرستاده مىتوانستند بمردم بياموزند ؟\r\nو چه فتوائى مىدادند دربارهء كلاله وارث جدّ و جدّه و تيمم و شكيات نماز و مسائل ديگرى كه پاره اى از آنها را در جلد ششم عربى و پاره اى ديگر را در جلد سيزده از ترجمهء فارسى مطرح كرديم و چه پاسخى داشتند در برابر پرسشهائى كه مردم پيرامون آيات قرآن مىنمودند با آنكه آن دو حتى از فهم پاره اى از الفاظ و واژه‌هاى آن در مىماندند چه رسد به معانى دشوار و پيچيده ؟\r\nوانگهى چگونه نيازهاى رسول خدا ( ص ) به يارى آن دو بر آورده مىشده و بر چه مبنائى آن دو گوش و چشم دين بشمار مىآمده‌اند آيا با آن دلاورىهاشان در نبردها ؟ يا با آن دست و دل بازىهاشان در بحرانهاى اقتصادى ؟ يا به بينا دلىشان در كارها ؟ يا به آن دانش سودمندشان در زمينهء قرآن و سنت ؟ يا به موقوف بودن دعوت اسلام در مركز آن به آن دو ؟ يا به وابستگى اجراى احكام به آن دو ؟ سرگذشت نامه‌ها را بخوان و سپس پاسخ بده .\r\nدر ج 5 ص 325 از زبان مقدسى آورديم كه اين روايت : بوبكر و عمر همچون گوش و چشم اسلام هستند از ساخته‌هاى وليد بن فضل خبر ساز است .\r\nو ابو عمر در استيعاب - 1 / 146 - گزارشى بىزنجيره اى درست دربارهء بوبكر و عمر آورده كه پيامبر گفت « اين دو نسبت به من همچون چشم و گوش هستند نسبت به سر » آنگاه مىنويسد اسناد آن ضعيف است ، زيرا ابو عبد اللَّه يعيش بن سعيد ما را خبر داد كه ابوبكر بن محمد بن معاويه ما را گفت كه جعفر بن محمد فريابى گفت كه عبد السلام بن محمد حرانى گفت كه ابن ابى فديك گفت كه مغيرة بن عبد الرحمن گفت كه مطلب بن عبد اللَّه بن حنطب از زبان پدرش از جدش آورده است كه پيامبر گفت . . . » و اين خبر به جز اين ، اسناد ديگرى ندارد و مغيرة بن عبد الرحمن نامبرده نيز همان حزامى است كه گزارشهايش سست است و با مغيرهء مخزومى كه از فقيهان صاحب رأى بوده دو تا است ( الخ ) و باز ابو عمر در ج 1 ص 348 مىنويسد\r\n","description":"","footnote":"","page_name":" 200 ","page_number":207},
  {"content":"\r\nزنجيرهء اين حديث آشفته است و استوار نيست و در اصابه 2 / 299 آمده كه اين حديث دربارهء بوبكر و عمر : « اين دو ؛ چشم و گوش هستند » به گفتهء ابو عمر حديثى در هم بر هم است و استوار نيست .\r\nمىگويم : در اسناد ياد شدهء آن نام چندين ميانجى ديگر را هم مىبينيم كه يا ناشناخته‌اند يا حديثشان سست است و سستى سند تنها بخاطر وجود مغيره نيست بلكه ابن معين دربارهء آن گويد بىارزش است و نسائى هم آن را نيرومند نمىشمرده تهذيب التهذيب 10 / 266 .\r\n\r\n20 بوبكر و پايگاه او نزد خدا\r\nاز زبان ابن عباس گزارش كرده‌اند كه بوبكر با پيامبر ( ص ) در غار ثور بود كه به سختى تشنه اش شد درد دل به نزد پيامبر ( ص ) برد پيامبر ( ص ) به او گفت برو انتهاى غار و سيراب شو بوبكر گفت پس رفتم انتهاى غار و آنجا آبى آشاميدم شيرينتر از انگبين و سپيدتر از شير و خوشبوتر از مشگ . سپس نزد پيامبر ( ص ) بازگشتم پرسيد نوشيدى گفتم آرى گفت ابوبكر ترا نويدى ندهم ؟ گفتم چرا اى رسول خدا گفت به راستى خداى تبارك و تعالى فرشته اى را كه به كار گذارى جوىهاى بهشت گماشته بود بفرمود تا رشته اى از جوى بهشت فردوس به انتهاى اين غار بكشد تا بوبكر از آن بنوشد گفت اى رسول خدا آيا مرا نزد خدا چنين پايگاهى هست پيامبر ( ص ) گفت آرى و برتر از آن . سوگند به آنكه مرا به راستى به پيامبرى برانگيخت اگر كسى به اندازهء 70 پيامبر كار نيك داشته باشد ولى ترا دشمن گيرد پايش به بهشت نخواهد رسيد .\r\nالرياض النضرة 1 / 71 مرقاة الوصول ص 114\r\nامينى گويد چگونه اين روايت درست تواند بود با آنكه حافظان حديث و پيشوايان تاريخ و سرگذشت نگاران ، آن را نديده‌اند در حالى كه چنان گزارش سترك و معجزهء بزرگى در آن بوده ؟ پس اگر خبر آن را پيش روى خود مىيافته اند\r\n","description":"","footnote":"","page_name":" 201 ","page_number":208},
  {"content":"\r\nبا آن اهتمامى كه به گردآورى دلايل بر نبوت محمد و معجزه‌هاى او داشته‌اند چرا از آن چشم پوشيده‌اند تا نه در هيچيك از « اصلهاى حديث » يافت شود و نه در هيچيك از سرگذشت نامه‌ها و تنها سيوطى آن را در الخصايص - 1 / 187 - بيارد و بنويسد : ابن عساكر با زنجيره اى بىپايه آن را گزارش كرده است .\r\nتازه چرا گزارش آن تنها از زبان ابن عباس آمده است كه اندكى پيش از هجرت در درهء ابوطالب زائيده شد و هنگام پناه بردن پيامبر به غار بيش از يك دو سال نداشت و گزارش خود را هم معلوم نكرده كه از كه گرفته و در آن غار هم جز پيامبر ( ص ) و دوست همراهش كسى ديگر نبوده پس گزارشى كه خود آن دو تن دربارهء آن رويداد داده‌اند كجا رفته و آن همه صحابهء ديگر كجا بودند كه آن را بشنوند .\r\nآيا برازنده است كه يك خردمند يا حافظ بيايد و چنين گزارش بىپايه اى را مسلم انگارد و در رديف مناقب ياد كند ؟\r\nآرى اينان دربارهء دوستى بوبكر و رفيقش گزارشهائى دارند كه بداستانهاى خيالى مىماند و با دست كسانى كه در فضيلت تراشى بدندهء گزافگوئى افتاده بودند درهم بافته شده و اين هم نمونه :\r\n1 - بىزنجيره اى درست از زبان عبد اللَّه بن عمر آورده‌اند كه پيامبر گفت چون بوبكر زاده شد همانشب خداوند نگاهى از فراز ، به بهشت عدن افكند و گفت به عزت و جلال خودم سوگند كه هيچكس را نگذارم گام در تو نهد مگر اين مولود را دوست دارد .\r\nاين گزارش چنانچه در ج 5 ص 300 ط 2 گذشت از ساخته‌هاى احمد بن عصمة نيشابورى است .\r\n2 - بىزنجيره اى درست از ابو هريره گزارش كرده‌اند كه پيامبر گفت : در پائينترين آسمانها 80000 فرشته‌اند كه از خداوند براى دوستان بوبكر و عمر آمرزش مىخواهند و در آسمان دوم 80000 فرشته‌اند كه دشمنان بوبكر و عمر را نفرين مىفرستند .\r\n","description":"","footnote":"","page_name":" 202 ","page_number":209},
  {"content":"\r\nاين گزارش نيز بر بنياد آنچه در ج 5 ص 300 ط 2 آورديم از بزرگترين آفاتى است كه ابو سعيد حسن بن على بصرى به جان احاديث انداخته\r\n3 - بىزنجيره اى درست از انس گزارش كرده‌اند كه پيامبر گفت :\r\nدر هر شب جمعه خداى تعالى 000 / 100 كس را از آتش دوزخ مىرهاند مگر دو كس را كه هر چند در جرگهء امت من در مىآيند ولى از ايشان نيستند و خداوند آن دو را - همراه با كسانى از بجا آرندگان گناهان كبيره كه در طبقهء ايشانند - آزاد نمىكند و مىگذارد كه در ميان بتپرستان در بندهاى استوار و آهنين بمانند .\r\nآن دو دشمنان بوبكر و عمرند و در جرگهء مسلمانان نيستند بلكه تنها از جهودان اين امت به شمار مىآيند . الخ .\r\n- چنانچه در ج 5 ص 303 ط 2 گذشت ، گزارش بالا از ساخته‌هاى ابو شاكر بردهء متوكل است .\r\n4 - از انس گزارش كرده‌اند كه يك يهودى به نزد بوبكر شد و گفت سوگند به آنكه موسى را برانگيخت و با وى به سخن پرداخت البته من ترا دوست مىدارم بوبكر از خوار انگاشتن يهودى سر بر نداشت پس جبرئيل بر پيامبر ( ص ) فرود آمد و گفت اى محمد ! خداى على اعلى ترا سلام مىرساند و مىگويد به يهودى بگو كه خدا روى او را از آتش بگردانيد . الحديث گزارش را بخوان و پس از نگريستن در قرآن و انديشه در آياتى كه دربارهء كيفر كافران فرود آمده داورى نماى .\r\nگزارش از ساخته‌هاى ابو سعيد بصرى است . بر گرديد به ج 5 ص 301 ط 2\r\n5 - بىزنجيره اى درست از عبد اللَّه بن عمر گزارش كرده‌اند كه پيامبر گفت خدا مرا بفرمود تا 4 كس را دوست دارم ابوبكر ، عمر ، عثمان ، على ، اين گزارش نيز از بلاهائى است كه بر بنياد آنچه در ج 5 ص 310 ط 2 گذشت سنجرى بجان دين انداخته .\r\n6 - بىزنجيره اى درست از ابو هريره گزارش كرده‌اند كه پيامبر از على پرسيد آيا اين دو پيرمرد را دوست دارى گفت آرى اى رسول خدا گفت دوستشان\r\n","description":"","footnote":"","page_name":" 203 ","page_number":210},
  {"content":"\r\nبدار تا ببهشت در آئى اين هم از ساخته‌هاى اشنانى است چنان كه در ج 5 ص 313 ط 2 گذشت .\r\n7 - بىزنجيره اى درست از جابر گزارش كرده‌اند كه پيامبر گفت : هيچ مؤمن بوبكر و عمر را دشمن ندارد و هيچ منافق آن دو را دوست نگيرد .\r\nاين هم از ساخته‌هاى معلى طحان است بر گرديد به ج 5 ص 323 ط 2\r\n8 - بىزنجيره اى درست از بوهريره گزارش كرده‌اند كه پيامبر گفت اينك جبرئيل از سوى خدا مرا خبر مىدهد كه هيچ كس جز مؤمن پرهيزكار بوبكر و عمر را دوست نگيرد و هيچ كس جز منافق نگون بخت او را دشمن ندارد .\r\nاين نيز چنانچه در ج 5 ص 326 ط 2 گذشت از ساخته‌هاى ابراهيم انصارى است .\r\n9 - بىزنجيره اى درست از ابو سعيد گزارش كرده‌اند كه پيامبر گفت هر كه عمر را دشمن دارد مرا دشمن داشته برگرديد به 5 / 329 ط 2\r\n10 - از زبان على بىزنجيره اى درست آورده‌اند كه پيامبر گفت : خداوند در لوح محفوظ براى شما - بوبكر ، عمر ، عثمان ، على را مىگويد - پيمان گرفته كه هيچ كس جز مؤمن پرهيزگار شما را دوست ندارد و هيچكس جز منافق نگون - بخت شما را دشمن نگيرد . چنانچه در ج 5 ص 326 ط 2 گذشت اين گزارش هم از ساخته‌هاى ابراهيم انصارى است .\r\n11 - بىزنجيره اى درست از على گزارش كرده‌اند كه پيامبر دربارهء بوبكر گفت هر كه مرا دوست دارد بايد او را دوست گيرد و هر كه بزرگداشت مرا خواهد بايد او را بزرگدارد . خصوصيات اين گزارش هم در ج 5 ص 355 ط 2 گذشت .\r\n12 - بىزنجيره اى درست از انس گزارش كرده‌اند كه پيامبر گفت عرش خدا 360 پايه دارد و هر پايهء آن 000 / 60 برابر جهان است و ميان هر دو پايه 60000 سنگ است كه هر سنگ آن 60000 برابر دنيا است و در هر سنگ 60000 عالم است و هر عالم 60000 برابر همهء آدميان و ديوان است و خداى تعالى ايشان\r\n","description":"","footnote":"","page_name":" 204 ","page_number":211},
  {"content":"\r\nرا الهام كرده كه تا روز قيامت براى دوستان بوبكر و عمر آمرزش بخواهند و دشمنان آن دو را نفرين فرستند ( 1 ) .\r\nگويا كسى كه اين روايت خرافى را در هم بافته عدد 60000 را با ديدى ويژه مىنگريسته كه موجودات پندارى را بر بنياد آن عدد نهاده و بهر حال كه اينها هيچ نيست مگر آفتهائى كه به جان دين انداخته‌اند و كيان ؟ همان كسان كه پرواى درست و خطاى سخن ندارند و در برابر حقايق استوار به گزافگوئى در برتر خوانىها مىپردازند ، با اين همه ، ما با پرداختن به شرح و بسط زمينهء آن تحريك احساسات نمىكنيم و داورى در پيرامون آن را به مغز پژوهشگران آزاده و هوشيار مىگذاريم .\r\n\r\n21 پيامبر از بوبكر و عمر يارى مىگيرد\r\nاز ابو اروى دوسى آورده‌اند كه گفت من نزد پيامبر ( ص ) نشسته بودم كه بوبكر و عمر ( ض ) بيامدند رسول خدا ( ص ) گفت ستايش آن را كه مرا بدست شما يارى كرد .\r\nامينى گويد : گزارش بالا را حاكم در مستدرك 3 / 74 از طريق كسى - ابن ابى فديك - آورده كه هر چند ابن معين او را مورد وثوق مىشمارد ولى ابن سعد سخن او را حجت نمىشمارد و تازه او گزارش را از :\r\nعاصم بن عمر بن حفص بن عاصم بن عمر بن خطاب گرفته است كه احمد و ابن معين و ابو حاتم و ابن عدى ، احاديث وى را ضعيف مىشمرند و فروى گفته : نيرومند نيست و جوزجانى گفته حديثش سست است و بخارى گفته : حديثش نكوهيده است و ترمذى گفته : او متروك ( 2 ) است و مورد وثوق نيست و ابن حبان گفته او را تخطئه كرده و با وى مخالفند و هم گويد احاديثش بسيار نكوهيده است و از\r\n\r\n","description":"","footnote":"\r\n( 1 ) عمدة التحقيق از عبيدى مالكى ص 183 به نقل از كتاب العقائق .\r\n( 2 ) برگرديد به زير نويس ص 99 .\r\n","page_name":" 205 ","page_number":212},
  {"content":"\r\nمردان موثق احاديثى نقل مىكند كه به احاديث استوار ماننده نيست و روا نيست كه آنها را زمينهء گفتگو گيريم مگر در جائى كه با احاديث مردان موثق سازگار باشد . و ابن جارود گفته : حديث او حجت نيست ، و احمد بن صالح كه او را مورد وثوق شمرده از اين لحاظ مورد اعتراض نسائى واقع شده و تازه او گزارش را از :\r\nسهيل بن ابى صالح گرفته كه به گفتهء ابن معين حديث او حجت نيست و ابو حاتم گفته حديث وى سرمايهء استدلال را نشايد . و ابن حبان گفته او را خطا كار مىشمارند و ابن ابى خيثمه از زبان يحيى آورده : هميشه اهل حديث از احاديث وى مىپرهيزند . و عقيلى از زبان يحيى آورده كه او صالحك است و در احاديث وى جاى نكوهش است و تازه او حديثش را از زبان محمد بن ابراهيم بن حارث مدنى آورده كه گر چه تعدادى او را مورد وثوق مىشمارند ولى امام حنبليان احمد گويد : در حديث او چيزى ناپسند هست و احاديث نكوهيده يا ناپسندى روايت مىكند ( 1 ) حديث ياد شده را ابن حجر نيز در اصابه ج 4 / ص 5 ياد كرده و سست شمرده .\r\nاين كوتاه سخنى بود دربارهء ميانجيان زنجيرهء حديث و چنانچه مىبينيد ، متن آن هم برترين نمونهء گزافگوئى است .\r\n\r\n22 اشباح پنجگانه از زادگان آدم\r\nاز انس بن مالك گزارش كرده‌اند كه گفت : شنيدم رسول خدا ( ص ) مىگفت جبرئيل مرا خبر كرد كه چون خداى تعالى آدم را بيافريد و روح در بدن او دميد مرا بفرمود تا سيبى از بهشت بر گيرم و آن را در گلوى وى بفشارم من نيز آن را در دهان وى فشردم پس خداوند تو را - اى محمد - از همان چكهء نخست\r\n\r\n","description":"","footnote":"\r\n( 1 ) برگرديد به ميزان الاعتدال 2 / 4 و 1 / 432 ، تهذيب التهذيب 9 / 6 و 61 ، 4 / 263 ؛ ج 5 و بزار نيز - چنانچه در ص 47 از صواعق آمده - آن را از همين طريق گزارش كرده\r\n","page_name":" 206 ","page_number":213},
  {"content":"\r\nبيافريد و بوبكر را از چكهء دوم و عمر را از چكهء سوم و عثمان را از چهارم و على را از پنجم آدم گفت اينان كيستند كه گرامىشان داشته اى خداى تعالى گفت اينان پنج شبح هستند از زادگان تو و هم گفت اينان از همهء آفريدگانم نزد من گرامىترند . جبرئيل گفت چون آدم از فرمان پروردگارش سرپيچيد گفت پروردگارا تو را به آبروى اين شبحهاى پنجگانه اى كه ايشان را برترى داده اى توبه‌ام را بپذير و خدا نيز بپذيرفت .\r\nاين را حافظ محب الدين طبرى در الرياض النضرة 1 / 30 آورده و ابن حجر نيز در صواعق - ص 50 - آن را از رياض محب طبرى نقل كرده و گفته :\r\nدرستى آن به گردن وى است .\r\nامينى گويد چه دور مسافتى است ميان آنكس كه روا مىدارد آدم - نخستين پيامبران - چون خواهد براى پذيرش توبه اش وسيله اى بدرگاه خداى تعالى برانگيزد در كنار توسل به برترين پيامبران و سرور جانشينان ايشان ( ع ) به مردمانى معمولى متوسل شود و ميان آن كس كه توسل را از اصل منكر است - براى هر كس كه باشد و بهر كس كه باشد - و حتى توسل آدم به نبى اعظم ( ص ) را هيچگونه ارج و ارزشى نمىنهد ، آن نخستين كس چنين روايتى را صحيح مىانگارد كه سيوطى در داورى خود آن را دروغ و ساختگى شمرده و چنانچه در كشف الخفاء آمده ابن حجر نيز با نقل داورى او به آن خرسندى داده هر چند كه در صواعق خود آن را در فضايل خلفا ياد كرده و پنداشته است كه دست روزگار پس از وى كسى را بر نمىانگيزد كه او را بپاى حساب كشد ، عجلونى نيز در كشف الخفا 1 / 233 در دروغ و ساختگى بودن آن با ايشان همداستان شده و مىنويسد : ابن حجر هيثمى از سيوطى نقل كرده كه اين حديث ، دروغ و ساختگى است .\r\nتازه متن روايت هم روشنترين گواه است بر اين داورى جز اين كه كسانى كه به گزافگوئى در فضيلت خوانى افتاده‌اند آن را آفريده‌اند تا در برابر\r\n","description":"","footnote":"","page_name":" 207 ","page_number":214},
  {"content":"\r\nروايتى به مقابله وا دارند كه دربارهء اين آيهء رسيده : فتلقى آدم من ربه كلمات فتاب عليه . سورهء بقره .\r\nو آن چنين است كه به گزارش الدر المنثور - 1 / 60 - ديلمى در مسند الفردوس با زنجيرهء خود از على روايت كرده كه گفت پيامبر ( ص ) را پرسيدم اين كه خدا گويد : ( فتلقى . . . عليه پس آدم از سوى پروردگارش كلماتى دريافت كرد كه با گفتن آن توبه اش پذيرفته آمد ) چه معنى دارد . گفت خداوند آدم را در هند فرود آورد و حواء را در جده - تا آنجا كه گفت - تا خدا جبرئيل را بسوى او فرستاد و گفت اى آدم آيا تو را بدست خود نيافريدم آيا از روح خود در تو ندميدم آيا فرشتگانم را در برابر تو به سجده نيافكندم آيا كنيز خود حوا را بهمسرى تو درنياوردم گفت آرى گفت پس اين گريه چيست گفت چه مرا از گريه باز مىدارد ؟ با آنكه از نزديكى درگاه خداى رحمان بيرونم افكندند . گفت پس اين كلمات را بگو كه خدا توبهء تو را مىپذيرد و گناهت را مىآمرزد بگو : بار خدايا از تو درخواست مىكنم به حق محمد و آل محمد - اى خداى پاك كه جز تو خدائى نيست كه من بد كردم و بر خويش ستم روا داشتم - كه مرا بيامرز زيرا تو آمرزندهء مهربانى . اين بود كلماتى كه آدم فرا گرفت .\r\nو ابن النجار از ابن عباس گزارش كرده كه گفت رسول خدا ( ص ) را پرسيدم آن كلمات چه بود كه آدم از پروردگارش فرا گرفت و با گفتن آنها آمرزيده شد . گفت وى از خدا درخواست كرد كه به حق محمد و على و فاطمه و حسن و حسين توبهء مرا بپذير او هم بپذيرفت . الدر المنثور 1 / 60\r\nبنابر آنچه در ينابيع المودة ص 239 آمده اين گزارش را فقيه ابن مغازلى نيز در مناقب خود آورده است .\r\nو هم ابو الفتح محمد بن على نطنزى متولد در 480 در كتاب خود الخصايص آورده است كه ابن عباس گفت چون خدا آدم را بيافريد و از روح خود در او دميد\r\n","description":"","footnote":"","page_name":" 208 ","page_number":215},
  {"content":"\r\nاو به عطسه افتاد و گفت خداى را ستايش . پروردگارش او را گفت : پروردگارت ترا بيامرزد و چون فرشتگان را در برابر او به خاك افكند پرسيد پروردگارا آيا آفريدگانى هم آفريده اى كه از من نزد تو دوستتر باشند ؟ گفت آرى و اگر آنان نبودند تو را نمىآفريدم گفت پروردگارا پس ايشان را به من بنماى خداوند به فرشتگان پرده دار ؛ وحى كرد كه پرده‌ها را بردارند چون برداشتند ناگاه آدم 5 شبح را در پيشاپيش عرش ديد گفت پروردگارا اينان كيانند ؟ گفت اى آدم اين پيامبر من محمد است و اين امير مؤمنان على پسر عموى پيامبر من و جانشين او است و اين فاطمه دختر پيامبر من است و اين دو نيز حسن و حسين دو پسر على و دو فرزند پيامبر منند سپس گفت اى آدم آنان فرزندان تواند او از اين سخن شاد شد و چون آن لغزش از وى سر زد گفت پروردگارا از تو به حق محمد و على و فاطمه و حسن و حسين درخواست مىكنم كه مرا بيامرزى . خدا او را بيامرزيد و همين است كه خداى تعالى گفته « و آدم از پروردگارش كلماتى فرا گرفت » زيرا كلماتى كه آدم از پروردگارش فرا گرفت اين بود « خدايا به حق محمد و على و فاطمه و حسن و حسين كه مرا بيامرزى » و خدا نيز او را بيامرزيد .\r\nكسى كه مىپندارد آدم ، خلفا را بدرگاه خدا شفيع برده بايد گزارش معروفى را بنگرد كه با سند صحيح دربارهء توسل عمر - يكى از همان خلفا - به عباس - عموى پيامبر ( ص ) رسيده است و كى ؟ در نماز طلب باران ، زيرا هنگامى كه خشكسالى گريبان مردم را گرفت او به نماز باران بيرون شد و گفت بار خدايا ما به آبروى عموى پيامبرت از تو درخواست مىكنيم كه سختى و گرسنگى و خشكسالى را از سر ما دور كنى و ما را با باران سيراب كنى عباس گفت پروردگارا هيچ بلائى از آسمان فرود نمىآيد مگر بخاطر گناهى ، و از ميان نيز نمىرود مگر با توبه ، اين گروه بخاطر خويشاوندى من با پيامبرت بوسيلهء من روى بدرگاه تو آورده‌اند و اينك دستهاى گنهكارمان را بسوى تو برداشته و پيشانى را براى توبه به آستان تو نهاده‌ايم تو شبان و سرپرست مائى و گمشده‌ها را به حال خود رها\r\n","description":"","footnote":"","page_name":" 209 ","page_number":216},
  {"content":"\r\nنمىكنى و چارپاى شكسته اندام را با حال تباه در خانه رها نمىكنى ، خردان سست و ناتوان گرديدند و بزرگتران بدحال و اندك مال شدند ، درد دلها بالا گرفت و تو از آشكار و پنهان آگاهى بار خدايا پيش از آنكه با نوميدى از درگاه تو به هلاكت افتند ايشان را در پناه خودت پناه ده زيرا جز گروه كافران از رحمت تو نوميد نمىشوند .\r\nهنوز سخن وى به پايان نيامده بود كه آسمان همچون ريسمانها نرم و سست شد ، ابرى پديد آمد و از آسمان قطره‌هاى درشت و پياپى باريدن گرفت و مردم آغاز كردند به تبرك جستن به عباس و مسح كردن او و مىگفتند : گوارا باد تو را اى ساقى دو حرم ( مكه و مدينه ) پس حسان بن ثابت گفت :\r\nخشكسالى ما طولانى شده بود كه پيشوا ( عمر ) دعا كرد\r\nو به آبروى چهرهء درخشان عباس كه بزرگ قوم بود ابرها ما را سيراب كرد .\r\nهمان عموى پيامبر و برادر پدرش\r\nكه تنها او - و نه ديگر مردم - اين آبرو را از وى به ميراث برده بود .\r\nخدا به آبروى او شهرها را زنده كرد\r\nتا پس از همهء نوميدىها ، كران تا كران سرسبز و شاداب گرديد .\r\nو هم ابن عفيف نصرى گفت :\r\nهميشه عباس پسر شيبه ( 1 ) در مواقعى كه روزگار بر مردم سخت و ديگرگون شود\r\nهمچون درفش راهنمائى است به سوى هدف و مقصود .\r\nمردى است كه در پاسخ آواز او - و آنگاه كه با دعاى مسلمانى ، خداى را بخواند -\r\nآسمان درهاى خود را مىگشايد\r\nچون خدا را همراه با سپاهيانى بزرگوار بخواند كه نشان لشگريان را نيز بر خود دارند ،\r\n\r\n","description":"","footnote":"\r\n( 1 ) شيبه نام اصلى عبد المطلب نياى پيامبر .\r\n","page_name":" 210 ","page_number":217},
  {"content":"\r\nدرهاى آن به روى او گشوده مىشود .\r\nعموى پيامبر است . نه هيچكس مانند برادر زادهء او است\r\nو نه در ميان گروه‌ها عموئى چون خودش توان جست .\r\nروزى كه او در جايش ايستاد قريش بدانست كه :\r\nبا داشتن چنين فردى در ميان خود بر همهء قبائل برترى دارد .\r\nو هم شاعر هاشميان گفته :\r\nهم رسول خدا از ما است و هم شهيدان و گواهان\r\nو هم عباس كه با آبروى خود باران را از دل ابر به ريختن واداشت .\r\nو هم عباس بن عتبة بن ابى لهب گفت :\r\nبه آبروى عموى من بود كه خدا حجاز و اهل آن را با ابر سيراب كرد .\r\nهمان گاه كه عمر موى سپيد او را وسيلهء درخواست باران گرفت\r\nهميشه در خشكسالىها روى به عباس داشت .\r\nو چندان بر سر اين كار پايداشت تا بسى نگذشت كه باران باريدن گرفت .\r\nرسول خدا از ما است و ميراث او در ميان ما .\r\nآيا بالاتر از اين نيز افتخارى براى افتخار كنندگان هست ؟ ( 1 )\r\nاكنون آيا اين مردى كه عباس را شفيع خود مىگرداند همان كسى است كه در حديث ساختگى اشباح در كنار صاحب رسالت و سرور جانشينان ( ص ) قرار داشته و آدم به او متوسل شده ؟ و آيا با آنكه در ميان آفريدگان خداى پاك ، پيامبران و رسولان اولو العزم و اوصيا و فرشتگان و مقربان هستند باز هم او و دو رفيقش - پس از پيامبر - به اعتراف آفريننده شان گرامىترين آفريدگان خدايند ؟\r\n\r\n","description":"","footnote":"\r\n( 1 ) صحيح بخارى كتاب صلاة باب سؤال الناس الامام الاستسقاء ، صحيح مسلم كتاب صلاة - الاغانى 12 / 81 اعلام از ماوردى 78 تاريخ ابن عساكر 7 / 245 - 248 مستدرك حاكم 3 / 334 تاريخ ابن كثير 7 / 92 مرآة الجنان 1 / 72 طرح التثريب 1 / 63 فتح البارى 2 / 398 كه مىنويسد : از اين داستان بر مىآيد كه مستحب است طلب باران از خدا بوسيلهء اهل خير و صلاح و اهلبيت پيامبر به عمل آيد - عمدة القارى 3 / 438 ، شذرات الذهب 1 / 29 .\r\n","page_name":" 211 ","page_number":218},
  {"content":"\r\nپس چرا اين مرد ، خدا را به حق خود قسم نداده ؟ و با اينكه خودش از عباس و از پدر او آدم و از همهء فرزندان او و بگير و بيا . . . نزد خدا گرامىتر بود چرا دست به دامن او شد ؟ مگر او عباس - و تنها او و بس - را از اين لحاظ مستثنى مىشمرده و او را - نزد خدا - هم از خود گرامىتر مىدانسته و هم از همهء كسانى كه خود نزد خدا از ايشان گرامىتر است ؟\r\nمن نمىدانم چه بگويم و تو خود زمينه اى پهناور دارى تا سخن حق را بگوئى و آنچه وجدان آزاده ات تو را به آن راه مىنمايد بپذيرى و بگوئى چگونه در حديث اشباح ، سه خليفه را نزد خدا از همهء آفريدگان او گرامىتر شمرده‌اند با آنكه چنانچه گفتيم در ميان ايشان پيامبران و رسولان هستند و اوصيا و اوليا و فرشتگان ؟ و چگونه پدر آدميان و پيامبر معصوم به كسانى همچون بوبكر و دو رفيق او متوسل مىشود و ايشان همانهايند كه مىشناسيمشان و سرگذشت نامه هاشان را در برابر خود مىبينيم . و چگونه اينان در رديف نبى اعظم و داماد او قرار ميگيرند كه به گفتهء قرآن كريم در حكم جان پاك او است و به نص نامهء ارجمند خدا از هر گناهى پاك بوده ؟ چگونه آنان مىتوانند در برترىهاى آفرينش خود با آن دو يكسان باشند تا كسى بيايد و آبروى آنان را نيز در كنار آن دو وسيله و شفيع خود گرداند . من گمان ندارم كسى از پيروان اين دار و دسته بيايد و با گزارشگران آن دروغ در پندارهاى بىبنيادشان همصدا شود آرى چون گزافگوئىشان در فضيلت تراشى بىنهايت است اين همصدائى دور نيست منتها به دنبال آن مانند ابن حجر مىنويسند : خوب و بد آن به گردن گزارشگرانش !\r\nاينك بسراغ آن يكى برويم كه توسل را از اصل منكر است و در برابر آن افراط ، راه تفريط پيش گرفته و همين راه ، او را در گل و لاى وامانده ساخته و در پرتگاه نادانى سرنگون افكنده و مانند قصيمى آمده است و منكر روايتى صحيح شده كه از طريق عمر بن خطاب ( ض ) رسيده كه او گفت رسول خدا ( ص ) گفت چون از آدم آن لغزش سر زد گفت پروردگارا از تو درخواست مىكنم كه به حق محمد\r\n","description":"","footnote":"","page_name":" 212 ","page_number":219},
  {"content":"\r\nمرا بيامرزى خدا گفت اى آدم چگونه محمد را شناختى با آنكه هنوز او را نيافريده‌ام گفت پروردگارا از اين روى كه چون مرا با دو دست خويش بيافريدى و از روح خود در من دميدى سر برداشتم و ديدم بر روى پايه‌هاى عرش نوشته شده بود لا إله الا اللَّه محمد رسول اللَّه و دانستم كه تو نام هيچكس را به نام خود نمىافزائى مگر دوستترين آفريدگانت باشد به نزد تو . خدا گفت اى آدم راست گفتى براستى او دوستترين آفريدگان من است به نزد من ، مرا به حق او بخوان كه تو را آمرزيدم و اگر محمد نبود تو را نمىآفريدم .\r\nاين گزارش را هم بيهقى در دلائل النبوة ( 1 ) آورده است و هم حاكم در مستدرك 2 / 615 - كه جداگانه نيز درست بودن آن را اعتراف كرده - و هم طبرانى در معجم صغير و هم بونعيم در دلائل و هم - چنانچه در الخصايص آمده - ابن عساكر و سبكى نيز در ص 120 از شفاء السقام جداگانه داورى خود را به درست بودن آن بر زبان آورده . و هم قسطلانى در مواهب 1 / 16 و هم سمهودى در وفاء الوفاء 2 / 419 و هم زرقانى در شرح مواهب 1 / 62 و هم عزامى در فرقان القرآن ص 117 و سيوطى نيز در ج 1 ص 6 از الخصايص الكبرى آن را از زبان تعدادى از حافظان بازگو كرده است .\r\nقصيمى كه پا جاى پاى ابن تيميه نهاده در رد اين حديث صحيحى كه از پيامبر رسيده در الصراع 2 / 593 مىنويسد : درخواست از خدا اگر با سوگند دادن او به آبروى پيامبر يا به آبروى كسى ديگر از پيامبران و نيكان همراه باشد از نظر دين چندان ارزش عملى ندارد كه موجب شود اين درخواست ، كارى شايسته و نيك شمرده شود چه رسد كه خود وسيله اى گردد براى آمرزش كامل و گذشتن خدا از گناهان . اين كه كسى بگويد « خدايا از تو مىخواهم به آبروى فلان مرد يا زن » چه كار شايسته اى در آن هست كه گويندهء آن از آمرزيدگان گردد ؟ آمرزش تنها\r\n\r\n","description":"","footnote":"\r\n( 1 ) ذهبى در ستايش آن مىنويسد : بر تو باد به ارج نهادن به آن كه همه اش روشنائى و رهنمائى است .\r\n","page_name":" 213 ","page_number":220},
  {"content":"\r\nبراى آمرزش خواهنده است .\r\nو هم مىنويسد : اما كلمات خالى هيچ ارزشى در پيشگاه خدا ندارد و هرگز هم به آنها نمىگرد چه رسد كه آنها را كارى بشمارد كه گناهان و لغزشهاى گران را بكاهد چه ارج و ارزشى دارد كه كسى بگويد « از تو به حق محمد درخواست مىكنم كه مرا بيامرزى » تا خدا در پاسخ وى بگويد چون مرا به حق او سوگند دادى البته ترا آمرزيدم . كسانى اين عقيده را دارند و اين سخنان را بر زبان مىرانند كه از همهء مردم نادانتر باشند و سست ايمانتر و با پرهيزگارى و برترى كمتر از همه و دور تر از همگان از درگاه خدا و از خشنودى او و ايشان بر خلاف ميلشان با اين سخنان هرگز شايستهء آمرزش و گذشت از گناهان و چشم پوشى از آن و رسيدن بخشنودى خدا نيستند بلكه شايستهء آنند كه خدا از آنان كينه كشد و همه را براند و با عذابى دردناك و رنجآور كيفر كند ، اين سخنان و اين گونه توسلها - كم باشد يا زياد - هيچ فايده اى به حال ايشان ندارد و ما شك نداريم كه آمرزيده شدن گناه آدم تنها بخاطر توبهء او و بازگشتن وى بسوى پروردگارش بوده و بخاطر اين كه از گناه خويش دست كشيد و پوزش و آمرزش خواهى را از همهء دل و خرد و روان وى توان يافت اما اين كه از خدا به حق كسى درخواست آمرزش كرده باشد اين كار نزد خدا هيچ ارج و ارزشى ندارد تا وى بدان پردازد .\r\nپايان\r\nما در پاسخ اين ناآگاه بىنام و ننگ آزمند و بد زبان تنها همان كلمهء بدرود را بر زبان مىرانيم كه قرآن پاسخ آنان شناخته است زيرا وى در اين ياوه گوئىها دنباله رو استادش ابن تيميه است كه او نيز پاسخ خود را از گروهى از پيشوايان و حافظان حديث گرفته است آن هم با سخنانى گسترده كه ما از همهء آنها به يادآورى سخن سبكى بسنده مىكنيم . در ص 121 از شفاء السقام مىنويسد : ابن تيميه گويد :\r\nآنچه در داستان آدم آمده است كه وى به حق پيامبر متوسل شده پايه اى ندارد و هيچكس آن را از وى ( ص ) با زنجيره هائى نقل نكرده است كه بتوان بر آن اعتماد\r\n","description":"","footnote":"","page_name":" 214 ","page_number":221},
  {"content":"\r\nكرد و آن را معتبر شمرد و گواه آورد . سپس ابن تيميه مدعى مىشود كه آن دروغ است و در اين زمينه سخن را بسيار دراز كرده چندانكه در لابلاى آن جز پندار بىپايه و دروغ چيزى نتوان جست و اگر مىدانست كه حاكم در داورىهاى خود آن را صحيح شمرده چنين سخنانى نمىگفت يا دست كم به پاسخ او مىپرداخت و من بگمانم اگر اين حديث با زنجيرهء آن هم به او رسد ميانجى گزارش آن عبدالرحمن بن يزيد را به باد نكوهش مىگيرد و ما گوئيم كه در صحيح شمردن حديث ، متكى به سخن حاكم هستيم و تازه عبدالرحمن بن يزيد در ضعيف القول بودن به آن حدى كه وى ادعا مىكند نمىرسد و چگونه مسلمانى را سزد كه بر نهى از اين كار بزرگ ، گستاخى نمايد كه نه خرد آن را مردود مىشمارد و نه دين .\r\nو دربارهء آن چنين حديثى هم وارد شده آنچه دربارهء توسل جستن ابراهيم و نوح و پيامبران ديگر بجز ايشان نيز رسيده مفسران آورده‌اند و ما از همهء آنها به اين يكى بسنده كرديم چون هم نيكو است و هم حاكم آن را صحيح شمرده و در اين زمينه نيز هيچ فرقى نيست كه اين گونه اعمال را توسل بناميم يا يارى خواهى يا شفيع آوردن يا بزرگداشت . و كسى كه به اين گونه دعا مىكند در حقيقت از پيامبر ( ص ) چيزى نمىخواهد و به او پناه نمىبرد بلكه او را وسيله اى قرار مىدهد براى آنكه خدا دعايش را مستجاب كند و با روى آوردن به سوى او از خدا پناه مىخواهد الخ .\r\nما خود نيز در پيرامون اين موضوع در ج 5 ص 143 تا 156 سخنانى آورديم . مراجعه كنيد .\r\n\r\n23 بوبكر بهترين كسان است در همهء آسمانها و زمين\r\nاز زبان بوهريره آورده‌اند كه رسول خدا ( ص ) گفت بوبكر و عمر از انبيا و مرسلين كه بگذريم از همهء اهل آسمانها و زمين و از همهء اولين و آخرين بهترند .\r\n","description":"","footnote":"","page_name":" 215 ","page_number":222},
  {"content":"\r\nاين گزارش را ابن حجر در ص 45 از صواعق به نقل از حاكم و ابن عدى آورده و خطيب نيز در تاريخ خود ج 5 ص 253 آن را گزارش كرده و مطابق عادت خود در نقل مناقب دو خليفه ، از نقطه ضعفهائى كه در سند آن بوده كمترين سخنى نگفته با آن كه يكى از ميانجيان گزارش : جبرون بن واقد افريقى است كه محمد بن داود قنطرى آن را از زبان وى بازگو كرده ذهبى در ميزان مىنويسد :\r\nجبرون متهم به حديث سازى است زيرا او بوده كه با كم آزرمى از سفيان گزارش كرده ، راوى حديث از زبان وى نيز محمد بن داود قنطرى است كه از قول ابو هريره - بىزنجيره اى درست - آورده‌اند كه پيامبر گفت بوبكر و عمر بهترين اولين هستند .\r\nجبرون تنها كسى است كه اين حديث و حديث پيش از آن را روايت كرده و هر دو ساختگى است و ابن حجر نيز در ج 2 ص 94 از لسان مىافزايد : از ابن عدى رسيده كه گفت براى جبرون جز همين دو حديث ، حديث ديگرى نمىشناسم و اين دو را نيز نديده‌ام كه جز محمد بن داود كسى از او روايت كرده باشد و هر دو نيز نكوهيده است .\r\nو ذهبى در زندگى نامهء محمد بن داود مىنويسد او از زبان جبرون افريقى دو حديث باطل آورده كه ابن عدى آن را در زندگى نامهء جبرون ياد كرده و گفته محمد تنها كسى است كه آن را از زبان او آورده .\r\nو ابن حجر مىنويسد - لسان 5 / 161 - گمان مىكنم اين آفت از سوى جبرون به حديث خورده باشد و مؤلف آن كتاب ، هر دو حديث را در زندگى نامهء وى آورده و آشكارا هر دو را ساختگى مىشمارد و مىگويد معروف است كه سازندهء آن دو جبرون است .\r\nامينى گويد : آيا شايسته است كه كسى همچون اين دو ابطال كنندهء احاديث ، چنين گزارشى باطل را روايت كند كه سازندهء آن معتقد بوده است بوبكر و عمر را بايد هم بر فرشتگان مقرب و معصوم كه در آسمانها هستند برترى داد - با آنكه سرور ايشان امين وحى - جبرئيل - در ميان آنان است - و هم بر كسانى كه نزديكى\r\n","description":"","footnote":"","page_name":" 216 ","page_number":223},
  {"content":"\r\nو تقرب ايشان به آستان خدا ثابت است ، از دوستان خدا بگير تا برگزيدگان او و جانشينان پيامبران - من نمىدانم كه آن دو با چه چيزى بر همهء اينان برترى يافته‌اند ؟ آيا با دانشى كه از سراپاى ايشان مىجهيده ؟ - كه چون و چند آن را دريافته اى - يا براى معصوم بودن آن دو از گناهان ؟ - كه نه تو چنين اعتقادى در بارهء ايشان دارى و نه سرگذشت نامهء آن دو كه در تاريخ آمده راه مىدهد كه چنين اعتقادى داشته باشى و آنگاه معصوم بودن فرشتگان ؛ روشن و بىچون و چرا است و معصوم بودن جانشينان پيامبران هم با دلائل صحيح ، واجب شناخته شده و تقرب كسانى از نزديكان درگاه خداوند - همچون لقمان و خضر و ذو القرنين - از مطالبى است كه نيازى بدليل جداگانه ندارد - يا براى هراسى بوده كه در پيشبرد آئين خدا در دلهاى دشمنان مىافكندند و براى رنجى بوده كه در راه دين برده و كوششهاى بسيارى كه بر خود هموار ساختند ؟ سخن درست در همهء اين زمينه‌ها بر هيچكس پوشيده نيست تو دست خود را بر هر فضيلتى كه ميخواهى بگذار كه خواهى ديد در هيچكدام از آن فضايل ، آن دو تن چيزى بيش از بسيارى از صحابه و شاگردانشان و ديگران ندارند چه رسد به بزرگانى كه ياد كرديم . ولى چه بايد كرد كه گزافگوئى در فضيلت تراشى ، آدمى را بر آن مىدارد كه چنان سخنانى بگويد . تو هم بگذارش تا بگويد زيرا حقايق آشكار ، نابودى پذير نيست و بنيادهاى نهاده شده هميشه پشتوانهء استوارى است .\r\n\r\n24 پاداش پيامبر ( ص ) و بوبكر\r\nاز زبان على بن ابيطالب آورده‌اند كه گفت شنيدم رسول خدا ( ص ) به ابوبكر مىگفت ابوبكر ! خداوند به من پاداشى برابر با پاداش همهء آن كسان داده است كه از آغاز خلقت آدم تا هنگام بعثت من به او گرويده‌اند و خداوند به تو پاداشى برابر با پاداش همهء آن كسانى داده است كه از آغاز بعثت من تا روز رستاخيز به او گرويده‌اند .\r\n","description":"","footnote":"","page_name":" 217 ","page_number":224},
  {"content":"\r\nچنانچه در رياض النضرة - 1 / 129 - آمده اين گزارش را خلعى و ملا آورده‌اند . خطيب بغدادى نيز در تاريخ خود - 5 / 53 - آن را از طريق احمد بن محمد بن عبيد اللَّه ، ابو الحسن تمار مقرى آورده و مىنويسد : وى مورد وثوق نيست و احاديثى باطل روايت كرده و من با ابو القاسم ازهرى كه دربارهء او مذاكره مىكردم گفتم من او را ضعيف القول مىدانم چون گزارشهاى نكوهيده اى در ميان حديثهايش هست . وى گفت آرى او هم مانند ابو سعيد عدوى است .\r\nامينى گويد : ابو سعيد عدوى همان حسن بن على عدوى بصرى شيخ كم آزرم دروغ پرداز است كه حديث مىساخته و ما سرگذشت او را در ج 5 ص 224 ط 2 در ضمن سلسلهء خبر سازها آورديم پس اينكه ازهرى دربارهء ابو الحسن تمار گويد او هم مثل ابو سعيد است مىخواهد اشاره كند كه او نيز دروغ پرداز و خبرساز بوده .\r\nيكى ديگر از ميانجيان زنجيرهء گزارش ابو معاويهء ضرير است كه به تند روى - تند روى در شيعيگرى - شناخته شده و يعقوب بن شيبه گويد : وى مورد وثوق است ولى گاهى كاستىهاى حديثها را پنهان مىداشته - ميزان الاعتدال 3 / 382 و يكى ديگر ابو البخترى است كه اين حديث را از على گزارش كرده و سلمة بن كهيل گويد همهء احاديث ابو البخترى نيكو است مگر آنچه از زبان على آورده كه ضعيف است - ميزان الاعتدال 3 / 344 .\r\nاين حال و روز زنجيرهء گزارش بود اما دربارهء متن آن هم وجدان آزاده ات بهترين داور است .\r\n\r\n25 دوستى و سپاسگزارى واجب بر تودهء مسلمان\r\nاز زبان سهل بن سعد آورده‌اند كه گفت رسول خدا ( ص ) گفت دوست داشتن بوبكر و سپاسگزارى از وى بر پيروانم بايسته است .\r\nگزارش بالا را خطيب بغدادى در تاريخ خود 5 / 453 از طريق عمر بن\r\n","description":"","footnote":"","page_name":" 218 ","page_number":225},
  {"content":"\r\nابراهيم كردى آورده و گويد اين حديث را تنها عمر آورده كه از سر احاديثش بايد گذشت و ذهبى هم در ميزان الاعتدال 2 / 249 آن را آورده و گويد اين حديث بسيار نكوهيده است .\r\nو باز خطيب بغدادى در تاريخ خود 5 / 73 از طريق عمر كردى آن را به اين عبارت آورده به راستى از ميان همهء مردم كسى كه با يارىهاى خود و با آنچه در دست داشت به من نيكوئى كرد بوبكر صديق است پس دوست داشتن و سپاسگزارى و نگهدارى او بر پيروانم لازم است .\r\nامينى گويد : اين روايت از ساخته‌هاى عمر كردى است ، دار قطنى گويد وى دروغگو و پليد بوده و خطيب گفته : موثق نيست و گزارشهاى نكوهيده اى از زبان بزرگان نقل مىكند بر گرديد به آنچه در ج 5 ص 246 ط 2 دربارهء سلسله اى از دروغگويان گذشت .\r\nو شگفت آنكه خود خطيب با آنكه در سرگذشت كردى چنين سخنى دربارهء او گفته مىبينى در همان تاريخ خود به هنگام نقل روايت بالا گويا ديگر زبانش بند مىآيد ؛ كه يك بار آن را آورده و از نقطه ضعفى كه در آن بوده سخنى نگفته و يك كلمه بر زبان نياورده است كه ساختگى بودن آن را برساند و بار ديگر نيز به همين اندازه اكتفا مىكند كه بنويسد : گزارش آن تنها از راه عمر رسيده و - چنانچه در جاى دوم مىنويسد - غير عمر از او موثقتر است . و همهء اين زمينه‌ها را تنها براى آن چيده كه آنچه را آشكار است از ديدهء خوانندگان پوشيده دارد و حقايق استوار را به گونه اى ديگر نمايد و از همين روى است كه پس از چندى صفورى مىآيد و در ج 2 ص 186 نزهة المجالس ، روايت را همانند اخبار مسلمه ياد مىكند .\r\n\r\n26 بوبكر در كفهء ترازو\r\nچنانچه در مرقاة الوصول ص 112 آمده حكيم ترمذى آورده است كه\r\n","description":"","footnote":"","page_name":" 219 ","page_number":226},
  {"content":"\r\nرزق اللَّه بن موسى باجى بصرى ما را گزارش كرد از زبان مؤمل بن اسماعيل عدوى بصرى و او از زبان حماد بن سلمه و او از زبان سعيد بن جمهان بصرى و او از سفينه بردهء ام سلمه كه گفت : چون رسول خدا ( ص ) نماز بامداد را مىگزارد روى به يارانش مىكرد و مىگفت كداميك از شما ديشب خوابى ديده‌ايد ؟ تا يكروز كه نماز بامداد را بگزارد روى بياران كرد و پرسيد كداميك از شما ديشب خوابى ديده‌ايد . مردى گفت اى رسول خدا من ديدم كه گويا ترازوئى از آسمان آويختند و ترا در يك كفهء آن نهادند و بوبكر را در كفهء ديگر پس تو بر بوبكر چربيدى پس تو را برگرفتند و بوبكر را بجاى خود نهادند سپس عمر را آوردند و در كفهء ديگر نهادند و او را به ابوبكر سنجيدند پس بوبكر بر عمر بچربيد آنگاه عمر را بجاى خود رها كرده ابوبكر را برگرفتند و عثمان را آورده و بجاى وى در كفهء ديگر گذاشتند پس عمر بر عثمان بچربيد و سپس عمر را برگرفته و عثمان را بجاى خود رها كردند و على را آوردند و در كفهء ديگر نهادند پس عثمان بر على بچربيد و آنگاه ترازو را برداشتند ، رسول خدا ( ص ) از شنيدن اين خواب چهره اش دگرگون شد و سپس گفت سى سال خلافت پيامبرانه است و سپس پادشاهى\r\nميانجيان زنجيرهء گزارش :\r\n1 - رزق اللَّه بصرى متوفى 256 يا 260 . اندلسى گفته هر چند او خود نيكمردى بىعيب است ولى احاديثى نكوهيده روايت كرده تهذيب التهذيب 3 / 273\r\n2 - مؤمل عدوى بصرى متوفى 206 . ابو حاتم گفته راستگو بوده و در سنت سر سختى داشته ولى بسيار جاها لغزيده و بخارى گفته حديث وى نكوهيده است و يعقوب بن سفيان گفته شيخى جليل و سنى است كه شنيدم سليمان بن حرب ستايشهاى نيكوئى از او مىكرد ، و استادان ما سفارش او را بسيار مىكردند مگر اين كه حديث او به حديث يارانش نمىماند و اهل دانش بايد از پذيرفتن حديثش باز ايستند زيرا او از استادان موثقش احاديثى نكوهيده نقل كرده و\r\n","description":"","footnote":"","page_name":" 220 ","page_number":227},
  {"content":"\r\nاين سختتر است زيرا اگر او اين سخنان نكوهيده را از مردان ضعيف القول نقل مىكرد او را معذور مىداشتيم و ساجى گفته هر چند راستگو است ولى بسيار جاها لغزيده و پندارهائى بىپايه دارد كه شرح آن بدرازا مىكشد ، و ابن سعد و دار قطنى گفته‌اند وى بسيار مىلغزيده و مروزى گفته هر گاه حديثى را تنها او روايت كرده باشد بايد در پذيرفتن آن متوقف شد و باز ايستاد زيرا او حافظهء بسيار بدى داشته و لغزشهاى فراوان كرده\r\nميزان الاعتدال 2 / 221 ، تهذيب التهذيب 10 / 381\r\n3 - سعيد بن جمهان بصرى متوفى 136 . ابو حاتم گفته : حديث وى را بايد نوشت ولى نشايد پشتوانهء روشنگرى گرفت . و ساجى گفته : حديث وى شايستهء پيروى نيست . ميزان الاعتدال 1 / 377 تهذيب التهذيب 4 / 14\r\nامينى گويد : واى بر كم فروشان آنان كه چون از مال مردم براى خود بردارند پيمانه را تمام مىگيرند و چون از مال خود براى ايشان بكشند و پيمانه كنند به آنان زيان مىزنند آيا اينان گمان نمىبرند كه در روزى بزرگ برانگيخته خواهند شد ؟ همان روز كه مردم در برابر پروردگار جهانيان مىايستند .\r\nاين ترازوئى كه بصرىها آورده‌اند و از آسمان بصره آويخته شده ، چشمه اى در منجم ( 1 ) آن است و اصلا هم ميزان نيست تا دو كفه اش هماهنگ باشد زبانهء آن هم كجى دارد ، بگو آيا برابرند كسانى كه مىدانند و آنان كه نمىدانند ؟ بگو آيا كور و بينا برابرند يا آيا روشنى و تاريكى با يكديگر برابر است ؟\r\nدر ترازوى دادگرى و انصاف چگونه رسول خدا ( ص ) را - با آن برترين پايگاهها - در يك كفه مىنهند و پسر بوقحافه را - كه جز بوبكر چيزى نيست در كفهء ديگر ؟ كدام خوىهاى بزرگوارانه و كدام روحيات پاك و كدام منشهاى برتر و كدام حكمتهاى علمى يا عملى و كدام دانشها و آگاهىهاى پيشرو و كدام بينائى نافذ و كدام و كدام . . . در كفه اى كه بوبكر باشد هست تا او را در برابر پيامبر نهند ؟ و آيا اين سنجش را اصلا وجدان و منطق مىپذيرد تا\r\n\r\n","description":"","footnote":"\r\n( 1 ) آهنى است كه شاهين ترازو ميان آن است و دو كفه در دو طرف آن .\r\n","page_name":" 221 ","page_number":228},
  {"content":"\r\nبگوئيم يكى از دو كفهء ترازو بر ديگرى چربيده است ؟ اين گروه را چه شده است كه هيچ سخنى را در نمىيابند .\r\nوانگهى چه شده كه بوبكر بر عمر چربيده با آنكه اين دو در همهء فضائلى كه در روزهاى زندگانى داشته‌اند نظير همديگرند مگر اينكه فتوحات عمر و دستى كه در گستردن قلمرو اسلام در گوشه و كنار جهان داشته فراموش شدنى نيست و براى هميشه در صفحات تاريخ ياد آن خواهد رفت پس ، از اين نظر اگر با ترازوئى غير معيوب بسنجش پردازيم فضيلت رجحان از آن اوست - نه بوبكر -\r\nو چه شده كه ميان نبىّ اعظم و امير مؤمنان در اين ترازو و سنجش ، جدائى افتاده با آنكه بنص قرآن كريم او روان وى ( ص ) است و بداورى نامهء ارجمند خدا از همهء گناهان بدور است وارث دانش او است و دروازهء شهر حكمتش ، همتاى قرآن است و جانشين پيامبر اسلام بدليل آنكه پيامبر ( ص ) فرمود : من دو جانشين ميان شما مىگذارم نامهء خدا و عترت - اهل بيت - خودم كدام فضيلت بزرگ در عثمان بوده است كه آن را در ترازو نهند و به يارى آن ، وى را از على كه دومى رسول خدا ( ص ) در برترىهاى اوست برتر انگارند ؟ من نمىدانم\r\nوانگهى اگر سخنى كه در اينجا به رسول خدا ( ص ) بسته‌اند درست باشد نمايندهء سرنوشتى گريز ناپذير است از سوى خداى تعالى ، و نشانه اى بر خواست او در رعايت شايسته ترين نظامها ، در اين حال پس چرا بخاطر آنچه خداى پاك تقدير كرده و خواسته و دوست داشته چهرهء او ( ص ) دگرگون شود با آنكه خود هيچ هدفى نداشت مگر يا دست يافتن به آنچه خوشنودى وى در آن است و يا خواندن مردم به سوى آن و آگاهى دادن به ايشان در زمينهء آن . آيا اينها با معصوميت وى ناساز نيست و با پايگاه برترش تناقض ندارد ؟ ولى چه كنيم كه تندروى در فضيلت تراشى نظاير اين كارها را درست مىشمارد ، ما از خدائيم و به سوى او باز مىگرديم .\r\n\r\n27 پدر هيچ كدام از مهاجران جز بوبكر مسلمان نشد\r\nابن منده و ابن عساكر از زبان عايشه ( ض ) آورده‌اند كه گفت پدر هيچكس\r\n","description":"","footnote":"","page_name":" 222 ","page_number":229},
  {"content":"\r\nاز مهاجران ، مسلمان نشد مگر بوبكر تاريخ الخلفا از سيوطى ص 73\r\nو محب طبرى در رياض خود ج 1 ص 47 از زبان واحدى - و البته بدون زنجيره اى درست و پيوسته - از زبان على بن ابيطالب آورده است كه دربارهء بوبكر گفت : پدر و مادر وى اسلام آوردند و جز او هيچيك از مهاجران صحابه را اين فضيلت دست نداد كه پدر و مادرش اسلام آرند . اين گزارش را قرطبى در تفسير خود - 16 / 194 - آورده است .\r\nگروهى از متأخران - مانند شبلنجى و امثال او - نيز اين حديث را گرفته و آن را از جملهء مناقب بوبكر كه مورد اتفاق است شمرده‌اند .\r\nامينى گويد : ما زبان على و عايشه را پاكتر از آن مىشماريم كه به گفتن چنين دروغى آشكار باز شود كه تاريخ بر خلاف آن گواهى مىدهد و سرگذشت صحابهء مهاجر ، آن را تكذيب مىنمايد و تنها دوستى پنهان در دلها بوده كه گزارشگران اين دروغ را كور و كر كرد تا سخنى را كه در لا به لاى كتابها آمده نشنوند ، در گفتار خود از ميانه روى بدور افتند و بىآنكه پروائى از سرانجام سخن خويش بدارند در برتر خوانىها به دندهء گزافگوئى افتند آيا دانش ايشان به همين اندازه است يا دانسته و آگاهانه بر خدا دروغ مىبندند ؟\r\nچنانچه در سيرة ابن هشام 2 / 79 ، 117 آمده : مظعونيان كه تيره اى از جمحيان بودند و جحشيان رثاب زاده كه هم پيمانان امويان بودند و بكيريان كه تيره اى از بنى سعد بن ليث - هم پيمانان بنى عدى بن كعب - بودند همگان با دارائىها و كسان خود به مدينه مهاجرت كردند و در خانه هاشان در مكه بسته شد و كوچيدن ايشان كار را به آنجا رساند كه هيچكس در خانه هاشان نماند . اكنون آيا اين همه خاندانهاى بزرگ و پر جمعيت ، همهء زنانشان بيوه و نازا بودند ؟ يا هيچيك از فرزندانشان همسر و پدر و مادرى نداشتند ؟ يا همهء پدرانشان مردانى بىفرزند بودند ؟ خدا دوستى را از ميان ببرد كه چگونه آدمى را كور و كر مىسازد .\r\nاينك با من بيائيد تا برگى چند از زندگى نامهء مهاجران را بخوانيم : اين\r\n","description":"","footnote":"","page_name":" 223 ","page_number":230},
  {"content":"\r\nعمار بن ياسر از بزرگترين مهاجران است كه پدر و مادرش در جرگهء نخستين كسانىاند كه در راه اسلام زير شكنجه جان سپردند . بنابر آنچه در تهذيب التهذيب 7 / 408 آمده مسدد گويد : در ميان مهاجران هيچكس نبود كه پدر و مادرش هر دو مسلمان باشند مگر عمار بن ياسر و اين گزارش نه تنها آن گزارش ساختگى را تكذيب مىكند بلكه مسلمان شدن پدر و مادر بوبكر را نيز نفى مىنمايد .\r\nو اين عبد اللَّه بن جعفر است كه پدر وى كوچيد و عبد اللَّه و دو برادر او محمد و عون نيز همراه با مادرشان اسماء بنت عميس با او بودند .\r\nو اين عمرو بن ابان بن سعيد اموى از مهاجرين است كه پدرش در خيبر با رسول خدا ( ص ) بود و مادرش فاطمه بنت صفوان نيز مسلمان شد .\r\nو اين هم خالد بن ابان اموى برادر عمرو بن ابان نامبرده است .\r\nو اين هم ابراهيم بن حارث بن خالد تميمى است كه با پدرش و مادرش ريطة بنت حارث بن جبله به هجرت پرداخت .\r\nو اين هم حاطب بن حارث جمحى از مهاجران است كه پدرش و هم مادرش - فاطمه بنت مجلل - با او به هجرت پرداختند .\r\nو اين هم حطاب بن حارث جمحى است كه با پدر و مادر و برادرش - حاطب - و همسر خود فكيهه بنت يسار - به مهاجرت دست زد .\r\nو اين هم حكيم بن حارث طائفى است كه با زنش و فرزندانش هجرت كرد و پدر و مادر او كه هر دو نيز مسلمان بودند با وى هجرت كردند .\r\nو اين خزيمة بن جهم بن قيس عبدرى است كه با پدرش و برادرش - عمرو - و مادرشان ام حرملة بنت عبد الاسود به هجرت دست زد .\r\nو اين هم جابر بن سفيان بن معمر جمحى است كه خود و پدر و مادرش حسنه كوچيدند .\r\nو اين هم جنادة بن سفيان بن معمر جمحى است كه خود و پدر و مادرش با برادرش جابر نامبرده كوچيدند .\r\n","description":"","footnote":"","page_name":" 224 ","page_number":231},
  {"content":"\r\nو اين سلمة بن ابى سلمة بن عبد الاسود مخزومى است كه پدرش هجرت كرد و پس از او هم مادرش - ام سلمة كه بعدها همسر پيامبر ( ص ) شد - با پسر خود سلمه هجرت كرد .\r\nو اين هم جناب بن حارثة بن صخر عذرى است كه پدرش مسلمان شده خود بمدينه هجرت كرد .\r\nو اين هم حارث بن قيس سهمى است كه با پسرانش - حارث و بشر و معمر - هجرت كرد . پس آنان از مهاجرانند و پدرشان حارث نيز از مسلمانان و مهاجران است .\r\nو اين هم سائب بن عثمان بن مظعون جمحى از مهاجران است كه پدرش نيز از بزرگان مهاجران بوده\r\nو اين هم سليط بن سليط بن عمرو عامرى است ، كه چون عمر گفت : جوانمردى را به من بنمائيد كه خود و پدرش از مهاجران باشند او را بوى نمودند .\r\nو اين هم عبد الرحمن بن صفوان بن قدامه است كه خود و پدرش از مهاجرانند\r\nو اين هم عبد اللَّه بن صفوان بن قدامه است كه خود و پدرش از مهاجرانند\r\nو اين هم عامر بن غيلان بن سلمة ثقفى است كه خودش به سوى رسول خدا كوچيد و پدرش نيز مسلمان بود .\r\nو اين هم عبد اللَّه بن بديل بن ورقاء خزاعى از مهاجران است كه پدر او نيز از بزرگان صحابه بوده .\r\nو اين هم عبد اللَّه بن ابى بكر بن ابى قحافه از مهاجران است كه پدرش نيز از مهاجران بود و جدش و جده اش - ام الخير - نيز مسلمان شدند . - البته به پندار خود اينان ولى دربارهء مسلمانى اين جد و جده بعدا سخن خواهيم راند .\r\nو اين هم عبد اللَّه بن عمر بن خطاب است كه خود و پدرش هر دو از مسلمانان مهاجر بودند .\r\nو اين هم محمد بن عبد اللَّه بن جحش از كسانى است كه خود و پدر و مادرش\r\n","description":"","footnote":"","page_name":" 225 ","page_number":232},
  {"content":"\r\nاز مهاجران بودند .\r\nو اين هم عبد اللَّه بن مطلب بن ازهر است كه خود و پدرش از مهاجران بودند\r\nو اين هم معمر بن عبد اللَّه بن نضلة است كه خود و پدرش از مهاجران بودند\r\nو اين هم مهاجر بن قنفذ بن عمير قرشى تيمى از پيشگامان در اسلام و مهاجران است كه پدر وى هم از صحابه به شمار مىآيد .\r\nو اين هم موسى بن حرث بن خالد قرشى تيمى است كه خود و پدرش هر دو از مهاجران بودند .\r\nو اين هم نعمان بن عدى بن نضلة قرشى تيمى است كه خود و پدرش هر دو از مهاجران بودند .\r\nبرگرديد به سيرة ابن هشام ج 1 و 2 ، طبقات ابن سعد ، تاريخ طبرى ، استيعاب ، اسد الغابة ، كامل از ابن اثير ، تاريخ ابن كثير ، عيون الاثر از ابن سيد الناس ، الاصابة ، تهذيب التهذيب ، سيرهء حلبى .\r\nو شايد كاوشگران در لابلاى سرگذشت نامه‌ها و كتابهاى تاريخ و زندگى نامه‌هاى گسترده ، بسيارى همانند اينان را بيابند كه خود از مهاجران بودند و پدرشان يا پدر و مادرشان هم مسلمان بودند پس آنچه محب طبرى و سيوطى و دنباله روهاى آن دو آورده‌اند كه از ميان همهء صحابه ، تنها ابوبكر بوده كه پدرش يا پدر و مادرش افتخار مسلمانى يافته‌اند و هم آنچه به مولانا امير مؤمنان بسته‌اند جز دروغى برخاسته از ريشهء نادانى نيست كه آن هم از تندروىهاى آشكارشان در فضيلت بافى سرچشمه مىگيرد .\r\n\r\nمسلمان شدن پدر و مادر بوبكر\r\nاكنون با من بيائيد تا مسلمان شدن پدر و مادر بوبكر را به بررسى گذاريم تا دريابيم كه آيا به راستى آن دو اسلام آوردند ( گذشته از آنكه گفتيم آن دو تن ، تنها پدر و مادرى نبودند كه خود اسلام آوردند و فرزندشان از مهاجران بود ) يا\r\n","description":"","footnote":"","page_name":" 226 ","page_number":233},
  {"content":"\r\nآنكه اصلا مسلمانىشان را نيز هيچكدام از آگهان گزارش نكرده و اين گزارش نيز همانند مسلمان شدن پدر و مادر برخى ديگر از مهاجران ، چون و چرا پذير است كه اعتقاد به آن را كسانى كه در فضيلت تراشى تند مىرفته‌اند در هم بافته‌اند .\r\nدربارهء مسلمانى بوقحافه مىگويند كه او در روز فتح مكه مسلمان شد و پسرش بوبكر او را به نزد رسول خدا ( ص ) آورد و در تمام طول زندگى وى نيز جز يك بار در همين سال و همين روز نتوانسته بود او را به نزد رسول خدا ( ص ) بيارد و اكنون ما همهء آنچه را كه دربارهء آوردن او به نزد رسول رسيده ياد مىكنيم و گزارشهاى رسيده در اين باره را نيز به دو بخش مىكنيم ، نخست آنچه را كه اشاره اى به مسلمان شدن بوقحافه ندارد مىآريم و سپس آنچه را اشاره به مسلمان بودن او دارد .\r\nبخش نخست\r\n1 - حاكم در مستدرك 3 / 245 آورده است كه ابو عبد اللَّه محمد بن احمد ، قاضى بن قاضى از زبان پدرش و او از زبان محمد بن شجاع و او از زبان حسين ( 1 ) ابن زياد و او از زبان ابو حنيفه و او از زبان يزيد بن ابى خالد گزارش كرده است كه انس ( ض ) گفت گويا من ريش بوقحافه را مىبينم كه از شدت سرخى به هيزم ريزهء درخت عرفج مىماند پس رسول خدا ( ص ) گفت اگر پيرمرد را در خانه اش رها مىكرديد ما خود به احترام بوبكر به نزد او مىشديم .\r\nحاكم از نقطه ضعفهائى كه در سند اين روايت بوده سخنى نگفته و با آنكه بنابر عادتش در اين كتاب ، هنگام نگاشتن گزارشها داورى خود را نيز دربارهء صحيح و غلط بودن آنها مىآرد ولى اين جا چنان كارى نكرده و ذهبى نيز در فشردهء كتاب او به راه وى رفته و همهء اين لاپوشانىها نيز براى آنست كه « احترام بوبكر » محفوظ بماند هر چند بر حق و حقيقت ستم شود و اينك حال و روز زنجيرهء آن و ميانجيانش :\r\n\r\n","description":"","footnote":"\r\n( 1 ) درست آن حسن بن زياد است .\r\n","page_name":" 227 ","page_number":234},
  {"content":"\r\n1 - محمد بن شجاع بغدادى ابو عبد اللَّه ابن ثلجى فقيه . امام حنبليان احمد گويد : او بدعت گذار و هواپرست بوده و عبد اللَّه بن احمد گويد ده روز پيش از آنكه قواريرى بميرد از وى شنيدم كه هنگام ياد از ابن ثلجى مىگفت او كافر است و هم گويد اين سخن را براى اسماعيل قاضى باز گفتم او خاموش ماند و من باز گفتم لا بد اين نسبت را بخاطر سخنى كه از وى شنيده به وى داده او گفت آرى .\r\nو زكريا ساجى گويد : ابن ثلجى دروغ پرداز بوده و براى باطل كردن حديث رسول خدا ( ص ) در پى راهى مىگشته تا با رد آن ، مذهب خويش را يارى دهد و در منتظم آمده : . . . تا بوحنيفه و عقيدهء وى را يارى دهد .\r\nو ابن عدى گفته احاديثى در تشبيه خدا به انسان مىبافته و به اصحاب حديث مىبسته و به اين گونه آنان را مىآزموده است .\r\nو ازدى گفته : او دروغ پرداز است و روايت از زبان وى روا نيست چون بد كيش بوده و از دين روى گردان .\r\nو جوزجانى گفته : موسى بن قاسم اشيب گفته وى دروغگوى و پليد بوده ( 1 )\r\nيكى ديگر از ميانجيان زنجيرهء گزارش :\r\n2 - حسن بن لؤلؤى كوفى است كه يحيى بن معين گويد او دروغ پرداز بوده\r\nو ابن مدينى گويد : حديث او را نبايد نوشت .\r\nو محمد بن عبد اللَّه بن نمير گويد وى بر ابن جريج دروغ مىبسته\r\nو ابو داود گويد : او دروغگو و غير موثق است .\r\nو ابو حاتم گفته : موثق نيست و دار قطنى گفته احاديث او ضعيف و متروك ( 2 ) است\r\nو نضر بن شميل به مردى كه كتابهاى حسن را نوشته بود نوشت : به سوى شهر خويش شرى را كشانده اى .\r\n\r\n","description":"","footnote":"\r\n( 1 ) ميزان الاعتدال 3 / 71 منتظم از ابن جوزى 5 / 57 تهذيب التهذيب 9 / 220 .\r\n( 2 ) بنگريد به زير نويس ص 99 .\r\n","page_name":" 228 ","page_number":235},
  {"content":"\r\nو ابو ثور گفته : دروغگوتر از لؤلؤى نديدم لغلغهء زبانش اين بود كه من از ابن جريج شنيدم و او از عطاء كه . . .\r\nو احمد بن سليمان گفته : روزى ديدمش در نماز بود و نوجوانى بيموى نيز كنار او در صف جاى داشت و چون به سجده رفت دست خود را به سوى جوانك دراز كرد و گونهء او را نيشگون گرفت من نيز احاديثش را بدور افكندم و از او روايت نمىكنم .\r\nو ابن ابى شيبه گفته : ابو اسامه او را خبيث مىناميده\r\nو يعقوب بن سفيان و عقيلى و ساجى گفته‌اند وى دروغ پرداز بوده\r\nو نسائى گفته او نه موثق است و نه مىتوان وى را در نقل حديث امين شمرد ( 1 ) اينها را بخوان و خود داورى كن و بگو آيا چنين نقطه ضعفها در زنجيرهء حديث ياد شده بر كسانى همچون حاكم و ذهبى پوشيده بوده ؟ نه به خدا\r\n3 - حاكم در مستدرك 3 / 244 از زبان ابو العباس محمد بن يعقوب و او از زبان محمد بن اسحاق صغانى و او از زبان حسين بن محمد مروزى و او از زبان عبد اللَّه بن عبد الملك فهرى و او از زبان قاسم بن محمد بن ابى بكر و او از زبان پدرش آورده است كه پدرش بوبكر ( ض ) گفت من پدرم بوقحافه را به نزد رسول خدا ( ص ) بردم او گفت چرا پيرمرد را رها نكردى تا ما به سراغ او رويم من گفتم بلكه او به آمدن نزد تو سزاوارتر است گفت : ما نيكىهائى را كه از دست پسرش ديده‌ايم دربارهء او نگاه مىداريم .\r\nاين گزارش را حافظ هيثمى در مجمع الزوائد 9 / 50 آورده و گفته : بزار آن را گزارش كرده و در ميان ميانجيان زنجيرهء آن عبد اللَّه بن عبد الملك فهرى است كه نمىشناسمش و ذهبى در تلخيص المستدرك مىنويسد گزارشهاى عبد اللَّه نكوهيده است .\r\nو ذهبى در ميزان 2 / 55 و ابن حجر در لسان 2 / 311 مىنويسند ابن حبان\r\n\r\n","description":"","footnote":"\r\n( 1 ) ميزان الاعتدال 1 / 228 ، لسان الميزان 2 / 208 .\r\n","page_name":" 229 ","page_number":236},
  {"content":"\r\nگفته حديث عبد اللَّه به حديث مردان موثق همانند نيست زيرا چيزهائى شگفت انگيز روايت مىكند و عقيلى گفته : حديث وى نكوهيده است و شايستهء پيروى نيست و ابو زرعه گفته : حديث وى سست است و بايد به ديوار زد . و برقانى گفته از ابو الحسن دربارهء او بپرسيدم و گفتم آيا موثق است گفت نه هيچ ارزشى هم ندارد . پايان .\r\nيكى ديگر از ميانجيان زنجيرهء اين گزارش :\r\nقاسم بن محمد است كه آن را از پدرش و او نيز از پدرش بوبكر آن را بازگو كرده با آنكه - چنانچه در صفة الصفوة از ابن جوزى 2 / 50 آمده - قاسم بن محمد در سال 108 ، 109 در 70 يا 72 سالگى در گذشته و پدرش محمد نيز در سال 38 درگذشته پس قاسم در همان سال كه پدرش محمد مرده به دنيا آمده و اگر هم سخن ابن سعد را بپذيريم كه قاسم در سال 112 از هجرت در 70 سالگى در گذشته پس هنگام مرگ پدرش 4 ساله بوده و با اين كيفيت چگونه مىتوانسته از پدرش روايت كند ؟\r\nو تازه اين هم صحيح نيست كه بگوئيم محمد بن ابى بكر از پدرش چيزى روايت كرده زيرا محمد در حجة الوداع - سال 10 هجرى - متولد شد و پدرش در جمادى الاخر از سال 13 هجرى در گذشت پس كسى كه اين روايت را بر وى بسته كجا مىتواند آن را درست بنمايد ؟ ذهبى در تلخيص المستدرك در دنبالهء اين روايت مىنويسد : نه قاسم روايتى از پدرش يافته است و نه پدرش از بوبكر .\r\n3 - حاكم در مستدرك 3 / 244 از زبان قاضى ابوبكر محمد بن عمر بن سالم جعابى حافظ و او از زبان ابو شعيب عبد اللَّه بن حسن حرانى باسناد خود از انس آورده است كه گفت : بوبكر ( ض ) پدرش بوقحافه را در روز فتح مكه به نزد رسول خدا ( ص ) آورده رسول خدا ( ص ) گفت اگر پيرمرد را در خانه اش رها مىكردى ما خود بنزد او مىشديم .\r\nكاش مىدانستم چه انگيزه ذهبى را بر آن داشته تا در برابر اين گزارش جعابى تسليم شود و نقطه ضعف آن را نگويد با آنكه خودش در ميزان 3 / 113\r\n","description":"","footnote":"","page_name":" 230 ","page_number":237},
  {"content":"\r\nزندگى نامهء او را آورده و بدينگونه او را به باد دشنام مىگيرد : مردى زشت كردار و سست كيش بوده ، و به گفتهء خطيب ، احاديثى كه غريب مىنمايد بسيار روايت كرده و شيوهء او در شيعيگرى مشهور است و ابن جوزى چيزى به او بسته كه از آن برى است و از حاكم حكايت كرده كه گفت : به دار قطنى گفتم : چنان خبر يافته‌ام كه ابن جعابى پس از ما دگرگونى يافته گفت : چه دگرگونى اى هم ! گفتم اين است فهم او در حديث ؟ گفت آرى به خدا 20 حديث از زبان خليل بن احمد صاحب\r\nدانش عروض گزارش كرده و آن هم با زنجيره هائى كه هيچيك از آنها بنيادى ندارد - تا آخر آنچه حضرات در سرگذشت او آورده‌اند - بر گرديد به تاريخ خطيب 3 / 26 منتظم از ابن جوزى 7 / 38 لسان الميزان 5 / 322\r\nوانگهى مگر بر ذهبى و حاكم پوشيده مانده كه به اتفاق مورخان ، جعابى در سال 285 زاده شده و در سال 355 در گذشته در اين هنگام چگونه درست است كه بگوئيم او از ابو شعيب عبد اللَّه بن حسن ( كه به گفتهء ذهبى در ميزان الاعتدال در سال 292 در گذشته ) حديثى روايت كرده ؟ و تازه اين در صورتى است كه زنجيرهء حديث را با عبارت ذهبى در تلخيص المستدرك بپذيريم و گر نه بنابر عبارت حاكم ، لفظ « او » در ميان دو كلمهء « حافظ و » و « از زبان ابو شعيب » در آغاز سند زائد است و بر بنياد آن بايد گفت خود حاكم كه در سال 321 زاده شده از زبان ابو شعيب متوفى 292 حديثى روايت كرده است !\r\nو تازه ذهبى در ميزان مىنويسد : - 2 / 30 - ما ابو شعيب را در نقل گزارشها متهم نمىداريم ولى او براى روايت حديث پول مىگرفته و ابن حجر از گفتهء ابن حبان در لسان الميزان 3 / 271 آورده است كه : او لغزش كار و پندار پرور است .\r\n4 - حاكم در مستدرك 3 / 244 از زبان ابو العباس محمد بن يعقوب و او از زبان حجر بن نصر و او از زبان عبد اللَّه بن وهب و او از زبان ابن جريج و او از زبان ابو الزبير آورده است كه از زبان جابر رسيده كه عمر بن خطاب دست بوقحافه را گرفت و او را به نزد پيامبر ( ص ) آورد و چون او را نزد پيامبر خدا ( ص ) بر پاى\r\n","description":"","footnote":"","page_name":" 231 ","page_number":238},
  {"content":"\r\nداشت رسول خدا ( ص ) گفت : ديگر گونش سازيد ( 1 ) و او را با ريش سياه نزديك نكنيد .\r\nهمهء اخبارى كه در روانه داشتن بوقحافه به محضر پيامبر ( ص ) رسيده متن اين روايت را تكذيب مىكند زيرا در همهء آنها آمده است كه بوبكر وى را آورده - نه عمر - و تازه در حديث انس گذشت كه وى چون به ريش بوقحافه نگريست ديد از شدت سرخى به ريزه هيزمهاى درخت عرفج مىماند پس چه معنى دارد كه در اين روايت رسيده است كه رسول خدا ( ص ) گفت : ديگر گونش سازيد و او را با ريش سياه نزديك نكنيد ؟\r\nاما ميانجيان زنجيرهء گزارش يكى عبد اللَّه بن وهب است كه ابن معين گفته :\r\nابن وهب او نيست و در عصر ابن جريج خرد شمرده مىشده ميزان الاعتدال 2 / 86\r\nيكى ديگر هم ابو الزبير محمد بن مسلم اسدى مكى است كه در ميزان 3 / 125 مىنويسد : ابن حزم مىگفته در هر يك از احاديث كه ابو الزبير بگويد : « از زبان جابر رسيده » - يا مانند اين - مردود است زيرا او نزد محدثان از كسانى است كه نامى از راوى رابط ميان خود و جابر نمىبرده و به اين گونه كاستىهاى حديث را پنهان مىداشته ولى چون بگويد : خودم از او شنيدم يا او ما را گزارش داد ، مىتوان سخن وى را زير بنياد روشنگرى گرفت . امينى گويد : پس اين حديث به گفتهء ابن حزم مردود است چون در زنجيرهء آن مىبينيم ابو الزبير مىگويد : « از زبان جابر رسيده » .\r\nو ابو زرعه و ابو حاتم گفته‌اند : گزارش ابو الزبير را زير بنياد روشنگرى نتوان ساخت و يونس بن عبد الاعلى گفته : مردى نزد شافعى به حديث ابو الزبير استدلال كرد و او خشمگين شد و خودم شنيدم كه گفت : ابو الزبير خود نيازمند پشتوانه است و از زبان ورقاء آورده‌اند كه گفت : شعبه را گفتم تو چرا حديث ابو الزبير را رها كرده اى ؟ گفت ديدمش كه مىسنجيد و در ميزان خود درستكارى\r\n\r\n","description":"","footnote":"\r\n( 1 ) به تفسير ذهبى در تلخيص المستدرك يعنى نشانهء پيرى را در موى او دگرگون نمائيد .\r\n","page_name":" 232 ","page_number":239},
  {"content":"\r\nنمىنمود . و شعبه گفته به مكه در آمدم و از ابو الزبير حديث شنيدم و همان هنگام كه نزد وى نشسته بودم روزى مردى به نزد او شد و پرسشى از وى كرد او وى را رد كرد گفتمش اى ابو الزبير بر مردى مسلمان تهمت مىبندى ؟ گفت او مرا بخشم آورد ، گفتمش هر كه تو را به خشم آرد بر وى افترا مىبندى ؟ هرگز حديثى از تو روايت نخواهم كرد . ابن حجر نيز در تهذيب التهذيب 9 / 440 او را ياد كرده و مىنويسد كه ايوب و احمد و جز آن دو حديث وى را سست مىشمرده‌اند .\r\nاز زبان همين ابو الزبير است كه حاكم در مستدرك - 3 / 245 - آورده كه از زبان جابر رسيده كه او گفت روز فتح مكه ابو قحافه را به نزد پيامبر ( ص ) آوردند و سر و ريش او همچون گياه درمنه سفيد بود و رسول خدا ( ص ) گفت ريشش را رنگين سازيد .\r\n5 - ابن حجر از طريق محمد بن زكريا علائى ( 1 ) و او از زبان عباس بن به كار و او از زبان ابوبكر هذلى و او از زبان كلبى و او از زبان ابو صالح و او از زبان ابن عباس آورده است كه گفت : بوقحافه پيرمردى كور بود كه بوبكر وى را به نزد رسول خدا ( ص ) آورد و او ( ص ) گفت چرا پيرمرد را رها نكردى تا ما خود به نزد او رويم گفت خواستم كه خدا او را پناه دهد ، سوگند به آن كس كه تو را براستى برانگيخت من بيش از مسلمان شدن پدرم به مسلمان شدن ابوطالب شادمان مىشدم و مىخواستم به آن وسيله چشم تو روشن شود اصابه 4 / 116 .\r\nو اين هم از ميانجيان زنجيرهء گزارش :\r\n1 - محمد بن زكريا غلابى بصرى . ذهبى گويد : حديث وى سست است و ابن حبان گفته حديث وى در صورتى ارزش دارد كه از مردان موثق نقل كند و ابن منده گفته در پيرامون او حرف است و دار قطنى گفته : حديثساز بوده وصولى با اسناد خود حديثى نقل كرده و آنگاه گويد اين دروغى است از غلابى\r\nميزان الاعتدال 3 / 58\r\n\r\n","description":"","footnote":"\r\n( 1 ) درستش غلابى است .\r\n","page_name":" 233 ","page_number":240},
  {"content":"\r\n2 - عباس بن به كار بصرى : دار قطنى گفته : دروغ پرداز است و عقيلى گفته بيشتر احاديث وى نكوهيده و پندارهاى بىپايه است . ميزان الاعتدال 2 / 18\r\n3 - بوبكر هذلى بصرى . دورى گفته او بىارزش است و هم گويد : او غير موثق است و ابن معين گويد او بىارزش است و غندر گفته : دروغ مىگفته و ابو زرعه گفته : حديثش سست است و ابو حاتم گفته حديثش را مىنويسيم ولى سرمايهء استدلال نمىگيريم و نسائى گفته : موثق نيست و حديثش را نمىنويسيم و ابن جنيد گفته : حديثش متروك ( 1 ) است و ابن مدينى گفته ، حديثش سست و بىارزش است ، بسيار هم سست است سست سست است و جوزجانى گفته : حديثش سست است و دار قطنى گفته حديثش نكوهيده و متروك ( 2 ) است و يعقوب بن سفيان گفته : حديثش سست و بىارزش است و مروزى گفته ابو عبد اللَّه كار او را در گزارش حديث ، سست مىشمرده و ابن عمار گفته از بصرىهاى سست حديث است و ابو اسحاق گفته : حديث او پشتوانه نتواند بود و ابو احمد حاكم گفته نزد محدثان گزارش او نيرومند نيست و ابن عدى گفته بيشتر آنچه گزارش كرده شايستهء پيروى نيست .\r\nو ذهبى گفته : احمد و ديگران گزارشهاى او را سست مىشمارند و ابن معين و غندر گفته‌اند او غير موثق است و يزيد بن زريع گفته : آگاهانه از گزارشهايش رو گرداندم و نسائى گفته او غير موثق است و بخارى گفته او نزد محدثان ، حافظ به شمار نيامده .\r\nبر گرديد به ميزان الاعتدال 3 / 345 تهذيب التهذيب 12 / 46 و هم ابن حجر در اصابه پس از يادى از حديث مذكور گفته : زنجيره‌هاى آن بىپايه است .\r\n6 - ابن حجر در اصابه 4 / 117 مىنويسد ابوقره موسى بن طارق از زبان موسى ابن عبيدة و او از زبان عبد اللَّه بن دينار آورده است كه ابن عمر گفت در روز فتح مكه بوبكر دست ابو قحافه را گرفت و آورد ، رسول خدا ( ص ) گفت چرا پيرمرد را رها نكردى تا ما خود به نزد او شويم بوبكر گفت خواستم تا خدا او را پناه دهد\r\n\r\n","description":"","footnote":"\r\n( 1 ) برگرديد به زير نويس ص 99 .\r\n( 2 ) برگرديد به زير نويس ص 99 .\r\n","page_name":" 234 ","page_number":241},
  {"content":"\r\nسوگند به آن كه تو را براستى بر انگيخت اگر ابوطالب مسلمان مىشد ( 1 ) من از مسلمان شدن ابوطالب بيشتر از مسلمانى پدرم خوشحال مىشدم .\r\nاين حديث نيز همچون آن پيشترى دلالت بر مسلمان شدن بوقحافه نمىكند و همچون گفتار عمر است به عباس : چون تو مسلمان شدى من از مسلمان شدن تو بيشتر خوشحال شدم تا از مسلمانى پدرم خطاب - يعنى در صورتى كه اسلام ميآورد ( 2 ) - اما ميانجيان زنجيرهء گزارش از اينقرارند :\r\n1 - موسى بن طارق . به نوشتهء ذهبى در ميزان 3 / 211 ابو حاتم گفته : حديث او را مىنويسند ولى آن را دليل نمىگيرند .\r\n2 - موسى بن عبيدة به نوشتهء ذهبى : احمد گفته : حديث او را نبايد نوشت و نسائى و جز او گفته‌اند : احاديثش سست است و ابن عدى گفته نشانه‌هاى سست بودن بر گزارشهايش آشكار است و ابن معين گفته : او بىارزش است و يك بار هم گفته :\r\nحديث وى را دليل نبايد آورد . و يحيى بن سعيد گفته : ما از حديث وى مىپرهيزيديم و يعقوب بن شيبه گفته هر چند او راستگو است ولى احاديثش بسيار سست است\r\nميزان الاعتدال 3 / 214\r\n3 - عبد اللَّه بن دينار . عقيلى گويد : موسى بن عبيده و همانندان او احاديثى نكوهيده از وى گزارش كرده‌اند كه گناه به گردن ايشان است تهذيب التهذيب 5 / 202 .\r\nبخش دوم\r\nدر كتابهاى حديث و زندگى نامه‌هاى گسترده چيزى نتوان يافت كه نشانه اى بر مسلمان شدن بوقحافه باشد مگر گزارشى كه احمد در مسند خود ج 6 ص 349 از طريق پسر اسحاق و او از زبان اسماء دختر بوبكر آورده كه گفت چون\r\n\r\n","description":"","footnote":"\r\n( 1 ) اين جمله - يعنى : اگر ابو طالب مسلمان مىشد - را متأخرانى همچون ابن حجر به حديث افزوده‌اند و در پشتوانه‌هاى قديمى آن وجود ندارد بنگريد به الرياض النضرة 1 / 45\r\n( 2 ) الاصابة 4 / 117 .\r\n","page_name":" 235 ","page_number":242},
  {"content":"\r\nرسول خدا ( ص ) در ذى طوى بايستاد ابوقحافه بدخترى كه از كوچكترين فرزندانش بود گفت : دختركم مرا بر فراز ابو قبيس بر - چرا كه به گفتهء اسماء ، خودش كور بود پس وى را برفراز آن برد او گفت دختركم چه مىبينى گفت سياهى فراهم آمده اى مىبينم گفت آن سپاهى خواهد بود گفت و مردى را مىبينم كه ميان آن سياهى به پيش و پس مىدود گفت دختركم آن نيز سالار لشگر يا كسى است كه فرمانده و پيشرو سپاه است او گفت به خدا سياهى از هم بپاشيد گفت به خدا كه در اين هنگام سپاه به پيش رانده شده زود مرا بخانه‌ام بر پس او را به زير آورد و پيش از آنكه به خانه اش رسد سپاه به او برخوردند و در گردن دخترك گلوبندى از نقره بود كه چون مردى او را ديد آن را بدر آورد اسماء گفت چون رسول خدا ( ص ) به مكه در آمد به مسجد وارد شد و ابوبكر دست پدرش را گرفت و آورد چون رسول خدا ( ص ) او را ديد گفت چرا پيرمرد را در خانه اش رها نكردى تا من خود به سراغ او روم ابوبكر گفت اى رسول خدا براى او سزاوارتر است كه نزد تو آيد تا تو به سراغ او روى . اسماء گفت پس او را در برابر خويش بنشاند سپس بر سينه اش دست كشيد و آنگاه او را گفت : مسلمان شو او اسلام آورد و بوبكر ( ض ) بر رسول خدا ( ص ) درآمد و سر پدرش همچون درخت درمنه سپيد بود رسول خدا ( ص ) گفت رنگ موى او را ديگرگون سازيد سپس بوبكر برخاست و دست خواهرش را گرفت و گفت همه را به حق خدا و اسلام سوگند مىدهم كه هر كس گردن بند خواهرم را برداشته بدهد كسى او را پاسخى نداد و او گفت خواهركم ! گردن بندت را به حساب خدا گذار .\r\nو به عبارت محب طبرى در رياض 1 / 45 : گردن بندت را به حساب خدا گذار كه به خدا سوگند درستكارى در ميان مردم امروز اندك است .\r\nامينى گويد اين روايت درست نيست چون يكى از ميانجيان زنجيرهء گزارش آن محمد بن اسحاق بن يسار بن خيار مدنى مقيم عراق است و اين روايت هم جز از ساخته‌هاى او نيست و سليمان تيمى گفته : ابن اسحاق دروغ پرداز است و هشام بن\r\n","description":"","footnote":"","page_name":" 236 ","page_number":243},
  {"content":"\r\nعروه گفته : او دروغ پرداز است .\r\nو مالك گفته دجالى از دجالان است .\r\nو يحيى قطان گفته : گواهى مىدهم كه محمد بن اسحاق دروغ پرداز است .\r\nو جوزجانى گفته : مردم حديث او را دوست مىدارند و خود به بيش از يك نوع از بدعتها متهم بود .\r\nو ابن نمير گفته : از زبان گزارشگران ناشناس احاديثى ياوه نقل مىكرد .\r\nو ايوب بن اسحاق گفته : احمد را دربارهء او بپرسيدم و گفتمش اى ابو عبد اللَّه :\r\nاگر تنها گزارشگر حديثى ابن اسحاق باشد از او مىپذيرى گفت نه به خدا ، من ديدم كه او از زبان گروهى ، حديثى واحد را بازگو مىكرد و گفتار يكى را از ديگرى جدا نمىساخت .\r\nو ابو داود گفته : از احمد شنيدم كه چون محمد بن اسحاق را ياد كرد گفت او مردى بود كه حديث را دوست مىداشت و كتابهاى حديث مرا مىگرفت و مطالب آن را ميان كتابهايش جا مىداد و كاستى زنجيرهء آنها را پنهان مىكرد و پروا نداشت كه از چه كس حكايت كند از كلبى يا از ديگران .\r\nو عبد اللَّه بن احمد گفته : هرگز نديدم پدرم حديث او را استوار شمارد و در هر حديث قليل الواسطه و متصل الاسناد يا احاديث مخالف با آن ، پى جوى او بود و چون وى را گفتند آيا حديث او را مىتوان دليل گرفت گفت در زمينه‌هاى مربوط به سنن نه .\r\nو ابن معين گفته : او چنان نيست ، ضعيف الحديث است و گزارش او نيرومند نيست و نسائى گفته : گزارش او نيرومند نيست .\r\nو ابن مدينى گفته سليمان تميمى و يحيى قطان و وهيب بن خالد او را دروغگو مىشمرده‌اند .\r\nو دار قطنى گفته : حديث او را دليل نبايد گرفت و هم گفته : پيشوايان دربارهء او اختلاف دارند و سخن او حجت نيست و او را تنها ارزش مىتوان نهاد .\r\n","description":"","footnote":"","page_name":" 237 ","page_number":244},
  {"content":"\r\nو هشام بن عروه گفته ابن اسحاق از زبان زنم فاطمه بنت منذر گزارش ميكرد با آنكه به خدا سوگند هرگز او را نديده بود .\r\nو وهيب گفته از مالك دربارهء او بپرسيدم و او را متهم به حديثسازى كرد .\r\nو احمد گفته راستى كه او بسيار از كاستىهاى موجود در زنجيرهء حديثها را پوشيده مىداشت ( 1 ) .\r\nو حاكم در ج 3 مستدرك از طريق چهارمين حديثى كه ياد شد از زبان عبد اللَّه بن وهب و او از عمر بن محمد و او از زيد بن اسلم ( ض ) آورده كه رسول خدا ( ص ) بوبكر را به مسلمانى پدرش شادباش گفت :\r\nو در زنجيرهء اين حديث نيز گذشته از نقطه ضعفى كه براى حديث چهارم شمرديم اين عيب هم هست كه زيد بن اسلم در سال 136 در گذشته و از كسانى شمرده شده كه ابن عمر را ديدار كرده‌اند ( 2 ) پس درست نيست كه او شخصا چيزى از پيامبر ( ص ) روايت كند زيرا بسى پس از پيامبر متولد شده است .\r\nو تازه ابن حجر در تهذيب التهذيب 3 / 397 مىنويسد : ابن عبد البر در مقدمهء التمهيد سخنى گفته كه مىرساند او كاستى موجود در زنجيره‌هاى حديثها را پنهان مىكرده و در جائى ديگر مىنويسد : او از محمود بن لبيد چيزى نشنيده و از ابن عيينه حكايت كرده كه گفت زيد مردى شايسته بوده ولى در حافظهء او خللى راه يافته و از ديگران نيز نقل شده كه گفته‌اند : عيبى در او نمىشناسيم مگر آن كه قرآن را تفسير به رأى مىكرده و در اين راه زياده روى مىنموده و در ميزان الاعتدال 1 / 361 مىنويسد : او قرآن را تفسير به رأى مىكرده .\r\nاين بود مسلمان شدن بوقحافه و داستان آن كه چنانچه مىبينى ، هيچ نيست مگر ادعاهائى تو خالى و متكى بر سخنانى بىپايه كه اسلام هيچكس را نتوان با آن ثابت كرد و تازه از همان روايت احمد نيز بر مىآيد كه آمدن او به نزد\r\n\r\n","description":"","footnote":"\r\n( 1 ) برگرديد به ميزان الاعتدال 3 / 21 ، 24 تهذيب التهذيب 9 / 38 - 46 .\r\n( 2 ) تاريخ ابن كثير 10 / 61 مرآة الجنان 1 / 284 .\r\n","page_name":" 238 ","page_number":245},
  {"content":"\r\nرسول خدا ( ص ) - اگر هم گرفتيم واقعيت داشته - فقط و فقط بخاطر آن بوده كه گردن بندى را كه مسلمانان از دخترش ستانده‌اند پس بگيرد و اگر مسلمانى او ثابت بود و راستى براى مسلمان شدن به نزد وى آمده بود باز هم پشت سر هم به ديدار وى ( ص ) مىشتافت و در ايام اقامت وى ( ص ) در مكه در آن سفر ، فرصت را غنيمت شمرده و از چشمهء صافى و شيرين دانش او بهره مىگرفت و نشانه‌هاى كيش خويش را از او مىستاند و سزاوار بود كه در حجة الوداع بديدار او آيد ، و نيز اگر مسلمان شده بود مىبايد كه دست كم يك حديث از او ( ص ) روايت كند يا دست كم از يكى از ياران او ( ص ) گزارشى نقل كند و اگر مسلمان شده بود يا يك كلمه دربارهء اسلام از او نقل مىشد يا سخنى در دفاع از آن يا يك حرف در دعوت ديگران به سوى آن . يا لا اقل يادى از روزگار مسلمانىاش و گزارشى از نشانه‌هاى ايمان او به خدا و به رسول وى در تاريخ مىآمد و دست كم داستان مسلمان شدنش را خود روايت مىكرد .\r\nو تازه اگر خبر ياد شده صحيح بود و پيامبر خدا ( ص ) او را به اندازه اى احترام كرده بود كه دربارهء او گفت : چرا پيرمرد را در خانه اش رها نكرديد الخ و اين را نيز چنانچه گذشت بخاطر احترام به بوبكر به انجام رساند پس چرا صحابه وساطت و خواهش مردى به اين بزرگى را رد كردند ؟ همان مردى كه رسول خدا ( ص ) با گفتن چنان كلمهء گرانبهائى دربارهء وى او را بزرگداشت كه دربارهء هيچيك از صحابه و حتى دربارهء عموهاى خودش ( ص ) نگفته بود با آنكه كسى همچون عباس در ميان ايشان بود كه به آبروى او از خدا باران مىخواستند ، و چرا با آنكه صحابه اين همه بزرگداشت را از پيامبر دربارهء بوبكر ديدند باز هم وساطت و خواهش او را دربارهء پدرش نپذيرفتند و آن گردن بند را بوى برنگرداندند با آنكه پيرمردى كهنسال و نو مسلمان بود و مىبايد او را گرامى دارند ؟ و چرا بوبكر كه به پندار اينان بيشتر دارائىاش را در راه رسول خدا ( ص ) داد بايد دست خواهرش را بگيرد و به ميان انبوه گروه مردم از خاندانهاى پراكنده بكشاند و حاضران را\r\n","description":"","footnote":"","page_name":" 239 ","page_number":246},
  {"content":"\r\nبه حق خدا و اسلام سوگند دهد كه گردن بند او را بوى پس دهند ؟ آن گردنبند نقره چه بود و چه ارزشى داشت كه صحابه وساطت كسى را دربارهء آن نپذيرفتند كه آن روز پيرو ريشسفيدشان بود و فردايش خليفهء آنان ؟ و چگونه بوبكر جريان گردن بند را مهم مىشمارد و بخواهرش دستور مىدهد كه آن را به حساب خدا بگذارد و آنگاه آشكارا بر آن مىرود كه در آن روز در ميان صحابه ( با آنكه پيامبر هم ميان ايشان هست ) صفت درستكارى اندك است ؟ و بر بنياد گفتهء او پس از سه سال كه از آن روز گذشت و پيامبر ( ص ) از ميان آنان رخت بربست ، آنان بايد بچه پايه اى از درستكارى رسيده باشند ؟ و چگونه پس از درگذشت پيامبرشان همه عادل از كار در آمدند ؟ ( 1 ) من نمىدانم .\r\n\r\nمسلمانى مادر بوبكر\r\nمسلمانى مادر بوبكر - ام الخير - هم بيش از اسلام پدرش - ابو قحافه - معلوم نيست ، نه بر دليلى استوار است و نه برهانى آن را بر پاى مىدارد .\r\nحافظ ابو الحسن خيثمة بن سليمان اطرابلسى از زبان عبيد اللَّه بن محمد بن عبد العزيز عمرى قاضى مصيصه و او از زبان ابوبكر عبد اللَّه بن عبيد اللَّه بن اسحاق بن محمد بن عمران بن موسى بن طلحة بن عبيد اللَّه و او از زبان پدرش عبيد اللَّه و او از زبان عبد اللَّه بن محمد بن عمران بن ابراهيم بن محمد بن طلحه و او از زبان پدرش محمد بن عمران و او از زبان قاسم بن محمد بن ابى بكر آورده است كه عايشه ( ض ) گفت چون ياران پيامبر كه 38 مرد بودند فراهم آمدند ابوبكر به رسول خدا ( ص ) اصرار كرد كه دعوت خود را آشكار كند او گفت ابوبكر ما گروهى اندك هستيم ولى ابوبكر همچنان پافشارى مىكرد تا رسول خدا ( ص ) دعوت خدا را آشكار كرد و مسلمانان در گوشه و كنار مسجد الحرام پراكنده شده هر يك از آنها ميان گروه خود بدعوت پرداخت و ابوبكر در ميان مردم به سخنرانى برخاست و رسول\r\n\r\n","description":"","footnote":"\r\n( 1 ) م : اشاره به عقيدهء سنيان دربارهء اين كه همهء صحابه بىچون و چرا عادل بوده‌اند !\r\n","page_name":" 240 ","page_number":247},
  {"content":"\r\nخدا ( ص ) نيز نشسته بود و بوبكر نخستين سخنگوئى بود كه مردم را به خدا و رسولش خواند . مشركان بر ابوبكر و بر مسلمانان بشوريدند و در گوشه و كنار مسجد كتك كارى سختى به راه انداختند و ابوبكر را لگد كوب كرده به سختى كتك زدند و عتبة بن ربيعهء بدكار به او نزديك شد و با دو كفش دوخته شده آغاز بزدن او كرد و آن را به چهرهء او مىزد و اين ضربه‌ها چندان كارى بود كه بينىاش در چهرهء او قابل تشخيص نبود و تيميان نيز به كينكشى برخاستند تا مشركان را از سر بوبكر دور كردند و بوبكر را در جامه اى برداشتند تا به خانهء خودش رساندند و شك نداشتند كه او خواهد مرد پس تيميان بازگشتند و به مسجد در آمدند و گفتند به خدا سوگند اگر بوبكر بميرد عتبه را خواهيم كشت پس نزد بوبكر بازگشتند . تيميان و بوقحافه با بوبكر آغاز سخن كردند تا به پاسخ ايشان پرداخت و او در آخر روز بود كه به سخن آمد و پرسيد : رسول خدا ( ص ) چه كرد ايشان با زبان ، او را بد گفتند و نكوهش كردند ، سپس برخاستند و به ام الخير بنت صخر گفتند بنگر كه چيزى به او بخورانى و بنوشانى . ولى وى چون با او تنها شد و براى خوراندن به او پا فشرد او همه اش مىگفت رسول خدا ( ص ) چه كرد او پاسخ داد به خدا نمىدانم دوستت چه شد گفت پس برو نزد ام جميل دختر خطاب و از او بپرس . وى برفت تا به نزد ام جميل رسيد و گفت بوبكر مىپرسد كه محمد بن عبد اللَّه چه شده او پاسخ داد من نه محمد بن عبد اللَّه را مىشناسم و نه بوبكر را و اگر خواهى با تو نزد پسرت بيايم خواهم آمد او گفت بيا پس با او برفت تا ديد بيمارى ، بوبكر را بر زمين افكنده پس ام جميل نزديك او شد و آشكارا فرياد بر آورد و گفت كسانى كه با تو چنين كرده‌اند از تبهكارانند و من اميدوارم كه خدا انتقام تو را بگيرد او پرسيد رسول خدا ( ص ) چه كرد پاسخ داد مادرت اين جا است و مىشنود گفت او را جاسوس بر خود مپندار گفت پس تندرست و نيكو است پرسيد كجا است گفت در خانهء ارقم گفت پس براى خدا اين سوگند بر من است كه چيزى نخورم و ننوشم تا به نزد رسول خدا ( ص ) شوم آن دو با وى نرمى كردند تا مرد آرام گرفت و مردم آرام\r\n","description":"","footnote":"","page_name":" 241 ","page_number":248},
  {"content":"\r\nشدند و آنگاه وى را بدر برده زير بازوهايش را گرفته بر پاى بداشتند تا بر پيامبر ( ص ) در آمدند پس خود را به روى او ( ص ) افكند و او را ببوسيد و مسلمانان نيز خود را به روى او افكندند و رسول خدا ( ص ) را به سختى دل بر او بسوخت و بوبكر گفت پدر و مادرم فداى تو من هيچ دردى ندارم مگر همان گزندى كه آن فاسق به صورتم رسانده اين مادر من است كه به فرزندانش مهربان است و تو فرخنده هستى او را بسوى خدا بخوان و براى او بدرگاه خداى عز و جل دعا كن بسا كه او را به يارى تو از دوزخ برهاند پس رسول خدا ( ص ) وى را به اسلام خواند و او مسلمان شد ( 1 )\r\nامينى گويد اين حديث را تنها عبيد اللَّه بن محمد عمرى روايت كرده كه بنقل ذهبى و ابن حجر ( 2 ) نسائى او را دروغگو مىشمرده و دار قطنى دربارهء حديثى ديگر كه نيز تنها راوى آن عمرى بوده گويد : صحيح نيست زيرا تنها راوى آن عمرى است و گزارشهاى او سست است .\r\nديگر ميانجيان زنجيرهء گزارش هم تمامى از تيميان ( خويشان و بازماندگان بوبكر ) هستند و از آن ميان عبد اللَّه و عبيد اللَّه - از اولاد طلحة بن عبيد اللَّه - مجهول الحال و شناخته نشده‌اند و عبد اللَّه و محمد دو پسر عمران از اولاد طلحة بن عبد اللَّه بن عبد الرحمن بن ابى بكر يا از اولاد طلحة بن عبيد اللَّه نيز هر دو مانند دو تن سابق مجهول الحالند .\r\nو تازه بوبكر هيچگاه از كسانى كه در راه اسلام شكنجه ديده‌اند به شمار نيامده و اگر براستى در آن روز سخت او هم چنان جاى پا و حال و روزى داشت و اگر در گزارش بالا كمترين نشانه اى از راستى بود البته در صفحات هر تاريخى يادآورى مىشد و هيچ مورخى از آن چشم نمىپوشيد آيا خردمندانه است كه تاريخ در لابلاى صفحات خود از شكنجه هائى كه بردگان در راه اسلام ديده‌اند ياد كند ولى در هيچ صفحهء آن از چنين گيرودار و رنجى كه كسى همچون بوبكر\r\n\r\n","description":"","footnote":"\r\n( 1 ) الرياض النضرة 1 / 46 تاريخ ابن كثير 3 / 30 .\r\n( 2 ) ميزان الاعتدال 2 / 180 ، لسان الميزان 4 / 112 .\r\n","page_name":" 242 ","page_number":249},
  {"content":"\r\nداشته و ديده يادى نرود ؟\r\nو تازه اگر هم حافظان ، اين گزارش را از ساخته‌هاى عبيد اللَّه عمرى نمىشمردند و اگر به ميانجيان گزارش آن كمترين اطمينانى داشته و مىتوانستند هر چند با بستن آن به يك راوى مجهول هرطور شده چاره اى برايش بيانديشند در آن صورت ، در آن همه سده‌هاى گذشته از آن چشم نمىپوشيدند بلكه حافظان حديث و پيشوايان آن - يكى از ديگرى - آن را فرا مىگرفتند و گزارش آن تنها ويژهء محب طبرى و ابن كثير و دنباله روهاى آن دو نمىشد زيرا اين دو مرد متخصصاند در ذكر احاديث ساختگى و من در آورد كه تازه در خود روايت از جهات مختلف نشانه هائى بر كذب آن توان يافت :\r\n1 - عايشه در سال 4 يا 5 پس از بعثت زاده شده ( 1 ) و داستان بالا - اگر هم گرفتيم پذيرفتنى باشد - در سال 6 بعثت روى داده پس عايشه در آن موقع كجا بوده كه بعدها گزارش گيرودار را بدهد ؟ آيا گيرودار پدرش را در همان حالى كه دختركى يك دو ساله و چسبيده به پستان مادر بوده ديده ؟ اگر كه نه پس چرا راوى اصلى - پدرش يا مادرش يا ام جميل يا هر كس ديگر - را معرفى نكرده ؟ چون شايد اين گزارش ، زائيدهء سده هائى پس از آنان بوده ؟ كه دست فضيلت تراشان آن را تراشيده است و آن هم پس از آنكه روزگار ، نامهء زندگى كسى را كه اين فضيلت برايش تراشيده شده در هم نورديده .\r\n2 - در عبارت گزارش آمده كه : « چون همهء ياران پيامبر ( ص ) - كه 38 مرد بودند - فراهم آمدند . . . » بر اين بنياد آن هنگام هنوز بوبكر مسلمان نشده بود زيرا پيامبر ( ص ) گويد : فرشتگان هفت سال بر من و على درود فرستادند چون آن سالها ما نماز مىگزارديم و هيچكس ديگر با ما نبود كه نماز بگزارد ( 2 ) و باز به اين دليل كه در روايت صحيحى از امير مؤمنان ( ع ) گذشت كه من هفت سال پيش\r\n\r\n","description":"","footnote":"\r\n( 1 ) طرح التثريب 1 / 147 ، الاصابه 4 / 359 .\r\n( 2 ) بر گرديد به جلد سوم از همين كتاب ما ص 220 ط 2 .\r\n","page_name":" 243 ","page_number":250},
  {"content":"\r\nاز مردم با پيامبر خدا ( ص ) نماز گزاردم ( 1 ) و به اين دليل كه در روايت صحيح طبرى ديديم كه بوبكر پس از بيشتر از 50 مرد اسلام آورده ( 2 )\r\n3 - در گزارش آمده : « ابوبكر به رسول خدا اصرار مىكرد كه دعوت خود را آشكار كند و او مىگفت ابوبكر ما گروهمان اندك است ولى بوبكر همچنان پافشارى مىنمود تا رسول خدا ( ص ) دعوت خود را آشكار كرد . . . » اين فراز را نيز اخبارى كه در سرگذشت نامه‌ها آمده تكذيب مىكند زيرا بر بنياد آنها سه سال پيش از فرا رسيدن اين روز ادعائى ، رسول خدا ( ص ) دعوت خود را آشكار كرده بود .\r\nو هم ابن سعد و ابن هشام و طبرى و جز ايشان آورده‌اند كه خداى عز و جل پيامبرش محمد ( ص ) را سه سال پس از بر انگيخته شدن بفرمود تا آنچه را از سوى او آورده است آشكار كند و مردم را آواز دهد كه فرمان او را بپذيرند و ايشان را بسوى او بخواند پس اين آيه نازل شد : آنچه را به تو دستور داده مىشود آشكار كن و از بت پرستان روى بگردان ( 3 ) در سه سالى كه از بعثت او تا نزول اين آيه و رسيدن دستور خدا به آشكار كردن دعوت گذشت حضرت كار خود را پوشيده و پنهان مىداشت ، زيرا اين آيه بر وى نازل شده بود : خويشان نزديكت را ( از كيفر بدكارىها ) پرهيز ده و در برابر كسانى از مؤمنان كه پيرو تواند به فروتنى سر فرودآور و اگر از فرمان تو سرپيچند بگو من از آنچه شما مىكنيد بيزارم . ( سورهء شعراء 214 - 217 ) ( 4 )\r\nپس اين كه پيامبر ( ص ) دعوت خود را آشكار كرده به دستور خداى پاك\r\n\r\n","description":"","footnote":"\r\n( 1 ) برگرديد به جلد سوم از همين كتاب ما ص 221 ط 2 .\r\n( 2 ) تاريخ طبرى 2 / 215 .\r\n( 3 ) سورهء حجر آيهء 94 .\r\n( 4 ) تاريخ طبرى 2 / 216 ، طبقات ابن سعد 1 / 183 ، سيرة ابن هشام 1 / 274 ، كامل 2 / 23 تفسير قرطبى 10 / 62 ، عيون الاثر از ابن سيد الناس 1 / 99 ، تاريخ ابى الفدا 1 / 116 ، تفسير ابن كثير 2 / 559 ، تفسير خازن 3 / 109 ، تفسير شوكانى 3 / 139 .\r\n","page_name":" 244 ","page_number":251},
  {"content":"\r\nبوده بىآنكه پافشارى كسى - بوبكر يا ديگران - در اين برنامه بر فرمان خدا پيشى گرفته باشد و بىآنكه بوبكر را در آن روز در جرگهء مسلمانان ببينيم يا نه - .\r\nو تازه بوبكر از كسانى شمرده شده كه مدتها پس از آن روز ادعائى و نيز مدتها پس از آشكار شدن دعوت از سوى مسلمانان ، او باز هم پيرو دعوت پنهانى بوده پس كسى كه بر وى بسته است كه : « او جلوتر از آن هنگام نيز اصرار داشته رسول خدا آشكارا دعوت كند » چگونه از نادرستى اين سخن نيانديشيده ؟ ابن سعد در طبقات خود 1 / 185 مىنويسد : بوبكر در گوشه اى پنهانى دعوت مىكرد و سعد بن زيد نيز مانند او و عثمان نيز مانند او ولى عمر بن خطاب و حمزة بن عبد المطلب آشكارا دعوت مىكردند ، پس پنهان كارى بوبكر در دعوت مردم به اسلام تا بسى پس از آن روز ادعائى و حتى پس از آن هم كه عمر آشكارا دعوت مىكرده طول كشيده زيرا عمر پس از خروج و مهاجرت 40 مرد به سرزمين حبشه بود كه تازه اسلام آورد ( 1 ) حال آنكه آن روايت ساختگى مىگويد كه آن گير و دار وقتى روى داد كه همهء مسلمانان تنها 38 تن بودند .\r\nحافظ هيثمى در مجمع الزوائد 9 / 259 دو حديث در مسلمان شدن مادر بوبكر آورده يكى از زبان ابن عباس كه گفته مادر بوبكر و مادر عثمان و مادر طلحه و مادر زبير و مادر عبد الرحمن بن عوف و مادر عمار اسلام آوردند ولى هيثمى گويد :\r\nيكى از ميانجيان زنجيرهء اين گزارش خازم بن حسين است كه گزارشهاى او سست است و ذهبى در ميزان 1 / 315 مىنويسد : ابن معين گويد خازم بىارزش است و ابو داود گفته وى گزارشهائى نكوهيده آورده و ابن عدى گفته : عموم گزارشهاى او را شايستهء پيروى ندانسته‌اند .\r\nو حديث دوم نيز از طريق هيثم بن عدى رسيده كه بر بنياد آن بوبكر بمرد و پدر و مادرش كه هر دو مسلمان بودند از وى ارث بردند و هيثمى گويد زنجيرهء\r\n\r\n","description":"","footnote":"\r\n( 1 ) استيعاب كه در حاشيهء اصابه چاپ شده ج 2 ص 459 ، تاريخ ابن كثير 3 / 31 .\r\n","page_name":" 245 ","page_number":252},
  {"content":"\r\nگزارش آن گسسته است .\r\nامينى گويد : گويا حافظ هيثمى با اين گونه داورى خود مىخواهد برساند كه نقطه ضعف حديث ، تنها در گسستگى زنجيرهء آن است و خود ديگر ميانجيان زنجيرهء گزارش را نام نبرده مبادا نگاه‌هاى كاوشگران به آن افتد و بشناسائى منجر شود ولى همين اندازه كه هيثم بن عدى دروغ پرداز را ياد كرده بس است زيرا به گفتهء بخارى او غير موثق است و دروغ مىگفته و ابو داود گفته او دروغ پرداز است و نسائى و جز او گفته‌اند حديث وى متروك ( 1 ) است و كنيز هيثم گفته : ارباب من همه شب را به نماز مىايستاد و چون بامداد مىشد به دروغ بافى مىنشست و باز نسائى گفته حديث وى نكوهيده است و هم حديثى را ياد كرده و آن را از جمله دروغهائى كه هيثم بر هشام بن عروه بسته شمرده و ابو حاتم گفته حديث او متروك است و ابو زرعه گفته او ناچيز است و عجلى گفته او را ديدم دروغ پرداز بود و ساجى گفته وى در مكه ساكن شد و دروغ مىگفت و امام حنبليان احمد گويد او صاحب گزارشها بود و كاستىهاى موجود در زنجيره‌هاى آنها را پنهان مىداشت و حاكم نقاش گفته او از زبان مردان موثق احاديثى نكوهيده مىآورد و هم بيهقى و نقاش و جوزجانى حديث ياد شده را ساختگى شمرده‌اند چون در زنجيرهء ميانجيان آن هيثم وجود دارد و ابو نعيم گفته در احاديث وى سخنان نكوهيده مىيابيم ( 2 ) .\r\nپس مسلمان شدن مادر بوبكر نيز همچون مسلمانى پدرش بوقحافه است كه هرگز ثابت نخواهد شد و كسانى از مورخان نيز - همچون ابن كثير و ديار بكرى و حلبى و جز آنان - كه مسلمان شدن آن دو را ياد كرده‌اند مدرك سخنانشان همان اخبارى است كه چگونگى آن را شناختى پس بر گفتهء ايشان اعتمادى نيست و هيچ ادعاى تو خالى و گفتار بىدليل را نبايد ارزش نهاد .\r\nيك نشانه بر نتيجه گيرى آشكار ما آن است كه ام الخير - مادر بوبكر -\r\n\r\n","description":"","footnote":"\r\n( 1 ) برگرديد به زير نويس ص 99 .\r\n( 2 ) ميزان الاعتدال 3 / 265 ، لسان الميزان 6 / 209 ، الغدير 5 / 270 ط 2 .\r\n","page_name":" 246 ","page_number":253},
  {"content":"\r\nهمچنان در همسرى بوقحافه و در شهر مكه ماند با آنكه - بر بنياد گفتهء مدعيان - وى در سال 6 بعثت مسلمان شده و آنگاه بوقحافه نيز - باز بر بنياد گفتهء مدعيان كه شنيدى - در سال هشتم هجرت كه مكه فتح شد اسلام آورده و ميان اسلام آوردن اين زن و شوهر 13 سال فاصله بوده پس با كدام فرمان قرآن و سنت بوده كه زنى مسلمان - آن هم مادر كسى همچون بوبكر - در اين سالهاى دور و دراز در همسرى بوقحافه اى باقى مانده كه هنوز مسلمان نشده بود ؟ چه عذرى آن دو را در كنار هم نگهداشت با آنكه جدائى ميان آن دو نخستين شعار مسلمانى بود . پس كجا اسلام آورده بود و با اين برنامهء او چگونه وى را مسلمان مىشماريد ؟\r\n\r\nبوبكر و پدر و مادرش در قرآن\r\nدستهاى هوا پرستان ، نامهء خدا را هم به بازى گرفته و كلمه‌ها را از معانى آن مىگردانند تا آنجا كه كسانى از تفسير نگاران كه دوستى خليفه آنان را كور و كر ساخته آمده‌اند بىهيچ بصيرتى به كار مىپردازند و همچون كسى كه در شب به جمع آورى هيزم برخيزد ، در كتاب خود افسانه‌هاى خبرسازان از گذشتگان نخستين را روايت كرده و بىاينكه هيچ گونه بررسى و درنگى را روا دارند آنها را از مسلمات انگاشته و مىپندارند كه به كارى نيكو پرداخته‌اند و با همهء اينها خود را در دانش قرآن گرامى پيشوا و راهبر مىانگارند و كارشان به جائى رسيده كه مىگويند اين فراز از قرآن كه آيهء 15 از سورهء احقاف است دربارهء بوبكر نازل شده : و انسان را به نيكى كردن با پدر و مادرش سفارش كرده‌ايم مادرش به سختى باردار او شد و او را به سختى بگذاشت ، بار داشتن و شير گرفتنش سى ماه بود و چون به قوت برسيد و بچهل سال رسيد گفت پروردگارا مرا ترغيب كن تا نعمت ترا كه به من و به پدر و مادرم انعام كرده اى سپاس دارم و عملى شايسته كنم كه پسند تو باشد و فرزندان مرا شايسته كن كه من توبه به تو مىآورم و از مطيعانم .\r\nو بر امير مؤمنان على و ابن عباس نيز بسته‌اند كه آيه دربارهء بوبكر صديق نازل شده كه بارداشتن و شير گرفتن او سى ماه بوده مادرش 9 ماه باردار او شده و\r\n","description":"","footnote":"","page_name":" 247 ","page_number":254},
  {"content":"\r\n21 ماه او را شير داده پدر و مادرش هر دو مسلمان شدند و هيچيك از مهاجران را بجز او اين فضيلت نبود كه پدر و مادرش مسلمان شوند پس خداوند به او سفارش آن دو را كرد و اين دستور پس از آن بايسته شناخته شد و چون رسول خدا ( ص ) در چهل سالگى پيامبرى يافت بوبكر ( ض ) كه 38 ساله بود رسول خدا ( ص ) را تصديق كرد و چون به 40 سالگى رسيد گفت پروردگارا مرا ترغيب كن تا نعمت ترا كه بر من و بر پدر و مادرم انعام كرده اى سپاس دارم خدا نيز دعاى او را مستجاب كرد تا پدر و مادر و همهء فرزندانش مسلمان شدند .\r\nكشاف 3 / 99 تفسير قرطبى 16 / 193 ، 194 ، الرياض النضرة 1 / 47 مرقاة الوصول ص 121 ، تفسير خازن 4 / 132 ، تفسير نسفى كه در حاشيهء خازن چاپ شده 4 / 132 تفسير شوكانى 5 / 18 .\r\nآيا كسى نيست از اين بزرگان بىخبر بپرسد مگر محدود بودن مدت بارداشتن و شير گرفتن در سى ماه تنها مخصوص بوبكر است تا به ياد آورى آن در نامهء خدا اختصاص يابد ؟ مگر اين قانون در ميان همهء آفريدگان خدا جارى نيست ؟\r\nكه يا مدت بارداشتن كودك 6 ماه است و مدت شير گرفتن دو سال تمام يا اين كه مدت بارداشتن 9 ماه است و مدت شير گرفتن 21 ماه ؟ كه آنچه شايستهء ذكر است اولى است كه به نسبت با آنچه معمول است كمتر پيش مىآيد .\r\nتازه اگر قانون ياد شده ؛ تنها ويژهء بوبكر و گزارشگر بارداشتن و شير گرفتن او است چگونه درست بوده كه مولانا امير مؤمنان آيه را بضميمهء آنچه در سورهء لقمان آمده دليل بگيرد بر آن كه كمترين مدت براى بارداشتن 6 ماه است ؟ ( كه در ج 6 ص 93 - 95 ط 2 گزارش آن را آورديم ) پس اين يكى آيهء كريمه نيز تنها بايد نشاندهندهء وضعيتى باشد كه با يكى از دو صورت مذكور ميان همهء انسانها رايج و معمول است زيرا فقط در اين هنگام مىتوانست زمينهء استدلال براى على قرار گيرد و ابن كثير نيز در تفسير خود - 4 / 157 - در اين باره مىنويسد : برداشت درست و نيرومند همين است و عثمان و گروهى از صحابه ( ض )\r\n","description":"","footnote":"","page_name":" 248 ","page_number":255},
  {"content":"\r\nنيز آن را پذيرفته‌اند . ابن كثير با همهء زياده روىهايش در نقل احاديث ساختگى در اين جا ديگر اشاره اى به نزول آيه دربارهء بوبكر نكرده زيرا مىدانسته كه با اين نقل ، خودش را رسوا مىكند .\r\nوانگهى در آنچه آشكارا از آيه بر مىآيد مىبينيم كه آن انسان ؛ آنچه را گفته پس از آن بوده كه به قوت رسيده و گام به چهلمين سال از زندگى نهاده با آنكه نه بوبكر در آن هنگام مسلمان بوده و نه پدر و مادرش ، زيرا خودش بر بنياد گزارشهائى كه درستى آنها آشكار است و در ج 3 ص 220 - 223 از چاپ دوم گذشت در سال هفتم از بعثت اسلام آورده .\r\nو پدرش هم - اگر اسلام آورده باشد - در سال هشتم هجرى در روز فتح مكه اسلام آورده و آن هنگام بوبكر 56 سال يا بيشتر داشته .\r\nمادرش نيز - اگر اسلام آورده باشد - تازه در سال ششم بعثت مسلمان شده كه در آن روز بوبكر 44 سال يا بيشتر داشته است .\r\nپس خداوند با چه چيز بر وى و پدر و مادرش انعام كرده بود كه آن روز گفت پروردگارا مرا ترغيب كن تا نعمت ترا كه به من و پدر و مادرم انعام كرده اى سپاس دارم ؟ مگر نه آن روز هيچيك از اين سه مسلمان نبودند و اين جمله نيز يا دعائى است كه گويندهء آن درخواست مىكند خداوند سپاسگزارى از خود را در برابر نعمتى كه تنها به او و پدر و مادرش داده الهام كند يا خبرى است كه مىرساند هر سه تن مزبور از كسانىاند كه به ايشان انعام شده و بر بنياد آن بايستى نعمت مزبور پيش از گذشتن اين دعا بر زبان ، داده شده باشد . ولى اين كه بگوئيم خداى پاك بعدها اين دعا را مستجاب كرده تا پدر و مادر و همهء فرزندانش مسلمان شدند سخنى خنده آور است كه هيچ گواهى را پشتوانهء خود ندارد .\r\nو تازه گزارشهائى كه دربارهء مسلمان شدن پدر و مادرش رسيده - اگر هم آنها را بپذيريم و نقطه ضعفهايش را نديده بگيريم - دلالت بر آن دارد كه مسلمان شدن مادرش در نتيجهء آن بوده كه رسول خدا ( ص ) براى او دعا كرده است\r\n","description":"","footnote":"","page_name":" 249 ","page_number":256},
  {"content":"\r\nكه مسلمان شود و مسلمان شدن پدرش هم از بركت دست كشيدن او ( ص ) بر سينهء وى بوده . پس ديگر دعاى بوبكر چه نقشى در اين ميان داشته ؟\r\nآنچه نيز در ذيل روايت به امير مؤمنان ( ع ) بسته‌اند كه فرموده جز ابوبكر هيچ يك از مهاجران را اين برترى دست نداد كه پدر و مادرش اسلام آرند از امير مؤمنان بسى دور است كه چنين سخنى بر زبان آرد زيرا ما در ص 224 تا 226 ترا از نام و نشان گروه هائى از مهاجران كه خود و پدر و مادرشان همه مسلمان بودند آگاه كرديم كه خود امير ( ع ) از اين لحاظ نيز بر همهء ايشان برترى و پيشگامى داشت .\r\n\r\nآيه اى ديگر دربارهء بوبكر و پدرش\r\nدربارهء اين فراز از قرآن كه آيهء 22 از سورهء مجادله است : گروهى كه به خدا و روز جزا ايمان دارند نبينى كه با مخالفان خدا و رسول وى و گرچه پدران يا پسران يا برادران يا خويشاوندانشان باشند دوستى كنند آنها ، خدا ايمان را در دلهايشان رقم زده است و به روحى از جانب خويش نيرومندشان كرده است و به بهشتهايشان در آرد كه جوىها از زير آن روان است در آن جاويد باشند خدا از آنان خشنود باشد و آنها نيز از او خشنود باشند ، آنان گروه خدايند بدانيد كه گروه خدا رستگارانند . از راه پسر جريج چنان رسيده است كه بوقحافه پيامبر ( ص ) را دشنام داد و پسرش بوبكر ، او را چنان به سختى كتك زد كه به رو بر زمين افتاد و سپس خود به نزد پيامبر ( ص ) شد و داستان را براى او باز گفت او گفت آيا چنين كردى ؟ ديگر به نزدش باز مگرد پاسخ داد سوگند به آنكه تو را براستى به پيامبرى فرستاد اگر تيغ نزديك دستم بود او را كشته بودم پس اين آيه نازل شد : گروهى كه به خدا و . . .\r\nتفسير قرطبى 17 / 307 ، تفسير زمخشرى 3 / 172 ، مرقاة الوصول كه در حاشيهء نوادر الاصول چاپ شده ص 121 ، تفسير آلوسى 28 / 36 .\r\nامينى گويد : همهء تفسير نگاران بر آنند كه سورهء احقاف كه ديديد نخستين\r\n","description":"","footnote":"","page_name":" 250 ","page_number":257},
  {"content":"\r\nاز دو آيه اى كه به بوبكر بسته‌اند در آن است در مكه نازل شده و سورهء مجادله هم در مدينه و نيز بر آنند كه اين آيه پس از روزگارى چند كه از نازل شدن احقاف گذشت نازل شده و از تفسير قرطبى و ابن كثير و رازى بر مىآيد كه نزول آن پس از بدر واحد بوده بر اين بنياد بايستى تقريبا در سال چهارم هجرت نازل شده باشد ، پس اگر فرض كنيم كه هر دو آيهء مذكور دربارهء بوبكر فرود آمده چگونه مىتوانيم تضادى را كه در ميانه هست بر طرف كنيم ؟ مگر آيهء نخست آشكارا نمىرساند كه وقتى بوبكر 40 ساله بوده بوقحافه از كسانى به شمار مىرفته كه خداوند بر ايشان انعام فرموده تا آنجا كه چون بوبكر به قوت رسيده و پا بچهل سالگى گذاشته گفته است : پروردگارا مرا ، ترغيب كن تا نعمتى را كه بر من و پدر و مادرم انعام كردى سپاس بدارم . ولى اين آيهء دوم چنانچه مىبينى به روشنى دلالت مىكند كه در روز نازل شدن آن كه بوبكر در آن هنگام تقريبا 53 ساله بوده بوقحافه از كسانى به شمار مىرفته كه با خدا و رسول او مخالفت مىكنند .\r\nآنچه مشكل را حل مىكند اين است كه متن گزارش مذكور - همچون گزارش سابق كه در تفسير نخستين آيه رسيده بود - دروغ بودن خود را آشكار مىسازد زيرا آيهء اخير چنانچه شنيدى در مدينه نازل شده و از روايت نيز بر ميآيد كه داستان مزبور در همان شهر روى داده با آنكه بوقحافه در آن روز در مكه بوده پس كى و كجا بوبكر در آن هنگام كنار پدرش بوده كه با او كتك كارى بكند ؟\r\nتازه كسى كه رسول خدا ( ص ) را دشنام مىدهد آيا شرط وجوب كشتن او آن است كه شمشير جلو دست شنونده باشد ؟ يا شرط نبودن آن پس از اين رويداد مقرر گرديده ؟ يا اختصاصا دليلى بر شرط بودن آن در مورد بوقحافه يافته‌اند ؟ اينها را از كسى بايد پرسيد كه گزافگوئى در فضيلت تراشى او را كور و كر ساخته ، راستى را كه آنان سخن نكوهيده و دروغ و بيهوده مىگويند ، مىگويند آن از نزد خدا است ولى از نزد خدا نيست بر خدا دروغ مىبندند و خود نيز مىدانند\r\n","description":"","footnote":"","page_name":" 251 ","page_number":258},
  {"content":"\r\n\r\nهدف از بگو مگو\r\nمن گمان نمىكنم كه اين دار و دسته ، دروغ مزبور را تنها در كارگاه بافندگى بىخبرى از زندگى نامه‌هاى مردمان بافته باشند و نه نيازى به مسلمان انگاشتن و نيانگاشتن پدران مهاجران داشته و مقصودى از مسلمان شمردن پدر و مادر بوبكر داشته باشند بلكه اين نغمه را از آن رو ساز كرده‌اند كه هميشه در كافر شمردن سرور مكه و سر دودمان امامان ، ابو طالب پدر امير مؤمنان ( ع ) به هوچى گرى و عربده - كشى سرگرم باشند و اين پس از آن بوده كه نتوانستند به زشت گوئى در پيرامون فرزند پردازند و از اين روى تيرهاى نكوهش را به سوى پدر روانه كرده و بلكه - مانند حافظ عاصمى در « زين الفتى » - پدر و مادر هر دو را به باد تهمت گرفتند و يكى از شاهكارهاشان براى هموار كردن اين راه نيز آن بوده كه زبان درازى به پدر و مادر پيامبر بزرگ ( ص ) را نيز روا شمردند تا جائى كه حافظ عاصمى كه در « زين الفتى » به روشنگرى وجوه همانندى ميان پيامبر و مرتضى ( ع ) پرداخته ، مينويسد :\r\nاز جهت پدر و مادر - در حكم و در نامگذارى - بايد گفت كه پيامبر با همهء نعمتهائى كه خداى تعالى ارزانى او داشت - و با فراوانى نيكوئىهايش دربارهء او - باز هم قسمت او نكرد كه پدر و مادرش مسلمان شوند ، كه تودهء مسلمانان بر همين عقيده‌اند ( 1 ) مگر گروهى ناچيز كه قابل توجه نيستند . به همين گونه مرتضى نيز با\r\n\r\n","description":"","footnote":"\r\n( 1 ) اين مرد بر تودهء مسلمانان دروغ بسته زيرا همهء شيعيان امامى و زيدى - بدون استثناء - و نيز كسانى از محققان سنيان كه به راه آنان رفته‌اند بر آنند كه پدر و مادر پيامبر اكرم مسلمان بوده‌اند و كسانى كه به راه مخالف رفته‌اند در خور اعتنا نيستند و ناچيزتر از آنند كه به ايشان پردازيم .\r\n","page_name":" 252 ","page_number":259},
  {"content":"\r\nآن همه خوىها و منشها و انواع نعمتها و برترىها كه خدا ارزانى او داشت قسمت وى نكرد كه پدر و مادرش مسلمان شوند . پايان\r\n\r\nآرى اينان هيچگاه بانگ و فريادشان در اين زمينه خاموش نشده و به اين گونه ؛ هم سرگذشت نامهء سرور مكه را كه بسى روشن است به دهن كجى مىگيرند و هم سرپرستى او از پيامبر و پاسدارى او از وى در هر آسيب و در برابر هر كينه را و هم آواى بلند او در شناساندن كيش استوارش را و هم سر فرود آوردن او در برابر آئين خدا با گفتار و كردار و شعر و نثر خويش را و هم پاسدارى از آن را با تمام نيرو و امكاناتى كه داشته است .\r\n« اگر ابوطالب و پسرش نبودند\r\nكيش ما با تناورى نمودار نمىشد و بر پا نمىايستاد\r\nاو در مكه وى را پناه داد و پشتيبانى كرد\r\nو اين در مدينه به خاطر او با تيزبينى در جستجوى مرگ بر آمد .\r\nعبد مناف ( نام اصلى ابوطالب ) به سرپرستى كارى برخاست .\r\nو چون جان سپرد على راه او را بپايان برد\r\nبگو او پس از آنى درگذشت كه به جا آورد آنچه بجا آورد\r\nو بوى خوش خود را در ثبير ( نام كوهى ) به يادگار نهاد\r\nخدا را كه يكى گشايندهء راه راست و نيكوكارى بود\r\nو خدا را كه ديگرى هم به پايان برندهء راه سربلندىها\r\nبزرگوارى ابوطالب را چه زيان كه نادانى سخن بيهوده گويد\r\nو بينائى ، خود را به كورى زند\r\nهمچنانكه اگر كسى پرتو روز را تاريكى پندارد\r\nبه آمدن بامداد زيانى نمىرساند » ( 1 )\r\nبراى آنكه از روحيات كسى آگاهى يابيم هيچ وسيله اى نداريم مگر در\r\n\r\n","description":"","footnote":"\r\n( 1 ) اين اشعار را ابن ابى الحديد در شرح خود 3 / 317 آورده و اثر طبع خود شمرده .\r\n","page_name":" 253 ","page_number":260},
  {"content":"\r\nيكى از اين چهار راه گام نهيم :\r\n1 - نتيجه گيرى از سخنانى كه بر زبان رانده\r\n2 - يا از كارهائى كه در انجام آن كوشش نموده\r\n3 - يا از آنچه خاندان و كسانش دربارهء او گزارش كرده‌اند زيرا اهل هر خانه به آنچه در آن است آگاه تر از ديگراناند .\r\n4 - يا از نسبتهائى كه كسانى از پيرامونيان او درباره اش بر زبان رانده‌اند .\r\n\r\n1 سخنان ابو طالب ( ع )\r\n: اينك گوهرهائى آبدار و در رشته كشيده از سروده‌هاى روشن او را كه در كتابهاى حديث و سرگذشت نامه‌ها و تواريخ آمده مىآوريم .\r\nحاكم در مستدرك 2 / 623 با زنجيره‌هاى خود از ابن اسحاق آورده كه او گفت : ابوطالب ابياتى خطاب به نجاشى سرود و او را تشويق كرد كه آنان - يعنى مهاجران مسلمان به حبشه - را همسايگانى نيكو باشد و از آنان پاسدارى كند .\r\nبه اين قرار :\r\n« نيكان مردم بدانند كه محمد ، دستيار موسى و مسيح بن مريم است .\r\nاو نيز براى ما دينى آورد مانند آنچه ايشان آوردند\r\nپس همهء ايشان ما را به فرمان خدا راهنمائى مىكنند و از بدىها باز\r\nمىدارند .\r\nالبته شما در كتاب خود مىخوانيد كه او گفتارى راستين دارد و سخن او\r\nاز سر نادانى نيست ( 1 )\r\nو به راستى كه هيچ گروهى از ما به آهنگ تو پاى در راه نمىنهند مگر با\r\nجوانمردى و بزرگوارىهائى كه از تو ديده‌اند باز مىگردند . »\r\n\r\n","description":"","footnote":"\r\n( 1 ) ترجمهء اين بيت پس از اصلاح متن آن با مقابلهء بحار مجلسى ج 35 ص 123 به عمل آمد و واژه مبرجم به ترجم تغيير داده شد . ( م )\r\n","page_name":" 254 ","page_number":261},
  {"content":"\r\nو هم او ( ع ) چكامه اى چنين سرود :\r\n« بازماندگان تيرهء غالب مثل لوى و تيم را\r\nهنگام يارى بزرگواران از دشمنى آگاه كن .\r\nزيرا ما شمشيرهاى خدا و سراسر ، گردن فرازى هستيم و كى ؟\r\nهمان هنگام كه آواى آن گروه ، ابرهاى بىخير را به ياد مىآرد .\r\nمگر نمىدانيد كه بريدن از خويشاوند گناه است .\r\nو كارى پر گرفتارى و سياه و به دور از دور انديشى ؟\r\nو راه هدايت فردا دانسته خواهد شد\r\nو نعمت روزگار ، جاودانى نيست\r\nبىخردانه آرزوهاى خود را دربارهء محمد بر نيانگيزيد .\r\nو فرمان گمراهان و كجروان را پيروى نكنيد\r\nخواستيد او را بكشيد\r\nو جز اين نيست كه آرزوهاى شما همچون رؤياهائى است كه در خواب\r\nببينند .\r\nو به خدا شما او را نخواهيد كشت\r\nو بريده شدن ريشها و گلوها ( 1 ) را نمىبينيد\r\nو زندگان شما رويدادهائى بزرگ را نخواهند ديد\r\nكه پس از پايان آنها مرغان لاشه خور براى دريدن كشتگان هجوم آرند .\r\nو البته ميان ما دعوت به نيكوكارى دربارهء نزديكان و خويشان خواهيد كرد\r\nكه به راستى شمشيرهائى كه از نيام به در آمده بستگىها را بريده .\r\nپنداشته‌ايد كه ما محمد را به دست شما مىسپاريم .\r\nو براى پاسدارى از او با انبوهى خود زمينه را بر شما تنگ نمىكنيم و\r\nبه سنگ اندازى نمىپردازيم .\r\n\r\n","description":"","footnote":"\r\n( 1 ) در پاره اى از گزارشها به جاى گلوها ، كاسه‌هاى سرها آمده .\r\n","page_name":" 255 ","page_number":262},
  {"content":"\r\nدر ميان اين گروه ، برجسته مردانى هستند كه زير بار دشمنى نمىروند\r\nو ميان دو شاخه از خاندان هاشم جاى گرفته اند\r\nو آن گاه او درستكار است ؛ بندگان ؛ وى را دوست دارند\r\nو با مهر پروردگارى كه در ميان همهء مهرها چيرگى يافته است نشان\r\nشده و مهر خورده\r\nمردمان ؛ دليلى استوار و هم شكوهى در او مىبينند\r\nو هيچ نادانى در ميان تودهء خود همچون دانشور نيست .\r\nاو پيامبرى است كه از سوى پروردگارش به او وحى مىشود\r\nو هر كه چنين سخنى را نپذيرفت از پشيمانى ، لب به دندان خواهد گزيد\r\nتوده اى از هاشميان پيرامون او مىچرخند\r\nو گزند هر ستمكار و گردنكش را از او دور مىسازند . »\r\nديوان ابوطالب ص 32 ، شرح ابن ابى الحديد 3 / 313\r\nو از سروده‌هاى او در پيرامون رويداد صحيفه كه داستان آن را پس از اين خواهيم آورد يكى همان است كه گويد :\r\n« هان ! براى گيرودارهائى كه ميان خود داشته ايم\r\nاز زبان من به تيرهء لوى - ويژه به كعبيان ايشان - اين پيام را برسان :\r\nمگر نمىدانيد كه ما محمد را پيامبرى همچون موسى شناخته ايم\r\nكه در نخستين نامه‌ها ياد او رفته است .\r\nو اين را كه بندگان با او دوستى بسيارى دارند\r\nو در آن كس كه خدا وى را ويژهء دوستى گرفته است بيداد و ستمى نيست\r\nو به راستى آن چه را كه شما در نامهء خويش نگاشته‌ايد ،\r\nيك روز براى شما همچون نوزاد شتر صالح خواهد بود كه مادر را مىجست\r\n","description":"","footnote":"","page_name":" 256 ","page_number":263},
  {"content":"\r\nو شيون مىكرد و نمىيافت ( 1 ) ( و به اين گونه عذاب خدا را بر آن مردم فرود\r\nآورد . )\r\nبه هوش آئيد ! به هوش آئيد پيش از آن كه گودالها ( 2 ) براى خاك كردن شما\r\nكنده شود\r\nو كسانى هم كه گناهى از ايشان سر نزده همچون بزهكاران به درد سر افتند\r\nفرمان گمرهان را نبريد\r\nو پس از دوستى و خويشاوندىتان با ما پيمانها و بستگىهاى خويش را\r\nمگسليد .\r\nو گرنه جنگى سهمگين و دنباله دار را بنياد مىنهيد .\r\nكه چه بسا هر كس آن را بچشد ، مزه اش را از تلخترين و مرگبارترين\r\nپيكارها خواهد يافت .\r\nسوگند به خانهء خدا كه ما احمد را به دست شما نخواهيم سپرد\r\nهر چند سالهائى بس دشوار و پر از رنج و روزگارى سخت بر ايمان در\r\nبرداشته باشد .\r\nو گردنها و دستهاى ما و شما\r\nبه نيروى نيزه‌ها و شمشيرهائى تيز ببرد و جدا شود\r\nدر برخورد گاهى تنگ كه مىبينى ، نيزه‌ها بشكند\r\nو كفتارهاى لنگ ( 3 ) - مانند گروهى كه بر سر چشمه اى گرد شوند - فراهم\r\nآيند ( تا تن كشتگان را خوراك خود سازند )\r\n\r\n","description":"","footnote":"\r\n( 1 ) يا چنانچه در گزارش ابن هشام آمده :\r\nراستى آنچه را كه شما بعنوان نامهء خويش چسبانيده‌ايد پديده اى نافرخنده است همانند آن نوزاد شتر كه مادر را مىجست و شيون\r\n( 2 ) ترجمهء زبى است و در سيرهء ابن هشام به جاى آن « ثرى » آمده كه معنى زمين مىدهد .\r\n( 3 ) در سيرهء ابن هشام به جاى « الضباع العرج تعكف » كه جملهء بالا را معنى مىدهد نوشته :\r\n« النسور الطخم يعكفن » يعنى كركسان سياه سر\r\n","page_name":" 257 ","page_number":264},
  {"content":"\r\nدر كران تا كران آن كه جولانگاه لشگر و اسبان باشد\r\nو خروش دليران در ناوردگاه .\r\nمگر نه پدر ما هاشم كمر خويش را سخت ببست\r\nو فرزندانش را سفارش كرد كه شمشير زنى و نيزه افكنى را كنار ننهند ؟\r\nما از پيكار به ستوه نمىآئيم تا پيكار از دست ما به ستوه آيد\r\nو هرگز نيز از رنجهاى سختى كه با گرفتارىهايش بر ما هموار كند زبان\r\nبه گله نمىگشائيم .\r\nو آنگاه كه جانهاى دليران بر اثر تهديدها و هراسها به پرواز در آيد\r\nباز هم ما خويشتن دارى و خردمندى خود را نگاه مىداريم . »\r\nسيرة ابن هشام 1 / 373 ، شرح ابن ابى الحديد 3 / 313 ، بلوغ الارب 1 / 325 ، خزانة الادب از بغدادى 1 / 261 ، الروض الانف 1 / 220 ، تاريخ ابن كثير 3 / 87 ، اسنى المطالب ص 6 و 13 ، طلبة الطالب ص 10\r\nو هم از سروده‌هاى او است كه گويد :\r\n« هان ! چه اندوهى كه يك بار در تاريكىهاى پايان شب مرا در پيچيد\r\nو يك بار هم آن گاه كه ستاره‌ها روشن بود .\r\nيك بار هنگامى كه چشمهاى بسيارى را خواب ربوده بود .\r\nو ديگر بار آن گاه كه همه بيدار نشسته و گوش به افسانه گويان داشتند .\r\nخوابهاى گروهى كه خواستند بر محمد ستم كنند\r\nو آنكه از بيداد نپرهيزد البته خود ستم مىبيند\r\nاز سر بىخردى به كوشش برخاستند\r\nو بدكارىهاشان آنان را به سوى كارشان كه پندارى و نااستوار بود كشانيد\r\nآنان به كارهائى اميد بسته‌اند كه هرگز آن را سامان نتوانند داد\r\nهر چند كه در هر هنگام و در هر دشت به انجام آن ، سوگند ياد كنند\r\n","description":"","footnote":"","page_name":" 258 ","page_number":265},
  {"content":"\r\nاز ما اميد كارى دارند كه ما براى نپذيرفتن آن ،\r\nزد و خورد با نيزهء راست را بر خود هموار مىكنيم .\r\nاز ما اميد دارند كه به كشتن محمد خرسندى دهيم .\r\nو نيزه‌هاى بلند را با خون رنگين نسازيم\r\nسوگند به خانهء خدا كه دروغ پنداشتيد و به آرزوى خود\r\nنرسيد تا كله‌هاى كسانى را كه در پيرامون زمزم و خانهء كعبه مىبينيد\r\nبشكافيد ( 1 )\r\nو پيوندهاى خويشاوندى بريده شود و پيمانهاى زناشوئى به باد فراموشى رود\r\nو كارهاى ناشايست ، يكى از پس ديگرى كرده آيد .\r\nو گروهى در برابر شما با جنگ افزارهاى آهنين به پاى خاسته\r\nو گزند همهء بزهكاران را از شخصيت خويش باز دارند .\r\nآناناند شيران ، شيران دو بيشه\r\nو چون به خشم آيند از نشانه‌هاى هيچ خطرى نمىهراسند .\r\nاى فهريان ! تا آنگاه كه زنان به سوك سرائى براى كشتگان برنخاسته اند\r\nو با اين كار خود خشم و اندوه‌ها را به تكان نياورده‌اند به خويش آئيد .\r\nاز ستم و بيدادگرىهاى گذشته تان\r\nو از آن همه بزه كارىهائى كه در بارهء ما روا داشتيد باز ايستيد .\r\nو هم از ستم بر پيامبرى كه آمده است و مردم را به راه راست مىخواند\r\nو به پيروى از فرمانى گرانبها ( 2 ) كه از نزد پروردگار عرش آمده است\r\nگمان مبريد كه ما او را به شما بسپاريم\r\nكه مانند اوئى اگر در ميان يك گروه باشد او را به دشمن نسپارند\r\n\r\n","description":"","footnote":"\r\n( 1 ) ترجمهء اين بيت پس از اصلاح متن آن با مقابلهء بحار مجلسى ج 35 ص 159 انجام گرفت كه واژهء حميم را به حطيم بر گردانديم ( م )\r\n( 2 ) در گزارش شيخ طوسى آمده است كه : فرمانى استوار\r\n","page_name":" 259 ","page_number":266},
  {"content":"\r\nاينها بود عذرهاى ما كه براى شما پيش كشيديم\r\nتا پيش از پيش كشيدن آنها پيكارى روى ندهد »\r\nديوان ابو طالب ص 29 شرح ابن ابى الحديد 3 / 312\r\nو هم از او است كه خطاب به پيامبر بزرگ ( ص ) مىگويد :\r\n« به خدا سوگند كه دست اينان همه هرگز به تو نرسد\r\nتا من در ميان گور به خاك سپرده شوم و در آن بستر بخسبم\r\nبىهيچگونه خوارى ، آشكارا كار خود را دنبال كن\r\nو دل خوش دارو ديده ات روشن باد .\r\nمرا به راه راست خواندى و دانستم كه تو نيكخواه منى\r\nو البته كه تو به دعوت برخاستى و خود امين و درستكار بوده اى ( 1 )\r\nو به راستى من دانسته‌ام كيش محمد از بهترين كيشهاى آفريدگان است . »\r\nاين سروده‌ها را ثعلبى در تفسير خود گزارش كرده و گفته در اين كه اين سروده‌ها به راستى از ابو طالب است ، مقاتل و عبد اللَّه بن عباس و قسم بن محضره و عطاء بن دينار همداستاناند بنگريد به خزانة الادب از بغدادى 1 / 261 ، تاريخ ابن كثير 3 / 42 شرح ابن ابى الحديد 3 / 306 تاريخ ابو الفدا 1 / 120 فتح البارى 7 / 153 ، 155 الاصابه 4 / 116 المواهب اللدنية 1 / 61 السيرة الحلبية 1 / 305 ديوان ابوطالب ص 12 طلبة الطالب ص 5 بلوغ الارب 1 / 325 السيرة النبوية از زينى دحلان كه در حاشيهء نگارش حلبى چاپ شده 1 / 91 و 211 كه خود آخرين بيت آن را در ص 6 از اسنى المطالب نيز نگاشته و گويد : اين را برزنجى از گفته‌هاى مشهور ابوطالب مىشمرده .\r\nشايان توجه : ابن كثير در تاريخ خود و نيز قرطبى ، اين بيت را نيز به دنبال\r\n\r\n","description":"","footnote":"\r\n( 1 ) و به گزارش قسطلانى :\r\n« مرا به راه راست خواندى و گمان دارم كه تو نيكخواه منى و البته راست گفتى و تو از پيش درستكار بوده اى » .\r\n","page_name":" 260 ","page_number":267},
  {"content":"\r\nسروده‌هاى بالا آورده‌اند :\r\n« اگر بيم از سرزنش يا پرهيز از دشنام نبود .\r\nالبته مىديدى كه من آشكارا در راه دين ، گذشت مىنمايم . »\r\nسيد احمد زينى دحلان در ص 14 از اسنى المطالب مىنويسد : گفته‌اند اين بيت ساختگى است كه در ميان گفتار ابو طالب گنجانده‌اند و سخن خود او نيست .\r\nامينى گويد : چنان گير كه اين بيت هم به راستى از سروده‌هاى ابوطالب ( ع ) باشد ، ولى تازه بيشترين چيزى را كه مىرساند ننگ و دشنامى است كه ابوطالب ( ع ) از آن پرهيز داشته و مىترسيده با دچار شدن به آن از پايگاهى كه نزد قريش داشته سرنگون شود و ديگر نتواند به يارى پيامبر بر انگيخته ( ص ) برخيزد ، آرى اين بيم مانع از آن شده كه بتواند آشكارا خود را در رديف پيروان اين كيش در آرد و به آنچه پيامبر درستكار آورده است علنا بگرود چنان كه همين سخن را به روشنى مىگويد : « . . . در آن هنگام البته مىديدى كه من آشكارا در راه دين گذشت مىنمايم . » يعنى پيروى خود از آن را آشكار مىنمايم ولى اين نمىرساند كه خواسته بگويد تازه آنموقع من ايمان مىآرم و كارهاى بايستهء آن را - از يارى و پشتيبانى - انجام مىدهم و اگر مقصودش از اين بيت آن بود كه من اكنون به هيچ روى در برابر دين سر فرود نياورده‌ام اين سخن او با آنچه در سروده‌هاى نخست گفته تناقضى آشكار مىداشت زيرا در آنجا به روشنى مىگويد كيش محمد ( ص ) از بهترين كيشهاى آفريدگان است و او ( ص ) در دعوت خود راستگو و در راهبرى پيروان خويش درستكار است .\r\nو هم از سروده‌هاى او است در هنگامى كه بر قريش خشم گرفت ( براى دشنام و شكنجه اى كه ايشان بر عثمان پسر مظعون روا داشته بودند ) :\r\n« آيا از ياد آورى روزگارى نادرستكار بود كه اندوهگين شدى\r\nو همچون غمناكان به گريه نشستى ؟\r\nيا از ياد آورى گروه هائى بىخرد ،\r\n","description":"","footnote":"","page_name":" 261 ","page_number":268},
  {"content":"\r\nكه بر هر كس مردم را به سوى دين بخواند بيداد روا مىدارند ؟\r\nآيا نمىبينيد - خدا گروه شما را خوار سازد -\r\nكه ما براى عثمان پسر مظعون به خشم آمده‌ايم ؟\r\nكسى كه خواهد ما ستم ببينيم او را از بيداد باز مىداريم\r\nو آن هم با هر تازيانهء تيز شده اى كه به سويش دراز مىكنيم\r\nو با شمشيرهائى تنك كه گوئى نمك با آن آميخته\r\nو به يارى آن درد بيمارى ديوانگان بهبود خواهد يافت .\r\nتا آنگاه كه مردانى كه خرد و بردبارى در ايشان نيست .\r\nپس از همهء دشوارىها نرمى و سادگى را بپذيرند .\r\nيا به كتابى شگفت بگرويد\r\nكه بر پيامبرى همچون موسى يا يونس فرود آمده است » ( 1 )\r\nو از سروده‌هاى او در ستايش پيامبر بزرگ ( ص ) اينها است كه گويد :\r\n« به راستى كه خداوند پيامبر - محمد - را گرامى داشت\r\nپس گرامىترين آفريدگان خدا در ميان مردم احمد است .\r\nبراى بزرگداشت او نامش را از نام خود گرفت\r\nزيرا خداوند صاحب عرش ، محمود است و اين نيز محمد . »\r\nگزارش بالا را بخارى در تاريخ صغير خود از طريق على بن يزيد آورده است و هم ابو نعيم در دلائل النبوة 1 / 6 و هم ابن عساكر در تاريخ خود 1 / 275 چنانچه ابن ابى الحديد نيز در شرح خود - 3 / 315 - آن را در ميان اشعار وى ياد كرده - نيز ابن كثير در تاريخ خود 1 / 266 و ابن حجر در الاصابة 4 / 115 و قسطلانى در المواهب اللدنية 1 / 518 - به نقل از تاريخ بخارى - و ديار بكرى در تاريخ الخميس 1 / 254 كه مىنويسد : ابوطالب در ستايش پيامبر ابياتى سروده كه يكى از آنها اين است :\r\n\r\n","description":"","footnote":"\r\n( 1 ) شرح ابن ابى الحديد 3 / 313 .\r\n","page_name":" 262 ","page_number":269},
  {"content":"\r\n« براى بزرگداشت او نام وى را از خود گرفت . . . »\r\nو حسان بن ثابت نيز اين شعر را در ميان سروده‌هاى خود گنجاند و گفت :\r\nنمىبينى كه خداوند بندهء خويش را با نشانه‌هاى توانائىاش بفرستاد\r\nو خدا از هر چيزى بزرگتر و برتر است\r\nبراى بزرگداشت او نام وى را از خود گرفت . . .\r\nزرقانى نيز در شرح المواهب مىنويسد - 3 / 156 - همين معنى به ذهن حسان نيز آمده و شايد هم كه او شعر ابوطالب را تضمين كرده باشد چنانچه در الخميس همين قول اخير را گرفته . در اسنى المطالب ص 14 نيز شعر بالا از ابوطالب دانسته شده\r\nو هم از اشعار معروف او چنانچه ابن ابى الحديد در شرح خود 3 / 315 مىنويسد اين است :\r\n« تو محمد پيامبرى ، سرورى بزرگ و سالار توده و مهترى يافته\r\nبراى سرورانى گرامى ، پاكان پاكزاد\r\nبهترين دودمان آن است كه بنياد آن را\r\nعمرو ( هاشم ) آن بردبار و بخشندهء يگانه نهاد\r\nو هنگامى كه زندگى بر مردم مكه دشوار شد\r\nاو در كاسه‌هاى بزرگ ، خوراكى از خرما و روغن و ماست ، برايشان ميريخت\r\nو با اين كار ، شيوه اى بنياد نهاده شد در تريد كردن نان ( براى بينوايان )\r\nسيراب كردن حاجيان با ما است\r\nآن هم با آبى كه مويز سياه در آن سائيده شده و آن را شيرين و گوارا\r\nساخته ( 1 )\r\nهم مأزمان ( 2 ) از ماست\r\n\r\n","description":"","footnote":"\r\n( 1 ) ترجمهء اين بيت پس از اصلاح متن آن با مقابلهء بحار مجلسى ج 35 ص 164 انجام گرفت كه واژهء يمات را به يماث برگردانديم . ( م )\r\n( 2 ) مأزمان جائى است در مكه ميان مشعر الحرام و عرفه و خود دره اى است ميان دو كوه .\r\n","page_name":" 263 ","page_number":270},
  {"content":"\r\nو هم آنچه عرفات آنجا در بردارد و هم مسجد الحرام\r\nچگونه بر تو ستم رود با آنكه من هنوز نمرده ام\r\nو خود دليرى رزمجوى هستم .\r\nو با آن كه هنوز در سنگلاخ مكه ،\r\nخونهاى سياهى كه از دريدن شكمها بيرون ريخته باشد به چشم نمىآيد\r\nو عموزاده هايت همچون شير بيشه اند\r\nكه از خشم بر افروخته شده اند\r\nپيشينهء تو را دارم كه در سخن راستگوى هستى\r\nو زبان به دروغ نمىآلايى\r\nاز همانگاه نيز كه كودكى بىموى بودى\r\nهمواره سخن درست مىگفتى »\r\nابوجهل پسر هشام به نزد رسول خدا ( ص ) آمد و ديد در سجده است ، سنگى در دست داشت و مىخواست آن را به سوى وى پرتاب كند پس چون دست خود را بلند كرد گوئى سنگ به دستش چسبيد و آنچه را مىخواست نتوانست به جاى آرد پس ابوطالب گفت :\r\n« اى فرزندان غالب ! به هوش آئيد\r\nو به پاره اى از اين گفتار ، از گمراهى باز ايستيد و گرنه من بيم آن دارم كه\r\nبدىهائى سهمناك\r\nدر ميان خانهء شما به يكديگر بر بخورند\r\nو آنگاه - سوگند به خداى خاوران و باختران -\r\nكه اين براى ديگران درس عبرتى خواهد شد\r\nهمان سان كه كسانى كه پيش از شما بودند سزاى خود را چشيدند\r\n- مگر از عاد و ثمود چه بر جاى ماند ؟ - ( 1 )\r\n\r\n","description":"","footnote":"\r\n( 1 ) ترجمهء اين بيت پس از اصلاح متن آن با مقابلهء بحار 35 / 119 و 161 و منية الراغب ص 60 و ابن ابى الحديد 3 / 314 انجام گرفت و مصرع اول آن « كمانال من لان من قبلكم » به اين صورت تصحيح شد : كما ذاق من كان من قبلكم .\r\n","page_name":" 264 ","page_number":271},
  {"content":"\r\nيك روز بامداد ، بادى سخت بر سر ايشان رفت ،\r\nهمانگاه كه شتر خداوندگار عرش به آب خوردن سرگرم بود\r\nتا از زخمى كه آن مرد كبود چشم بر آن زد\r\nخشمى از خداوند ، بر ايشان فرود آمد\r\nيك روز بامداد ؛ شمشيرى هندى و آبداده ،\r\nماهيچهء كلفت پشت پاشنهء شتر را گزيد . ( 1 )\r\nو شگفتتر از اين در كار شما\r\nشگفتىهائى است در چسبيدن آن سنگ به كف دست كسى كه از بدكنشى\r\nبر پاى خاست\r\nتا به آن شكيباى راستگوى پرهيزگار گزندى رساند\r\nو خداوند - بر خلاف ميل آن بىخرد ستمگر -\r\nسنگ را كف دست وى نگاهداشت .\r\nهمان احمقچهء مخزومى شما ( ابوجهل )\r\nكه از گمراهى گمراهان به پرتگاه و بيراهه افتاد و كيش خدا را راست\r\nنشمرد . »\r\nديوان ابوطالب ص 13 شرح ابن ابى الحديد 3 / 314\r\nابن ابى الحديد در شرح خود 3 / 314 مىنويسد : از عبد اللَّه مأمون - كه خداش بيامرزد - چنان معروف شده كه مىگفت به خدا سوگند كه ابوطالب با ساختن اين سرودها اسلام آورده بود :\r\n« من ؛ پيامبر - همان پيامبر خداى فرمانروا - را\r\nبا شمشيرى يارى دادم كه همچون آزرخشها مىدرخشيد\r\nمانند پاسدارى دلسوز\r\n\r\n","description":"","footnote":"\r\n( 1 ) ترجمهء اين بيت پس از اصلاح متن آن با مقابلهء بحار 35 / 119 انجام گرفت و مصرع اول آن : « حساما من الهند ذا رونق » به اين صورت تصحيح شد : « حسام من الهند ذورونق » : ( م )\r\n","page_name":" 265 ","page_number":272},
  {"content":"\r\nاز برانگيختهء خدا پشتيبانى و پاسدارى مىكنم\r\nچنان نيست كه من در برابر دشمنان او به آرامش و نرمش رفتار كنم\r\nو خود را همچون شتران خردسال كه از نره شتر مىترسند بنمايم\r\nبلكه مانند شير در بيشه اى تنگ و پر درخت ،\r\nدر برابرشان غرشى بلند سر مىدهم »\r\nسروده‌هاى بالا را - با يك بيت افزونتر - در ص 24 از ديوان ابوطالب هم توان يافت .\r\nسرور ما ابوطالب را سروده هائى هم هست كه براى نجاشى نگاشت و اين پس از آن بود كه عمرو بن عاص به سوى كشور حبشه بيرون شد تا در نزد نجاشى براى جعفر بن ابيطالب و يارانش نيرنگى بيانديشد و در اين سروده‌ها نجاشى را بر آن مىدارد كه جعفر را گرامى دارد و از آنچه عمرو مىگويد روى بگرداند و ابيات زير از آن جمله است :\r\n« كاش مىدانستم كه جعفر در ميان مردم چگونه است ؟\r\nو نيز عمرو و دشمنان نزديك پيامبر چگونه ؟\r\nو آيا جعفر و ياران او از نيكوكارىهاى نجاشى بهره اى يافتند\r\nيا بر انگيزندهء بدىها از اين كار جلو گرفت ؟\r\nبدان كه تو به راستى با پرهيزت از كردار ناپسند ، مردى بزرگ و بزرگوار\r\nهستى\r\nكه هر كس در كنار تو پناهى بجويد نوميد نخواهد شد و مىدانيم كه\r\nخداوند ؛ برترى و توانائى تو و وسايل نيكو كارىات را افزون گردانيده\r\nو همهء اينها با تو پيوند خورده »\r\nتاريخ ابن كثير 3 / 77 شرح ابن ابى الحديد 3 / 314\r\nابن ابى الحديد در شرح خود 3 / 315 مىنويسد : و هم از سروده‌هاى مشهور او اينها است كه خطاب به محمد گفته و به آن وسيله ، نگرانى او را فرونشانده و\r\n","description":"","footnote":"","page_name":" 266 ","page_number":273},
  {"content":"\r\nدستور داده است تا دعوت خويش را آشكار سازد :\r\n« دستهائى كه تاخت مىآرد و آزارهائى كه از فريادهاى سخت مىبينى\r\nتو را از پرداختن به حقى كه براى اظهارش قيام كرده اى مبادا باز دارد\r\nزيرا چون تو به يارى ايشان توانگر شوى ( 1 ) دست تو دست من است\r\nو در سختىها نيز من جان خود را در پيش جان تو سپر مىگردانم . »\r\nابن هشام گفته : چون ابوطالب بترسيد كه مبادا انبوه تازيان ، او را نيز با گروه وى روانه سازند قصيده اش را كه در آن به حرم مكه و به جايگاه خود در آن پناه جسته بگفت و با بزرگان قبيله اش دوستى نمود و با اين همه ؛ ايشان و هم ديگران را در اين سروده‌ها آگاه ساخت كه هرگز رسول خدا ( ص ) را به دست ايشان نخواهد سپرد و هرگز چيزى در پشتيبانى او فرو گذار نخواهد كرد تا خود پيش از وى در راه او جان سپارد . و اين است كه گويد :\r\nاى دو دوست من ! ( 2 ) اين نخستين سرزنشى نيست\r\nكه - درست يا نادرست - به گوش من مىخورد\r\nو چون ديدم كه در اين گروه ، مهربانى و دوستى نيست\r\nو همهء دست افزارها و دست گيره‌ها را بريده‌اند .\r\nو آشكارا به كين توزى و گزند رسانى به ما برخاسته اند\r\nو فرمان دشمن جدا شونده را برده اند\r\nبا گروهى هم سوگند شده‌اند كه ما را متهم مىدارند\r\nو پشت سر ما از سر خشم ، انگشت به دندان مىگزند .\r\nدر برابر ايشان دل خويش را به نيزه اى راست شكيبا مىساختم\r\nكه چون آن را بكشند سر فرود آرد و هم به شمشيرى بران از مرده ريگ\r\nسروران .\r\n\r\n","description":"","footnote":"\r\n( 1 ) ترجمهء مليت بهم چنين مىشود كه : به يارى ايشان توانگر شدى و شايد بهتر آن باشد كه گزارش بحار 35 / 164 را درست بدانيم كه بليت بهم آورده يعنى به گزند ايشان دچار شوى . ( م ) .\r\n( 2 ) گويا به دو چشم يا دو زانوى خود خطاب مىكند . ( م )\r\n","page_name":" 267 ","page_number":274},
  {"content":"\r\nبه خداى مردم پناه مىبرم از هر كس كه به بدى دربارهء ما به نكوهش\r\nبرخيزد .\r\nيا بيهوده پافشارى نمايد\r\nو از دشمنى كه كينهء خود را پنهان داشته و در عيبجوئى ما بكوشد\r\nو از آن كس كه چيزى به دين بيافزايد كه ما نخواسته ايم\r\nسوگند به كوه ثور و به كسى كه كوه ثبير را در جاى آن ايستاده داشت\r\nو به كسى كه بر كوه حرا بالا رفت و از آن فرود آمد\r\nو سوگند به خانه اى كه در دل مكه است - به گونه اى كه شايستهء خانه است -\r\nو سوگند به خدا - كه خدا هرگز غافل نيست -\r\nو به سنگ سياه - آنگاه كه در هر بامداد و شام پيرامون آن را فرا گيرند\r\nسوگند به خانهء خدا شما دروغ گفتيد ، كه ما مكه را رها مىكنيم و كوچ\r\nمىنمائيم ( 1 )\r\nمگر پس از آن كه كار شما را دچار لرزش و اضطراب گردانيم\r\nسوگند به خانهء خدا ، شما دروغ گفتيد كه : « ما كار محمد را به شكست\r\nمىكشانيم .\r\nو در راه پاسدارى از او به نيزه پرانى و تيراندازى نخواهيم پرداخت و او\r\nرا به شما خواهيم سپرد « تا آنگاه كه خود در پيرامون او به خاك افتيم و\r\nهمسران و فرزندان خود را به فراموشى سپاريم .\r\nو گروهى با جنگ افزارهاى آهنين در برابر شما چنان برخيزند كه گوئى\r\nشتران آبكشاند در زير آبدست دان كه چون در راه باشند آوازى از آنها\r\nبرخيزد .\r\nو تا آنگاه كه بنگريم كينه ورزان از ضرب نيزه ، بر روى در افتند\r\n\r\n","description":"","footnote":"\r\n( 1 ) اين فعل ترجمهء نظعن است كه در الغدير به صورت تضعن چاپ شده و تصحيح آن با مراجعه به تاريخ ابن كثير 3 / 54 انجام گرفت ( م ) .\r\n","page_name":" 268 ","page_number":275},
  {"content":"\r\nو مانند شترانى لنگ و بيمار گردند كه با دشوارى به كار بر مىخيزد\r\nو ما به خدا سوگند كه اگر آنچه مىبينم رنگ جدى به خود گيرد\r\nالبته شمشيرهاى ما با پيكر بزرگانشان آشنا خواهد شد\r\nو آن هم با دو بازوى جوانى همچون شهاب تيز تك و سرور كه برادر و مورد\r\nاعتماد من است و خود دلاورى پشتيبان حقيقت\r\nماه‌ها و روزها و يكسال كامل بر ما گذشت\r\nو پس از سال پيش هم سال آينده در پيش است .\r\nاين چيست كه گروهى - پدر مباد تو را - از سرورى پا كشيده‌اند كه براى پاسدارى از آنچه بايسته است پيرامون آن را گرفته و از كسانى هم نيست كه كارش به تباهى كشد و آنچه را بر گردن او است به گردن ديگران اندازد .\r\nسپيدروئى كه به آبروى او از ابر باران مىخواهند\r\nسرپرست كار پدر مردگان است و نگهبان بيوه زنان\r\nمستمندان هاشمى به پناه او مىشتابند\r\nو در نزد وى در سايهء رحمت و نعمت به سر مىبرند\r\nاو را گواهى دادگر ، از سوى خويش هست - با ميزانى دادگرانه كه به اندازهء\r\nيك جو نيز كم نمىگذارد -\r\nراستى را چه بىخردانه است پندارهاى گروهى كه :\r\nبه جاى پيوند با ما ، بستگى خلفيان و غيطليان ( 1 ) را پذيرفته اند\r\nما از برترين خاندانهاى ريشه دار هاشمى و آل قصى هستم\r\nو در نخستين كارهاى سهمناك پيشگام بوده ايم\r\nهمهء گمنامان بىپروا و پست و بىخرد و تبهكار\r\nاز سهميان و مخزوميان براى كينه ورزيدن با ما گرد آمده و همداستان\r\nشده‌اند .\r\n\r\n","description":"","footnote":"\r\n( 1 ) غيطله از خاندان مرة بن عبد مناة - برادران مدلج بن مرة - بود كه مادر غيطليان است و فرزند وى را غياطل گفتند و ايشان از تبار سهم بن عمرو بن هصيصاند .\r\n","page_name":" 269 ","page_number":276},
  {"content":"\r\nاى تبار عبد مناف ! شما بهترين گروه خويش هستيد ،\r\nپس هر بىرگ و ريشه اى را كه به نار است به شما چسبانيده‌اند در كار خويش\r\nشريك نسازيد\r\nمگر نمىدانيد فرزند ما ؛ كسى نيست كه نزد ما دروغگو شمرده شود و ما از\r\nسخنان ياوه پروائى نداريم\r\nارجمند سرورى از آن مهتران كه همهء نيكوئىها را در خويش فراهم آورده اند\r\nو نسبت او به گوهر و شخصيتى برتر در مرز و بوم سر افرازىها مىرسد .\r\nبه جان خودم چندان در دوستى احمد شادمانم كه شادمانى را به ستوه\r\nآورده‌ام .\r\nو همانند دوستدارى هميشگى به او مهر ورزيدم\r\nاو پيوسته ، در جهان هم براى مردم آن زيبائى است .\r\nو هم پيرايهء دوستدارانش و خداوند كارهائى سهمناك و گشايندهء گره ها\r\nاحمد در ميان ما از ريشه و بنيادى برخاسته\r\nكه هر چه براى نگريستن به آن گردن دراز كنند باز هم پايگاهشان به آنجا\r\nنمىرسد كه به آن چشم دوزند .\r\nبر او مهربانى نمودم ، گزندها از وى به دور ساختم ، پاسدارش بودم\r\nو با همهء نيروها و توانائى خود از وى پشتيبانى كردم\r\nپس پروردگار بندگان با يارى خويش او را پشتيبان باشد\r\nو كيشى را آشكار سازد كه باطل را در مرز و بوم حقيقت آن ، راه نيست .\r\nاز اين چكامه ، ابن هشام در سيرهء خود 1 / 286 تا 298 ، نود و چهار بيت آورده و مىنويسد : اين آنمقدار از قصيده است كه من ؛ بودن آن را از ابوطالب ، راست مىشمارم ، ابن كثير نيز 92 بيت آن را در تاريخ خود 3 / 53 تا 57 آورده و در گزارش ابن هشام 3 بيت هست كه در تاريخ ابن كثير يافت نمىشود و مورخ اخير در ص 57 مىنويسد : « مىگويم اين قصيده اى بسيار سترك و شيوا است كه هيچكس »\r\n","description":"","footnote":"","page_name":" 270 ","page_number":277},
  {"content":"\r\nنمىتواند آن را گفته باشد مگر همان كس كه به او نسبت داده‌اند ( ابوطالب ) .\r\nنشانه‌هاى مردانگى را خيلى بيش از آنچه در هفت قصيده اى كه بر خانهء كعبه آويخته بودند بيابيم در اين جا توانيم جست و خود همهء آن در رسانيدن اين معنى ، شيواتر سخن است . اموى نيز در كتاب مغازى خود آن را به گونه اى طولانىتر با افزونىهائى ديگر آورده كه خدا بهتر مىداند افزونىها اصالت دارد يا نه . »\r\nابو هفان عبدى در ديوان ابوطالب ص 2 تا 12 قصيده را در 111 بيت آورده كه شايد همه اش همان باشد .\r\nو ابن ابى الحديد در شرح خود 2 / 315 پس از آوردن بخشى از سروده‌هاى ابوطالب مىنويسد : بودن همهء اين اشعار از ابوطالب در حكم متواترات است چون اگر يك يك آنها نيز از اين نظر متواتر نباشد مجموع آنها دلالت بر امرى واحد مىكند كه در همهء آنها مشترك است و آن نيز راست شمردن دعوت محمد ( ص ) است . و اين رويهمرفته اى كه از شعرها بر مىآيد از متواترات است چنانچه هر يك از گزارشهائى كه در به خاك افتادن دليران گردنكش به شمشير على ( ع ) رسيده خبر واحد و نامتواتر است ولى نتيجهء رويهمرفتهء آنها متواتر است و به گونه اى بديهى ما را آگاه مىسازد كه او دلير بوده و به همين گونه است سخن در پيرامون بخشندگى حاتم و بردبارى احنف و معاويه و هوشمندى اياس و پرده درى و هرزگى ابو نواس و جز اينها و گفته‌اند :\r\nهمهء اينها را هم به يك سوى افكنيد ولى چه مىگوئيد دربارهء قصيدهء لاميهء او كه معروفيت آن همچون معروفيت قصيدهء قفانبك است و اگر در بودن آن از ابوطالب يا در بودن پاره اى از ابيات آن از وى چون و چرا نمائيم روا خواهد بود كه در بودن قصيدهء قفانبك يا در بودن پاره اى از ابيات آن از سراينده اش چون و چرا نمائيم .\r\nقسطلانى هم در ارشاد السارى 2 / 227 مىنويسد اين قصيده اى بزرگ و شيوا در بحر طويل است كه شمارهء بيتهاى آن به 110 بيت مىرسد و آن را هنگامى سروده كه قرشيان بر ضد پيامبر ( ص ) با يكديگر همدست شدند و هر كه مىخواست\r\n","description":"","footnote":"","page_name":" 271 ","page_number":278},
  {"content":"\r\nاسلام آرد او را از اين كار مىرمانيدند .\r\nدر المواهب اللدنية نيز - ج 1 ص 48 - پاره اى از بيتهاى آن را آورده و گويد : بيش از 80 بيت است و ابن التين گفته : شعرهاى ابوطالب دليل است كه او پيش از بر انگيخته شدن پيامبر ( ص ) و از همان گاه كه بحيرا و ديگران دربارهء مقامات او ( ص ) گزارشهائى به وى دادند پيامبرىاش را شناخته بود و عينى در عمدة القارى 3 / 434 مىنويسد : آن قصيدهء بلند آوازه اى است در 110 بيت و آغاز آن :\r\n« اى دو دوست من ! اين نخستين سرزنشى نيست كه درست يا نادرست به گوش\r\nمن مىخورد » .\r\nبه همين گونه بغدادى در خزانة الادب 1 / 252 تا 261 ، چهل و دو بيت آن را با شرح و تفسير آورده و گويد آغاز آن چنين است :\r\n« اى دو دوست من ! اين نخستين سرزنشى نيست كه درست يا نادرست به\r\nگوش من مىخورد\r\nاى دو دوست من ! در عقيده ، شركت را راه نيست خود تنها بايد آن را\r\nبرگزيد .\r\nو چون كارهائى سخت غم انگيز روى دهد پيراهن تنگ بافت به كار نيايد ( 1 )\r\nو چون ديدم كه در اين گروه ، مهربانى و دوستى نيست\r\nو همهء دست افزارها و دستگيره‌ها را بريده‌اند . . . »\r\nآلوسى در بلوغ الارب 1 / 237 پاره اى از بيتها را آورده و سخن ابن كثير را كه ما نيز نقل كرديم نگاشته و آنگاه گويد : اين قصيده با شرح آن در كتاب لب لباب لسان العرب ياد شده .\r\n\r\n","description":"","footnote":"\r\n( 1 ) پيراهن تنگ بافت ، برگردان واژهء نهنه است ، اگر هم اين كلمه از مشتقات مصدر نهنهة - كه به معنى منع از اقدام است - باشد - كه من بر نخورده‌ام - در آن صورت ، ترجمه مىشود :\r\n« روى دهد از اقدام و كوشش نبايد خوددارى كرد . » ( م )\r\n","page_name":" 272 ","page_number":279},
  {"content":"\r\nسيد احمد زينى دحلان پاره اى از بيتهاى آن را در « السيرة النبوية » كه در حاشيهء سيرهء حلبى چاپ شده در ج 1 ص 88 آورده و گويد : امام عبد الواحد سفاقسى ( 1 ) در شرح بر كتاب بخارى مىنويسد : اين شعرهاى ابوطالب دليل است كه او پيش از برانگيخته شدن پيامبر ( ص ) و از همان گاه كه بحيراى راهب و ديگران دربارهء مقامات او ( ص ) گزارشهائى به وى دادند پيامبرىاش را شناخته بود و اين معرفت خويش را با آنچه خود از احوال او به چشم ديد - و از جمله باران خواستن به بركت او در كودكىاش - استوار گردانيد و گذشته از شعرهائى كه نمايندهء معرفت ابوطالب به نبوت او ( ص ) است گزارشهاى فراوانى نيز در اين زمينه رسيده است .\r\nامينى گويد : اگر اين همه شيوه‌هاى گوناگونى كه در اين اشعار مذكور به كار رفته پذيرفته نباشد من نمىدانم كه پس براى گواهى و اقرار به نبوت ، ديگر چه بايد كرد ؟ اگر يكى از اين سخنان در نظم يا نثر هر كس يافت شود همگان بر مسلمانى او همداستان مىشوند ولى همهء اينها نتوانسته است آقايان را به مسلمانى ابوطالب معتقد سازد ! بشگفت آى و عبرت بگير !\r\nاين بود بخشى از سروده‌هاى ابوطالب ( ع ) كه از هر فراز آن ايمان خالص و اسلام درست نمايان است . دانشمند يگانه ابن شهر آشوب مازندرانى در كتاب خود متشابهات القرآن آنجا كه دربارهء اين آيه از سورهء حج ( هر كس خدا را يارى رساند خدا نيز البته به راستى او را كمك مىكند ) سخن مىگويد نوشته : « به راستى اشعار ابوطالب كه نمايندهء ايمان او است از ‹ 3000 › بيت در مىگذرد و از لا به لاى آنها چهرهء كسى را آشكارا مىتوان ديد كه رخسار پيامبر ( ص ) را به روشنى مىديده و پيامبرى او را درست مىشمرده » و آنگاه بخشى گسترده از آنها را ياد كرده و از آن جمله اين سروده‌ها را كه به جاى سفارش براى پس از مرگش سروده :\r\nچهار كس را به يارى پيامبر نيكو سفارش مىكنم\r\n\r\n","description":"","footnote":"\r\n( 1 ) اين همان كسى است كه سخن وى را به نام ابن التين از نوشتهء قسطلانى آورديم .\r\n","page_name":" 273 ","page_number":280},
  {"content":"\r\n- پسرم على و بزرگ خاندان ، عباس\r\nو حمزه آن شيرى را كه پاسدار حقيقت او است\r\nو هم جعفر را - تا گزند مردم را از او به دور دارند .\r\nاى فداى شما باد مادرم و همهء زادگانش !\r\nشما دريارى احمد در برابر مردمان همچون سپرها باشيد . ( 1 ) .\r\n\r\n2 كارهاى نيكو و سخنان شايستهء سپاسگزارى كه به آن برخاسته\r\nو اين هم از كارهاى نيكو و كوششهاى شايستهء سپاسگزارى كه از سرور مكيان ابوطالب ( ع ) در يارى پيامبر ( ص ) ديده شد و هم پاسدارى و پشتيبانى او از وى و خواندن مردم به وى و به كيش يگانه پرستى وى از آغاز بعثت تا بازپسين دم از زندگى ابوطالب كه لابلاى آنها انباشته از گفته هائى است كه هر جملهء آن دليلى آشكار است ، هم بر اسلام درست و ايمان سرهء او و هم بر تسليم او در برابر پيام خداوندى و اكنون بيا تا ببينى سنيان چه آورده‌اند :\r\n\r\n1 [ ابوطالب و رسول خدا در سفر بازرگانى شام 
  ]\r\nابن اسحاق گويد : ابوطالب در ميان كاروانى براى بازرگانى آهنگ شام داشت و چون آمادهء بيرون رفتن شد و پاى در راه سفر نهاد رسول خدا ( ص ) به نزد او آمد و مهار شترش را گرفت و گفت عمو ! مرا كه نه پدرى دارم و نه مادرى به كه مىسپارى ؟ ابوطالب را دل بر او سوخت و گفت به خدا سوگند كه او را نيز با خود\r\n\r\n","description":"","footnote":"\r\n( 1 ) در نسخهء چاپى متشابهات القرآن ، هنگام نقل اين اشعار تصحيف و تحريفى روى داده بنگريد به ج 2 ص 65 از آن .\r\n","page_name":" 274 ","page_number":281},
  {"content":"\r\nخواهم برد و من و او هرگز از يكديگر جدا نخواهيم شد ، پس او را نيز برد و چون كاروانيان به سرزمين بصرى از مرز و بوم شام رسيدند در آنجا راهبى يافتند كه او را بحيرا مىگفتند و او در صومعه اى نشيمن داشت و داناترين ترسايان بود و پيوسته در آن صومعه راهبى بود كه چنانچه مىپندارند دانش آنان دربارهء نامهء آسمانىشان به او مىرسيد و آن را يكى از ديگرى به ميراث مىبردند چون در آن سال بر بحيرا فرود آمدند با آن كه پيش از آن هم بارهاى بسيار بر او گذشته بودند و او با ايشان سخن نگفته بود و كارى به كار آنان نداشت ولى در آن سال چون نزديك صومعهء او فرود آمدند خوراكى بسيار برايشان بساخت و اين براى آن بود كه چنانچه مىپندارند وقتى در صومعه اش بود به هنگام روى آوردن ايشان چيزى در ميان كاروان ديده بود و آن نيز ابرى بود كه در ميان گروه بر سر او ( ص ) سايه افكنده بود پس چون روى آوردند تا در سايهء درختى كه نزديك او بود فرود آمدند او به ابر نگريست كه پس از آن ؛ درخت سايهء خود را بر سر او افكند و شاخه‌هاى خود را بر سر رسول خدا ( ص ) فروهشت يعنى آويزان كرد تا حضرت در زير آن ، در سايه نشست و چون بحيرا اين را ديد از صومعه اش فرود آمد و بفرمود تا آن خوراك را بساختند و چون آماده شد به نزد ايشان فرستاد و گفت اى گروه قريش من براى شما خوراكى ساخته‌ام و دوست مىدارم كه همهء شما از كوچك و بزرگ و بنده و آزاد براى خوردن حاضر شويد مردى از ايشان گفت اى بحيرا ! امروز خبرى است و گرنه ما پيشترها چه بسيار بر تو مىگذشتيم و تو چنين نمىكردى امروز تو را چه مىشود ؟ بحيرا گفت راست گفتى و به همانگونه بود كه مىگوئيد ولى اينك من شما را مهمان مىكنم و دوست دارم كه شما را گرامى دارم و برايتان خوراكى بسازم تا همه تان از آن بخوريد پس همه نزد او گرد آمدند و رسول خدا ( ص ) چون خردسال بود در زير درخت كنار بارهاى آن گروه بماند و چون بحيرا به آن گروه نگريست نشانه اى را كه مىشناخت و چگونگى آن در دانش او موجود بود در نزد ايشان نيافت و گفت اى گروه قريش هيچكس از شما از آمدن\r\n","description":"","footnote":"","page_name":" 275 ","page_number":282},
  {"content":"\r\nبر سر اين خوراك من باز نماند گفتند اى بحيرا هيچكس از سفرهء تو باز نمانده است كه سزاوار باشد به نزد تو آيد مگر كودكى كه از همهء اين گروه خردسالتر است و در ميان بارهايشان به جاى مانده است گفت چنين نكنيد او را نيز بخوانيد تا با شما در خوردن اين طعام باشد مردى از قريش گفت سوگند به دو بت لات و عزى كه امروز خبرى است آيا سزاوار است كه پسر عبد اللَّه از خوراك خوردن در ميان ما باز بماند سپس به سوى حضرت برخاست و او را در بر گرفت و با او روى به ايشان آورده او را در ميانه بنشاند و چون بحيرا او را ديد خيره خيره به او نگريست و نشانه هائى را كه در مژده‌هاى انبياء به ظهور وى دربارهء چگونگىهاى بدنىاش ياد شده بود و مىدانست يكان يكان با چشم دروى بجست و بيافت تا چون آن گروه خوردن خوراكى را به پايان بردند و پراكنده شدند بحيرا برخاست و او را گفت اى كودك تو را به لات و عزى سوگند كه از آنچه تو را مىپرسم مرا آگاه سازى رسول خدا ( ص ) گفت هرگز با سوگند به نام لات و عزى چيزى از من مپرس بحيرا گفت پس تو را به خدا سوگند كه مرا از آنچه مىپرسم آگاهى دهى . گفت هر چه خواهى بپرس و او شروع كرده در مورد خواب و كارها و حال و كيفيت او چيزها بپرسيد رسول خدا نيز او را آگاهى مىداد و بحيرا مىديد كه پاسخها با نشانه هائى كه از پيامبر موعود مىداند هماهنگ است پس به پشت او نگريست و مهر نبوت را ميان دو كتفش و در همان جائى كه در بشارتها گفته شده بود بديد .\r\nتا پايان حديث و ابوطالب در اين باره گفت :\r\n« به راستى كه پيامبر - محمد پسر آمنه -\r\nنزد من جايگاهش از فرزندانم نيز والاتر است\r\nچون به افسار شتر من آويخت دلم بر او بسوخت\r\nو اين همان گاه بود كه شتران سرخ موى با توشه هائى كه بر پشت داشتند راهى دراز در پيش گرفتند\r\nپس اشكى روان از دو ديدهء من سرازير شد\r\n","description":"","footnote":"","page_name":" 276 ","page_number":283},
  {"content":"\r\nكه به مرواريدها مىمانست و افراد را مىپراكند .\r\nدربارهء او خويشاوندى پيوسته را رعايت كردم\r\nو سفارشهاى نياكان را به كار بستم\r\nو بفرمودمش تا ميان عموهاى خود به گردش پردازد\r\nكه سپيد رويانى كمر بسته براى نيازمندىها و دليرانى بىمانند هستند\r\nپس ايشان به آهنگ دورترين مقصدى ( 1 ) كه مىشناختند به راه افتادند\r\nو براستى جائى كه قصد كرده بودند ( 2 ) ، دور بود\r\nتا آن كه كاروانيان ، بصرى را ديدند\r\nو در ميانهء شاهراه و از همانجا كه زير نگاه داشتند بر خوردند به :\r\nدانشمندى كه ايشان را از سخنى راستين دربارهء او آگاهى داد\r\nو گروه‌هاى رشگ برنده را باز گردانيد\r\nگروهى از يهوديان چون با كينه هائى كه در دلهاشان مىجوشيد ابر را ديدند بر سر پيامبر سايه افكنده ( 3 )\r\nشوريدند تا محمد را بكشند و او ايشان را از اين كار دربارهء او بازداشت\r\nو به نيكوترين گونه اى در اين راه كوشيد و پيكار كرد .\r\nزبير از سوى بحيرا باز گردانده شد\r\nو پس از زد و خوردها و دورىها به ميان گروه بازگشت .\r\nبه همين گونه ، دريس را باز داشت و او از سخن وى پاپس كشيد\r\nزيرا دانشورى بود كه دستور وى با راه راست هماهنگى داشت « و هم گفت :\r\n« مرا نمىبينى كه نخست به ناروا تصميم بر جدائى از كسى كه\r\nپدر و مادرى آزاده داشت\r\n\r\n","description":"","footnote":"\r\n( 1 ) آهنگ و مقصد و جائى كه قصد كرده بودند هر سه ترجمهء طية است در پاره اى از نسخه‌ها نيز به جاى آن طبة ( با طاء زبردار و باء ، به معنى ناحيه ) نوشته‌اند .\r\n( 2 ) آهنگ و مقصد و جائى كه قصد كرده بودند هر سه ترجمهء طية است در پاره اى از نسخه‌ها نيز به جاى آن طبة ( با طاء زبردار و باء ، به معنى ناحيه ) نوشته‌اند .\r\n( 3 ) ترجمهء اين بيت مطابق نسخه اى كه امينى در پاورقى ياد كرده انجام گرفت و روايت مذكور در متن الغدير ، مفهوم نشد . ( م )\r\n","page_name":" 277 ","page_number":284},
  {"content":"\r\n- احمد - گرفتم و سپس كه چارپاى سوارىام را با بارهاى آن براى سفر ، سخت ببستم .\r\nو براى بازپسين ديدار او را بدرود گفتم\r\nاو از سر اندوه بگريست و اين هنگامى بود كه شتران سرخ مو ما را از يكديگر جدا مىكرد ،\r\nو دنبالهء افسار را با هر دو دست گرفته و مىكشيد ( 1 )\r\nپس من به ياد پدرش افتادم و اشك از ديدگان فرو ريختم\r\nتا باران سرشكم سرازير شد .\r\nپس گفتم با راه نمائى در ميان عموهائى كوچ كن\r\nكه فرومايه نيستند و در سختىها يارى رسانند ( 2 )\r\nپس او در ميان كاروانى كه شتر سواران آن برفتند بيامد .\r\nهمان كاروان كه هر چند اصل آن ناخجسته نبود ولى انديشه هايش نافرخنده مىنمود .\r\nپس چون در سرزمين بصرى فرود آمديم كسانى خود را به بام خانه‌ها كشيدند\r\nو از بالا به نگريستن در ما پرداختند\r\nو اين هنگام بحيرا بيامد\r\nدر حالى كه نوشابه اى نيكو و هم خوراكى براى ما فراهم آورده بود .\r\nپس گفت همهء ياران خويش را براى خوردن خوراك گرد آريد\r\nو گفتيم كه همه را فراهم آورديم .\r\nمگر يك كودك يتيم ، گفت او را نيز بخوانيد چون خوراك ما بسيار است\r\nو امروز خوردن آن به روى ناروا نيست\r\n\r\n","description":"","footnote":"\r\n( 1 ) چنانچه از وزن اصل اين شعر و هم از گزارش بحار در 35 / 130 بر مىآيد كلمهء اخذت ، دستخوردهء جاذب است ( م ) .\r\n( 2 ) يارى رسان ترجمهء مواسين است كه در متن غدير به غلط به صورت مواسير ياد شده بنگريد به بحار 35 / 130 ( م )\r\n","page_name":" 278 ","page_number":285},
  {"content":"\r\nو اگر آنچه شما دربارهء محمد آگاهى داديد نمىبود ،\r\nالبته امروز شما نزد ما نابزرگوار مىبوديد\r\nو چون او را ديد كه روى به سوى خانه اش مىآيد\r\nو سايه اى از ابر او را از گزند گرماى آفتاب به دور مىدارد .\r\nهمانند سجده كنندگان سرش را خم كرد\r\nو آن را به گلو و سينه چسباند چه چسبانيدنى !\r\nگروهى روى آوردند .\r\nو در جستجوى همان ابر مردى شدند كه بحيرا در ميان چادرها ديده بود\r\nپس ، از بيم گزند ايشان به او بر ايشان شوريد\r\nزيرا آنان در برابر ما ستم پيشه و آسيب رسان بودند .\r\nدريس بود و تمام .\r\nو به همين گونه زبير ( 1 ) در ميان ايشان بود و همهء قوم بيدار بودند .\r\nآمدند در حالى كه كمر به كشتن محمد بسته بودند .\r\nولى او ايشان را با نيكوترين كشمكشى باز گردانيد .\r\nزيرا برايشان تورات را تفسير كرد تا به درستى سخنش يقين كردند .\r\nبه ايشان گفت شما سختترين خواسته‌ها را خواسته‌ايد .\r\nآيا مىخواهيد محمد پيامبر را بكشيد ؟\r\nشما با فزونى و درازى كيفرهاى خود ( 2 ) - در نافرخندگى - مخصوص شده‌ايد .\r\nو به راستى آن كس كه ما او را بر گزيده‌ايم گزندها را از او باز مىدارد .\r\nو در برابر شما همو برايش بس است و نيرنگ هر فرومايه اى را پاسخ مىدهد .\r\nآن نيز از نشانه‌ها و روشنگرى او است .\r\n\r\n","description":"","footnote":"\r\n( 1 ) دريس و زبير و - يا مطابق بعضى نسخه‌ها زدير - و تمام از دانشمندان يهود بودند .\r\n( 2 ) ترجمهء اثام است كه در الغدير به غلط انام چاپ شده و ما درست آن را از جاى ديگر كتاب : 7 / 371 پيدا كرديم . ( م )\r\n","page_name":" 279 ","page_number":286},
  {"content":"\r\nو هرگز روز روشن مانند تاريكىها نيست » .\r\nديوان ابوطالب ص 33 تا 35 - تاريخ ابن عساكر 1 / 269 تا 272 الروض الانف 1 / 120 .\r\nسيوطى نيز گزارش ياد شده را در الخصايص الكبرى 1 / 84 از طريق بيهقى آورده و در ص 85 مىنويسد : ابوطالب در اين زمينه اشعارى سروده و از آن جمله :\r\nبازنگشتند تا از محمد داستانهائى ديدند .\r\nكه اندوه را از هر دلى مىزدايد .\r\nو تا ديدند كه دانشوران هر شهر - تك تك و همگى -\r\nدر برابر او به سجده افتادند .\r\nاز زبير و تمام كه هر يك گواه بودند .\r\nو هم ادريس كه همه آهنگ تبهكارى داشتند .\r\nپس بحيرا سخنى به ايشان گفت\r\nكه پس از دروغ شمردن آن و آن همه دور رفتنها به آن يقين كردند .\r\nهمانگونه به گروهى كه يهودى بودند گفت\r\n- و در راه خدا به هر گونه كوشش و پيكارى با ايشان دست زد -\r\nپس در حالى كه نيكخواهى او را فرو گذار نكرده بود گفت :\r\nاو را باز گردان كه همهء شكارچيان در كمين او نشسته‌اند .\r\nو براستى من مىترسم رشگبران گزندى به او رسانند .\r\nزيرا او براستى با هر مركبى كه بگوئى نامش در نامه‌هاى آسمانى نوشته شده .\r\n","description":"","footnote":"","page_name":" 280 ","page_number":287},
  {"content":"\r\n\r\n2 باران خواستن ابوطالب از بركت پيامبر ( ص )\r\nابن عساكر در تاريخ خود آورده است كه جلهمة بن عرفطه گفت در خشكسالى به مكه در آمدم و قريش گفتند اى ابوطالب دره‌ها خشكزار شد و نانخوران ما به تنگنا افتاده‌اند با ما به نماز باران بيا ابوطالب بيامد و كودكى را به همراه داشت كه گوئى خورشيدى بود كه در تاريكىها پردهء ابرى سياه از چهره اش كنار رود تا خود بدرخشد و پيرامون او نيز بچه هائى بودند پس ابوطالب او را بگرفت و پشت وى را به كعبه چسبانيد و كودك انگشت او را گرفت ، آن هنگام هيچ پاره ابرى در آسمان نبود ولى ناگهان از اين جا و آن جا ابرها روى آوردند و پر آب شدند و شدند تا يكباره رود بار و دره گفتى كه در زير چكه‌هاى آن تركيدن گرفت و انجمنها و بيابانها از باران به آسايش رسيد و در همين زمينه است كه ابوطالب گويد :\r\n« سپيد روئى است كه به آبروى او از ابر ، باران مىخواهند .\r\nسرپرست كار پدر مردگان است و نگهبان بيوه زنان .\r\nمستمندان هاشمى به پناه او مىشتابند .\r\nو نزد وى در سايهء رحمت و نعمت به سر مىبرند .\r\nبه ترازوئى دادگرانه مىماند كه به اندازهء يك جو نيز كم نمىگذارد .\r\nو به افزار سنجشى راستگو كه سنجيدن آن سهمناك نيست . »\r\nشرح بخارى از قسطلانى 2 / 227 ، المواهب اللدنية 1 / 48 ، الخصايص الكبرى 1 / 86 ، 124 ، شرح بهجة المحافل 1 / 119 ، سيرهء حلبى 1 / 125 ، السيرة النبوية از زينى دحلان كه در حاشيهء حلبى چاپ شده 1 / 87 ، طلبة الطالب ص 42\r\nشهرستانى در ملل و نحل ص 225 از ج 3 كه در حاشيهء الفصل به چاپ رسيده سرور ما عبد المطلب را ياد كرده و مىنويسد از دلايلى كه معرفت او را به حال\r\n","description":"","footnote":"","page_name":" 281 ","page_number":288},
  {"content":"\r\nپيامبرى و ارج بر انگيختگى ثابت مىكند آن است كه چون مردم مكه دچار آن تنگسالى سهمناك شدند و دو سال ؛ آسمان باران را از ايشان دريغ داشت او فرزندش ابوطالب را بفرمود تا مصطفى ( ص ) را كه شير خواره اى در قنداق پيچيده بود بيارد پس او را بر دو دست نهاد و روى بكعبه كرد و سپس او را به سوى آسمان بالا افكند و گفت « خدايا به حق اين كودك » و براى دومين و سومين بار نيز چنين كرد و گفت « به حق اين كودك ما را سيراب كن و آن هم از بارانى پناهدهنده و پيوستگى و پر آب . » پس ساعتى نگذشت كه ابرها يكى بر روى ديگرى چهرهء آسمان را پوشاندند و چنان بارانى گرفت كه در بيم شدند آسيبى به مسجد الحرام رسد و ابوطالب نيز در اين زمينه قصيدهء لاميهء خود را سروده كه اين بيت از آن است :\r\n« سپيد روئى كه به آبروى او از ابر باران مىخواهند .\r\nسرپرست كار پدر مردگان است و نگهبان بيوه زنان . »\r\nو آنگاه ابياتى چند از قصيده را آورده و بر پژوهشگران پوشيده نماند كه چنانچه گفتيم قصيده را ابوطالب ( ع ) در روزهائى كه در آن دره در محاصره بودند سروده است .\r\nپس اين كه عبد المطلب و پسرش سرور مكيان دوبار هنگامى كه پيامبر اعظم ( ص ) شير خوار و اندكى پيش از بلوغ بوده آبروى او را وسيله اى براى درخواست باران از خدا كردند نمايندهء يگانه پرستى خالص و گرويدن آن دو است به او و معرفتشان به آخرين برانگيختگان و پاك نهادى وى از همان نخستين روز و اگر از آن دو بجز همين دو گزارش را در دست نداشتيم برايشان بس بود چنانچه براى پژوهشگران نيز همين دو بس بود كه پيروى آنان از ايمان راستين را بنمايد .\r\n","description":"","footnote":"","page_name":" 282 ","page_number":289},
  {"content":"\r\n\r\n3 ابوطالب در زاده شدن امير مؤمنان ( ع )\r\nاز زبان جابر بن عبد اللَّه آورده‌اند كه گفت رسول خدا ( ص ) را از چگونگى زاده شدن على بن ابيطالب بپرسيدم گفت مرا از بهترين كودكى كه زاده شد پرسش كردى كه زائيده شدنش در رويدادى همانند با زاده شدن مسيح ( ع ) بود خداى تبارك و تعالى على را از نور من آفريد و مرا از نور على آفريد و ما هر دو از يك نوريم سپس خداى عز و جل ما را از صلب آدم ( ع ) از صلبهاى پاك به رحمهاى پاكيزه منتقل كرد و من از صلب هيچ كس انتقال نيافتم مگر على هم با من بود و ما به همين گونه بوديم تا مرا در بهترين رحمها كه از آمنه بود سپرد و على را نيز در بهترين رحمها كه از فاطمه بنت اسد بود و در روزگار ما مردى پرهيزگار و خداپرست بود كه او را مبرم بن دعيب بن شقبان گفتند كه 270 سال خداى تعالى را پرستيده و چيزى از او نخواسته بود پس خداوند ابوطالب را به سوى او فرستاد و چون مبرم او را ديد به سوى او برخاست و سرش را ببوسيد و او را پيش روى خود نشانيد سپس او را گفت تو كيستى گفت مردى از تهاميان پرسيد از كدام خاندان تهامى ؟ گفت از هاشميان پس آن پارسا برجست و سر او را بيوسيد و گفت اى مرد ! به راستى خداى علىّ اعلى چيزى به دل من الهام كرده ابوطالب گفت چيست گفت از پشت تو فرزندى زائيده شود كه دوست خداى عز و جل است . پس چون شبى كه على در آن زاده شد فرا رسيد زمين درخشندگى يافت و ابو طالب بيرون شده مىگفت اى مردمان ! دوست خدا در خانهء كعبه زاده شد پس چون بامداد شد به خانهء كعبه در آمد و مىگفت :\r\n« اى پروردگار اين تاريكى آغاز شب\r\nو ماه درخشان روشن\r\nاز كار پنهانى خويش براى ما آشكار كن كه دربارهء نام اين كودك چه\r\nمىبينى » .\r\n","description":"","footnote":"","page_name":" 283 ","page_number":290},
  {"content":"\r\nپس آواز سروشى را شنيد كه مىگويد :\r\n« اى خاندان پيامبر برگزيده\r\nشما را با دادن فرزندى پاك ويژگى بخشيديم\r\nبه راستى كه نامش را از والائى ؛ على نهاديم و اين على از نام خداوند على گرفته شده »\r\nگزارش بالا را حافظ كنجى شافعى در ص 260 از كفاية الطالب آورده و گويد :\r\nتنها گزارشگر آن ، مسلم بن خالد زنجى استاد شافعى است و تنها بازگوگر آن از زبان زنجى نيز عبد العزيز بن عبد الصمد است كه نزد ما مشهور است .\r\n\r\n4 آغاز كار پيامبر با ابوطالب\r\nفقيه حنبليان ابراهيم بن على بن محمد دينورى در كتاب خود نهاية الطلب و غاية السؤل فى مناقب آل الرسول ( 1 ) به اسناد خود از طاوس از ابن عباس در ضمن گزارشى دراز آورده است كه پيامبر ( ص ) عباس ( ض ) را گفت : براستى خدا مرا فرمان داده است تا كار خويش آشكار سازم اينك مرا آگاه كن و آگاهىها را بجوى تا نزد تو چه يافت شود عباس ( ض ) گفت برادر زاده‌ام ! مىدانى كه قريش نسبت به تبار پدرى تو حسودترين مردمانند و اگر چنان كه گوئى رفتار كنى آنگاه بالاترين گرفتارىها و دردسرى سخت و سهمناك روى خواهد داد كه ما با يك كمان تير مىاندازيم و ديگران با شمشير آبدار و بران ( 2 ) ما را ريشه كن مىسازند ولى به عمويت ابوطالب نزديك شو كه بزرگترين عموهايت است و اگر تو را يارى ندهد\r\n\r\n","description":"","footnote":"\r\n( 1 ) برگرديد به طرائف از سرور ما ابن طاوس ص 85 و به ضياء العالمين از استاد ما ابو الحسن شريف .\r\n( 2 ) ترجمهء صلتا است كه در الغدير به صورت صلنا چاپ خورده و تصحيح آن به كمك بحار 35 / 147 به عمل آمد . ( م )\r\n","page_name":" 284 ","page_number":291},
  {"content":"\r\nتو را فرو نخواهد گذاشت و به دست دشمن نخواهد سپرد پس هر دو به نزد او شدند و چون ابو طالب آن دو را ديد گفت راستى را كه نزد شما گمان خبرى مىرود چه انگيزه اى در اين هنگام شما را وا داشت كه نزد من آئيد ؟ عباس هم آنچه را پيامبر ( ص ) به او گفته بود برايش بازگو كرد و هم پاسخى را كه خود به وى داده بود پس ابوطالب در پيامبر نگريست و گفت فرزند پدرم برو كه تو نظرى بلند دارى و گروهى و الا ، پدرت از همه برتر است و به خدا سوگند هيچ زبانى با تو سخن سخت نگويد مگر زبانهائى تند و تيز او را خواهد آزرد و تيغهائى بران او را در خواهد ربود به خدا سوگند چنان تازيان رام تو شوند كه گوئى بچگان چارپايانى هستند در برابر سرپرست خود و به راستى كه پدرم همهء كتابها را مىخواند و مرا گفت به راستى از پشت من پيامبرى خواهد آمد كه دوست مىدارم روزگار او را درك كنم و به وى بگروم پس هر كه از فرزندان من روزگار او را بيابد بوى ايمان آرد .\r\nامينى گويد : مىبينى كه ابوطالب با چه پشتگرمى اى اين گزارش را از زبان پدرش مىآرد و از همان نخستين روز رسول خدا ( ص ) را دل مىدهد و پشتگرم مىسازد و او را دستور مىدهد كه كار خويش و ياد خدا را آشكار سازد و خود در برابر اين حقيقت سر فرود آورده كه وى همان پيامبرى است كه وعدهء ظهورش از زبان پدر او و نامه‌هاى گذشتهء آسمانى داده شده و پيشگوئى نيز مىكند كه تازيان در برابر او سر فرود آرند اكنون آيا گمان مىكنى كه او ( ع ) همهء اينها را اظهار مىكند و آنگاه خود به آن ايمان ندارد ؟ اين بجز يك سخن ساختگى نيست\r\n\r\n5 ابوطالب پيامبر ( ص ) را گم مىكند\r\nابن سعد واقدى در الطبقات الكبرى ‹ 1 / 186 ط مصر و ص 135 ط ليدن ) داستان آمدن قريش به نزد ابوطالب را دربارهء كار پيامبر آورده و آنگاه گويد آنان بيزار شدند و رميدند ( يعنى از سخنان محمد ) و خشم گرفتند و برخاستند و\r\n","description":"","footnote":"","page_name":" 285 ","page_number":292},
  {"content":"\r\nمىگفتند بر خدايان خويش شكيبائى نمائيد كه اين چيزى است خواستنى و گويند كه گويندهء اين سخن عقبة بن ابى معيط بود و هم گفتند كه ديگر هرگز به نزد او بر نگرديم و هيچ بهتر از آن نيست كه به ناگهان محمد را بكشيم پس چون شامگاه همان شب فرا رسيد رسول خدا ( ص ) گم شد و ابوطالب و عموها به خانه اش آمدند و وى را نيافتند پس او جوانانى از هاشميان و مطلبيان را گرد آورد و سپس گفت هر كدام از شما پاره آهنى برنده بر گيريد و از پى من بيائيد و چون من پاى به مسجد الحرام نهادم هر كدام از شما جوانان نگاه كند و بنشيند كنار بزرگى از بزرگان ايشان ( و او را بكشد ) كه آن ابن حنظليه - يعنى ابوجهل - هم در ميانشان است زيرا اگر محمد كشته شده باشد البته او در توطئه حاضر بوده است جوانان گفتند چنين كنيم پس زيد بن حارثه بيامد و ابو طالب را به آن گونه ديد و او از وى پرسيد اى زيد برادر زاده‌ام را نيافتى ؟ گفت آرى من پيشتر با او بودم ابوطالب گفت هرگز به خانه‌ام برنگردم تا او را ببينم پس زيد شتابزده بيرون شد تا به نزد رسول خدا ( ص ) رسيد كه در خانه اى نزديك كوه صفا بود و يارانش نيز با او بودند و گفتگو مىكردند ، پس او را از گزارش آگاه ساخت و رسول خدا ( ص ) به نزد ابوطالب آمد او گفت برادر زاده ! كجا بودى پيش آمدت خير بود ؟ گفت آرى گفت پس به خانه ات در آى پس رسول خدا ( ص ) در آمد و چون بامداد شد ابوطالب چاشت را نزد پيامبر ( ص ) خورد و سپس دست او را گرفت و نزديك انجمنهاى قرشيان بر پاى داشت جوانان هاشمى و مطلبى نيز با او بودند پس گفت اى گروه قريش مىدانيد چه تصميمى داشتم ؟ گفتند نه پس ايشان را از تصميم ديروزىاش آگاه كرد و جوانان را گفت آنچه در دست داريد بدر آريد پس چون به در آوردند همه ديدند كه در دست هر كدامشان پاره آهنى برنده است پس گفت به خدا سوگند كه اگر او را كشته بوديد يك تن از شما را بر جاى نمىگذاشتم تا ما و شما همه نابود شويم پس آن گروه درمانده و سرشكسته شدند و درمانده تر و سرشكسته تر از همه نيز بوجهل بود .\r\n","description":"","footnote":"","page_name":" 286 ","page_number":293},
  {"content":"\r\nبه عبارتى ديگر :\r\nفقيه حنبلى ابراهيم بن على بن محمد دينورى در كتاب خود نهاية الطلب ( 1 ) به اسناد خويش از زبان عبد اللَّه بن مغيرة بن معقب آورده است كه او گفت ابوطالب رسول خدا ( ص ) را گم كرد پس به گمانش رسيد كه برخى از قرشيان ، به ناگهان او را كشته‌اند پس در پى هاشميان فرستاد و گفت اى هاشميان بگمانم كه برخى از قرشيان محمد را به ناگهان كشته‌اند پس هر يك از شما پاره آهنى برنده برگيرد و بنشيند كنار يكى از بزرگان قريش و چون من گفتم محمد را مىخواهم هر كدام از شما مردى را كه كنارش نشسته بكشد رسول خدا كه آن هنگام در خانه اى نزديك صفا بود از انجمنى كه ابوطالب ساخته بود آگاهى يافت پس به نزد ابوطالب كه در مسجد بود شد و چون ابوطالب او را ديد دستش را گرفت و گفت اى گروه قريش من محمد را گم كردم و پنداشتم كه كسى از شما ناگهان او را كشته‌ايد پس هر يك از هاشميان را كه حاضر بود بفرمودم تا پاره آهنى برنده بر گيرد و هر كدام در كنار يكى از بزرگان شما بنشيند و چون گفتم محمد را مىخواهم هر يك از ايشان ؛ مردى را كه كنارش است بكشد ، پس هاشميان را گفت تا آنچه در دست دارند بنمايند و ايشان چنين كردند و قرشيان كه آن را ديدند از رسول خدا ( ص ) در بيم شدند سپس ابوطالب اين اشعار را بسرود :\r\n« قرشيان را - هر جا كه فرود آيند - از زبان من اين پيام برسان :\r\n- همانان را كه درونشان لبريز از فريبكارى است -\r\nكه به راستى سوگند مىخورم به اسبهاى دونده و بانگ كننده ( 2 )\r\nو به آنچه مىخوانند دارندگان نامه‌ها و دانشوران ( 3 )\r\n\r\n","description":"","footnote":"\r\n( 1 ) برگرديد به طرائف از سرور ما ابن طاوس ص 85 .\r\n( 2 ) در تاج العروس 3 / 272 شعر را به گونه اى آورده كه پارسىاش چنين مىشود :\r\n« پس راستى من سوگند مىخورم به اسبان تندرو در هر روز » و در ص 320 نيز آن را به گونه اى آورده كه ترجمه اش مىشود : « پس راستى من سوگند مىخورم به اسبانى كه هر روزه بانگ مىكنند »\r\n( 3 ) ترجمه با بهره گيرى از روشنگرى تاج العروس 3 / 272 و 320 انجام شد .\r\n","page_name":" 287 ","page_number":294},
  {"content":"\r\nكه خاندان محمد را سرپرست و نگهبانى هست .\r\nو مهر قلبى و درونى من ويژهء آنان است .\r\nمن كسى نيستم كه از فرزندان و خويشان خود ببرم\r\nهر چند بيدادگرىها كار را به كشتار كشاند .\r\nآيا تودهء ايشان - فهريان - دستور به كشتن محمد مىدهند ؟\r\nچنين دستورى بيهوده است .\r\nنه سوگند به پدرت كه قريش نه پيروز شدند .\r\nو نه هنگامى كه به مشورت نشستند تصميم به كارى نيكو گرفتند .\r\nپسرك برادرم و اى ميوهء دلم\r\nو اى سپيد ابر بخشنده اى كه پر از باران رحمت است .\r\nو پس از او هنگامى كه احمد را گور در بر گرفته ،\r\nفرزندان از سرچشمه اش چندان بنوشند تا سيراب شوند .\r\nاى سرور ! اى سرور خاندان قصى !\r\nگويا كه پيشانىات ماه فروزان است » .\r\nنگاهى به ديگر سوى : شيخ ما مجلسى در بحار 9 / 31 مىنويسد : « گرد آرندهء ديوان - يعنى ديوان ابوطالب - نيز مانند گزارش بالا را با زنجيره اى پيوسته آورده و آنگاه اشعار را چنين آورده » پس اشعار را ياد كرده كه 20 بيت بيش از آن است كه ما آورديم و در ديوان چاپى سرور ما ابوطالب نيز افزونىها را نمىيابيم .\r\nبه عبارت سوم\r\nسيد فخار بن معد در كتاب خود الحجة ص 61 مىنويسد : شيخ حافظ ابو الفرج عبد الرحمن بن محمد بن جوزى محدث بغدادى كه به كافر بودن ابوطالب عقيده داشته در سال 591 مرا در واسط از شهرهاى عراق آگاه ساخت به اسناد خود از واقدى كه گفت : ابوطالب بن عبد المطلب در هيچ شامگاه و بامدادى از پيامبر\r\n","description":"","footnote":"","page_name":" 288 ","page_number":295},
  {"content":"\r\nدور نمىشد و در برابر دشمنان وى پاسدار او بود و مىترسيد كه ناگهان او را بكشند پس يك روز او را گم كرد و نديد و شامگاه نيز كه فرا رسيد باز او را نديد بامدادان در جاهائى كه گمان مىكرد او باشد به جستجويش پرداخت و باز هم او را نيافت پس دلش به درد آمد و گفت : آه فرزندم ! آنگاه غلامان خود و كسانى را كه در دل با ايشان پيوندى داشت فراهم آورد و به ايشان گفت : ديروز و امروز محمد را گم كرده‌ام و جز اين گمانى نمىبرم كه قريش بر او نيرنگ زده و وى را به ناگاه كشته‌اند و اكنون تنها همين يك سمت مانده كه در آن به جستجو نپرداخته‌ام و آنجا نيز بعيد مىدانم او را بيابم . پس 20 مرد از بندگان خويش برگزيد و گفت برويد و كاردهائى آماده كنيد و هر يك برويد و در كنار يكى از بزرگان قريش بنشينيد پس اگر من آمدم و محمد را همراه داشتم كارى نكنيد و آرامش پيشه كنيد تا در كنار شما بايستم و اگر آمدم و محمد همراه من نبود هر كدام از شما ، همان مرد از بزرگان قريش را كه كنار او است با كارد بزند پس ايشان برفتند و كاردهايشان را تيز كردند تا از برندگى آن خشنود شدند و ابو طالب در همان سمت كه مىخواست به راه افتاد و وابستگان او از تبارش نيز با وى بودند پس محمد را يافت كه در پائينهاى مكه در كنار تخته سنگى ايستاده و نماز مىخواند پس خود را به روى او افكند و او را ببوسيد و دستش را گرفت و گفت برادرزاده ! نزديك بود دودمانت را به باد نيستى دهى برخيز با من برويم پس دست او را بگرفت و به مسجد آمد . قريش در انجمن خويش نزديك كعبه نشسته بودند چون او را ديدند كه دست پيامبر ( ص ) را در دست گرفته و مىآيد گفتند اينك ابو طالب محمد را نزد شما آورده و لا بد خبرى است پس چون در كنار ايشان ايستاد در حالى كه خشم از چهره اش نمايان بود به غلامان خود گفت آنچه را در دست داريد آشكار سازيد ايشان چنين كردند و ناگاه همه چشمشان به كاردها افتاد و گفتند اى ابوطالب اينها چيست گفت همان است كه مىبينيد . من دو روز است كه محمد را مىجستم و نمىديدم پس ترسيدم كه شما با پاره اى كارها نيرنگى براى او زده باشيد پس اينان را بفرمودم تا همين جاها كه مىبينيد بنشينند و به ايشان گفتم اگر من آمدم و محمد با من نبود هر كدام از شما بايد كسى را كه پهلويش نشسته بزند\r\n","description":"","footnote":"","page_name":" 289 ","page_number":296},
  {"content":"\r\nهر چند هاشمى باشد و در اين باره هيچ اجازهء ديگرى هم از من نگيريد . گفتند اى ابوطالب آيا چنين كارى مىخواستى بكنى گفت آرى به خداى اين - كعبه را نشان داد - سوگند مطعم بن عدى بن نوفل بن عبد مناف كه از هم پيمانانش بود گفت چيزى نمانده بود تبارت را بر باد دهى گفت چنين است پس برفت و مىگفت ( خطاب به پيامبر )\r\nبرو پسركم ! كه هيچگونه خوارى و زبونى بر تو نيست\r\nبرو به اين گونه ديده ات را روشندار\r\nبه خدا سوگند كه دست اينان همه هرگز به تو نرسد تا من\r\nدر ميان گور به خاك سپرده شوم و در آن بستر بخسبم\r\nمرا به راه راست خواندى و دانستم كه تو نيكخواه منى\r\nو البته كه تو راست گفتى و از همان گذشته‌ها درستكار بوده اى\r\nو كيشى را به ياد آوردى كه ناگزير از بهترين كيشهاى آفريدگان است ( 1 )\r\nپس قريش روى به سوى ابوطالب گرداندند و به گله گذارى و نرم كردن او پرداختند ولى او به انجمن ايشان در نيامد و نگاهى بر آنان نيفكند .\r\nامينى گويد : بزرگ مرد مكه را خوش مىآيد كه همهء تبارش را در راه پيامبر اسلام بر باد دهد و آماده است تا همهء پيوندهاى گروهى و پيمانهائى كه ميان خود و قريش دارد به خاطر دين لگدكوب كند پس خداوند زنده بدارد اين گرايش خدائى و اين پيوند همكيشى را كه از پيوندهاى خويشاوندى نيز برتر بوده است .\r\n\r\n6 ابوطالب در آغاز دعوت پيامبر\r\nچون اين آيه فرود آمد : خويشاوندان نزديكترت را ( از بدىها ) بيم ده . ( 2 )\r\n\r\n","description":"","footnote":"\r\n( 1 ) برگرديد به بخش « سروده‌هاى ابوطالب »\r\n( 2 ) داستان آن را در ج 2 ص 278 از ط 2 آورديم .\r\n","page_name":" 290 ","page_number":297},
  {"content":"\r\nرسول خدا ( ص ) بيرون شد و از كوفه صفا بالا رفت و بانگ زد : يا صباحاه ( 1 ) پس همه پيرامون او فراهم آمدند او گفت آيا من با اين چشم به شما بنگرم كه اگر شما را آگاه سازم كه سپاهى بيرون شده‌اند و در پائين كوه ( آمادهء شبيخون زدنند ) آيا شما سخنم را راست مىشماريد ؟ گفتند آرى ما كه تو را آزموده‌ايم دروغى از تو نشنيده‌ايم گفت پس من شما را بيم مىدهم كه در برابر كيفرى سخت قرار گرفته‌ايد پس ابولهب گفت مرگ بر تو باد . جز براى اين سخن نمىخواستى ما را گرد آرى ؟\r\nسپس حضرت ، تودهء خود را در خانه اش فراهم آورد و ابولهب پيشدستى كرد و گفت اينان عموها و عموزادگان تواند سخن بگو و صابى گرى ( 2 ) را رها كن و بدان كه گروه تو را توان برابرى با همهء تازيان نيست و سزاوارترين كسان براى گرفتن و در بند كردن تو تبار پدرىات هستند و اگر بر سر آنچه مىگوئى پافشارى كنى در بند كردن تو بر ايشان آسانتر است تا تيره‌هاى قريش بر تو بشورند و تازيان نيز آنان را يارى دهند من نديدم كه هيچكس بدتر از آنچه تو براى تبار پدرىات آورده اى آورده باشد . پس رسول خدا ( ص ) خاموش شد و سخن نگفت .\r\nبار ديگر ايشان را بخواند و گفت : خدا را ستايش ، او را مىستايم و از او يارى و زينهار مىخواهم و به او پشتگرمى دارم و گواهى مىدهم كه خدائى جز خداى يگانه نيست ، شريك ندارد و سپس گفت : پيش آهنگ و جستجوگر به كسان خود دروغ نمىگويد و به خدائى كه جز او خدائى نيست من پيك خداوند هستم - بويژه به سوى شما و نيز براى همهء مردم . به خدا همانگونه كه مىخوابيد مىميريد و همان سان كه بيدار مىشويد برانگيخته خواهيد شد و حساب آنچه را انجام مىدهيد خواهند رسيد و به راستى بهشت جاودانى است و آتش دوزخ هم جاودانى .\r\nابوطالب گفت چه بسيار دوست مىداريم كه با تو يارى كنيم و پندت را بپذيريم و گفتارت را راست شماريم و اينان تبار پدرىات هستند كه فراهم آمده‌اند من\r\n\r\n","description":"","footnote":"\r\n( 1 ) ( م ) كلمه اى بود كه براى اعلام خطر بر زبان مىراندند\r\n( 2 ) ( م ) از كيشى به ديگر كيش شدن .\r\n","page_name":" 291 ","page_number":298},
  {"content":"\r\nنيز يكى از ايشانم جز آنكه زودتر از همه ، پاسخ دلخواهت را مىدهم . دستورى را كه گرفته اى به كار بند كه به خدا سوگند هميشه پيرامون تو هستم و از تو پاسدارى مىكنم تنها اين كه دلم راه نمىدهد كه از كيش عبد المطلب روى بگردانم ( 1 )\r\nامينى گويد : دين عبد المطلب ( ع ) هم چيزى نبوده است جز همان دين يگانه پرستى و گرويدن به خدا و رسولان و نامه‌هاى او . بىآنكه آميخته به چيزى از بت پرستىها بشود چون او همان كس است كه در وصيتهاى خود مىگويد : به راستى هيچ بيدادگرى از جهان بيرون نشود تا از او انتقام گيرند و كيفر او را به وى بچشانند و چون از او پرسيدند اگر ستمكارى مرد و كيفرى به او نرسيد چه ؟\r\nاو در انديشه شد و گفت : « سوگند به خدا كه در پس اين جهان جهانى است كه در آنجا نكوكاران را براى نكوكارىشان پاداش مىدهند و بدكاران براى بدكارى - هاشان كيفر مىبينند . » و او همان است كه به ابرهه گفت : اين خانه را پروردگارى هست كه آن را نگهبانى و پاسدارى مىكند ، پس خود برفراز ابو قبيس شد و گفت :\r\n« خداوندا ! آدمى از خانه و كسان خود پاسدارى مىكند .\r\nتو هم از سراى و دارائى و گروه خويش پاسدارى كن .\r\nمباد كه صليب ايشان در صحنهء كين توزى و زور ورزى و نيرنگ بر تو چيره\r\nشود . ( 2 )\r\nپس در برابر صليبيان و خاج پرستان\r\nامروز تبار خود را يارى ده\r\nاگر تو كعبهء ما را در برابر ايشان رها كنى .\r\nتصميمى است كه خود در اين باره گرفته اى ( 3 ) »\r\n\r\n","description":"","footnote":"\r\n( 1 ) كامل از ابن اثير 2 / 24\r\n( 2 ) ترجمهء اين بيت پس از اصلاح متن آن - به راهنمائى استاد بهبودى - انجام گرفت كه كلمهء عدوا تصحيح شد .\r\n( 3 ) ملل و نحل از شهرستانى كه در حاشيهء الفصل 3 / 224 چاپ شده ، الدرج المنيفة از سيوطى ص 15 ، مسالك الحنفاء ص 37 .\r\n","page_name":" 292 ","page_number":299},
  {"content":"\r\nو يك نماينده هم از پيشاهنگى او در ايمان خالص و يگانه پرستى راستين ، آن است كه رسول خدا ( ص ) در روز حنين ، پيوند خود را به او باز مىنمود و به اين سان با گردن فرازى مىگفت :\r\n« منم پيامبرى كه دروغ نگويد منم فرزند عبد المطلب ( 1 ) »\r\nو راستى را چه نيكو سروده حافظ شمس الدين بن ناصر بن دمشقى در آنجا كه گويد :\r\n« احمد فروغى سترك بود كه ( از يك پشت به پشت ديگر ) جا به جا مىشد .\r\nو خود در چهرهء مردانى سجده كار مىدرخشيد .\r\nسده به سده در ميان ايشان مىگشت .\r\nتا بهترين بر انگيختگان آمد ( 2 ) »\r\nو همين بوده كه ابوطالب ( ع ) خواسته بگويد كه گفته : دلم راه نمىدهد كه دين عبد المطلب را رها كنم زيرا اين فراز ، آشكار كنندهء ديگر سخنان او است و با اين روش خواسته است معنى سخن را بر حاضران بپوشاند تا با دورى نمودن از ايشان ، در پى كينتوزى با او بر نيايند و اين روش گفتار از شيوه‌هاى تازيان است در گفتگوهاشان كه به آن وسيله ، گاهى مىخواهند معنى را پوشيده بدارند و گاهى هم آن را مؤكد مىسازند چنان كه شاعر گفته :\r\n« هيچ عيبى در ايشان نيست مگر آن كه شمشيرهاشان\r\nاز كوبيدن سازمانهاى سپاه دشمنان خراش برداشته . »\r\nو اگر سرور ما ابوطالب به جز همين يك نمونه از رفتار را نداشت به تنهائى كافى بود كه ايمان استوار و مسلمانى پا بر جا و پايدارى او را در آغاز روشن سازد .\r\nابن اثير مىنويسد : ابولهب گفت : به خدا اين بد است ، دو دستش را بگيريد پيش از آنكه ديگران به اين كار برخيزند . پس ابوطالب گفت به خدا تا آنگاه كه ما\r\n\r\n","description":"","footnote":"\r\n( 1 ) طبقات ابن سعد ط مصر شمارهء مسلسل ص 665 تاريخ طبرى 3 / 129\r\n( 2 ) مسالك الحنفاء از سيوطى ص 40 الدرج المنيفة ص 14 .\r\n","page_name":" 293 ","page_number":300},
  {"content":"\r\nبر جاى بمانيم از او پشتيبانى خواهيم كرد و در سيرهء حلبى 1 / 304 آمده است كه اين دعوت در خانهء ابوطالب بوده\r\nعقيل بن ابيطالب گفت : قريش به نزد ابوطالب شدند و گفتند برادر زاده ات ما را در انجمن ما در كعبهء ما و شهر ما آزار مىدهد و سخنانى ناخوش بر ما مىخواند اگر ببينى كه بازداشتن او از اين كار بهتر است چنان كن . پس او مرا گفت اى عقيل ! عمو زاده ات را به نزد من بخواه پس من او را از خانه اى گلين كه از آن ابوطالب بود بدر كردم و او راه افتاده با من بيامد و در جستجوى سايه اى بود تا در آن گام نهد و نمىيافت تا به نزد ابوطالب رسيد و او گفت برادر زاده‌ام به خدا تو پيشتر فرمان مرا مىبردى اكنون تودهء تو آمده‌اند و مىپندارند كه تو در كعبه و انجمن ايشان به نزدشان مىآئى و آزارشان مىدهى و سخنانى ناخوش برايشان مىگوئى اگر مىبينى كه باز ايستادن از اين كار بهتر است چنان كن او ديده را به سوى آسمان برداشت و گفت به خدا من نمىتوانم دستورى را كه پروردگارم براى من مىفرستد انجام ندهم هر چند كسى از اينان ، از دل اين خورشيد ، آتش به در آرد . ابوطالب گفت به خدا سوگند كه او هرگز دروغ نگفته برگرديد و از ره يافتگان باشيد .\r\nامينى گويد : گزارش بالا را بخارى در تاريخ خود به همانگونه كه ما ياد كرديم از زبان ميانجيانى كه همگى موثقاند آورده محب طبرى نيز در ص 223 از ذخائر العقبى آن را به همانگونه آورده ولى ابن كثير چون ديده كه كلمهء « از راه يافتگان باشيد » در نشاندادن ايمان ابوطالب ارزشى دارد در ص 42 از ج 3 تاريخ خود آن را انداخته ! كه خدا درستكارى را زنده بدارد !\r\nابن سعد در الطبقات الكبرى 1 / 171 حديث دعوت را از زبان على آورده و در آن مىخوانيم : سپس پيامبر ( ص ) ايشان را گفت : كيست كه در كارى كه به آن برخاسته‌ام دستيار من باشد و مرا پاسخ مثبت دهد تا بهشت از آن او و خود برادر من باشد من گفتم : من ، اى برانگيختهء خدا ! هر چند كه از همه شان\r\n","description":"","footnote":"","page_name":" 294 ","page_number":301},
  {"content":"\r\nخردسالترم و ساقهايم از همه باريكتر است . آن گروه خاموش شدند و سپس گفتند اى ابوطالب پسرت را نمىبينى گفت واگذاريدش كه پسر عمويش هرگز در نيكوكارى به او كوتاهى نخواهد كرد .\r\nو ابو عمرو زاهد طبرى از زبان تغلب آورده است كه ابن اعرابى دربارهء واژهء عور گفت : كه آن عبارتست از پست هر چيزى و هم گفت از اين ريشه است آنچه در روايت ابن عباس رسيده آنگاه همهء حديثى را كه از زبان على ( ع ) رسيده ياد كرده تا آنجا كه گفته چون پيامبر ( ص ) خواست سخن بگويد ابولهب ميان سخنش دويد و سخنانى گفت و آنگاه گفت برخيزيد پس برخاستند و برگشتند پس چون فردا رسيد مرا بفرمود تا همانند آن خوردنىها و نوشيدنىها را بساختم و ايشان را خواندم آنان به راه افتادند و به درون آمدند و خوردند و نوشيدند پس رسول خدا ( ص ) برخاست تا به گفتار پردازد پس ابولهب بر او خرده گرفت ولى ابوطالب وى را گفت خاموش باش اى فرومايه ! ( اعور ) تو را چه به سخن در اين باره ؟ آنگاه گفت هيچكس از جايش برنخيزد پس نشستند آنگاه به پيامبر ( ص ) گفت سرور من برخيز و هر چه خواهى بگوى و پيام پروردگارت را برسان كه تو راستگوئى و راستگو شمرده مىشوى .\r\nبه اين داستان و به سخن ابوطالب : « خاموش باش اى فرومايه ! تو را چه به سخن در اين باره » اشاره اى هم در نهايه از ابن اثير 3 / 156 شده - و نيز در الفائق از زمخشرى 2 / 98 به نقل از ابن اعرابى و نيز در لسان العرب 6 / 294 و در تاج العروس 3 / 428 -\r\nامينى گويد : اين كس ( ع ) كدام كافر پاك نهاد است كه با همهء نيرو و امكانات خود از اسلام پاك پشتيبانى مىكند و با زبانى به تيزى آهن ، مردان خانواده اش را مىآزارد و پيامبر اكرم را تشويق مىكند به خواندن مردم به خدا و رساندن پيامى كه از پروردگارش دارد و او را هم راستگو مىشمارد و هم راستگو شمرده شده مىخواند ؟\r\n","description":"","footnote":"","page_name":" 295 ","page_number":302},
  {"content":"\r\n\r\n7 گفتار ابوطالب به على : با پسر عمويت همراهى كن\r\nابن اسحاق گويد : برخى از دانشوران گفته‌اند كه رسول خدا ( ص ) چون هنگام نماز مىرسيد به سوى دره‌هاى مكه بيرون مىشد و على بن ابيطالب هم پنهان از پدرش و از همهء عموها و ديگر خويشاوندانش با او بيرون مىشد پس نمازهاشان را مىگزاردند و شامگاهان باز مىگشتند و اين برنامه تا روزگارى چند كه خدا مىخواست بپائيد سپس ابوطالب روزى آن دو را در حال نماز يافت پس به رسول خدا ( ص ) گفت برادر زاده اين چه كيشى است كه مىبينم پاى بند آن شده اى ؟ گفت عمو ! اين كيش خدا و كيش فرشتگان او و كيش برانگيختگان او و كيش پدرمان ابراهيم است .\r\nو گفته‌اند كه او به على گفت : پسر كم اين چه كيشى است كه تو بر آنى گفت : « پدر ! من به خدا و به رسول خدا گرويدم و آنچه را آورده است راست شمردم و براى خدا با او نماز گزاردم و از او پيروى كردم » پس گمان برده‌اند كه وى گفت : « اما او تو را جز به سوى خوبى راهنمائى نمىكند پس با او همراهى كن » و بر بنياد گزارشى كه از على رسيده چون وى اسلام آورد ابوطالب به او گفت با پسر عمويت همراهى كن .\r\nسيرة ابن هشام 1 / 265 ، تاريخ طبرى 2 / 214 ، تفسير ثعلبى ، عيون الاثر 1 / 94 ، الاصابة 4 / 116 ، اسنى المطالب ص 10\r\nو در شرح ابن ابى الحديد 3 / 314 مىنويسد : از على روايت شده كه پدرم گفت : پسركم پسر عمويت را همراهى كن زيرا تو به يارى او از هر گزندى در اكنون و آينده بر كنار خواهى ماند سپس مرا گفت :\r\n« البته آنچه هر كارى را به آن استوار توان ساخت همراهى با محمد است\r\nپس اى على تو هر دو دست خود را در همراهى او سخت به يكديگر فشار »\r\n","description":"","footnote":"","page_name":" 296 ","page_number":303},
  {"content":"\r\nو هم مىنويسد : از سروده‌هاى او كه در اين باره مناسب است همانست كه گويد :\r\n« به راستى على و جعفر پشتوانهء منند\r\nدر روزهاى گرفتارى و دردسر\r\nعمو زاده تان را يارى كنيد و دست از او مداريد\r\nدر ميان برادران من پدر او تنها برادر پدر و مادرى من است .\r\nبه خدا نه من و نه هيچكس از فرزندان من كه گوهر نيك داشته باشد\r\nدست از پيامبر نخواهد داشت . »\r\nاين سه بيت در ديوان ابوطالب ص 36 نيز يافت مىشود و عسكرى هم آن را در كتاب الاوايل آورده و مىنويسد ابوطالب به پيامبر ( ص ) بگذشت جعفر نيز با او بود پس ديد رسول خدا ( ص ) نماز مىگزارد و على نيز همراهى مىكند پس به جعفر گفت پسركم تو نيز در كنار عموزاده ات نماز بگزار او هم در كنار على ايستاد و پيامبر اين را دريافت و بر آن دو پيش افتاد و هر سه روى به كار خويش آوردند تا چون آن را به پايان بردند ابوطالب شادمان برگشت و اين سروده‌ها را گفت :\r\n« به راستى على و جعفر پشتوانهء منند\r\nدر روزگار سختى و گرفتارى . . . »\r\nو بيتهائى را ياد كرده كه ابن ابى الحديد نياورده و از آن ميان :\r\n« مائيم و اين پيامبر ، او را يارى مىكنيم\r\nو دشمنان را با سر نيزه‌ها ( 1 ) از گرد او مىزنيم . . . »\r\nو ابوبكر شيرازى در تفسير خود آورده كه چون وحى بر پيامبر ( ص ) نازل شد به مسجد الحرام در آمد و به نماز ايستاد ، على ( ع ) كه آن هنگام 9 ساله بود بر او بگذشت پس وى را آواز داد على ! به نزد من آى او اجابت كرد و روى به وى آورد پس پيامبر به او گفت من رسول خدايم بويژه به سوى تو و بر همگان از مردم پس\r\n\r\n","description":"","footnote":"\r\n( 1 ) ترجمهء اين بيت پس از تصحيح متن آن با مقابلهء خود الغدير ج 7 ص 371 به عمل آمد و كالشهب به بالشهب دگرگونى يافت .\r\n","page_name":" 297 ","page_number":304},
  {"content":"\r\nدست راست من بايست و با من نماز بگزار او گفت اى رسول خدا بروم و از پدرم ابوطالب دستورى بگيرم وى پاسخ داد برو كه او دستورش را به تو خواهد داد پس به نزد او شد و براى پيروى از وى دستورى خواست او گفت فرزندم مىدانيم كه محمد از هنگامى كه بوده امين خدا بوده به سوى او رو و از او پيروى كن تا راه يا بى و رستگار شوى پس على ( ع ) بيامد و رسول خدا ( ص ) را ديد كه در مسجد به نماز ايستاده پس در سمت راست او بايستاد و با او نماز گزارد پس ابوطالب بر آن دو گذشت و ديد نماز مىگزارند گفت اى محمد چه مىكنى گفت خداى آسمانها و زمين را مىپرستم و برادرم على نيز با من است آنچه را من مىپرستم او هم مىپرستد و من تو را به پرستش خداى يگانه و قهار مىخوانم ابوطالب از شادى بخنديد چنان كه دندانهاى او نمايان شد و چنين سرود و گفت :\r\n« به خدا سوگند كه دست اينان همه هرگز به تو نرسد\r\nتا من در ميان خاكها پنهان و به دست گور سپرده شوم . »\r\nتا آخر شعرهائى كه در بخش « سروده‌هاى ابوطالب . . . » آورديم .\r\n\r\n8 سخن ابوطالب : خود را به پهلوى عمو زاده ات پيوند زن\r\nابن اثير آورده است كه ابوطالب ، پيامبر ( ص ) و على را ديد كه نماز مىگزارند و على در سمت راست او است پس به جعفر ( ص ) گفت : « خود را به پهلوى عموزاده ات پيوند زن و در سمت چپ او به نماز بايست . » مسلمان شدن جعفر اندكى پس از مسلمان شدن برادرش على بود و ابو طالب گفت :\r\n« اى ابو يعلى ( كنيهء حمزه ) بر كيش احمد شكيبا باش\r\nو نمونه اى براى كيش ( يا آشكار كنندهء آن ) باش تا با شكيبائى به پيروزى رسى\r\nآنكس را كه از نزد پروردگارش ، حق را آورده است\r\nبه راستى و با اراده ، پاسدار و پشتيبان باش و حمزه كافر مباش\r\n","description":"","footnote":"","page_name":" 298 ","page_number":305},
  {"content":"\r\nكه به راستى من شادمان مىشوم\r\nكه بگوئى تو ايمان آورده اى\r\nپس در راه خدا رسول خدا را يارى كن .\r\nآنچه را آورده اى آشكارا در ميان قريش آوازده ( 1 )\r\nو بگو احمد جادوگر نيست . »\r\nاسد الغابة 1 / 287 ، شرح ابن ابى الحديد 3 / 315 ، الاصابة 4 / 116 ، سيرهء حلبى 1 / 286 اسنى المطالب ص 6 كه مىنويسد : برزنجى گفته : اخبار متواتر داريم كه ابوطالب پيامبر ( ص ) را دوست مىداشت و از او پشتيبانى مىكرد و وى را يارى مىداد و در رساندن و تبليغ دينش همراهى مىكرد و آنچه را مىگفت راست مىشمرد و فرزندان خود همچون على و جعفر را به پيروى و يارى او فرمان مىداد .\r\nو در ص 10 مىنويسد : برزنجى گفته : اين اخبار همگى آشكارا مىرساند كه دل او سرشار و لبريز از ايمان به پيامبر بوده است .\r\n\r\n9 ابوطالب و دلسوزىاش براى پيامبر ( ص )\r\nابوجعفر محمد بن حبيب ( ره ) در امالى خود گويد : ابوطالب گاهى رسول خدا ( ص ) را مىديد و مىگريست و مىگفت چون او را ببينم برادرم را به ياد مىآرم - چون عبد اللَّه برادر تنى او بود و بسيار وى را دوست مىداشت و بر وى دل مىسوزانيد . به همين گونه عبد المطلب نيز بسيار او را دوست مىداشت و ابو طالب بسيار در هراس بود كه مبادا دشمن ، جاى خوابيدن رسول خدا ( ص ) را بشناسد و شبانه بر او بتازد اين بود كه نيمه شب او را از خواب بيدار مىكرد و به جاى او\r\n\r\n","description":"","footnote":"\r\n( 1 ) م : آوازده ترجمهء ناد است كه در الغدير به غلط باد چاپ شده بحار 35 / 90 .\r\n","page_name":" 299 ","page_number":306},
  {"content":"\r\nپسرش على را مىخوابانيد يك شب على او را گفت پدر ، مرا مىكشند او گفت :\r\n« پسركم شكيبا باش كه شكيبائى سزاوارتر است .\r\nهر زنده اى راه مرگ در پيش دارد .\r\nما تو را داديم و گرفتارى سختى را بر خود هموار كرديم .\r\nتا فداى دوست و پسر دوست شوى .\r\nفداى نيك مردى با گوهر تابان و با بخشندگى و بزرگوار و نجيب .\r\nاگر مرگ تو را دريابد پس تيرى كه تراشيده و پرتاب مىشود ( 1 )\r\nگاهى به نشانه مىخورد و گاهى هم نه\r\nهر زنده اى اگر چه عمرى دراز بيابد ( 2 )\r\nبهره اى از چشيدنىهاى آن را مىگيرد » .\r\nپس على او را با اين گفتار پاسخ داد :\r\n« آيا مرا در يارى احمد به شكيبائى دستور مىدهى ؟\r\nبه خدا آنچه گفتم از سر بىتابى بر زبان نياوردم .\r\nولى دوست داشتم تو يارى مرا ببينى .\r\nو بدانى كه من هماره فرمانبر توام\r\nو در راه خدا و در يارى پيامبر راهنما احمد\r\nكه چه در كودكى و چه اندكى پيش از بلوغ ، پسنديده بوده خواهم كوشيد . »\r\nسروده‌هاى بالا را ابن ابى الحديد در 3 / 310 به نقل از امالى آورده و در چاپ شدهء كتاب وى دستخوردگىهائى در بيت دوم و سوم از سروده‌هاى ابوطالب ديده مىشود كه ما آن را از روى طبقات به خامهء سيد على خان كه اشعار را از روى يك نسخهء خطى ابن ابى الحديد نقل كرده تصحيح كرديم . گزارش ياد شده را همچنين\r\n\r\n","description":"","footnote":"\r\n( 1 ) در پاره اى مصادر بجاى تبرى كه ترجمه كرديم : « تراشيده مىشود » تترى ضبط كرده‌اند يعنى در پى هم مىآيد .\r\n( 2 ) در مآخذ خطى كهن بجاى تملى بعمر ، تطاول عمرا ضبط شده كه معنى آن فرق نمىكند .\r\n","page_name":" 300 ","page_number":307},
  {"content":"\r\nابو على موضح عمرى علوى ياد كرده چنانچه در كتاب وى الحجة ص 69 مىبينيم .\r\nامينى گويد : نزديكى و خويشاوندى تنها اگر هم كسى را به پشتيبانى ديگرى وادارد كار بردش تا مرز معينى است ولى اگر كار به فدا كردن فرزندى همچون امير المؤمنين بيانجامد كه پدرش او را دوستتر از همه چيز دارد در اين هنگام هر كس هم باشد از فداكارى باز مىايستد و پدر به سادگى نمىتواند كه هر شب فرزندش را در معرض مرگ در آرد و او را در بستر كسى كه ممكن است كشته شود بخواباند تا جان برادرزاده را برهاند مگر اين كه انگيزه اى دينى او را وادار به اين كار كند و اين است همان معنى پيروى ابوطالب از كيش يگانه پرستى راستين كه گفتگوهائى هم كه با شعر در ميان پدر و پسر در گرفت همين را مىرساند كه مىبينى ، فرزند ، آشكارا سخن از پيامبرى به ميان مىآرد و پدر نيز انكار نمىكند و نمىگويد كه اين فداكارى تنها به انگيزهء غيرت خويشاوندى است و خود غافل از اين نيز نمىشود كه پسرش را در كمكى كه مىكند تشويق نمايد و از برخاستن به آن دلسرد نكند ( درود خدا بر اين پدر و زادگانش )\r\n\r\n10 ابوطالب و پسر زبعرى\r\nقرطبى در تفسير خود ص 406 مىنويسد : سر گذشت نگاران آورده‌اند كه روزى پيامبر ( ص ) به سوى كعبه بيرون شد و خواست نماز بگزارد چون داخل نماز شد ابو جهل ( لع ) گفت كيست كه به سوى اين مرد برخيزد و نماز او را تباه سازد پس ابن زبعرى برخاست و از درون يك شكنبه ، خون و سرگين به در آورد و با آن ، روى پيامبر ( ص ) را بيالود پس پيامبر ( ص ) كه از نماز خود روى برتافت به نزد عمويش ابوطالب شد و گفت عمو نمىبينى با من چه كرده‌اند ابوطالب پرسيد چه كس با تو چنين كرد ؟ پيامبر ( ص ) گفت : عبد اللَّه بن زبعرى ابوطالب برخاست و شمشيرش را بر روى شانه اش نهاد و با او روان شد تا نزديك آن گروه رسيد\r\n","description":"","footnote":"","page_name":" 301 ","page_number":308},
  {"content":"\r\nآنان چون ديدند ابوطالب مىآيد خواستند برخيزند پس ابوطالب گفت به خدا اگر كسى برخيزد با شمشيرم او را خواهم زد پس نشستند تا او نزديكشان رسيد و گفت پسركم چه كسى با تو چنين كرد ، او پاسخ داد عبد اللَّه بن زبعرى پس ابوطالب سرگين و خون شكنبه را برگرفت و چهره و ريش و جامهء ايشان را بيالود و به آنان بد گفت .\r\nداستان اين واكنش ابوطالب را در بسيارى از كتابهاى سنيان مىتوان يافت جز اين كه دستهاى هوا پرستان آن را به بازى گرفته و اگر خدا خواهد زير نشانى ( ابوطالب در قرآن حكيم ) ترا از حقيقت گفتار آگاه خواهيم ساخت .\r\n\r\n11 سرور ما ابوطالب و قريش\r\nابن اسحاق گفته : چون رسول خدا ( ص ) آشكارا قوم خود را به اسلام خواند و چنانچه خداوند دستور داده بود آشكارا به اين كار پرداخت ، قوم وى - چندانكه من مىدانم و خبر يافته‌ام - از وى دورى نجستند و سخن او را رد نكردند تا خدايانشان را ياد كرد و به عيبجوئى از آن پرداخت و چون چنين كرد اين كار در ديدهء ايشان سهمگين و ناپسند آمد تا همه در ناسازگارى و دشمنى با او همداستان شدند مگر كسانى از ايشان كه مسلمان شده بودند و به اين گونه خداى تعالى آنانرا از اين كارها بر كنار داشته بود و آنان نيز اندك گروهى پنهان شونده بودند . عموى رسول خدا ( ص ) ابوطالب را دل بر او بسوخت و از او پشتيبانى كرد و در برابر ديگران ايستاد و رسول خدا ( ص ) بدستور خدا رفت تا كار او را آشكار سازد و هيچ چيز او را از راه وى باز ندارد .\r\nو چون قريش چنان سخنى به ابوطالب گفتند او در پى رسول خدا ( ص ) فرستاد و او را گفت برادر زادهء من ! راستى را كه گروه تو به نزد من آمده‌اند و چنين و چنان گفته‌اند بر من و بر خويش رحم كن و مرا بكارى كه از دستم بر نمىآيد\r\n","description":"","footnote":"","page_name":" 302 ","page_number":309},
  {"content":"\r\nوامدار پس رسول خدا ( ص ) پنداشت كه شيوه و عقيدهء عمويش دربارهء او برگشته و از او دست بر مىدارد و او را به دشمن مىسپارد و از يارى او و برخاستن به همراهىاش ناتوان گشته . پس رسول خدا ( ص ) گفت اى عمو به خدا اگر خورشيد را در دست راست من نهند و ماه را در دست چپم ، كه اين كار را رها كنم نخواهم كرد تا خدا آن را آشكار سازد يا خود بر سر آن جان دهم سپس رسول خدا ( ص ) اشك در ديده بگردانيد و بگريست سپس برخاست و چون پشت كرد كه برود ابوطالب او را آواز داد و گفت برادرزاده‌ام روى به من آر و چون رسول خدا ( ص ) روى به او آورد گفت برادرزاده‌ام برو و هر چه خواهى بگوى كه به خدا هرگز و در برابر هيچ كارى تو را به دشمن نخواهم سپرد .\r\nسپس چون قريش دريافتند كه ابوطالب دست كشيدن از رسول خدا ( ص ) را نمىپذيرد و او را به دست ايشان نسپرده و كمر بسته است تا بر سر اين كار راهى جدا از آنان در پيش گيرد و با آنان كينه ورزد اين بود عمارة بن وليد بن مغيره را به نزد او روان داشتند و گفتند اى ابوطالب اين عمارة بن وليد نيرومندترين و زيباترين جوانان قريش است او را بگير و يارى و خردمندى او از آن تو باشد به فرزندى خويش او را بپذير تا از تو باشد و در برابر ، برادرزاده ات را به ما سپار زيرا او با كيش تو و پدرانت ناسازگارى نموده و انبوه توده ات را پراكنده ساخته و كارهاى خردمندانه شان را بىخردانه انگاشته ما او را مىكشيم و در برابر اين مرد ، مرد ديگرى به تو مىدهيم گفت به خدا كه بد وظيفه اى براى من تعيين مىكنيد . آيا فرزندتان را به من مىدهيد تا خوراك دهم و بپرورانم و من فرزندم را به شما دهم كه او را بكشيد ؟ ! به خدا اين هرگز شدنى نيست پس مطعم بن عدى بن نوفل گفت ابوطالب ! به خدا كه تودهء تو راهى دادگرانه پيش پايت نهادند و كوشيدند تا از آنچه ناخوش مىدارى رهائى يا بى و چنان كه من مىبينم تو نمىخواهى هيچ چيزى از ايشان بپذيرى ابوطالب به مطعم گفت به خدا راهى دادگرانه پيش پايم نگذاردند ولى تو بر آن شده اى كه مرا واگذارى و بر ضد من با آن گروه همداستان\r\n","description":"","footnote":"","page_name":" 303 ","page_number":310},
  {"content":"\r\nشوى پس هر چه خواهى بكن\r\nپس كار ؛ سخت شد و آتش جنگ بر افروخت و آن گروه از سر دشمنى به ناسازگارى با يكديگر برخاسته و برخى آشكارا با برخى ديگر دشمنى نمودند و اين هنگام ابوطالب سروده هائى ساخت كه در آن هم به مطعم بن عدى گوشه زد و هم به همهء كسانى از عبد منافيان كه دست از وى كشيده بودند و نيز آن شماره از قبائل قريش كه با او دشمنى نموده بودند . و در همانجا خواستهء ايشان و آنچه را از كارشان دورى گزيده بود ياد كرده و گفته :\r\n« هان ! به عمرو و به وليد و مطعم بگو\r\nاى كاش بهرهء من از پشتيبانىهاى شما به اندازهء پاسدارى شتر بچه اى بود\r\nناتوان ، كوتاه ( 1 ) و پر سر و صدا كه چكه چكه از شاش آن بر هر دو ساقش مىچكد\r\nدر عقب همه گام مىزند و نتواند خود را به آب برساند\r\nو چون به بيابانى بر آيد گويند اين - دنك ( 2 ) است - نه شتر\r\nدو برادر پدر مادرىمان را مىبينم كه چون درخواستى از ايشان شود\r\nگويند كار به دست ديگران است .\r\nآرى كار در دست هماندو است ولى آنان سرنگون شده اند\r\nهمانگونه كه يك تخته سنگ از سر ذو علق ( 3 ) واژگون مىگردد\r\nمقصود من به ويژه تيرهء عبد الشمس و نوفل است\r\nو آن دو چنان ما را دور افكنده‌اند كه ريگ را دور مىافكنند\r\nآن دو براى توده به عيبجوئى در پيرامون دو برادر خويش پرداختند\r\nتا بر سر اين كار دو دست آن دو از گزند ايشان تهى گرديد\r\nآن دو بودند كه در گردن فرازىها مردمان بىپدرى را شريك كردند\r\n\r\n","description":"","footnote":"\r\n( 1 ) ترجمهء حبحاب است با دو حاء حطى و بىنقطه ؛ برخى هم آن را با دو جيم نقطه دار ( جبجاب پرگو ) يا با دو خاء نقطه دار ( خبخاب ناتوان ) نوشته‌اند .\r\n( 2 ) جانورى است به كوچكى گربه .\r\n( 3 ) ذوعلق نام كوهى است در مرز و بوم اسديان .\r\n","page_name":" 304 ","page_number":311},
  {"content":"\r\nكه اگر هم يادى از ايشان رود با خوار انگارى است .\r\nتيره‌هاى تيم و مخزوم و زهره از ايشانند\r\nو خود هنگامى كه ، يارى خواسته شد ( 1 ) بندگان ما بودند .\r\nبه خدا كه دشمنى ميان ما و ايشان\r\nتا هنگامى كه يك تن از دو دودمان نيز زنده باشد پاى بر جا خواهد ماند\r\nبه راستى خردها و انديشه‌هاى ايشان به بىخردى گرائيده\r\nو همچون بزغاله اى هستند كه آنچه نيز يك بزغاله كند بد است . »\r\nابن هشام مىنويسد دو بيت آن را هم كه دشنامى در برداشت نياوردم . امينى گويد : ابن هشام سه بيت قصيده را انداخته كه يگانه هدف او در اين كار نيز بر هيچكس پنهان نيست و به راستى كه انسان بر نفس خود بينا است هر چند بهانه هائى بر خود بيفكند و اين هم سه بيت مزبور :\r\n« و اين نيست مگر سرورىاى كه خداوند بندگان ويژهء ما ساخته است .\r\nو ما را برگزيد كه سرفرازى از همان است .\r\nمردانى كه از حسادت به ما با يكديگر همدست شدند .\r\nو با مردان برجسته كينه ورزيدند و هميشه ميان ايشان دشمنى پا بر جا است .\r\nپدر وليد بندهء نياى ما بود و مادر وى بيگانه اى كبود چشم كه جادو او را به چرخش در آورده و به شوهر بسته بود . »\r\nبيت اخير به وليد بن مغيره گوشه مىزند و او از كسانى بود كه پيامبر اكرم را مسخره مىكرد و هم از كسانى بود كه براى گفتگو دربارهء پيامبر ( ص ) به نزد ابوطالب شدند و اين آيه نيز دربارهء او فرود آمد : واگذار مرا با آنكس كه تنها آفريدم ( 2 ) زيرا وليد در ميان تبار خود وحيد ( تنها ) ناميده مىشد .\r\n\r\n","description":"","footnote":"\r\n( 1 ) م : خواسته شد ترجمهء بغى است كه در الغدير به غلط بنى چاپ شده بنگريد به سيرة ابن هشام 1 ر 287 و تاريخ ابن كثير 3 ر 49 .\r\n( 2 ) الروض الانف 1 / 173 ، تفسير بيضاوى 2 / 562 كشاف 3 / 230 تاريخ ابن كثير 4 / 443 تفسير خازن 4 / 345 .\r\n","page_name":" 305 ","page_number":312},
  {"content":"\r\nو چون ابوطالب ديد كه قريش مىكنند آنچه مىكنند در ميان هاشميان و مطلبيان به پا خاست و ايشان را به همراهى خود خواند تا از رسول خدا ( ص ) پشتيبانى كنند و در برابر دشمنانش ايستادگى نمايند ايشان نيز در پيرامون او فراهم آمدند و در ايستادگى با او همراهى نمودند و همگى به جز دشمن خدا ابولهب ملعون درخواست او را بپذيرفتند .\r\nو چون ابوطالب از تيرهء خود اينها را ديد كه او را شادمان ساخت و كوشش و مهربانى آنان را با خويش نگريست آغاز به ستايش آنان كرد و پيشينه هاشان را به يادها آورد و برترىهاى رسول خدا ( ص ) را در ميان ايشان و پايگاه او نزد آنان را بازگو كرد تا در انديشهء خويش سر سختتر شوند و با او در كار وى دلسوزى نمايند پس گفت :\r\n« اگر روزى قريش براى بازگوئى سرافرازىها گرد آيند .\r\nعبد مناف از بهترين و برگزيده ترين و بزرگوارترين آنان است .\r\nو چون بزرگان عبد منافى فراهم آيند .\r\nپيشينه و بزرگان آن در ميان هاشميان است .\r\nو اگر يك روز گردن فرازى نمايند پس به راستى ،\r\nمحمد مصطفى از بهترين و برگزيده ترين و بزرگوارترين ايشان است .\r\nفربه و لاغر قرشيان و گمنام و با نامشان به دشمنى ما فراهم آمده‌اند ، ( 1 )\r\nپيروزى نيافته‌اند و هوش از كله شان پريده\r\nما در گذشته هيچ گونه ستمى را نمىپذيرفتيم ( 2 )\r\nو چون چهره‌ها ، از خود پسندى و بيدادگرى كج مىشد آن را به گونهء نخست بر مىگردانديم و بر پاى مىداشتيم .\r\nو در روزهاى ناگوارى به پشتيبانى مرز و حريم آنها بر مىخاستيم\r\n\r\n","description":"","footnote":"\r\n( 1 ) ترجمهء تداعت است كه در الغدير بغلط تدعت چاپ شده بنگريد به ابن هشام 1 / 288 و ناسخ التواريخ ج 2 ( م ) .\r\n( 2 ) ترجمهء نقر است كه در الغدير بغلط تقر چاپ شده بنگريد به دو مأخذ بالا ( م ) .\r\n","page_name":" 306 ","page_number":313},
  {"content":"\r\nو هر كس را كه مىخواست به آن دست درازى كند از نزديكى لانه‌هاى ( 1 ) آنها مىزديم و دور مىكرديم .\r\nچوب خشك به فرخندگى ما بود كه سبزى در آن نمايان شد .\r\nو جز اين نيست كه ريشه‌هاى آن ؛ در كرانه‌هاى ما بود كه رشد يافت و فزونى گرفت . »\r\nسيرة ابن هشام 1 / 275 - 283 طبقات ابن سعد 1 / 186 تاريخ طبرى 2 / 218 - 221 ، ديوان ابى طالب ص 24 الروض الانف 1 / 171 ، 172 شرح ابن ابى الحديد 3 ، 306 ، تاريخ ابن كثير 2 / 126 ، 258 و 3 / 42 ، 48 ، 49 ، عيون الاثر 1 / 99 ، 100 تاريخ ابو الفدا 1 / 117 ، سيرهء حلبى 1 / 306 ، اسنى المطالب ص 15 كه مىنويسد : اين سروده‌ها از درخشانترين ستايشهائى است كه ابوطالب دربارهء پيامبر ( ص ) سروده و نمايندهء آن است كه حضرت را راستگو مىشمرده ، طلبة الطالب ص 5 - 9\r\n\r\n12 سرور مكيان و نامهء قريش\r\nقريش گرد آمدند و پس از مشورت بر آن شدند كه نامه اى بنويسند و در آن بر ضد هاشميان و مطلبيان هم پيمان شوند كه با آنان نه پيوند زناشوئى بندند و نه خريد و فروش نمايند و نه هيچگونه سازشى را هرگز از ايشان بپذيرند و نه بر آنان دل بسوزانند تا رسول خدا ( ص ) را به دست ايشان سپارند و دست ايشان را به روى او باز گذارند كه او را بكشند پس اينها را در نامه اى نوشتند به خط منصور بن عكرمه يا غيض بن عامر يا نضر بن حرث يا هشام بن عمرو يا طلحة بن ابى طلحة يا منصور بن عبد و از اين پيمان ، نسخه اى را در كعبه آويختند و اين پيش آمد در نخستين شب از محرم سال هفتم از بر انگيخته شدن پيامبر بود . چنانچه انجمن ياد شده در خيف بنى كنانه كه سنگ انداز بود بر پا شد پس هاشميان و مطلبيان\r\n\r\n","description":"","footnote":"\r\n( 1 ) ترجمهء اجحار است كه در الغدير به غلط احجار چاپ شده بنگريد به ابن هشام .\r\n","page_name":" 307 ","page_number":314},
  {"content":"\r\nنيز به سوى ابوطالب رانده شدند و با او به دره در آمدند مگر ابولهب كه با قريش بماند پس ايشان دو - يا به گفتهء برخى سه سال در آنجا درنگ كردند و در آن دره رنج بسيار بردند تا آنجا كه به خوردن برگ درختان افتادند .\r\nابن كثير مىنويسد ابوطالب در روزگارى كه ايشان در دره به سر مىبردند او ( ص ) را دستور مىداد تا هر شب به بستر خود مىرفت تا كسانى كه به بد انديشى و آشوبگرى دربارهء او مىپرداختند ببينندش و آنگاه چون مردم به خواب مىرفتند يكى از پسران يا برادران يا عموزادگان خود را مىفرمود تا بر بستر مصطفى ( ص ) بيارامد و او ( ص ) را مىفرمود تا به بسترى ديگر رود و آنجا بخوابد .\r\nسپس خداى تعالى به پيامبر ( ص ) وحى كرد كه موريانه همهء نوشته‌هاى آن نامه را كه دربارهء بيدادگرى و بريدن از هاشميان بود خورده و هيچ از آن نگذاشته است مگر نام خدا و بس . پس پيامبر ( ص ) اين گزارش را براى عمويش ابوطالب باز گفت و او پرسيد برادرزاده‌ام آيا پروردگار تو چنين گزارشى به تو داده گفت آرى گفت سوگند به ستارگان درخشان كه تو هرگز به من دروغ نگفته اى پس ميان گروهى از هاشميان و مطلبيان به راه افتاد تا به مسجد رسيد قريش از اين كار به شگفت آمدند و پنداشتند كه آنان از سختى گرفتارىها بيرون شده‌اند تا رسول خدا ( ص ) را به ايشان سپارند پس ابوطالب گفت اى گروه قريش ميان ما و شما كارهائى گذشته كه در نامهء شما ياد نشده پس آن را بياريد شايد ميان ما و شما سازشى پديد آيد و اين را از آن جهت گفت كه مىترسيد پيش از آوردن نامه در آن بنگرند پس آن را آوردند و شك نداشتند كه ابوطالب ، پيامبر ( ص ) را به ايشان خواهد سپرد پس نامه را ميان خود نهادند و پيش از گشادن آن ، به ابوطالب گفتند آيا هنگام آن شده است كه به راستى شما از دردسرى كه براى ما و خودتان پديد آورديد برگرديد او گفت من پيشنهادى براى شما آورده‌ام كه هم براى ما دادگرانه است هم براى شما برادرزاده‌ام به من گزارش داده و دروغ هم نگفته كه براستى\r\n","description":"","footnote":"","page_name":" 308 ","page_number":315},
  {"content":"\r\nخداوند ؛ جانورى بر سر نامهء شما فرستاد تا هيچ واژه اى از نوشته‌هاى آن بر جاى نگذاشت مگر نام خدا را و بس ، پس اگر چنان باشد كه او مىگويد شما از راهى كه در پيش گرفته‌ايد بر گرديد و به هوش آئيد كه به خدا ما او را تسليم نخواهيم كرد تا آخرين نفرمان بميريم و اگر سخن او دروغ بود ما او را به دست شما مىدهيم ، خواستيد او را مىكشيد و گرنه زنده مىگذاريد گفتند ما به اين خرسندى مىدهيم پس آن را گشودند و ديدند به همانگونه است كه او ( ص ) گفته پس گفتند اين جادوى برادرزاده ات است و پس از آن هم بر ستم و دشمنى خويش بيافزودند .\r\nو پس از آن كه ديدند جريان همانگونه است كه او ( ص ) خبر داده ابوطالب به ايشان گفت براى چه ما در بند و گرفتار باشيم با اين كه جريان روشن شده و آشكار گرديده كه شما به ستمديدگى و بريدن سزاوارتريد پس او و همراهانش لا به لاى پرده‌هاى كعبه در آمدند و او گفت خدايا ما را يارى ده در برابر كسانى كه بر ما ستم كردند و پيوند خويشاوندى را با ما بريدند آنچه را انجام آن دربارهء ما ناروا بود روا شمردند .\r\nو اين جا بود كه گروهى از قريش رفتند تا پيمانهاى نامه را بشكنند و ابوطالب گفت :\r\n« هان ! آيا كار پروردگار ما از اين راه دور گزارشش به دريائىهاى ما ( 1 ) رسيد ؟\r\n- و خداوند بر مردم مهربانتر است .\r\nتا آنان خبر شوند كه نامه از هم دريده شد .\r\n- و هر چه را خدا نپسندد تباه شدنى است .\r\nچرا كه جز مشتى دروغ و جادو - يك جا اين و يك جا آن -\r\nچيزى در آن فراهم نيامده بود ،\r\n- و هيچ جادوئى يافت نشد كه تا پايان روزگار بپايد -\r\n\r\n","description":"","footnote":"\r\n( 1 ) مقصود او كسانى از مسلمانان است كه از راه دريا به حبشه كوچيدند .\r\n","page_name":" 309 ","page_number":316},
  {"content":"\r\nكسانى براى دشمنى به خاطر آن گرد آمده بودند .\r\nكه خوار و ناچيز نبودند ( 1 )\r\nو جغد نافرخندهء آن ( 2 ) بر روى سرش در رفت و آمد بود .\r\nاين نامهء پليد و پر گناه براى آن پر شد ( 3 )\r\nتا دستها بريده و گردنها زده شود .\r\nو مردم مكتين ( مكه و مدينه يا مكه و طائف ) را براند تا بگريزند .\r\nو بند بندشان از بيم گزند به لرزه در آيد .\r\nو پيشه ور رها كرده شود تا زير و روى كار خود را بنگرد .\r\nو بيانديشد كه ، آيا در آن هنگام به سوى دشت گريزد يا تپه و به سرزمين\r\nتهامه پاى نهد يا به مرز و بوم نجد ؟\r\nو سپاهى در ميان اخشبين - نام دو كوه در مكه - بالا رود ،\r\nكه بارش تير و كمان و نيزهء خوشدست است .\r\nپس هر كس از ساكنان مكه را كه ارجمندى وى بالا گيرد .\r\nارجمندى ما در دل مكه پيشينه دارتر است .\r\nما هنگامى در آنجا پرورده شديم كه مردمان در آنجا اندك بودند .\r\nراه جدائى نپيموديم ، و نيكوئىها و ستودگىهامان فزونى مىيابد .\r\nآنگاه كه دستهاى كسانى كه تيرهاى برد و باخت را زنند مىلرزد .\r\nما به گرسنگان خوراك مىدهيم تا ديگر مردم برترىهاشان را رها كنند ( 4 )\r\n\r\n","description":"","footnote":"\r\n( 1 ) خوار و ناچيز ترجمهء قرقر است با استفاده از سخن سهيلى\r\n( 2 ) يعنى بهرهء آن از بدى و نافرخندگى ، در قرآن نيز آمده است : طائر ( جغد يا نامهء عمل ) هر كس را به گردن خودش افكنديم .\r\n( 3 ) ترجمهء اين بيت پس از اصلاح متن آن - به راهنمائى استاد بهبودى - انجام گرفت كه در ضمن آن ، كلمهء وقعة به رقعة تصحيح شد . ( م )\r\n( 4 ) مقصود او ( ع ) اين است كه چون مردم تنگ چشمى نمايند ما مىبخشيم زيرا در آن بازى و برد و باختها ، تنها كسانى شركت مىكردند كه دست و دل باز باشند .\r\n","page_name":" 310 ","page_number":317},
  {"content":"\r\nخدا پاداش دهد گروهى را كه يكى از پى ديگرى در حجون - نام كوهى در مكه كه گورهاى مردم در آنجا بود - بر سر دسته اى فراهم آمدند .\r\nكه ايشان در كارى دور انديشانه به راهنمائى و راهبرى مىپردازند .\r\nچنان نزديكهاى كلهء حجون نشسته‌اند كه گفتى شاهانند و از ايشان نيز ارجمند و گرامىتر\r\nو بر سر اين كار هر مرغ شكارى به گونه اى يارى مىدهد كه گوئى كسى است كه در زرهى سنگين با كناره‌هاى آويخته مىخرامد .\r\nو از اين روى بسى به كندى راه مىپيمايد .\r\nهان اگر سروران آفريدگان را به شمار آرند .\r\nبهترين مردم - از لحاظ شخصيت خود و پدرش - احمد است .\r\nپيامبر خداوند است با رگ و ريشه و خوئى بزرگوار ،\r\nبا خردى رسا و يارى شونده\r\nدر برابر كارهاى سترك و سهمناك ، چنان پر دل است ( 1 ) كه گوئى\r\nاو در دو دست من پاره اى آتش فروزان است كه مىدرخشد\r\nاز ميان گرامىتر مردمان - خاندان لوى بن غالب - برخاسته .\r\nو چون او را بر خوارى و زبونى بدارند چهره اش از خشم به سياهى ميگرايد .\r\nحمايل شمشيرش دراز و خود نيز چندان بلند بالاست كه نيمى از ساقش از\r\nزره بيرون مىماند .\r\nبه آبرويش از ابر باران مىخواهند و به رستگارى مىرسند .\r\nخاكستر خانه اش بسيار است ، ( 2 ) و خود سرورى فرزند سرور\r\nخوراك دادن به مهمانان را تشويق مىكند و آنان را پيرامون خود گرد\r\nمىآرد .\r\n\r\n","description":"","footnote":"\r\n( 1 ) و به گزارش برخى : در برابر همهء امور چنان دور انديش است كه\r\n( 2 ) م : كنايه اى است از بسيارى رفت و آمد و مهمانى در يك خانه .\r\n","page_name":" 311 ","page_number":318},
  {"content":"\r\nو چون ما به گردش در شهرها پردازيم\r\nبراى فرزندان قبيله ، سراى سرفرازى را بنياد مىنهد و آماده مىنمايد .\r\nهمهء پاكدامنانى ، اين آشتى را با پافشارى مىخواستند ( 1 )\r\nكه كار ايشان همچون درفشى بزرگ و خود ستوده‌اند .\r\nآنچه را در شبانگاهشان روان داشتند و گذاردند كه گذاردند .\r\nو بامدادان با آرامش و در حالى بدر آمدند كه ديگر مردمان در خواب بودند .\r\nآنان بودند كه سهل بن بيضاء را خشنود بر گرداندند .\r\nكه از اين كار ؛ هم محمد شادمان شد و هم بوبكر\r\nكى گروه‌ها در بيشتر كارهاى ما شركت مىكردند .\r\nو ما پيش از اين در گذشته‌ها دوستى مىنموديم\r\nو ما در گذشته هيچ ستمى را گردن نمىنهاديم و هر چه مىخواستيم مىيافتيم و سختى نمىنموديم\r\nاى تبار قصى ! به فرياد برسيد .\r\nآيا شما در ميان افراد و جانهاى خويش و ميان آنچه فردا مىآرد بهره اى داريد ؟\r\nراستى را كه من و شما همچنانيم كه گوينده اى گفته :\r\nاى كوه اسود اگر تو به سخن آئى به روشنگرى خواهى پرداخت » ( 2 )\r\nطبقات ابن سعد 1 / 173 ، 192 ، سيرة ابن هشام 1 / 399 - 404 ، عيون - الاخبار از ابن قتيبه 2 / 151 ، تاريخ يعقوبى 2 / 22 ، استيعاب زندگينامهء سهل بن\r\n\r\n","description":"","footnote":"\r\n( 1 ) م - ترجمهء اين فراز پس از تصحيح متن آن از روى سيرة ابن هشام 2 / 19 به عمل آمد و كل به صورت كل دگرگون گشت .\r\n( 2 ) در اين كوه مردى را كشته يافتند كه كشندهء او شناخته نشد و بستگان او گفتند اى كوه اسود اگر تو بسخن آئى پيش آمد را روشن خواهى كرد و اين سخن ضرب المثل شد . از اين قصيده بجز ابياتى كه ياد كرديم ابيات ديگرى هم در ديوان ابوطالب هست كه در ديگر جاها به آن بر نخورده‌ايم .\r\n","page_name":" 312 ","page_number":319},
  {"content":"\r\nبيضاء 2 / 570 ، صفة الصفوة 1 / 35 ، الروض الانف 1 / 231 ، خزانة الادب از بغدادى 1 / 252 تاريخ ابن كثير 3 / 84 ، 96 ، 97 ، عيون الاثر 1 / 127 ، الخصايص الكبرى 1 / 151 ، ديوان ابى طالب ص 13 ، سيرهء حلبى 1 / 357 - 367 ، سيرة زينى دحلان كه در حاشيهء اثر حلبى چاپ شده 1 / 286 ، 290 ، طلبة الطالب ص 9 ، 15 ، 44 اسنى المطالب ص 11 - 13\r\nابن اثير نيز داستان پيمان نامه را در كامل 2 / 36 ياد كرده و مىنويسد :\r\nدربارهء اين نامه و خورده شدن آن بوسيلهء موريانه و هم در پيرامون ستمها و از خويشاوندان بريدنهائى كه بنياد نهاد ، ابوطالب سروده هائى گفته كه از آنها است :\r\n« به راستى در كار اين نامه پند و عبرتى بود .\r\nو هر گاه كسانى از گروه ما كه اين جا نبودند گزارش آن را بشنوند به شگفت مىآيند .\r\nخداوند ، نشانه‌هاى كفر و آزار و گزند را از روى آن بسترد .\r\nو دربارهء گويندهء حقيقت به هيچ گونه نتوانستند نكوهشى نمايند .\r\nكارهائى كه مىگفتند ، بيهوده و نادرست در آمد .\r\nو آنكس كه چيزى نادرست از خود در آرد دروغگو است . »\r\n\r\n13 سفارشهاى ابو طالب در هنگام مرگ\r\nاز زبان كلبى آورده‌اند كه گفت چون ابوطالب را هنگام مرگ فرا رسيد بزرگان قريش نزد او گرد آمدند و او گفت اى گروه قريش شما ، هم برگزيدگان خدا هستيد در ميان آفريدگانش و هم قلب تازيانيد ، هم سرور فرمانروا ميان شما است و هم دلير مرد پيشگام و هم بسيار بخش و بزرگ و بدانيد كه براى عربان هيچ بهره اى از ارجمندى و سر افرازى بر جاى ننهاديد مگر خود ، آن را احراز كرده و\r\n","description":"","footnote":"","page_name":" 313 ","page_number":320},
  {"content":"\r\nآن را يافته‌ايد پس به اين گونه شما را بر مردم برترىها است و ايشان را نيز به يارى همين به سوى شما دست افزارى است مردم براى شما جنگاند و بر پيكار شما به دشمنى گرد آمده‌اند و من شما را سفارش مىكنم به بزرگداشت اين ساختمان ( كعبه را مىگويد ) كه در اين كار هم خشنودى پروردگار است و هم بر پاى داشتن زندگى و هم استوارى گام . با خويشان خود پيوند كنيد و از ايشان مبريد زيرا پيوستن و نيكى به خويشان مرگ را فراموشكار مىسازد ( تا ديرتر بسراغ آدمى آيد ) و بر شمارهء كسان مىافزايد ، ستمگرى و مردم آزارى را رها كنيد كه اين دو روش مردمى را كه در سده‌هاى پيش از شما بوده‌اند به پرتگاه نيستى افكند دعوت كنندگان را بپذيريد و بر خواهندگان ببخشائيد كه اين دو شيوه نيز آبرومندى شما را در زندگى و مرگ در بردارد بر شما باد به راستگوئى و امانت دارى كه اين دو شيوه ، دوستى خواص را به ارمغان مىآرد و بزرگوارى شما در ميان توده را پايه مىنهد\r\nو من شما را سفارش مىكنم كه با محمد نيكو رفتار كنيد زيرا او امين قرشيان است و راست رو عربان و سود همهء سفارشهائى را كه به شما كردم در بزرگداشت او گرد آمده و راستى را كه او چيزى براى ما آورد كه دل ؛ آن را پذيرفت و زبان از بيم دشمنى ديگران از پذيرش آن سر باز زد و به خدا قسم كه گويا بىسر و پاهاى تازيان و مردمان دو رو برو زيردستان شما را مىنگرم كه دعوت او را بپذيرند و سخن او را راست شمرند و كار او را بزرگ دارند و او به يارى ايشان در كام مرگ فرو رود و سران قريش و بزرگان آن زير دست شوند ، سراهاشان به ويرانى افتد و ناتوانان ايشان از خداوندان گردند و ناگهان مىبينيد كسانى كه در برابر او از همه بزرگتر بوده‌اند از همگان بوى نيازمندتر گردند و كسانى كه از او دور تر از همه بوده‌اند در نزد وى بهره مندتر از همه شوند ، عربان دوستى خالص خود را براى او گذارند و دل خويش را براى وى صافى گردانند و افسار كار خويش را به او سپارندهان ! گروه قريش ! پيرامون اين خويشاوند پدرىتان را بگيريد ؛ كارگزاران او و پشتيبانان گروهش باشيد به خدا هيچ كس راه او در پيش نگيرد مگر به راه راست افتد و هيچكس\r\n","description":"","footnote":"","page_name":" 314 ","page_number":321},
  {"content":"\r\nدين او را نستاند مگر رستگار گردد ، اگر جان من روزگارى بيش از اين مىپائيد و مرگم ديرتر روى مىداد البته براى پاسخ گوئى به سختىهاى او بر مىخاستم و گرفتارىها را از وى به دور مىساختم .\r\nالروض الانف 1 / 259 ، المواهب 1 / 72 ، تاريخ الخميس 1 / 339 ، ثمرات الاوراق كه در حاشيهء المستطرف چاپ شده 2 / 9 ، بلوغ الارب 1 / 327 ، سيرهء حلبى 1 / 375 ، سيرهء زينى دحلان كه در حاشيهء كتاب حلبى چاپ شده 1 / 93 - اسنى المطالب ص 5\r\nامينى گويد : اين سفارشها كه لبالب است از ايمان و راه يافتگى ؛ نشانه اى آشكار است بر اين كه او ( ع ) تصديق زبانىاش را گذارده بود براى همين لحظاتى كه ديگر از زندگى نوميد شده بود چرا كه پيشتر مىترسيد تودهء او به چنان دشمنىاى با وى برخيزند كه هجوم ايشان از هر طرف بر وى را نيز در پس داشته باشد و اينها كار را به آنجا كشد كه نيروها از هم بپاشد و توانائى به ناتوانى گرايد و آنگاه ديگر نتواند از رسول خدا ( ص ) دفاع كند - هر چند كه ايمان به او را از همان نخستين روز در دل خود استوار ساخته بود - ولى چون مرگ را نزديك ديد و دانست كه ديگر با پنهان داشتن عقيده اش نمىتواند بدانگونه خدمت كند اين بود آنچه را در تار و پود هستىاش جاى داده بود آشكار ساخت و آن سفارشهاى جاودانىاش را دربارهء پيامبر بر زبان آورد .\r\n\r\n14 سفارشهاى ابوطالب به زادگان پدرش\r\nابن سعد در طبقات كبرى آورده است كه چون ابوطالب را هنگام مرگ فرا رسيد زادگان عبد المطلب را بخواند و گفت شما تا آن گاه كه از محمد سخن شنوى داريد و فرمان او را به كارى مىبنديد هميشه در نيكوئى هستيد . پس ، از او پيروى كنيد يارىاش دهيد تا راه راست را بيابيد .\r\nو بر بنياد يك روايت نيز : اى گروه هاشميان ! از محمد فرمان بريد و سخن\r\n","description":"","footnote":"","page_name":" 315 ","page_number":322},
  {"content":"\r\nاو را راست شماريد تا رستگار شويد و راه راست را بيابيد\r\nاين سفارشها را ، هم در تذكرهء سبط مىتوان يافت - ص 5 - و هم در الخصايص الكبرى 1 / 87 و در سيرة حلبى 1 / 372 و 375 و هم در سيرة زينى دحلان كه در حاشيهء حلبى چاپ شده 1 / 92 ، 293 و هم در اسنى المطالب ص 10 و برزنجى نيز اين حديث را نشانه اى مىشمارد بر ايمان ابوطالب ، و چه نيكو نشانه اى هم ! و گويد :\r\nمىگويم خيلى بعيد است كه او ، راه راست يافتن را در پيروى پيامبر بداند و ديگران را به اين كار دستور دهد ولى خود روى از آن برتابد .\r\nامينى گويد : خرد درست راهى نمىيابد كه بتواند بگويد اين همه سخنان و واكنشهاى ابوطالب هيچكدام نه نشانه اى از تسليم او در برابر دين يگانه پرستى است و نه دليل بر راست شمردن كسى كه داعى آن بوده ( ص ) و گرنه پس چه چيزى او را بر آن داشته كه سخت گيرىهاى قريش را بر خود هموار سازد و آن همه آزارها از ايشان ببيند و زندگى بىدغدغهء خويش را با ناگوارىها تلخ نمايد به ويژه آن روزگارى را كه خود و برگزيدگان خاندانش در آن دره گرفتار بودند نه زندگى آسوده اى داشتند و نه معيشتشان به سادگى مىگذشت نه امنيتى داشتند كه پشت گرم به آن باشند و نه خطرات و گزندها از ايشان دور مىشد او از دست تودهء خويش ، آزارها و بريدن پيوند خويشاوندى و سختدلىهاى دردناك را بر خود هموار مىساخت پس اگر مسلمان نبود چه انگيزه اى او را به اين همه فداكارىها واداشت و چه انگيزه اى چندين سال وى را در دره گرفتار و پابند ساخته بود ؟ طرفدارى از كارى كه خودش آن را راست نمىشمرد و حق بودن آن را باور نمىداشت ؟ نه به خدا اينها همه نبود مگر از سر ايمانى استوار و راست شمردن و سر فرود آوردن و پذيرفتن آنچه پيامبر اسلام آورده بود كه خوانندگان با موشكافى در جزئيات هر كدام از اين سر گذشتها مىتوانند آشكارا به همين نتيجه برسند و گرنه خويشاوندى . و نزديكى به تنهائى نمىتوانست او را به هموار ساختن اين همه سختىها بر خويش وا دارد چنان كه برادرش ابولهب را وا\r\n","description":"","footnote":"","page_name":" 316 ","page_number":323},
  {"content":"\r\nنداشت و تازه گرفتم كه خويشاوندى ؛ او را به دفاع از وى ( ص ) مىخواند ولى ديگر به آن وا نمىداشت كه آشكارا سخن او را راست شمارد و بگويد كه آنچه او آورده حق است و به راستى او پيامبرى است همچون موسى كه نام وى در نامه‌هاى نخستين نگارش يافته و هر كه از او پيروى كند راه يافته و گمراه كسى است كه از راه او بگردد و به آن پشت كند و امثال اين تصريحاتى كه با همهء نيروى خود آشكارا آنها را باز نموده و با بلندترين آواز خويش ، مردم را به سوى او ( ص ) خوانده .\r\n\r\n15 حديثى از ابوطالب\r\nابن حجر در اصابه 4 / 116 از طريق اسحاق بن عيسى هاشمى و او از ابو رافع آورده است كه گفت شنيدم ابوطالب مىگفت : از برادرزاده‌ام محمد بن عبد اللَّه شنيدم كه مىگفت پروردگارش او را فرستاده است براى استوار ساختن پيوند ميان خويشان و براى اين كه تنها خدا را بپرستند و با او ديگرى را نپرستند ، و محمد نيز راستگو و درستكار است .\r\nاين گزارش را سيد زينى دحلان نيز در ص 6 از اسنى المطالب ياد كرده و مىنويسد : خطيب آن را آورده ، سيد فخار بن معد نيز در ص 26 از كتاب الحجة از طريق حافظ ابو نعيم اصفهانى آن را آورده و با اسنادى ديگر نيز آن را از راه ابو الفرج اصفهانى آورده است و شيخ ابراهيم حنبلى در نهاية الطلب نيز از زبان عروهء ثقفى آورده كه گفت شنيدم ابوطالب ( ض ) مىگويد برادرزاده‌ام كه راستگو و درستكار است و به خدا سوگند كه بسيار راستگو است مرا خبر داد كه پروردگارش او را فرستاده است به استوار ساختن پيوند ميان خويشان ، و بر پا داشتن نماز و دادن زكات و هم گفته : سپاسگزار باش تا روزى برى كفر مورز تا عذاب نبينى\r\n","description":"","footnote":"","page_name":" 317 ","page_number":324},
  {"content":"\r\n\r\n3 آنچه خاندان و كسانش از او گزارش كرده‌اند فقط از زبان سنيان\r\nاگر هاشميان و فرزندان عبد المطلب و زادگان ابوطالب را بنگريم هر سخنى كه در اين زمينه از ايشان رسيده آوائى بلند است به ايمان استوار او و اين كه آنچه او در يارى پيامبر اكرم ( ص ) به انجام آورده انگيزه اش گردن نهادن به دعوت او ( ص ) بوده است ، از سوئى هم اهل يك خانه رويدادهائى را كه در آن گذشته بهتر از ديگران مىشناسند ابن اثير در جامع الاصول مىنويسد به عقيدهء اهلبيت ( ع ) هيچ كس از عموهاى پيامبر ( ص ) مسلمانى نگرفت مگر حمزه و عباس و ابو طالب پايان .\r\nآرى ايشان با همهء نيروى خويش و در همهء روزگاران و ميان همهء نسلهاشان آواز به بازگوئى اين اعتقاد برداشته و هر چه آشكارتر ، سخن كسانى را كه در اين زمينه با ايشان مخالفت نموده‌اند مردود شمرده‌اند . شعر :\r\n« چون حذام سخنى گويد آن را راست شماريد .\r\nكه سخن همان است كه حذام گفته . »\r\n1\r\nابن ابى الحديد در شرح خود 3 / 312 مىنويسد با اسناد بسيار كه در رأس برخى از آنها عباس بن عبد المطلب و در رأس برخى ديگر ابوبكر بن ابى قحافه قرار دارد گزارش شده كه ابوطالب نمرد مگر پس از آن كه گفت لا إله الا اللَّه محمد رسول اللَّه و اين گزارش معروف است كه ابوطالب در هنگام مرگ سخنى آهسته بر زبان راند كه برادرش عباس آن را بشنيد ( 1 ) و هم از على ( ع ) روايت شده كه گفت\r\n\r\n","description":"","footnote":"\r\n( 1 ) بر گرديد به سيرة ابن هشام 2 / 27 ، دلائل النبوة از بيهقى ، تاريخ ابن كثير 2 / 123 ، عيون الاثر از ابن سيد الناس 1 / 131 ، الاصابة 4 / 116 ، المواهب اللدنيه 1 / 71 السيرة الحلبية 1 / 372 ، سيرة دحلانى در حاشيهء حلبى 1 / 89 ، اسنى المطالب ص 20 .\r\n","page_name":" 318 ","page_number":325},
  {"content":"\r\nبه راستى ابوطالب نمرد مگر پس از آنكه رسول خدا ( ص ) را از خويشتن خشنود ساخت .\r\nو ابو الفدا و شعرانى از زبان ابن عباس آورده‌اند كه چون بيمارى ابوطالب سخت شد رسول خدا ( ص ) او را گفت عمو ! آن - كلمهء گواهى به توحيد و به رسالت پيامبر - را بگو تا در روز قيامت ، شفاعت از تو را روا بشمارم ابوطالب به او گفت برادرزاده‌ام اگر بيم از دشنام و از اين نبود كه قريش گمان برند من از ترس مرگ آن را گفته‌ام البته آن را مىگفتم ولى چون مرگ ابوطالب نزديك شد آغاز كرد به تكان دادن لبانش و عباس گوش خود را داد و سخن او را شنيد و گفت برادرزاده‌ام ! به خدا سوگند كلمه اى كه به او دستور دادى بگويد به راستى آن را گفت رسول خدا ( ص ) گفت اى عمو ! ستايش خداى را كه تو را راه نمود ( 1 )\r\nو سيد احمد زينى دحلان در سيرهء حلبى ( 2 ) 1 / 94 - مىنويسد : شيخ سحيمى در شرح خود بر شرح جوهرة التوحيد از قول امام شعرانى و سبكى و جماعتى نقل كرده است كه درستى حديث بالا - يعنى حديث عباس - نزد برخى از صاحبان مكاشفات ثابت شده و مسلمان بودن او نزد ايشان عقيده اى درست است .\r\nامينى گويد : ما اين حديث را تنها براى همسازى با اين گروه آورديم و گرنه ابوطالب چه نياز بايسته اى داشت كه در هنگام مرگ ، آن دو كلمه اى را بر زبان براند كه زندگى گرانبهاى خود را استوار ساخته بود با آواز دادن به مفهوم آن - در شعر و نثر خويش - و به خواندن مردم به پذيرفتن آن ، و با دفاع از آشكار كنندهء آن ، و با هموار ساختن هراس و بيمها بر خويش تا آخرين دم از زندگى براى پاسدارى از آن ؟ با همهء اينها ديگر ابوطالب چه نياز بايسته اى داشت كه اين دو كلمه را همچون دو چيز نو و تازه بر زبان براند ؟ او كى كافر بود و كى گمراه بود تا با گفتن\r\n\r\n","description":"","footnote":"\r\n( 1 ) تاريخ ابو الفدا 1 / 120 - كشف الغمه از شعرانى 2 / 144\r\n( 2 ) م - اين جمله افتادگى چاپى دارد چون بايد باشد : دحلان در سيرهء دحلانى كه در حاشيهء سيرهء حلبى چاپ شده -\r\n","page_name":" 319 ","page_number":326},
  {"content":"\r\nآن دو كلمه ايمان آرد و به راه دين افتد ؟ مگر سخنى را كه در ص 254 از زبان او آورديم خود گونه اى از همين گواهى دلخواه نيست كه مىگويد :\r\nنيكان مردم بدانند كه محمد ،\r\nدستيار موسى و مسيح بن مريم است\r\nاو نيز براى ما كيشى آورد مانند آنچه ايشان آوردند\r\nپس همهء ايشان ما را به فرمان خدا راهنمائى مىكنند و از بدىها باز مىدارند\r\nالبته شما در كتاب خود مىخوانيد كه او\r\nگفتارى راستين دارد و سخن او از سر نادانى نيست ( 1 )\r\nو نيز سخن او كه در ص 256 گذشت :\r\nدرستكار است بندگان او را دوست دارند و فرمانرواى هستى خويش گرفته اند\r\nو آن هم با مهر پروردگارى كه بر همهء مهرها چيرگى دارد .\r\nاو پيامبرى است كه از سوى پروردگارش به او وحى مىشود\r\nو هر كه چنين سخنى را نپذيرفت از پشيمانى ، لب بدندان خواهد گزيد\r\nو نيز سخن او كه در ص 256 گذشت :\r\nمگر نمىدانيد كه ما محمد را پيامبرى همچون موسى شناخته ايم\r\nكه در نخستين نامه‌ها ياد او رفته است .\r\nو نيز سخن او كه در ص 259 گذشت :\r\nو هم از ستم بر پيامبرى كه آمده مردم را به راه راست مىخواند\r\nو به پيروى از فرمانى گرانبها كه از نزد پروردگار عرش آمده است .\r\nو نيز سخن او كه در ص 260 گذشت :\r\nبىهيچگونه خوارى ، آشكارا كار خود را دنبال كن\r\nو دل خوش دار و ديده ات روشن باد .\r\nمرا به راه راست خواندى و دانستم كه تو نيكخواه منى\r\n\r\n","description":"","footnote":"\r\n( 1 ) ترجمهء اين بيت پس از اصلاح متن آن با مقابلهء بحار 35 و 123 به عمل آمد و واژهء مبرجم به ترجم تغيير داده شد ( م ) .\r\n","page_name":" 320 ","page_number":327},
  {"content":"\r\nو البته كه تو به دعوت برخاستى و خود امين و درستكار بوده اى\r\nو به راستى من دانسته‌ام كيش محمد\r\nاز بهترين كيشهاى آفريدگان است\r\nو نيز سخن او كه در ص 262 گذشت :\r\nيا به كتابى شگفت بگرويد\r\nكه بر پيامبرى همچون موسى يا يونس فرود آمده است .\r\nو نيز سخن او كه در ص 265 گذشت :\r\nمن ؛ پيامبر - همان پيامبر خداى فرمانروا - را با شمشيرى يارى دادم\r\nكه همچون آذرخشها مىدرخشيد\r\nمانند پاسدارى دلسوز\r\nاز برانگيختهء خدا پشتيبانى و پاسدارى مىكنم\r\nو نيز سخن او كه در ص 270 گذشت :\r\nپس پروردگار بندگان با يارى خويش او را پشتيبان باشد\r\nو كيشى را آشكار سازد كه باطل را در مرز و بوم حقيقت آن ؛ راه نيست .\r\nو نيز سخن او كه در ص 297 گذشت :\r\nبه خدا نه من و نه هيچكس از فرزندانم كه گوهر نيك داشته باشد ،\r\nدست از پيامبر نكشيده و نخواهد كشيد\r\nمائيم و اين پيامبر ، او را يارى مىكنيم\r\nو دشمنان را با سرنيزه‌ها از گرد او مىزنيم\r\nو نيز سخن او كه در ص 279 گذشت :\r\nآيا مىخواهيد محمد پيامبر را بكشيد ؟\r\nشما با فزونى و درازى كيفرهاى خود در نافرخندگى مخصوص شده ايد\r\nو نيز سخن او كه در ص 298 گذشت :\r\nاى ابويعلى بر كيش احمد شكيبا باش\r\n","description":"","footnote":"","page_name":" 321 ","page_number":328},
  {"content":"\r\nو نمونه اى براى كيش ( يا آشكار كنندهء آن ) باش تا با شكيبائى به پيروزى رسى .\r\nآنكس را كه از نزد پروردگارش ، حق را آورده است\r\nبه راستى و با اراده ، پاسدار و پشتيبان باش ، حمزه كافر مباش\r\nكه به راستى من شادمان مىشوم كه بگوئى تو ايمان آورده اى\r\nپس در راه خدا ، رسول خدا را يارى كن\r\nو نيز سخن او كه ابو الفرج اصفهانى گزارش كرده است :\r\nقريش مىپندارند كه احمد جادوگر است .\r\nسوگند به پروردگار شترانى كه پاى كوبان روى به سوى كعبه مىتازند ،\r\nاينان دروغ مىگويند\r\nمن هميشه او را به راستگوئى مىشناختم\r\nو او ، هم بر وديعه‌ها و غنيمتها و همهء دارائىها ، و هم بر حرمتها و جاىهاى محفوظ ، امين است .\r\nو نيز سخن او كه چنانچه در ص 72 از كتاب الحجة آمده از طريق ابو الفرج اصفهانى گزارش شده و چنانچه در تفسير ابو الفتوح 4 / 212 آمده از طريق حسن بن محمد بن جرير :\r\nبه كسانى از كنانيان كه در ارجمندى به سر مىبرند ،\r\nو هم به دارندگان سربلندىها و دهشكاران بگوى :\r\nبه راستى از نزد خداوند فرمانروا ، بر انگيخته اى به نزد شما آمد .\r\nپس او را با كارهاى شايسته پذيرا گرديد .\r\nو احمد را يارى دهيد كه از نزد خداوند جامه اى بر تن او است\r\nكه هيچ كس نمىتواند بر آن چيره شود .\r\nو نيز سخن او در ميان اشعارش كه در شرح ابن ابى الحديد 3 / 315 آمده است :\r\n","description":"","footnote":"","page_name":" 322 ","page_number":329},
  {"content":"\r\n« پس بهترين هاشميان احمد است\r\nكه رسول خدا است در دوران فترت » ( 1 )\r\nكه اگر دربارهء يكى از صحابه ، صد يك اين گزارشها نيز مىرسيد با ساز و دهل به گوش همه مىرسانيدند و كسانى كه در بافتن مناقب دربارهء برخى از صحابه به گزافگوئى افتادند و براى پر كردن مشگ خود دست به دامن هر آب پر از چرك و پليدى مىشوند ، با داشتن چنين دست افزارها ، البته گوشها را از بوق و كرنا كر مىكردند ولى مىبينيم كه همينها بر ايشان سخت است كه مسلمانى ابوطالب را دريابند هر چند هزاران گونه از اين سخنان را به بانگ و آواز بلند به گوش همه رسانده باشد ! و چرا ؟ من نمىدانم .\r\n2 ابن سعد در طبقات خود 1 / 105 از زبان عبيد اللَّه بن ابى رافع و او از زبان على آورده است كه گفت چون رسول خدا ( ص ) را از مرگ ابوطالب آگاه ساختم بگريست و سپس گفت برو او را غسل ده و كفن كن و در خاك پنهان نماى خدا او را بيامرزد و بر وى رحمت آرد .\r\nو در عبارت واقدى آمده است : پس به سختى بگريست و سپس گفت برو او را غسل ده الخ .\r\nگزارش بالا را چنانچه در اسنى المطالب ص 21 آمده است ابن عساكر آورده - به همين گونه بيهقى در دلائل النبوة - سبط ابن جوزى نيز در ص 6 از تذكره آن را ياد كرده و ابن ابى الحديد در شرح خود 3 / 314 و حلبى در سيره 1 / 373 و سيد زينى دحلان در سيرهء خود كه در حاشيهء حلبى چاپ شده 1 / 90 و هم برزنجى در نجاة ابوطالب كه به نقل اسنى المطالب ص 35 وى جداگانه نيز داورى\r\n\r\n","description":"","footnote":"\r\n( 1 ) در اين بيت اشاره اى است به اين آيه : فرستادهء ما به دوران فترت پيامبران بسوى شما آمده كه ( حق را ) براى شما روشن مىكند . سروده‌هاى بالا را در كتاب الحجة از سيد فخار ص 74 نيز مىتوان يافت .\r\n","page_name":" 323 ","page_number":330},
  {"content":"\r\nخود را در صحيح بودن آن آورده و در همين كتاب اخير است كه ابو داود و ابن جارود و ابن خزيمه نيز آن را گزارش كرده‌اند و همانجا است كه : پيامبر ( ص ) تنها براى پرهيز از گزند بيخردان قريش بود كه در پى جنازه اش راه نيفتاد و نماز نكردنش بر او نيز از اين بود كه آن روزها نماز ميت واجب نشده بود .\r\nاز اسلمى و جز او رسيده است كه ابوطالب در نيمهء شوال و ده سال پس از آنى در گذشت كه رسول خدا ( ص ) به پيامبرى رسيد و خديجه نيز يك ماه و پنج روز پس از او درگذشت و دل رسول خدا ( ص ) در ماتم وى و عموى خويش انباشته از اندوهى سخت شد تا جائى كه آن سال را سال اندوه ناميدند .\r\nطبقات ابن سعد 1 / 106 ، امتاع از مقريزى 27 ، تاريخ ابن كثير 3 / 134 ، سيرهء حلبى 1 / 373 ، سيرة زينى دحلان در حاشيهء حلبى 1 / 291 ، اسنى المطالب ص 11\r\nشايان توجه : ابن سعد در گذشت ابوطالب را چنان كه ديدى در نيمهء شوال دانسته و ابو الفدا در تاريخ خود - 1 / 120 - مىنويسد او در ماه شوال در گذشت و قسطلانى در مواهب 1 / 71 اعتقاد به وفات او را در شوال ، به برخى كه نام نبرده نسبت داده و مقريزى در امتاع ص 27 مىنويسد او در آغاز ذيقعده - و به گفتهء برخى در نيمهء شوال - در گذشت و زرقانى در شرح مواهب 1 / 291 مىنويسد : پس از خروج هاشميان از درّه در 18 رمضان سال 10 از بعثت درگذشت و در استيعاب مىنويسد :\r\nدر آغاز 50 سالگى پيامبر از دره خارج شدند و شش ماه پس از آن ، ابوطالب درگذشت پس وفات او در ماه رجب بوده است . پايان . و اين چند سخنى در نگارشهاى شيعه نيز ديده مىشود .\r\n3\r\nبيهقى از ابن عباس گزارش كرده است كه چون پيامبر ( ص ) از سر جنازهء ابوطالب برگشت گفت : اى عمو ! پاداشت با پيوند خويشاوندى باد و سزائى نيكو بگيرى . و به عبارت گزارش خطيب : چون پيامبر از سر جنازهء ابوطالب بر مىگشت\r\n","description":"","footnote":"","page_name":" 324 ","page_number":331},
  {"content":"\r\nگفت : اى عمو ! پاداشت با همان پيوند خويشاوندى با دو خدا تو را سزاى نيكو دهد .\r\nدلائل النبوة از بيهقى ، تاريخ خطيب بغدادى 13 / 196 ، تاريخ ابن كثير 3 / 125 ، تذكرهء سبط ص 6 ، نهاية الطلب از شيخ ابراهيم حنفى ( 1 ) - البته به وساطت طرائف ص 86 از آنجا نقل مىكنيم - اصابه 4 / 116 ، شرح شواهد مغنى ص 136 .\r\nو يعقوبى در تاريخ خود مىنويسد : 2 / 26 چون رسول خدا را گفتند كه ابوطالب درگذشت اين گزارش بر دل او بىگران آمد و بىتابى او سخت شد سپس به درون آمد و چهار بار سمت راست و 3 بار سمت چپ از پيشانى او را دست كشيد و گفت « عمو ! كودكى را بپروردى و يتيمى را سرپرستى نمودى و بزرگسالى را يارى دادى خدا از سوى من تو را پاداش نيكو دهد » پس در جلوى تابوتش به راه افتاد پيرامون آن چرخ مىخورد و مىگفت پاداشت با همان پيوند خويشاوندى باد و سزائى نيكو بگيرى .\r\n4\r\nاز زبان اسحاق بن عبد اللَّه بن حارث آورده‌اند كه عباس گفت اى رسول خدا آيا اميد دارى كه ابوطالب بهره اى بيابد گفت من از پروردگارم هر نيكوئى را ( براى او ) اميد دارم .\r\nگزارش بالا را ابن سعد در طبقات 1 / 106 با سندى صحيح آورده كه همهء ميانجيان آن موثق و از بازگوگران نامبرده در صحاحاند و عبارتاند از عفان بن مسلم ، حماد بن سلمة و ثابت بنائى و اسحاق بن عبد اللَّه .\r\nبه نوشتهء الخصايص الكبرى 1 / 87 ابن عساكر نيز آن را گزارش كرده و به نوشتهء طرائف ص 68 ، فقيه حنفى ( 2 ) شيخ ابراهيم دينورى آن را در نهاية الطلب گزارش كرده و نيز ابن ابى الحديد در شرح خود 3 / 311 و سيوطى در التعظيم و المنة ص 7 به نقل از ابن سعد آن را آورده‌اند .\r\n\r\n","description":"","footnote":"\r\n( 1 ) : م - در ص 284 و 287 گذشت كه اين مرد حنبلى است پس حنفى معنى ندارد .\r\n( 2 ) : م - در ص 284 و 287 گذشت كه اين مرد حنبلى است پس حنفى معنى ندارد .\r\n","page_name":" 325 ","page_number":332},
  {"content":"\r\n5\r\nاز انس بن مالك آورده‌اند كه گفت اعرابيى به نزد رسول خدا ( ص ) شد و گفت اى رسول خدا در حالى به نزد تو آمديم كه نه حتى هيچ شتر مانده اى داريم تا بنالد و نه هيچ كودكى كه چاشت خورده باشد سپس اين سروده‌ها را بر زبان راند :\r\n« در حالى نزد تو آمديم كه دخترم از سينه اش خون مىآمد\r\nو مادر كودك شيرخوار از پريشانى خويش به او نمىپرداخت\r\nو كودك را از خوارى و گرسنگى و ناتوانى با دو دست خود بيفكند\r\nچرا كه دستش به هيچ سياه و سفيدى نمىرسيد\r\nاز آنچه مردم مىخورند هيچ چيز نزد ما نيست\r\nمگر حنظل و علهز ( 1 ) پست\r\nما را هيچ راهى نمانده است مگر گريختن به سوى تو\r\nو مگر مردم جز آستان پيامبران به كجا مىتوانند بگريزند ؟ »\r\nپس رسول خدا ( ص ) در حالى كه از نگرانى ، دامن جامه اش بر زمين مىكشيد برخاست تا بر فراز منبر شد و خداى تعالى را بستود و بر او ثنا گفت و آنگاه گفت :\r\nبار خدايا ما را با بارانى پناه دهنده و پيوسته بارنده سيراب كن كه بر همگان ببارد و باز نايستد تا كشته‌ها را با آن برويانى و پستان جانوران را پر از شير گردانى و زمين را پس از مرده بودن آن زنده سازى ، كه به اين گونه بيرون مىشويد\r\nهنوز دعا به پايان نيامده بود كه آذرخشها در آسمان به يكديگر بر خوردند و مردم عوام شيون كنان آمدند و گفتند اى رسول خدا بيم داريم كه بسيارى باران ، ما را غرق كند گفت ( خدايا ) آن را بر پيرامون شهر ما ببار نه بر خود ما پس ابر همچون پرده اى از آسمان مدينه بر طرف گرديد و رسول خدا ( ص ) بخنديد تا دندانهايش نمايان شد و گفت نيكوئى بسيار از خداوند بر ابوطالب باد كه\r\n\r\n","description":"","footnote":"\r\n( 1 ) م نوعى خوراكى كه از خون و پشم در خشكسالى مىساختند و برخى گفته‌اند گياهى بود كه در سرزمين سليميان مىروئيد .\r\n","page_name":" 326 ","page_number":333},
  {"content":"\r\nاگر اكنون زنده بود چشمش روشن مىشد كيست شعر او را براى ما بخواند على بن ابيطالب كه خدا رويش را گرامى دارد گفت اى رسول خدا گويا مقصودت همان شعر است كه گويد :\r\n« سپيد روئى كه به فرخندگى آبرويش از ابر باران مىخواهند\r\nپناه پدر مردگان است و نگاهبان بيوه زنان . »\r\nگفت آرى پس او ابياتى از قصيدهء وى را بر خواند و رسول خدا همچنان بر سر منبر براى ابوطالب آمرزش مىخواست سپس مردى از كنانيان برخاست و چنين سرود :\r\n« ستايش تو را و براى تو است از زبان سپاسگزاران\r\nكه به آبروى پيامبر ، از باران سيراب شديم\r\nاو خداوند پروردگار خود را دعائى كرد\r\nكه همراه با آن دعا ديدهء خود را به رحمت او دوخت .\r\nو آنگاه زودتر از گذشت لحظاتى كه براى افكندن چادر ( 1 ) لازم باشد\r\nچكه‌هاى باران را ديديم كه شتابان همچون مرواريد فرو باريد\r\nابرها هر چه سختتر باريدند و مسيلها به جوشش آمدند\r\nو خداوند بوسيلهء آنها\r\nمناطق بلند مضريان را از بىآبى برهانيد\r\nپس پيامبر ، چنان كه عمويش ابوطالب گويد\r\nسپيد روئى درخشان چهره است\r\nكه به آبروى او خداوند ابرها را به ريزش مىدارد\r\nو اين ديدنى همان شنيدنى و چهرهء برونى همان گزارش است . » ( 2 )\r\n\r\n","description":"","footnote":"\r\n( 1 ) ترجمهء رداست كه در خود الغدير ردى چاپ شده و تصحيح آن با مراجعه به ج 2 ص 4 انجام گرفت .\r\n( 2 ) برگرديد به ترجمه فارسى غدير ص 12 از ج 3 .\r\n","page_name":" 327 ","page_number":334},
  {"content":"\r\nرسول خدا ( ص ) گفت اگر سراينده اى ؛ نيكو سخن كند تو همانى .\r\nاعلام النبوة از ماوردى ص 77 بدايع الصنايع 1 / 283 شرح ابن ابى الحديد 3 / 316 سيرهء حلبى ، عمدة القارى 3 / 435 ، شرح شواهد مغنى از سيوطى ص 136 سيرة زينى دحلان 1 / 87 اسنى المطالب ص 15 طلبة الطالب ص 43\r\nچنانچه در اسنى المطالب آمده برزنجى گويد : اين كه پيامبر ( ص ) گفته :\r\nنيكوئى بسيار از خدا بر ابو طالب باد گواه آن است كه اگر او مىديد پيامبر بر سر منبر از خدا باران مىخواهد شاد مىشد و چشمش روشن مىگرديد و اين گواهى پيامبر ( ص ) است كه به سود ابوطالب و پس از مرگ وى داده و مىرساند كه او از گفته‌هاى پيامبر ( ص ) شاد مىشد و چشمش روشن مىگرديد و اين نبود مگر براى رازى كه در دل وى سنگينى مىكرد و آن عبارت بود از راست شمردن نبوت او و معرفتى كه به كمالاتش داشت . پايان\r\nامينى گويد : گروهى اين حديث را كه دربارهء باران خواستن پيامبر ( ص ) است آورده و فراز [ نيكوئى بسيار از خدا بر ابو طالب باد 
  ] را انداخته‌اند و تو بهتر از من مىدانى كه در اين دستبردى كه زده‌اند چه هدف و خواستى داشته‌اند كه از دريافتن آن نبايد غافل باشيم .\r\n6\r\nابن ابى الحديد در شرح خود 3 / 316 مىنويسد : در سرگذشت نامه‌ها و پيكار نامه‌ها آورده‌اند كه چون در روز بدر ، پاى ابو عبيدة بن ( 1 ) حارث بن مطلب با زخمى كه به دست عتبة بن ربيعه يا شيبه خورد قطع شد ، على و حمزه به كمك وى شتافته و وى را از چنگ او رهانيدند و با شمشير خويش عتبه را زدند تا كشته شد و يار همراه خويش را از نبردگاه برداشته به سوى هودج بردند و در برابر رسول خدا ( ص )\r\n\r\n","description":"","footnote":"\r\n( 1 ) ظاهرا كلمهء « ابو » زائد و تنها عبيده درست است برگرديد به ص 74 و 75 و نيز به ابن ابى الحديد 3 / 333 و 277 و 278 و نام جد او نيز عبد المطلب است نه مطلب .\r\n","page_name":" 328 ","page_number":335},
  {"content":"\r\nنهادند در حالى كه مغز استخوان پايش روان بود و گفت اى رسول خدا اگر ابوطالب زنده بود در مىيافت كه راست گفته آنجا كه گفته :\r\n« سوگند به خانهء خدا دروغ پنداشته‌ايد كه ما محمد را رها مىكنيم ،\r\nو در راه پاسدارى از او به نيزه پرانى و تير اندازى نخواهيم پرداخت\r\nبلكه او را يارى مىنمائيم تا آنگاه كه خود در پيرامون او به خاك افتيم\r\nو همسران و فرزندان خود را به فراموشى سپاريم ( 1 ) »\r\nگفته‌اند كه آن هنگام رسول خدا ( ص ) براى او و ابو طالب از خدا آمرزش خواست .\r\n7\r\nآورده‌اند كه رسول خدا ( ص ) به عقيل بن ابيطالب گفت : اى ابو يزيد من از دو جهت تو را دوست دارم يكى براى خويشاوندىات با من و ديگرى به خاطر اين كه مىدانم عمويم ابوطالب تو را دوست داشت .\r\nگزارش بالا را ابو عمر در استيعاب 2 / 509 آورده است و بغوى و طبرانى نيز به نقل ذخائر العقبى - ص 222 - آن را آورده‌اند ، همچنين در تاريخ الخميس 1 / 163 و بهجة المحافل 1 / 327 از عماد الدين يحيى عامرى نيز مىتوان آن را يافت . ابن ابى الحديد نيز در شرح خود 3 / 312 آن را آورده و مىنويسد اين حديث از مرتبهء خبر واحد گذشته و بمرتبهء مشهور و مستفيض رسيد . هيثمى نيز در مجمع الزوائد 9 / 273 آن را آورده و گويد ميانجيان گزارش آن را موثقانند .\r\nاين نيز گواهى راستين است بر اين كه پيامبر ( ص ) به مؤمن بودن عمويش اعتقاد داشته و گرنه محبوب بودن كسى در ديدهء يك كافر ، چه ارزشى دارد تا موجب شود كه او ( ص ) آن فرزند محبوب را دوست بدارد ؟ و اين سخن را هم كه رسول خدا ( ص ) به عقيل گفته پس از مسلمان شدن وى بوده چنانچه امام عامرى در بهجة المحافل\r\n\r\n","description":"","footnote":"\r\n( 1 ) برگرديد به ص 268 .\r\n","page_name":" 329 ","page_number":336},
  {"content":"\r\nآشكارا اين مطلب را بيان كرده و مىنويسد : در اين هنگام بود كه عقيل بن ابيطالب هاشمى مسلمان شد و چون اسلام آورد پيامبر ( ص ) به او گفت : اى ابو يزيد . . . و جمال الدين اشخر يمنى در شرح بهجة به تفسير اين حديث كه مىرسد مىنويسد دوستداران را شايسته چنان است كه دوست دوست را نيز دوست بدارند .\r\nآيا به شگفت نمىآئى كه ابو طالب دين پيامبر ( ص ) را گردن ننهاده باشد - كه از چنين پندارى به خدا پناه مىبريم - و آنگاه باز هم رسول ، او را دوست بدارد و پس از مرگش نيز دوستى خود را آشكار سازد و عقيل را هم دوست بدارد چون پدرش او را دوست داشته است ؟ !\r\n8\r\nابو نعيم و غيره از زبان ابن عباس و ديگران آورده‌اند كه گفتند : ابوطالب پيامبر ( ص ) را چندان سخت دوست مىداشت كه فرزندان خود را مانند او دوست نمىداشت و او را بر فرزندان خود مقدم مىشمرد و از اين روى جز در كنار او نمىآرميد و چون بيرون مىرفت او را نيز با خود بيرون مىبرد .\r\nو چون ابو طالب در گذشت ، قريش چنان آزارهائى به او رساندند كه در زندگى ابو طالب اميد نداشتند مانند آنها را به وى رسانند تا آنجا كه يكى از اوباش قريش به وى برخورد و خاك بر سر او پاشيد رسول خدا ( ص ) به خانه اش در آمد در حالى كه خاك بر سرش بود يكى از دخترانش برخاسته و خاك را از او مىشست و مىگريست و رسول خدا ( ص ) به او مىگفت دختركم گريه مكن كه خداوند پدرت را نگاه خواهد داشت ، از دست قرشيان هيچ پيش آمد ناخوش آيندى به من نرسيد تا ابوطالب در گذشت .\r\nو در عبارتى : هميشه قريش از آسيب رساندن به من هراسان و بيمناك بودند تا ابوطالب درگذشت .\r\nو در عبارتى : هميشه قريش از آسيب رساندن به من در هراس بودند تا ابوطالب در گذشت .\r\n","description":"","footnote":"","page_name":" 330 ","page_number":337},
  {"content":"\r\nتاريخ طبرى 2 / 229 ، تاريخ ابن عساكر 1 / 284 ، مستدرك حاكم 2 / 622 تاريخ ابن كثير 3 / 122 ، 134 ، الصفوة از ابن جوزى 1 / 21 ، الفائق از زمخشرى 2 / 213 ، تاريخ الخميس 1 / 253 ، سيرة حلبى 1 / 375 فتح البارى 7 / 153 - 154 شرح شواهد مغنى ص 136 ، به نقل از بيهقى ، اسنى المطالب ص 11 ، 21 ، طلبة الطالب ص 4 ، 54\r\n9\r\nاز زبان عبد اللَّه آورده‌اند كه در روز بدر چون رسول خدا ( ص ) به كشتگان مشركان نگريست كه افتاده بودند به ابوبكر گفت اگر ابوطالب زنده بود مىدانست كه شمشيرهاى ما گردنكشان را در ربود ( مقصود اشاره به اين بيت ابوطالب است : )\r\nدروغ گفتيد و سوگند به خانهء خدا كه اگر آنچه مىبينم به صورت جدى در آيد .\r\nتيغهاى ما با پيكر گردنكشان آشنا خواهد گشت\r\nاغانى 17 / 28 طلبة الطالب ص 38 به نقل از دلائل الاعجاز .\r\n10\r\nحافظ كنجى در ص 68 از كفاية بدون زنجيره اى پيوسته از طريق حافظ ابن فنجويه از ابن عباس آورده است كه پيامبر ( ص ) به على گفت اگر من مىخواستم كسى را به جانشينى بر گزينم هيچكس سزاوارتر از تو نيست زيرا تو در اسلام پيشينه اى نيكو دارى و با رسول خدا خويشاوند نسبى و سببى هستى و سرور زنان مؤمنان فاطمه نزد تو است و پيش از همهء اينها گرفتارىهائى كه ابوطالب ( در راه من بر خود هموار ساخت ) هنگامى كه قرآن ؛ فرود آمده به نزد من شد و من مشتاقم كه خدمت وى را پس از او دربارهء فرزندش جبران كنم .\r\nامينى گويد : مضمون هيچ يك از اين احاديث با كافر بودن ابوطالب سازگار نيست زيرا او ( ص ) جانشين خود ؛ امام را دستور نمىدهد كه كافرى را كفن كند و\r\n","description":"","footnote":"","page_name":" 331 ","page_number":338},
  {"content":"\r\nغسل دهد ، و به گونه اى كه در حديث سوم مىبينيم نيز برايش آمرزش نمىخواهد و بر او رحمت نمىفرستد و نه فقط چنانچه در حديث چهارم مىبينيم اميد همه گونه پاداش نيكو را دربارهء او ندارد بلكه اندكى از آن را نيز اميد ندارد و چنانچه در حديث باران خواستن مىبينيم از خداوند خير بسيار براى او نمىخواهد و چنانچه در حديث ششم آمده براى او آمرزش نمىخواهد و نيز عقيل را بخاطر محبوب بودن در ديدهء او دوست نمىدارد زيرا كافر بودن كسى مانع از آن است كه يك مسلمان حتى يكى از اين گونه واكنشها را دربارهء وى انجام دهد - چه رسد به همهء آنها و چه رسد كه آن مسلمان ، خودش پيامبر اسلام ( ص ) باشد كه آشكارا اين گفتار خداى گرامى را بر زبان مىراند : نبينى كه گروهى با گرويدن به خدا و بروز بازپسين ، كسانى را كه با خدا و رسول او مخالف باشند دوست گيرند هر چند پدران يا پسران يا برادران يا تبار ايشان باشند - سورهء مجادله -\r\nو نيز اين گفتار خداى تعالى را : اى مؤمنان ، دشمن من و دشمن خود را دوست نگيريد كه با ايشان طرح دوستى افكنيد در صورتى كه آنها به اين حق كه به سوى شما آمده كفر مىورزند . سورهء ممتحنه 60\r\nو نيز اين گفتار خداى تعالى را : اى مؤمنان پدران و برادران خويش را اگر كفر را بر ايمان برگزيده‌اند بدوستى مگيريد كسانى از شما كه با ايشان دوستى كنند خودشان ستمگرانند . سورهء توبه آيهء 23\r\nو نيز اين گفتار خداى تعالى را : اگر به خدا و پيامبر و آنچه بر وى فرود آمده ايمان داشتند كافران را به دوستى نمىگرفتند . سوره مائده آيهء 81 . و نيز آيات ديگر .\r\n\r\nسخنانى پاكيزه :\r\nامام رازى در فوائد خود به اسناد خويش از عبد اللَّه بن عمر آورده است كه گفت رسول خدا ( ص ) گفت چون روز قيامت شود براى پدرم و مادرم و براى عمويم ابوطالب و براى برادرى كه پيش از اسلام داشتم شفاعت خواهم كرد .\r\nذخائر العقبى ص 7 ، الدرج المنيفة از سيوطى ص 7 ، مسالك الحنفا ، ص 14 كه\r\n","description":"","footnote":"","page_name":" 332 ","page_number":339},
  {"content":"\r\nمىنويسد : ابو نعيم و ديگران آن را آورده‌اند و در آن تصريح شده كه برادر پيامبر برادر شيرى او بوده ، طريق گزارش اين حديث ، يكى نيست و برخى از آنها مؤيد برخى ديگر است زيرا يك حديث ، هر چند ضعيف باشد اگر طرق بسيار داشت قوى مىشود و برترين طرق آن نيز حديث ابن مسعود است كه حاكم آن را صحيح شمرده\r\nو در تاريخ يعقوبى 2 / 26 مىنويسد : از او ( ص ) روايت شده كه گفت : خداى عز و جل به راستى مرا وعده كرده كه دربارهء چهار كس - پدرم ، مادرم ، عمويم ، برادرى كه پيش از اسلام داشتم - ( نيكى خواهد نمود )\r\nابن جوزى بدون زنجيره اى پيوسته با اسناد خود از على ( ع ) آورده است كه پيامبر گفت جبرئيل ( ع ) بر من فرود آمد و گفت : خدا تو را سلام مىرساند و مىگويد : آتش دوزخ حرام شد بر كسى كه تو را از پشت خود فرود آورد و بر كسى كه تو را در شكم خود جاى داد و حمل كرد و بر كسى كه تو را در كنار خود سرپرستى كرد ، آن پشت از عبد اللَّه بود و آن شكم از آمنه و آن دامان از عمويش ابوطالب و ( همسر او ) فاطمه بنت اسد . التعظيم و المنة از سيوطى ص 25\r\nو در شرح ابن ابى الحديد 3 / 311 مىنويسد : رسول خدا ( ص ) گفت جبرئيل مرا گفت : خداوند شفاعت تو را دربارهء شش كس مىپذيرد : كسى كه تو را در شكم خود جاى داد و برداشت - آمنه بنت وهب - و كسى كه تو را از پشت خود فرود آورد - عبد الله بن عبد المطلب - و كسى كه تو را در كنار خود سرپرستى كرد - ابوطالب - و كسى كه تو را در خانهء خود پناه داد . - عبد المطلب - و برادرى كه در روزگار پيش از اسلام داشتى .\r\n\r\nمرثيهء امير مؤمنان براى پدر بزرگوارش\r\nسبط ابن جوزى در ص 6 از تذكره اش مىنويسد على ( ع ) در مرثيهء ابوطالب گفت :\r\n« ابوطالب ! اى نگهدار پناه خواهندگان\r\nو اى باران خشكسالىها و فروغ تاريكىها .\r\n","description":"","footnote":"","page_name":" 333 ","page_number":340},
  {"content":"\r\nبا از دست رفتن تو مرز نام و ننگ و حريم كسانى كه خود را از بدىها دور مىگردانيدند در هم شكست .\r\nخداوند نعمت بخش بر تو درود فرستاد\r\nو پروردگارت نگهبان بهشت خود را به ديدار تو فرستاد\r\nكه تو براى پيامبر پاك از بهترين عموها بودى . »\r\nسروده‌هاى بالا را در ص 36 از ديوان ابوطالب توان يافت و چنانچه در ص 24 از كتاب الحجة به خامهء سيد فخار بن معد درگذشته به سال 630 مىبينيم ابو على موضح نيز آن را ياد كرده . و هم ابن ابى الحديد مىگويد : سروده‌هاى زير در رثاء ابوطالب هم از على است :\r\n« براى پرنده اى بيدار ماندم كه در پايان شب با نغمه اش دل را به شور مىآورد ،\r\nو ياد اندوهى بزرگ و نوشونده را در دل من زنده مىساخت\r\nابوطالب ! اى پناهگاه تهيدستان و بخشنده و دهشكارى كه\r\nچون دستور به انجام كارى مىداد ، انجام شده بود .\r\nقريش سر برداشته به مرگ او شادمانى مىكنند .\r\nو نمىبينيم كه هيچيك از زندگان جاودانه بمانند .\r\nچيزهائى خواسته‌اند كه خردهاشان آن را در ديدهء ايشان آراسته\r\nو يك روز هم ايشان را در پرتگاهى از گمراهى سرنگون مىسازد .\r\nاميد دارند كه پيامبر را دروغگو شمرند و بكشند .\r\nو بر او دروغ ببندند و سخنش را نپذيرند - و اين تصميم را از پيش داشتند .\r\nسوگند به خانهء خدا دروغ گفتيد تا ما به شما بچشانيم مزهء سر نيزه‌ها و شمشيرهاى تيز را\r\nيا ما شما را از ميان ببريم يا شما ما را\r\nيا چنان ببينيد كه صلح با ما به صلاح دودمان نزديكتر است .\r\n","description":"","footnote":"","page_name":" 334 ","page_number":341},
  {"content":"\r\nو گرنه كه پس قبيله فداى محمد باد .\r\nو هاشميان از همهء آفريدگان بنيادى برتر دارند »\r\nسروده‌هاى بالا را در ديوان منسوب به مولانا امير مؤمنان ( ع ) نيز با تغييرى اندك و افزونىهائى چند توان يافت به اين ترتيب :\r\n« براى نغمه اى بيدار ماندم كه در پايان شب دل را به شور مىآورد .\r\nو ياد اندوهى بزرگ و نوشونده را در دل من زنده مىساخت .\r\nابوطالب ، اى پناهگاه تهيدستان و دهشكار بردبار\r\nكه نه زبون و گمنام بود و نه از گروهى كه با بد كنشى جاى ديگران را بگيرند .\r\nاى همنشين فرمانروائى ! با رفتن تو رخنه اى تهى ماند .\r\nكه يا هاشميان آن را پر مىكنند يا دست درازىها روا شناخته شده و آتش آن خاموش مىگردد .\r\nاينك قريش با از دست رفتن او شادمانى مىكنند .\r\nو نمىبينم كه هيچ زنده اى براى هيچ چيز جاودانى بماند .\r\nكارهائى مىخواهند كه خردهاشان آن را در ديده شان آراسته\r\nو يك روز هم آنان را در پرتگاهى از گمراهى سرنگون مىسازد .\r\nاميد دارند كه پيامبر را دروغگو شمرند و بكشند\r\nو بر او افترا و دروغ بندند و سخنش را نپذيرند\r\nسوگند به خانهء خدا دروغ گفتيد\r\nتا ما به شما بچشانيم مزهء سر نيزه‌ها و پهنهء تيغها را\r\nو از سوى ما نمايش ناگوارىها و سختىهاى جنگ داده شود و كى ؟\r\nهمان هنگام كه جامه هائى بافته از آهن در بر نمائيم\r\nتا اين كه يا ما شما را از ميان بريم يا شما ما را يا چنان ببينيد كه صلح براى دودمان به صلاح نزديكتر است\r\n","description":"","footnote":"","page_name":" 335 ","page_number":342},
  {"content":"\r\nو گرنه كه پس قبيله فداى محمد باد .\r\nو هاشميان از همهء آفريدگان بنيادى برتر دارند\r\nو راستى را كه براى او از سوى خدا در ميان شما يارانى هست .\r\nو نبينى كه دوست خداوند ؛ بىكس بماند\r\nپيامبرى است كه از هر الهامى بهرهء خود را آورده\r\nو خداوند من در نامهء خويش او را محمد نام نهاده\r\nسپيد چهره اى كه رخسار او به فروغ ماه دو هفته مىماند\r\nكه ابر از روى آن كنار رفته و پرتوش آشكارا مىدرخشد .\r\nامانتدار همان سپرده هائى است كه خدا در دلش نهاده\r\nو اگر سخنى در آن ميانها باشد بسى استوار است . »\r\n\r\nسخن امام سجاد\r\nابن ابى الحديد در شرح خود 3 / 312 مىنويسد : آورده‌اند كه على بن - الحسين ( ع ) را در اين زمينه - ايمان ابوطالب - بپرسيدند پس گفت اى شگفتا راستى كه خداى تعالى رسول خود را منع كرد از اين كه هيچ زن مسلمانى را در همسرى يك كافر رها كند و فاطمه بنت اسد از نخستين زنان پيشگام در اسلام است كه همچنان در همسرى ابوطالب ماند تا او درگذشت .\r\n\r\nسخن امام باقر\r\nاو ( ع ) را در اين باره كه مردم گويند ابوطالب در آبكينه اى از آتش دوزخ است بپرسيدند پس گفت اگر ايمان ابوطالب را در يك كفهء ترازو نهند و ايمان اين آفريدگان را در كفهء ديگر البته ايمان او خواهد چربيد سپس گفت مگر نميدانيد كه امير مؤمنان على ( ع ) در زندگى خود دستور مىداد كه به نيابت از سوى عبد اللَّه و پسرش و ابوطالب حج بگزارند ؟ و سپس نيز در وصيت نامه اش فرمود كه از سوى آنان حج كنند ؟ شرح ابن ابى الحديد 3 / 311\r\n","description":"","footnote":"","page_name":" 336 ","page_number":343},
  {"content":"\r\n\r\nسخن امام صادق\r\nاز امام ابو عبد اللَّه جعفر بن محمد ( ع ) آورده‌اند كه رسول خدا ( ص ) گفت راستى را كه اصحاب كهف ايمان خويش پنهان داشتند و نمايش به كافرى دادند و خدا نيز دو پاداش به ايشان داد و ابوطالب نيز ايمان خويش نهان داشت و نمايش به بت پرستى داد و خدا دو پاداش به او داد .\r\nشرح ابن ابى الحديد 3 / 312\r\nامينى گويد اين حديث را ثقة الاسلام كلينى نيز در ص 244 از اصول كافى از زبان امام صادق با زنجيره اى پيوسته آورده و عبارت او چنين است : مثل ابوطالب مثل اصحاب كهف است كه ايمان را نهان داشتند و نمايش به بتپرستى دادند و خدا نيز دو پاداش به ايشان داد .\r\nگزارش بالا با عبارت ابن ابى الحديد ، سيد ابن معد در ص 17 از كتاب الحجة از طريق حسين بن احمد مالكى آورده و اين فراز را نيز افزون روايت كرده : كه ابوطالب از دنيا بيرون نشد تا از سوى خداى تعالى او را مژدهء بهشت رسيد .\r\n\r\nسخن امام رضا\r\nابان بن محمود به على بن موسى الرضا ( ع ) نوشت فدايت شوم من در اسلام ابوطالب ترديد دارم او به وى نوشت : هر كس پس از آن كه راه راست براى او آشكار شد مخالفت پيامبر كند و جز به راه مؤمنان رود . . . تا آخر آيه و پس از آن نوشت : تو اگر معتقد به ايمان ابوطالب نباشى بازگشتگاهت به سوى آتش است .\r\n\r\nانجامين سخن\r\nدربارهء سرور مكيان از زبان سنيان\r\nهر يك از اين بندها كه به گردن بندهاى زرين مىماند به تنهائى براى اثبات منظور ما كافى است چه رسد به همهء آنها . و اين قطعى است كه امامان از\r\n","description":"","footnote":"","page_name":" 337 ","page_number":344},
  {"content":"\r\nفرزندان ابوطالب ( ع ) حالات پدرشان را بهتر از ديگران مىشناختند و راستى كه اين گزارشها از حال او را نيز جز براى بيان حقيقت بر زبان نراندند زيرا مقام عصمت آنان مانع آن بود كه غرض ديگرى داشته باشند و راستى را كه مفتى شافعيان در مكهء مكرمه چه نيكو مىنويسد در اسنى المطالب كه در ص 33 گويد :\r\nدر اين روشى كه علامه سيد محمد بن رسول برزنجى در اثبات رستگارى ابوطالب پيش گرفته هيچ كس بر او پيشى نگرفته پس خداوند بهترين پاداشها را به او دهد و به اين روشى كه او پيش گرفته هر يك از مؤمنان كه آراسته به زيور انصاف باشند خرسندى مىدهند زيرا مستلزم آن نيست كه چيزى از نصوص احاديث و اخبار را باطل انگاريم يا سست بشماريم و منتهى چيزى كه در روش او است اين است كه برخى از احاديث را حمل بر معانىاى خوش كرده و بدان وسيله اشكال مخالفان را پاسخ گفته و راه چون و چرا را بسته و با كار خود چشم پيامبر ( ص ) را روشن ساخته و از افتادن در ورطهء عيبجوئى يا دشمنى ابوطالب بر كنار مانده زيرا در غير اين صورت پيامبر ( ص ) را مىآزرد و خداى تعالى گفته آنان كه خدا و رسول او را مىآزارند خدا در دنيا و آخرت بر آنان نفرين كرده و كيفرى خوار كننده برايشان آماده ساخته و هم خداى تعالى گفته : آنان كه رسول خدا را مىآزارند برايشان عذابى دردناك است .\r\nامام احمد بن حسين موصلى حنفى مشهور به ابن وحشى در شرح خود بر كتاب موسوم به شهاب الاخبار - به خامهء علامه محمد بن سلامة قضاعى متوفى 454 - مىنويسد : براستى دشمنى با ابوطالب كفر است و به همين گونه از ميان امامان مالكيان هم علامه على اجهورى در فتاوى خود آشكارا بر اين قول رفته و هم تلمسانى در حاشيهء خود بر شفاء كه چون ياد از ابوطالب مىكند مىنويسد : سزاوار نيست كه او را جز بعنوان پشتيبان پيامبر ( ص ) ياد كنند زيرا وى را با گفتار و كردار خود يارى و پشتيبانى كرده . پس هر كس او را به گونه اى ناخوش ياد كند پيامبر ( ص ) را آزرده و آزار دهندهء پيامبر ( ص ) كافر است و كافر را بايد كشت و ابو\r\n","description":"","footnote":"","page_name":" 338 ","page_number":345},
  {"content":"\r\nطاهر گفته : هر كه ابوطالب را دشمن دارد كافر است .\r\nاز جمله امورى كه بررسىهاى علامهء برزنجى را كه در زمينهء رستگارى ابوطالب به عمل آورده تأييد مىكند ، اين است كه بسيارى از دانشمندان پژوهشگر و انبوهى از اوليا و عرفا كه صاحب مكاشفات بوده‌اند ابوطالب را از رستگاران شمرده‌اند از جمله : قرطبى و سبكى و شعرانى و مردمانى بسيار كه گفته‌اند : اين اعتقادى است كه داريم و آن را كيش خود در پرستش خدا مىشمريم هر چند كه ثابت شدن اين قضيه در نزد ايشان با طريقى بوده است به جز طريقى كه برزنجى پيموده با اين همه در اعتقاد به رستگارى او همه همداستاناند و سخن اين پيشوايان در رستگارى او - نزد خداوند تعالى - براى بندگان به سلامت نزديكتر است ويژه با داشتن اين دليل و برهانهائى كه علامهء برزنجى اقامه كرده . پايان\r\nو سيد زينى دحلان در ص 43 از اسنى المطالب سروده‌هاى زير را آورده و گويد خدا نيكوئى بسيار به گوينده اى دهد كه گفته :\r\n« آنجا درنگ كن كه سراى سعد است يا ستارهء نيكبختى روى مىنمايد و انجمنى گرامى است\r\nو گزارش دلدادگى مرا در آن كاشانه‌هاى تهى شده بازگوى\r\nدر چشم انداز حجون به پيش باز آنجا رو كه فروغها روى مىنمايند\r\nو خويشتن را بپاى كه چشمانت خيره نگردد .\r\nتهى كاشانه اى كه رگبارهاى خشنودى خدا بر آن ريخته مىشود\r\nو فروغ افكنهاى راهنمائى ، ما را - به آواز دهندهء آن - راه مىنمايد\r\nدرنگ كن كه اكنون هزار دستان شادىها از سر شادمانى\r\nدر خوانندگىهاى خود معانى نو و دلنشينى را بازگو مىكند .\r\nبازگوگرى داستانهائى شگفت را بخواهيد از دريائى كه\r\nآنجا هست و نهفته‌هاى دل آن بسى دل انگيز است .\r\nپشتيبان پيمان ، پناه دهندهء زنهار خواهندگان و كسى كه منشها ،\r\n","description":"","footnote":"","page_name":" 339 ","page_number":346},
  {"content":"\r\nاز او گرامى شد و هما ورد وى به سرفرازى نرسيد\r\nعموى پيامبر ، كه هرگز حسادت ؛ او را از يارى وى باز نداشت\r\nو خود در به دست آوردن خشنودىاش بس تند رفت\r\nپيوسته همچون باروئى پيشگاه پيامبر خدا را در\r\nبرابر بدخواهان پاسدارى مىكرد و در اين كار پيروز بود\r\nاو همانكس بود كه پيامبر اميد همه گونه پاداش نيكو برايش داشت\r\nكه آرزوهاى وى نيز هرگز بر باد نرفته است .\r\nاى آنكه در ميان جاودانگىها آهنگ برترىها كردى\r\nفردا اندوه رسيده را پناه ده و آرزوئى را كه به بيان آن آواز برداشته بر آورده ساز .\r\nخداوند تو را به پيامبر برگزيده ويژه گردانيده تا او را نگهدارى كنى\r\nو با اين گردن فرازى به ارجمندى رسى و او را بستائى\r\nبر آن شدى كه در راه پيامبر طه دوستى نمائى و از آن راه به رستگارى رسى\r\nكه هر كس را دوستى طه رسد براى او بسنده است\r\nچه بسيار از نشانه‌هاى راستى را كه همچون آذرخش نگريستى\r\nاز آن ؛ فروغ مىخواهند و دل را سيراب و سرشار از ايمان مىنمايد\r\nدر ميان همهء گذشتگان كه بود\r\nكه برسد به آنجا كه تو از يارى پيامبر و پروردگارش رسيدى ؟\r\nبهترين آفريدگان را از سر مهربانى در يتيمى وى سرپرستى كردى\r\nو هر شباهنگام جان خويش و پسرانت را فداى او ساختى\r\nآنگاه كه تبار وى به دشمنى با او برخاستند كمك كار او شدى\r\nو در برابر تجاوز دشمنانش همچون باروئى استوار بودى\r\nكسى را يارى دادى كه اگر ظهور او در تقدير خداوندى نگذشته بود\r\nگيتى هرگز رنگ هستى را نيز نمىديد\r\n","description":"","footnote":"","page_name":" 340 ","page_number":347},
  {"content":"\r\nآن كس كه تو در نيرو بخشيدن به دستگاه او بر پاى خاستى\r\nهمان كس است كه هيچ چيز با او برابرى نتواند كرد\r\nآن كس كه تو رخسار او را دوست داشتى\r\nمحبوب كسى است كه همهء چيزها از او و در زير دست او است\r\nنيكوئى بسيار از خدا بر تو باد كه از شكارچى فرصت چه بهره‌ها به تو رسيد\r\nاز همان هنگام كه جهيدن برق آرزوها را از چشم اندازهاى آن نگريستى .\r\nاگر دستى از سوى تو به سوى توانگرى دراز شود\r\nكه پاداشهايش اين و آن را تماما مىدهد رستگارى تو را خوش آمد مىگويد\r\nهر كس براى بهترين گونه از نيكوكارى دست خود را به سوى بهترين پاداش دهندگان دراز كند\r\nبالاتر از آنچه آرزو مىكند خواهد يافت\r\nو هر كه در راه خواسته‌هاى يك خوشبخت بكوشد\r\nسزاوار آن است كه خود نيز به آرزوهايش برسد\r\nاى آنكه در سوداگرىهاى خويش كوششهايت به خوشبختى انجاميد\r\nبه سراى تو آمده‌ام و از ابرهاى بامدادى آن مىخواهم كه روان گردند\r\nاز تو نيكو ابرى سپيد مىخواهم كه ببارد\r\nو اعتراف دارم كه نهالهاى آرزو با روشنى و پاكى آن نگاهداشته و روئيده مىشود . »\r\nسپس در ص 44 مىنويسد : و هم در اين باره گفته‌اند :\r\n« راستى را كه دلها به گريه مىافتند چون مىشنوند\r\nابوطالب دربارهء آنكه دوستش مىداشت چه از خود گذشتگىها كرد\r\nپس اگر هم بزرگان همداستان شده‌اند كه او را بهره اى از آتش دوزخ هست\r\nپس همهء هستى از خداست و هر چه خواهد مىكند ( 1 )\r\n\r\n","description":"","footnote":"\r\n( 1 ) م - اشاره به عقيدهء سنيان است كه مىگويند هيچ كارى براى خدا ناپسند نيست و اگر همهء نيكان را به دوزخ برد و همهء بدان را به بهشت ، از او ناسزاوار نيست .\r\n","page_name":" 341 ","page_number":348},
  {"content":"\r\nاما در هنگامى كه پاى چند دستگى به ميان آيد\r\nعقيدهء نيكو آن است كه در راهى گام نهيم كه خرد درست به آن خشنودى دهد\r\nپس پيروى از كسانى كن كه او را مؤمن شمرده اند\r\nو خود از گروهىاند كه در بزرگترين زمينه‌هاى وابسته به كيش خود چشم به سخن و برداشت آنان داريم .\r\nو دادگر ، مردانىاند كه در خواسته هاشان به راهى نيكو رفته‌اند .\r\nو نبايد بگوئيم كه ايشان به پايگاهى بزرگ نرسيده‌اند .\r\nخوارشان مشمار آيا مىدانى كيانند ،\r\nآرى اينان دستگيره‌هاى ديناند كه پيشواى آن گرديده‌اند .\r\nايشان عبارتند از سيوطى ( 1 ) و سبكى\r\nبا گروهى كه همچون شمار نقبا ، پاسداران مرز ديانت و دينداراناند .\r\nو نيز صاحبان مكاشفات و شعرانى ايشان\r\nو به همين گونه قرطبى و سحيمى كه چنانچه مىبينى همه از موثقانند . »\r\n\r\n4 نسبتهائى كه كسانى از وابستگان او به وى داده‌اند\r\nاينان شيعيان اهلبيت ( ع ) اند كه هيچكس از ايشان در ايمان ابوطالب ( ع ) ترديدى نداشته و آن را در بالاترين پايگاه‌ها و بر روى برترين پلهء آن مىبينند و اين عقيده را نيز از روزگار صحابه و پيروان نيكوكار ايشان دست به دست گرفته و گردانيده‌اند تا به ايشان رسيده و در اين باره هم گزارشهاى آشكارى را كه از\r\n\r\n","description":"","footnote":"\r\n( 1 ) سيوطى نگارشى دارد به نام « بغية الطالب » در اثبات اسلام ابوطالب و نيكوئى سرانجامش كه نسخهء آن را در كتابخانهء قوله در مصر ضمن مجموعهء شمارهء 16 مىتوان يافت كه به خط سيد محمود است و در سال 1105 كتابت آن را به پايان برده بنگريد به الذريعه از استاد ما طهرانى 2 / 511 .\r\n","page_name":" 342 ","page_number":349},
  {"content":"\r\nامامان ايشان ( ع ) رسيده تصديق نموده‌اند و هم آنچه از نياى پاك آنان رسول خدا ( ص ) به استوارى دريافته‌اند ، شيخ مفيد در ص 45 از اوائل المقالات مىنويسد : شيعيان امامى همداستاناند كه همهء پدران پيامبر خدا ( ص ) از آدم بگير تا عبد اللَّه همه به خداى عز و جل ايمان داشته و يكتاپرست بوده‌اند ( تا آنجا كه مىنويسد : ) و نيز همداستانند كه ابوطالب چون درگذشت مؤمن بود و آمنه بنت وهب نيز از يكتاپرستان بود تا پايان و هم شيخ ابو جعفر طوسى در التبيان 2 / 398 مىنويسد : از زبان امام باقر و امام صادق ( ع ) گزارش كرده‌اند كه ابوطالب مسلمان بود و در اين زمينه همهء شيعيان امامى همداستاناند و كسى سر ناسازگارى ندارد و بر سر اين دعوى دليلهائى قاطع نيز دارند كه هر كس بنگرد درستى دعوىشان را خواهد دانست .\r\nو استاد ما طبرسى در مجمع البيان 2 / 287 مىنويسد : اهلبيت پيامبر همداستانند كه ابوطالب مؤمن بوده و خود اين همداستانى دليلى قاطع است چون ايشان يكى از آن دو چيز سنگين و گراناند كه پيامبر ( ص ) دستور داده چنگ به دامن آن دو زنند به اين گونه كه فرموده : اگر دست در دامن آن دو زنيد هرگز گمراه نشويد\r\nو هم سيد فخار ابن معد مىنويسد : در اثبات ايمان ابو طالب ( ع ) همين دليل براى ما بس است كه اهلبيت رسول خدا ( ص ) و علماى شيعهء ايشان در مسلمان شمردن او همداستانند و همه يكصدا او را از مؤمنان مىخوانند هر چند آن همه كارهائى هم از او سر نمىزد كه جز مؤمنان به انجام آن نمىپردازند و آن همه سخنانى هم از زبان وى به در نمىآمد كه جز مسلمانان بر زبان نمىرانند و اگر هم آن همه كارها و سخنان را نمىشناختيم كه گواهى بر درستى مسلمانى و واقعيت ايمانش بدهد باز همين همداستانى اهلبيت دليلى بود كه مىتوانستيم به آن پشتگرم باشيم و آن را نشانه اى براى رسيدن به مقصود بگيريم كتاب الحجة ص 13\r\nو شيخ فتال در روضة الواعظين ص 120 مىنويسد بدان كه گروه راسترو\r\n","description":"","footnote":"","page_name":" 343 ","page_number":350},
  {"content":"\r\nشيعه بر اين عقيده همداستانند كه ابوطالب و عبد اللَّه بن عبد المطلب ( 1 ) و آمنه بنت وهب مؤمن بودند . همداستانىشان نيز دليلى بر اين مدعا است .\r\nو سيد بن طاوس در طرائف ص 84 مىنويسد من چنان يافته‌ام كه دانشمندان خاندان پيامبر در اعتقاد بر مسلمانى ابوطالب همداستانند و در ص 87 مىنويسد شك نيست كه اين خاندان بهتر از بيگانگان ، باطن ابوطالب را مىشناختند و پيروان خاندان نيز در اين عقيده همداستانند و ايشان در اين باره نگارشها نيز پرداخته‌اند و نديديم و نشنيديم كه در مسلمان شمردن هيچكس خود را نيازمند سختگيرىهائى ببينند كه در مسلمان شمردن ابوطالب روا مىدارند زيرا شيوه اى كه از ايشان شناخته‌ايم اين است كه ايشان به دست آويز ناچيزترين خبر واحدى كه بيابند هر كافرى را مسلمان مىشمارند هر چند كه در آن خبر هم جز اشارهء كوچكى بر مقصودشان يافت نشود ولى دشمنى اينان با هاشميان به جائى رسيده كه ايمان ابوطالب را منكرند با اين كه دلائل روشن ، آن را ثابت مىكند . و اين خود از شگفتىها است .\r\nو ابن ابى الحديد در شرح خود 3 / 311 مىنويسد مردمان دربارهء ابوطالب سخنان ناساز با هم گفته‌اند شيعيان امامى و هم بيشتر زيديان مىگويند او پس از مسلمان شدن در گذشته و برخى از پيشوايان معتزلى ما - همچون شيخ ابو القاسم بلخى و ابو جعفر اسكافى و جز آن دو نيز بر همين اعتقادند .\r\nو مجلسى در بحار 9 / 29 مىنويسد : شيعيان همداستاناند كه او مسلمانى گرفته و در همان آغاز كار به پيامبر ( ص ) گرويده و هرگز بتى نپرستيده بلكه از جانشينان ابراهيم ( ع ) بوده عقيده به مسلمانى او يكى از نشانه‌هاى معروف تشيع است تا آنجا كه مخالفان آن نيز اين عقيده را به ايشان نسبت داده‌اند و از طريق شيعه و سنى نيز در اثبات اين دعوى اخبار متواتره در دست هست و بسيارى از علما و\r\n\r\n","description":"","footnote":"\r\n( 1 ) م : در خود الغدير مطلب نوشته كه نادرست است .\r\n","page_name":" 344 ","page_number":351},
  {"content":"\r\nمحدثان ما نگارشهاى جداگانه ( 1 ) در اين باره پرداخته‌اند كه اگر كسى كتابهاى رجال را بكاود بر وى پوشيده نخواهد ماند .\r\n\r\nپشتوانهء اين همداستانىها نيز سخنانى بوده است كه مردان خاندان وحى دربارهء سرور مكيان آورده‌اند و اين هم 40 حديث آن :\r\n1 - شيخ ابو على فتال و جز او آورده‌اند كه ابو عبد اللَّه صادق ( ع ) گفت جبرئيل ( ع ) بر پيامبر ( ص ) فرود آمد و گفت محمد ! پروردگارت ترا سلام مىرساند و مىگويد من آتش دوزخ را حرام كردم بر كسى كه ترا از پشت خود فرود آورد و بر كسى كه تو را در شكم خود برداشت و بر دامنى كه تو را در خود سرپرستى كرد آن پشت ، پشت پدرت عبد اللَّه بن عبد المطلب بود و آن شكم كه تو را در خود برداشت از آمنه بنت وهب و آن دامان كه تو را در خود سرپرستى كرد از ابوطالب .\r\nدر روايتى فاطمه بنت اسد را نيز بر ابوطالب افزوده ( 2 ) روضة الواعظين ص 121\r\nبرگرديد به كافى از ثقة الاسلام كلينى ص 242 معانى الاخبار از صدوق كتاب الحجة از سيد فخار بن معد ص 8 و هم استاد ما مفسر بزرگ ابو الفتوح رازى در تفسير خود 4 / 201 با اين عبارت آن را آورده : براستى خداى عز و جل بر آتش حرام كرد پشتى را كه تو را در خود حمل كرد و شكمى را كه تو را در خود حمل كرد و پستانى را كه تو را شير داد و دامنى را كه تو را بپرورد .\r\n2 - از امير مؤمنان رسيده است كه گفت : رسول خدا ( ص ) گفت :\r\nجبرئيل بر من فرود آمد و مرا گفت محمد براستى خداى عز و جل شفاعت تو را دربارهء شش كس مىپذيرد : شكمى كه تو را در خود حمل كرد و برداشت - آمنه بنت وهب - و پشتى كه تو را ( در آن ) فرود آورد - عبد اللَّه بن عبد المطلب و دامنى كه تو را در خود سرپرستى كرد - ابوطالب - و خانه اى كه تو را پناه داد - عبد المطلب -\r\n\r\n","description":"","footnote":"\r\n( 1 ) گروهى از كسانى را كه نگارشى جداگانه در زمينهء ايمان ابو طالب ( ع ) پرداخته‌اند پس از اين نام خواهيم برد .\r\n( 2 ) برگرديد به آنچه در ص 333 گذشت .\r\n","page_name":" 345 ","page_number":352},
  {"content":"\r\nو برادرى كه در روزگار پيش از اسلام داشتى و پستانى كه تو را شير داد - حليمه بنت ابو ذويب -\r\nگزارش بالا را سيد فخار بن معد در كتاب الحجة ص 8 آورده است .\r\n3 - شيخ مفيد با اسنادى بدون زنجيرهء پيوسته آورده است كه چون ابو طالب بمرد امير مؤمنان به نزد رسول خدا ( ص ) شد و گزارش مرگ او را به وى داد پس دل او سخت به درد آمد و بسيار اندوهناك شد آنگاه به امير مؤمنان ( ع ) گفت اى على ! برو و به كار او پرداز و غسل و حنوط و كفن او را بر عهده گير و چون او را بر تابوت نهادى مرا آگاه كن امير مؤمنان ( ع ) چنان كرد و چون او را بر تابوت نهاد پيامبر ( ص ) به او برخورد دلش بسوخت و اندوهگين شد و گفت عمو ! پيوند خويشاوندى را استوار داشتى و پاداشى نيكو يافتى ، كودكى را بپروردى و سرپرستى كردى و بزرگسالى را يارى و همراهى نمودى آنگاه روى به مردم كرد و گفت به خدا براى عمويم به گونه اى شفاعت خواهم كرد كه جن و انس به شگفت آيند .\r\nو به گزارش استاد ما صدوق : اى عمو ! پدر مرده اى را سرپرستى كردى ، كودكى را بپرودى و بزرگسالى را يارى دادى خدا از سوى من تو را پاداش نيكو دهد ( 1 ) .\r\nبرگرديد به تفسير على بن ابراهيم قمى ص 355 امالى ابن بابويه صدوق الفصول المختارة از سيد مرتضى ص 80 الحجة على الذاهب الى تكفير ابى طالب ص 67 بحار الانوار 9 ص 15 الدرجات الرفيعة از سيد شيرازى و ضياء العالمين\r\n4 - آورده‌اند كه عباس بن عبد المطلب ( ض ) از رسول خدا ( ص ) بپرسيد كه دربارهء ابو طالب چه اميدى دارى گفت از پروردگارم ( عز و جل ) اميد همه گونه نيكوئى در بارهء او دارم .\r\nكتاب الحجة ص 15 الدرجات الرفيعة و برگرديد به آنچه در ص 325\r\n\r\n","description":"","footnote":"\r\n( 1 ) برگرديد به آنچه در ص 325 و 323 گذشت\r\n","page_name":" 346 ","page_number":353},
  {"content":"\r\nنوشتيم .\r\n5 - آورده‌اند كه رسول خدا ( ص ) به عقيل بن ابيطالب گفت عقيل من تو را از دو جهت دوست دارم يكى براى خودت و يكى هم براى ابوطالب چون تو را دوست مىداشت ( 1 ) .\r\nعلل الشرايع از استاد ما صدوق الحجة ص 34 بحار الانوار 9 / 16\r\n6 - آورده‌اند كه رسول خدا ( ص ) گفت چون در پايگاه پسنديده بايستم دربارهء پدرم و مادرم و عمويم و برادرى كه پيش از اسلام با من برادرى مىنمود شفاعت خواهم كرد تفسير على بن ابراهيم ص 355 ، 490 تفسير برهان 3 / 794 و برگرديد به آنچه در ص 3 - 332 آورديم .\r\n7 - از امام سبط حسين بن على آورده‌اند كه پدرش امير مؤمنان در رحبه نشسته بود و مردمان نيز پيرامون او . پس مردى برخاست و گفت اى امير مؤمنان تو در پايگاهى هستى كه خدا تو را در آن جاى داده و آنگاه پدرت در آتش دوزخ كيفر مىبيند گفت خاموش ! خدا دهانت را بشكند سوگند به آنكس كه محمد را به راستى به پيامبرى فرستاد كه اگر پدرم دربارهء همهء گنهكارانى كه روى زميناند به شفاعت برخيزد خدا شفاعت او را مىپذيرد . پدر من در آتش كيفر ببيند ؟ با آنكه پسرش بخش كنندهء بهشت و دوزخ است سوگند به آنكه محمد را براستى فرستاد كه در روز قيامت نور پدرم ابوطالب روشنىهاى همهء آفريدگان را خاموش مىكند مگر 5 نور را : نور محمد و نور فاطمه و نور حسن و حسين و نور فرزندان او از امامان را همان نور او از نور ما است كه خدا آن را 2000 سال پيش از خلقت آدم آفريده است .\r\nالمناقب المائة از شيخ ابو الحسن ابن شاذان ( 2 ) كنز الفوائد از كراجكى ص 80\r\n\r\n","description":"","footnote":"\r\n( 1 ) برگرديد به آنچه در ص 329 و 330 گذشت\r\n( 2 ) محمد بن احمد قمى فامى يكى از استادان شيخ طوسى و كراجكى است و نسخهء خطى كتابش نزد ما هست .\r\n","page_name":" 347 ","page_number":354},
  {"content":"\r\nامالى ابن شيخ ص 192 احتجاج طبرسى - چنانچه در بحار آن را بعنوان مأخذ روايت ياد كرده - تفسير ابو الفتوح 4 / 211 ، الحجة ص 15 ، الدرجات الرفيعة ، بحار الانوار 9 / 15 ضياء العالمين ، تفسير برهان 3 / 794\r\n8 - آورده‌اند كه مولانا امير مؤمنان ( ع ) گفت به خدا كه پدرم و جدم عبد المطلب و هاشم و عبد مناف هيچكدام هرگز بتى را نپرستيدند پرسيده شد پس چه چيز مىپرستيدند گفت آنان بر كيش ابراهيم ( ع ) بودند و چنگ در آن زده هنگام نماز روى به خانهء خدا مىكردند .\r\nگزارش بالا را هم استاد ما صدوق با اسناد خود در ص 104 از اكمال الدين آورده است و هم شيخ ابو الفتوح در تفسير خود 4 / 210 و هم سيد در برهان 3 / 795\r\n9 - از ابو الطفيل عامر بن واثله گزارش كرده‌اند كه على ( ع ) گفت چون پدرم را هنگام مرگ فرا رسيد رسول خدا ( ص ) نزد او حاضر بود و دربارهء او خبرى به من داد كه از جهان و هر چه در آن است براى من نيكوتر است\r\nگزارش بالا را هم سيد فخار بن معد به اسناد خود در ص 23 از كتاب الحجة ياد كرده و هم فتونى در ضياء العالمين\r\n10 - آورده‌اند كه امير مؤمنان ( ع ) گفت ابوطالب در نگذشت تا رسول خدا ( ص ) را از خود خشنود ساخت . تفسير على بن ابراهيم ص 355 كتاب الحجة ص 23 الدرجات الرفيعة و ضياء العالمين .\r\n11 - بىزنجيره اى پيوسته از زبان شعبى آورده‌اند كه امير مؤمنان گفت به خدا سوگند ابوطالب بن ( 1 ) عبد مناف بن عبد المطلب مؤمن و مسلمان بود و ايمان خود را از ترس آن نهان مىداشت كه هاشميان از سوى قريش رانده گردند .\r\nابو على موضح گويد : اين هم از امير مؤمنان است كه در سوك پدرش سروده :\r\nابوطالب ! اى نگهدار پناه خواهندگان\r\n\r\n","description":"","footnote":"\r\n( 1 ) م - ظاهرا كلمهء ابن در اين جا زائد و عبد مناف نيز نام ابوطالب است .\r\n","page_name":" 348 ","page_number":355},
  {"content":"\r\nواى باران خشكسالىها و فروغ تاريكىها ،\r\nبا از دست رفتن تو مرز نام و ننگ و حريم كسانى كه خود را از بدىها دور مىساختند در هم شكست\r\nو خداى نعمت بخش بر تو درود فرستاد\r\nپروردگارت دربان بهشت را به ديدار تو فرستاد\r\nكه تو براى پيامبر برگزيده بهترين عموها بودى ( 1 ) كتاب الحجة ص 24\r\n12 - از اصبغ بن نباته آورده‌اند كه شنيدم امير مؤمنان على ( ع ) مىگفت رسول خدا ( ص ) به گروهى از قريش بگذشت كه كشتارهائى از شتر يا گوسفند كرده بودند كه آن را فهيره مىناميدند و بخاطر بتان آنها را سر مىبريدند پس چون او به ايشان رسيد سلام نكرده بگذشت تا نزديك دار الندوه شد و ايشان گفتند يتيم عبد اللَّه بر ما بگذشت و سلام نكرد كدام يك از شما مىرود كه نمازش را بر او تباه سازد عبد اللَّه بن زبعرى سهمى گفت من چنين خواهم كرد پس خون و پليدى شكمبه‌ها را برگرفت تا به نزديك پيامبر ( ص ) رسيد كه آن هنگام در سجده بود پس جامه و هيكل او را با آنها پر كرد و پيامبر ( ص ) برگشت تا نزد عمويش ابوطالب شد و گفت عمو ! من كيستم گفت براى چه برادر زادهء من ؟ او داستان را برايش باز گفت وى پرسيد كجا ايشان را رها كردى گفت در ابطح پس ميان دودمانش آواز داد اى خاندان عبد المطلب ! اى هاشميان ! اى عبد منافيان ! پس از هر سوئى لبيك گويان روى به او نهادند و او پرسيد شما چند تن هستيد گفتند ما چهل تنيم گفت سلاح خويش بر گيريد پس سلاح بر گرفتند و او ايشان را راه انداخت تا رسيدند به آن گروه چون ايشان او را ديدند خواستند پراكنده شوند ولى او گفت بخداى اين ساختمان هر كس از شما كه برخيزد با شمشير او را خواهم زد سپس به سراغ سنگى ستبر كه در ابطح بود رفت و سه ضربه بر آن زد و آن را سه قطعه كرد و سپس گفت محمد از من پرسيدى كه تو كيستى ؟ سپس با انگشتش\r\n\r\n","description":"","footnote":"\r\n( 1 ) برگرديد به آنچه در ص 334 و 333 گذشت .\r\n","page_name":" 349 ","page_number":356},
  {"content":"\r\nپيامبر را نشان داد و اين سروده‌ها را خواند :\r\nتو محمد پيامبرى سرورى بزرگ و سالار توده و مهترى يافته . . .\r\nتا پايان آنچه در ص 4 - 263 گذشت و سپس گفت محمد ! كدام يك از اينان با تو چنان كرد پيامبر ( ص ) عبد اللَّه بن زبعرى سهمى شاعر را نشان داد ابوطالب او را بخواند و بر بينىاش كوفت تا آن را خونين ساخت و سپس خون و سرگينهاى شكنبه را بخواست و آن را بر سر همهء حاضران ريخت و آنگاه گفت برادر زاده ! آيا خشنود شدى و سپس گفت از من پرسيدى كه تو كيستى تو محمد پسر عبد اللَّه هستى و آنگاه پدران او را تا آدم ( ع ) ياد كرد و آنگاه گفت تو به خدا گوهرت از همگىشان ارجمندتر است و پايگاهت از همه برتر اى گروه قريش هر كس از شما خواهد بجنبد من همانم كه مىشناسيدم ( 1 )\r\nگزارش بالا را سيد ابن معد در كتاب الحجة ص 106 آورده و همانند آن را نيز صفورى در نزهة المجالس گزارش كرده ج 2 ص 122 و در چاپ ديگر آن ص 91 نيز ابن حجة حموى در ثمرات الاوراق كه در حاشيهء المستطرف چاپ خورده 2 / 3 به نقل از كتاب الاعلام قرطبى آن را آورده است .\r\n13 - ابن فياض در نگارش خود شرح الاخبار مىنويسد : على ( ع ) در حديثى از او گفت من و پيامبر ( ص ) در سجده بوديم كه ابوطالب به سر وقت ما آمد و گفت آيا شما چنين كرديد ؟ سپس دست مرا گرفت و گفت بنگر كه چگونه او را يارى دهى و آنگاه مرا در اين كار تشويق و ترغيب كرد الحديث\r\nبرگرديد به ضياء العالمين از شيخ ابو الحسن شريف فتونى\r\n14 - آورده‌اند كه امير مؤمنان ( ع ) را پرسيدند پيش از پيامبر ما ( ص ) آخرين كس از جانشينان پيامبران كه بود گفت پدرم\r\nضياء العالمين از فتونى\r\n\r\n","description":"","footnote":"\r\n( 1 ) برگرديد به آنچه در ص 2 - 301 گذشت و در مجلد آينده نيز ضمن بحث از آياتى كه به اين زمينه جوش خورده مطالبى در تأييد اين قصه بيايد .\r\n","page_name":" 350 ","page_number":357},
  {"content":"\r\n15 - امام سجاد زين العابدين على بن الحسين بن على ( ع ) را بپرسيدند كه آيا ابوطالب مؤمن بود او ( ع ) گفت آرى گفتندش در اين جا گروهى هستند كه مىپندارند او كافر بوده او ( ع ) گفت اى شگفتا و بسى شگفت ! آيا ابوطالب را نكوهش مىكنند يا رسول خدا ( ص ) را ؟ كه خداى تعالى در چندين آيه از قرآن ؛ او را منع كرده بود از اين كه بگذارد كسى از زنان با ايمان در همسرى يك كافر باقى بماند و هيچكس هم ترديد ندارد كه فاطمه بنت اسد ( رض ) از زنان پيشگام در اسلام بوده و با اين حال همچنان در همسرى ابوطالب ماند تا ابوطالب ( ض ) در گذشت .\r\nبرگرديد به آنچه در ص 336 گذشت و به كتاب الحجة ص 24 و الدرجات الرفيعة و ضياء العالمين كه مىنويسد : گفته‌اند كه اين حديث در ميان ما از متواترات است .\r\n16 - ابو بصير ليث مرادى گويد كه به امام باقر ( ع ) گفتم سرور من مردم مىگويند كه ابوطالب در آبكينه اى از آتش است كه بر اثر آن مغز وى مىجوشد او ( ع ) گفت به خدا دروغ گفتند و به خدا كه اگر ايمان ابوطالب را در يك كفهء ترازو بنهند و ايمان اين آفريدگان را در كفهء ديگر ترازو ، البته كفهء ايمان او بر ايمان ايشان خواهد چربيد - تا پايان آنچه در ص 336 گذشت ، سيد نيز در كتاب الحجة ص 18 از طريق شيخ طوسى و او از صدوق آن را گزارش كرده همچنين سيد شيرازى در الدرجات الرفيعة و فتونى در ضياء العالمين آن را آورده‌اند .\r\nو سيد ابن معد در كتاب الحجة ص 27 از طريقى ديگر از امام باقر ( ع ) آورده است كه گفت : ابوطالب بن عبد المطلب ، مسلمان و مؤمن از جهان رفت الخ\r\n17 - امام صادق ابو عبد اللَّه جعفر بن محمد ( ع ) گفت : مثل ابوطالب مثل اصحاب كهف بود كه ايمان را نهفتند و نمايش به بت پرستى دادند و خدا هم دو بار به ايشان پاداش داد .\r\nبر گرديد به كافى از ثقة الاسلام كلينى ص 244 امالى از صدوق ص 366\r\n","description":"","footnote":"","page_name":" 351 ","page_number":358},
  {"content":"\r\nروضة الواعظين ص 121 كتاب الحجة ص 115 و در ص 17 نيز آن را از طريق حسين بن احمد مالكى به اين عبارت گزارش كرده :\r\nعبد الرحمن بن كثير گفت امام صادق ( ع ) را گفتم مردم مىپندارند كه ابوطالب در آبكينه اى از آتش است گفت دروغ مىگويند جبرئيل براى چنين گزارشى بر پيامبر فرود نيامد پرسيدم پس براى چه فرود آمد گفت جبرئيل در يكى از پيش آمدها به نزد وى شد و گفت اى محمد پروردگارت تو را سلام مىرساند و مىگويد به راستى اصحاب كهف ايمان را نهفتند و نمايش به بت پرستى دادند و خدا هم پاداش ايشان را دو بار داد و ابو طالب نيز ايمان را بنهفت و نمايش به بت پرستى داد و خدا هم پاداش او را دو برابر داد و از جهان بيرون نشد تا از سوى خداى تعالى برايش نويد بهشت رسيد سپس گفت چگونه او را بدان سان ياد مىكنند با آنكه جبرئيل در شب مرگ ابوطالب فرود آمد و گفت اى محمد از مكه بيرون شو كه پس از ابوطالب تو را در مكه ياورى نيست .\r\nگزارش بالا را مجلسى در بحار 9 / 24 ياد كرده و نيز سيد در الدرجات الرفيعة و فتونى در ضياء العالمين و شيخ ابو الفتوح رازى نيز همين حديث را در تفسير خود 4 / 212 آورده است .\r\n18 - ثقة الاسلام كلينى در ص 244 از كافى باسناد خويش از اسحاق بن جعفر آورده است كه پدرش ( ع ) را گفتند چنان مىپندارند كه ابوطالب كافر بود گفت دروغ گفته‌اند چگونه مىشود با آنكه او گويد :\r\nمگر ندانستيد كه ما محمد را پيامبرى يافته‌ايم همچون موسى كه نام وى در نخستين نامه‌هاى آسمانى آمده .\r\nگزارش بالا را نيز چندين كس از پيشوايان حديث ( ض ) در نگاشته هاشان آورده‌اند .\r\n19 - ثقة الاسلام كلينى در اصول كافى ص 244 آورده است كه امام صادق ( ع ) گفت چگونه مىشود ابو طالب كافر باشد با آنكه او مىگويد :\r\n","description":"","footnote":"","page_name":" 352 ","page_number":359},
  {"content":"\r\nبه راستى دانسته‌اند كه فرزند ما نزد ما دروغگو شمرده نمىشود\r\nو پروائى از گفتگوهاى بيهوده نيز ندارد .\r\nسپيد روئى است كه به آبروى او از ابر باران مىخواهند\r\nپناه پدر مردگان است و نگهبان بيوه زنان\r\nگزارش بالا را سيد در برهان 3 / 795 و نيز شماره اى چند از بزرگان گروه ما همه بنقل از كلينى آورده‌اند .\r\n20 - شيخ ابو على فتال در روضة الواعظين ص 121 آورده است كه امام صادق ( ع ) گفت چون ابوطالب ( ض ) را هنگام وفات رسيد بزرگان قريش را فراهم آورد و ضمن وصيت كردن به ايشان گفت اى گروه قريش شما هم برگزيدگان خدائيد از آفريدگان او و هم قلب تازيان و هم گنجوران خدا در زمين او و اهل حرم وى هم سرور فرمانروا در ميان شما است و هم نيكخوى گشاده دست هم دلير مرد پيشگام و هم بسيار بخش و بزرگ و بدانيد كه شما براى عربان هيچ بهره اى از ارجمندى و سرافرازى بر جاى ننهاديد مگر خود آن را يافته و به چنگ آورديد پس به اين گونه ؛ شما را بر مردم برترىها است و ايشان را نيز به يارى آن ، همين به سوى شما دست افزارى است مردم براى شما جنگاند - تا آخر آنچه در ص 314 و 315 گذشت و خود نمودارهائى از واكنشهاى سرور ما ابوطالب بود كه از زبانهاى سنيان گزارش شده و آن را سپاس بايد داشت و اين وصيت را شيخ مجلسى نيز در بحار 9 / 23 ياد كرده است .\r\n21 - شيخ ما ابو جعفر صدوق در اكمال الدين ص 103 با اسناد به محمد بن مروان گزارش كرده است كه امام صادق ( ع ) گفت : ابوطالب نمايش به كافرى داد و ايمان را بنهفت و چون او را مرگ در رسيد خداى عز و جل به رسول خدا ( ص ) وحى كرد كه از اينجا بيرون شو كه تو را در آن ياورى نيست او نيز به سوى مدينه كوچيد .\r\nگزارش بالا را شريف مرتضى در ص 80 از فصول مختاره آورده و سپس مى -\r\n","description":"","footnote":"","page_name":" 353 ","page_number":360},
  {"content":"\r\nنويسد : اينها مؤمن بودن او را ثابت مىكند زيرا مىرساند كه در يارى رسول خدا ( ص ) و كمك رساندن به كار او تا چه اندازه پيش رفته .\r\nذيل حديث را نيز سيد ابن معد در كتاب خود الحجة ص 30 آورده و در ص 103 مىنويسد : به اجماع مسلمانان چون ابوطالب در گذشت جبرئيل ( ع ) بر پيامبر ( ص ) فرود آمد و گفت پروردگارت تو را سلام مىرساند و مىگويد تودهء تو دست به هم داده‌اند تا شبانه بر تو بتازند و ياور تو هم در گذشته پس از ميان ايشان بدر شو آنگاه او را دستور به كوچيدن داد . اكنون در اين بيانديش كه خداى تعالى ابوطالب ( ره ) را به پيامبر ( ص ) پيوند زده و اضافه كرده و گواهى داده كه او ياور وى بوده كه در اين زمينه رساترين سرافرازىها و بزرگترين پايگاه‌ها براى ابوطالب است و قريش به آن خرسندى داده بودند كه ابوطالب با آنان رفت و آمد كند با آنكه خود شعر او را شنيده و از يگانه پرستى او و اقرارش به نبوت پيامبر ( ص ) خبر داشتند و نمىتوانستند او را بكشند و برانند چون تيرهء او از هاشميان و برادرانشان از خاندان مطلب بن عبد مناف و هم پيمانان و بستگان و پيروان ايشان - از مؤمن و كافر - همه با او همراهى مىكردند و اگر او تيرهء خويش را رها مىكرد همگان بر عليه او مىشدند و از اين روى بود كه چون ابو لهب شنيد قريش در پيرامون او گفتگو مىدارند و در كارش سخن مىگويند ايشان را گفت : دست از اين پيرمرد بداريد كه او فريفتهء برادرزاده اش است و به خدا سوگند محمد كشته نشود مگر پس از كشته شدن ابوطالب و ابوطالب هم كشته نشود مگر پس از آنكه همهء هاشميان كشته شوند و هاشميان نيز كشته نشوند تا همهء تبار عبد مناف كشته گردند و تبار عبد مناف كشته نشوند تا مردم مكه كشته شوند پس دست از او بداريد و گرنه ما نيز به سوى او گرائيم آن گروه ترسيدند كه وى چنان كند اين بود دست از آن كار كشيدند و چون سخن وى به ابوطالب رسيد طمع در كمك او بست و براى نرم كردن و به رقت آوردنش گفت :\r\nاى پسر عبد المطلب ! شگفت از بردبارى پديد آمده اى ،\r\n","description":"","footnote":"","page_name":" 354 ","page_number":361},
  {"content":"\r\nكه خردهاى گروه هائى نزد تو ناتوان است .\r\nتا آخر سروده هائى كه ابن ابى الحديد هم در شرح خود 3 / 307 ياد كرده و البته در گزارش او 5 بيت افزونتر نيز مىبينيم كه سيد در الحجة ياد نكرده .\r\nو ابن شجرى نيز در ص 16 از حماسهء خود شعرها را آورده است .\r\nو هم سيد مىنويسد كه چون ابو لهب در انجام خواستهء ابوطالب كندى نمود او براى نرم كردن وى گفت :\r\nراستى را مردى كه ابولهب از دودمان او باشد\r\nاز بخوارى افتادن در نتيجهء ستمها بر كنار است .\r\nاو را مىگويم و كجاست نيكخواهى براى من از او\r\nاى ابولهب ، شخص خود را بر پاى و استوار بدار .\r\nتا 5 بيت كه ابن هشام نيز آنها را با 4 بيت بيشتر در سيرهء خود 1 / 394 آورده مگر اين كه بيت نخستين آن به اين گونه است :\r\nو راستى را مردى كه عمويش ابولهب باشد\r\nدر بوستانى است كه بيداد گران ، خوارش نتوانند كرد\r\nبه همين گونه ابن ابى الحديد نيز در شرح خود 3 / 307 و ابن كثير در تاريخ خود 3 / 93 آن را آورده‌اند .\r\n22 - يونس بن نباته آورده است كه امام صادق ( ع ) گفت اى يونس مردم دربارهء ابو طالب چه مىگويند گفتم فدايت شوم مىگويند او در آبكينه اى از آتش است كه بر اثر آن ؛ مغز سرش مىجوشد گفت : دشمنان خدا دروغ گفتند به راستى كه ابوطالب از دوستان پيامبران و راست روان و جانباختگان راه خدا و نيك مردان است و آنان خوش دوستانى براى اويند .\r\nكنز الفوائد استاد ما كراجكى ص 80 - كتاب الحجة ص 17 - ضياء العالمين\r\n23 - شريف ابن معد در كتاب الحجة ص 22 از طريق استاد ما ابو جعفر صدوق آورده كه داود رقى گفت بر امام صادق ( ع ) در آمدم و مردى به من بدهكار\r\n","description":"","footnote":"","page_name":" 355 ","page_number":362},
  {"content":"\r\nبود و من از قصد وى مىترسيدم و اين را براى حضرت به درد دل باز گفتم او گفت چون به مكه گذشتى يك طواف از جانب عبد المطلب بكن و به نيابت او دو ركعت نماز بگزار و به نيابت ابوطالب هم طوافى بكن و دو ركعت نماز بگزار و به نيابت از عبد اللَّه هم طوافى بكن و دو ركعت نماز بگزار و به نيابت از آمنه هم طوافى بكن و دو ركعت نماز بگزار و به نيابت از فاطمة بنت اسد هم طوافى بكن و دو ركعت نماز بگزار سپس خداى عز و جل را بخوان تا دارائى تو را به تو پس دهد .\r\nگفت چنين كردم و سپس از باب صفا بيرون شدم ناگاه بدهكارم را ديدم كه ايستاده و مىگويد داود بيا آنجا نزد من تا حق تو را بگزارم .\r\nمجلسى نيز در بحار 9 / 24 گزارش بالا را آورده است\r\n24 - ثقة الاسلام كلينى در كافى ص 244 با اسناد خود از امام صادق ( ع ) آورده است كه يك بار هنگامى كه پيامبر ( ص ) در مسجد الحرام بود و جامه اى تازه بر تن داشت مشركان بارك ( 1 ) شترى را بر او افكندند و جامه‌هاى او را به آن انباشتند تا هر چه از آن توانست در لابلايش جاى گرفت او به نزد ابوطالب شد و گفت عمو شخصيت مرا در ميان شما چگونه مىبينى پرسيد برادر زاده‌ام اينها چيست او گزارش رويداد را بداد ابوطالب حمزه را بخواند و شمشير را برگرفت و بحمزه گفت آن بارك را برگير سپس روى به آن گروه نهاد و پيامبر ( ص ) نيز با او بود پس به نزد قريش شد و آنان پيرامون كعبه بودند . چون او را ديدند از چهره اش دانستند كه بد خواستى درباره شان دارد سپس به حمزه گفت بارك را بر سبيل و جلو ريش ايشان بكش او چنين كرد تا به آخرين كسان رسيد سپس ابوطالب روى به پيامبر كرد و گفت برادر زاده‌ام اين است ارج تو در ميان ما .\r\nداستان بالا را گروهى از بزرگان و پيشوايان حديث در نگاشته هاشان ياد كرده‌اند .\r\n25 - ابو الفرج اصفهانى به اسناد خود آورده است كه امام صادق ( ع ) گفت\r\n\r\n","description":"","footnote":"\r\n( 1 ) م : بارك پوستيكه بچه در شكم مادر درون آن است .\r\n","page_name":" 356 ","page_number":363},
  {"content":"\r\nامير مؤمنان ( ع ) را خوش مىآمد كه شعر ابوطالب ( ع ) را گزارش كند و فراهم آرد و گفت آن را بياموزيد و به كودكان خود ياد دهيد زيرا او بر دين خدا بوده و در آن دانش بسيار است .\r\nكتاب الحجة ص 25 ، بحار الانوار 9 24 ، ضياء العالمين\r\n26 - استاد ما صدوق در ص 304 از امالى خود به اسناد از امام صادق ( ع ) آورده است كه گفت نخستين نماز جماعتى كه بر پا شد آنجا بود كه رسول خدا ( ص ) نماز مىگزارد و امير مؤمنان على بن ابيطالب ( ع ) نيز با او بود كه ابوطالب بر او بگذشت جعفر نيز با او بود . پس گفت پسركم به پهلوى عمو زاده ات بپيوند و چون رسول خدا اين را دانست بر آن دو پيش افتاد و ابوطالب شادمان برگشت و مىگفت :\r\nبه راستى على و جعفر پشتوانهء منند ،\r\nدر روزهاى گرفتارى و دردسر\r\nتا آخر سروده هائى كه در ص 297 گذشت و در ص 360 و 361 نيز بيايد و گزارش بالا را شيخ ابو الفتوح در تفسير خود 4 / 211 گزارش كرده است .\r\n27 - ثقة الاسلام كلينى در ص 242 از كافى به اسناد خود آورده است كه درست بن ابى منصور از ابو الحسن اول - امام كاظم ( ع ) - پرسيد آيا ابوطالب حجيتى بر رسول خدا ( ص ) داشت گفت نه ولى ابوطالب امانتهائى از سپرده‌هاى پيامبران نزد خود داشت كه آنها را به وى سپرد گفت گفتم آيا آن سپرده‌ها را به وى داد از اين روى كه حجيتى بر وى داشت گفت اگر حجيتى بر وى داشت سپرده‌ها را به وى نمىداد گفت گفتم پس ابوطالب را چه حال بود گفت به پيامبر و به آنچه آورده بود گرويد و سپرده‌ها را به او داد و همان روز درگذشت .\r\nامينى گويد : اين پايگاهى است برتر از پايگاه گرويدن زيرا كه آن ، همراه با آنچه پيشتر از زبان مولانا امير مؤمنان ( ع ) گذشت ، روشن مىكند كه ابوطالب گذشته از ايمان ساده از جانشينان پيامبران و حجتهاى خدا در روزگار\r\n","description":"","footnote":"","page_name":" 357 ","page_number":364},
  {"content":"\r\nخويش بوده و روشنى اين قضيه به آنجا رسيده كه پرسنده به گمان افتاده كه پيش از برانگيخته شدن پيامبر ( ص ) بر وى حجيتى داشته ولى امام اين پندار را رد كرده و همان مرتبهء جانشينى پيامبران را براى او آشكار ساخته و اين را كه او از كيش يگانه پرستى راستين كه ابراهيم آورده بود پيروى مىكرده و سپس در برابر آئين درخشان محمد سر فرود آورده و سپرده هائى را كه داشته به منادى آن آئين داده و پيشتر گذشت كه او به ولايت علوى كه فرزند نيكوكارش ( ص ) به آن برخاسته گرويده بوده .\r\n28 - استاد ما ابو الفتح كراجكى در ص 80 به اسناد خود از ابان بن محمد آورده است كه گفت به امام پسنديده على بن موسى الرضا ( ع ) نوشتم فدايت شوم - تا پايان آنچه در بخش « آنچه كسان وى دربارهء او بازگو كرده‌اند » گذشت -\r\nگزارش ياد شده را هم سيد در ص 16 از كتاب الحجة آورده است و هم سيد شيرازى در الدرجات الرفيعة و هم مجلسى در بحار الانوار ص 33 و هم استاد ما فتونى در ضياء العالمين .\r\n29 - استاد ما مفسر بزرگ ابو الفتوح در تفسير خود 4 / 211 آورده است كه امام رضا ( ع ) گفت - و از پدرانش نيز از طريقهاى چندى روايت شده - كه نقش نگين ابوطالب ( ص ) چنين بود :\r\nخشنودى دادم به پروردگارى خدا و به پيامبرى برادرزاده‌ام محمد و به اينكه على جانشين او باشد .\r\nسيد شيرازى در الدرجات الرفيعه و اشكورى در محبوب القلوب نيز گزارش بالا را آورده‌اند .\r\n30 - شيخ ابو جعفر صدوق با اسناد خود آورده است كه عبد العظيم بن عبد اللَّه علوى حسنى مدفون در رى بيمار بود پس به ابو الحسن رضا ( ع ) نوشت اى فرزند رسول خدا دربارهء اين گزارش مرا آگاه كن كه ابوطالب در آبكينه اى از آتش است كه بر اثر آن مغزش مىجوشد پس رضا ( ع ) به او نوشت :\r\n","description":"","footnote":"","page_name":" 358 ","page_number":365},
  {"content":"\r\nبه نام خداوند بخشندهء مهربان ، پس از ديگر سخنان اگر تو در ايمان ابوطالب چون و چرا داشته باشى باز گشتگاهت به سوى آتش است\r\nكتاب الحجة ص 16 ، ضياء العالمين از ابو الحسن شريف\r\n31 - استاد فقيه ما ابو جعفر صدوق به اسناد خود از امام حسن بن على عسكرى و او از پدرانش ( ع ) در ضمن حديثى دراز آورده است كه خداى تبارك و تعالى به رسول خدا ( ص ) وحى فرستاد كه من تو را با دست دو دسته پيروان يارى رساندم يكى پيروانى كه نهانى تو را يارى مىكنند و ديگران هم آشكارا آنان كه نهانى تو را يارى مىدهند سرور و برترين ايشان عمويت ابوطالب است و آنان كه آشكارا تو را يارى مىدهند سرور و برترين ايشان پسر او على بن ابيطالب است و سپس گفت به راستى ابوطالب همچون مؤمن دودمان فرعون بود كه ايمان خود را نهان مىداشت .\r\nكتاب الحجة ص 115 ، ضياء العالمين از ابو الحسن شريف\r\n32 - شيخ ما صدوق در امالى خود ص 365 از طريق اعمش و او از عبد اللَّه بن عباس و او از پدرش آورده است كه گفت ابوطالب به رسول خدا ( ص ) گفت برادرزاده‌ام آيا خدا تو را بر انگيخته گفت آرى گفت نشانه اى به من بنماى گفت آن درخت را بخوان چون بخواند و درخت روى آورد تا در برابر او به خاك افتاد سپس برگشت ابوطالب گفت گواهى مىدهم كه تو راستگوئى ، على ! به پهلوى عموزاده ات بپيوند .\r\nگزارش بالا را هم ابو على فتال در روضة الواعظين ص 121 آورده و هم سيد ابن معد در الحجة ص 25 و با اين عبارت : ابوطالب براى آنكه برترى پيامبر ( ص ) را به قريش بنمايد پيش روى ايشان به او گفت برادرزاده‌ام آيا خدا تو را فرستاده گفت آرى گفت براستى پيامبران را معجزات و خوارق عادات هست تو نيز نشانه اى به ما بنماى گفت آن درخت را بخوان و به آن بگو محمد بن عبد اللَّه تو را مىگويد كه به اجازهء خدا روى بما آر او آن را بخواند تا روى به ايشان آورد تا در برابر او به خاك افتاد سپس به آن دستور داد تا برگردد و برگشت و ابوطالب گفت گواهى\r\n","description":"","footnote":"","page_name":" 359 ","page_number":366},
  {"content":"\r\nمىدهم كه تو راستگوئى سپس بفرزندش على ( ع ) گفت : پسركم عموزاده ات را همراهى كن .\r\nكه شماره اى چند از بزرگان گروه ما گزارش بالا را ياد كرده اند\r\n33 - ابو جعفر صدوق ( قده ) در ص 366 از امالى به اسناد خود از سعيد بن جبير آورده است كه مردى از عبد اللَّه بن عباس پرسيد و به او گفت اى عمو زادهء رسول خدا دربارهء ابوطالب مرا آگاهى ده كه آيا مسلمان بود گفت چگونه مسلمان نباشد با آنكه گفته :\r\n« به راستى دانسته‌اند كه فرزند ما نزد ما دروغگو شمرده نمىشود ،\r\nو پروائى از گفتگوهاى بيهوده ندارد »\r\nراستى مثل ابوطالب همچون مثل اصحاب كهف بود كه ايمان را نهفتند و بت پرستى را آشكار ساختند و خدا نيز دو بار به ايشان پاداش داد .\r\nگزارش بالا را ، هم سيد ابن معد در ص 94 و 115 از الحجة آورده است و هم شماره اى چند از پيشوايان حديث .\r\n34 - استاد ما ابو على فتال نيشابورى در ص 123 از روضة الواعظين آورده است كه ابن عباس گفت ابوطالب همراه با پسرش جعفر به رسول خدا ( ص ) بر خوردند كه در مسجد الحرام نماز نيمروز مىخواند و على ( ع ) هم در سمت راست او بود ابوطالب به جعفر گفت به پهلوى عموزاده ات بپيوند پس جعفر پيش افتاد و على در پى وى ايستاد و در پشت سر رسول خدا ( ص ) صف زدند تا نماز را بگزارد و در اين باره ابوطالب گفت :\r\nبه راستى على و جعفر پشتوانهء منند\r\nدر روزهاى گرفتارى و دردسر ( 1 )\r\nهنگامى كه بميرم\r\nآن دو را ( بجاى پيامبر ) در معرض كينهء دشمنان در مىآرم\r\n\r\n","description":"","footnote":"\r\n( 1 ) و در يك نسخه نيز : منند در هنگامى كه آتش رنج و اندوه زبانه كشد .\r\n","page_name":" 360 ","page_number":367},
  {"content":"\r\nعموزاده تان را يارى كنيد و دست از او مداريد\r\nدر ميان برادران من پدر او تنها برادر پدر و مادرى من است\r\nبه خدا نه من و نه هيچكس از فرزندانم كه گوهر پاك داشته باشد\r\nدست از پيامبر نخواهد داشت . ( 1 ) .\r\nو ابن معد در ص 59 از كتاب الحجة به اسناد خود از عمران بن حصين خزاعى آورده است كه او گفت به خدا مسلمان شدن جعفر به دستور پدرش بود و به اين قرار كه ابوطالب همراه با پسرش جعفر به رسول خدا گذر كرد كه نماز مىگزارد و على ( ع ) نيز در سمت راست او بود پس ابوطالب به جعفر گفت به پهلوى عموزاده ات بپيوند پس جعفر آمد و با پيامبر ( ص ) نماز گزارد و چون نماز را به پايان برد پيامبر ( ص ) به او گفت اى جعفر به پهلوى عموزاده ات پيوستى خدا نيز در برابر ، دو بال به تو خواهد داد تا به يارى آن در بهشت پرواز كنى پس ابوطالب ( ض ) آغاز به گفتن اين سروده‌ها كرد :\r\n« به راستى على و جعفر پشتوانهء منند در روزهاى گرفتارى و دردسر\r\nعموزاده تان را يارى كنيد و دست از او مداريد\r\nدر ميان برادران من پدر او تنها برادر پدر و مادرى من است\r\nبه راستى ابولهب ما را تسليم كرد زيرا ابولهب دلسوز نيست\r\nبه خدا نه من و نه هيچكس از فرزندانم كه گوهر نيك داشته باشد\r\nدست از پيامبر نخواهد داشت .\r\nهر چند ببينيم سرهاى ما و شما به تيغهاى بران هلاك شوند\r\nمائيم و اين پيامبر كه خاندان اوئيم\r\nو دشمنان را با سر نيزه‌ها ( 2 ) از پيرامون او مىزنيم\r\n\r\n","description":"","footnote":"\r\n( 1 ) برگرديد به آنچه در ص 297 و 357 آورديم .\r\n( 2 ) م : ترجمهء اين بيت پس از تصحيح متن آن با مقابلهء خود الغدير 7 / 371 به عمل آمد و كالشهب به بالشهب اصلاح شد .\r\n","page_name":" 361 ","page_number":368},
  {"content":"\r\nاگر شما با همهء گروه خود به او برسيد\r\nما در ميان مردم پستترين تازيان هستيم . »\r\nگزارش بالا را استاد ابو الفتح كراجكى نيز به طريقى ديگر از ابو ضوء بن صلصال آورده كه گفت من پيش از مسلمانىام همراه با ابوطالب پيامبر را يارى مىدادم تا يك روز در تابستان بسيار گرم نزديك خانهء ابوطالب نشسته بودم كه ناگهان ابوطالب با حالى همچون اندوهناكان بنزد من بيرون شد و گفت اى ابو غضنفر اين دو جوان - پيامبر و على ( ع ) - را نديدى ؟ گفتم از آنگاه كه اين جا نشسته‌ام نه گفت پس بيا در جستجوى آن دو برآئيم كه من از قريش ايمن نيستم نكند ناگهان آن دو را بكشند گفت پس من با او گذشتم تا از خانه‌هاى مكه بيرون شديم و به كوهى از كوه‌هاى آن رسيديم و به قلهء آن بر آمديم و ناگهان پيامبر ( ص ) را ديديم كه على هم سمت راست او بود و آن دو در برابر چشمهء خورشيد براى خدا به ركوع و سجود مىپرداختند پس ابوطالب به پسرش جعفر كه نيز همراه ما بود گفت به پهلوى عموزاده ات بپيوند پس او در كنار على بايستاد و پيامبر ( ص ) كه بودن آن دو را دريافت پيش افتاد تا روى به كار خويش آوردند تا كار را به پايان بردند سپس روى به ما آوردند و من ديدم كه شادمانى از چهرهء ابوطالب نمايان است سپس برخاست و سروده‌هاى ياد شده را بر زبان راند .\r\n35 - از عكرمه آورده‌اند كه ابن عباس گفت پدرم مرا گزارش داد كه ابوطالب ( رض ) در هنگام مرگ گواهى داد كه خدائى جز خداى يگانه نيست و محمد برانگيختهء او است ( ضياء العالمين )\r\n36 - در تفسير وكيع آورده است كه ابوذر غفارى گفت به خدائى كه جز او خدائى نيست ابوطالب ( ص ) نمرد تا به زبان حبشيان اظهار مسلمانى كرد و به رسول خدا ( ص ) گفت آيا زبان حبشيان را مىدانى گفت اى عمو براستى خداوند همهء زبانها را به من آموخته گفت اى محمد اسدن لمصا قاقا طالاها يعنى خالصانه گواهى مىدهم كه جز خداى يگانه خدائى نيست پس رسول خدا ( ص ) بگريست\r\n","description":"","footnote":"","page_name":" 362 ","page_number":369},
  {"content":"\r\nو گفت راستى كه خدا چشم مرا به ابوطالب روشن ساخت . ضياء العالمين از استاد ما ابو الحسن شريف .\r\nدر اين جا سرور مكيان دوست داشته است كه گواهى را به زبان حبشيان بازگو كند و اين البته پس از آن بوده كه بسيار بارها آن را به زبان تازيان و جز آن در اين باره گواهى داده چنانچه استاد و حجت ما ابو الحسن شريف فتونى در گذشته در 1138 در كتاب كلان و ارزندهء خود - ضياء العالمين به گستردگى در اين باره سخن گفته - و نگارش او گرانبهاترين كتابى است كه در امامت پرداخته\r\n37 - استاد ما ابو الحسن قطب الدين راوندى در نگارش خود الخرائج و الجرائح آورده است كه فاطمهء بنت اسد گفت چون عبد المطلب در گذشت ابوطالب بنابر وصيت پدرش پيامبر ( ض ) را برگرفت من نيز به پرستارى او برخاستم و در بوستان خانهء ما درختهاى خرمائى بود و آن هنگام نوبر خرما بود و من و نيز كنيزم هر كدام هر روز يك مشت يا بيشتر از خرما بر مىگرفتيم تا روزى چنان پيش آمد كه من و كنيزم هر دو از ياد برديم كه چيزى برگيريم و محمد خوابيده بود و كودكان در آمدند و هر چه خرما ريخته بود برگرفتند و برگشتند من خوابيدم و از شرم اين كه محمد ( ص ) بيدار شود آستينم را بر چهره افكندم پس محمد بيدار شد و به درون بوستان رفت و خرمائى بر روى زمين نديد پس به درخت خرما اشاره كرد و گفت اى درخت من گرسنه‌ام پس من ديدم كه درخت شاخه هايش را كه خرما بر آن بود فرود آورد تا او هر چه از آن خواست خورد سپس آن را بر سر جاى خود بالا برد من از اين به شگفت آمدم و آن هنگام ابوطالب ( ص ) نبود و چون بيامد و در را كوفت من پا برهنه به سوى او دويدم و در را باز كردم و آنچه را ديدم باز گفتم او گفت جز اين نيست كه او پيامبرى خواهد بود و تو نيز پس از نازائىات دستيارى براى او خواهى زائيد پس چنان كه او گفته بود من على ( ع ) را زائيدم .\r\n38 - استاد ما فقيه برتر ابن بابويه صدوق در ص 158 از امالى خود به اسناد از ابوطالب ( ع ) آورده است كه گفت عبد المطلب گفت من در حجر اسماعيل خوابيده\r\n","description":"","footnote":"","page_name":" 363 ","page_number":370},
  {"content":"\r\nبودم خوابى ديدم كه مرا ترساند پس به نزد پيشگوى قريش كه يك زن بود شدم چادر چار گوشهء نگارينى از خز بر خود افكنده بودم و انبوه موهايم شانه‌ام را مىزد و او چون به من نگريست در چهره‌ام دگرگونى را دريافت ، آن هنگام من بزرگ توده‌ام بودم پس او راست بنشست و گفت سرور تازيان را چه شده كه رنگش ديگرگون است آيا از پيش آمدهاى روزگار رويدادى را ناپسند داشته من گفتم آرى ديشب من در حجر خوابيده بودم كه ديدم گويا درختى بر پشت من است كه سرش به آسمان رسيد و شاخه هايش را در خاور و باختر زد و روشنى آن را ديدم كه آشكار مىشود و هفتاد بار از روشنائى خورشيد بزرگتر است و عرب و عجم را ديدم كه در برابرش به خاك افتاده‌اند و هر روز روشنائى و شكوه آن افزايش مىيافت و گروهى از قريش را ديدم كه مىخواستند آن را ببرند و چون به آن نزديك مىشدند جوانى ايشان را مىگرفت كه از نيكو روىترين و پاك جامه ترين مردم بود پس ايشان را مىگرفت و پشتشان را مىشكست و چشمشان را بر مىكند من دست خود را بلند كردم تا شاخه اى از شاخه‌هاى آن را بگيرم جوان بانگ به من زد و گفت ايست ! تو را از آن بهره اى نيست گفتم درخت از من رسته مىشود پس بهره اش از كيست گفت بهره از آن اينان است كه به آن آويخته‌اند و خود به آنان بر مىگردد من از هراس بىتاب شده و با رنگ دگرگون از خواب پريدم پس رنگ آن زنك پيشگوى را ديدم كه دگرگون شد و سپس گفت اگر راست گفته باشى از پشت تو فرزندى به در آيد كه بر خاور و باختر فرمانروائى يابد و در ميان مردم پيامبرى نمايد . پس اندوه از دل من برفت اينك ابوطالب بنگر كه شايد آنكس تو باشى ، ابوطالب اين داستان را بازگو مىكرد و پيامبر ( ص ) ظهور كرده بود واو مىگفت به خدا درخت همان ابوالقاسم محمد امين است .\r\n39 - سيد در كتاب خود الحجة ص 68 مىنويسد سيد نسب شناس علوى عمرى معروف به موضح با اسناد خود چنين ياد كرده كه چون ابوطالب بمرد آن هنگام دستور به نماز بر مردگان هنوز نيامده بود و از اين روى پيامبر نه بر او و نه بر\r\n","description":"","footnote":"","page_name":" 364 ","page_number":371},
  {"content":"\r\nخديجه نماز نكرد بلكه جنازهء ابوطالب را كه گذر مىدادند پيامبر ( ص ) و على و جعفر و حمزه نشسته بودند پس برخاستند و جنازهء او را تشييع كردند و براى او آمرزش خواستند گروهى گفتند ما نيز براى مردگان و نزديكان خويش كه بت پرست بودند آمرزش مىخواهيم زيرا مىپنداشتند كه ابوطالب هم در بت پرستى مرده نه اينكه ايمان خود را پنهان داشته باشد پس خداوند اين پندار را كه ابوطالب بت پرست بوده از ميان برد و پيامبر خود ( ص ) و آن سه تن نامبرده ( ع ) را از نسبت به خطا بر كنار داشت و فرمود نه پيامبر ( ص ) و نه مؤمنان را نمىرسد كه براى بت پرستان آمرزش بخواهند هر چند از خويشان ايشان باشند . پس اگر كسى ابوطالب را كافر بخواند پيامبر را در اين كار لغزش كار شمرده با اين كه خداى تعالى گفته‌ها و كرده‌هاى او را از لغزش بر كنار شمرده الخ . . .\r\nابو الفرج اصفهانى به اسناد از محمد بن حميد آورده است كه گفت پدرم مرا حديث كرد كه ابو الجهم بن حذيفه را پرسيدند آيا پيامبر ( ص ) بر ابوطالب نماز گزارد گفت آن روز نماز كجا بود زيرا دستور اين گونه نماز پس از در گذشت وى رسيد البته رسول خدا ( ص ) بر او اندوهگين شد و على را بفرمود تا به كار او برخيزد و خود بر جنازه اش حاضر شد و عباس و بوبكر هم به مسلمانى او گواهى دادند من نيز راستى سخن آن دو را گواهى مىكنم چون او ايمان خود را پوشيده مىداشت و اگر تا ظهور پيروزى اسلام زندگىاش مىپائيد ايمان خود را آشكار مىكرد .\r\n40 - از مقاتل گزارش كرده‌اند كه چون قريش ديدند كار پيامبر ( ص ) بالا گرفته گفتند نمىبينيم كه محمد جز بر خود بينى خويش بيافزايد و راستى را كه او جز مردى جادوگر يا ديوانه نيست پس با هم پيمان بستند كه چون ابوطالب ( ص ) بميرد همهء عشاير را براى كشتن او همداستان كنند ، اين گزارش به ابوطالب برسيد پس هاشميان و هم پيمانان ايشان از قريش را گرد آورد و سفارش پيامبر را به ايشان كرد و گفت هر چه اين برادر زاده‌ام مىگويد پدران و دانشوران ما گزارش آن را\r\n","description":"","footnote":"","page_name":" 365 ","page_number":372},
  {"content":"\r\nداده‌اند و راستى كه محمد پيامبرى راستگو است و درستكار و سخنگو و راستى برترين شخصيت را دارد و جايگاه او نزد پروردگارش برترين پايگاه است دعوت او را بپذيريد و بر يارىاش همداستان شويد و از پيرامون حريم او دشمنش را با تير بزنيد زيرا او - تا پايان روزگار - سر افرازى جاودانهء شما است . سپس آغاز به گفتن اين سروده‌ها كرد :\r\n« به يارى رو يا روى پيامبر نيكو سفارش مىكنم\r\nفرزندم على و نيز آن عموى نيكو ، عباس را\r\nو نيز حمزه آن شيرى را كه از تاخت بردن او مىترسند\r\nو نيز جعفر را - تا گزند مردم را از او به دور دارند\r\nو همهء هاشميان را سفارش به يارى او مىكنم\r\nكه براى اين پيكار با توده ، جنگ آزموده هائى را به كار گيرند\r\nاى فداى شما باد مادرم و همهء زادگانش !\r\nشما در يارى احمد و در پيش آمدهاى هراس انگيز همچون سپرها باشيد\r\nاز هر شمشيرى يارى بخواهيد كه روى آن صيقل يافته\r\nو در تاريكى شب ، گمان برى كه چراغ است . ( 1 )\r\nامينى گويد : اين بود يك مشت از گزارشهاى بازگوگران حق و حقيقت ، كه سرگذشت نامه‌ها به آگاهى ما مىرساند كه براى رعايت اختصار 40 گزارش بيشتر نياورديم كه اگر آنها را به آنچه از خاندان و كسان ابوطالب گزارش شده و ما نيز آورديم بيفزائى و آنها را در كنار داستانهائى كه واكنشهاى اين سرور مكيان را مىنمايد بنهى و گواهىهاى آشكارى را هم كه در شعرهايش داده با اينها جمع كنى آنگاه مىبينى دلايل ما بر ايمان خالص و اسلام استوار او به صد هم مىرسد اكنون آيا هيچ خردمندى راهى مىيابد كه از همهء اينها چشم بپوشد با آنكه هر كدام از آنها به تنهائى بس است كه در اثبات مسلمان بودن كسى پشتوانهء\r\n\r\n","description":"","footnote":"\r\n( 1 ) ضياء العالمين از پيشواى ما فتونى و برگرديد به ص 273 و 274 .\r\n","page_name":" 366 ","page_number":373},
  {"content":"\r\nما قرار گيرد . آرى در كار ابوطالب رازى هست كه با هزار دليل هم ايمان او را ثابت نتوان كرد ! ولى ايمان ديگران را با يك نقل قول مجهول و يك ادعاى پوك هم مىتوان ثابت كرد ! بخوان و داورى كن !\r\n\r\nدربارهء دليلهاى ياد شده ، گروهى از برجستگان فرقهء ما به گستردگى سخن رانده‌اند همچون شيخ مجلسى در بحار الانوار 9 / 14 - 33 و استاد و پيشرو برجستهء ما ابو الحسن شريف فتونى در ج 2 از نگارش كلان و ارزنده اش ضياء العالمين ( كه نسخهء آن نزد ماست ) كه در اين زمينه بهترين نگاشته‌ها است همانگونه كه آنچه سيد برزنجى نگارش داده و سيد احمد زينى دحلان آن را مختصر كرده بهترين كتابى است كه در اين باره به خامهء بزرگان اهل سنت نوشته شده و كسان ديگرى هم نگارشهاى جداگانه اى در اين باره پرداخته‌اند همچون :\r\n1 - ابوالقاسم سعد بن عبد اللَّه اشعرى قمى در گذشته 299 يا 301 كه او راست كتاب فضل ابوطالب و عبد المطلب و عبد اللَّه پدر پيامبر ( ص ) بنگريد به رجال نجاشى ص 126\r\n2 - ابو على كوفى احمد بن محمد بن عمار در گذشته در 346 و چنانچه در ص 29 از فهرست شيخ و ص 70 از رجال نجاشى آمده او راست كتاب ايمان ابيطالب\r\n3 - ابو محمد سهل بن احمد بن عبد اللَّه ديباجى كه تلعكبرى در سال 370 از وى حديث شنيده و به گفتهء نجاشى در فهرست خود ص 133 او راست كتاب ايمان ابيطالب .\r\n4 - ابو نعيم على بن حمزهء بصرى تميمى لغوى متوفى 375 او راست كتاب ايمان ابيطالب كه نسخهء آن نزد استاد ما ميرزا محمد تهرانى ( 1 ) در سامراى سرافراز هست و حافظ ابن حجر در اصابه پاره اى از بخشهاى آن را در سرگذشت ابوطالب آورده و نگارندهء آن را به رافضى گرى متهم كرده\r\n\r\n","description":"","footnote":"\r\n( 1 ) او ( قده ) بمرد و آثار و سرافرازىهائى بر جا نهاد كه هميشه در يادها خواهد ماند و سپاسها بر خواهد انگيخت .\r\n","page_name":" 367 ","page_number":374},
  {"content":"\r\n5 - ابو سعيد محمد بن احمد بن حسين خزاعى نيشابورى نياى مادرى مفسر بزرگ شيخ ابو الفتوح خزاعى او راست كتاب منى الطالب فى ايمان ابيطالب كه شيخ منتجب الدين به گفتهء خودش در ص 110 از فهرست خويش آن كتاب را از نوادهء وى شيخ ابو الفتوح و او از پدرش و او از ابو سعيد روايت كرده .\r\n6 - ابو الحسن على بن بلال بن ابى معاويهء مهلبى ازدى او راست كتاب البيان عن خيرة الرحمن دربارهء ايمان ابوطالب و پدران پيامبر ( ص ) كه آن را شيخ در فهرست خود ص 96 و نجاشى در ص 188 بوى نسبت داده‌اند .\r\n7 - احمد بن قاسم او راست كتاب ايمان ابيطالب كه نجاشى بنابر آنچه در ص 169 از فهرست خود مىنويسد نسخه اى از آن را كه به خط حسين بن عبد اللَّه غضايرى بوده ديده است .\r\n8 - ابو الحسين احمد بن محمد بن احمد بن طرخان كندى جرجانى ( دوست نجاشى در گذشته در 450 ) كه نجاشى در فهرست خود ص 63 كتاب او را بنام ايمان ابيطالب ياد كرده است .\r\n9 - شيخ ابو عبد اللَّه مفيد محمد بن محمد بن نعمان در گذشته در 413 نيز بنابر آنچه در ص 284 از فهرست نجاشى آمده كتابى در اثبات ايمان ابوطالب دارد .\r\n10 - ابو على شمس الدين سيد فخار بن معد موسوى در گذشته در 630 او راست كتاب الحجة على الذاهب الى تكفير ابى طالب ( 1 ) كه علامه سيد محمد صادق بحر العلوم با اين گفته‌ها تقريظى بر آن سروده :\r\nاى فخار تو را مژده باد\r\nبه پاداشهائى كه آفريدگار در روز رستخيز به تو خواهد بخشيد .\r\nبا دليل روشن و با نگارش درخشان خود الحجة بزرگ مكه و پدر شير خدا را .\r\n\r\n","description":"","footnote":"\r\n( 1 ) م : در متن الغدير تفكير چاپ شده كه غلط است برگرديد به بحار 35 پانويس ص 72 و 108 .\r\n","page_name":" 368 ","page_number":375},
  {"content":"\r\nهم از تهمت بت پرستى پاك نمودى .\r\nو هم از نسبت مردود كفر كه داعيان شر به او بسته‌اند .\r\nو چگونه سخنانشان راست باشد با آنكه اسلام\r\nبه يارى او بر پاى ايستاد و با برترىهاى او سرافرازى يافت .\r\nسوگند به دوستى ابو الحسن على\r\nكه اگر او نبود كيش ما درخشندگى نمىيافت\r\nپس ، از سوى خداوند بر او خشنودى باد .\r\nو بر دشمنانش آتشى بر افروخته .\r\n11 - ابو الفضائل احمد بن طاوس حسنى در گذشته در 673 . او راست كتاب ايمان ابى طالب كه در كتاب ديگر خود بناء المقالة العلوية لنقض الرسالة العثمانية آن را ياد كرده كه آن نيز كتابى است در امامت كه در رد رسالهء ابو عثمان جاحظ پرداخته\r\n12 - سيد حسين طباطبائى يزدى حائرى معروف به واعظ در گذشته در 1307 او راست كتاب منية الطالب فى ايمان ابى طالب كه فارسى است و چاپ شده\r\n13 - مفتى شريف سيد محمد عباس تسترى هندى در گذشته در 1306 او راست كتاب بغية الطالب فى ايمان ابى طالب و او يكى از غديريه سرايان هم هست كه انشاء اللَّه تعالى زندگينامه اش را ضمن شعراى سدهء چهاردهم مىآوريم .\r\n14 - شمس العلماء ميرزا محمد حسين گرگانى او راست كتاب مقصد الطالب فى ايمان آباء النبى و عمه ابى طالب كه فارسى است و در سال 1311 در بمبئى چاپ شده .\r\n15 - شيخ محمد على بن ميرزا جعفر على فصيح هندى مقيم مكهء معظمه او راست كتاب القول الواجب فى ايمان ابى طالب .\r\n16 - شيخ ما حاج ميرزا محسن بن ميرزا محمد تبريزى\r\n","description":"","footnote":"","page_name":" 369 ","page_number":376},
  {"content":"\r\n17 - سيد محمد على آل شرف الدين عاملى ( 1 ) او راست كتاب شيخ الابطح يا ابوطالب كه به سال 1349 در 96 ص در بغداد چاپ شد كه هر چه سخن بايسته بوده در آن گرد آورده و ناگفته اى بر جاى ننهاده\r\n18 - شيخ ميرزا نجم الدين پسر استاد ما ميرزا محمد تهرانى او راست كتاب الشهاب الثاقب لرجم مكفرابى طالب\r\n19 - شيخ جعفر بن حاج محمد نقدى - خدا بيامرز ، او راست كتاب مواهب الواهب فى فضائل ابى طالب كه به سال 1341 در 154 ص در نجف اشرف چاپ شده و در آن سودهاى بسيار و نكته‌هاى نغر و كم مانند توان يافت .\r\n\r\nبسيارى از بزرگان شيعه نيز در اين زمينه‌ها اشعارى سروده‌اند و از ميان آنچه مىتوانيم در اين جا بگنجانيم سخن سيد ابو محمد عبد اللَّه بن حمزهء حسنى زيدى است كه در قصيده اى گويد :\r\nپدر ما ابوطالب ، او ( پيامبر ) را پشتيبانى كرد .\r\nو با اينكه هنوز مردم مسلمانى نگرفته بودند او اسلام آورد\r\nراستى را كه او مسلمانى خويش را پنهان مىداشت .\r\nولى دوستىاش را نمىنهفت .\r\n\r\nو هم سيد دانشمند سيد على خان شيرازى ( 2 ) در الدرجات الرفيعه گويد :\r\nابوطالب عم پيامبر ما محمد است\r\nكه دين به يارى او بر پاى ايستاد و پشت آن استوارى يافت .\r\nو ميان همهء گردن فرازىها اين سر بلندى براى او بس\r\nكه از ميان همهء مردم تنها او دستيار و سرپرست او بود .\r\nاگر گروهى كلان پايگاه او را درنيابند .\r\n\r\n","description":"","footnote":"\r\n( 1 ) در سال 1372 به سراى جاودانى شتافت و در دل انبوهى از مردم كه او را به برترى و نيكوكارى مىشناختند ، اندوه و سوزى سخت بر جاى گذاشت .\r\n( 2 ) يكى از غديريه سرايان كه اگر خدا خواهد زندگى نامه اش بيايد .\r\n","page_name":" 370 ","page_number":377},
  {"content":"\r\nپس پرتو بامداد را زيانى نمىرسد كه اين و آن نشناسندش .\r\nاگر او نبود نه دعوت احمدى بر پاى مىخاست .\r\nو نه شب گمراهى در مىگذشت و نه ناراستىهاى آن زدوده مىگرديد .\r\nبراى حكمتى كه بود پنهانى به كيش خدا اعتراف كرد .\r\nو اين شد كه دشمن حقيقت ، گفت آنچه گويندهء آن بود .\r\nو با آن كه او در جهان دين به كوهى بلند مىماند .\r\nچگونه ياوه‌هاى دشمن كه بادى بيش نيست زيانى براى او دارد .\r\nو چگونه رواست كه به آستان بزرگوارى پرخاش كنند ،\r\nكه آغاز و انجام همهء كارهايش ستوده است .\r\nتا آنگاه كه مهر تابان ، بالا بر مىآيد .\r\nو سخن از منش و برترىهاى او خوانده مىشود درود خدا بر وى باد .\r\nو اين هم از چكامهء آية اللَّه سيد ميرزا عبد الهادى شيرازى ( 1 )\r\nمرا زمينه اى بس فراخ است در ستايش آن گرامى مرد زيرك\r\nپدر پيشوايانى كه همتاى نامهء خدا و سرپرست كار مسلمانان بودند .\r\nاو است برجسته مردى راهنما كه با ستايش او ادراكات خود را مىآرايم\r\nو با ياد از سرافرازىهايش سرودم به درخشش مىافتد .\r\nابوطالب ، پاسدار حقيقت\r\nسرورى كه مكه در دريا و خشكى به او آراسته است .\r\nابوطالب كه اسب و شب و پرچم\r\nدر برخوردگاه نبرد گواه پيروزى او است .\r\nپدر جانشينان درخشان پيامبر و عموى محمد .\r\nكه نژادهائى همچون بوى مشك از سوى او پراكنده مىشود و خود پاكيزه\r\n\r\n","description":"","footnote":"\r\n( 1 ) يكى از غديريه سرايان كه اگر خدا خواهد زندگى نامه و ياد او در ميان شاعران سدهء چاردهم بيايد .\r\n","page_name":" 371 ","page_number":378},
  {"content":"\r\nبنيادى براى آنها است .\r\nراستى را كه پيش آمدهاى سهمگين ، او را مردى بس كار آزموده مىشناسد .\r\nكه در روز نبرد زرهى از خردمندى و دليرى بر تن مىكند .\r\nهمچنانكه خشكسالىها از او مردى دهشكار مىشناسد .\r\nكه در بخشندگى ، موج درياى پر آشوب ، از نيكوئىهاى او فروتر است .\r\nيگانهء دنيا است و باران در بخشش ، دومى او است .\r\nو دربارهء فروغش بگوى كه خورشيد و ماه دو هفته را سومى است .\r\nسخن كجا مىتواند پيرامون منشهاى درخشانش را فرا گيرد ؟\r\nبا اين كه به راستى چكامه سازان از به هم پيوند زدن آنها درماندند .\r\nبا دليرى و خردمندى ، و مسلحانه از پيامبر برگزيده پاسدارى كرد\r\nبه گونه اى كه هر جا و هر گاه او تاخت مىبرد يلان به خوارى مىافتادند\r\nاگر او نبود به هيچ روى تبليغات پيامبر نتيجه اى نداشت\r\nو كار اسلام سر و سامان نمىيافت .\r\nهنگامى او به خداى گواه بر همه چيز گرويد كه آفريدگان\r\nبه سوى بتان - نسر و يعوق - جست و خيز مىكردند\r\nو آنگاه كه پيامبر هدايت بيامد و كار خود را آشكار ساخت\r\nاو وى را راستگو شمرد و پرتگاه‌هاى گمراهى را جلو گرفت .\r\nهمين سرفرازى براى بزرگ مكيان بس كه پدر شير خدا است\r\nكه در تنگناى سختىها وى را به يارى مىخواندند\r\nتا آنگاه كه باد صبا مىوزد\r\nخداوند بر او كه بزرگ مكه است درود فرستد .\r\n\r\nو هم استاد ما اوردبادى ( 1 ) گويد :\r\nبا پيشواى مكيان بود كه نيكو كارى نمايان شد\r\n\r\n","description":"","footnote":"\r\n( 1 ) از غديريه سرايان است كه اگر خداى تعالى خواهد ياد او در ميان سرايندگان سدهء چاردهم بيايد\r\n","page_name":" 372 ","page_number":379},
  {"content":"\r\nو در فروغهاى او سنگلاخ تازيان به درخشندگى افتاد\r\nخداوند او را براى يگانه پرستى ، شمشيرى برّان گردانيد\r\nكه به دست او سركشىهاى بت پرستى به نرمى گرايد .\r\nو عموى مصطفى ، كه اگر او نبود\r\nيغماى حريم اسلام را روا مىشناختند\r\nشمشير اراده اى را براى پاسدارى دين بر كشيد\r\nكه پهنهء تيغهاى برّان از اثر آن خسته گرديد\r\nبراى هدايت ، دليرى سهمناكى را روان گردانيد\r\nكه در برابر آن ، نيزه‌هاى سرسخت در هم شكست\r\nو در سروده هائى حقيقت را آشكار ساخت\r\nكه از شايستگى و درستى لبالب است .\r\nدر كارهاى سهمناك ، فرياد رس هاشميان است .\r\nو شتران مانده را براى رسيدن به او مهار در بينى مىكنند .\r\nگرامى مرد خالص ، كارى را بر پاى داشت\r\nكه تنها ارجمندى ، او را به آن وا داشته بود و بس\r\nهيچگونه كاستى ، او را آلوده نساخت\r\nو هميشه سرشتهائى نيكو در برابر او بود\r\nپس دانشى كه خوئى بزرگوارانه آن را آرايش مىداد\r\nو چنان پابندىاى به كيش ، كه جوانمردى در دنبال آن بود\r\nآنگاه كه خشكسالى همه جا را فرا گيرد باران را نزد او بايد جست\r\nو چون بامداد آشكار شود پناه را در كنار او توان يافت\r\nبرجستگىهاى او را شيوا سخنان نتوانند ستود\r\nو در برابر آنها ، گفتارهاى بىكاستى نابود مىگردد .\r\nو چكيدهء سخن اينكه پدر على را كيشى ريشه دار و پايدار بود .\r\n","description":"","footnote":"","page_name":" 373 ","page_number":380},
  {"content":"\r\nولى چون به دشمنى و كين توزى با فرزند او برخاستند .\r\nو نتوانستند برترىهاى شير خدا را از او جدا نمايش دهند .\r\nاين بود كه پدر را به باد ناسزا گرفتند .\r\nو هر كس كه آهنگ سر بلندىها كند چنين نيست كه به آن تواند رسيد .\r\nفروغ ماه دو هفته درخشان است و روى پنهان نمىدارد .\r\nهر چند كه پيرامون آن سگان بسيار پارس كنند ( 1 )\r\nچنان بگير كه من گفتم بامداد ، شب است .\r\nولى آيا بامداد از چشم مردم پنهان مىماند ؟\r\nرها كن سرگردان شدگان گمراه را\r\nو آن گروهى كه در خم و چمهاى هوس پرستى درمانده‌اند .\r\nاين سرور مكيان است در راه يافتگى خويش\r\nكه پيشوائى و رستگارى دست در دست او نهاده‌اند .\r\nپدر گرامىترين شكاريان از نژاد لوى\r\nو همان سروران شتابنده به سوى نيكىها و دليران روشن روى\r\nآنان نيز همچون پدرشان به هنگامى كه تيرى براى برتر مردمان افكنده شود .\r\nتيرهاى برد و باختشان به پيروزى مىرسد .\r\nو هم شيخ محمد تقى صادق عاملى در چكامه اى كه در ستايش اهلبيت ( ع ) سروده گويد :\r\nبا شمشير على بود كه ساختمان دين استوار گرديد .\r\nچنانچه پيشتر نيز بناى آن به يارى پدرش بر پاى ايستاد .\r\nهمان ابوطالب ، بنياد سرافرازىها و نشانهء آن\r\nو آغاز و انجام نشانى راهنمائى\r\n\r\n","description":"","footnote":"\r\n( 1 )\r\n\r\nمه فشاند نور و سگ عوعو كند\r\nهر كسى بر طينت خود مىتند .\r\n\r\n","page_name":" 374 ","page_number":381},
  {"content":"\r\nدر فراهم آوردن برترىها و خردمندى يگانه بود .\r\nو جامهء او همه گونه جوانمردى را در خويش گرد آورد .\r\nتارك دورترين ستاره‌ها در برابر بلندى جايگاهش ناچيز مىنمايد\r\nو ستايش وى بوى خوش شب بوى دشتى را مىپراكند .\r\nترسندگان پناه خواه را سراى حريم آسايش است .\r\nو همچون كعبه است كه اميدواران آهنگ آن كنند و به بىنيازى رسند خود در ميان همهء جوانمردىها به ماه مىمانست كه هاله اى پيرامونش را فرا گرفته باشد .\r\nو گردن فرازى او از دو گردندهء رخشان نيز برتر مىرفت .\r\nگوش خود را به آواى كيش يگانه پرستى وا داشت .\r\nو چون آواز آن را بشنيد ، دعوت آن را لبيك گفت .\r\nجان خويش را براى گرامى داشتن آئين بفروخت .\r\nكه هان ! چه خجسته و بلند پايه خريد و فروشى !\r\n\r\nو هم سيد علينقى لكهنوى ( 1 ) مىگويد :\r\nسرزمين مكه را پدر جانشين پيامبر درخشندگى بخشيد\r\nهمان بامدادى كه به راندن بدخواهان از پيرامون پيامبر برخاست\r\nيك تنه به يارى اسلام برخاست\r\nو با همهء گمراهان و گردنكشان آشكارا به نبرد پرداخت .\r\nبا اراده اى گذراتر از لبهء تيغ هندى ،\r\nنيرنگ دشمنان را از پيروان راه راست باز مىگردانيد\r\nخرد خود را از كيش پيامبر بينائى بخشيد\r\nو از سه راز پنهان كه در دل داشت آن را آشكار ساخت\r\nبا دلى لبريز از يگانه پرستى و پرهيزگارى و نيكوكارى ،\r\n\r\n","description":"","footnote":"\r\n( 1 ) يكى از غديريه سرايان است كه اگر خدا خواهد نام او در ميان شاعران سدهء چارده بيايد\r\n","page_name":" 375 ","page_number":382},
  {"content":"\r\nو با راستى و درستى به خدا گرويد\r\nبراى سرورى تازيان بنيادى نهاد\r\nكه پيرامون آن را سرفرازى هاشميان فرا گرفته بود\r\nگامزن راهى راست بود كه پدرانى راست رو بوى نموده\r\nو از برگزيده اى به گزيده اى رسيده بود\r\nكه گفتى مادرانشان نمىخواستند فرزندى داشته باشند\r\nمگر پيامبر يا جانشين پيامبر باشد\r\nاو نيز از پيشتر همچون پدرش از راه يافتگان بود\r\nو هماره نيز پاى بر شاهراه راستين داشت\r\nسيراب شدن از آبشخور آئين خدا با او آغاز شد\r\nو با فرزند پاكش على به انجام آمد\r\n\r\nو شيخ محمد سماوى ( 1 ) هم چكامه اى دارد كه در پايان كتاب الحجة ص 135 به چاپ رسانده و سر آغاز آن :\r\nاز دست آن نگار نازك اندام نارپستان ،\r\nدل من همچون گوى است در دست بازيگران\r\nگويا من پيرامون هوس گرد بر آمده ام\r\nتا يكى برايم روى مىنمايد و يكى روى نهان مىدارد\r\nدچار كسى شده‌ام كه پردهء خود را در جائى مىزند\r\nكه نگاه تيز بين از هم گسيخته مىشود .\r\nدر همانجائى كه لبهء تيغهاى يمانى و نيزه‌ها در كار است\r\nدر باروهاى بلند دودمانش چنان از او پاسدارى مىشود\r\nكه گويا پدرش ابوطالب است\r\n\r\n","description":"","footnote":"\r\n( 1 ) يكى از غديريه سرايان كه اگر خدا خواهد يادش بيايد . او ( ره ) در روز يكشنبه 2 محرم سال 1370 درگذشت .\r\n","page_name":" 376 ","page_number":383},
  {"content":"\r\nمايهء سربلندى گردن فرازان و عموى پيامبر\r\nو بزرگ مرد مكيّان از خاندان غالب\r\nبلند پايه اى كه هيچ مرغ شكارى\r\nخود را به فراز پايگاهش نتوانست رسانيد\r\nهنگامى كه نگاه خود را به بالا بر داريم و آرام و پيوسته به او بنگريم نگاه ما بر مىگردد و رنج و گرفتارى را از ميان مىبرد\r\nرخسار او براى ديدگان همه درخشان مىگردد\r\nهمانگونه كه تيغ از نيام به در مىآيد\r\nبلند بنياد سرفرازى را بر چهار ستون نهاد\r\nكه به روشنائى ستارگان بودند\r\nاز كسى همچون على بگير تا جعفر و از مردى مانند عقيل تا طالب\r\nآرى همانان نه مردان فرومايهء دامن گسترده يا دامن در هم كشيده\r\nكيست كه از ميان پيادگان و سواران\r\nدر بزرگى به پاى ابوطالب رسد\r\nبا خوددارى از سازش ، به شمشير خود در مكه از دين پشتيبانى كرد\r\nبه گونه اى كه كس را به حريم او راه نبود\r\nبراى كارى كه بر جويندگان ، آشكار است نهانى به خدا گرويد\r\nو فرود آمدن وحى بر احمد را راست شمرد\r\nو به انجام آنچه بر او بايسته بود برخاست\r\nپس چه بسيار جدائى است ميان آنكس كه تصديق خود را پنهان دارد\r\nو آن ديگرى كه به دروغ ، خود را جزء تصديق كنندگان نمايد\r\nراستى را چه نيكو پناهى است براى گام زنان در راه راست و پرهيزگارى\r\nو چه خوب ميزبانى براى خواهندگان و ميهمانان\r\nآنگاه كه دين در مكه يك ياور بيش نداشت\r\n","description":"","footnote":"","page_name":" 377 ","page_number":384},
  {"content":"\r\nاو رشتهء اميدى بود كه دين به آن آويخت\r\nتا هنگامى كه زنده بود\r\nمرزهاى ره يافتگان را از دستبردها به دور مىداشت\r\nاگر او نبود پيامبر برگزيده ،\r\nنمىتوانست آواز بر دارد و راه روشن را بنمايد .\r\nو كار بت پرستى\r\n- با پشتگرمى به روزى كه بر تباه سازندهء آن تنگ مىآيد - به تباهى نمىكشيد\r\nشيخ جعفر بن حاج محمد نقدى ( 1 ) دارندهء نگارشهائى چند نيز چكامه اى دارد كه آن را در ص 154 از كتاب خود مواهب الواهب فى فضائل ابى طالب كه در نجف ارجمند چاپ شده آورده و سر آغاز آن :\r\nآذرخش لبخند تو همه جا را روشن كرده\r\nشبنمهائى كه بر گونه ات مىغلطد تشنگان را سيراب مىسازد\r\nتا آنجا كه گويد :\r\nهر چه رويدادهاى سهمناك بر روى هم انباشته باشد\r\nباز چون پدر جانشين پيامبر را آواز دهم چهرهء دلم درخشان مىگردد\r\nهمان عبد مناف - ابو طالب - پاك عموى محمد\r\nكه پدران و نياكانى پاك هم داشت\r\nهنگام جوانمردى به باران مىماند و در پيش آمدهاى سخت به شير\r\nهر كه او را آواز دهد پناه مىيابد و در چشم انداز انجمنها به ماه دو هفته مىماند\r\nبزرگمرد مكيان و همان كس كه با شمشير اراده اش\r\nمردمان را به شاهراه راهنمائى رسانيد\r\n\r\n","description":"","footnote":"\r\n( 1 ) از غديريه سرايان است كه اگر خدا خواهد زندگينامهء گسترده اش در ميان شاعران سدهء 14 بيايد وى در روز شنبه 8 محرم 1280 ( ظاهرا 1380 درست است م ) در كاظمين به رحمت پروردگار مهربان پيوست و جنازهء او را به نجف ارجمند آوردند .\r\n","page_name":" 378 ","page_number":385},
  {"content":"\r\nجوانمردىها گردن خود را در برابر او فرود آوردند\r\nو روزگار نيز برترى راهبرى را به سوى او افكند\r\nنياى امامان ، پيرمرد تودهء محمديان\r\nكه آستانش سراى آرزوها و ميهمان خانهء در آيندگان است\r\nشمشيرى كه بزرگوارى استوار ، حمايل آن است ،\r\nو سرفرازى نيز پيرايهء حمايل آن گرديده\r\nدر روزگارى آفريدگان را به راه راست مىخوانده\r\nكه مردم راه راست را نمىشناختند .\r\nچه بسيار شگفت كارى كه قريش از او ديدند\r\nو به آن وسيله دانستند كه او يگانهء يگانه‌ها است .\r\nهمچون شير دادن او به بهترين آفريدگان احمد ( 1 )\r\nو پذيرفته شدن درخواست او از خدا در سيراب شدن آن مرز و بوم ( 2 )\r\nو نويد شير صف شكن به فرزند او\r\nو بهبود يافتنش به درخواست پيامبر راهنما از خداوند ( 3 )\r\nو بازگوگرى او از سرچشمهء وحى پيش از آنكه باز نموده شود\r\nو تركيدن زمين و جوشيدن آب از دل آن در هنگامى كه وى تشنه بود\r\nو گزارش دادن او از زاده شدن شير تازان خداوند ( 4 )\r\nدر روز زاده شدن پيامبر ستوده\r\nاو را بر اسلام شيوه هائى است\r\nكه سپس همچون گردن بندهائى آويزهء گردن مسلمانان گرديد\r\n\r\n","description":"","footnote":"\r\n( 1 ) حديث اين بزرگوارى را پيشواى ما ثقة الاسلام كلينى در اصول كافى ص 344 آورده\r\n( 2 ) بنگريد به آنچه در ص 281 و 282 آورديم\r\n( 3 ) گزارش اين داستان را در نگارشهائى چند از شيعه و سنى توان يافت\r\n( 4 ) بر گرديد به ص 285 و به شمارهء 40 در بخش « چهل حديث » .\r\n","page_name":" 379 ","page_number":386},
  {"content":"\r\nبهترين آفريدگان پيامبر برگزيده را سرپرستى كرد\r\nو حقوق او را با دوستى راستين مراعات نمود\r\nدر كودكى او را بپرورد و اندكى پيش از بلوغ او از وى پيروى كرد\r\nو چون سالخورده شد او را از گزند دشمنان پاسداشت\r\nو بخاطر او بود كه چون قريش راه گمراهى و تبهكارى پيش گرفتند\r\nبه دشمنى با ايشان برخاست\r\nچون ديد آنان دست به هم داده اند\r\nتا سرور گردن فرازان و بهترين آفريدگان را بكشند .\r\nپس با همان اراده اى خشم گرفت كه از گروهى دلاوران يگانه به او رسيده بود\r\n- همگان داراى منش و همت بلند و كارشان زد و خورد با شمشيرها -\r\nو او به گونه اى برگشت كه پايگاه و دارائى و فرزندان و جان خود را\r\nبراى فدا كردن در راه ستوده ترين پيامبران - احمد - آماده كرده بود .\r\nو در يارى او به پاى ايستاد تا آئين وى در همهء شهرها درخشندگى يافت\r\nهمچون تشنهء درفش راهنمائى . فدايش شوم\r\nكه او خود پشتيبان شيواگوترين كسانى است كه به زبان تازى سخن كرده اند\r\nزيرا به راستى مىدانست كه وى\r\nبر گزيدهء پروردگار آسمان است و سالار همهء ارجمندان\r\nو به راستى از نياكان خويش كه پيامبر بودند\r\nحديثى دربارهء او گزارش مىكرد كه زنجيره‌هاى آن روشن بود\r\nدر ميان همهء آفريدگان ، چشم به سوى او برداشت\r\nو با ترانه اى شادى بخش گفت :\r\n« راستى كه محمد پيامبر فرزند آمنه نزد من از فرزندانم بالاتر است\r\n","description":"","footnote":"","page_name":" 380 ","page_number":387},
  {"content":"\r\nهم نزديكى و بستگى را دربارهء او مراعات كردم\r\nو هم سفارشهاى نياكان را درباره اش به كار بستم . »\r\nاى پدر شير تازان و جعفر طيار و همهء پاكمردانى كه\r\nفرزندان پيامبر راهنما نيز بودند\r\nچه بسيار شگفت كارىها كه از محمد ديدى\r\nو با گروه‌هاى رشگبران دربارهء او به نفرين خوانى بر يكديگر برخاستى\r\nاز چسبيدن سنگها و دريده شدن نامه\r\nو فرود آمدن باران و سخن گفتن جمادات ( 1 )\r\nهيچ سر افرازىاى نيست مگر سر افرازى والاى تو\r\nكه كينه توزان را چشم در آوردى\r\nاگر چشمى ، كالبدهاى جوانمردىها را ببيند\r\nخواهد ديد كه تو روان آن كالبدهائى\r\nخداوند سپاس گفت آن كارهاى درخشان تو را\r\nكه با انجام آنها فرشتگان هفت گنبد گردون را شادمان گردانيدى\r\nخدا را از همت تو ! كه كوه‌هاى بلند از بيم واكنشهايت\r\nدر برابر آن سر فرود آورد\r\nخدا را از هيبت تو ! كه دشمنان بزرگوارىات\r\n- يا همان گروه بد كيشان - را به لرزه افكند\r\nخدا را از دست بخشنده ات !\r\nكه چه بسيار تهيدستان را با دهشكارىات زنده گردانيدى تا پايان\r\nو هم او را چكامه اى است در 43 بيت كه در ستايش سرور مكه ابوطالب ( ع )\r\n\r\n","description":"","footnote":"\r\n( 1 ) در اين بيت ؛ سخنور ما نقدى چهار نمونه از بزرگوارىهاى رسول خدا ( ص ) را ياد مىكند كه بزرگ مكه ابوطالب به چشم خود ديده و داستان آنها در ص 264 و 265 و 307 تا 313 و 281 و 282 و شمارهء 32 از بخش « چهل حديث » گذشت .\r\n","page_name":" 381 ","page_number":388},
  {"content":"\r\nسروده و در ص 151 از نگاشتهء او مواهب الواهب مىتوان يافت و آغاز آن :\r\n« خدا را اى كسى كه ميان نشانه‌هاى به جا مانده از سراها ،\r\nآن خانه‌ها را مىجوئى به ذو سلم كه رسيدى نگار من سلمى را درود برسان »\r\nاين جا ديگر قلم را از دنبال كردن سخن باز مىداريم زيرا دامنهء گفتار ،\r\nگسترده تر از آن است كه در همين مجلد به آن پردازيم و اميدواريم كه اگر\r\nخدا خواهد دنبالهء پژوهش را در مجلد آينده بياوريم\r\nو آخرين سخن ما اين است كه : ستايش خداى را كه پروردگار جهانيان است .\r\n","description":"","footnote":"","page_name":" 382 ","page_number":389},
  {"content":"\r\n\r\nستايشهاى منظوم\r\nسرايندگان و استادان ، سروده‌هاى بسيارى در ستايش اين كتاب براى ما فرستاده‌اند همچون شيخ قاسم محى الدين و پزشك كار آزموده ميرزا محمد خليلى نگارندهء كتاب معجم الادباء الاطباء و خطيب هاشمى سيد على مؤلف كتاب محمد بن حنفيه و شيخ على سماوى و گويندهء خدا بيامرز شيخ محسن ابو حب حائرى - كه خاكش پاكيزه باد - و شيخ اسد حيدر نجفى كه ما از همگان سپاسگزار و خود اميدواريم كه سروده هاشان را در ضمن زندگينامه هاشان كه اگر خدا خواهد همراه با شاعران قرن چهاردهم بيايد ياد كنيم و اكنون نيز همراه با سپاسگزارى از ايشان اكتفا مىكنيم به آنچه از قريحهء شاعر علوى سيد رؤف جمال الدين تراويده و نيز به سرودهء شيخ محمد رضا خالصى كه دربارهء خاندان پيامبر سروده‌هاى بسيار دارد و نيز به سرودهء استاد عبد الصاحب دجيلى نگارندهء كتاب شعراء العراق . سيد آل جمال الدين گويد :\r\n\r\n1 دلبر حقيقت در نامهء الغدير\r\nدر ميان سطرهاى آن بود كه دلبر حقيقت پرده از رخ بر گرفت .\r\nو چراغ خود را به پرتو افشانى واداشت\r\nچهرهء دلربايش را آشكار كرد و گرنه پيشتر\r\nناراستىها پرده اى تاريك بر آن پوشانده بود .\r\nآن حقيقت است در « الغدير »\r\n","description":"","footnote":"","page_name":" 383 ","page_number":390},
  {"content":"\r\nاگر تو خردمندى به سوى آن شتاب و راهنمائىهاى آن را بپذير\r\nدر گذشته روى نهفته بود و دست يافتن به آن دشوار مىنمود .\r\nو اكنون در برابر دلدادگانش آشكار شده است .\r\nبه كورى رشگبران با درخشندگى روى مىنمايد\r\nو چه بزرگ است آنكه با كوشش خود آن را آشكار ساخته\r\nچه بسيار كسان كه خواستند با كلنگ كينه توزى\r\nاين ساختمان را ويران سازند ولى در كار ويرانگرى پيروزى نيافتند .\r\n000 / 70 كس ، كار پيمان آن را به تباهى كشاندند .\r\nمرگ بر ايشان باد كه لايه‌هاى نهانى آن را ندانستند و در نيافتند .\r\nبىخردانه و از سر كين توزى پرده اى بر آن افكندند .\r\nو با اين همه مگر درخشندگى سرسخت آن پوشيده مىماند ؟\r\nواى بر تعصب باد كه چه بسيار فروغ حقيقتها را پنهان داشته\r\nو بدعتها را زنده ساخته .\r\nنه منصفى هست كه آنچه وجدان به حقيقت بدهكار است ،\r\nبه آن بدهد يا آن را خشنود سازد .\r\nدلبر حقيقت با آن پايگاه والايش ،\r\nدر كردار كسانى استوار مىايستد كه آن را دوست بدارند .\r\nحقيقت را دادگرانى دوست مىدارند كه\r\nاز دوستى آن بر نگردند و جز آن به چيزى دل ندهند .\r\nهمچون امينى پسر احمد همان كسى كه\r\nآشكارا به يارى آن برخاسته و از كناره‌هاى آن هرگز نمىپرهيزد\r\nدر راه آن هر چيز گرانبهائى را داده بىآنكه پاداشى بخواهد .\r\nتا آنكه در زنده ساختن آن به پيروزى رسيده\r\nهان ! اى هم پيمان حقيقت ! چه بسيار بدعتها\r\n","description":"","footnote":"","page_name":" 384 ","page_number":391},
  {"content":"\r\nروى در پرده داشت كه تو پردهء آنها را دريدى .\r\nآنها را در ميان مردم آشكار ساختى تا\r\nبشناسند كه راه راست را از كجا بايد رفت و كوره راه‌هاى پر پرتگاه را از كجا .\r\nآن است « الغدير » و معجزه اى را در دل خود دارد .\r\nكه پايان نمىپذيرد و سالهائى دراز بر جاى مىماند .\r\nگوارا باد تو را نامى نيكو كه از ميان نمىرود .\r\nو فردا نيز در سراى نعمتها زيستن مىگيرى و رستگارى مىيابى .\r\n\r\n2 و شيخ خالصى گويد :\r\nبه راستى امينى با كوششهائى كه بايد سپاس داشت .\r\nدر ميان همهء آفريدگان بر گذشتگان پيشى گرفت .\r\nنشانه‌هاى لطف خداوند ، جدا جدا و به گستردگى نموده شد\r\nو كسى كه ديده اى بينا داشت در ميان مردم به خواندن آنها پرداخت .\r\nاو درياى دانشى است كه همواره كشيده شدن آب آن\r\nهمه جا را لبريز مىنمايد تا آنجا كه درياها را شرمگين مىسازد .\r\nخدا را چه پر فضيلت مردى كه با نگارش خود ،\r\nسربلندى و بزرگى و گردن فرازى را به چنگ آورد .\r\nكسى كه به ستايش او برخيزد هر چه سخن دراز كند\r\nو هر چه زندگىاش بپايد باز هم به بازگوگرى يك دهم از برترى او نتواند رسيد .\r\nو هر سراينده اى كه به ستايش او پردازد هر چه هم زندگىاش دراز باشد .\r\nباز در اين كار سنگ تمام نتواند نهاد\r\n","description":"","footnote":"","page_name":" 385 ","page_number":392},
  {"content":"\r\nخداوند مهربان ، آرزوهاى او را\r\nو هر چه را در دل نهفته دارد بر آورده گرداند .\r\nكه راهنمائىهائى او باطل را از ميان برد .\r\nو در برابر بينندگان ، پرده از رخ حقيقت بر گرفت .\r\nجلد ششم الغديرش دريائى پر آب است .\r\nكه در آن ، مرواريدهاى تابان ، بسيار توان يافت\r\nكتابى است كه رازهاى آسمانى و پاك را در دل خود دارد .\r\nو - به يارى آن - راه راست را روشن توان ساخت .\r\nاز آنان كه پيش از وى در گذشتند كيست كه\r\nمانند آنچه او نگاشته به قلم آورده باشد ؟\r\nنگارش او بوستانى از فرهنگ و ادب است كه به خدا سوگند\r\nبا شكوفه‌هاى آن ، روزگار درخشندگى خوشبوى خواهد شد .\r\nو هر گاه آن را ورق مىزنى\r\nاز برگهاى آن بوى مشك مىشنوى\r\nسرگذشت نامهء خردمندان است\r\nكه ترا از منش و كردار گذشتگان آگاهى مىدهد\r\nاين رسانائى آن كه در ديدگان ما خود مىنمايد\r\nبازده همان بيدارىها است كه او بر دو چشم خويش هموار ساخته\r\nاز پروردگارم درخواست مىكنم كه جلد پس از آن را نيز\r\nبه من بنمايد و به اين گونه راهى براى راهنمائىام بگشايم\r\nو نيز هشتمين جلد را كه پس از آن آيد .\r\nو هم دنباله‌هاى آن را كه آرزومندم ببينم\r\n","description":"","footnote":"","page_name":" 386 ","page_number":393},
  {"content":"\r\nو خداوند گرد آرندهء بسيار داناى آن را\r\nدر ميان مردمان از بخششهاى خود ارمغان فرستد .\r\nخداوند ، روزگار و دستهاى بخشندهء او را پايدار بدارد\r\nتا آنگاه كه ابرها زير انداز ما زمين را نمناك مىسازند\r\nو خداوند او را براى ما مرجعى پاينده بدارد\r\nكه نهفته‌ها را در ميان ما آشكار سازد\r\nخدا را چه يگانه مردى است كه با درخشندگىهاى خويش\r\nچهرهء خاور زمين را روشنى بخشيد و به آن نويد داد\r\nراه راست را كه در پى فريب كارىها\r\nپوشيده مانده بود براى گمراهان آشكار ساخت\r\nو كتابهائى بپراكند كه به يارى آن\r\nگمراهان بينا دل گرديدند\r\nخدا را چه داناى كوشا و پژوهشگرى\r\nكه به خدا با آنچه پراكند به آفرينشى نو دست يازيد\r\nتا پايان چكامه\r\n\r\n3 و استاد دجيلى گويد :\r\nآيا يگانه مردى توانا را درود نفرستادى\r\nكه بىمانند و با انديشه اى استوار باشد\r\nيك تنه در كام معانى درخشان فرو رود\r\nتا با گوهرى گرانبها مردم را ديدار كند\r\nبا ما سخن مىكنى و خود امين ما هستى\r\nو از همين روى دانشور امينى خوانده مىشوى\r\nنگارش تو دربارهء غدير - غدير خم -\r\n","description":"","footnote":"","page_name":" 387 ","page_number":394},
  {"content":"\r\nبه درياهائى از هنرها مىپيوندد\r\nو روز غدير به جز فروغى نيست كه به گردش پرداخت\r\nتا جهان و كيش ما را روشنى بخشد\r\nبا آنكه سده‌ها از آن مىگذرد چيزى به جز آن\r\nدر پهنهء سده‌ها شايستهء بر جاى ماندن نيست .\r\n\r\n","description":"","footnote":"","page_name":" 388 ","page_number":395}
  ]