[
  {"content":"\r\n\r\nترجمه جلد يازدهم\r\nبحار الانوار\r\nتأليف\r\nمرحوم ملّا محمد باقر مجلسى\r\nدر زندگانى :\r\nحضرت امام على بن الحسين السجاد و امام محمد باقر عليهما السلام\r\nمترجم : موسى خسروى\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران خيابان بوذر جمهرى شرقى تلفن - 521966\r\nچاپ اسلاميه - 1396 هجرى قمرى\r\n2535 شاهنشاهى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسمه تعالى\r\nگفتار مترجم\r\nايزد يكتا را ستايش سزاست كه توفيق ترجمه يك قسمت از بحار الانوار را به اين ناچيز عنايت فرمود خصوصا كه اين قسمت شامل اصول و زندگى و آثار ائمه طاهرين است ، باشد كه اين راه سهمى در نشر فضائل و مناقب پيشوايان مذهب و دين به اين بنده داده شود .\r\nچون نظر از ترجمه بحار استفاده عموم علاقمندان بآثار پيشوايان دين است خصوصا كسانى كه فقط به زبان فارسى آشنايى دارند به همين جهت در ترجمه ، از تكرار بعضى از روايات كه فقط جنبه اثبات مطلب داشته و اضافه قابل توجهى نداشت خوددارى شد و در پاورقى وجه اختلاف دو روايت در مواردى كه لازم بود ذكر شده است تا خوانندگان از تكرار ملول نگردند بالاخره در اين ترجمه سعى شده است جنبه اختصار كه باصل كتاب زيان وارد نشود مراعات گردد ، تا بيشتر مورد استفاده عموم قرار گيرد از خداوند يكتا توفيق اتمام اين ترجمه و ساير قسمتهاى ديگر و توفيق استفاده هر چه بيشتر را براى خوانندگان و خود تقاضا دارم .\r\nموسى خسروى\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبِسْم اللَّه الرَّحْمن الرَّحِيم\r\nستايش خداوندى راست كه ما را گرامى داشت به پيروى از سرور انبياء و عاليترين برگزيدگان خود حضرت محمد و خاندان پاكش رهبران دين خدا در زمين و آسمان درود بر روان پاك آنان پيوسته تا آن زمان كه بنور محبت ايشان دل دوستانشان منور و سينه آنها بنور ولايتشان گشاده است .\r\nاين جلد يازدهم از بحار الانوار است تاليف بنده خطا كار و زيان‌مند مشهور به محمد باقر فرزند محمد تقى مروج آثار ائمه طاهرين كه خداوند او را از بهترين زندگىها در بهشت برين بهره‌مند گرداند و مرا از لغزش نگه دارد و صفات برجسته انسانيت را به من روزى فرمايد .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nابواب تاريخ حضرت زين العابدين عليه السلام\r\n\r\nباب اول اسامى و لقبها و نقش انگشترى و تاريخ ولادت آن جناب و احوال مادر و بعضى مناقب و مختصرى از احوال امام عليه السلام .\r\nعبد الله بن نضر بن سمعان . . . « 1 »  از عمران بن سليم نقل كرد كه گفت زهرى هر وقت از على بن الحسين عليه السلام حديثى نقل ميكرد ميگفت به من فرمود زين العابدين على بن الحسين . سفيان بن عينيه : به او گفت چرا ميگوئى زين العابدين ؟ گفت زيرا من از سعيد بن مسيب شنيدم كه او از ابن عباس نقل ميكرد ، كه پيغمبر فرمود روز قيامت منادى ندا مىكند كجا است زين العابدين گويا من مينگرم فرزندم على بن الحسين بن على بن ابى طالب صف‌ها را با حالتى افتخار آميز از هم باز مىكند او پيش مىآيد .\r\nاين روايت از امالى صدوق و علل الشرائع از حضرت صادق عليه السلام نيز نقل شده است .\r\nمحاضرات از راغب اصفهانى و ابن جوزى نيز در مناقب از عمر بن عبد العزيز نقل مىكند ، كه روزى حضرت زين العابدين پيش عمر بن عبد العزيز بود از جاى حركت نموده خارج شد .\r\nعمر بن عبد العزيز روى به حاضرين نموده گفت گرامىترين مردم كيست ؟\r\nحاضرين گفتند شما . عمر بن عبد العزيز گفت هرگز . گرامىترين مردم همين شخص بود كه اكنون از مجلس ما خارج شد . كسى است كه مردم دوست دارند از آن خانواده محسوب شوند ولى آنها دوست ندارند كه جزء هيچ خانواده‌اى باشند .\r\nزمخشرى در ربيع الابرار از پيغمبر اكرم نقل كرد كه فرمود خداوند از بين مردم دو تيره انتخاب نمود از عربها قريش را و از غير عرب مردم فارسى زبان\r\n\r\n","description":"","footnote":" ( 1 ) از قيد راويان واسطه در ترجمه صرف نظر شده . ","page_name":" 4 ","page_number":4},
  {"content":"\r\n\r\nرا و حضرت على بن الحسين ميفرمود من فرزند دو تيره منتخب خدايم زيرا جدش پيغمبر و مادرش دختر يزدجرد بود . ابو الاسود دئلى در همين مضمون اين شعر را سروده :\r\n و ان غلاما بين كسرى و هاشم * لا كرم من نيطت عليه التمائم \r\nدر مناقب شهر آشوب است ، كه لقب آن جناب ، زين العابدين ، سيد العابدين ، زين الصالحين ، وارث علم النبيين ، وصى الوصيين ، نگهبان سفارشات پيمبران ، امام مؤمنين ، رهبر شب زنده‌داران ، خاشع ، شب زنده‌دار و زاهد عابد ، دادگر ، گريه‌كننده ، سجاد ، ذو الثفنات ، پيشواى مردم .\r\nپدر ائمه زيرا از آن جناب ائمه‌اى كه از فرزندان امام حسين بودند بوجود آمد كنيه آن جناب ، ابو الحسن ، و كنيه اختصاصى آن سرور ابو محمد ، ابو القاسم نيز گفته شده روايتى آمده كه كنيه ابو بكر نيز داشت .\r\nدر كشف الغمه است كه كنيه مشهورش ابو الحسن و گاهى ابو محمد و بعضى ابو بكر نيز گفته‌اند .\r\nمينويسد لقبش بسيار زياد بود كه با آن لقبها ناميده ميشده از همه مشهورتر زين العابدين ، سيد العابدين ، زكى ، امين ، ذو الثفنات .\r\nگفته‌اند علت ملقب شدن به زين العابدين اين بود كه شبى در محراب عبادت شيطان به صورت اژدهائى او را از نيايش باز ميداشت ولى آن جناب به او توجهى نداشت .\r\nتا اينكه خود را به او نزديك كرد و انگشت پايش را در دهان گرفت توجه نكرد گاز گرفت كه رنجيده شد ولى نمازش را قطع نكرد پس از پايان نماز خداوند پرده از كار او برداشت امام عليه السلام فهميد شيطان است او را دشنام داده با دست بر چهره‌اش نواخت و فرمود دور شو ملعون . شيطان رفت .\r\nامام عليه السلام عبادت خويش را ادامه داد ، در اين هنگام صدائى را شنيد كه صاحب صدا ديده نميشد سه مرتبه گفت تو زين العابدينى . اين لقب براى آن جناب مشهور شد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاز حضرت صادق عليه السلام نقل شده كه نقش خاتم آن جناب ( الحمد لله العلى ) بود از حضرت ابو الحسن نقل شده كه نقش انگشترى آن جناب اين بود : ( خوار و تبهكار است كشنده‌ى حسين بن على عليه السلام ) ابن عصام از كلينى . . . از حضرت باقر عليه السلام نقل مىكند كه فرمود پدرم على بن الحسين هر گاه به ياد يكى از نعمتهاى خدا بر خود مىافتاد به سجده ميرفت بهر آيه‌اى كه داراى سجده بود ميگذشت ، سجده ميكرد از هر ناراحتى كه بيمناك بود يا حيله بازى كه حيله‌گرى برايش نموده بود آسوده ميشد سجده ميكرد پس از نمازهاى واجب نيز به سجده مىافتاد هر گاه اصلاح بين دو نفر مينمود نيز سجده ميكرد به همين جهت اثر سجده در تمام اعضاى سجده آن جناب ديده ميشد و او را سجاد از همين رو ميگفتند .\r\nكلينى از حضرت باقر ( ع ) نقل نموده كه فرمود برآمدگيهائى در محلهاى سجده پدرم بوجود مىآمد كه در هر سال دو مرتبه آن را قطع ميكرد در هر بار پنج پينه قطع مينمود به همين جهت ايشان را ( ذو الثفنات ) « 1 »  ميگفتند .\r\nصدوق در امالى و معانى الاخبار از حضرت رضا نقل نموده كه فرمود نقش انگشترى حضرت حسين «  إِن اللَّه بالِغ أَمْرِه  » بود و حضرت على بن الحسين انگشترى پدر را بانگشت مينمود . در قرب الاسناد از باقر عليه السلام است كه فرمود نقش انگشترى پدرم « العزة لله » بود .\r\nدر كشف الغمه از ابو عمر زاهد نقل مىكند كه در كتاب يواقيت نوشته شيعه على بن الحسين را سيد العابدين مينامند از اين جهت بود كه زهرى در خواب ديد دستش آغشته برنگ حنا است ، چنين تعبير كردند كه تو گرفتار يك خون خطا خواهى شد زهرى در آن موقع فرماندار از طرف بنى اميه بود .\r\nمردى را كيفر نمود در آن حال از دنيا رفت از اين پيش آمد چنان ناراحت گرديد كه فرار كرد و بيابان‌نشينى را اختيار نمود داخل غارى شد و\r\n\r\n","description":"","footnote":" ( 1 ) پينه‌اى كه روى زانوان شتر مىبندد هنگامى كه روى زمين ميخوابد ","page_name":" 6 ","page_number":6},
  {"content":"\r\n\r\nهمان جا زندگى ميكرد تا موهايش بلند شد .\r\nعلى بن الحسين عليه السلام عازم حج گرديد در بين راه بايشان عرض كردند مايل نيستى از زهرى ديدن كنى فرمود بىميل نيستم وارد غار شد همين كه او را به آن حالت مشاهده نمود فرمود بر اين كناره‌گيرى تو بيشتر بيمناكم تا از ارتكاب خونى كه مبتلاشده‌اى خونبهاى آن شخص را براى خانواده‌اش بفرست از اين غارنشينى دست بردار برو پيش خانواده‌ات و دستورات دينى خود را به كار بر . زهرى گفت واقعا مرا از فلاكت نجات بخشيدى خداوند بزرگ خوب ميداند چه كسى را راهنماى مردم قرار دهد .\r\nزهرى از آن پس ميگفت يك منادى در قيامت فرياد مىزند از جاى حركت كند سرور عبادت‌كنندگان در اين موقع حضرت على بن الحسين از جاى بر ميخيزد .\r\nصاحب كشف الغمه مينويسد : حضرت على بن الحسين در مدينه روز پنجشنبه پنجم شعبان سال 38 هجرى در روزگار امير المؤمنين ( ع ) دو سال قبل از در گذشتن به دنيا آمد مادرش كنيزى بنام غزاله بود . گفته شده نام مادرش شاه زنان دختر يزدجرد بود . جز اين نيز نقل شده .\r\nدر كتاب مواليد اهل بيت نوشته است كه در سال 38 هجرى متولد شد با امير المؤمنين دو سال و با عمويش امام حسن 10 سال و با پدرش حضرت حسين ( ع ) 10 سال و مدت زندگانى آن جناب پنجاه و هفت سال بود .\r\nدر روايت ديگرى است كه در سال 37 هجرى متولد شد و در پنجاه و هفت سالگى در سال 94 هجرى از دنيا رفت . پس از حضرت حسين مدت 33 سال زندگى كرد بعضى گفته‌اند در سال 95 از دنيا رفت .\r\nنام مادرش خوله دختر يزدجرد پادشاه ايران بود اين همان زنى است كه امير المؤمنين عليه السلام او را شاه زنان ناميد .\r\nبعضى گفته‌اند نامش بره دختر نوشجان بود ، و نيز گفته شده كه مادرش شهربانو دختر يزدجرد بوده او را فرزند دو برگزيده ميناميدند بواسطه فرمايش\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپيغمبر كه خداوند دو انتخاب نمود از ميان مردم از عرب قريش را و از غير عرب مردم فارس مادرش دختر كسرى بود .\r\nقاسم نوشجانى گفته حضرت رضا عليه السلام در خراسان به من فرمود بين ما و شما يك خويشاوندى است عرضكردم چگونه ؟ فرمود عبد الله بن عامر ابن كريز وقتى خراسان را فتح نمود دو دختر از يزدجرد پادشاه ايران اسير كرد آن دو را براى عثمان بن عفان فرستاد .\r\nعثمان يكى را به امام حسن و ديگرى را به امام حسين ( ع ) بخشيد هر دو در زايمان فرزند از دنيا رفتند على بن الحسين ( ع ) تحت سرپرستى يكى از كنيزان پدر خود بزرگ شد جز او كس ديگرى را مادر خود نميدانست تا فهميد كه او كنيزش بوده ، مردم همان كنيز را مادرش ميناميدند و خيال ميكردند با مادرش ازدواج كرده پناه به خدا ميبرم اين ازدواج چنان بوده كه ذكر شد .\r\nجريان چنين بود كه روزى با يكى از زنان خود همبستر شد آنگاه براى غسل بيرون آمد همان كنيز كه مادرش ناميده ميشد با او برخورد نموده فرمود اگر علاقه‌اى بهمبستر شدن در تو هست مبادا كتمان كنى مرا مطلع نما ، كنيز در پاسخ گفت آرى ، با او ازدواج نمود .\r\nبرخى از مردم گفتند على بن الحسين با مادرش ازدواج كرده ، عون گفت سهل بن قاسم به من گفت هر كه منتسب به ابو طالب بود و در آن ناحيه ميزيست اين حديث را از من گرفت و نوشت .\r\nبصائر الدرجات از حضرت باقر نقل مىكند كه فرمود : وقتى دختر يزدجرد را پيش عمر آوردند دختران مدينه از بامها بتماشاى او آمدند مسجد از پرتو جمالش نورانى شد ، « 1 »  وارد مسجد كه شد و چشم او بعمر افتاد صورت خود را پوشانيده گفت روزگار هرمز سياه باد .\r\n\r\n","description":"","footnote":" ( 1 ) مجلسى مينويسد يزدجرد آخرين پادشاه ساسانى پسر شهريار كه او پسر خسرو پرويز و خسرو فرزند هرمز كه پسر انوشيروان است ، ضمنا نورانى شدن مسجد از پرتو جمالش كنايه از شادى مردم از ديدن حسن و جمال اوست . ","page_name":" 8 ","page_number":8},
  {"content":"\r\n\r\nعمر خشمگين شده گفت مرا دشنام ميدهد خواست به او حمله كند امير المؤمنين ( ع ) مانع او شده فرمود ترا نميرسد كه چنين كنى او را اجازه بده يكى از مسلمانان را براى خود انتخاب نمايد سپس قيمتش را در سهم آن مرد حساب كن عمر به او اجازه انتخاب داد ، پيش آمد و دست بر سر حسين ابن على ( ع ) نهاد ، امير المؤمنين ( ع ) فرمود نام تو چيست ؟ عرضكرد جهانشاه ، فرمود نه شهربانو سپس نگاهى بحسين نموده فرمود فرزندى از اين زن براى تو متولد مىشود كه بهترين فرد روى زمين است .\r\nمجلسى مينويسد اين خبر با خبر سابق مخالف است كه نوشته بود در زمان عثمان بود ولى خبر سابق بايد صحيح باشد زيرا اسارت اولاد يزدجرد پس از كشته شده و بيچارگى او بوده و اين جريان در زمان عثمان بود .\r\nگرچه ممكن است پس از فتح قادسيه يا نهاوند بعضى از فرزندانش اسير شده باشند اين هم بعيد است .\r\nدر ضمن شكى نيست كه تولد حضرت على بن الحسين در زمان خلافت امير المؤمنين عليه السلام بوده و جز او فرزندى نزائيد ، اگر ازدواج در زمان عمر باشد و تا بيست سال فرزندى نياورد بسيار بعيد است ممكن است در اين روايت بجاى عثمان عمر را اشتباه آورده .\r\nدر خرايج مينويسد : حضرت باقر عليه السلام فرمود همين كه دختر يزدجرد آخرين پادشاه ساسانى را وارد بر عمر نمودند دختران مدينه از پشت بامها بتماشا آمدند و مجلس از نورش روشن شد ، تا چشمش بعمر افتاد گفت روزگار هرمز سياه باد .\r\nعمر خشمگين شده گفت اين كافر مرا دشنام ميدهد تصميم كيفر او را گرفت على ( ع ) فرمود چيزى را كه نميدانى سخت مگير بگو برايت آشكار كند .\r\nامير المؤمنين فرمود دختران پادشاه را نبايد فروخت گرچه كافر باشند او را مخير گردان يكى از مسلمانان را انتخاب نمايد و با او ازدواج كند ، مهر او را از سهم آن مرد از بيت المال حساب كن كه بجاى قيمتش باشد . عمر او را\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاجازه انتخاب داد ، حركت كرد و دست به روى شانه حضرت حسين گذاشت . فرمود نام تو چيست دختر ؟ جوابداد جهانشاه ، فرمود نه شهربانو ، گفت آن خواهر من است فرمود راست گفتى .\r\nدر اين موقع روى بجانب حسين ( ع ) نموده فرمود اين دختر را نيكو نگه دار به زودى فرزندى برايت مىآورد كه در زمان خودش پس از تو بهترين فرد روى زمين است ، اين دختر مادر پيشوايان پاك است ، على بن الحسين زين العابدين از او متولد شد .\r\nروايت شده كه در ناراحتى زايمان از دنيا رفت و اينكه حضرت حسين را انتخاب كرد بدان جهت بود كه حضرت فاطمه را در خواب ديد و بدست او مسلمان شد قبل از اينكه اسير شود و اين جريان داستانى بدين شرح دارد :\r\nگفت قبل از آمدن سپاهيان اسلام در خواب ديدم پيغمبر اسلام با حسين ( ع ) به خانه ما آمد و نشست ، مرا خواستگارى كرد و براى حسين عقد بست از خواب كه بيدار شدم ديگر به چيزى جز اين جريان نمىانديشيدم در شب دوم فاطمه زهرا عليها السلام را ديدم كه اسلام را بر من عرضه نمود پذيرفتم و مسلمان شدم .\r\nدر خواب به من فرمود مسلمانان به زودى كشور شما را فتح ميكنند و تو پيش فرزندم حسين خواهى رفت بدون اينكه خطرى متوجه تو بشود ، از آن وقت تا وارد مدينه شدم هيچ ناراحتى متوجه من نشد و دست احدى به من نرسيد .\r\nامير المؤمنين عليه السلام از شاه زنان و دختر يزدجرد پس از اسارت پرسيد بعد از داستان قبل چه از پدرت شنيدى و حفظ كردى ؟ گفت شنيدم ميگفت وقتى خدا كارى را بخواهد بكند تمام نيروها ناتوان و بىاثر مىشود و هر گاه مدت منقضى شد انسان با نيرنگ خود كشته مىشود ، فرمود چقدر نيكو گفته پدرت\r\n( تذل الامور للمقادير حتى يكون الحتف في التدبر )\r\n. چنان جريانها در مقابل مقدرات ناتوانند كه مرگ انسان گاهى با حيله و نيرنگ و دورانديشى خود او پيش مىآيد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاز ارشاد مفيد روايتى نقل شده كه امير المؤمنين شخصى بنام حريث بن جابر را فرماندار قسمتى از مشرق نمود او دو دختر يزدجرد را فرستاد كه يكى را به امام حسين ( ع ) و ديگرى را بمحمد بن ابى بكر بخشيد از شاه زنان زين العابدين و از دختر ديگر قاسم بن محمد بن ابى بكر متولد شد كه آن دو با هم پسر خاله بودند .\r\nدر مناقب شهر آشوب مينويسد : ولادت حضرت على بن الحسين در مدينه روز پنجشنبه نيمه جمادى الآخر بود گفته شده روز پنجشنبه نهم شعبان سال 38 هجرى دو سال قبل از درگذشت امير المؤمنين بعضى سال 37 گفته‌اند و برخى 36 . در اين صورت با جدش امير المؤمنين چهار سال و با امام حسن ده سال و با پدر خود نيز ده سال بود بعضى گفته‌اند با جدش دو سال و با عموى خود 12 سال و با پدر سيزده سال بود مدت سى و پنج سال بعد از پدر زندگى كرد و در روز شنبه يازده شب يا دوازده شب از محرم باقيمانده در سال نود و پنج هجرى از دنيا رفت داراى پنجاه و هفت يا نه سال بود بعضى پنجاه و چهار سال نيز گفته‌اند مدت امامتش سى و چهار سال بود كه در زمان امامت آن سرور يزيد و معاوية بن يزيد و مروان و عبد الملك حكومت كردند و در زمان وليد از دنيا رفت و در بقيع كنار عموى خود دفن گرديد .\r\nابو جعفر بابويه مينويسد كه آن سرور را عبد الملك مسموم نمود .\r\nكافى مينويسد در سال 38 متولد و در سال 95 در سن پنجاه و هفت سالگى از دنيا رفت مادرش سلامه دختر يزدجرد شهريار بود « 1 »  .\r\nابو جعفر محمد بن جرير طبرى صاحب كتاب دلائل الامامه مينويسد :\r\nهمين كه اسيران ايران وارد مدينه شدند عمر تصميم داشت زنان را بفروشد و مردان را بعنوان برده بگيرد .\r\nامير المؤمنين عليه السلام فرمود پيغمبر فرموده است گرامى بداريد افراد\r\n\r\n","description":"","footnote":" ( 1 ) چند روايت ديگر از كتب مختلف در باره ولادت و وفات آن سرور نقل شده كه بواسطه اختصار صرف نظر شد . ","page_name":" 11 ","page_number":11},
  {"content":"\r\n\r\nبرجسته هر قوم و ملت را عمر گفت اين مطلب را شنيده‌ام كه ميفرمود هر گاه فرد با شخصيت يك طائفه‌اى پيش شما آمد او را احترام كنيد گرچه مخالف شما باشد .\r\nامير المؤمنين ( ع ) فرمود اينها گروهى هستند كه تسليم شمايند و علاقه باسلام دارند و من از نژاد اينها فرزندانى خواهم داشت من شما و خدا را گواه ميگيرم كه سهم خود را از اينها در راه خدا آزاد نمودم تمام بنى هاشم فرياد برداشتند ما نيز سهم خود را بشما بخشيديم باز فرمود خدايا شاهد باش من حق آنها را در راه تو آزاد نمودم .\r\nمهاجر و انصار نيز حق خود را بعلى عليه السلام بخشيدند فرمود بار خدايا اينها حق خود را به من بخشيدند و من سهم آنها را در راه تو آزاد نمودم . عمر گفت چرا مخالفت با تصميم من در مورد اين اسيران كردى و چه باعث شد كه بر خلاف راى من عمل كردى ؟ فرمايش پيغمبر را در باره احترام افراد با شخصيت بيادش آورد ، عمر گفت من سهم خود و سهم اشخاصى كه نبخشيده‌اند به تو و خدا ، مىبخشم ، على عرض كرد خدايا تو شاهد باش بر آزادى آنها و بخشيدن ايشان . گروهى از قريش علاقه به ازدواج آن بانوان داشتند ، امير المؤمنين فرمود نبايد آنها را بر ازدواج مجبور كرد ، اختيار را بخودشان بدهيد هر كس را كه خواستند انتخاب كنند .\r\nگروهى اشاره بشهربانو دختر يزدجرد نموده و اختيار انتخاب را به او دادند از پشت پرده خواستگارى كردند در حضور جمع به او گفتند از ميان كسانى كه از تو خواستگارى كرده‌اند كدام را انتخاب ميكنى ؟ آيا علاقه بداشتن شوهر دارى ؟ سكوت كرد .\r\nامير المؤمنين فرمود به شوهر علاقه دارد ولى حالا بايد منتظر بود تا چه كسى را انتخاب كند ، عمر گفت از كجا فهميدى تصميم به شوهر گرفته است ؟\r\nفرمود هر گاه بانوى با شخصيتى از يك طائفه بدون سرپرست خدمت پيغمبر ميرسيد وقتى از او خواستگارى ميشد ، دستور ميداد به او بگويند تو به شوهر دارى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمايلى ؟ اگر خجالت ميكشيد و سكوت ميكرد همين سكوتش را دليل اجازه‌اش قرار ميداد و دستور ازدواجش را صادر ميكرد . اگر ميگفت نه اجبار بر پذيرش نميكرد .\r\nخواستگاران در مقابل شهربانو ايستادند با دست اشاره بحسين بن على ( ع ) كرد باز براى مرتبه دوم از او تقاضاى انتخاب كردند اين مرتبه نيز اشاره بحسين بن على كرده گفت اگر اختيار با من است همين شخص . امير المؤمنين را ولى خود قرار داد ، حذيفه نيز خطبه عقد را خواند .\r\nامير المؤمنين به او فرمود اسمت چيست گفت شاه زنان دختر كسرى فرمود تو شهربانو و خواهرت مرواريد است گفت آرى صحيح است .\r\nمبرد در كامل پس از ذكر نام مادر و لقبهاى حضرت سجاد مينويسد دربان آن آقا يحيى بن ام طويل كه در واسط بدست حجاج بن يوسف لعنه الله كشته شد .\r\n\r\nباب دوم تصريح بامامت ايشان و ساير دلائل امامت\r\nمحمد بن مسلم گفت از حضرت صادق عليه السلام پرسيدم انگشترى حضرت حسين بكه رسيد ، شنيده‌ام از انگشت آن جناب بيرون آورده‌اند فرمود آن طور كه گفته‌اند نيست .\r\nحضرت حسين بفرزندش على بن الحسين وصيت نمود و انگشترى خود را بانگشت او نمود همان كارى كه پيغمبر نسبت به امير المؤمنين عليه السلام نمود و امير المؤمنين نسبت به امام حسن انجام داد و حضرت امام حسن نسبت به امام حسين .\r\nاين انگشتر رسيد بپدرم و از او رسيد به من اكنون در اختيار من است كه هر جمعه بانگشت ميكنم و با آن نماز ميخوانم ، محمد بن مسلم گفت روز جمعه خدمت آن جناب رسيدم در حال نماز ، پس از پايان نماز دستش را بجانب من دراز كرد ديدم انگشترى در دست دارد كه نقش آن لا إله الا الله عدة للقاء الله . فرمود\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاين انگشتر جدم حضرت ابى عبد الله الحسين بن على است .\r\nحضرت باقر فرمود وقتى نزديك شهادت حضرت حسين شد دختر بزرگ خود فاطمه را خواست نامه‌اى پيچيده به او داد و يك وصيت آشكارا و يك وصيت مخفى نمود .\r\nحضرت على بن الحسين مبتلا به بيمارى اسهال بود كه بشدت او را ناراحت داشت نامه را فاطمه بعلى بن الحسين واگذار كرد آن نامه به من رسيد عرضكردم در آن نامه چه بود فرمود به خدا سوگند آنچه مورد احتياج بنى آدم است تا آخر دنيا .\r\nحضرت باقر فرمود هنگامى كه حضرت حسين اراده سفر عراق داشت به‌ام سلمه همسر پيامبر وصيت نامه خود را سپرد و نامه و چيزهاى ديگر را در اختيار او گذاشت ، فرمود هر وقت بزرگترين فرزندم پيش تو آمد آنچه به تو دادم در اختيارش بگذار . پس از شهادت حضرت حسين ، با على بن الحسين پيش ام سلمه آمد آنچه حضرت حسين به او سپرده بود در اختيارش گذاشت .\r\nدر مناقب شهر آشوب مينويسد دليل بر امامت حضرت زين العابدين اينست كه لازم است بامامت امام تصريح شود ، هر كس معتقد به اين شرط است قطع دارد بامامت آن جناب زيرا بامامت على بن الحسين تصريح شده در ضمن وقتى ثابت شد كه بايد امام معصوم باشد انسان يقين مىكند به امامت زين العابدين پس از حضرت حسين زيرا كسانى كه مدعى امامت شده‌اند از بنى اميه و خوارج همه اتفاق دارند كه عصمت آنها ثابت نيست .\r\nكيسانى مذهبان گرچه معتقد به تصريح هستند ولى تصريح آشكار را لازم نميشمارند .\r\nو ما مىبينيم فرزندان زين العابدين امروز با اينكه چيزى از زمان آن جناب نگذشته بيشتر از جمعيت قبائل جاهليت و تعداد آنها از طايفه‌هاى بزرگ بيشتر است بطورى كه روى زمين را گرفته‌اند اين نيز از دلائل\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nامامت آن جناب است « 1 »  .\r\nعبيد الله بن عبد الله بن عتبه گفت خدمت حضرت امام حسين ( ع ) بودم كه على بن الحسين وارد شد او را پيش خواند و محكم در آغوش گرفته پيشانىاش را بوسيد فرمود پدرم فدايت باد چقدر خوشبو و خوش خلقى .\r\nاز اين سخن مرا در دل خطورى رسيد عرضكردم يا ابن رسول الله خداى نخواسته اگر پيش آمدى شد ما بايد از كه پيروى كنيم فرمود همين پسرم على او امام و پدر امامان است عرضكردم هنوز سنى ندارد و كوچك است و فرمود كوچك نيست پسرش محمد در نه سالگى شايستگى پيشوائى دارد .\r\nمدتى در سكوت ميگذراند تا بمقام امامت ميرسد آنگاه درياى دانش را ميشكافد .\r\nاحمد بن ابراهيم گفت خدمت حكيمه دختر حضرت جواد خواهر حضرت امام على النقى رسيدم عرضكردم بايد شيعيان بكه پناه برند فرمود بجده مادر پدرم ، گفتم پيروى كنم از كسى كه بزنى وصيت كرده ، فرمود اين كار را حضرت حسين عليه السلام نيز كرد زيرا ايشان وصيت بخواهرش زينب نمود در ظاهر هر علم و دانشى كه افشا ميشد نسبت به حضرت زينب ميدادند اين كار بواسطه حفظ جان حضرت زين العابدين بود .\r\n\r\nباب سوم معجزات و كارهاى شگفت انگيز زين العابدين عليه السلام\r\nصاحب امالى مينويسد زهرى گفت خدمت حضرت على بن الحسين بودم يكى از اصحابش وارد شد ، امام از او حال پرسيد عرضكرد آقا فعلا گرفتار چهار صد دينار طلا قرضى هستم كه راهى براى پرداخت آن ندارم با اينكه عيالوارم و مخارج ايشان را نميتوانم تامين كنم .\r\n\r\n","description":"","footnote":" ( 1 ) از كافى روايت فاطمه دختر بزرگ حضرت حسين و روايت ام سلمه كه قبلا ذكر شد نقل شده است ( 2 ) مجلسى مينويسد اشاره بجريان جابر است كه خواهد آمد . ","page_name":" 15 ","page_number":15},
  {"content":"\r\n\r\nحضرت زين العابدين با شدت شروع بگريه نمود عرضكردم آقا چرا گريه ميكنيد ؟ ! فرمود مگر گريه براى مصائب و گرفتاريهاى بزرگ نيست . عرضكردم همين طور است . فرمود كدام مصيبت از اين بزرگتر كه مؤمن آزاد برادر خود را گرفتار ببيند و بتواند رفع گرفتاريش را بنمايد يا او را مبتلا به فقر و تنگدستى بيابد امكان رفع آن نباشد .\r\nزهرى گفت اطرافيان امام متفرق شدند بعضى از مخالفين با يك ديگر ميگفتند تعجب است از اين خانواده ادعا ميكنند هر چه در زمين و آسمان است مطيع آنها است و خداوند در خواست آنها را رد نميكند و باز اعتراف ميكنند كه نميتوانند رفع گرفتارى از يك مؤمن خاص خود بنمايند .\r\nاين حرف رسيد به همان كسى كه مقروض بود ، خدمت زين العابدين رسيده عرضكرد فلانى و فلانى چنين گفته‌اند سخن آنها بر من از فقرم ناگوارتر است امام عليه السلام فرمود خداوند اجازه گشايش براى تو داد ، رو بكنيزى نموده فرمود افطار و سحرى مرا بياور ، كنيز دو گرده نان آورد ، فرمود اين دو گرده نان را بگير كه ديگر چيزى پيش ما نيست خداوند بوسيله همين دو گرده گشايش خوبى به تو خواهد داد .\r\nآن مرد دو گرده را گرفت و وارد بازار شده نمىدانست آنها را چه كند در انديشه قرض و خرج خانواده بود گاهى شيطان او را وسوسه ميكرد كه اين دو گرده نان چگونه ميتواند رفع ناراحتى ترا بنمايد ، در اين موقع بماهى فروشى برخورد كه يك ماهى گنديده داشت ، گفت اين ماهى پيش تو ماند اين گرده نان نيز پيش من ممكن است يك گرده نان را بگيرى همان ماهى مانده را بدهى ماهى فروشى قبول كرد نان را گرفت و ماهى را داد .\r\nدر بين راه به مردى برخورد كه نمك نامرغوبى دارد ، به او گفت مايلى اين نان خشك را بگيرى و همان نمك نامرغوب را بدهى قبول كرد ، آن مرد ماهى و نمك را به خانه آورده گفت اين ماهى با نمك درست ميكنم همين كه شكم ماهى را شكافت دو مرواريد غلتان درون او يافت سپاس خداى را بجاى آورد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدر همين بين كه شاد و خرم بود ناگهان درب خانه بصدا آمد پشت درب رفت تا ببيند كيست ، مشاهده كرد صاحب ماهى و صاحب نمك هر دو آمده‌اند گفتند ما و خانوادهءمان هر چه كوشش كرديم اين نان را بخوريم دندان به آن كارگر نبود .\r\nفكر كرديم تو خيلى گرفتار و مبتلا به تنگدستى زياد هستى نان را براى خودت آورديم و آنچه در مقابلش پيش از ما گرفته‌اى به تو بخشيديم .\r\nدو نان را از آنها گرفت پس از رفتن آنها درب را بست در اين موقع فرستاده حضرت زين العابدين عليه السلام رسيده گفت مولايت ميفرمايد تو بآرزويت رسيدى اينك نان ما را برگردان كه كسى جز ما نميتواند آن نان را بخورد .\r\nدو مرواريد را به قيمت گزافى فروخت كه قرضش را پرداخت و وضع مالىاش بسيار خوب شد . برخى از مخالفين گفتند عجب اختلافى بين اين دو حالت است كه على بن الحسين مدعى است نميتواند رفع تنگدستى از دوستش بنمايد باز او را داراى ثروتى عظيم مينمايد .\r\nحضرت زين العابدين فرمود قريش نيز همين سخن را به پيغمبر ميگفتند كه چگونه در يك شب ميتواند به بيت المقدس برود و در آنجا آثار پيمبران را مشاهده كند ولى در موقع هجرت از مكه تا مدينه را به دوازده شبانه روز طى مىكند .\r\nزين العابدين عليه السلام فرمود اينها غافلند از كار خدا و دوستان خدا بمقامهاى بلند نميتوان رسيد مگر با تسليم در مقابل خدا و ترك اظهار نظر ، و رضا به آنچه او صلاح ميداند ، دوستان خدا صبر ميكنند بر گرفتاريها و ناراحتيها بطورى كه ديگران چنين صبرى ندارند و خداوند در مقابل اين شكيبائى آنها را به تمام آرزوهايشان مىرساند ، با وجود اين آنها جز خواسته خدا را نميخواهند .\r\nشيخ جعفر بن نماء در كتاب احوال مختار از ابى بحير عالم اهواز كه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمعتقد بامامت محمد بن حنفيه بود نقل مىكند كه گفت سالى به حج رفتم در اين مسافرت روزى بملاقات امامم نائل آمدم تمام آن روز را در خدمتش بودم جوانى نورس از مقابل او رد شد سلام كرد محمد بن حنفيه از جاى حركت كرد پيشانى او را بوسيد و با كمال تواضع و كوچكى پيوسته او را خطاب به آقاى من مينمود ، جوان رفت ، محمد بجاى خود برگشت .\r\nگفتم بر چنين پيش آمدى چگونه ميتوان صبر كرد ! پرسيد چه چيز ؟ گفتم ما معتقديم كه تو امامى و پيروى از تو واجب است از جاى حركت ميكنى و اين جوان را چنان احترام ميكنى و به او آقاى من ميگوئى ، گفت صحيح است او به خدا سوگند امام من است پرسيدم كيست ؟\r\nگفت پسر برادرم على بن الحسين است ، من با او در مورد امامت اختلاف كرديم او گفت راضى هستى حجر الاسود حاكم بين من و تو باشد گفتم چگونه ميتوان حكومت بسنگى بيروح برد ؟ فرمود امامى كه با او سنگ سخن نگويد امام نيست از سخن او خجالت كشيدم گفتم بحكومت حجر الاسود راضيم رفتيم كنار آن سنگ هر دو نماز خوانديم او پيش رفته گفت اى سنگ ترا به حق كسى كه عهد نامه بندگان را در نزد تو نهاده تا گواه بر انجام آن پيمان باشى بگو ببينم كدام يك از ما دو نفر امام هستيم ؟ سنگ بسخن در آمده گفت محمد ! در مقابل پسر برادرت تسليم باش او شايسته مقام امامت است و امام بر تو است از محل خود حركتى كرد بطورى كه خيال كردم خواهد افتاد ، به امامت او اعتراف نمودم و اطاعت او را واجب شمردم .\r\nابو بحير گفت از آن ساعت معتقد بامامت حضرت زين العابدين شدم و مذهب كيسانى را رها كردم .\r\nدر بصائر مينويسد عبد الله بن عطاء تميمى گفت روزى در مسجد خدمت على ابن الحسين بودم عمر بن عبد العزيز رد شد نعلينى به پا داشت كه بندهايش نقره‌اى بود ، جوانى زيبا و خوش قد و قامت بود ، على بن الحسين نگاهى به او نموده فرمود اين اسراف‌گر را ملاحظه ميكنى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nروزى بمقام فرمانروائى خواهد رسيد . عرضكردم همين مرد فاسق ؟ فرمود آرى ولى مدت حكومت او زياد به طول نخواهد انجاميد پس از مردن اهل آسمان او را لعنت و اهل زمين طلب آمرزش ميكنند .\r\nدر اختصاص مينويسد : ابا حمزه ثمالى گفت خدمت حضرت زين العابدين بودم در خانه‌اش درختى بود گنجشكها روى آن قرار داشتند ناگهان پرواز نموده صدائى كردند ، فرمود ابا حمزه ميدانى چه گفتند ، عرضكردم نه ، فرمود تقديس پروردگار نمودند و درخواست روزى امروز خود را كردند و سپس فرمود يا ابا حمزه خدا ما را به زبان پرندگان آشنا كرده و از هر چيز بما عنايت نموده .\r\nاز مناقب و بصائر نيز به همين روايت نقل شده و در بصائر مينويسد روى ديوار بودند فرمود ميگويند براى درخواست روزى وقت معينى است فرمود ابا حمزه ! قبل از در آمدن خورشيد مخواب من براى تو نمىپسندم زيرا خداوند در اين موقع روزى را بين بندگان تقسيم مىكند و بدست ما جارى مينمايد .\r\nدر اختصاص مينويسد ابو بصير از مردى نقل كرد كه گفت با حضرت زين العابدين بجانب مكه رهسپار شديم همين كه او ابواء ( يكى از دهستانهاى مدينه است كه قبر مادر پيغمبر آمنه در آنجا است ) كوچ كرديم آن جناب سوار بود و من پياده بگله گوسفندى رسيديم كه يك ميش از گله عقب مانده بود كه صدائى همراه با التماس و وحشت ميكرد متوجه شديم كه بره او نيز صدا مىكند و در طلب مادر است همين كه بره از جاى حركت مىكند صداى ميش بلند مىشود و بره از پى صدا ميرود . امام فرمود ميدانى ميش چه ميگويد گفتم نه به خدا نميدانم فرمود ميگويد خودت را بگله برسان . چون خواهرش سال قبل در همين محل از گله عقب ماند گرگ او را ربود .\r\nدر همان كتاب مينويسد حضرت صادق فرمود على بن الحسين با اصحاب خود در راه مكه صبحانه ميخوردند ناگهان روباهى رد شد امام فرمود ممكن است شما پيمان ببنديد با خدا كه به اين روباه كارى نداشته باشيد بگذاريد تا پيش من بيايد و قسم ياد كردند كه كارى ندارند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nامام روباه را پيش خواند روباه پيش آمد تا مقابل امام صداى خود را بلند كرد امام استخوانى پيش او انداخت برداشت و رفت باز فرمود قول ميدهيد به او كارى نداشته باشيد باز او را صدا بزنم ، قول دادند ، ولى يك از حاضرين پس از آمدن روباه او را راند روباه پا بفرار گذاشت .\r\nامام فرمود كدام يك از شما تعهد مرا ناچيز شمرد ؟ آن مرد گفت من بودم كه روباه را راندم نفهميدم از خدا طلب آمرزش ميخواهم امام سكوت فرمود .\r\nاز اختصاص نقل مىكند ، كه حضرت باقر فرمود روزى على بن الحسين عليه السلام با اصحاب خود بود كه آهوئى ماده از بيابان پيش آن جناب آمد ناله مخصوصى كرد يكى از حاضرين عرضكرد اين ماده آهو چه ميگويد ؟\r\nفرمود بره‌اش را فلان شخص قريشى ديروز صيد كرده از ديروز به او شير نداده ، امام عليه السلام پيغام فرستاد كه بره آهو را بفرست همين كه چشم مادر به بره افتاد از شادى پاى بر زمين زد و شروع كرد بشير دادن ، زين العابدين عليه السلام بره را بمادرش بخشيد و با او سخنى شبيه خودش گفت آهو با بره به راه افتاد ، عرضكردند چه گفت فرمود براى شما دعا كرد و جزاى خير خواست . همين روايت با مختصر اختلافى از مناقب و از حمران بن اعين در اختصاص نيز نقل شده .\r\nدر اختصاص مينويسد كه مردى خدمت زين العابدين رسيد آن جناب فرمود تو كيستى عرضكرد منجم هستم فرمود پس تو خبر از غيب ميدهى .\r\nنگاهى به او نموده فرمود ميخواهى شخصى را به تو نشان دهم كه در همين فاصله آمدن تو باينجا از چهارده عالم گذشت كه هر كدام سه برابر دنيا بوده با اينكه در مكان خود نشسته است .\r\nعرضكرد كيست چنين شخصى فرمود من اگر مايلى بگويم چه خورده‌اى و چه اندوخته‌اى در خانهء خود .\r\nحضرت باقر فرمود امام زين العابدين براى حبابه والبيه دعا كرد جوانى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبه او بازگشت با انگشت اشاره كرد همان دم حيض شد با اينكه صد و سيزده سال داشت .\r\nدر خرايج مينويسد كه على بن الحسين روزى فرمود مرگ ناگهانى سبك بارى مؤمن و باعث تاسف كافر است ، مؤمن غسل دهنده و حامل جنازه خود را ميشناسد اگر در نزد خدا اميد ثوابى داشته باشد كسانى كه جنازه‌اش را مىبرند قسم ميدهد عجله كنند در غير اين صورت قسم ميدهد آرام‌تر ببرند .\r\nمردى بنام ضمرة بن سمره گفت ، اگر آنچه شما ميگوئيد صحيح باشد از تابوت بيرون مىآيد ميخندد و ميخنداند ، امام عليه السلام فرمود خدايا ضمرة بن سمره به حديث پيامبر خنديد و خنداند او را چنان بگير كه كفار را ميگيرى .\r\nپس از رفتن او چيزى نگذشت كه غلامش آمد و خبر فوت ضمره را بزين العابدين رساند غلام ميگفت من صداى او را در زندگى و پس از مرگ كاملا ميشناختم پس از مرگ ميگفت واى بر ضمرة هر دست آويزى از دستم رفت وارد جهنم شدم بايد همان جا منزل گيرم و ساكن باشم ، زين العابدين فرمود الله اكبر اين است كيفر كسى كه لبخند و مسخره كند حديث پيامبر را .\r\nدر خرايج است ، كه روزى زين العابدين عليه السلام رفت بمزرعه‌اى كه داشت ناگهان مشاهده كرد گرگى موى ريخته و خشمگين راه را بر مردم گرفته گرگ نزديك آن جناب رسيده ناله‌اى كرد ، امام فرمود برو ان شاء الله انجام مىدهم گرگ رفت .\r\nعرضكردند چه ميگفت ؟ فرمود آمد پيش من ميگفت زايمان بر ماده‌اش سخت شده بداد من و او برس و دعا كن نجات يابد ، من پيمان ميبندم كه خودم و فرزندانم هرگز متعرض آزار دوستان تو نشويم ، من نيز خواسته او را پذيرفتم .\r\nاز خرايج نقل مىكند ، كه على بن الحسين عليه السلام فرمود در خواب ديدم مثل اينكه ظرف شيرى برايم آوردند و نوشيدم ، سحرگاه حالم بهم\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nخورد استفراغ نمودم مقدار كمى شير در آن بود با اينكه در آن شبانه روز و چند روز قبل سابقه نوشيدن شير نداشتم .\r\nاز همان كتاب مينويسد ابا بصير گفت حضرت باقر حديث كرد مرا كه على ابن الحسين فرمود در خواب شيطان را ديدم و با او گلاويز شده با مشت بر بينىاش كوفتم صبح كه از خواب برخاستم آثار خون بر جامه خود مشاهده كردم .\r\nخرايج - روايت شده كه دست مرد و زنى در هنگام طواف كعبه بر حجر الاسود چسبيد هر چه كوشش كردند نتوانستند جدا كنند مردم گفتند قطع كنيد ، در همين ميان زين العابدين عليه السلام وارد شد در آن ازدحام مردم راه را گشودند پيش آمد و دست خود را بر روى آن دو گذاشت از حجر الاسود كنده شد و از هم جدا گرديد .\r\nخرايج - روايت شده كه حجاج بن يوسف براى عبد الملك مروان نوشت اگر ميخواهى سلطنت تو دوام داشته باشد على بن الحسين را بكش ، در جواب نوشت مرا از خون بنى هاشم معذور دار و سعى كن خون آنها را نريزى چون آل ابى سفيان حرص به خون ريزى اين خانواده داشتند خداوند سلطنت را از آنها گرفت . اين نامه را مخفيانه فرستاد .\r\nحضرت على بن الحسين بلا فاصله نامه‌اى براى عبد الملك نوشت و در آن نامه ياد آورد شد كه متوجه شد سفارشى كه در باره خون بنى هاشم نمودى خداوند پاداش اين خير خواهى ترا ميدهد سلطنت ترا پايدار و عمرت را افزون فرمود .\r\nاين نامه را بتاريخ همان ساعتى كه عبد الملك جواب حجاج را داده نوشت و بوسيله غلام خود فرستاد ، غلام كه نامه را داد عبد الملك متوجه شد تاريخ آن مطابق است با همان ساعتى كه نامه براى حجاج نوشته براستگوئى زين العابدين يقين كرد و از اين مطلب شاد شد ، كيسه‌اى پر از زر برايش فرستاد و در خواست كرد هر چه خود و خانواده‌اش احتياج دارند بنويسد تا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nانجام دهد .\r\nدر نامه نوشته بود كه پيغمبر در خواب به من فرمود : در نامه خود چه نوشته‌اى ؟ و همان جناب پاداش پروردگار را وعده داد .\r\nخرايج - ابو خالد كابلى گفت محمد بن حنفيه پس از شهادت حسين و بازگشت زين العابدين بمدينه مرا پيش او فرستاد در آن روز در مكه بوديم گفت به او بگو من بزرگترين فرزند امير المؤمنينم بعد از امام حسن و امام حسين به اين مقام شايسته‌ترم شايسته است به من واگذارى ، در صورتى كه مايل باشى يك نفر را حاكم قرار مىدهم بين ما حكومت كند من پيغام را رسانيدم .\r\nفرمود بعمويم بگو از خدا بترس و ادعاى مقامى كه مربوط به تو نيست نكن در صورتى كه اصرار داشته باشى بين من و تو حجر الاسود حكومت نمايد .\r\nجواب هر كدام را كه داد او امام است من جواب را بمحمد بن حنفيه رساندم ، محمد پذيرفت ، ابو خالد گفت منهم در خدمت آنها بودم با هم رفتيم كنار حجر الاسود و زين العابدين فرمود عمو پيش برو تو از من بزرگترى از حجر گواهى بطلب محمد بن حنفيه پيش رفت و دو ركعت نماز خواند از حجر الاسود خواست كه گواهى دهد در صورتى كه امام است ولى حجر جوابى نداد آنگاه على بن الحسين از جاى حركت كرد دو ركعت نماز خواند پس از نماز فرمود اى سنگ كه ترا خداوند گواه قرار داده براى كسانى كه به زيارت خانه‌اش بيايند اگر ميدانى من صاحب مقام امامت هستم و پيشواى لازم الاطاعه ميباشم گواهى كن تا عمويم بفهمد كه در امامت حقى ندارد ، خداوند سنگ را بسخن در آورد به زبان عربى فصيح گفت : يا محمد بن على امامت متعلق بزين العابدين است او امام است پيروى از او بر تو و جميع مردم واجب است . محمد بن حنفيه پاهاى زين العابدين را بوسيده گفت تو امام هستى .\r\nگفته شده كه محمد بن حنفيه اين كار را كرد تا مردم از شك در آيند .\r\nخرايج - جابر بن يزيد جعفى گفت حضرت باقر فرمود على بن الحسين با گروهى نشسته بود ناگاه آهوئى از بيابان آمد و مقابل آن سرور ايستاده دست\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبر زمين ميزد و ناله ميكرد ، يك نفر عرضكرد يا ابن رسول الله چه ميگويد كه اين طور نزديك بشما شده .\r\nفرمود ميگويد پسر يزيد از پدرش آهو بره‌اى خواسته دستور داده كه يكى از صيادها صيد كنند . ديروز بره اين آهو را صيد كرده‌اند با اينكه به او شير نداده بوده است اكنون تقاضا دارد او را پيش صياد ببريم تا بره‌اش را شير دهد .\r\nزين العابدين از پى صياد فرستاد ، آمد فرمود اين آهو ميگويد بره‌اش را تو صيد كرده‌اى و از وقتى صيد كرده‌اى به او شير نداده‌اى و از من تقاضا كرده از تو بخواهم بره‌اش را به او ببخشى ، عرضكرد من جرات اين كار را ندارم ، فرمود پس آن بره را بياور تا شير بدهد و باز گرداند به تو ، قبول كرده آورد همين كه چشم آهو به بره‌اش افتاد اشكهايش جارى شد ، على بن الحسين فرمود ترا بحقى كه بگردنت دارم اين بره را ببخش ، صياد او را بمادرش بخشيد آهو با بره‌اش رهسپار بيابان شد صياد گفت گواهى مىدهم كه شما از خانواده رحمت هستيد و بنى اميه شايسته لعنت .\r\nخرايج - حضرت باقر فرمود پدرم با چند نفر از اصحاب خود رفتند بيكى از باغهايش دستور داد سفره گستردند همين كه غذا آماده شد و شروع به خوردن كردند آهوئى از راه رسيد و شروع بناله كرده نزديك پدرم رفت عرضكردند اين آهو چه ميگويد ؟ فرمود شكايت از گرسنگى مىكند كه سه روز است چيزى نخورده به او دست نزنيد بگذاريد با ما بخورد عرضكردند بسيار خوب آهو پيش آمد و با آنها شروع به خوردن كرد مردى دست خود را بر پشت او نهاد آهو رميد ، پدرم فرمود مگر شما تعهد نكرديد كه به او دست نزنيد آن مرد سوگند ياد كرد كه من نظر بدى نسبت به آهو نداشتم ، پدرم با آهو صحبت كرد و فرمود مشغول خوردن باش به تو كارى ندارند شروع به خوردن نمود تا سير شد بعد صدائى به من كرد و رفت عرضكردند يا ابن رسول الله چه گفت فرمود براى شما دعا كرد و رفت . « 1 » \r\n\r\n","description":"","footnote":" ( 1 ) اين روايت در ص 43 از بحار طبع جديد با مختصر اختلاف نقل شده ","page_name":" 24 ","page_number":24},
  {"content":"\r\n\r\nمناقب شهر آشوب و خرايج - ابو الصباح كنانى گفت از حضرت باقر شنيدم فرمود ، ابو خالد كابلى مدتى خدمتكار على بن الحسين عليه السلام بود ، آنگاه عرضكرد خيلى مشتاق ديدار مادرم هستم اجازه گرفت ، امام زين العابدين به او فرمود فردا مردى از شام خواهد آمد بسيار با شخصيت و ثروتمند و صاحب مقام است ، دخترش بهمراه اوست كه مبتلا به جن‌زدگى است او جوياى شخصى است كه دخترش را معالجه كند حاضر است تمام ثروتش را بدهد وقتى آمد تو از همه جلوتر برو پيش او بگو من به ده هزار سكه نقره دختر ترا معالجه ميكنم او سخن ترا ميپذيرد و در پرداخت مضايقه‌اى ندارد فردا صبح مرد شامى آمد و دخترى داشت كه جستجوى مداواى او را ميكرد . ابو خالد گفت من بده هزار درهم دخترت را معالجه ميكنم اگر پول پرداخت كردى من تعهد ميكنم ديگر مبتلا نشود ، پدر دختر پذيرفت .\r\nامام زين العابدين به ابو خالد فرمود او با تو خيانت خواهد كرد گفت من از او تعهد گرفته‌ام فرمود برو گوش چپ دختر را بگير و در گوش او بگو اى خبيث على بن الحسين ميفرمايد اين دختر را رها كن و پيش او بر نگرد همان كار را كرد او رفت و دختر از جنون آسوده شد پول را خواست آن مرد از پرداخت خوددارى كرد .\r\nابو خالد خدمت زين العابدين رسيده جريان را عرضكرد فرمود به تو نگفتم اين مرد خيانت مىكند ، ولى دخترك باز مريض خواهد شد ، اين مرتبه وقتى آمد بگو چون وفا نكردى باز مريض شد اگر آن ده هزار درهم در دست على بن الحسين عليه السلام بگذارى من او را معالجه ميكنم كه ديگر مريض نشود .\r\nآن مرد پول را پرداخت ابو خالد پيش دختر رفته گوش چپ او را گرفت و گفت اى خبيث على بن الحسين ميگويد رها كن اين دختر را ديگر متعرض او جز به نيكى نشو اگر مزاحم شوى ترا با آتشى كه دلها را ميسوزانم آتش ميزنم .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nجن او را رها ساخت و از جنون آسوده گرديد ديگر بيماريش بازگشت نكرد ابو خالد پول را دريافت نمود و اجازه رفتن پيش مادر را گرفته با همان پول روانه شد .\r\nخرايج - روايت شده كه وقتى حجاج بن يوسف كعبه را خراب كرد بواسطه جنگ با عبد الله بن زبير و بعد از آن شروع به تعمير كردند پس از پايان ساختمان خواستند حجر الاسود را بجاى اول بگذارند هر يك از دانشمندان يا قاضىها يا زاهدان آنها ميگذاشت تكان مىخورد و در جايش نمىايستاد حضرت زين العابدين پيش آمد و از دست آنها گرفته بجايش قرار داد ، حجر در محل خودش قرار گرفت و تكان نخورد مردم صدا بتكبير بلند كردند .\r\nواقعا الهام بفرزدق شاعر شيعى مذهب شده در اين شعرش :\r\n يكاد يمسكه عرفان راحته * ركن الحطيم اذا ما جاء تسليم \r\nخرايج - روايت شده كه فاطمه دختر امير المؤمنين همين كه مشاهده كرد ناراحتى زين العابدين را بجابر گفت ، يادگار برادرم على بن الحسين بسيار ضعيف شده پيشانى و زانوانش پينه بسته ، لازم است تو پيش او به روى و تقاضا كنى كه جان خود را حفظ كند ، جابر آمد در جلو درب خانه مصادف با فرزند على بن الحسين حضرت باقر شد ، به او گفت به خدا سوگند تو باقرى و من سلام پيامبر را به تو ميرسانم به من فرمود تو زنده خواهى بود تا كور شوى باز چشمت بينا مىشود تا آخر خبر .\r\nخرايج - طريف بن ناصح گفت در آن شبى كه محمد بن عبد الله بن حسن قيام كرد حضرت صادق عليه السلام كيسه‌اى را خواست و از درون هميانى كه محتوى دويست دينار بود ، كه حضرت زين العابدين از بهاى چيزى كه فروخته نگه داشته بود براى جريانى كه در همين شب در مدينه اتفاق مىافتد آن پول را برداشت و رهسپار باغستانى كه داشت و معروف بطيبه بود رفت .\r\nفرمود از اين پيش آمد كسى نجات مىيابد كه سه شب راه فاصله داشته باشد همان دينارها خرج او شد در طيبه تا كشته شدن محمد بن عبد الله كه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nقيام كرده بود .\r\nمناقب - حبابه والبيه گفت خدمت حضرت زين العابدين رسيدم و در صورتم برصى بود دست روى آن گذاشت از بين رفت فرمود حبابه كسى بر ملت ابراهيم جز ما و شيعيانمان نيست ، بقيه مردم از او بيزارند .\r\nجابر از حضرت صادق نقل كرد در مورد اين آيه (  هَل تُحِس مِنْهُم مِن أَحَدٍ أَوْ تَسْمَع لَهُم رِكْزاً  ) « 1 »  فرمود اينها بنى اميه هستند اميد است به زودى چنان نابود شوند كه احدى از آنها يافت نشود كه به او بتوان اميدى داشت يا از او ترسيد .\r\nعرضكردم واقعا چنين مىشود ؟ فرمود چقدر زود و بسرعت آن روز مىآيد از حضرت زين العابدين شنيدم كه او مقدمات زوال و نابودى آنها را مشاهده كرده .\r\nكافى - ابو حمزه ثمالى گفت وارد خانه زين العابدين عليه السلام شدم ساعتى در حياط ايستادم سپس وارد خانه شدم ديدم يك چيزى را از روى زمين مىيابد و از پشت پرده باهل خانه ميدهد ، عرضكردم فدايت شوم چه مييابى ؟ فرمود ريزه‌هاى پر ملائكه است ، عرضكردم مگر ملائكه بر شما نيز وارد ميشوند ؟ فرمود ابا حمزه ملائكه چنان بما نزديك ميشوند كه تكيه بر بالش ما مينمايند .\r\nام سليم در يك روايت طولانى گفت به من فرمود مقدارى ريگ بياور من از زمين ريگ جمع نموده آوردم آنها را گرفت و نرم كرد مانند آرد سپس خمير كرد ياقوت سرخ شد ، گفت پس از چند كلمه مرا صدا زد عرضكردم چه ميفرمائيد ؟ فرمود بيا ، ديدم بالاى خانه ايستاده در اين هنگام دست راستش را دراز كرد از تمام خانه‌ها و ديوارها و بازارهاى مدينه گذشت من ديگر دستش را نديدم .\r\nدر اين موقع به من فرمود بگير دست دراز كردم كيسه‌اى محتوى چند دينار و گوشواره و چند انگشتر از سنگ قيمتى اينها داخل جعبه‌اى بود در\r\n\r\n","description":"","footnote":" ( 1 ) سوره مريم آيه 98 چه بسيار هلاك كرديم از آنها را كه ديگر ديده نميشوند و صدائى از آنها شنيده نميشود . ","page_name":" 27 ","page_number":27},
  {"content":"\r\n\r\nمنزلم ناگاه متوجه شدم اين همان جعبه من است و اين اشياء مال خود من بود كه در منزل گذاشته بودم .\r\nمناقب - مينويسد حضرت زين العابدين مشغول نماز بود فرزندش بنام محمد كه طفل كوچكى بود آمد كنار چاه عميقى در منزل و ميان چاه افتاد و مادرش او را ديد فرياد كشيد و خود را كنار چاه رسانيد مضطرب و ناراحت كمك ميطلبيد و ميگفت يا ابن رسول الله پسرت محمد در چاه غرق شد .\r\nامام عليه السلام از نماز دست برنميداشت با اينكه صداى اضطراب بچه را از چاه ميشنيد ، مدتى به طول انجاميد مادر بچه بواسطه علاقه‌اى كه به فرزند داشت گفت چقدر دل شما اولاد پيغمبر سنگين است امام نماز خود را تمام و كامل خواند آنگاه به طرف همسر خود آمد و كنار چاه نشست دست درون چاه برد با اينكه بقعر چاه ريسمانى بلند ميرسيد فرزند خود محمد را بيرون آورد در حالى كه بازى و خنده ميكرد از آب چاه بدن و جامه‌اش تر نشده بود ، فرمود بگير اى كسى كه يقينت به خدا كم است ، مادر لبخندى از سلامتى فرزند زد ولى بواسطه اينكه امام فرموده بود يقين تو كم است گريه نمود . فرمود ناراحت نشو تو ميدانى كه من در مقابل خدائى جبار قرار دارم ؟ هر گاه صورت از او بردارم ممكن است صورت از من برگرداند ديگر چه كس ميتواند بر من ببخشايد .\r\nدر روضة الواعظين مينويسد ، ابو خالد كابلى گفت خدمت حضرت زين العابدين رسيدم تا بپرسم سلاح پيغمبر در اختيار ايشان است و همين كه چشمش به من افتاد فرمود مايلى اسلحه پيغمبر را به تو نشان دهم ؟ عرضكردم به خدا قسم فقط براى همين سؤال آمده بودم تو از دل من خبر دادى دستور داد جعبه بزرگ و كيسه‌اى را آوردند ، و آنگاه انگشتر پيامبر و زره آن جناب و شمشيرش را خارج كرده فرمود به خدا قسم اين ذو الفقار است عمامهء بنام سحاب و پرچم بنام عقاب و شلاق بنام سكب را نشان داده نعلينى خارج كرد و فرمود اين نعلين پيغمبر است ردائى خارج كرده فرمود با همين ردا روزهاى جمعه پيامبر براى اصحاب سخنرانى ميكرد مقدار ديگرى از اشياء خارج كرده\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nگفتم بس است مرا فدايت شوم .\r\nمناقب - مينويسد در يك خبر طولانى كه غانم بن ام غانم وارد مدينه شد با مادرش پرسيد شخصى از بنى هاشم بنام على ميشناسيد ؟ گفتند آرى مرا راهنمائى كردند بعلى بن عبد الله بن عباس به او گفتم من سنگى دارم كه مهر على و امام حسن و امام حسين بر آن است شنيده‌ام شخصى از اين خانواده بنام على آن را مهر خواهد نمود . على بن عبد الله با خشم تمام گفت بعلى بن ابى طالب و حسن و حسين دروغ مىبندى شروع كردند بنى هاشم بزدن من ميخواستند كه از حرف خود دست بكشم و سنگ را از دستم گرفتند همان شب در خواب حضرت حسين را ديدم به من فرمود سنگ را بگير برو پيش پسرم على او مهر مىكند از خواب بيدار شدم سنگ در دستم بود خدمت حضرت زين العابدين رسيدم آن را مهر كرد فرمود كار تو عبرت آميز است به كسى نگو غانم در اين مورد اشعارى را سرود .\r\nكتاب ارشاد - سعيد بن مسيب گفت تا على بن الحسين از مكه خارج نميشد مردم خارج نميشدند ، يك سال من در خدمت ايشان از مكه بيرون آمدم در منزلى فرود آمد دو ركعت نماز خواند در سجده تسبيح پروردگار كرد هر چه در آن اطراف از درخت و گياه وجود داشت با او به تسبيح پرداختند .\r\nمن از شنيدن صداى تسبيح آنها ترسيدم ، سر برداشته فرمود سعيد ! ترسيدى ؟ عرضكردم آرى يا ابن رسول الله فرمود اين تسبيح اعظم است .\r\nدر روايت سعيد بن مسيب است كه قرّاء به حج نميرفتند مگر زمانى كه زين العابدين به حج برود براى آنها خوراك ترش و شيرين تهيه ميكرد ولى خودش از خوردن آنها خوددارى ميكرد روزى بين راه جلوتر به منزل رسيد وقتى من آمدم در سجده بود بخدائى كه جانم در اختيار اوست در و ديوار و مالهاى سوارى و سواره همه سخن او را تكرار ميكردند صحبت از فصاحت صحيفه سجاديه شد پيش شخص بليغى در بصره گفت بنويسيد تا من مانند آن براى شما بگويم سر بر روى دست گذاشت تا انديشه كند و جمله‌اى بسازد ديگر سر\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبر نداشت و از دنيا رفت .\r\nدر حليه ابى نعيم است كه ابو حمزه ثمالى و منذر ثورى گفتند حضرت على ابن الحسين فرمود از منزل خارج شدم تا به اين ديوار رسيده تكيه به آن كردم ، ناگاه چشمم به مردى افتاد دو جامه سفيد داشت و در صورت من نگاه ميكرد به من گفت : على بن الحسين چرا افسرده و غمگينى ؟ اندوه تو بر دنيا است كه روزى خدا نيكوكار و بدكار را فرا گرفته گفتم نه بر اين موضوع ناراحت نيستم زيرا همانطور است كه ميگوئى .\r\nگفت از آخرت ناراحتى كه آن وعده درستى است و حاكم نيرومندى در آنجا قضاوت مىكند از چه محزونى ؟ گفتم از آشوب ابن الزبير بيمناكم ، خنديده گفت آيا ديده‌اى يك نفر بر خدا توكل كند و خدا او را نگه ندارد ؟ گفتم نه گفت ديده‌اى كسى از خدا بترسد خدا او را نجات ندهد ؟ گفتم نه گفت ديده‌اى يك نفر از خدا در خواستى كند به او ندهد گفتم نه . در اين موقع نگاهى كردم كسى در مقابل خود نديدم ، او خضر بود .\r\nابراهيم ادهم و فتح موصلى هر كدام گفتند با قافله در بيابان ميرفتم احتياجى پيدا كردم از قافله دور شدم ، ناگهان ديدم پسركى راه ميرود ، با خود گفتم سبحان الله بيابانى بىسر و ته اين پسرك چه مىكند ، نزديك او رفته سلام كردم جواب داد گفتم كجا ميروى ؟ گفت ميروم به خانه خدا ، عرضكردم عزيزم تو كوچكى هنوز بر تو واجب نشده ، فرمود پيرمرد ، نديده‌اى كودكانى از من كوچكتر مرده‌اند ؟ گفتم پس خوراكى و مركب سواريت كو ؟ گفت زاد من پرهيزگارى من است و مركب سواريم دو پاى من و هدفم مولايم هست ، گفتم من خوراكى با تو نمىبينم .\r\nگفت پيرمرد صحيح است يك نفر ترا دعوت كند تو از خانه غذاى خودت را ببرى ؟ گفتم نه . فرمود كسى كه مرا بخانه‌اش دعوت كرده آب و غذايم را ميدهد ، گفتم پاى بردار تا زودتر برسى ، گفت من بايد كوشش كنم او بايد مرا برساند نشنيده‌اى خداوند در اين آيه ميفرمايد  الَّذِين جاهَدُوا فِينا لَنَهْدِيَنَّهُم سُبُلَنا وَ إِن اللَّه لَمَع الْمُحْسِنِين  .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدر همين ميان جوانى خوش صورت با لباسى سفيد پيش آمد و كودك را در آغوش گرفته بر او سلام كرد . من بجوان گفتم ترا به آن خدائى كه اين ظاهر آراسته و زيبا را به تو داده اين پسرك كيست ؟ گفت او را نميشناسى ؟\r\nاو على بن الحسين است ، آنگاه رو بكودك نموده گفتم ترا به حق آباء گرامت اين جوان كيست ؟ فرمود او را نميشناسى خضر است ، كه هر روز پيش ما مىآيد و سلام بما مىكند گفتم ترا به حق آباء گرامت سوگند بدون خوراك چگونه اين بيابان را طى ميكنى ؟ فرمود من خوراك دارم خوراكم چهار چيز است پرسيدم چه چيز ؟ گفت 1 - من تمام دنيا را مملكت خدا ميدانم 2 - تمام مردم را بنده و كنيز و عيال او 3 - ارزاق و وسائل را در دست خدا ميبينم 4 - فرمان او را در هر چيز نافذ و جارى مىيابم ، گفتم خوب زاد و توشه‌اى دارى اى زين العابدين تو با همين زاد از بيابانهاى آخرت ميگذرى چه رسد به بيابانهاى دنيا . « 1 » \r\nدر رجال كشى است كه قاسم بن عوف گفت حضرت زين العابدين فرمود مبادا عزم سفر كنى و از اين ناحيه خارج شوى كه تا هفت سال پس از درگذشت من جستجوئى از دانش نيست . پس از هفت سال يكى از فرزندان فاطمه ( ع ) به پا ميخيزد كه دانش از سينه‌اش چنان ميجوشد مانند گياه مرغزار كه باران نرم نرم بر او ببارد .\r\nراوى گفت پس از فوت على بن الحسين عليه السلام تاريخ گذاشتم بدون يك روز كم يا زياد در همان تاريخ كه فرموده بود امام باقر عليه السلام شروع به پرورش افكار كرد .\r\nدر روايت ابو حمزه ثمالى است كه عبد الله بن عمر خدمت زين العابدين رسيده گفت آقا شما مدعى هستيد كه يونس بن متى در شكم ماهى زندانى شد بواسطه اينكه بر او ولايت جدمان را عرضه داشتند توقف نمود ، فرمود آرى . عبد الله ابن عمر گفت اگر چنين است نشان بده دستور داد چشم من و او را با پارچه‌اى ببندند آنگاه پس از ساعتى امر كرد چشممان را باز كنيم متوجه شديم كنار\r\n\r\n","description":"","footnote":" ( 1 ) سوره عنكبوت آيه 69 : هر كه در راه ما كوشش كند راههاى خود را به او نشان ميدهيم . خدا با نيكوكاران است . ","page_name":" 31 ","page_number":31},
  {"content":"\r\n\r\nدريا هستيم و امواج سيل آسا ميخروشد .\r\nعبد الله بن عمر گفت آقا خون من به گردن شما است مبادا مرا بكشتن دهى فرمود آرام باش گفتى نشان بده اگر راست ميگوئى .\r\nسپس فرمود اى ماهى ، ناگهان يك ماهى مانند كوه سر از دريا برآورد ميگفت لبيك لبيك يا ولى الله . پرسيد تو كه هستى ؟ گفت من ماهى يونس ابن متى ، فرمود جريان را نقل كن .\r\nماهى گفت خداوند هر پيامبرى را مبعوث نمود از آدم تا رسيد بجد بزرگوار شما محمد صلى الله عليه و آله ولايت شما خانواده را بر او عرضه داشت هر كدام پذيرفتند آسوده و راحت شدند ، هر كدام درنگ نمودند و از حمل آن خوددارى كردند گرفتار يك ناراحتى از قبيل آدم بگناه و نوح بغرق ابراهيم به آتش يوسف بچاه ايوب ببلا داود بخطا كارى تا بالاخره زمان بيونس رسيد .\r\nخداوند به يونس خطاب كرد دوست بدار امير المؤمنين على و ائمه طاهرين از نژاد او را در يك قسمت از گفتارش چنين بود كه چگونه دوست بدارم كسى را كه نديده‌ام و نميشناسم و با خشم رفت .\r\nخداوند به من وحى كرد كه يونس را ببلع ولى استخوانش را نشكن در شكم من چهل روز بود در درياها سير ميكرد و درون سه ظلمت فرياد ميزد (  لا إِله إِلَّا أَنْت سُبْحانَك إِنِّي كُنْت مِن الظَّالِمِين  ) خداى يكتا تو منزهى من اشتباه كردم ولايت على و ائمه بعد از او را پذيرفتم پس از ايمان بولايت شما خداوند دستور داد او را بكنار دريا بياندازم ، فرمود ماهى بجاى خود برگرد ، او رفت آب بهم پيوست .\r\nحماد بن حبيب كوفى گفت من در ناحيه زباله ( محلى است در راه مكه ) از قافله عقب ماندم همين كه تاريكى شب جهان را فرا گرفت پناه بدرختى بلند بردم ، در سياهى دل شب جوانى را ديدم آمد كه لباس سفيد در تن دارد و بوى مشك از او ساطع است هر چه قدرت داشتم خود را مخفى نمودم .\r\nآماده نماز شد ايستاد و شروع به اين مناجات كرد ،\r\nيا من حاز كل شىء مكتوبا\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو قهر كل شىء جبروتا اولج قلبى فرح الاقبال عليك و الحقنى بميدان المطيعين لك .\r\nآنگاه شروع به نماز كرد همين كه اعضايش ساكن شد و از حركت باز ايستاد رفتم به آنجائى كه آماده نماز شد ديدم چشمه‌اى جارى است وضو گرفته آماده نماز شدم رفتم پشت سر آن جوان ديدم محرابى آراسته است مثل اينكه همان ساعت زينت داده شد هر وقت بآيه‌اى كه نويد يا تهديدى داشت ميگذشت آن را با يك ناله و سوزى تكرار مينمود همين كه تاريكى بر طرف شد بپاى خاست و ميگفت اى كسى كه پناه گمراهانى و پشتيبان بيمناكان عباد به تو پناهنده شدند تو را نگهبانى خوب يافتند كجا راحتى ديد كسى كه خود را براى غير تو به رنج انداخت و كسى كه جز ترا در نظر گرفت ، خدايا تاريكى رفت من هنوز توشه‌اى كه بايد از خدمت تو نگرفته‌ام و نه از مناجات با تو سير شدم خدايا درود خود را بر محمد و آلش بفرست و با من چنان معامله كن كه شايسته مقام تو است يا ارحم الراحمين .\r\nمن ترسيدم او را نيابم و بالاخره نفهمم كيست ، دست بدامن او انداخته گفتم ترا به حق آن كس كه اين رنج و ناراحتى را بر تو گوارا نموده و لذت شب زنده دارى را عنايت كرده مرا از لطف و عنايت خود پناه ده كه گمشده‌ام فرمود اگر براستى توكل داشتى گم نميشدى اكنون از پى من بيا همين كه به زير درخت رسيد دست مرا گرفت خيال كردم زمين زير پايم كشيده مىشود .\r\nصبحگاه كه سپيده دميد به من فرمود مژده باد ترا صداى داد و فرياد حاجيان را شنيدم رو به آن جوان كرده گفتم ترا به حق آن كسى كه روز قيامت به او اميدوارى تو كه هستى ؟ فرمود اكنون كه قسم دادى من على بن الحسين بن على بن ابى طالب هستم .\r\nدر خرايج مينويسد ، از كتاب مقتل احمد بن حنبل كه سبب بيمارى حضرت زين العابدين در كربلا اين بود كه زرهى را پوشيد برايش بلند بود زيادى آن را با دست گرفت و پاره كرد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nامالى شيخ طوسى ، گفت حضرت زين العابدين بعنوان حج خارج شد رسيد به بيابانى بين مكه و مدينه ، به راهزنى برخورد ، راهزن به امام فرمود پائين بيا فرمود منظورت چيست ، گفت ميخواهم ترا بكشم و هر چه دارى ببرم فرمود من موجودى خود را با تو تقسيم ميكنم و برايت حلال مينمايم ، دزد گفت : نه ، فرمود پس آنقدر به من بده كه به منزل برسم ، باز امتناع كرد ، به او فرمود خدايت كجاست ؟ راهزن جوابداد خواب است ، ناگاه ديد دو شير ژيان آمدند يكى سر و يكى دو پايش را گرفت ، فرمود حالا ديدى خدايت در خواب است .\r\nدر مناقب از ابو مخنف نقل مىكند كه هنگام شهادت حسين ( ع ) حضرت زين العابدين خواب بود مردى را گماشته بود كه هر كس به او قصد سوئى داشت دفاع كند .\r\nدر كتاب نجوم مينويسد مردى خدمت حضرت زين العابدين رسيد اصحاب و ياران اطرافش را گرفته بودند ، امام فرمود از كدام خانواده هستى عرضكرد مردى منجم و غيب گو و ردشناسم .\r\nفرمود ميخواهى به تو معرفى كنم مردى را كه از وقتى تو آمده‌اى چهار هزار عالم را طى كرد ؟ پرسيد كيست ؟ فرمود آن مرد را نميگويم ولى اگر مايل باشى ميگويم چه خورده‌اى و چه ذخيره نموده‌اى در خانه ، عرضكرد بفرمائيد فرمود تو امروز پنير خوردى ، در خانه بيست دينار دارى كه سه دينار آن وزن صحيح دارد ، آن مرد گفت گواهى مىدهم كه تو حجت خدا و نماينده پروردگار و كلمه تقوائى امام فرمود تو نيز از صديقين هستى كه خدا دلت را بايمان آزمايش نموده .\r\nمحمد بن جرير طبرى در كتاب امامت مينويسد ، كه هنگام وفات زين العابدين عليه السلام فرمود محمد ! چه شبى است امشب گفت شب فلان پرسيد از ماه چقدر گذشته عرضكرد فلان قدر فرمود اين همان شبى است كه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبه من وعده داده‌اند آبى براى وضو خواست وقتى آوردند فرمود اين آب موش دارد ، يكى از حاضرين گفت هذيان ميگويد فرمود چراغ بياوريد ، آوردند داخل آب موشى بود ، دستور داد آب را بريزند و آب ديگرى بياورند وضو گرفت و نماز خواند در آخر همان شب از دنيا رفت .\r\nحضرت باقر فرمود پدرم با گروهى از غلامان خود و ديگران به طرف مكه ميرفت همين كه ببستان رسيدند خيمه را بيك طرف زدند ، وقتى امام ( ع ) آمد فرمود چرا در اين محل خيمه زده‌ايد ؟ اينجا مكان گروهى جنى از دوستان ما است خيمه زدن شما براى آنها ناراحتى ايجاد مىكند ، عرضكردند ما نميدانستيم و شروع كردند بكندن خيمه‌ها ناگهان صداى شخصى كه او را نميديديم بلند شد كه ميگفت يا ابن رسول الله خيمه‌ها را از جاى نكنيد ما اين ناراحتى را در راه شما تحمل ميكنيم ضمنا هديه‌اى براى شما آورده‌ايم آرزو داريم از آن ميل بفرمائيد باعث افتخار ما مىشود مشاهده كرديم كنار خيمه چند طبق است كه در آنها انگور ، انار و موز و ميوه‌هاى مختلف ديگر است .\r\nامام ( ع ) همراهان خود را فرا خواند شروع كردند به خوردن ميوه‌ها .\r\nرجال كشى - مينويسد ابو خالد كابلى مدتى خدمتكار محمد بن حنفيه بود و او را امام ميدانست ، يك روز به او گفت فدايت شوم من مدتى است كه خدمتكار شما بوده‌ام و بشما علاقمندم كه اين خود موجب مزيد لطفى است از طرف شما قسم مىدهم شما را بمقام پيغمبر و امير المؤمنين آيا شما امام هستى كه پيروى از شما بر تمام مردم واجب است فرمود قسم بزرگى دادى امام بر من و تمام مردم على بن الحسين است .\r\nابو خالد پس از شنيدن اين حرف خدمت زين العابدين عليه السلام رسيد و اجازه شرفيابى خواست ، اجازه يافته داخل شد ، امام فرمود بارك الله كنكر ! چه شده تو بديدن ما نمىآمدى ؟\r\nابو خالد به سجده افتاد و شكر خداى را نمود از سخن حضرت زين العابدين عرضكرد خداى را سپاس كه قبل از مردن امامم را شناختم ، امام فرمود چطور امام را شناختى عرضكرد زيرا شما مرا به اسمى خواندى كه مادرم هنگام ولادت\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nناميده بود ، و از آن فراموش كرده بودم . مدتى خدمتكار محمد بن حنفيه بودم و او را امام ميدانستم تازگى از او سؤال كردم و قسمش دادم به حق پيغمبر و امير المؤمنين كه امام كيست ؟ مرا بسوى شما راهنمائى كرد ، گفت شما امام بر او و تمام مردم هستى .\r\nوقتى خدمت شما رسيدم مرا با نامى صدا زدى كه مادرم نهاده بود فهميدم شما امامى هستى كه اطاعت او بر من و هر مسلمانى واجب است « 1 »  .\r\nدر بابهاى آينده بسيارى از اخبار كه مشتمل بر اعجاز زين العابدين عليه السلام است خواهد آمد . روايت شده در يكى از مؤلفات اصحاب كه مردى از بزرگان بلخ بيشتر سالها به حج ميرفت و در مدينه پيغمبر را نيز زيارت ميكرد حضرت على بن الحسين را هم زيارت مينمود و براى آن جناب تحفه و هداياى زيادى مىآورد و مسائل دينى خود را مىپرسيد به شهر خويش برميگشت .\r\nزنش به او گفت تحفه و هداياى زيادى مىبرى ولى آن آقا به تو چيزى نميدهد ، گفت آن شخصى كه من برايش هديه ميبرم مالك دنيا و آخرت و تمام چيزهائى است كه در دست مردم است زيرا او خليفه خداست در زمين و حجت اوست او پسر پيغمبر و امام ما است . زن پس از شنيدن اين حرف ديگر چيزى نگفت .\r\nدر سال بعد نيز عازم حج شد و خدمت زين العابدين عليه السلام رسيده سلام نمود و دستش را بوسيد ، آن جناب مشغول غذا خوردن بود به او نيز تعارف كرد شروع به خوردن نمود ، پس از صرف غذا آفتابه و طشت خواست .\r\nآن مرد از جاى حركت كرد و آب بر روى دست امام ريخت ، فرمود تو مهمان ما هستى چطور آب بر دست ما ميريزى ؟ عرضكرد من علاقه دارم فرمود حالا كه دوست دارى چيزى به تو نشان مىدهم كه خيلى مورد علاقه تو است و خوشحال ميشوى ، آن مرد آب ريخت تا يك سوم طشت پر آب شد ، امام\r\n\r\n","description":"","footnote":" ( 1 ) از خرايج و رساله ثار شيخ بن نما نيز اين روايت شده . ","page_name":" 36 ","page_number":36},
  {"content":"\r\n\r\nعليه السلام فرمود چه مىبينى ؟ آن مرد عرضكرد آب ، فرمود اين ياقوت قرمز است دو مرتبه نگاه كرد ديد بقدرت خدا ياقوت قرمز شده .\r\nفرمود بريز آب را ، ريخت تا دو سوم طشت پر آب شد فرمود اين چيست عرضكرد آب است ، فرمود نه زمرد سبز است ، باز نگاه كرد ديد زمرد سبز است . باز فرمود آب را بريز ريخت تا طشت پر شد پرسيد اين چيست ؟ عرضكرد آب است ، فرمود نه در سفيد است نگاه كرد ديد در سفيد است طشت پر شد از سه نوع جواهر در ، ياقوت ، زمرد ، آن مرد در شگفت شده خود را انداخت روى دستهاى مولا شروع ببوسيدن كرد .\r\nفرمود ما چيزى نداريم كه پاداش تحفه و هديه ترا بدهيم همين جواهر را عوض هديه خود بردار از طرف ما ، پوزش بخواه از زنت كه ما را سرزنش كرده بود ، آن مرد سر به زير افكنده پرسيد آقا چه كسى سخن زنم را براى شما نقل كرد واقعا شما از خاندان نبوت هستيد ، آنگاه از امام وداع نموده بجانب بلخ رهسپار شد .\r\nوقتى به منزل رسيد جواهر را پيش همسر خود نهاده جريان را شرح داد آن زن سجده شكر بجاى آورد و شوهرش را قسم داد كه او را خدمت امام ببرد در سال بعد كه عازم حج شد همسرش را نيز با خود برد ، در بين راه مريض شد و نزديك مدينه از دنيا رفت ، آن مرد خدمت امام رسيد و با گريه جريان فوت همسر خود را نقل كرد .\r\nامام عليه السلام دو ركعت نماز خواند و دعاهائى كرد سپس توجه به آن مرد نموده فرمود برو پيش همسرت خداوند او را بلطف و كرمش زنده كرد .\r\nمرد بسرعت به منزل برگشت همين كه داخل خيمه شد ديد زنش نشسته منتظر اوست صحيح و سالم .\r\nپرسيد چطور خداوند ترا زنده كرد ، سوگند خورد كه عزرائيل آمد و روح مرا قبض نمود و به طرف بالا برد ناگاه شخصى بدين شكل و شمايل آمد اوصاف آن آقا را كه نقل ميكرد شوهرش گفت همان زين العابدين است گفت\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nهمين كه ملك الموت چشمش به او افتاد گفت السلام عليك يا حجة إله السلام عليك يا زين العابدين جواب داده به او گفت روح اين زن را برگردان او به زيارت ما آمده بود من از خدا خواسته‌ام كه سى سال ديگر زنده بماند و زندگى خوشى داشته باشد چون به زيارت ما آمده بود .\r\nملك الموت گفت به ديده منت روح مرا بجسد برگرداند ، من با چشم ديدم ملك الموت دست آن آقا را بوسيد و رفت ، آن مرد دست زن خود را گرفت و خدمت زين العابدين آورد موقعى كه آقا با اصحاب خود نشسته بود ناگاه زن خود را بر زانوان امام انداخته ميبوسيد و ميگفت به خدا قسم اين آقا و مولاى من است ، همين آقا مرا با دعاى خودش زنده كرد آن زن و مرد بقيه عمر خود را در خدمت زين العابدين بسر بردند .\r\nبرسى در مشارق الانوار مينويسد مردى بزين العابدين عرضكرد چه چيز ما را بر دشمنانمان امتياز ميدهد ، با اينكه ميان آنها از ما زيباتر هست امام فرمود مايلى امتياز خود را بر آنها مشاهده كنى عرضكرد آرى دست بر چشمش ماليده فرمود نگاه كن يك مرتبه آن مرد ناراحت شده عرضكرد مرا به حالت اولى برگردان من در مسجد غير خرس و ميمون و سگ چيزى نمىبينم دست بر صورتش ماليد به حالت اول برگشت .\r\n\r\nباب چهارم مستجاب شدن دعاى امام عليه السلام\r\nثابت بنانى گفت من و گروهى از عباد بصره از قبيل ايوب سجستانى و صالح مرى و عتبه الغلام و حبيب فارسى و مالك بن دينار به حج رفتيم ، همين كه داخل مكه شديم ديديم مردم از نظر آب در مضيقه هستند و از شدت تشنگى ناراحتند چون باران كم باريده بود .\r\nمردم متوسل بما شدند و تقاضاى طلب باران نمودند رفتيم بجانب كعبه پس از طواف با تضرع و زارى از خدا درخواست باران نموديم ولى دعاى ما اجابت نشد ، در همين ميان جوانى كه اندوه ناراحتى غم در چهره‌اش آشكارا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nديده ميشد وارد شد و طوافى نمود سپس روى بما آورده فرمود مالك بن دينار و ثابت بنانى و ايوب سجستانى و صالح مرى و عتبه الغلام و حبيب فارسى و يا سعد يا عمر يا صالح اعمى ، رابعه ، سعدانه ، يا جعفر بن سليمان ، عرضكرديم بله اى جوان ؟\r\nفرمود يك نفر از شما را خدا دوست نميداشت ؟ گفتيم ما دعا كرديم بر خداست كه اجابت نمايد ، روى بجانب كعبه نموده و از آنجا به سجده رفت .\r\nدر سجده ميگفت الهى ترا بعلاقه‌اى كه به من دارى اينها را از باران سيراب كن ، هنوز دعايش تمام نشده بود كه باران چون دهانه مشك باريدن گرفت ، گفتم جوان از كجا فهميدى ترا دوست دارد ؟ جوابداد اگر مرا دوست نميداشت بخانه‌اش دعوت نميكرد چون دعوت كرده فهميدم مرا دوست دارد .\r\nبه همين جهت او را بعلاقه‌اش قسم دادم از پيش ما رفت و اين شعر را خواند .\r\n من عرف الرب فلم تفنه * معرفة الرب فذاك الشقى\r\nما ضر في الطاعة ما ناله * في طاعة الله و ما ذا لقى\r\nما يصنع العبد به غير التقى * و العز كل العز للمتقى \r\nاز مردم مكه پرسيدم اين جوان كيست ؟ گفتند على بن الحسين بن على ابن ابى طالب است .\r\nمناقب شهر آشوب مينويسد حضرت حسين كه شهيد شد هفتاد و چند هزار دينار قرض داشت ، حضرت زين العابدين از اين جريان ناراحت بود بطورى كه از خورد و خوراك و خواب باز مانده بود شبى در خواب ديد به او گفتند ناراحت نباش بواسطه قرض پدرت خداوند آن را از مال بجنس پرداخت نمود .\r\nبا خود گفت من در اموال پدرم چيزى سراغ ندارم كه معروف بمال جنس باشد شب دوم نيز همان خواب را ديد ، از خانواده خود پرسيد يكى از بانوان گفت پدرت غلامى داشت بنام بجنس كه چشمه آبى در ذى خشب در اختيار او گذاشته بود ، وقتى جستجو كرد معلوم شد صحيح است چند روز بيشتر\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nنگذشته بود كه وليد بن عتبة بن ابى سفيان پيغام فرستاد بزين العابدين كه پدرت چشمه‌اى در ذى خشب دارد بنام بجنس اگر مايلى من آن را ميخرم .\r\nعلى بن الحسين جواب داد كه ميفروشم در مقابل قرض پدرم مبلغ قرض را تعيين نمود .\r\nاو هم قبول كرد آب شب شنبه را براى سكينه استثناء نمود ، حضرت زين العابدين پيوسته دعا ميكرد خدا كشته قاتل پدرش را به او نشان دهد وقتى مختار كشندگان حسين را كشت سر عبيد الله زياد و عمر سعد را با پيكى براى امام فرستاد به پيك گفت او شب نماز ميخواند پس از نماز صبح ميخوابد بعد حركت مىكند پس از مسواك نمودن برايش غذا مىآورند وقتى در خانه رفتى سؤال كن هر وقت سفره گسترده بود اجازه بگير و دو سر را بگذار روى سفره‌اش بگو مختار سلام مىرساند و ميگويد يا ابن رسول الله خداوند انتقام ترا گرفت .\r\nپيك تمام دستورات را انجام داد ، همين كه زين العابدين روى سفره دو سر را ديد به سجده رفته گفت سپاس خداى را كه دعاى مرا مستجاب نمود و انتقام خون پدرم را گرفت در باره مختار دعاى خير نمود .\r\nدلائل حميرى ، منهال بن عمرو گفت پس از انجام مراسم حج وارد خدمت زين العابدين شدم ، به من فرمود منهال . حرملة بن كاهل اسدى چه مىكند عرضكردم وقتى آمدم زنده بود دست دراز كرده گفت خدايا به او حرارت آهن را بچشان ، خدايا به او حرارت آتش را بچشان .\r\nمنهال گفت از آنجا بكوفه بازگشتم مختار خروج كرده بود بين من و او سابقه دوستى بود سوار شدم تا به او سلام نمايم ديدم اسب سوارى خود را خواست و سوار شد منهم با او رفتم تا رسيد به كناسه ، در آنجا ايستاد چون كسى كه انتظار شخصى را دارد فرستاده بود از پى حرملة بن كاهل اسدى ، او را آوردند همين كه چشمش به او افتاد گفت خدا را شكر كه مرا بر تو پيروز كرد دستور داد شتركش بيايد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاول دستهاى او را بدستور مختار قطع نمودند بعد گفت پاهايش را قطع كنيد ، پس از قطع دو پايش امر كرد آتش بيافروزند يك بار هيزم آوردند پيكر او را در ميان آتش نهادند ، لهيب آتش پيكرش را سوخت من گفتم سبحان الله سبحان الله . مختار توجهى به من نموده گفت چرا سبحان الله ميگوئى ؟\r\nگفتم من خدمت زين العابدين رسيدم از من پرسيد حرملة چه مىكند ؟\r\nعرضكردم هنوز زنده است دست بدعا برداشته گفت خدايا به او حرارت آهن را بچشان به او حرارت آتش را بچشان . مختار گفت ترا به خدا سوگند جدا اين سخن را از آن مولا شنيدى ؟ گفتم به خدا سوگند عين همين جملات را فرمود ، مختار از اسب پياده شد دو ركعت نماز خواند بعد به سجده رفت سجده طولانى ، بعد سر از سجده برداشت و به راه خود ادامه داد من نيز با او رفتم تا رسيد بدر خانه ما تقاضا كردم نهار را با او صرف كنم .\r\nگفت منهال تو ميگوئى على بن الحسين سه دعا كرد خدا دعايش را بدست من مستجاب نمود باز تقاضا ميكنى غذا بخورم امروز بايد بشكرانه اين نعمت روزه بگيرم .\r\n\r\nباب پنجم مكارم اخلاق و دانش آن جناب و اقرار دوست و دشمن بمقامش\r\nمحمد بن جعفر و ديگران گفتند يكى از بستگان على بن الحسين عليه السلام آمد خدمت ايشان بطورى كه ميشنيد شروع بناسزا گفتن به آن جناب كرد و سخنى با او نگفت همين كه رفت امام عليه السلام بحاضرين گفت شنيديد چه گفت ؟\r\nمن مايلم با هم برويم ببينيد من چگونه پاسخ او را مىدهم . گفتند حاضريم ما مايل بوديم كه پاسخ او را بدهى .\r\nامام كفش پوشيده به راه افتاد زير زبان اين آيه را تلاوت ميكرد (  وَ الْكاظِمِين الْغَيْظَ وَ الْعافِين عَن النَّاس وَ اللَّه يُحِب الْمُحْسِنِين  ) . فهميدم كه چيزى به او نخواهد گفت رسيد درب منزل آن مرد او را صدا زده فرمود بگوئيد على بن الحسين با تو كار دارد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nآن مرد بيرون آمد آماده بود كه با هر ناراحتى مقابله كند يقين داشت كه مولا براى كيفر عمل زشتى كه او كرده بود آمده ، امام عليه السلام فرمود برادر تو هم اكنون پيش من آمدى و چنين و چنان گفتى ، اگر راست گفتى از خدا طلب آمرزش ميكنم در صورتى دروغ گفته باشى خدا ترا بيامرزد ، آن مرد پيشانى امام را بوسيده گفت نه آنچه گفتم در تو نيست من شايسته ترم به آن نسبتها .\r\nراوى گفت آن مرد حسن بن حسن بوده . در كافى است حضرت صادق فرمود حضرت على بن الحسين بر چند نفر جذامى گذشت مولا سوار بر الاغ بود آنها مشغول غذا خوردن بودند امام را به خوردن غذا دعوت كردند فرمود اگر من روزه نداشتم ميخوردم وقتى به منزل رسيد دستور داد غذا تهيه كنند و در تهيه غذا هر چه مىتوانند از خرج مضايقه نكنند آنها را به منزل دعوت كرد و با ايشان غذا خورد .\r\nابو حمزه ثمالى گفت خدمت زين العابدين سخن از گرانى نرخها شد فرمود مرا كارى نيست رزق بر خداست گران شود يا ارزان گردد .\r\nدر كتاب فلاح السائل عبد العزيز عبدى از ابن ابى يعفور نقل مىكند كه حضرت صادق فرمود هر وقت على بن الحسين آماده نماز ميشد تنش ميلرزيد و رنگش زرد ميشد چون شاخه خرما ميلرزيد .\r\nواقدى از عبد الله بن محمد پسر عمرو بن على نقل كرد كه هشام ابن اسماعيل با من خيلى بد رفتارى ميكرد ( والى مدينه بود از طرف عبد الملك مروان وليد بن عبد الملك او را عزل كرد ) حضرت على بن الحسين را بشدت آزرد .\r\nپس از آنكه وليد او را عزل نمود دستور داد بايستد تا مردم انتقام خود را بگيرند « 1 »  حضرت على بن الحسين از كنار او بگذشت در نزديكى خانه مروان او را نگهداشته بودند باسماعيل سلام كرد على بن الحسين قبلا دستور داده بود به نزديكان خود كه متعرض او نشوند .\r\n\r\n","description":"","footnote":" ( 1 ) در روايت ديگرى است كه ميگفت فقط من از على بن الحسين ميترسم . ","page_name":" 42 ","page_number":42},
  {"content":"\r\n\r\nدر روايت ديگر پيغام داد هر احتياج مالى دارى بگو بر طرف كنم از طرف ما خاطر جمع باش ، هشام گفت خدا ميداند رسالت به كه بدهد .\r\nمناقب مينويسد ، روايت شده على بن الحسين غلامش را دو مرتبه صدا زد جوابش را نداد در مرتبه سوم كه جواب داد فرمود پسرم صداى مرا نشنيدى گفت : چرا . فرمود چرا جواب ندادى ؟ گفت چون از تو نميترسيدم ، فرمود الحمد لله كه غلامم از من بيمناك نيست .\r\nابن اسحاق گفت در مدينه چندين خانوار زندگى ميكردند كه خوراك آنها ميرسيد و احتياج به كسى نداشتند نميدانستند از كجا مىآيد پس از فوت على ابن الحسين مقررى آنها نرسيد .\r\nعمرو بن دينار گفت زيد بن اسامه به حالت احتضار رسيد در آن حال گريه ميكرد على بن الحسين پرسيد چرا گريه ميكنى گفت پانزده هزار دينار مقروضم و چيزى ندارم كه بوسيله آن پرداخت شود على بن الحسين فرمود گريه نكن قرض تو به عهده من تمام آن را پرداخت كرد .\r\nزهرى گفت با حضرت زين العابدين رفتم پيش عبد الملك بن مروان اثر سجده‌اى كه در پيشانى على بن الحسين ديد خيلى بزرگ شمرد عرضكرد واقعا در راه عبادت خدا كوشش ميكنى ، خداوند به تو عنايت فراوان دارد پاره تن پيغمبرى قرابت نزديك و نسبت زياد تو مقامى ارجمند بين خانواده خود و اهل زمان دارى ، داراى علم و فضل و دين و ورعى هستى كه احدى پيش از تو و بعد از تو داراى اين مقام نبوده‌اند جز اجداد طاهرينت شروع كرد بتعريف و ستايش آن مولا .\r\nعلى بن الحسين فرمود آنچه ذكر كردى از لطف خدا و تائيد و توفيقش كجا ميتوان شكر و سپاس نعمت او را نمود . آنقدر پيامبر در نماز ايستاد تا قدمهايش ورم كرد چنان در روزه دارى تشنه ميشد آب دهانش خشك ميگرديد ، گفتند يا رسول الله مگر خداوند وعده مغفرت به تو نداده ؟ ميفرمود بنده شكرگزار خدا نباشم ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nخداى را سپاس بر نعمت و آزمايشش و او را ستايش از ابتدا تا انتهاى روزگار به خدا سوگند اگر اعضايم قطع شود و چشمانم بر روى سينه‌ام بيفتد هنوز سپاس يك دهم از يك نعمت از نعمتهاى بىشمارش را نكرده‌ام ستايش تمام ستايشگران بپايه يك نعمت او نميرسد .\r\nبه خدا سوگند از كوشش در شكرگزارى فرو گذار نخواهم بود تا او ببيند كه پيوسته در ستايش اويم در شب و روز آشكارا و پنهان اگر خانواده‌ام و مردم بر من حقوقى نداشتند كه بناچار بايد آن حقوق را مراعات نمود پيوسته چشم به آسمان ميدوختم و دل در گرو او مينهادم تا جان در بدن دارم در اين موقع اشگ از ديدگان فرو ريخت عبد الملك نيز گريه كرد .\r\nگفت چقدر فاصله است بين بنده‌اى كه جوياى آخرت باشد و در آن راه كوشش كند و بين كسى كه طالب دنيا است از هر راه كه شد ديگر نصيبى در آخرت ندارد و آنگاه از نيازهاى مولا سؤال كرد و علت آمدنش را پرسيد و وساطت او را در باره كسانى كه واسطه شده بود پذيرفت و مبلغ هنگفتى در اختيار ما گذاشت .\r\nمناقب ، مينويسد شيطان به صورت افعى كه داراى ده سر است با نيشهاى تيز درآمد چشمهاى قرمز سهمگين داشت از درون زمين محل مسجد زين العابدين درآمد و در محراب عبادتش پيچيد امام را هراسى در دل پيدا نشد و به او توجهى ننمود شروع كرد با نيشهاى خود سر انگشتان امام را گاز ميگرفت و نيش ميزد باز به او توجه نكرد و پايش را بر نميداشت هيچ شك و اشتباه در نماز و قرآنش پيش نيامد .\r\nدر اين موقع از آسمان شهاب آتش زائى بر شيطان فرود آمد همين كه اين شهاب بديد فريادى زد و به صورت اولى خود كنار على بن الحسين ايستاد ، گفت يا على بن الحسين تو سرور عبادت‌كنندگانى چنانچه نام گرفته‌اى من شيطانم به خدا قسم عبادت پيمبران از پدرت آدم تا زمان ترا ديده‌ام كسى را چون تو عابد نيافته‌ام شيطان رفت امام همانطور مشغول نماز خود بود و سخن شيطان\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاو را از نماز باز نميداشت تا نمازش تمام شد .\r\nدر كافى است عبد الله بن حارث گفت حضرت زين العابدين شيشه‌اى از مشك در جا نماز داشت هر وقت به نماز ميايستاد از آن بر خود ميماليد .\r\nحضرت صادق فرمود يكى از غلامان زين العابدين عليه السلام در شب سردى با امام برخورد نمود كه جبه و ردائى از خز و عمامه‌اش نيز از خز بود و خود را غاليه ( عطر مخصوصى ) عطر آگين كرده بود .\r\nغلام عرضكرد آقا در چنين ساعتى با چنين سر وضعى كجا تشريف ميبريد فرمود ميروم به مسجد جدم پيغمبر تا از خداوند حوريه خواستگارى كنم .\r\nثمالى گفت زين العابدين را ديدم نشسته يك پاى بر روى ران ديگرش نهاده گفتم مردم اين طور نشستن را زشت ميشمارند و ميگويند اين نشستن خداست ، فرمود بواسطه خستگى و رنجورى اين طور نشسته‌ام خدا را خستگى و رنج فرا نميگيرد و خواب و چرت برايش نيست .\r\nحضرت صادق فرمود على بن الحسين وقتى سوار ميشد روى مركب خود پارچه‌اى از مخمل قرمز مينهاد و بر آن سوار ميشد .\r\nحضرت صادق فرمود زين العابدين عليه السلام سه مرتبه مريض شد هر مرتبه وصيت مخصوصى ميكرد پس از بهبودى وصيت خود را اجرا مينمود .\r\nدر امالى شيخ است كه فاطمه دختر امير المؤمنين چون ناراحتى حضرت زين العابدين را از عبادت مشاهده كرد ، رفت پيش جابر بن عبد الله انصارى فرمود جابر تو كه از صحابه پيامبرى ما بر شما حقوقى داريم يكى از آنها اينست كه اگر ديديد يك نفر از ما خود را از پرستش و عبادت زياد بكشتن ميدهد او را تذكر دهيد و بخواهيد جان خود را حفظ نمايد .\r\nاينك على بن الحسين عليه السلام يادگار برادرم چنان رنجور و ناتوان شده و از زيادى عبادت پيشانى و دو كف دست و زانوانش پينه بسته جابر به طرف خانه زين العابدين رهسپار شد ، درب خانه حضرت باقر محمد بن على با چند نفر از بچه‌هاى بنى هاشم بودند جابر آن جناب را ديد مىآيد گفت راه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nرفتن تو شبيه راه رفتن پيامبر است تو كه هستى پسر جان ؟ فرمود من محمد بن على بن الحسينم . جابر شروع بگريه نموده گفت به خدا قسم تو واقعا شكافنده ( باقر ) علمى نزديك من بيا پدرم فدايت ، همين كه نزديك آمد گريبانش را روى آن باز نمود دستش را روى سينه‌اش گذاشته بوسيد و صورت و گونه‌اش را روى آن گذاشت گفت من از طرف جدت پيامبر به تو سلام ميرسانم او به من دستور داد كه با تو چنين كنم .\r\nبه من فرمود تو زنده خواهى بود يكى از فرزندانم بنام محمد را درك كنى كه شكافنده دانش است و فرمود تو آنقدر عمر ميكنى كه كور ميشوى باز بينا خواهى شد . بعد گفت از پدرت برايم اجازه بگير .\r\nحضرت باقر داخل شد و جريان را عرضكرد كه پيرمردى بر در خانه است و با من چنين و چنان كرد ، امام فرمود او جابر بن عبد الله است ، پرسيد از تمام بچه با تو فقط چنان گفت و چنان كرد ، عرضكرد بلى فرمود قصد بدى نداشته خواسته است خون ترا به جوش آورد ، اجازه ورود جابر را داد داخل شد ديد از عبادت زرد و ناتوان شده ، امام عليه السلام از جاى حركت نمود و احوالپرسى شايانى از جابر كرده او را پهلوى خود نشاند .\r\nجابر شروع بصحبت نموده گفت يا ابن رسول الله مگر نميدانى خداوند بهشت را براى شما و دوستانتان آفريده و جهنم را براى دشمنان و مخالفين شما پس چرا اين قدر خود را ناراحت ميكنى .\r\nزين العابدين عليه السلام فرمود اى صحابه پيامبر مگر جدم نميتوانست كه آمرزيده شده است چرا كوشش در عبادت ميكرد پدر و مادرم فدايش ، تا جايى كه پاهايش تا ساق ورم كرد عرضكردند با اينكه گناه گذشته و آينده‌ات را خدا بخشيده باز چنين عبادت ميكنى ؟ فرمود بنده شاكر خدا نباشم ؟\r\nوقتى جابر ديد سخنش در آن آقا اثرى ندارد كه دست از جديت باز دارد عرضكرد آقا پس جان خود را حفظ كن تو از خانواده‌اى هستى كه خداوند بواسطه آنها بلا را دفع مىكند و رنج و ناراحتى را بر طرف مينمايد و از آسمان\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nباران ميفرستد امام فرمود جابر من از روش پدر و جدم دست بر نميدارم تا زنده باشم .\r\nجابر به كسانى كه حضور داشتند گفت من در ميان اولاد انبياء چون على ابن الحسين نديده‌ام مگر يوسف پيغمبر ، به خدا قسم فرزندان على بن الحسين بهتر از فرزندان يوسف بن يعقوب هستند از اين خانواده است كسى كه زمين را پر از عدل و داد مينمايد چنانچه پر از ستم شده .\r\nدر خصال مينويسد حضرت باقر فرمود على بن الحسين در شبانه روز هزار ركعت نماز ميخواند همانطور كه امير المؤمنين عليه السلام ميخواند زيرا پانصد نخله خرما داشت در كنار هر درخت دو ركعت نماز ميخواند .\r\nهر وقت به نماز ميايستاد رنگش تغيير ميكرد چون بنده ذليلى در مقابل پادشاه مقتدرى ميايستاد اعضايش از خوف خدا ميلرزيد چنان نماز ميخواند مثل كسى كه آخرين نماز اوست ديگر بعد از اين عمر نميكند تا نماز بخواند يك روز نماز ميخواند رداء از شانه‌اش افتاد آن را درست نكرد تا نمازش تمام شد .\r\nيكى از اصحاب در مورد اين كار سؤال كرد فرمود واى بر تو ميدانى در مقابل چه كسى هستم ؟ نماز بنده آنقدر قبول مىشود كه با دل توجه داشته باشد آن مرد عرضكرد پس در اين صورت ما هلاك شديم ، فرمود نه خداوند نقص نمازهاى شما را بوسيله نافله جبران مىكند .\r\nدر شب تاريك از منزل خارج ميشد و انبانها را بر پشت ميكشيد كه درون آنها كيسه‌هاى پول از درهم و دينار بود گاهى با پشت خود خوراكى يا هيزم حمل مينمود بدر خانه محتاجين مىآمد يك يك در ميزد هر كس درب را باز ميكرد به او ميداد هر وقت به فقيرى چيزى ميداد صورت خود را ميپوشانيد تا او را نشناسند ، بعد از فوت نيافتند كسى را كه چنين كند فهميدند آن كس على ابن الحسين عليه السلام بوده وقتى پيكر آن امام را بر روى تخته گذاشتند براى غسل بر پشت مباركش اثرى چون كوهان شتر بود بواسطه انبانهايى كه بدر خانه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nفقراء و مستمندان ميبرد .\r\nيك روز بيرون آمده بود با ردائى از خز گدائى سر راهش را گرفت و چنگ بر ردا زد امام رداء را رها كرده رفت در زمستان لباس خز مىخريد و در تابستان ميفروخت و بهايش را صدقه ميداد .\r\nدر روز عرفه چشمش بگروهى افتاد كه از مردم درخواست كمك ميكردند فرمود واى بر شما در چنين روز از غير خدا درخواست ميكنيد امروز اميد است كه بچه‌هاى در رحم با اينكه عملى انجام نداده‌اند سعادتمند شوند .\r\nآن جناب از غذا خوردن با مادر خود امتناع داشت سؤال كردند كه شما با آن كوششى كه در باره رحم دارى و از همه مردم نسبت بخويشاوند مهربانترى چرا با مادر خود غذا نميخورى فرمود من ميترسم لقمه‌اى را بردارم كه چشم مادرم به آن لقمه باشد .\r\nشخصى عرضكرد يا ابن رسول الله من شما را در راه خدا بسيار دوست ميدارم گفت بار خدايا من به تو پناه ميبرم از اينكه كسى مرا بواسطه تو دوست داشته باشد ولى تو مرا دشمن بدارى و با شتر مخصوصى كه داشت بيست مرتبه به حج رفت حتى يك بار هم آن شتر را با شلاق نزد وقتى شتر مرد دستور داد او را دفن كنند تا پيكرش را درنده‌ها نخورند .\r\nاوصاف امام را از كنيزش پرسيدند گفت مختصر بگويم يا مطول گفتند نه مختصر . گفت هرگز روز برايش غذا نياوردم ( يعنى پيوسته روزه داشت ) و هرگز شب برايش رختخواب نگستردم ( يعنى شبها پيوسته بعبادت مشغول بود ) روزى گذشت از كنار چند نفر كه بدگوئى از او ميكردند فرمود اگر راست ميگوئيد خدا مرا بيامرزد اگر دروغ ميگوئيد خدا شما را بيامرزد .\r\nهر زمان دانشجوئى خدمتش ميرسيد ميفرمود مرحبا به كسى كه سفارش پيغمبر را مراعات نموده سپس ميفرمود جوينده دانش وقتى از منزل خود خارج مىشود پاى بر هيچ خشك و ترى از زمين نميگذارد مگر اينكه تا زمين هفتم براى او تسبيح ميكنند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nعهده دار مخارج صد خانوار از فقراء مدينه بود ، خوشحال ميشد اگر بر سر سفره‌اش يتيمان درماندگان و زمين‌گيران و بيچارگان كه وسيله گذران ندارند حاضر ميشدند ، كسى كه داراى خانواده بود از غذاى خود براى خانواده آنها ميبرد .\r\nشروع به خوردن غذا نميكرد مگر اينكه ابتدا به مقدار آن غذا صدقه ميداد ، در هر سال هفت پينه از محل سجده‌اش كنده ميشد بواسطه زياد نماز خواندن همه آنها را جمع ميكرد پس از فوت با او دفن نمودند .\r\nبيست سال بر پدرش حسين عليه السلام گريه كرد هر وقت غذا مىآوردند اشگ ميريخت تا اينكه يكى از غلامانش گفت آقا ممكن است يك روز گريه شما تمام شود فرمود واى بر تو يعقوب دوازده پسر داشت يكى از نظر او پنهان شد از زيادى گريه چشمانش سفيد شد و موى سرش از كثرت اندوه به پيرى گرائيد از غم خميده شد با اينكه پسرش زنده بود من ديدم پدر و برادر و عمو و هفده نفر از خانواده‌ام كشته شدند در كنارم چگونه اندوهم تمام مىشود .\r\nبزهرى گفتند چه كسى از همه مردم زاهدتر است در دنيا ؟ گفت على بن الحسين . بين او و محمد بن حنفيه اختلافى بود در صدقات على بن ابى طالب عليه السلام بايشان پيشنهاد كردند اگر بوليد بن عبد الملك مراجعه كنى رفع اين گرفتارى را مينمايد زيرا بين او و محمد بن حنفيه دوستى است در آن زمان زين العابدين عليه السلام و وليد هر دو در مكه بودند فرمود واى بر تو در حريم خدا از غير خدا انسان طلب كند من دنيا را از خدا ميل ندارم طلب كنم چگونه از مخلوقى چون خودم طلب كنم .\r\nزهرى گفت بواسطه اين زهد و پارسائى خداوند هيبت او را در دل وليد انداخت كه بنفع او حكومت كرد .\r\nسفيان بن عيينه از زهرى پرسيد على بن الحسين را ديده‌اى ؟ گفت آرى كسى از او با فضيلت‌تر نيست خدا شاهد است كه برايش دوستى در پنهانى و دشمنى آشكارا نمىبينم . گفتند اين جريان چگونه است ؟ گفت هر كس به او\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكمال علاقه و محبت را داشت وقتى مقام و شخصيت و فضيلت زين العابدين را مشاهده ميكرد بر او رشگ ميبرد . هر كس با او دشمن بود باز بواسطه شدت مدارائى كه داشت با او معامله دوستانه ميكرد .\r\nحضرت صادق عليه السلام فرمود پدرم ميگفت حضرت زين العابدين عليه السلام هر وقت به نماز ميايستاد چون ساقه درختى بود كه حركت نميكرد مگر مقدارى كه باد حركت دهد .\r\nتهذيب مينويسد : حضرت على بن الحسين از مدينه به مسجد كوفه آمد فقط چهار ركعت نماز در مسجد كوفه خواند سوار شتر خود شده راه مدينه را از پيش گرفت .\r\nاز كافى - حضرت صادق فرمود حضرت زين العابدين هر وقت ماه رمضان ميشد سخن جز بدعا و تسبيح و استغفار و تكبير نميگفت پس از افطار عرض ميكرد بار الها اگر بخواهى بيامرزى مىآمرزى .\r\nحضرت صادق فرمود على بن الحسين هر وقت خطبه عقد را ميخواند خيلى مختصر و كوتاه اجراء ميكرد بر سر سفره غذا بلا فاصله ميگفت الحمد لله و صلى إله على محمد و آله و استغفار ميكرد ميفرمود اين ازدواج را برقرار كردم با همان شرطى كه خداوند مقرر فرموده .\r\nاز سفيان بن عيينه نقل شده كه زهرى گفت در شب سردى بارانى حضرت زين العابدين را ديدم كه بر پشت خود انبانى آرد گرفته ميرفت عرضكردم اين چيست ؟ فرمود سفرى در پيش دارم كه زاد و توشه آن را بمكانى مطمئن حمل ميكنم عرضكردم غلام من در خدمت شما است اجازه بدهيد بردارد ، قبول نكرد . گفتم اجازه بدهيد خودم بردارم ، من شما را از بردن اين بار گران بىنياز ميكنم .\r\nفرمود من خود را بىنياز نميكنم از برداشتن چيزى كه سبب نجات من است در سفر آينده و ورود مرا به منزل آينده بىخطر مىكند ترا به خدا قسم مىدهم راه خود را بگير و مرا به خود واگذار ، راه خويش را گرفتم پس از چند\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nروز خدمتش رسيده عرضكردم از آن مسافرتى كه قرار بود خبرى نيست . فرمود آن طور كه خيال كردى نبود آن سفر مرگ بود كه خود را آماده آن مسافرت ميكردم زيرا آمادگى براى مرگ به اين است كه از حرام خوددارى كنى و در راه خدا دستگيرى نمائى .\r\nابان بن تغلب گفت به حضرت صادق عرضكردم من ديده بودم هر وقت على بن الحسين وارد نماز ميشد رنگش تغيير ميكرد فرمود به خدا سوگند على بن الحسين مىشناخت آن كسى را كه در مقابلش ميايستاد .\r\nاز كافى - ابو حمزه گفت حضرت زين العابدين فرمود اگر وارد بازار شوم و با پولى كه دارم مقدارى گوشت براى خانواده‌ام بخرم كه احتياج به آن دارند اين در نظر من بهتر است از اينكه بنده‌اى را آزاد نمايم .\r\nاز كافى - حضرت صادق فرمود على بن الحسين عليه السلام سحرگاه در طلب روزى خارج ميشد ، عرضكردند آقا كجا ميرويد ؟ فرمود صدقه مىدهم بخانواده‌ام عرضكردند بخانواده‌ات صدقه ميدهى ! فرمود هر كس از راه حلال جستجوى روزى نمايد آنچه بدست آورد ( و براى خانواده خود خرج نمايد ) از طرف خدا صدقه حساب مىشود براى او .\r\nدعوات راوندى - حضرت باقر فرمود پدرم فرمود سخت مريض شدم پدرم به من گفت چه ميل دارى گفتم مايلم آنچه خدا برايم خواسته بر خلاف آن درخواستى نداشته باشم . فرمود احسن شبيه ابراهيم خليل صلوات الله عليه شده‌اى ، چنانچه جبرئيل به او گفت حاجتى دارى ؟ گفت در مقابل خدا اظهار نظرى ندارم او كافى است و خوب نگهبانى است .\r\nابو حازم ميگفت كسى از خانواده بنى هاشم نديدم كه از على بن الحسين بهتر باشد در هر شبانه روز هزار ركعت نماز ميخواند تا در پيشانى و محل سجده‌اش پينه بست چون پينه‌اى كه بر زانوى شتر مىبندد .\r\nعبد الرزاق گفت ، كنيز على بن الحسين بر روى دست آقا در حال وضو آب ميريخت آفتابه از دستش افتاد و بر صورت امام وارد شد صورتش را مجروح\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nكرد سر را بجانب او بلند كرد كنيز گفت ( الكاظمين الغيظ ) فرمود خشم خود را فرو بردم باز كنيز گفت (  وَ الْعافِين عَن النَّاس  ) فرمود خدا از تو گذشت عرضكرد (  وَ اللَّه يُحِب الْمُحْسِنِين  ) فرمود برو ترا آزاد كردم .\r\nامالى شيخ . مينويسد حضرت صادق فرمود در مدينه مرد مسخره‌اى بود كه مردم را ميخنداند گفت من نتوانستم همين مرد را بخندانم منظورش على بن الحسين عليه السلام بود . يك روز امام رد ميشد بهمراه دو غلامش آن مرد پيش آمد و رداء از دوش مباركش گرفته فرار كرد غلامها از پى او رفتند رداء را گرفتند و بر دوش امام نهادند ، فرمود اين شخص كيست ؟ عرضكردند مردى شوخىگرى است كه مردم مدينه را ميخنداند فرمود به او بگوئيد خدا يك روزى خواهد داشت كه در آن روز بيهوده گران زيان ميكنند .\r\nعيون اخبار الرضا - حضرت صادق عليه السلام فرمود على بن الحسين ( ع ) هميشه با رفيقانى مسافرت ميكرد كه ايشان را نميشناختند و شرط ميكرد در كارهائى كه احتياج داشتند خدمتكار آنها باشد .\r\nيك مرتبه با گروهى مسافرت كرد شخصى به آنها برخورد امام را شناخت گفت ميدانيد اين شخص كيست ؟ گفتند نه . گفت اين على بن الحسين است از جاى حركت نموده دست و پايش را بوسيدند گفتند يا ابن رسول الله ميخواستى ما را به آتش جهنم بسوزانى اگر اسائه ادبى ميكرديم ديگر براى هميشه هلاك ميشديم شما را چه واداشت كه چنين كنيد ؟ فرمود زمانى با گروهى مسافرت كرديم كه مرا ميشناختند بواسطه پيغمبر در باره من آنقدر لطف مينمودند كه استحقاق آن را نداشتم . من ميترسيدم شما همچنين كنيد به همين جهت با ناشناس بودن برايم بهتر بود .\r\nشقيق بلخى گفت از على بن الحسين پرسيدند چگونه صبح كرديد ؟ فرمود در حالى صبح كردم كه از هشت طرف مرا جستجو ميكنند ، خداوند مرا بانجام واجبات دعوت مىكند و پيامبر بانجام سنت ، خانواده مرا براى تهيه زاد و توشه و نفس بشهوت رانى و شيطان به پيروى از خود و دو ملك موكل دعوت به كار\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nدرست و ملك الموت روح مرا و قبر پيكر مرا من در بين هشت امر گرفتارم .\r\nج - روايت شده كه موسى بن جعفر عليه السلام خوش صدا بود و قرآن خوب ميخواند ، روزى فرمود حضرت على بن الحسين كه قرآن ميخواند گاهى از رهگذران كه صداى آن جناب را مىشنيدند از صداى ايشان غش ميكردند امام اگر كمال قدرت خود را در اين امور اظهار كند مردم تاب تحمل ندارند .\r\nعرضكردند مگر پيامبر بر مردم نماز نميخواند و صدايش به قرآن بلند نميشد فرمود پيامبر باندازه‌اى كه طاقت داشتند ميخواند .\r\nدر كافى است على بن الحسين از همه مردم خوش صوت‌تر بود در قرائت قرآن سقاها در خانه‌اش ميگذشتند همان جا ميايستادند و گوش به قرآن خواندن ايشان ميدادند حضرت موسى بن جعفر نيز خوش‌صداترين مردم بود .\r\nيونس بن يعقوب از حضرت صادق نقل كرد كه فرمود على بن الحسين هنگام وفات بفرزندش امام باقر فرمود با اين شتر بيست مرتبه به مكه رفته‌ام و يك شلاق به او نزده‌ام هر وقت مرد او را دفن كن كه گوشتش را درندگان نخورند زيرا پيغمبر فرمود هر شترى كه هفت مرتبه در موقف عرفات حاضر باشد خداوند او را از چهار پايان بهشت قرار ميدهد و نسل او را مبارك مىكند . وقتى شتر مرد حضرت باقر گودالى حفر نمود و او را دفن كرد .\r\nمحمد حلبى گفت از حضرت صادق شنيدم كه وقتى على بن الحسين و خانواده‌اش را پيش يزيد بن معاويه لعنة الله عليهما آوردند آنها را درون خانه‌اى خرابه جاى دادند ، بعضى از همراهان امام گفتند ما را در اين خانه جاى داده‌اند كه بر روى ما خراب شود و بميريم . نگهبانان كه رومى بودند اين حرف را شنيدند و به زبان رومى گفتند به اينها نگاه كنيد ميترسند خانه بر سرشان خراب شود با اينكه فردا آنها را مىبرند و ميكشند امام فرمود در ميان ما هيچ كس جز من زبان رومى را نميدانست .\r\nمناقب - حضرت صادق فرمود على بن الحسين با وقار و سنگينى تمام راه ميرفت هرگز تكبر و خودخواهى نداشت .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحضرت صادق فرمود براى على بن الحسين عسلى آوردند ميل نموده فرمود به خدا قسم ميدانم اين عسل از كجا است و از چه سرزمينى بدست آمده اين عسل را در فلان و فلان محل بدست آورده‌اند .\r\nابى خالد كابلى گفت على بن الحسين فرمود هر گاه بنى عباس شهرى كنار فرات بسازند بيشتر از يك سال دوام نخواهد يافت .\r\nمحاسن : ابن سنان از حضرت صادق نقل كرد كه هر وقت زين العابدين براى سفر حج يا عمره ميرفت از بهترين خوراكيها از قبيل بادام شكر خوراكيهاى ترش و شيرين استفاده مينمود .\r\nمحاسن - حضرت صادق عليه السلام فرمود زين العابدين عليه السلام روزى كه روزه ميگرفت دستور ميداد گوسفندى ذبح كنند و گوشتهايش تكه تكه كنند و بپزند هنگام افطار كه ميشد مىآمد كنار ديگ بطورى كه بوى آب گوشت بمشامش مىخورد با اينكه روزه بود . ميفرمود ظرفها را بياوريد .\r\nاين ظرف براى خانواده فلانى و اين ظرف براى خانواده فلانى تا ديگها تمام ميشد بعد مقدارى نان و خرما مىآوردند اين غذا و شام خودش بود .\r\nمحاسن برقى - هشام بن سالم گفت حضرت على بن الحسين انگور را خيلى دوست داشت روزى روزه داشت پس از افطارى مقدارى انگور برايش آوردند كنيزى يك خوشه آورد و در مقابل آقا گذاشت . گدائى در منزل آمد انگور را به او داد كنيز انگور را از گدا خريد باز براى امام آورد گداى ديگرى آمد باز انگور را به او داد كنيز براى مرتبه دوم از گدا خريد تا سه مرتبه در مرتبه چهارم انگور را ميل نمود .\r\nحضرت صادق عليه السلام فرمود على بن الحسين مركب سوارى تا صد دينار ميخريد بواسطه اهميتى كه بشخصيت خود ميداد .\r\nخرايج - در خدمت حضرت صادق سخن از شهادت حضرت حسين و جريان فرزندش در بردن بشام شد . فرمود وقتى وارد زندان شد يكى از حاضرين به ديگرى گفت چقدر اين ديوار خوب است روى ديوار نوشته‌اى رومى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبود زين العابدين عليه السلام آن را خواند . نگهبانان به زبان رومى به يكديگر گفتند در ميان اين اسيران كسى شايسته‌تر از اين جوان بخونخواهى آن شهيد نيست ( منظورشان على بن الحسين بود ) .\r\nابن شهاب زهرى گفت على بن الحسين كه برجسته‌ترين بنى هاشم بود فرمود ما را به نحوى كه اسلام خواسته دوست داشته باشيد محبت شما پيوسته بنفع ما بود تا بالاخره از قانون و قاعده اسلام خارج شديد سبب عيب و عار ما گشتيد .\r\nعبد الله بن موسى از پدر خود و او از جدش نقل كرد كه مادرم فاطمه دختر حضرت حسين پيوسته مرا وادار ميكرد كنار دائيم على بن الحسين بنشينم هر وقت خدمت ايشان مىنشستم استفاده زياد ميبردم يا ترس از خدا در دلم تهيج ميشد زيرا ميديدم چگونه از خدا ميترسد و يا دريچه‌اى از علم برويم گشاده ميشد .\r\nعبد الله بن محمد قرشى گفت حضرت زين العابدين هر وقت وضو ميگرفت صورتش زرد ميشد خانواده‌اش عرض ميكردند اين چه حالت است ؟ ميفرمود ميدانيد ميخواهم در مقابل چه كسى بايستم ؟ ارشاد ، مينويسد سخن از مقام على بن الحسين خدمت خودشان شد فرمود ما را كافى است كه از افراد صالح خانواده خود باشيم .\r\nامالى شيخ مينويسد . ابى اسامه از حضرت صادق نقل كرد كه فرمود على بن الحسين عليه السلام ميفرمود نوشيدن هيچ نوشيدنى بر من گواراتر از فرو بردن خشم نيست كه متعاقب آن صبر باشد هرگز مايل نيستم معامله كنم فرو بردن چنين خشمى را با شتران سرخ موى .\r\nميفرمود صدقه خشم پروردگار را فرو مىنشاند هرگز تكبر و خودخواهى نداشت صدقه را ميبوسيد قبل از اينكه در دست گدا قرار گيرد . عرضكردند چرا چنين ميكنى ميفرمود من دست گدا را نمىبوسم من دست پروردگار را ميبوسم زيرا قبل از اينكه در دست سائل قرار گيرد در دست خدا قرار ميگيرد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگاهى در بين راه برخورد بكلوخ و سنگى ميكرد از مركب سوارى خود پياده ميشد و آن را از سر راه بر ميداشت و كنار ميانداخت . روزى از چند نفر مجذوم گذشت به آنها سلام كرد آنها غذا ميخوردند امام عليه السلام رد شد ، سپس فرمود خداوند متكبرين را دوست نميدارد برگشت به آنها فرمود من روزه دارم ، گفت اينها را بياوريد منزل ما ، آنها را به خانه برد پذيرائى كرد و كمك مالى نيز نمود .\r\nسعيد بن كلثوم گفت خدمت حضرت صادق عليه السلام بودم صحبت از امير المؤمنين عليه السلام شد شروع كرد به ستايش نمودن و آن تعريفى كه شايسته حضرت على بود ، نمود . فرمود به خدا سوگند على بن ابى طالب هرگز لب خود را از دنيا به حرام نيالود تا از دنيا رفت . هر گاه دو كار دينى پيش مىآمد هميشه آن كار كه سخت‌تر بود انتخاب ميكرد هيچ كس طاقت انجام كارهاى پيغمبر را جز او نداشت . گرچه طورى اعمال دينى را انجام ميداد مثل كسى كه بين بهشت و جهنم قرار گرفته آرزوى ثواب بهشت و ترس از كيفر دوزخ دارد . از مال خود كه با كد يمين و عرق جبين بدست آورده بود هزار بنده آزاد كرد در راه خدا و نجات از آتش گرچه خوراك خانواده خود را از روغن زيتون و سركه و خرماى عجوه قرار ميداد لباسش كرباس بود كه اگر آستينش بلند بود با قيچى زيادى را جدا ميكرد .\r\nهيچ كدام از فرزندانش در لباس فقه بيشتر از على بن الحسين به او شباهت نداشت روزى حضرت باقر فرزندش خدمت پدر رسيد ديد از عبادت به جائى رسيده كه هيچ كس چنان نشده رنگش از بيدار خوابى زرد شده چشمهايش از گريه قرمز شده پيشانىاش پينه بسته و دماغش از سجده فرو رفته دو ساق پايش از ايستادن در نماز ورم كرده بود . حضرت باقر فرمود وقتى پدرم را به اين حالت ديدم نتوانستم خود را نگه دارم بگريه افتادم از دلسوزى به حال پدرم در آن موقع پدرم در انديشه بود .\r\nمختصرى كه از ورود من گذشت متوجه من شده فرمود پسرم يكى از اين\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nصحيفه‌ها را كه در آن عبادت على بن ابى طالب است بده ، تقديمش كردم مختصرى خواند از ناراحتى روى زمين گذاشت فرمود چه كسى قدرت دارد كه چون على بن ابى طالب خدا را پرستش كند .\r\nمناقب مينويسد : هر وقت على بن الحسين عليه السلام از وضوى نماز فارغ ميشد رعشه‌اى مخصوص او را فرا ميگرفت . عرض كردند آقا شما را چه مىشود ؟ ميفرمود ، واى بر شما ميدانيد ميخواهم مقابل چه كسى بايستم و ميخواهم با چه كسى راز و نياز كنم ؟ در تهذيب الاحكام مينويسد ، حضرت صادق فرمود هر وقت على بن الحسين به نماز ميايستاد رنگش تغيير ميكرد ، وقتى به سجده ميرفت سر بر نميداشت تا عرق ميريخت .\r\nحضرت باقر فرمود على بن الحسين در هر شبانه روز هزار ركعت نماز ميخواند باد چون خوشه گندم او را به اين طرف و آن طرف مايل ميكرد . پانصد درخت خرما داشت كه كنار هر كدام دو ركعت نماز ميخواند وقتى به نماز ميايستاد رنگش تغيير ميكرد چون بنده ذليلى در مقابل فرمانرواى عظيمى .\r\nوقتى به نماز ميايستاد هيچ چيز او را جز نماز به خود مشغول نميكرد و صدائى را نميشنيد از شدت توجهى كه به نماز داشت .\r\nيكى از فرزندانش از بلندى پرت شد و دستش شكست فرياد اهل خانه بلند شد همسايه‌ها آمدند و شكسته بند آوردند بچه از درد فرياد ميزد هيچ كدام از اينها را حضرت زين العابدين عليه السلام متوجه نشد فردا صبح ديد دست بچه بگردنش بسته است پرسيد چه شده جريان را خدمتش عرض كردند .\r\nآتش‌سوزى اتفاق افتاد در همان خانه‌اى كه امام در سجده بود فرياد ميزدند آقا يا ابن رسول الله آتش ، آتش . سر از سجده بر نداشت تا بالاخره آتش را خاموش كردند عرضكردند آقا چرا توجه به آتش افروخته نداشتيد فرمود متوجه آتش بزرگ ( قيامت ) بودم .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاصمعى گفت شبى اطراف كعبه در طواف بودم چشمم بجوانى خوش قد و قامت افتاد كه گيسوانش از دو طرف آويزان بود چنگ به پرده كعبه زده ميگويد خدايا چشمها بخواب رفت و ستارگان بالا رفتند تو فرمانرواى زنده و پايدارى پادشاهان درب قصرهاى خود را بسته‌اند و نگهبانان را به نگهبانى گماشته‌اند اما در خانه تو براى هر كه تقاضائى داشته باشد باز است پناه به تو آورده‌ام تا نظر لطفى به من نمائى يا ارحم الراحمين اين اشعار را نيز خواند :\r\n يا من يجيب دعا المضطر في الظلم * يا كاشف الضر و البلوى مع السقم\r\nقد نام وفدك حول البيت كلهم * و انت وحدك يا قيوم لم تنم\r\nادعوك رب دعاء قد امرت به * فارحم بكائى به حق البيت و الحرم\r\nان كان عفوك لا يرجوه ذو سرف * فمن يجود على العاصين بالنعم \r\nاصمعى گفت از پى آن آقا رفتم تا شناختمش كه زين العابدين عليه السلام است .\r\nطاوس فقيه ( يمانى ) گفت زين العابدين عليه السلام را ديدم كه پس از نماز عشاء تا سحر مشغول طواف و عبادت بود همين كه مشاهده كرد خلوت شد و كسى نيست چشم به آسمان دوخته گفت الهى ستارگان غروب كردند چشم مردمان بخواب رفت در خانه تو باز است براى نيازمندان خدايا آمده‌ام كه از من درگذرى و مرا ببخشى و چهره جدم محمد صلى الله عليه و آله را در قيامت به من نشان دهى در اين موقع سيلاب اشگ از ديده فرو ريخت ، عرضكرد خدايا بعزت و جلالت قسم با معصيت خود نميخواستم مخالفت با تو كنم و نه در هنگام معصيت شك در وجود تو داشتم و نه جاهل به كيفرگيرى سخت تو بودم و نه ميخواستم خود را در معرض شكنجه تو قرار دهم ولى نفس مرا واداشت و پرده پوشى تو نيز به آن كمك نموده بار الها اكنون چه كسى مرا از عذاب تو ميرهاند و چنگ بدامن كه بزنم اگر دست مرا قطع كنى اى واى فردا چگونه در مقابل تو بايستم وقتى به سبكباران اجازه دهند ولى سنگين باران را در جهنم اندازند .\r\nخدايا آيا با سبكباران خواهم بود فردا يا با سنگين باران ، اى واى بر\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمن هر چه عمرم طولانى مىشود گناهم زيادتر ميگردد و توبه نميكنم يك وقت نميرسد كه از خدايم خجالت بكشم سيلاب اشگ از ديده فرو ريخته اين شعر را خواند :\r\n أ تحرقني بالنار يا غاية المنى * فاين رجائى ثم اين محبتى\r\nاتيت باعمال قباح رزية * و ما في الورى خلق جنى كجنايتى \r\nباز اشگ ريخته گفت منزهى خدايا ، چنان آلوده به معصيت ميشوند مثل اينكه تو نمىبينى چنان حلم ميورزى چون كسى كه معصيتش را نكرده‌اند آنچنان با خلق مهربانى ميكنى مثل كسى كه احتياج به آنها دارد و با اينكه خدايا تو از همه آنها بى نيازى ، در اين موقع به روى زمين به حالت سجده افتاد .\r\nطاوس گفت من نزديك شدم سرش را برداشته روى زانوانم گذاشتم چنان گريه مرا فرا گرفت كه اشگم بر روى صورت آن مولا ريخت از جاى حركت نموده نشست ، فرمود چه كسى مرا از مناجات با پروردگارم باز داشت ؟ عرض كردم من طاوسم يا ابن رسول الله اين ناله و فغان چيست ما بايد اين طور زارى و اندوه داشته باشيم كه گنهكار و جنايتكاريم . شما پدرت حسين بن على و مادرت فاطمه زهرا و جدت پيغمبر اكرم است .\r\nروى به من نموده فرمود هيهات هيهات ، طاوس اسم پدر و مادر و جدم را نبر\r\nخلق الله الجنة لمن اطاعه و احسن و لو كان عبدا حبشيا و خلق النار لمن عصاه و لو كان ولدا قرشيا .\r\nخدا بهشت را آفريده براى بنده مطيع و نيكوكار گر چه غلامى سياه باشد و جهنم را آفريده براى هر كه معصيت كند گرچه از اولاد قريش باشد نشنيده‌اى خداوند ميفرمايد  فَإِذا نُفِخ فِي الصُّورِ فَلا أَنْساب بَيْنَهُم يَوْمَئِذٍ وَ لا يَتَساءَلُون  « 1 »  به خدا سوگند فردا هيچ چيز برايت سودى نميبخشد مگر عمل صالحى كه\r\n\r\n","description":"","footnote":" ( 1 ) سوره مؤمنون آيه 101 وقتى در صور دميده شود ديگر خويشاوندى نيست و از كسى سؤال نميشود با چه كسى نسبت دارى . ","page_name":" 59 ","page_number":59},
  {"content":"\r\n\r\nقبلا بفرستى .\r\nمناقب مينويسد كفايت مىكند از زهد و پارسائى زين العابدين همان دعاها و زارى و ناله‌هائى كه در صحيفه سجاديه از آن سرور نقل شده .\r\nاز آن جمله زهرى نقل مىكند كه ميفرمايد ، اى نفس تا كى به دنيا پايبندى و دل بعمارت آن بسته‌اى از گذشتگان عبرت نميگيرى و از دوستان و برادرانى كه در دل خاك تيره پنهان شده‌اند پند نميگيرى ؟\r\n فهم في بطون الارض بعد ظهورها * محاسنهم فيها بوال دو اثر\r\nخلت دورهم منهم و اقوت عراصهم * و ساقتهم نحو المنايا المقادر\r\nو خلوا عن الدنيا و ما جمعوا لها * و ضمتهم تحت التراب الحفائر \r\nاز آن جمله از حضرت صادق نقل شده كه زين العابدين عليه السلام ميفرمود تا چه وقت دنيا به من وعده خوش ميدهد و مخالفت مىكند چقدر من به دنيا اعتماد ميكنم و او با من خيانت مىكند چقدر من به او دل ميبندم و او مرا مىفريبد هر چيز تازه‌اى را كهنه مىكند هيچ پراكنده‌اى را جمع نميكند مگر اينكه بين آنها فاصله مىاندازد گوئى هيچ كس را نميتواند ببيند يا چون پير زالى است كه مبتلا بهوو شده پيوسته افسوس مىخورد و بر نعمت داران رشگ ميبرد .\r\n فقد آذنتنى بانقطاع و فرقة * و اومض لى من كل افق بروقها \r\nاز آن جمله سفيان بن عيينه گفت ميفرمود كجا رفتند گذشتگان و بستگان و خويشاوندان كجا رفتند انبياء و مرسلين پيكر آنها را آسياب مرگ نرم كرد و سالها بر آنها گذشت كه از ديده مردم دور شدند ما نيز بسرنوشت آنها دچار خواهيم شد (  إِنَّا لِلَّه وَ إِنَّا إِلَيْه راجِعُون  )\r\n اذا كان هذا نهج من كان قبلنا * فإنا على آثارهم نتلاحق\r\nفكن عالما ان سوف تدرك من مضى * و لو عصمتك الراسيات الشواهق\r\nفما هذه دار المقامة فاعلمن * و لو عمر الانسان ما ذر شارق \r\n« 1 » \r\n\r\n","description":"","footnote":" ( 1 ) در صورتى كه پيشينيان بچنين سرنوشتى مبتلا شدند ما نيز از پى آنها خواهيم رفت بايد توجه داشته باشى كه تو نيز به آنها ميرسى گرچه در قله‌هاى كوه از تو نگهبانى شود اينجا محل توقف نيست اگر به اندازه عمر خورشيد بمانى باز خواهى رفت . ","page_name":" 60 ","page_number":60},
  {"content":"\r\n\r\nمناقب در باره صدقه دادن زين العابدين عليه السلام مينويسد : از حضرت باقر نقل شده كه على بن الحسين عليه السلام انبانهاى نان را بر پشت ميگرفت و در دل شب صدقه ميداد ، ميفرمود صدقه پنهانى خشم خدا را فرو مىنشاند .\r\nمحمد بن اسحاق گفت گروهى در مدينه زندگى ميكردند كه نميدانستند كه خوراك آنها را چه كسى تامين مىكند پس از فوت على بن الحسين ديگر آن كسى كه شبانه براى آنها خوراك مىآورد از دست دادند .\r\nشيبة بن نعامه ميگويد صد خانوار را اداره ميكرد كه در هر خانه‌اى گروهى زندگى ميكردند .\r\nدر حلية الاولياء مينويسد : عايشه شنيد از اهل مدينه كه ميگفتند ما صدقه پنهانى را از دست نداديم تا پس از مرگ على بن الحسين عليه السلام .\r\nمحمد بن اسحاق گفت در مدينه چندين خانواده زندگى ميكردند خوراك و تمام احتياجات آنها ميرسيد و نميدانستند كه تامين مىكند پس از فوت على بن الحسين ديگر كسى نياورد در اين موقع دسته جمعى صدا بناله و فغان بلند كردند ( زيرا فهميدند آن كس كه هيچ شب فراموش نميكرد از آوردن غذا زين العابدين بوده . )\r\nحضرت باقر فرمود در دل شب تاريك از خانه بيرون مىآمد انبانها را به پشت ميگرفت و يك يك در خانه‌ها ميرفت در ميزد و هر كس درب را باز ميكرد به او ميداد صورت خود را مىپوشاند تا فقير او را نشناسد .\r\nدر خبر ديگرى است كه پس از تاريكى شب كه ديدگان بخواب ميرفت از جاى حركت ميكرد و هر چه از خانواده‌اش اضافه بود در انبانى گذاشته به شانه ميگرفت و به طرف خانه فقراء ميرفت در حالى كه صورت خود را پوشانيده بود بين آنها تقسيم ميكرد بسيارى از اوقات بر در خانه ايستاده انتظار آمدن آن مولى را داشتند همين كه ميرسيد ميگفتند صاحب انبان آمد .\r\nشرف العروس مينويسد على بن الحسين عليه السلام شكر و بادام صدقه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nميداد عرضكردند چرا چنين صدقه‌اى ميدهى اين آيه را قرائت نمود  لَن تَنالُوا الْبِرَّ حَتَّى تُنْفِقُوا مِمَّا تُحِبُّون  . « 1 »  امام عليه السلام خودش اين دو را دوست ميداشت .\r\nحضرت صادق فرمود على بن الحسين انگور را دوست ميداشت مقدارى انگور بمدينه آوردند يكى از كنيزان آن سرور قدرى خريد هنگام افطار خدمت امام آورد آن جناب خوشش آمد قبل از اينكه دست دراز كند گدائى رسيد فرمود تمام انگور را ببر براى او ، عرضكرد يك مقدار او را كافى است فرمود نه به خدا همه را ببر انگور را برد براى فقير .\r\nفردا باز خريده آورد آن روز نيز گدائى آمد همه را بگدا داد باز براى امام خريد در شب سوم براى آن جناب آورد آن شب گدائى نيامد امام انگور را ميل نموده فرمود از دست ما نرفت ستايش مر خداى را .\r\nحضرت باقر فرمود پدرش على بن الحسين دو مرتبه مالش را با خدا تقسيم نمود زهرى گفت پس از فوت على بن الحسين در پشت مباركش يك اثر يك كار مداوم كه پوست بدن را سخت مىكند ديدند معلوم شد كه شبها براى همسايگان ضعيف و ناتوان خود آب كشى ميكرده .\r\nعمرو بن ثابت گفت پس از فوت على بن الحسين در موقع غسل ديدند يك سياهى بر پشت مبارك آن آقا است سؤال كردند اثر چيست گفتند انبان آرد را شبها بر پشت مينهاد و به فقراء مدينه ميداد .\r\nپس از گذشت زمستان لباس زمستانى خود را صدقه ميداد و بعد از گذشتن تابستان لباس تابستانىاش را . لباسهاى خز ميپوشيد . عرضكردند آقا اين لباسها را به كسى ميدهى كه قدر و قيمتش را نميداند خوب است بفروشى و پول آن را صدقه بدهى ميفرمود دوست ندارم لباسى را كه با آن نماز گزارده‌ام بفروشم .\r\n\r\n","description":"","footnote":" ( 1 ) آل عمران 92 بمقام نيكوكاران نميرسيد مگر اينكه آنچه دوست داريد انفاق كنيد ","page_name":" 62 ","page_number":62},
  {"content":"\r\n\r\nدر باره روزه و حج آن مولى از حضرت صادق روايت شده كه امام زين العابدين خيلى زياد عبادت ميكرد روزها روزه داشت و شبها بقيام بسر ميبرد اين كار بجسم او زيان رساند ، عرضكردم بابا چقدر خود را مىآزارى ؟ فرمود اظهار علاقه به خدا ميكنم شايد مرا ضيافت نمايد يك سفر پياده در بيست روز از مدينه به مكه رفت .\r\nبر روى يك شتر بيست مرتبه به مكه رفت كه يك بار هم او را شلاق نزد .\r\nرافعى گفت يك بار شترش بد رفتارى كرد امام شلاق را بلند نموده فرمود اگر از قصاص نميترسيدم او را ميزدم . آه چقدر مشكل است قصاص شلاق را پائين آورد و بشتر نزد .\r\nعبد الله بن مبارك گفت سالى براى انجام حج به مكه رفتم در بين راه پسركى هفت يا هشت ساله بود كه در كنار حجاج ميرفت زاد و توشه و مركب سوارى هم نداشت پيش رفته سلام كردم عرضكردم با چه كسى اين بيابانها را طى ميكنى فرمود با آفريننده‌ى اين بيابان . جوابش بنظرم خيلى بزرگ آمد .\r\nگفتم كو خوراك و مال سواريت ؟ فرمود خوراك من تقواى من است و مركبم دو پايم و هدفم مولايم . باز در نظرم بزرگ آمد ، عرضكردم پسرم از كدام خانواده هستى ؟ فرمود از اولاد عبد المطلب . تقاضا كردم واضح‌تر بگويد ، فرمود از بنى هاشم باز گفتم آشكارتر بگو ، فرمود از اولاد فاطمه زهراء عليها السلام ، عرضكردم آقاى من هيچ شعر گفته‌اى ؟ فرمود آرى . تقاضا كردم يكى از شعرهايش را برايم بخواند ، اين شعر را خواند .\r\n لنحن على الحوض رواده * ندود و نسقى وراده\r\nو ما فاز من فاز الا بنا * و ما خاب من حبنا زاده\r\nو من سرنا نال منا السرور * و من ساءنا ساء ميلاده\r\nو من كان غاصبا حقنا * فيوم القيامة ميعاده \r\nدر اين موقع از نظرم پنهان شد تا مكه او را نديدم پس از انجام اعمال حج در بازگشت در ابطح ديدم مردم اطراف يك نفر را گرفته‌اند نگاه كردم ديدم\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nهمان پسرك است پرسيدم كيست گفتند زين العابدين عليه السلام است .\r\nاين شعر نيز از آن مولا روايت شده .\r\n نحن بنو المصطفى ذو غصص * يجرعها في الانام كاظمنا\r\nعظيم في الانام محنتنا * اولنا مبتلى و آخرنا\r\nيفرح هذا الورى بعيدهم * و نحن اعيادنا ماتمنا\r\nو الناس في الامن و السرور و ما * يا من طول الزمان خائفنا\r\nو ما خصنا به من الشرف * الطائل بين الانام آفتنا\r\nيحكم فينا و الحكم فيه لنا * جاحدنا حقنا و غاصبنا \r\nحضرت باقر فرمود پدرم غلامش را با يك شلاق زد او را براى انجام كارى فرستاده بود دير كرد غلام گريه كرده گفت خدا را در نظر بگير اى على بن الحسين مرا از پى انجام كار خود ميفرستى آنگاه ميزنى . پدرم اشگ از ديدگان فرو ريخته به من گفت پسر جان برو كنار قبر پيغمبر دو ركعت نماز بخوان بگو خدايا از خطاى على بن الحسين در قيامت بگذر .\r\nرو بغلام نموده فرمود تو را در راه خدا آزاد كردم ابو بصير گفت عرضكردم فدايت شوم آزاد كردن كفاره زدن است ؟ چيزى نفرمود على بن الحسين فرمود هر گاه دو كار برايم پيش آمد كه يكى مربوط به دنيا و ديگرى مربوط به آخرت بود اگر كار دنيا را مقدم داشتم تا شب نرسيد برايم پيش آمدى نامطلوب ميشد .\r\nنافع بن جبير بعلى بن الحسين عرضكرد شما با اشخاص پست مىنشينى فرمود من با كسانى مىنشينم كه از نظر دينى بهره‌مند شوم .\r\nعرضكردند چرا در مسافرت از معرفى خود امتناع دارى ؟ فرمود دوست ندارم از خويشاوندى با پيغمبر استفاده‌اى بكنم كه خود آن استفاده را نرسانده‌ام .\r\nمناقب ، هرگز ديده نشد على بن الحسين در موقع راه رفتن دستش را از كنار رانهايش بگذراند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nعبد الله بن مسكان گفت على بن الحسين عليه السلام در هر ماه يك مرتبه كنيزان خود را فرا ميخواند و به آنها ميفرمود من پير شده‌ام و قدرت بر انجام خواسته بانوان ندارم هر كدام مايل به ازدواج هستيد شما را عروسى كنم يا ميل به فروش داريد بفروشم اگر مايليد آزاد كنم . اگر يكى ميگفت نه . ميفرمود خدايا تو شاهد باش سه مرتبه . اگر يك نفر ساكت ميماند بساير بانوان ميفرمود از او بپرسيد ، طبق خواسته‌اش عمل ميكرد .\r\nدر كافى مينويسد : على بن عبد الله گفت وقتى عبد الله به حال احتضار رسيد طلبكاران جمع شده از او مطالبه طلب خود را ميكردند گفت چيزى ندارم كه بدهم ولى هر كدام از دو پسر عمويم را كه انتخاب كنيد ضامن مىدهم . على ابن الحسين و عبد الله بن جعفر .\r\nطلبكاران گفتند عبد الله بن جعفر سر ميدواند اما على بن الحسين با اينكه مالى ندارد راست گو است همان آقا را انتخاب ميكنيم . خدمت زين العابدين فرستاد و جريان را عرضكرد فرمود من تا هنگام برداشت غله مهلت ميخواهم با اينكه غله‌اى نداشت ، طلبكاران راضى شدند ، هنگام غله خداوند وسائل را جور كرد و قرض او را پرداخت .\r\n( آنچه در باره صبر زين العابدين عليه السلام آمده است . )\r\nابراهيم بن سعد گفت حضرت زين العابدين عليه السلام صداى شيون از خانه شنيد گروهى از اصحاب خدمت ايشان بودند از جاى حركت كرد و داخل منزل شد سپس بازگشت و در جاى خود نشست عرضكردند اين شيون بواسطه پيش آمدى بود ، فرمود آرى ايشان را تعزيت و تسليت گفتند و تعجب نمودند از صبرش فرمود ما خانواده اى هستيم كه مطيع خدا هستيم در مورد چيزهائى كه دوست داريم در باره آنچه دوست نداشته باشيم او را ستايش ميكنيم .\r\nعلى بن الحسين بفرزندش فرمود پسرك من بر پيش آمدهاى ناگوار صبر كن و متعرض حقوق مردم مشو و درخواست برادر دينىات را در مورد چيزى كه ضررش براى تو بيشتر از منفعتى است كه عايد او مىشود مپذير .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمحاسن برقى مينويسد ، عبد الملك شنيد كه شمشير پيغمبر در نزد زين العابدين است پيغام فرستاد كه به او ببخشد گفت به آن احتياج دارم .\r\nامام امتناع ورزيد عبد الملك نامه‌اى تهديد آميز نوشت كه حقوقش را از بيت المال حذف خواهد كرد .\r\nدر جواب او نوشت خداوند براى پرهيزگاران ضمانت كرده كه نجات دهد آنها را از جايى كه دوست ندارند و روزى بخشد از محلى كه گمان نميبرند فرموده است  إِن اللَّه لا يُحِب كُل خَوَّان كَفُورٍ  « 1 »  ببين كداميك از من و تو شايسته اين آيه هستيم .\r\nدر بردبارى و تواضعش نقل شده شخصى او را ناسزا گفت غلامان تصميم كيفر او را گرفتند فرمود واگذاريد او را به آنچه از صفات ما مخفى است بيشتر است از آنچه گفته‌اند به آن مرد فرمود احتياج دارى ؟ آن مرد خجالت كشيد لباس خويش را به او داد و دستور داد هزار درهم به او بدهند آن مرد در بازگشت فرياد ميزد تو واقعا پسر پيغمبرى .\r\nديگرى به او ناسزا گفت فرمود جوان در مقابل ما گردنه بسيار سختى است اگر من از آن گردنه رد شدم باكى ندارم هر چه مايلى بگو اگر در آن گردنه حيران ماندم از هر چه تو ميگوئى بدترم .\r\nمردى او را ناسزا گفت امام ساكت بود گفت به تو ناسزا ميگويم ، فرمود منهم از تو چشم ميپوشم . كنيزى كه كاسه‌اى كه در آن غذا بود شكست از ترس رنگش زرد شد به او فرمود برو ترا در راه خدا آزاد كردم .\r\nيكى از غلامانش مامور شد كه خانه‌اى در باغى كه متعلق بزين العابدين بود بسازد ، امام براى سركشى بباغ رفت ديد غلام خراب كارى زياد كرده و بسيار خرجهاى نابجا نموده از اين جريان بسيار خشمگين شد و افسرده گشت با شلاقى كه در دست داشت يكى به او زد ولى پشيمان شد پس از بازگشت به منزل در پى غلام فرستاد .\r\n\r\n","description":"","footnote":" ( 1 ) سوره حج آيه 38 خدا هر ناسپاسى را كه متكبر است دوست ندارد . ","page_name":" 66 ","page_number":66},
  {"content":"\r\n\r\nغلام آمد ديد مولى تنها نشسته شلاق هم در مقابل اوست ، خيال كرد ميخواهد او را كيفر كند خيلى ترسيد امام شلاق را برداشت و دست بسوى غلام دراز كرده فرمود فلانى من كارى نسبت به تو كردم كه سابقه نداشت اين لغزشى بود اينك شلاق را بگير و از من قصاص كن . غلام عرض كرد آقا به خدا قسم خيال كردم ميخواهى مرا كيفر كنى من شايسته كيفر نيز بودم چگونه از شما قصاص كنم فرمود بايد قصاص كنى .\r\nعرضكرد به خدا پناه ميبرم از شما گذشتم آسوده باشيد چندين مرتبه امام اين مطلب را تكرار كرد غلام اين عمل را بسيار ناپسند و بزرگ مىپنداشت چون ديد قصاص نميكند فرمود حالا كه قبول نميكنى باغ را به تو بخشيدم .\r\nدر مناقب شهر آشوب ج 3 صفحه 298 مينويسد : زين العابدين عليه السلام در باره آيه شريفه يمحو الله ما يشاء فرمود اگر اين آيه در قرآن نبود تمام پيش آمدها را تا روز قيامت براى شما ميگفتم .\r\nسفيان گفت مردى خدمت زين العابدين عليه السلام آمده گفت فلانى بدگوئى از شما ميكرد فرمود بيا برويم پيش او با هم رفتند آن مرد خيال ميكرد اكنون امام از خود حمايت خواهد كرد پس از روبرو شدن با او فرمود فلانى اگر آنچه گفته‌اى صحيح باشد خدا مرا بيامرزد و ببخشد در صورتى كه صحيح نباشد خدا ترا بيامرزد .\r\nپيوسته ميگفت خدايا به تو پناه ميبرم از اينكه ظاهرم در نظر مردم خوب باشد ولى باطنم در نزد تو خوب نباشد خدايا همانطور كه من خطا كردم و تو نيكى كردى وقتى من برگشتم تو نيز برگرد .\r\nهر وقت گدائى به او مراجعه ميكرد ميفرمود مرحبا به كسى كه زاد و توشه مرا در آخرت بر ميدارد .\r\nدوست نداشت كه براى وضو كسى به او كمك كند خودش آب ميكشيد براى وضو و آماده ميگذاشت سپس ميخوابيد پس از بيدار شدن در نيمه شب اول مسواك ميكرد بعد وضو ميگرفت پس از آن شروع به نماز ميكرد نافله‌اى كه در روز\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاز او فوت شده بود شب قضاى آن را ميخواند ميفرمود ، پسرم اين كار بر شما واجب نيست ولى مايلم به كار نيكى كه عادت كرده‌ايد آن را رها نكنيد و ادامه دهيد نماز شب را در سفر و غير سفر ترك نميكرد .\r\nچند نفر مهمان آن جناب بودند يكى از غلامان عجله كرد تا گوشتى كه در تنور بريان شده بياورد با عجله آورد آهنى كه روى آن گوشت بريان ميكردند از دستش رها شد و بر سر پسر زين العابدين آمد كه پائين پله‌ها بود آهن او را كشت ، امام در حالى كه غلام متحير مانده بود به او فرمود تو آزادى در راه خدا اين كار را از روى عمد كه نكردى آنگاه به كار دفن و تجهيز فرزند خود پرداخت .\r\nعبد الله بن على بن الحسين گفت پدرم در شب آنقدر نماز ميخواند كه ديگر از خستگى نميتوانست به روى پاى خود بايستد آنگاه به طرف رختخواب ميرفت .\r\nيوسف بن اسباط از پدرش نقل كرد كه گفت وارد مسجد كوفه شدم ناگاه جوانى را ديدم كه بمناجات پروردگار مشغول است سر به سجده گذاشته ميگويد صورت به خاك نهاده‌ام براى خدايم كه شايسته اين كار است .\r\nدرست دقت كردم ديدم على بن الحسين عليه السلام است همين كه فجر دميد خدمت آن سرور رسيده عرضكردم يا ابن رسول الله خود را چنان برنج مياندازى با مقامى كه دارى ؟\r\nاشگ از ديدگانش جارى شده فرمود عمرو بن عثمان از اسامة بن زيد نقل كرد كه پيغمبر صلى الله عليه و آله فرمود هر چشمى روز قيامت گريان است مگر چهار چشم 1 - چشمى كه از ترس خدا بگريد . 2 - چشمى كه در راه خدا از بين برود .\r\n3 - چشمى كه از ديدار حرام خوددارى كند . 4 - چشمى كه شب زنده دار باشد در سجده ، خداوند پيش ملائكه افتخار مىكند و ميفرمايد نگاه كنيد به اين بنده من روحش نزد من است و پيكرش در اطاعتم . از رختخواب كناره گرفته مرا از ترس عذاب ميخواند و آرزوى رحمتم را دارد گواه باشيد من او را آمرزيدم .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nعبد الله بن عطا گفت يكى از غلامان زين العابدين خطائى كرد كه سزاوار شكنجه بود ، امام شلاق بدست گرفته به او فرمود بگو  قُل لِلَّذِين آمَنُوا يَغْفِرُوا لِلَّذِين لا يَرْجُون أَيَّام اللَّه  « 1 »  غلام عرض كرد آقا من از آنها نيستم من اميدوار رحمت خدايم و از عذابش بيمناكم امام شلاق از دست انداخت و فرمود تو در راه خدا آزادى .\r\nپسر عموئى داشت كه هر شب به صورت ناشناس از او خبر ميگرفت و مقدارى پول در اختيارش ميگذاشت اما او ميگفت : على بن الحسين به من رسيدگى نميكند خدا به او جزاى خير ندهد .\r\nامام اين سخن را مىشنيد تحمل ميكرد و خود را معرفى نمىنمود پس از درگذشت امام ديگر آن شخص نيامد پسر عمويش فهميد كه او على بن الحسين ( ع ) بود بر سر مزار امام مىآمد و اشگ ميريخت .\r\nدر يك قسمت از دعاى خود ميگفت خدايا من كيستم كه بر من خشم گيرى بعزتت قسم نيكوكارى من فرمانروائى ترا زينت نميبخشد و كار زشتم بمقام فرمانروائيت زيان نميرساند . از خزينه‌هاى تو كاسته نميشود اگر من ثروتمند باشم و بر خزائن تو افزوده نميگردد اگر من فقير شوم .\r\nابن اعرابى گفت وقتى يزيد بن معاويه سپاهى بمدينه فرستاد بفرماندهى مسلم بن عقبه و خون اهل مدينه را بر او حلال كرد حضرت على بن الحسين چهار صد نفر از ما را جزء خانواده خود قرار داد و مخارج ما را تامين كرد تا سپاه مسلم بن عقبه از بين رفت همين عمل نيز از آن جناب نقل شده در زمانى كه ابن الزبير دستور داد بنى اميه را از حجاز خارج كنند .\r\nطاوس گفت ديدم مردى مشغول نماز است زير ناودان خانه خدا دعا مىكند و اشگ ميريزد پس از پايان نمازش پيش او رفتم ديدم على بن الحسين عليه السلام است عرضكردم يا ابن رسول اللَّه ترا در چنين حالتى ديدم با اينكه\r\n\r\n","description":"","footnote":" ( 1 ) سوره جاثيه آيه 14 بگو بمؤمنين ببخشند كسانى را كه اميد ديدار خدا را ندارند . ","page_name":" 69 ","page_number":69},
  {"content":"\r\n\r\nشما داراى سه امتياز هستى كه هر يك از آنها مايه اميد نجات است ، 1 - فرزند پيامبرى 2 - شفاعة جدت 3 - رحمت خدا .\r\nفرمود اينكه فرزند پيامبرم مايه اميدى نيست زيرا خداوند ميفرمايد  فَلا أَنْساب بَيْنَهُم يَوْمَئِذٍ وَ لا يَتَساءَلُون  شفاعت جدم نيز اميدواركننده نيست زيرا خداوند ميفرمايد ،  وَ لا يَشْفَعُون إِلَّا لِمَن ارْتَضى  واسطه نميشوند مگر براى اشخاص پسنديده اما رحمت خدا خودش ميفرمايد  إِن رَحْمَت اللَّه قَرِيب مِن الْمُحْسِنِين  رحمت خدا شامل حال نيكوكاران است من نميدانم از نيكوكارانم يا نه .\r\nحضرت صادق فرمود على بن الحسين پيوسته ميفرمود من دوست دارم اقدام بر عمل نمايم اگر چه كم باشد .\r\nحضرت باقر فرمود على بن الحسين ميفرمود من مايلم به پيشگاه پروردگار روم با عملى درست .\r\nاز كتاب عيون المعجزات منسوب به سيد مرتضى نقل شده كه ابو خالد كابلى ( كنكر ) گفت يحيى بن ام طويل كه پسر دايه زين العابدين عليه السلام بود به من برخورد دست مرا گرفت با هم خدمت زين العابدين رفتيم ديدم آن مولا روى فرشهاى معصفر ( نوعى فرش است كه با گل معصفر رنگ آميزى شده ) در اطاقى كه ديوارهايش سفيد كارى شده با لباسى رنگارنگ نشسته است زياد ننشستم همين كه حركت كردم به من فرمود فردا ان شاء الله بيا پيش من .\r\nمن از خدمتش خارج شدم به يحيى گفتم مرا بردى پيش شخصى كه لباسهاى رنگين پوشيده . تصميم گرفتم فردا نروم بعد فكر كردم كه رفتنم چه زيانى دارد .\r\nفردا رفتم ديدم در باز است و كسى نيست خواستم برگردم از داخل خانه مرا صدا زد خيال كردم با من نيست تا بالاخره فرياد زد كنكر اين نامى بود كه مادرم برايم گذاشته بود هيچ كس جز من نميدانست .\r\nخدمتش رسيدم ديدم در يك خانه گلى با لباسهاى كرباسى نشسته روى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nحصير يحيى نيز در خدمت اوست رو به من كرده فرمود ابا خالد من تازه عروسى كرده بودم آنچه ديروز مشاهده كردى بواسطه خاطر عروس بوده نميخواستم بر خلاف ميلش رفتار كنم آنگاه از جاى حركت نمود دست من و يحيى بن ام طويل را گرفت برد كنار آبگيرى بما فرمود بايستيد ما ايستاديم و آن جناب را تماشا ميكرديم .\r\nگفت  بِسْم اللَّه الرَّحْمن الرَّحِيم  روى آب شروع كرد به راه رفتن بطورى كه كاملا از كمر به بالا روى آب ديده ميشد گفتم الله اكبر الله اكبر ، تو كلمه كبرى و حجت عظمى هستى صلوات الله عليك آنگاه بما توجه نموده فرمود خداوند روز قيامت بسه دسته توجهى نميكند و نه از آنها ميگذرد در عذابى دردناكند 1 - كسى كه جزء ما خانواده قرار دهد شخصى را كه از ما نيست . 2 - كسى كه جدا كند از ما شخصى را كه از ما است . 3 - كسى مدعى باشد آن دو طبقه‌اى كه قبلا نام برديم از اسلام بهره برده‌اند .\r\nابن ابى الحديد مينويسد : مردى كه دشمن زين العابدين بود روبرويش از او تمجيد كرد امام فرمود من كوچكتر از آنم كه ميگوئى و بزرگتر از آنم كه در دل عقيده دارى .\r\nحضرت صادق فرمود على بن الحسين عليه السلام از وقتى ماه رمضان شروع ميشد هيچ يك از غلام و كنيزانش را نميزد ، هر كدام خطائى ميكردند پيش خود يادداشت مينمود فلان غلام يا فلان كنيز چنان كارى در فلان روز انجام داد ديگر او را كيفر نمىنمود اين خطاها جمع ميشد تا شب آخر ماه رمضان .\r\nهمه را جمع ميكرد آن يادداشت را مىآورد يكى يكى از آنها اقرار ميگرفت كه در فلان روز چنين كردى ترا تاديب نكردم همه اقرار ميكردند آنگاه در وسط ايشان ميايستاد و ميفرمود همه با صداى بلند بگوئيد ، اى على بن الحسين خدا نيز تمام كردار ترا ثبت نموده همان طورى كه شما اعمال ما را يادداشت كردى در نزد او نوشته‌ايست سراسر واقعيت كه از كوچك و بزرگ اعمالت فروگذارى نكرده تمام كردار خود را در آن مييابى چنانچه ما نيز يافتيم اى على بن الحسين ياد آور\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nخوارى خود را در پيشگاه پروردگار دادگر خدائى كه به اندازه سنگينى خردلى ستم روا نميدارد روز قيامت براى حساب مىآورد ، در حساب دارى و گواهى او كافى است امروز از ما در گذر و ببخش تا آن روز خدا از تو بگذرد خودش ميفرمايد  وَ لْيَعْفُوا وَ لْيَصْفَحُوا أَ لا تُحِبُّون أَن يَغْفِرَ اللَّه لَكُم  ببخشيد و چشم پوشى كنيد ميل نداريد خدا شما را بيامرزد .\r\nامام عليه السلام تمام اين جملات را به زبان آنها ميداد و آنها بلند ميگفتند زين العابدين در وسط ايشان ايستاده بود و اشگ ميريخت و ميگفت خدا تو دستور داده‌اى ببخشيم كسى را كه بما ستم روا داشته اينك بخشيدم تو نيز مرا ببخش تو شايسته‌ترى به بخشش .\r\nخدا بما دستور داده‌اى گدا را از در خانه رد نكنيم ما براى گدائى بدر خانه تو آمده‌ايم پناهنده‌ى توايم و تقاضاى لطف و عنايت و بخشش ترا داريم بر ما منت گذار و ما را نااميد مگردان تو از همه شايسته‌ترى به اين كار خدايا بخشش كرده‌اى مرا نيز ببخش كه تقاضاى بخشش دارم خدايا تو لطف نموده‌اى مرا نيز مشمول لطف خويش بگردان اى كريم .\r\nآنگاه روى به آنها نموده ميفرمود من از شما گذشتم آيا شما نيز از من گذشتيد چنانچه بد رفتارى با شما كرده‌ام من فرمانرواى بد و پست و ستمگرى هستم كه خود بندهء فرمانروائى كريم و جواد و دادگر بخشنده با لطفم .\r\nعرض ميكردند با اينكه خطائى نكرده‌اى از شما گذشتيم . ميگفت بگوئيد خدايا ما از على بن الحسين گذشتيم همان طورى كه او از ما گذشت خدايا او را از آتش رهائى بخش همانطور كه ما را از بندگى رهائى بخشيد اين جملات را ميگفتند .\r\nامام ميگفت اللهم آمين يا رب العالمين . ميفرمود برويد شما را بخشيدم و آزاد كردم باميد اينكه خدا مرا ببخشد و از آتش رهائى يابم ، روز عيد فطر به آنها جايزه ميداد به مقدارى كه از كمك مردم بىنياز باشند ، هر سال در آخر ماه رمضان بين بيست نفر بيشتر و كمتر آزاد مينمود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nميفرمود خداوند در هر شب هنگام افطار هفتاد ميليون نفر را از آتش آزاد مىكند كه همه مستوجب آتش بوده‌اند در شب آخر به اندازه تمام ماه ميبخشد مايلم خداوند ببيند من بندگانم را در دنيا آخر ماه آزاد نمودم باميد آزادى خودم از آتش جهنم .\r\nهيچ گاه خدمتكارى را بيشتر از يك سال نگه نميداشت اگر بنده‌اى اول يا وسط سال مالك ميشد در شب فطر او را آزاد ميكرد باز آنهائى كه بجاى اين بندگان مىآورد سال ديگر آزاد ميكرد تا زنده بود چنين ميكرد .\r\nغلامان سياه سودانى را ميخريد با اينكه به آنها احتياجى نداشت هنگام حج آنها را به عرفات مىآورد بوسيله ايشان كارهائى كه انجام آن لازم بود از قبيل تعمير و پر كردن گوديها و رخنه‌ها انجام ميداد و پس از حركت همه را آزاد مينمود و مقدارى بايشان پول ميبخشيد .\r\nدر كافى مينويسد ، على بن الحسين با كنيز امام حسن ازدواج كرد اين خبر كه بعبد الملك رسيد نامه‌اى شماتت آميز نوشت كه تو شوهر كنيزان شده‌اى زين العابدين در جواب نوشت خداوند نقص و پستى و سرزنش را بوسيله اسلام بر طرف نموده مسلمان را نبايد نسبت به پستى داد سرزنش مربوط بجاهليت است پيغمبر صلى الله عليه و آله به غلامش دختر داد و با كنيزش ازدواج كرد .\r\nوقتى نامه بعبد الملك رسيد بحاضرين گفت مردى را نشان داريد كارى كه در نظر مردم بد است انجام دهد شرافت او را افزون كند ؟ همه گفتند آن كس امير المؤمنين است ، گفت نه من نيستم ، گفتند ما جز امير المؤمنين ديگرى را سراغ نداريم . گفت : نه او امير المؤمنين نيست ، او زين العابدين على بن الحسين است .\r\nدر تهذيب مينويسد حلبى گفت پرسيدم از پوشيدن لباس خز « 1 »  فرمود اشكالى ندارد على بن الحسين عليه السلام در زمستان لباس خز مىپوشيد تابستان آن را ميفروخت و بهايش را صدقه ميداد ، ميگفت من از خدا خجالت\r\n\r\n","description":"","footnote":" ( 1 ) لباس مخلوط پشم و ابريشم است . ","page_name":" 73 ","page_number":73},
  {"content":"\r\n\r\nميكشم بهاى لباسى كه در آن عبادت كرده‌ام مصرف كنم .\r\nكافى از حضرت رضا عليه السلام نقل مىكند كه فرمود على بن الحسين در زمستان جبه خز و رداى خز و كلاه خز مىپوشيد پس از پايان زمستان ردا را ميفروخت و بهايش را صدقه ميداد آنگاه ميفرمود (  مَن حَرَّم زِينَةَ اللَّه الَّتِي أَخْرَج لِعِبادِه وَ الطَّيِّبات مِن الرِّزْق  ) در كافى از حضرت صادق نقل مىكند كه على بن الحسين پشتىها و فرشهائى داشت كه روى آن شكلهائى نقش بسته بودند و بر آنها مىنشست محمد بن ابى حمزه از پدرش نقل كرد كه على بن الحسين را ديدم در كنار خانه‌ى كعبه نيمه شب نماز ميخواند نماز خود را بسيار ادامه داد بطورى كه گاهى بپاى راست و گاهى بپاى چپ تكيه ميكرد بعد شنيدم با صدائى كه شبيه گريه بود ميگفت خدايا مرا عذاب ميكنى با اينكه محبتت در دل من است بعزتت قسم اگر اين كار را بكنى مرا همنشين با گروهى كرده‌اى كه سالهاى سال با آنها بواسطه تو دشمن بودم .\r\nكافى مينويسد : زهرى گفت على بن الحسين فرمود اگر تمام مردمى كه در مشرق و مغرب هستند بميرند من متوحش نميشوم وقتى قرآن با من باشد وقتى در قرائت به مالك يوم الدين ميرسيد پيوسته آن را تكرار ميكرد بطورى كه نزديك بود روح از بدنش خارج شود .\r\nحضرت باقر فرمود كه على بن الحسين ميفرمود آنچه زود مردن و شهادت در راه ما را آسان مىكند اين آيه است  أَ وَ لَم يَرَوْا أَنَّا نَأْتِي الْأَرْض نَنْقُصُها مِن أَطْرافِها  « 1 »  تفسير اين آيه از بين رفتن علماء است .\r\nسعيد بن مسيب گفت صبحگاه هنگام نماز صبح خدمت زين العابدين بودم گدائى آمد فرمود بگدا چيزى بدهيد هيچ گدائى را نااميد بر مگردانيد حضرت صادق فرمود على بن الحسين لباس پشمينه ميپوشيد و درشت‌ترين لباسش هنگام نماز همان بود وقتى ميخواست نماز بخواند ميرفت به جائى كه نرم و ملايم نبود آنجا نماز ميخواند روى زمين سجده ميكرد .\r\n\r\n","description":"","footnote":" ( 1 ) سوره رعد آيه 41 ما متوجه زمين ميشويم و از اطراف آن ميكاهيم . ","page_name":" 74 ","page_number":74},
  {"content":"\r\n\r\n\r\nباب ششم اندوه و گريه‌اش بر شهادت پدر بزرگوار\r\nحضرت صادق فرمود زين العابدين عليه السلام بيست سال گريه كرد هر روزى رفت در كنار كوه جبان ( كوهى است در مدينه ) روى سنگ خشن و سوخته‌اى ايستاد و شروع به نماز كرد خيلى گريه مينمود سر از سجده برداشت از زيادى اشگ مثل اينكه صورت در آب فرو برده .\r\nوقت غذا پيش آن جناب مينهادند اشگ ميريخت بالاخره يكى از غلامانش عرض كرد فدايت شوم يا ابن رسول الله من ميترسم از بين روى فرمود اندوه و ناراحتى خود را به خدا شكايت ميكنم چيزهائى را از جانب خدا ميدانم كه شما خبر نداريد من هر وقت يادم از قتلگاه عزيزان زهراء مىآيد گريه مجالم نميدهد در روايت ديگرى است كه غلام گفت يك موقع نميرسد كه اندوه شما تمام شود فرمود واى بر تو يعقوب پيامبر دوازده پسر داشت يك پسرش از نظر او پنهان شد آنقدر گريه كرد كه چشمهايش سفيد گرديد و از اندوه پشتش خميده شد با اينكه پسرش زنده بود من به چشم خود ديدم پدر و برادر و عمويم و هفده نفر از بستگانم روى زمين كشته شده‌اند چگونه حزنم پايان داشته باشد .\r\nهر وقت ظرف آبى را ميگرفت آنقدر گريه ميكرد كه پر از اشگ ميشد عرضكرد چرا اين قدر ناراحتى ميكنيد فرمود گريه نكنم با اينكه آبى كه پرنده و درنده از آن استفاده ميكردند بپدرم ندادند .\r\nامالى صدوق ص 140 - حضرت صادق فرمود پنج نفر زياد گريه كردند آدم ، يعقوب ، يوسف ، فاطمه ، دختر محمد ( ص ) و على بن الحسين .\r\nآدم بر خارج شدن از بهشت آنقدر گريه كرد كه روى صورتش شيارهائى مانند جويبارها نمودار بود ، يعقوب بقدرى بر يوسف گريه كرد كه چشم خود را از دست داد به او گفتند به خدا هرگز از يوسف فراموش نميكنى تا بالاخره بيمار شوى يا از بين به روى .\r\nيوسف در فراق يعقوب آنقدر گريه كرد كه زندانيان ناراحت شدند گفتند يا شب گريه كن و روز آرام باش و يا روز گريه كن شب ساكت باش قبول كرد\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nكه يكى از اين دو را بپذيرد .\r\nفاطمه زهرا آنقدر گريه كرد كه اهل مدينه آزرده شدند و گفتند آنقدر گريه كردى كه ما را آزردى ميرفت بگورستان شهداء هر چه ميخواست اشگ ميريخت بعد بر ميگشت .\r\nاما على بن الحسين بيست سال يا چهل سال گريه كرد هر وقت غذا مقابلش ميگذاشتند اشگ ميريخت يكى از غلامانش گفت آقا فدايت شوم من ميترسم از بين به روى فرمود اندوه خود را به خدا شكايت ميكنم از لطف خدا چيزهائى ميدانم كه شما نميدانيد من هر وقت يادم از قتلگاه فرزندان زهرا بيايد اشگم ميريزد .\r\nدر كامل الزياره ص 97 مينويسد يكى از غلامانش نگاه ميكرد در اطاقى كه امام عليه السلام در آن اطاق در سجده بود گريه ميكرد .\r\nعرضكرد آقا موقعى خواهد رسيد كه گريه شما تمام شود ؟ سر بلند نموده فرمود واى بر تو يا فرمود مادرت بعزايت بنشيند ، يعقوب به خدا شكايت كرد با اينكه مصيبتى بسيار كمتر از من ديد آنجا كه ميگويد اى افسوس از يوسف .\r\nاو يك پسر از دست داد من ديدم پدر و گروهى از بستگانم اطرافم كشته شده‌اند .\r\nعلى بن الحسين عليه السلام فرزندان عقيل را دوست ميداشت عرضكردند آقا چرا علاقه شما بفرزندان عقيل بيشتر است از فرزندان جعفر پسر عموهايت فرمود من به ياد مىآورم جان فشانى آنها را در روز عاشورا با پدرم ابى عبد الله الحسين دلم براى آنها ميسوزد .\r\n\r\nباب هفتم آنچه بين او و محمد بن حنفيه و ساير خويشاوندانش اتفاق افتاد\r\nروايت شده كه عمر بن على با على بن الحسين در مورد موقوفه‌هاى پيغمبر و امير المؤمنين به نزاع پرداخت و شكايت پيش عبد الملك برد .\r\nبعبد الملك گفت من پسرم اين پسر پسر است من از او سزاوارترم\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nعبد الملك در جواب از شعر ابن ابى الحقيق استفاده نمود كه مضمون شعر حاكى بود كه حقيقت را كتمان مكن و زياد اصرار بر خلاف حق نداشته باش « 1 »  .\r\nروى بعلى بن الحسين عليه السلام كرده گفت حركت كن من آن موقوفات را در اختيار تو گذاشتم حركت كرده خارج شدند عمر پس از خارج شدن گريبان امام را گرفت و ايشان را آزرد ولى امام عليه السلام به او چيزى نگفت بعد از اين جريان محمد پسر عمو خدمت زين العابدين عليه السلام رسيد سلام كرد و بدست و پاى آن جناب افتاده ميبوسيد امام عليه السلام فرمود پسر عمو بىوفائى پدرت مانع نيست كه من نسبت به تو مهربانى كنم اكنون دختر خود خديجه را به ازدواج تو در آوردم .\r\nمجلسى مينويسد اين روايت دلالت بر ذم عمر بن على دارد و او در كربلا خدمت برادرش حسين حضور نداشت .\r\nدر فصول المهمه مينويسد كه على بن الحسين عازم حج شد خواهرش سكينه هزار درهم برايش فرستاد در خارج مدينه محلى بنام حره به امام رسيدند و پول را تقديم كردند همين كه فرود آمد پولها را بين فقراء تقسيم كرد .\r\nوليد بن عبد الملك بصالح بن عبد الله فرماندار خود در مدينه نوشت كه حسن بن حسن را از زندان بيرون بياور و در مقابل مردم در مسجد پيغمبر پانصد شلاق به او بزن .\r\nصالح او را بيرون آورد و به مسجد برد مردم جمع شدند صالح بر منبر رفت شروع كرد به خواندن نامه وليد بن عبد الملك تا پس از پائين آمدن از منبر دستور بدهد او را تازيانه بزنند در همان موقع كه مشغول خواندن نامه بود على بن الحسين وارد مسجد شد مردم راه را باز كردند تا رسيد به حسن بن حسن به او فرمود پسر عمو دعاى كرب را بخوان خدا فرج خواهد داد پرسيد دعا چيست ؟\r\nفرمود اين دعا را بخوان دعا را برايش خواند و على بن الحسين از مسجد خارج شد حسن بن حسن چند مرتبه دعا را خواند .\r\nصالح از خواندن نامه فارغ شد و از منبر به زير آمد ، رو بحاضرين نموده\r\n\r\n","description":"","footnote":" ( 1 ) در اين باب جريان حكومت حجر الاسود و چند روايت ديگر ذكر شده كه بواسطه احتراز از تكرار ذكر نشد ","page_name":" 77 ","page_number":77},
  {"content":"\r\n\r\nگفت چهره مرد مظلومى را مىبينم كار او را تاخير بياندازيد تا در باره‌اش با امير المؤمنين مكاتبه كنم . نامه‌اى در اين خصوص بوليد نوشت دستور داد حسن ابن حسن را آزاد كند .\r\n\r\nباب هشتم جريانهاى مربوط به هم عصران امام از خلفا و ديگران و خدمتگزاران و غلامان آن جناب\r\nدر كافى مينويسد : ابان بن تغلب گفت وقتى حجاج كعبه را خراب كرد مردم خاك آن را جمع نموده بردند همين كه تصميم ساختمان آن را گرفتند مارى آشكار گرديد و مانع ساختمان مجدد شد ، مردم فرار كرده پيش حجاج رفتند حجاج ترسيد از اينكه اجازه ساختمان كعبه به او داده نشود ، بر فراز منبر رفت بمردم گفت خدا رحمت كند هر كس در خصوص اين گرفتارى ما اطلاعى دارد ما را مطلع گرداند .\r\nپيرمردى گفت اگر اطلاعى باشد در نزد مردى است كه كنار كعبه آمد و مقدارى از آن برداشته رفت . سؤال كرد آن شخص كه بود ؟ گفت على بن الحسين عليه السلام . حجاج گفت صحيح است . او گنجينه اطلاع است از پى على بن الحسين عليه السلام فرستاد امام آمد جريان جلوگيرى از ساختمان كعبه را شرح داد على بن الحسين فرمود حجاج ، تو ساختمانى كه ابراهيم و اسماعيل ساخته بودند ويران كردى و بغارت بردى خيال كردى ميراث تست برو بمنبر و مردم را سوگند ده آنچه برده‌اند بازگردانند ، حجاج همين كار را كرد تمام آنچه برده بودند باز آوردند .\r\nپس از جمع آورى خاك كعبه امام عليه السلام محل خانه را تعيين نمود و دستور داد زمين را حفر كنند ديگر مار ديده نشد زمين را كندند تا به پايه‌هاى سابق خانه رسيدند در اين موقع على بن الحسين فرمود شما دور\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nشويد مردم كنار رفتند آنگاه نزديك آمد و با جامه خود آن محل را پوشانيد و اشگ ريخت بعد با دست خويش خاك ريخت آنگاه كارگران را پيش خواند فرمود شروع بساختن كنيد پس از آنكه مقدارى پايه‌ها بالا آمد امام عليه السلام دستور داد داخل آن را پر از خاك كنند ، بدستور امام داخل آن را خاك ريختند به همين جهت كف خانه خدا بالا رفت كه جز پله و نردبان نميتوان داخل خانه شد .\r\nخرايج مينويسد امام زين العابدين عليه السلام روزى در منى به حسن بصرى برخورد كه مشغول موعظه نمودن مردم بود فرمود خاموش باش تا من سؤالى بكنم ، از اين حالى كه دارى بين خود و خدا راضى هستى اگر فردا مرگ گريبانگيرت شود ؟ جوابداد نه راضى نيستم .\r\nفرمود آيا در فكر هستى كه اين وضع خود را تغيير دهى و بحالى كه شايسته است و براى خود مىپسندى درآئى ؟ مدتى سر به زير انداخت آنگاه گفت اين حرف را با خود ميزنم ولى حقيقتى ندارد .\r\nپرسيد آيا بعد از محمد پيامبر ديگرى اميدوارى بيايد كه با تو سابقه آشنائى داشته باشد ؟ جوابداد ، نه . فرمود اميد دارى سراى ديگر باشد كه در آنجا باعمال نيك بپردازى ؟ گفت نه .\r\nفرمود آيا كسى كه عقل داشته باشد به همين اندازه براى خود قانع مىشود كه تو قانعى از حالى كه دارى راضى نيستى در فكر تغيير اين حال نيز واقعا نيستى و نه اميد دارى پيامبرى بيايد و نه سراى ديگرى هست كه در آنجا باعمال شايسته مشغول شوى در عين حال مردم را موعظه ميكنى .\r\nهمين كه امام عليه السلام رفت حسن بصرى پرسيد اين شخص كه بود ؟\r\nگفتند على بن الحسين ، گفت اينها خانواده دانشمند ديگر كسى نديد حسن بصرى مردم را موعظه كند .\r\nمناقب شهر آشوب مينويسد عباد بصرى در راه مكه بعلى بن الحسين عليه السلام برخورد گفت يا على بن الحسين جهاد را با سختى كه دارد رها\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nكرده‌اى و روى به حج آورده‌اى كه كارى ساده و آسان است . با اينكه خداوند ميفرمايد  إِن اللَّه اشْتَرى مِن الْمُؤْمِنِين أَنْفُسَهُم وَ أَمْوالَهُم بِأَن لَهُم الْجَنَّةَ يُقاتِلُون فِي سَبِيل اللَّه فَيَقْتُلُون وَ يُقْتَلُون  . . . تا  وَ بَشِّرِ الْمُؤْمِنِين  « 1 »  امام عليه السلام فرمود وقتى بيابيم كسانى را كه داراى چنين صفاتى باشند جنگ كردن با آنها از حج بهتر است .\r\nمفيد در اختصاص ص 83 مينويسد محمد بن جعفر مؤدب گفت ابو اسحق عمرو بن عبد الله سبيعى چهل سال نماز صبح را با وضوى نماز شام خواند در هر شب يك قرآن ختم ميكرد در زمان او كسى پارساتر و مورد اعتمادتر در نقل حديث پيش خاص و عام از او نبود از اشخاص مورد اعتماد على بن الحسين عليه السلام بشمار ميرفت اسم او عمرو بن عبد الله پسر على بن ذى حمير كه او پسر سبيع بن همدانى بود و چون در بين قبيله سبيع سكونت داشت آنها را سبيعى ميگفتند .\r\nدر خدمت حضرت رضا سخن از قاسم بن محمد دائى پدرش و سعيد بن مسيب شد فرمود اين هر دو شيعه و ارادتمند بما خاندان بودند ، روزى حضرت باقر از او دخترش را خواستگارى كرد فرمود تو برو از پدرت خواستگارى كن تا به ازدواجت در آورد ( يعنى اختيار من و دخترم در دست پدر تو است ) .\r\nعامر بن حفص گفت عروة بن زبير با پسرش محمد بن عروه پيش وليد ابن عبد الملك آمد محمد وارد طويله اسبها شد يكى از چهارپايان او را لگد زد و از دنيا رفت ، پاى عروه پدرش نيز به مرض آكله مبتلا شد بطورى كه در همان تمام رانش را برد وليد گفت پايت را قطع كن گفت نه .\r\nبالاخره بساق پايش رسيد گفت اين پا را قطع كن و گر نه تمام بدنت را فرا ميگيرد با اره پايش را قطع نمودند با اينكه پيرمردى بود و كسى موقع قطع\r\n\r\n","description":"","footnote":" ( 1 ) سوره توبه آيه 111 خداوند جان و مال مؤمنين را خريدارى كرده به بهاى بهشت پيكار ميكنند در راه خدا ميكشند و كشته ميشوند . ","page_name":" 80 ","page_number":80},
  {"content":"\r\n\r\nكردن او را نگه نداشته بود عروه گفت در اين سفر ما گرفتارى زيادى ديديم .\r\nدر همان سال گروهى از قبيله بنى عيس پيش وليد آمدند در ميان آنها مردى كور بود وليد پرسيد چرا چشمهايت از بين رفته ؟ گفت يك شب با خانواده و اموالم در دره‌اى خوابيده بوديم در آن زمان هيچ كدام از افراد بنى عيس وضعشان به من نميرسيد .\r\nآن شب سيلى آمد و هر چه داشتم برد از مال و زن و فرزند فقط يك شتر برايم ماند با يك كودك نوزاد شترم رم كرد و پا بفرار گذاشت كودك را گذاشته از پى شتر رفتم چيزى نرفته بودم كه صداى بچه را شنيدم برگشتم ديدم گرگ شكمش را پاره كرده خودم را بشتر رساندم او با پايش بصورتم نواخت كه هر دو چشمم از بين رفت صبح كه سر از خواب برداشتم نه مال و نه زن و نه فرزند و نه چشم داشتم .\r\nوليد گفت برويد اين خبر را براى عروه نقل كنيد تا بفهمد در ميان مردم كسى هست كه از او بيشتر گرفتار بلا شده باشد .\r\nوقتى عروه بمدينه آمد قريش و انصار بديدنش آمدند عيسى پسر طلحة ابن عبيد الله به او گفت مژده باد ترا كه خداوند در باره‌ات نيكى نموده به خدا سوگند حالا احتياج به راه رفتن نداشتى .\r\nدر جواب او گفت خداوند چه كار خوبى كرد نسبت به من ، به من هفت پسر داد كه از ديدار آنها سالها بهره‌مند بودم يكى را گرفت و شش پسر ديگر را برايم باقى گذاشت و به من شش عضو داد كه سالها از آنها استفاده ميكردم بعد يكى را گرفت و پنج عضو ديگر را باقى گذاشت دو دست و يك پا و گوش و چشم .\r\nآنگاه سر بلند كرده گفت خدايا اگر گرفتى باز براى من باقى گذاشتى اگر گرفتارم كردى شفا دادى .\r\nدر كتاب تنبيه الخاطر مينويسد وقتى معاوية بن يزيد خواست خود را از خلافت خلع نمايد بر منبر رفت و شروع بسخنرانى كرد ، گفت مردم من علاقه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nندارم بر شما فرمانروائى كنم و نه اعتمادى دارم چون مىبينم علاقه‌اى به خلافت من نداريد بالاخره گرفتار فرمانروائى ما خانواده شده‌ايد و ما نيز گرفتار شما مردم .\r\nجدم معاويه براى بدست آوردن خلافت با على بن ابى طالب كه شايسته بود از او بخلافت بواسطه سابقه و مقامش پيكار كرد و ميدانيد مرتكب چه اعمالى شد و شما نيز خود ميدانيد چه كرديد بالاخره گرفتار عمل خود شد و بگور خويش رفت خدا از او بگذرد ، بعد از معاويه پدرم يزيد عهده‌دار خلافت شد بايد او چنين كارى را نميكرد چون شايستگى خلافت را نداشت كارى كه نبايد بكند كرد خيال كرد خوب كارى مىكند بالاخره ديرى نپائيد از بين رفت و آتش او خاموش گرديد اينك اندوه بر اعمال و كردارش ما را از ياد اندوه در گذشتش برده  إِنَّا لِلَّه وَ إِنَّا إِلَيْه راجِعُون  آنگاه آهسته شروع به آمرزش طلبيدن براى او كرد .\r\nاكنون من نفر سوم اين خانواده‌ام بىعلاقه بفرمانروائى من بيشتر است از علاقمند ، هرگز بار گناه شما را بدوش نميگيرم بيائيد فرمانروائى را از من بگيريد و بهر كس علاقه داريد بسپاريد .\r\nمروان حكم گفت ابا ليلى بروش عمر رفتار كن ، در جواب او گفت ميخواهى مرا در دين بازى دهى تو چون مردان زمان عمر برايم بياور تا بين آنها شورى قرار دهم به خدا سوگند اگر خلافت گنجينه‌اى بود ما سهم خود را برداشتيم اگر هم بلائى بود خانواده ابو سفيان را همين مقدار بس است از منبر به زير آمد .\r\nمادرش به او گفت كاش كهنه حيضى ميشدى در جواب مادر گفت من نيز همين آرزو را داشتم كه ديگر نميفهميدم خداوند آتشى دارد كه عذاب مىكند با آن هر معصيت كار را و هر كس حق ديگرى را بگيرد .\r\nدر اختصاص مينويسد يزيد در سن شصت و سه سالگى هلاك شد و چهار سال حكومت كرد پسرش معاويه بيست و يك سال داشت و چهل روز فرمانروائى كرد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nهشام كلبى از پدرش نقل كرد گفت من در ميان بنى اود كه قبيله‌اى از بنى سعد هستند مدتى بودم بزن و فرزند خود دشنام دادن بعلى را مىآموختند مردى در ميان آنها از خانواده عبد الله بن ادريس روزى پيش حجاج بن يوسف رفت به او سخنى گفت كه در جوابش حجاج درشتى نمود .\r\nآن مرد گفت حجاج با من درشتى نكن هر فضيلت و منقبتى با ارزش براى قريش و قبيله ثقيف باشد ما را نيز مانند آن هست ، حجاج پرسيد شما چه فضيلتى داريد ؟\r\nگفت در ميان ما كسى نيست كه زبان به بد گوئى عثمان بگشايد و هرگز در اين قبيله سخن بدى از او گفته نشده . حجاج گفت صحيح است اين منقبتى است گفت در ميان ما هرگز خارجى ديده نشده ، گفت اين هم منقبتى است .\r\nگفت در پيكارهاى ابو تراب ( على بن ابى طالب عليه السلام ) جز يك نفر از ما شركت نكرده همين كار او باعث بىارزشى و گوشه‌گيريش شد گفت صحيح است . گفت ميان ما هر كس بخواهد زنى بگيرد اول سؤال مىكند على را دوست ميدارد و يا از او به نيكى ياد مىكند اگر جواب دهد آرى ديگر با او ازدواج نخواهد كرد ، حجاج گفت درست است اين منقبتى است .\r\nگفت هيچ پسرى در قبيله ما بنام على يا حسن يا حسين نخواهى يافت و هرگز دخترى را فاطمه نام ننهاده‌اند ، گفت صحيح است .\r\nگفت زنى از قبيله ما وقتى حسين ( عليه السلام ) بجانب عراق آمد نذر كرد اگر خدا او را بكشد ده شتر در راهش قربانى كند پس از كشته شدن حسين عليه السلام به نذر خود وفا نمود ، حجاج پذيرفت .\r\nگفت مردى از قبيله ما را دعوت به بيزارى از على نمودند گفت من از آنچه شما ميخواهيد بيشتر انجام مىدهم از حسن و حسين نيز بيزارى ميجويم ، حجاج گفت اين هم منقبتى است .\r\nگفت امير المؤمنين عبد الملك ما را چنان گرامى داشت كه از نزديكترين قبائل عرب به خود نسبت داد و گفت شما ياورانى وفادار هستيد . حجاج\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nتصديق كرد . گفت در كوفه ملاحتى وجود ندارد مگر ملاحت و جذابيت قبيله بنى اود . حجاج خنده‌اش گرفت .\r\nهشام كلبى گفت پدرم نقل كرد كه ملاحت را خداوند از اين قبيله گرفت .\r\nدر خرايج از حضرت باقر نقل مىكند كه فرمود عبد الملك مشغول طواف كعبه بود حضرت على بن الحسين نيز جلوتر از او طواف ميكرد و توجهى به عبد الملك نداشت عبد الملك به صورت او را نمىشناخت پرسيد اين كيست كه جلو ما مشغول طواف است و توجهى بما ندارد ؟ گفتند على بن الحسين است .\r\nعبد الملك كنارى نشست گفت على بن الحسين را بياوريد ، آن جناب پيش عبد الملك آمد . گفت يا على بن الحسين من قاتل پدرت نيستم كه پيش ما نميائى . فرمود قاتل پدرم دنياى او را از بين برد ولى پدرم آخرت او را نابود كرد اگر مايلى تو همچنين باشى مانعى ندارد ، عبد الملك گفت هرگز ولى علاقه دارم پيش ما بيائى تا از دنياى ما استفاده كنى .\r\nزين العابدين عليه السلام روى زمين نشست و رداى خود را پهن كرد گفت خدايا به اين مرد نشان ده مقام اولياء خود را عبد الملك چشم گشوده ديد تمام پارچه مقابل امام پر از در است بطورى كه چشم را خيره مىكند .\r\nامام فرمود كسى كه چنين مقامى داشته باشد هرگز بدنياى شما احتياج دارد ؟ سپس عرضكرد خدايا بردار اين جواهرات را من احتياجى به آنها ندارم .\r\nعمر بن على از پدر خود على بن الحسين نقل كرد كه پيوسته ميفرمود چيزى براى پيشگيرى از گرفتاريها بهتر از دعا نديدم زيرا مسلم نيست كه تمام دعاهاى انسان مستجاب شود ( به همين جهت بايد پيوسته بدعا توجه داشته باشد شايد مستجاب گردد ) .\r\nاز جمله دعاهائى كه از پدر خود على بن الحسين حفظ نموده بود دعائى بود كه هنگام حمله مسلم بن عقبه بمدينه براى جلوگيرى از شر او خواند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرب كم من نعمة انعمت بها على قل لك عندها شكرى و كم من بلية ابتليتنى بها قل لك عندها صبرى فيا من قل عند نعمته شكرى فلم يحرمنى و قل عند بلائه صبرى فلم يخذلنى و يا ذا المعروف الذى لا ينقطع ابدا و يا ذا النعماء التى لا تحصى عدد اصل على محمد و آل محمد و ادفع عنى شره فانى أدرأ بك في نحره و استعيد بك من شره .\r\nمسلم « 1 »  بمدينه آمد مردم فكر ميكردند كه او نظرى غير از كشتن على بن الحسين ندارد بر خلاف تصور آنها بسيار احترام كرد به آن مولى و جايزه‌اى گران تقديمش نمود .\r\nگروه كثيرى نقل كرده‌اند كه وقتى مسلم بن عقبه وارد مدينه شد از پى على بن الحسين فرستاد همين كه آمد او را احترام نمود و گرامى داشت گفت مرا امير المؤمنين يزيد سفارش كرده چنين كنم او را جزاى خير گفت .\r\nدستور داد مركب سوارى خودش را براى آن جناب زين كنند گفت برگرد پيش خانواده خود با اين آمدن شما را به زحمت انداختيم و خانواده‌ات را بيمناك كرديم اگر قدرت ميداشتم فراخور مقامت جايزه‌اى بدهم ميدادم امام عليه السلام فرمود امير مرا ممنون كرد آنگاه سوار شد .\r\nمسلم به اطرافيان خود گفت اين شخص كيست كه وجودش خير است هرگز در ساحت او شرى وجود ندارد باضافه نسبتى با پيغمبر صلى الله عليه و آله دارد .\r\nدر كتاب حلية الاولياء ج 3 ص 135 مينويسد ابن شهاب زهرى گفت من وقتى عبد الملك دستور داده بود على بن الحسين را از مدينه بشام آورند بودم كه آن جناب را با زنجيرى گران بسته و گروهى را براى نگهبانى گماشته بودند من از آنها اجازه خواستم كه با امام ملاقات نموده وداع نمايم .\r\n\r\n","description":"","footnote":" ( 1 ) مسلم بن عقبه كسى است كه يزيد او را براى سركوبى اهل مدينه فرستاد او داستان حره را بوجود آورد و خونهاى زياد ريخت . ","page_name":" 85 ","page_number":85},
  {"content":"\r\n\r\nاجازه دادند وقتى خدمتش رسيدم مشاهده كردم پاها و دستهايش را در غل و زنجير بسته‌اند گريه‌ام گرفت گفتم كاش من بجاى شما بودم و شما از اين رنج آسوده بودى فرمود زهرى خيال ميكنى اين غل و زنجير آويخته بگردنم مرا مىآزارد اگر بخواهم ميتوانم اين بار گران را از دست و پاى خود بگشايم گرچه تو و ساير علاقمندان بما خانواده از ديدن اين منظره غمگين ميشويد كه در چنين غل و زنجيرى مرا بسته‌اند ولى اين غل و زنجير مرا به ياد عذاب خدا مياندازد به همين جهت آن را دوست دارم در اين هنگام دست و پاى خود را از زنجير گشوده فرمود زهرى من بيشتر از دو منزل ديگر با اينها نخواهم بود .\r\nزهرى گفت چهار شب بعد نگهبانان بمدينه برگشتند و جستجوى زين العابدين را مينمودند از آن جناب خبرى نبود من نيز از آنها پرسيدم كه چه شد آن آقا ؟\r\nيكى از آنها گفت ما خيال ميكنيم او جن همراه داشت و از او اطاعت ميكردند هر وقت پياده ميشديم همهء ما اطرافش را ميگرفتيم و كاملا مراقبش بوديم يك روز صبح از او جز مشتى غل و زنجير نديديم .\r\nبعد از اين جريان من پيش عبد الملك رفتم حال على بن الحسين را از من پرسيد جريان را برايش نقل كردم گفت همان روزى كه نگهبانان او را از دست دادند پيش من آمد گفت مرا با تو چه كار . گفتم پيش من بمان گفت علاقه به اين كار ندارم از پيش من رفت به خدا سوگند از ديدن او پيكرم وحشت فرا گرفته بود .\r\nزهرى گفت بعبد الملك گفتم على بن الحسين آن طورى كه تو خيال ميكنى نيست ( يعنى در فكر بدست آوردن خلافت نيست ) او به كار خويش مشغول است عبد الملك گفت به به بكارى كه او مشغول است چقدر كار خوبى است .\r\nدر حلية الاولياء و اغانى ابو الفرج مينويسد كه سالى هشام بن عبد الملك به حج رفت نتوانست بواسطه ازدحام حجر الاسود را ببوسد برايش صندلى گذاشتند نشست\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشاميان اطرافش را گرفتند در همين ميان على بن الحسين عليه السلام آمد در حالى كه پارچه‌اى بر كمر داشت و ردائى بر دوش بسيار زيبا و خوش اندام و بوى خوشى از او ساطع بود در پيشانى پينه‌اى از اثر سجده داشت چون پينه‌اى كه بر روى زانوى گوسفند مىبندد شروع بطواف نمود همين كه رسيد به نزديك حجر الاسود مردم از مهابت و جلالت او كنار رفتند به آسانى حجر الاسود را بوسيد .\r\nيكى از شاميان از هشام پرسيد اين كيست ؟ هشام گفت نمىشناسم ، اينكه خود را به ناشناسى زد بواسطه آن بود كه مردم شام فريفته آن سرور نشوند فرزدق كه حضور داشت از جاى حركت نموده گفت من او را مىشناسم مرد شامى گفت كيست ، شروع كرد به خواندن اشعارى كه قسمتى از آن را در اغانى و حلية الاولياء و حماسه نقل نموده ( تمام قصيده در بحار هست كه در اين ترجمه چند شعرى از آن را نقل ميكنيم .\r\n هذا الذى تعرف البطحاء وطأته * و البيت يعرفه و الحل و الحرم\r\nهذا ابن خير عباد الله كلهم * هذا التقى النقى الطاهر العلم\r\nهذا ابن سيدة النسوان فاطمة * و ابن الوصى الذى في سيفه نقم\r\nاذا راته قريش قال قائلها * الى مكارم هذا ينتهى الكرم\r\nو ليس قولك : من هذا ؟ بضائره * العرب تعرف من انكرت و العجم\r\nما قال « لا » قط الا في تشهده « 1 »  * لو لا التشهد كانت لاؤه نعم \r\nهشام از اين مدح‌سرائى فرزدق ناراحت شد و حقوق او را قطع كرد به او گفت چرا چنين شعرى در باره ما نگفتى فرزدق در جواب گفت تو هم جدى چون جدش و پدرى چون پدرش و مادرى مانند مادرش بياور تا همين طور برايت شعر بگويم و دستور داد او را در عسفان كه محلى است بين مكه و مدينه\r\n\r\n","description":"","footnote":" ( 1 ) اشعار بيش از چهل بيت است كه ما چند بيتى از آن را نقل كرديم جامى در ترجمه همين اشعار به فارسى اشعارى سروده است . ","page_name":" 87 ","page_number":87},
  {"content":"\r\n\r\nزندانى كنند اين خبر بعلى بن الحسين عليه السلام رسيد دوازده هزار درهم برايش فرستاد ، فرمود ما را معذور دار اگر نزد ما بيشتر از اين بود برايت بيشتر ميفرستاديم فرزدق قبول نكرده عرضكرد يا ابن رسول الله من اين اشعار را فقط بواسطه خشم و ناراحتى كه دچار شدم براى خدا و پيغمبر گفتم هرگز در مقابل آن چيزى نمىپذيرم امام عليه السلام پول را دو مرتبه فرستاد و پيغام داد ترا بحقى كه من بر تو دارم سوگند مىدهم بپذير خدا نيت و ارادت ترا بما خانواده ميداند فرزدق پذيرفت .\r\nدر آن روزها كه زندانى بود اشعارى در هجو هشام سرود كه وقتى خبر به هشام رسيد او را آزاد كرد .\r\nدر اختصاص مينويسد كه فرزدق اين اشعار را در همان جا بدون سابقه قبلى سرود هشام سالى هزار دينار به او ميداد آن سال قطع كرد خدمت على بن الحسين رفت و از او خواست كه حقوقش را از هشام بگيرد امام عليه السلام فرمود من خودم پرداخت ميكنم فرزدق امتناع ورزيده گفت يا ابن رسول الله هرگز شما را به پول نمىفروشم ثواب خدا در آخرت بهتر از پاداش دنيا است .\r\nاين خبر بمعاويه پسر عبد الله بن جعفر كه يكى از سخاوتمندان بنى هاشم و اديبان و خوش زبان بنى هاشم بود رسيد بفرزدق گفت چقدر خيال ميكنى زنده خواهى بود . فرزدق گفت بيست سال ، گفت اين بيست هزار دينار از من بگير و على بن الحسين را معذور دار كه در باره تو از هشام چيزى درخواست كند فرزدق گفت من خدمت زين العابدين عليه السلام رسيدم ايشان از خودشان پرداخت كردند ولى من عرضكردم پاداش اين عمل را براى آخرت گذاشته‌ام و به دنيا نمىفروشم . « 1 » \r\n\r\n","description":"","footnote":" ( 1 ) در روايت ديگرى است كه زندان فرزدق طولانى شد از امام تقاضاى نجات كرد امام دعا نمود خلاص شد شكايت كرد كه حقوق مرا قطع نموده پرسيد هر سال چقدر حقوق ميگيرى مبلغ را گفت به مقدار چهل سال به او داد فرمود اگر ميدانستم بيشتر احتياج پيدا ميكنى ميدادم . پس از چهل سال از دنيا رفت . ","page_name":" 88 ","page_number":88},
  {"content":"\r\n\r\nدر مناقب مينويسد ليث خزاعى از سعيد بن مسيب در باره غارت كردن مدينه سؤال كرد ، در پاسخ گفت آرى اسبها را بستونهاى مسجد پيامبر بستند من خودم ديدم اسبها اطراف قبر پيامبر بودند سه شبانه روز مدينه را غارت ميكردند من در خدمت على بن الحسين مىآمديم كنار قبر پيغمبر آن جناب زير لب سخنانى ميگفت كه نمىشنيدم بين ما و آن گروه پرده‌اى فاصله ميشد مشغول نماز ميشديم ما آنها را مىديديم ولى آنها ما را نميديدند .\r\nمردى كه لباس سبز در تن داشت و سوار اسبى خاكسترى بود در دست حربه‌اى داشت در خدمت على بن الحسين بود هر وقت يكى از تبهكاران قصد سوئى نسبت بحرم پيامبر داشت آن سواره با همان حربه اشاره به آن شخص ميكرد در دم جان مىسپرد بدون اينكه به او چيزى بخورد .\r\nپس از اينكه غارت تمام شد على بن الحسين عليه السلام تمام زينت و زيور زنان و دختران و لباس آنان را گرفت براى آن سوار برد اسب سوار گفت آقا من يكى از ملائكه هستم كه ارادتمند شما و پدرت هستم وقتى اين تبهكاران بمدينه آمدند از خدا اجازه خواستم كه بكمك شما بيايم اجازه يافتم تا ثوابى در نزد خدا و پيامبر و شما كسب نمايم .\r\nدر مناقب مينويسد : زهرى فرماندار بنى اميه بود مردى را كيفر ميكرد در حال كيفر از دنيا رفت ، زهرى از ترس خدا فرار كرد و سر به بيابان گذاشت و داخل غارى شد مدت نه سال در آن غار زندگى كرد يك سال على ابن الحسين به حج رفت زهرى خدمت آن جناب رسيد .\r\nبه او فرمود از اين نااميدى تو بيشتر ميترسم تا گناهى كه مرتكب‌شده‌اى خون بهاى آن شخص را براى خانواده‌اش بفرست بيا برو پيش خانواده‌ات و بوظيفه دينى خود برس ، زهرى گفت آقا مرا نجات دادى خدا ميداند مقام رهبرى مردم را بكه بسپارد .\r\nبخانواده خود بازگشت و ملازم خدمت زين العابدين شد بطورى كه از اصحاب آن جناب بشمار ميرفت به همين جهت بعضى از بنى مروان او را از\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nباب تمسخر ميگفتند پيامبرت چه شد ، منظورشان على بن الحسين عليه السلام بود . صاحب عقد الفريد در ج 2 ص 203 مينويسد پادشاه روم براى عبد الملك نامه‌اى نوشت بدين مضمون : من گوشت شترى كه پدرت سوار آن شده بود و از مدينه فرار كرد خورده‌ام با سپاهى كه بالغ بر هزار هزار هزار نفر است با تو جنگ خواهم كرد .\r\nعبد الملك بحجاج بن يوسف نوشت و از او خواست كه نامه را بخواند و نامه‌اى بزين العابدين بنويسد و با همان جملاتى كه عبد الملك نوشته او را تهديد نمايد هر چه آن آن جناب جواب داد برايش بنويسد . حجاج همين كار را كرد زين العابدين عليه السلام در جواب گفت خداوند لوح محفوظى دارد كه در هر روز سيصد مرتبه در آن نگاه مىكند و در هر نگاهى هر كه را بخواهد ميميراند زنده مىكند عزيز مينمايد ذليل مىكند و هر چه اراده كند انجام ميدهد من اميدوارم كه يكى از آن نگاهها كلك ترا بكند .\r\nحجاج همين جواب را براى عبد الملك نوشت عبد الملك نيز آن را براى پادشاه روم فرستاد همين كه پادشاه روم خواند گفت اين سخن از خاندان نبوت خارج شده .\r\nدر مناقب مينويسد دربان على بن الحسين يحيى بن ام طويل بود و ارادتمندانش از صحابه پيامبر عبارت بودند از جابر بن عبد الله انصارى و عامر بن وائله و سعيد بن مسيب كه او را امير المؤمنين بزرگ كرده بود و زين العابدين ميفرمود سعيد بن مسيب از همه مردم بآثار گذشتگان واردتر است و سعيد بن جيهان غلام ام هانى .\r\nو از غير صحابه ( تابعين ) سعيد بن جبير ساكن مكه كه او را كوشاترين علماء نام داده بودند قرآن را در دو ركعت نماز ميخواند گفته‌اند روى زمين كسى نيست كه بعلم و دانش او احتياج نداشته باشد .\r\nو محمد بن جبير بن مطعم و ابو خالد كابلى و قاسم بن عوف و اسماعيل ابن عبد الله و ابراهيم و حسن فرزندان محمد بن حنفيه و حبيب بن ابى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nثابت و ابو يحيى اسدى و ابو حازم اعرج و سلمة بن دينار مدنى ابو حمزه ثمالى را كه تا زمان موسى بن جعفر زنده بود جزء اصحاب زين العابدين عليه السلام شمرده‌اند و فرات بن احنف را كه تا زمان حضرت صادق بود و جابر بن محمد بن ابى بكر و ايوب بن حسن و على بن رافع و ابو محمد قرشى و ضحاك بن مراحم خراسانى و كاووس بن كيسان و حميد بن موسى و ابان بن تغلب و ابو الفضل سدير بن حكيم و قيس بن رمانه و عبد الله برقى و فرزدق شاعر و از غلامانش شعيب نام برده شده .\r\nمحرز بن ابى صقر گفت ارطاة بن سمينه پيش عبد الملك بن مروان رفت در آن موقع صد و سى سال داشت عبد الملك به او گفت ديگر شعر گفتن را فراموش كرده‌اى ؟ گفت يا امير المؤمنين من اهل طرب نيستم و خشم مرا نميگيرد و نه شراب مينوشم شعر گفتن منهم در يكى از اين سه حالت است جز اينكه همين شعر را ميگويم .\r\n رايت المرء تأكله الليالى * كأكل الارض ساقطة الحديد\r\nو ما تبقى المنية حين تأتي * على نفس ابن آدم من مزيد\r\nو اعلم انها ستكر حتى * توفى نذرها بابى الوليد \r\n« 1 »  از شنيدن قسمت آخر شعر عبد الملك بر خود لرزيد زيرا كنيه او هم ابو الوليد بود ارطاة گفت من منظورم خودم هست يا امير المؤمنين چون او را هم ابو الوليد ميگفتند عبد الملك گفت نه به خدا سوگند آنچه بر سر تو بگذرد بر منهم خواهد گذشت .\r\nدر فضائل ابن شاذان ص 122 از گروهى مورد اعتماد نقل مىكند كه چون حره دختر حليمه سعديه وارد بر حجاج بن يوسف شد حجاج به او گفت تو حره\r\n\r\n","description":"","footnote":" ( 1 ) خلاصه اشعار اينست كه مرگ پيكر انسان را از هم مىباشد و چيزى باقى نميگذارد ميگويد ميدانم به زودى حمله خواهد كرد تا نذر خود را با جان گرفتن از ابى الوليد وفا كند . ","page_name":" 91 ","page_number":91},
  {"content":"\r\n\r\nدختر حليمه سعديه هستى در پاسخ او گفت خوب تشخيص دادى ولى حسن تشخيص از امتيازات مؤمن است نه تو .\r\nحجاج گفت خدا ترا باينجا آورد ميگويند تو على را بر ابى بكر و عمر و عثمان برترى ميدهى گفت هر كس چنين نسبتى داده دروغ گفته من او را بر ديگران نيز فضيلت مىدهم آدم نوح ، لوط ، ابراهيم ، و سليمان و عيسى ابن مريم .\r\nگفت واى بر تو علاوه بر اينكه او را از صحابه بهتر ميدانى بر هفت نفر از پيامبران مقدم ميدارى كه اولو العزم پيامبرانند اگر دليل اين مطلب را نياورى گردنت را ميزنم . گفت من او را بر اين پيامبران مقدم ميشمارم خداوند در قرآن او را برتر دانسته زيرا در باره آدم ميفرمايد  وَ عَصى آدَم رَبَّه فَغَوى  « 1 »  ولى در باره على ميفرمايد  وَ كان سَعْيُكُم مَشْكُوراً  « 2 »  گفت احسن حره بچه دليل او را بر نوح و لوط مقدم ميدارى .\r\nحره گفت خداوند او را برتر دانسته چنانچه در باره آن دو ميفرمايد  ضَرَب اللَّه مَثَلًا لِلَّذِين كَفَرُوا امْرَأَت نُوح وَ امْرَأَت لُوطٍ كانَتا تَحْت عَبْدَيْن مِن عِبادِنا صالِحَيْن فَخانَتاهُما فَلَم يُغْنِيا عَنْهُما مِن اللَّه شَيْئاً وَ قِيل ادْخُلَا النَّارَ مَع الدَّاخِلِين  « 3 »  اما على بن ابى طالب پايگاهش زير سدرة المنتهى است و همسرش فاطمه دختر پيامبر بود كه از رضاى او خدا راضى و از خشمش خشمگين مىشود .\r\nحجاج گفت بسيار عالى ، بچه دليل او را بر پدر انبيا ابراهيم خليل مقدم ميدارى ؟ جوابداد خداوند او را در اين آيه مقدم داشته :  وَ إِذْ قال إِبْراهِيم رَب أَرِنِي كَيْف تُحْيِ الْمَوْتى قال أَ وَ لَم تُؤْمِن قال بَلى وَ لكِن لِيَطْمَئِن \r\n\r\n","description":"","footnote":" ( 1 ) سوره طه 21 آدم سرپيچى كرد از فرمان خدا گمراه شد .  ( 2 ) سوره انسان آيه 22 كوشش شما مورد قبول ما است .  ( 3 ) خداوند مثل مىزند براى كسانى كه كافر شدند همسر نوح و لوط را كه در اختيار دو نفر بندهء صالح ما بودند و خيانت كردند اما راه گريزى از كيفر خدا نداشتند گفتيم به آنها با جهنميان وارد آتش شويد . ","page_name":" 92 ","page_number":92},
  {"content":"\r\n\r\n قَلْبِي  « 1 »  ولى مولاى من امير المؤمنين سخنى فرموده كه هيچ يك از فرق مسلمان در آن سخن اختلاف ندارند فرمود\r\n( لو كشف الغطاء ما ازددت يقينا )\r\nاگر پرده برداشته شود يقين من افزوده نميشود اين سخن را كسى قبل از على و بعد از او نگفته .\r\nحجاج گفت احسن چگونه او را برتر از موسى كليم الله ميدانى ؟ گفت خداوند ميفرمايد  فَخَرَج مِنْها خائِفاً يَتَرَقَّب  « 2 »  ولى على عليه السلام در رختخواب پيغمبر خوابيد بىآنكه ترس و بيمى داشته باشد تا خداوند اين آيه را در باره‌اش نازل نمود  وَ مِن النَّاس مَن يَشْرِي نَفْسَه ابْتِغاءَ مَرْضات اللَّه  « 3 »  حجاج گفت احسن چگونه او را بر داود و سليمان فضيلت ميدهى گفت خداوند به اين آيه او را بر اين دو فضيلت داده  يا داوُدُ إِنَّا جَعَلْناك خَلِيفَةً فِي الْأَرْض فَاحْكُم بَيْن النَّاس بِالْحَق وَ لا تَتَّبِع الْهَوى فَيُضِلَّك عَن سَبِيل اللَّه  « 4 »  حجاج پرسيد حكومت داود در چه موضوع بود گفت دو نفر آمدند كه يكى باغستانى از انگور داشت و ديگرى گله‌اى گوسفند صاحب باغ مدعى بود كه اين مرد گوسفندانش را در باغ من رها كرده و انگورم را چرانده شكايت پيش داود برد .\r\nداود گفت گوسفندها را ميفروشند معادل زيانى كه به باغ وارد شده ميدهند تا باغ به صورت اول برگردد ، سليمان پسر داود گفت نه پدر از منافع گوسفند از قبيل شير و پشم استفاده ميكنند خداوند در اين آيه ميفرمايد  فَفَهَّمْناها سُلَيْمان  ما حكم آن جريان را بسليمان آموختيم .\r\n\r\n","description":"","footnote":" ( 1 ) بقره 260 ابراهيم گفت خدايا به من نشان ده چگونه مرده را زنده ميكنى ؟ گفت مگر ايمان ندارى ؟ جواب داد چرا ولى ميخواهم قلبم مطمئن شود  ( 2 ) قصص 18 از آنجا با ترس خارج شد .  ( 3 ) بقره 207 بعضى از مردم جان خود را به خدا ميفروشند .  ( 4 ) ص 26 ","page_name":" 93 ","page_number":93},
  {"content":"\r\n\r\nولى مولاى ما على عليه السلام فرمود از من سؤال كنيد از بالاى عرش و از زير عرش سؤال كنيد قبل از اينكه مرا از دست دهيد . در روز فتح خيبر خدمت پيامبر رسيد پيغمبر روى بحاضرين نموده فرمود از همه شما گرامىتر و داناتر و واردتر بفنون قضاوت على است .\r\nحجاج گفت احسن بچه دليل او را بر سليمان فضيلت ميدهى گفت خداوند در اين آيه فضيلت داده  قال رَب اغْفِرْ لِي وَ هَب لِي مُلْكاً لا يَنْبَغِي لِأَحَدٍ مِن بَعْدِي  « 1 »  ولى مولاى ما امير المؤمنين عليه السلام گفت دنيا من ترا سه طلاقه كرده‌ام مرا حاجتى به تو نيست در اين موقع اين آيه را نازل نمود  تِلْك الدَّارُ الْآخِرَةُ نَجْعَلُها لِلَّذِين لا يُرِيدُون عُلُوًّا فِي الْأَرْض وَ لا فَساداً  « 2 »  حجاج گفت احسن بچه دليل او را از عيسى برتر ميدانى ؟ گفت خداوند در اين آيه به او برترى داده                                                                                                                  إِذْ قال اللَّه يا عِيسَى ابْن مَرْيَم أَ أَنْت قُلْت لِلنَّاس اتَّخِذُونِي وَ أُمِّي إِلهَيْن مِن دُون اللَّه قال سُبْحانَك ما يَكُون لِي أَن أَقُول ما لَيْس لِي بِحَق إِن كُنْت قُلْتُه فَقَدْ عَلِمْتَه تَعْلَم ما فِي نَفْسِي وَ لا أَعْلَم ما فِي نَفْسِك إِنَّك أَنْت عَلَّام الْغُيُوب ما قُلْت لَهُم إِلَّا ما أَمَرْتَنِي بِه                                                                                                                  « 3 »  حكومت را بتاخير انداخت تا روز قيامت اما على بن ابى طالب وقتى نصيريه « 4 »  ادعاى خود را نمودند آنها را كشت و بقيامت نيانداخت اين فضائل على است كه قابل مقايسه با فضائل ديگران نيست حجاج گفت احسن از عهده جواب برآمدى اگر چنين جوابى نميدادى ترا ميكشتم جايزه‌اى به او داد و با احترام او را به منزل خود برگرداند .\r\nحضرت صادق عليه السلام فرمود سعيد بن جبير بامامت على بن الحسين معتقد بود و بسيار احترام ميكرد علت كشته‌شدنش بدست حجاج فقط همين بود مردى خوش عقيده بود گفته‌اند وقتى پيش حجاج رفت به او گفت تو شقى بن\r\n\r\n","description":"","footnote":" ( 1 ) خدايا مرا اقتدار و حكومتى بده كه شايسته ديگرى نباشد .  ( 2 ) قصص آيه 82 اين خانه آخرت را قرار دادم براى كسانى كه اراده برترى و فساد در زمين نداشته باشند .  ( 3 ) مائده 116 ، عيسى تو گفتى بمردم تو و مادرت را خدا بگيرند گفت منزهى تو خدايا مرا نميرسد چيزى كه حقم نيست ادعا كنم اگر گفته باشم تو ميدانى آنچه در دل دارم تو ميدانى ولى من از آنچه تو در نظر دارى خبر ندارم تو داناى رازهائى جز آنچه تو دستور داده‌اى نگفتم .  ( 4 ) خلاصه گفتار آنها اينست كه ائمه را روح لاهو ميدانند . ","page_name":" 94 ","page_number":94},
  {"content":"\r\n\r\nكسيرى و سعيد گفت مادرم بهتر ميدانسته او مرا سعيد بن جبير ناميده .\r\nگفت در باره ابا بكر و عمر چه ميگوئى آن دو در بهشت هستند يا جهنم سعيد پاسخ داد اگر داخل بهشت شوم و اهل بهشت را ببينم و داخل جهنم گردم و ساكنان جهنم را مشاهده كنم آن وقت ميتوانم بگويم ، گفت در باره خلفاء چه ميگوئى ؟\r\nگفت من وكيل آنها نيستم ، پرسيد كداميك از آنها را بيشتر دوست ميدارى ؟ گفت هر كدام خدا از او خشنودتر باشد گفت كداميك خدا از او راضىتر است ؟ گفت اين مطلب را خدائى كه عالم اسرار و پنهانىها است ميداند گفت تو جواب نميدهى ؟ گفت ميل ندارم سخن ترا تكذيب كنم .\r\nدر كافى مينويسد حضرت صادق فرمود وقتى هنگام مرگ محمد بن اسامه رسيد خاندان بنى هاشم بعيادت او رفتند گفت شما خويشاوندى و منزلت مرا ميدانيد من قرضى دارم مايلم پرداخت آن را به عهده بگيريد ؟\r\nعلى بن الحسين فرمود يك ثلث از قرض تو به عهده من ديگرى چيزى نگفت حاضرين نيز سكوت كردند باز فرمود من تعهد ميكنم تمام قرض ترا بپردازم پس از آن فرمود مانعى نداشت كه از اول تمام قرض او را به گردن بگيرم ولى نخواستم بگوئيد بر ما سبقت گرفت .\r\nكافى : حضرت باقر فرمود وقتى يزيد بن معاويه وارد مدينه شد آن وقت كه عازم حج بود از پى مردى از قريش فرستاد آمد ، به او گفت اقرار ميكنى بنده‌ى منى اگر خواستم بفروشم و گر نه در بندگى من بمانى .\r\nآن مرد در جواب گفت يزيد تو از من شرافتت در قريش بيشتر نيست و نه پدرت در جاهليت و اسلام از پدر من بهتر بوده خودت نيز در دين از من بهتر نيستى چگونه اقرار به بندگى تو بكنم .\r\nيزيد گفت اگر اقرار نكنى به خدا قسم ترا ميكشم آن مرد گفت كشتن من بزرگتر از كشتن حسين بن على پسر پيغمبر نيست دستور داد او را بكشند .\r\nروز بعد از پى زين العابدين فرستاد همان حرفى كه بمرد قريشى زده بود\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبه او زد امام فرمود اگر اقرار نكنم به آنچه ميخواهى مگر مرا نميكشى ، چنانچه ديروز آن مرد را كشتى يزيد گفت چرا ، على بن الحسين فرمود من اقرار كردم به آنچه تو ميخواهى من بنده زوركى تو هستم اگر مايلى نگه دار و گر نه به فروش .\r\nيزيد لعنة الله عليه گفت خوب انتخاب كردى خون خود را حفظ نمودى اين اقرار ترا از مقامى كه دارى پائين نياورد .\r\nاين خبر داراى اشكالى است چون معروف است كه يزيد پس از خلافت بمدينه نيامد بلكه از شام خارج نشد تا روانه دوزخ شد ممكن است اين جريان بين امام و كسى كه يزيد فرستاده بود بنام مسلم بن عقبه اتفاق افتاده باشد .\r\nابن اثير در كامل نوشته وقتى يزيد مسلم بن عقبه را فرستاد به او دستور داد پس از پيروز شدن سه روز هر چه در مدينه از مال و اسلحه و چهارپايان بدست آورديد متعلق به سپاه است پس از گذشت سه روز دست از مردم بردار متوجه باش نسبت بعلى بن الحسين احترام لازم را داشته باش زيرا در شورش مردم شركت نكرده نامه او رسيد در ضمن وقتى فرماندار يزيد و بنى اميه را از مدينه خارج كردند مروان حكم با پسر عمر صحبت كرد كه خانواده‌اش را جزء خانواده او قرار دهد پسر عمر قبول نكرد با على بن الحسين كه صحبت كرد و تقاضا نمود خانواده‌اش را جزء خانواده خود قرار دهد پذيرفت .\r\nمروان زنش عايشه دختر عثمان بن عفان و ساير خانواده‌اش را به منزل زين العابدين فرستاد امام زين العابدين عليه السلام نيز خانواده خود و خانواده او را به ينبع برد .\r\nبعضى گفته‌اند خانواده مروان را فرستاد به طائف بهمراه فرزندش عبد الله وقتى مسلم بن عقبه مدينه را تصرف نمود مردم را دعوت كرد با يزيد بيعت كنند بعنوان بندگى او كه در خون و مال و خانواده آنها هر حكمى خواست بكند هر كس از چنين بيعتى سرپيچى كرد او را بقتل رسانده گروهى در همين راه كشته شدند .\r\nمروان على بن الحسين را آورد ، على بن الحسين بين مروان و پسرش\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nعبد الملك مىآمد تا پيش مسلم نشست ، مروان آب خواست تا بدين وسيله امانى بگيرد كمى از آب خورد سپس داد بعلى بن الحسين كاسه را كه گرفت مسلم بن عقبه گفت آب ما را نخور . دست على بن الحسين لرزيد از جان خود ميترسيد قدح را نگه داشت . مسلم گفت بين اين دو نفر راه ميرفتى كه از كشته شدن در امان باشى به خدا قسم اگر جزء آن دو ميبودى ترا ميكشتم اما امير المؤمنين يزيد مرا راجع به تو سفارش نموده و گفته است كه نامه برايش نوشته‌اى حالا اگر مايلى آب را بياشام ، آنگاه او را روى تخت با خود نشانيده گفت خيال ميكنم خانواده‌ات ترسيده باشند ؟ فرمود آرى دستور داد تا اسب خودش را زين كنند او را برگرداند و اجبار به بيعت نكرد با آن شرطى كه براى مردم مدينه قرار داده بود .\r\nزراره گفت كه على بن الحسين با كنيز عمويش حسن بن على ازدواج كرد و مادر خود را به ازدواج غلامش در آورد همين كه خبر بعبد الملك رسيد برايش نامه‌اى نوشت به اين مضمون :\r\nيا على بن الحسين مثل اينكه تو مقام خود را در ميان خانواده‌ات نميدانى و موقعيت خويش را در نزد مردم نميشناسى با كنيز خود ازدواج كردى و مادرت را به ازدواج غلامت درآورده‌اى .\r\nدر جواب نوشت نامه ترا خواندم ما از پيامبر پيروى ميكنيم او زينب دختر عموى خود را به ازدواج غلام خود زيد درآورد و با كنيز خود صفيه دختر حى بن اخطب ازدواج نمود .\r\nصالح بن كيسان گفت عامر بن عبد الله بن زبير كه از خردمندان قريش بود شنيد يكى از پسرهايش بدگوئى از على بن ابى طالب مىكند و گفت پسرم از على بدگوئى مكن بنيادى را كه دين نهاده باشد دنيا نميتواند خراب كند ولى بنياد دنيا را دين واژگون مىكند ، پسرم بنى اميه شروع بناسزا گفتن بعلى كردند در مجالس خود و او را روى منبر لعن نمودند گويا بازوى على را گرفته به آسمان بالا بردند ( باعث بالا رفتن مقام و موقعيت او شد ) .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدر ضمن تعريف و تمجيد از اجداد و بستگان خود نمودند مثل اين بود كه از روى مردارى پرده بردارند و گند و بوى آن را بلند كنند من به تو سفارش ميكنم از سب على خوددارى كن .\r\nدر امالى صدوق مينويسد كه حجاج دو غلام على را گرفت بيكى از آن دو گفت از على بيزارى بجوى ، پرسيد اگر بيزارى نجويم چه ميكنى ؟ حجاج گفت خدا مرا بكشد اگر ترا نكشم اينك انتخاب كن كه دو دستت را جدا كنم يا دو پايت را ؟ آن مرد بحجاج گفت همين طور قصاص خواهى شد هر كدام را تو مايلى انتخاب كن . گفت خيلى زبان آورى ولى خيال ميكنم ندانى كه ترا آفريده خدايت كجاست .\r\nگفت او در كمينگاه ستمكاران است دستور داد دستها و پاهايش را قطع كنند سپس بدار آويزند آنگاه رفيقش را آوردند به او گفت تو چه ميگوئى جوابداد هر چه رفيقم گفت ، دستور داد گردنش را بزنند و بدار آويزند .\r\nدر فصول المهمه مينويسد شاعر زين العابدين فرزدق و كثير عزه و دربانش ابو جبله معاصر مروان و عبد الملك و وليد بن عبد الملك بود .\r\nحنان بن سدير از پدرش نقل كرد كه گفت من و پدر و پدر بزرگ و عمويم در مدينه بحمام رفتيم در رخت كن حمام مردى را ديديم پرسيد شما اهل كجا هستيد عرض كرديم از عراق پرسيد كجاى عراق گفتيم كوفه گفت مرحبا شما كه خيلى بما نزديك و داراى موقعيت هستيد اما چه شده كه لنگ نبسته‌ايد پيغمبر فرمود عورت مؤمن بر مؤمن حرام است . بعد مقدارى كرباس آورد و چهار قسمت نمود و بهر كدام يك قسمت داد آن را بر خود بسته وارد حمام شديم . وقتى داخل حمام شديم رو بجانب جدم نموده فرمود پيرمرد چرا خضاب نميكنى ؟ گفت من در خدمت كسى بودم كه از من و شما بهتر بود و خضاب نميكرد . خيلى خشمگين شد بطورى كه آثار خشم در چهره‌اش آشكارا ديده ميشد گفت چه كسى بود آنكه از من بهتر بود ؟\r\nگفت من خدمت على بن ابى طالب بوده‌ام كه خضاب نميكرد . آن آقا\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nسر زير انداخت و عرق بر چهره‌اش نشست . فرمود صحيح است راست گفتى آنگاه گفت اگر خضاب كنى پيروى از پيامبر نموده‌اى كه از على بهتر بود و اگر خضاب نكنى از على پيروى نموده‌اى . وقتى از حمام خارج شديم پرسيديم اين مرد كيست معلوم شد على بن الحسين عليه السلام بوده و پسرش محمد بن على نيز با او بود .\r\nكافى مينويسد على بن الحسين عليه السلام فرمود ما نميدانيم با مردم چه معامله كنيم اگر نقل كنيم هر چه از پيامبر شنيده‌ايم ميخندند اگر نقل نكنيم طاقت نمىآوريم ضمرة بن معيد گفت نقل كنيد .\r\nفرمود وقتى دشمن خدا را در تابوت ميگذارند و بگورستان مىبرند ميدانيد چه ميگويد ؟ گفتند نه . فرمود به كسانى كه او را بر شانه گرفته‌اند ميگويد نميشنويد من شكايت دشمن خدا را بشما ميكنم مرا به اين ورطه كشاند و نجاتم نداد من شاكى هستم از دوستانى كه با آنها دوستى كردم مرا خوار نمودند و از اولادى كه حمايت از آنها نمودم مرا ذليل نمودند و از خانه‌اى كه ثروتم را خرج آبادى آن خانه كردم ديگران آنجا ساكن شدند به من رحم كنيد اين قدر عجله نكنيد .\r\nضمره گفت اگر بتواند اين طور صحبت كند ممكن است حركت كند و روى شانه حاملين بنشيند . على بن الحسين فرمود خدايا اگر ضمره مسخره مىكند حديث پيامبرت را از او انتقام بگير . چهل روز زنده بود پس از آن فوت شد غلامش در سر جنازه‌اش بود پس از دفن خدمت زين العابدين عليه السلام رسيد امام فرمود از كجا مىآئى ؟ گفت از دفن ضمره صورتم را روى قبرش گذاشتم وقتى خاك بر او انباشتند صدايش را شنيدم كه كاملا آن صدا را در زمان زندگىاش مىشناختم . ميگفت واى بر تو اى ضمره بن معيد امروز هر دوست كه داشتى خوارت كرد و عاقبت رهسپار جهنم شدى در آن محل پناهگاه و خوابگاه ابدى تو است .\r\nعلى بن الحسين عليه السلام فرمود از خدا درخواست عافيت ميكنم اين\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nجزاى كسى كه مسخره كند حديث رسول خدا را .\r\nابن ابى الحديد در شرح نهج البلاغه مينويسد سعيد بن مسيب از امير المؤمنين كناره ميگرفت يك روز محمد بن على به او سخنانى درشت گفت عبد الرحمن بن اسود از ابى داود همدانى نقل كرد كه گفت يك روز ديدم سعيد بن مسيب را كه به عمر بن على بن ابى طالب گفت پسر برادر مثل برادر و پسر عموهايت رفت و آمد زياد به مسجد پيغمبر ندارى .\r\nعمر گفت پسر مسيب ميخواهى هر وقت آمدم مسجد بيايم ترا خبر كنم سعيد در پاسخ گفت نميخواستم عصبانى شوى از پدرت شنيدم ميفرمود مرا با خدا مقامى است كه براى فرزندان عبد المطلب از تمام روى زمين بهتر است .\r\nعمر گفت منهم از پدرم شنيدم ميفرمود هر سخن حكمت آموزى كه در دل منافق باشد قبل از مردن آن را بازگو خواهد كرد . سعيد گفت مرا منافق شمردى . عمر گفت همين است كه گفتم راه خود را گرفته رفت .\r\nزهرى نيز از كناره گيران بود نسبت بعلى عليه السلام محمد بن شيبه گفت روزى در مسجد مدينه زهرى و عروة بن زبير نشسته بودند و از على بدگوئيها ميكردند اين خبر بعلى بن الحسين عليه السلام رسيد پيش آنها آمده فرمود اما تو عروه پدرم با پدرت پيش خدا حكومت بردند خدا بنفع پدرم حكومت كرد اما تو زهرى اگر در مكه بودى نشان ميدادم كه چه شخصيتى دارى .\r\nابو عمر نهدى گفت از على بن الحسين شنيدم ميفرمود در مكه و مدينه بيست نفر مرد پيدا نميشود كه ما را دوست داشته باشند .\r\nحضرت موسى بن جعفر فرمود روز قيامت يك منادى فرياد مىزند كجايند حواريين على بن الحسين ، جبير بن مطعم و يحيى بن ام طويل و ابو خالد كابلى و سعيد بن مسيب به پا ميخيزند .\r\nحضرت صادق فرمود پس از حضرت حسين مردم مرتد شدند مگر سه نفر\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nابو خالد كابلى ، يحيى بن ام الطويل و جبير بن مطعم سپس زياد شدند و ديگران به اين سه نفر ملحق گرديدند يحيى بن ام طويل داخل مسجد پيغمبر ميشد و ميگفت ما از شما بيزار شديم و دشمنى بين ما و شما آشكار گرديد .\r\n\r\nباب نهم نوادر اخبار زين العابدين عليه السلام\r\nابو حمزه ثمالى گفت با على بن الحسين رفتم خارج مدينه رسيد بديوارى فرمود يك روز به اين ديوار رسيدم به آن تكيه كردم ناگاه ديدم مردى كه دو جامه سفيد بر تن داشت روبروى من ايستاد و بصورتم نگاه ميكرد . گفت هميشه ترا محزون مىبينم اگر براى دنيا غمناكى دنيا رزق آماده ايست كه مردمان خوب و بد از آن ميخورند .\r\nگفتم براى دنيا نيست و گر نه همانست كه تو ميگوئى ، گفت براى آخرت است كه آن هم وعده‌ايست حتمى كه ملكى قاهر آن روز حكومت خواهد كرد پس براى چه محزونى ؟ گفتم از دست ابن الزبير ناراحتم لبخندى زده گفت آيا ديده‌اى كسى به خدا توكل كند خدا او را كفايت ننمايد ؟ گفتم نه .\r\nگفت ديده‌اى كسى از خدا بخواهد خدا به او ندهد ؟ گفتم نه . گفت ديده‌اى كسى از خدا بترسد او را نجات ندهد ؟ گفتم نه . ناگاه ديدم كسى جلويم نيست .\r\nدر كشف الغمه مينويسد : پس از غايب شدن آن شخص صدائى بلند شد على بن الحسين او خضر بود با تو صحبت كرد .\r\nتوضيح - خداوند خضر را براى تسلى و تذكر حضرت زين العابدين فرستاد اين منافات ندارد كه زين العابدين عليه السلام از خضر مقامش بالاتر باشد چنانچه ملائكه را براى تعليم و تذكر انبياء ميفرستاد با اينكه پيامبران از ملائكه بهتر بودند .\r\nكافى - عباس بن عيسى گفت حضرت على بن الحسين گرفتار مضيقه مالى شد بغلامش مراجعه نمود و از او ده هزار درهم قرض خواست تا مدتى كه پرداخت\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nآن ممكن شود . غلام گفت پول دارم ولى گروگانى ميخواهم .\r\nامام عليه السلام يك تكه از رداى خود را كند و بعنوان وثيقه به او سپرد غلام از اين گروگان خوشش نيامد . امام از كراهت او خشمگين شده فرمود من مورد اعتمادترم يا حاجب بن زراره ؟ غلام گفت شما .\r\nفرمود چطور شد كه حاجب كمانش را گرو گذاشت در مقابل غرامت صد نفر با اينكه كافر بود و وفا نمود من وفا نخواهم كرد در مقابل اين تكه ردايم ؟\r\nغلام تكه لباس را گرفت و پول را پرداخت . پارچه را در صندوقچه‌اى گذاشت خداوند توسعه‌اى عنايت كرد پول را برايش آورده گفت پولت حاضر است گروگان مرا بياور عرضكرد آقا آن را گم كرده‌ام فرمود پس نبايد پول را بگيرى نبايد تعهد مثل منى را كوچك شمارى . آن مرد صندوقچه را آورد پارچه را خارج نموده تسليم بعلى بن الحسين عليه السلام كرد امام پول را به او پرداخت و پارچه را گرفت كنارى انداخت و رفت « 1 »  .\r\n\r\nباب دهم وفات زين العابدين عليه السلام\r\nاسماعيل بن همام از حضرت ابو الحسن نقل كرد كه فرمود چون هنگام وفات على بن الحسين رسيد سه مرتبه بيهوش شد پس از به هوش آمدن مرتبه آخر گفت  الْحَمْدُ لِلَّه الَّذِي صَدَقَنا وَعْدَه وَ أَوْرَثَنَا الْأَرْض نَتَبَوَّأُ مِن الْجَنَّةِ حَيْث نَشاءُ فَنِعْم أَجْرُ الْعامِلِين  ( ستايش خدائى را كه بوعده خود وفا كرد و زمين را ميراث\r\n\r\n","description":"","footnote":" ( 1 ) جريان حاجب بن زراره چنين بود كه مبتلا بقحط سالى شدند حاجب پيش پادشاه ايران آمد و درخواست كرد اجازه دهد قبيله‌اش بگوشه‌اى از مملكت ايران روند تا از تنگدستى رهائى يابند انوشيروان گفت اعراب وقتى به جائى وارد شوند دست بغارت و ناراحتى ميزنند گفت من ضامن ميشوم چنين نكنند . گفت از كجا معلوم وفا كنى ؟ گفت كمانم را گرو ميگذارم اطرافيان خنديدند ولى انوشيروان پذيرفت و اجازه داد قبيله‌اش وارد ايران شوند و كمان او را بعنوان گروگان گرفت . ","page_name":" 102 ","page_number":102},
  {"content":"\r\n\r\nما قرار داد هر كجا بخواهيم در بهشت مسكن ميكنيم خوب پاداشى به نيكوكاران ميدهد . پس از اين سخن از دنيا رفت .\r\nحضرت باقر فرمود على بن الحسين شترى داشت كه بيست و دو مرتبه با آن به حج رفت و براى يك بار هم به او شلاق نزد . پس از فوت و دفن حضرت زين العابدين يكى از غلامان آمده گفت شتر از خانه خارج شده و رفته كنار قبر على بن الحسين همان جا زانو زده و سر و گردن بقبر ميماليد و ناله مىكند ، گفتم او را دريابيد . شتر را آوردند غلامان رفتند شتر را با اينكه نمىشناختند و نديده بودند از سر قبر آوردند امام باقر فرمود آن شتر هم قبلا قبر را نديده بود « 1 »  در فقه الرضا مينويسد كه وقتى على بن الحسين از دنيا رفت حضرت باقر گفت بابا من در زمان حيات شما بعورتت نگاه نميكردم هرگز بعد از وفات نگاه نخواهم كرد از زير پارچه دست برد و بدنش را غسل داد آنگاه يكى از كنيزانش كه‌ام ولد بود خواست او عورت امام را غسل داد ، على بن موسى الرضا فرمود من نيز نسبت به پدرم همين كار را كردم .\r\nدر خرايج مينويسد حضرت باقر فرمود در شبى كه على بن الحسين از دنيا رفت برايش نوشيدنى آورده گفتند بياشام فرمود امشب شبى است كه به من وعده داده‌اند از دنيا بروم .\r\nمعمر از على بن زيد نقل كرد كه بسعيد بن مسيب گفتم تو ميگفتى كه على ابن الحسين نفس زكيه است و مانند او را نديده‌اى . گفت همين طور است آنچه من گفته‌ام قابل انكار نيست به خدا سوگند مانند او ديده نشده على بن زيد گفت اين دليل محكم بر ضرر تو است كه بر جنازه‌اش نماز نخواندى .\r\nگفت قاريان قرآن براى انجام حج خارج نميشدند تا وقتى كه\r\n\r\n","description":"","footnote":" ( 1 ) در روايت ديگر مينويسد كه سه مرتبه شتر را به خانه بردند باز برگشت در مرتبه سوم فرمود او را رها كنيد كه از عمرش چيزى نمانده . پس از سه روز از دنيا رفت . ","page_name":" 103 ","page_number":103},
  {"content":"\r\n\r\nعلى بن الحسين خارج شود يك سال ما در خدمت ايشان خارج شديم همين كه بمنزلى بنام سقيا رسيديم فرود آمد و نماز خواند و سجده شكر بجاى آورد در سجده خود تسبيح را گفت در اطرافش هر درخت و سنگ و گلى بود با او تسبيح گفتند و من و دوستانم از اين جريان ترسيديم .\r\nآنگاه امام فرمود سعيد خداوند عزيز وقتى جبرئيل را خلق فرمود به او اين تسبيح را آموخت تمام آسمانها و ساكنان آن به تسبيح جبرئيل تسبيح كردند اين تسبيح اسم اكبر خداست .\r\nفرمود سعيد پدرم حسين عليه السلام از پيامبر ايشان از جبرئيل او از خداى يكتا نقل كرد كه فرمود هر بنده‌اى از بندگانم به من ايمان آورد و تصديق نبوت ترا نمايد و دو ركعت نماز در مسجد تو بخواند وقتى خالى باشد تمام گناهان گذشته و آينده‌اش را مىبخشم من گواهى راستگوتر و شاهدى بزرگتر بر صدق اين حديث از على بن الحسين پيدا نكردم .\r\nروزى كه على بن الحسين از دنيا رفت تمام مردم از مؤمن صالح و فاسق و فاجر در تشييع جنازه‌اش شركت كردند پيوسته جمعيت تشييع ميكردند تا جنازه را بر زمين گذاشتند با خود گفتم اگر روزى را من بتوانم بيابم كه مسجد پيغمبر خالى باشد امروز است فقط يك زن و مرد باقيمانده بودند كه آن دو هم براى تشييع خارج شدند من در مسجد ماندم تا دو ركعت نماز را بخوانم ناگاه صداى تكبيرى از آسمان بلند شد و صداى تكبيرى از زمين در جواب آن بلند گرديد باز از آسمان صداى تكبير برخاست از زمين جوابش بلند شد من چنان ترسيدم كه روى زمين افتادم در اين موقع هر چه در آسمان بود هفت تكبير گفتند بعد هر چه در زمين بود هفت تكبير نماز بر جنازه على ابن الحسين تمام شد مردم وارد مسجد پيامبر شدند و من نتوانستم دو ركعت نماز را در هنگام خلوت بخوانم و نه نماز بر جنازه امام خواندم گفتم سعيد اگر من بجاى تو بودم نماز بر جنازه زين العابدين را انتخاب ميكردم واقعا زيان بزرگى كردى اشكهاى سعيد جارى شده گفت من نظرى جز خير نداشتم\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nولى كاش ميتوانستم بر جنازه زين العابدين عليه السلام نماز بخوانم آن آقا نظير نداشت .\r\nدر كشف الغمه ج 2 ص 275 مينويسد - امام زين العابدين عليه السلام در هجدهم محرم سال نود و چهار از دنيا رفت بعضى نود و پنج گفته در آن موقع پنجاه و هفت سال داشت دو سال با جدش على بن ابى طالب و ده سال با عمويش امام حسن و پس از عمويش مدت ده سال با پدرش زيست كرد پس از پدر باقيمانده پنجاه و هفت سال مدت زندگى خود را بسر برد و در بقيع دفن شد در همان قبه‌اى كه عباس دفن شده بود .\r\nحضرت صادق فرمود على بن الحسين در سن پنجاه و هشت سالگى از دنيا رفت . ابى فروه گفت حضرت على بن الحسين در مدينه از دنيا رفت و در بقيع دفن شد سال نود و چهار آن سال را سال فقهاء و دانشمندان ناميدند بواسطه اينكه بسيارى از فقهاء در اين سال فوت شدند .\r\nبعضى گفته‌اند در سال سى و هشت هجرى متولد شد و در سال نود و پنج از دنيا رفت .\r\nدر اعلام الورى ص 252 مينويسد مدت امامتش پس از پدر سى و چهار سال بود در مدت امامتش بقيه حكومت يزيد بن معاويه و سلطنت معاوية بن يزيد و مروان حكم و عبد الملك مروان بود و در زمان وليد بن عبد الملك از دنيا رفت .\r\nدر مصباح كفعمى ص 509 مينويسد در بيست و پنجم محرم حضرت سجاد از دنيا رفت در جدول مينويسد در روز شنبه بيست و دوم محرم سال نود و پنج از دنيا رفت هشام بن عبد الملك او را مسموم كرد در آن زمان وليد بن عبد الملك سلطنت ميكرد .\r\nسعيد بن طاوس در اقبال و ابن طلحه در فصول مينويسند كه وليد بن عبد الملك او را مسموم نمود .\r\nشيخ در مصباح المتهجد ص 551 بيست و پنجم محرم سال نود و چهار\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nوفات زين العابدين عليه السلام را تعيين نموده .\r\nدر كافى مينويسد حضرت باقر فرمود پدرم على بن الحسين هنگام وفات مرا در آغوش گرفته فرمود پسرم ترا وصيتى ميكنم كه پدرم هنگام وفات به من نمود از جمله سفارشى كه نمود اين بود كه فرمود :\r\nيا بنى اياك و ظلم من لا يجد عليك ناصرا الا الله\r\n. بترس از اينكه ستم روا دارى به كسى كه جز خدا ناصرى ندارد .\r\nدر تذكرة الخواص سال نود و چهار را از ابن عساكر نقل مىكند و مينويسد ابو نعيم سال نود و دو و نود و پنج نوشته است ولى قول اول صحيح است چون آن سال را سال مرگ فقهاء ناميدند بواسطه عده كثيرى از دانشمندان كه در آن سال مردند اول سال حضرت على بن الحسين از دنيا رفت پس از ايشان يكى پس از ديگرى از قبيل سعيد بن مسيب و عروة بن زبير و سعيد بن جبير و گروهى از فقهاى مدينه از دنيا رفتند . گفته‌اند در روز شنبه هجدهم محرم سال نود و پنج از دنيا رفت به اسمى كه وليد بن عبد الملك مروان به او داد .\r\nعمرش را پنجاه و نه سال و چهار ماه و چند روز گفته‌اند بعضى پنجاه و هفت سال گفته‌اند به مقدار عمر پدرش .\r\n\r\nباب يازدهم تاريخچه زندگى اولاد و زنان امام عليه السلام\r\nدر اين بخش شرح زندگى زيد بن على بن الحسين كه شهيد شد و زندگى ساير كسانى كه نسبت به اين خاندان داشته‌اند باختصار ذكر شده .\r\nدر مناقب ج 3 ص 311 مينويسد - زين العابدين عليه السلام دوازده فرزند داشت از همسران كنيزش و دو فرزندش كه امام محمد باقر و عبد الله باهر بودند مادرشان ام عبد الله دختر حسن بن على بود زيد شهيد و عمر دو قلو بودند همچنين عبد الرحمن و سليمان . اما حسن و حسين و عبيد الله سه قلو بودند محمد اصغر تنها متولد شد على اصغر و خديجه نيز تنها متولد شدند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبعضى گفته‌اند دختر نداشت و برخى گفته دخترانى بنام فاطمه و عليه و ام كلثوم داشت .\r\nاز فرزندان امام زين العابدين كسانى كه تشكيل خانواده داده و داراى فرزند شدند يكى امام محمد باقر ديگرى عبد الله باهر و زيد بن على و عمر ابن على و على بن على و حسين اصغر بودند .\r\nدر كشف الغمه است . كه امام عليه السلام نه پسر داشت و دختر نداشت ابن خشاب در كتاب مواليد اهل البيت نوشته كه هشت پسر داشت و دختر نداشت اسم فرزندانش محمد باقر ، زيد شهيد ، عبد الله ، عبيد الله و حسن و حسين و على و عمر .\r\nدر كتاب عدد مينويسد ده پسر و چهار دختر داشت در كتاب درّ مينويسد على بن الحسين پانزده فرزند داشت امام باقر عليه السلام مادرش ام الحسن دختر امام حسن عليه السلام بود .\r\nعبد الله و حسن و حسين كه مادرشان كنيزى ام ولد بود زيد و عمر نيز مادرشان ام ولد بود و حسين اصغر و عبد الرحمن و سليمان نيز مادرشان ام ولد بود و على كه كوچكترين فرزندش بشمار ميرفت با خديجه از كنيزى ام ولد بودند محمد اصغر نيز از ام ولد ديگرى و فاطمه و عليه و ام كلثوم مادرشان ام ولد بود .\r\nنسل حضرت زين العابدين از شش پسر بود يكى حضرت باقر ديگر عبد الله ارقط و عمر و على و حسين اصغر و زيد .\r\nنسل عبد الله از فرزندش محمد ارقط و از نسل محمد نيز پسرش اسماعيل داراى دو فرزند شد يكى محمد بن اسماعيل و ديگرى حسين بن اسماعيل .\r\nاز نسل عمر بن على فرزندش على بن عمر داراى فرزند شد كه او داراى فرزندان زياد بود و محمد بن عمر فرزند ديگرش .\r\nاز على بن عمر نسل در اين فرزندانش بود حسن بن على بن عمر اشرف و قاسم بن على و عمر بن على و محمد بن على .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو نسل محمد بن عمر برادر على بن عمر از دو نفر بود يكى از ابى عبد الله الحسين در كوفه و قاسم بن محمد در طبرستان و عمر و جعفر فرزندانى در خراسان داشتند بازماندگان از نسل زيد بن على از سه فرزند بود : حسين و عيسى و محمد و از حسين بن زيد نسل در يحيى بن حسين كه او صاحب خانواده شد و على بن حسين و حسين بن حسين و قاسم بن حسين و محمد بن حسين و اسحاق بن حسين و عبد الله بود .\r\nو از فرزندان محمد بن زيد بن على بن الحسين فقط يك نفر بود و آن جعفر بن محمد بود كه از او نيز سه نفر داراى نسل شدند محمد و احمد و قاسم و نسل حسين بن على بن الحسين در پنج پسر بود : عبيد الله ، عبد الله و على و سليمان و حسن .\r\nو نسل عبيد الله بن حسين از پنج نفر باقيماند على بن عبيد الله و محمد و جعفر و ضمره و يحيى .\r\nعبد الله بن حسين فقط از فرزندش جعفر داراى نسل شد و جعفر از سه فرزند خود بنام محمد عقيقى و اسماعيل منقذى و احمد منقذى نسلش باقيماند .\r\nاز فرزندان على بن حسين اصغر عيسى بن على و احمد بن على كه معروف بحقينه بود فرزند ماند و همچنين از موسى بن على معروف بحمصه بعضى از فرزندان محمد بن على در طبرستان بودند .\r\nابن جوزى در تذكرة الخواص مينويسد - ابن سعد در طبقات گفته كه زين العابدين داراى فرزندانى بود حسن و حسين اكبر بدون فرزند بودند محمد باقر كه معروف به ابو جعفر فقيه است باز مانده امام از او بود كه بعد ذكر خواهيم كرد و فرزند ديگرش عبد الله كه مادر آنها ام عبد الله دختر حسن بن على عليه السلام بود .\r\nعمر و زيد شهيد و على و خديجه مادرشان كنيزى ام ولد بود حسين اصغر و ام على كه عليه نام داشت از كنيزى ام ولد بودند همچنين كلثوم\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nو سليمان و مليكه از ام ولد ديگرى و قاسم و ام الحسن و فاطمه از چند كنيز ديگر عبيد الله را نيز ذكر كرده‌اند .\r\nبزنطى گفت از حضرت رضا پرسيدم ميتواند شخصى ازدواج با زنى كند و با كنيزى كه از پدرش فرزند دار شده فرمود اشكالى ندارد گفتم از پدرت شنيدم كه فرمود على بن الحسين با دختر امام حسن ازدواج كرد و كنيز صاحب فرزند امام حسن را نيز گرفت .\r\nولى مردى از من تقاضا كرد كه از شما سؤال كنم فرمود اين طور كه گفتى نيست على بن الحسين با دختر امام حسن ازدواج كرد و كنيز صاحب فرزند على بن الحسين كه در كربلا كشته شد گرفت اين جريان را براى عبد الملك نوشتند تا او را سرزنش كند همين كه نامه را خواند گفت على بن الحسين نفس خود را خوار مىكند ولى خداوند او را بلند مينمايد .\r\nدر كافى ج 5 ص 344 مينويسد ، مردى بصرى از قبيله شيبانى كه عبد الملك بن حرمله نام داشت بعلى بن حسين برخورد امام از او پرسيد تو خواهر دارى ؟ گفت آرى . فرمود به ازدواج من در مىآورى ؟ عرضكرد آرى آن مرد رد شد يكى از اصحاب زين العابدين از پى او رفت تا بمنزلش رسيد .\r\nاز موقعيت آن شخص سؤال كرد نام و نسبش را ذكر نمودند و گفتند رئيس قبيله است .\r\nآن مرد خدمت زين العابدين آمده عرضكرد ميدانى كسى كه خواهرش را خواستگارى كردى چكاره است ؟ گفتند رئيس قبيله است ( اين حرف را آن مرد از اين جهت گفت كه بفهماند آن شيبانى شخص پستى نيست و داراى مقامى است . )\r\nعلى بن الحسين فرمود ترا سرزنش نميكنم راجع به اين كار ولى مگر نميدانى كه خداوند بوسيله اسلام پستى و نقص را از بين برده و شرافت داده به كسى كه گمنام بوده ديگر جاى سرزنش و خورده‌گيرى بر مسلمان نيست خورده‌گيرى و سرزنش همان سرزنش جاهليت است .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nحضرت باقر فرمود از جمله وصيتى كه پدرم على بن الحسين به من نمود اين بود كه پسر جان وقتى من از دنيا رفتم ديگرى جز تو مرا غسل ندهد زيرا امام را جز امام غسل نميدهد . بدان كه برادرت عبد الله ادعاى مقام ترا خواهد نمود او را از اين كار باز دار اگر قبول نكرد چيزى عمر نخواهد كرد .\r\nحضرت باقر فرمود پس از درگذشت پدرم عبد الله ادعاى امامت كرد من با او نزاع نكردم چند ماه بيشتر زندگى نكرد و از دنيا رفت .\r\nدر ارشاد ص 278 مينويسد حضرت على بن الحسين پانزده فرزند داشت محمد كه كنيه‌اش ابا جعفر و ملقب به باقر بود مادر او ام عبد الله دختر حسن بن على عليه السلام است زيد و عمر از كنيزى ام ولد و عبد الله و حسن و حسين نيز از كنيز ديگرى ام ولد و حسين اصغر و عبد الرحمن و سليمان از ام ولد ديگرى على كه كوچكترين فرزند امام بود با خديجه مادرشان كنيزى ام ولد بود محمد اصغر نيز مادرش ام ولد بود .\r\nفاطمه و عليه و ام كلثوم مادرشان ام ولد بود . عبد الله برادر حضرت باقر عهده دار موقوفات حضرت رسول و حضرت على بود مردى فاضل و فقيه بشمار ميرفت كه از پدران خود و پيامبر اخبار زيادى نقل نمود و بمردم تبليغ كرده و از او مردم آثارى فرا گرفتند .\r\nعمر بن على مردى فاضل و بزرگوار بود كه عهده‌دار موقوفات پيغمبر و امير المؤمنين شد سخاوتمند و پرهيزگار بود . داود بن قاسم از حسين بن زيد نقل كرد كه گفت عمويم عمر بن على بن الحسين با هر كس كه خريدار ميوه‌هاى موقوفات على ميشد شرط ميكرد كه در چند قسمت ديوار باغ رخنه‌هائى وابگذارد و مانع كسى كه ميخواهد از ميوه باغ بخورد نشود .\r\nعبد الله بن جرير گفت شنيدم از عمر بن على بن الحسين كه ميگفت كسى كه زيادروى كند در محبت ما مثل كسى است كه زيادروى كند در دشمنى با ما ما را بواسطه خويشاوندى با پيامبر مقامى است و حقى است كه خداوند عنايت كرده هر كه ترك اين حق را بكند عمل بزرگى را ترك كرده .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nما را در همان مقامى كه خدا داده بگذاريد و چيزى كه در ما نيست بما نسبت ندهيد اگر خداوند ما را عذاب كند بواسطه گناه ما است و اگر ببخشد بفضل و رحمت اوست .\r\nحسين بن على بن الحسين مردى فاضل و پرهيزگار بود حديث زيادى از پدر خود على بن الحسين و عمه‌اش فاطمه دختر حضرت حسين و از برادرش حضرت باقر نقل كرده .\r\nاحمد بن عيسى از پدرش نقل كرد كه گفت ديدم حسين بن على بن الحسين دعا مىكند با خود گفتم دستش را پائين نخواهد آورد تا دعايش مستجاب شود همه‌اش در باره مردم بود .\r\nسعيد دوست حسن بن صالح گفت من كسى نديدم كه از حسن بن صالح بيشتر از خدا بترسد وقتى بمدينه آمدم و حسين بن على بن الحسين را ديدم فهميدم كسى از او بيشتر خداترس نيست مثل اينكه داخل آتش شده باز از آتش بيرون آمده است آنقدر كه خوف از خدا داشت .\r\nابراهيم بن حسين از پدر خود حسين بن على نقل كرد گفت ابراهيم ابن هشام مخزومى فرماندار مدينه بود ما را در روز جمعه كنار منبر خود جمع ميكرد آنگاه بر منبر ميرفت و ناسزا بعلى عليه السلام ميگفت .\r\nيك روز من آمدم مسجد پر از جمعيت بود به منبر چسبيدم چشمم را خواب گرفت ديدم قبر شكافته شد مردى كه لباسى سفيد داشت بيرون آمد به من گفت ابا عبد الله اين حرفهائى كه مىزند ترا محزون نميكند ؟ گفتم چرا به خدا قسم . گفت چشم باز كن ببين خدا او را چه مىكند همين كه اسم على را برد از بالاى منبر به زمين افتاد و مرد خدا او را لعنت كند . مفضل بن عمر گفت از حضرت صادق اين آيه را پرسيدم  وَ إِن مِن أَهْل الْكِتاب إِلَّا لَيُؤْمِنَن بِه قَبْل مَوْتِه  فرمود اين آيه در باره ما نازل شده . هر يك از فرزندان فاطمه عليها السلام بميرد قبل از مرگ اقرار به امام و امامتش مىكند همان طورى كه فرزندان يعقوب اقرار بمقام يوسف كردند و گفتند سوگند به خدا كه ترا بر ما برترى داده .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمعمر گفت خدمت حضرت صادق نشسته بودم زيد بن على بن الحسين آمد دست به دو جانب در گرفت . حضرت صادق فرمود عموجان ترا به خدا ميسپارم از اينكه در كناسه بدار آويزند .\r\nمادر زيد گفت به خدا سوگند حسد ترا به اين سخن واميدارد امام سه مرتبه فرمود كاش حسد بود .\r\nآنگاه فرمود پدرم از جدم نقل كرد كه يكى از فرزندانش بنام زيد قيام خواهد كرد در كوفه شهيد مىشود و در كناسه او را بدار مىآويزند بدنش را از قبر بيرون مىآورند درهاى آسمان براى پذيرائى از روحش باز مىشود و ساكنان آسمانها از ديدار روح او شاد ميشوند . روح او را در چينه‌دان مرغى سبز جاى ميدهند تا در هر جاى بهشت خواست پرواز كند .\r\nامالى صدوق - ابو حمزه ثمالى گفت براى انجام حج رفته بودم خدمت على بن الحسين عليه السلام رسيدم فرمود ابا حمزه برايت خوابى كه ديده‌ام نقل كنم ؟ در خواب ديدم مثل اينكه وارد بهشت شده‌ام حوريه‌اى برايم آوردند كه از آن زيباتر نديده بودم . در همان ميان كه تكيه بر جايگاه خود داشتم شنيدم يك نفر ميگويد يا على بن الحسين به تو تهنيت ميگويم زيد را تا سه مرتبه تكرار نمود بعد از آن سفر باز به حج رفتم و خدمت زين العابدين رسيده در زدم در را باز كرد داخل شدم ديدم زيد را روى دست گرفته .\r\nراوى ميگويد يا گفت پسر بچه‌اى را روى دست داشت .\r\nگفت ابو حمزه اين تاويل خواب قبلى من است كه خدا به اين صورت واقعيت داد .\r\nدر امالى مينويسد . عون بن عبد الله گفت من با محمد بن على ابن الحنفيه پشت خانه‌اش بودم زيد بن حسن از آنجا گذشت سر به طرف او بلند نموده گفت به زودى كشته خواهد شد يكى از فرزندان حسين بنام زيد بن على او را بدار مىآويزند هر كس تنهائى او را ببيند و ياريش نكند خداوند او را به صورت در آتش مياندازد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nامالى ابو الجارود گفت من در خدمت حضرت باقر بودم زيد بن على آمد همين كه چشم حضرت باقر به او افتاد كه مىآيد فرمود اين يكى از بزرگان خانواده است و انتقامگير آنها است چقدر شايسته و با عظمت بوده مادرى كه ترا زائيده زيد ! امالى ص 336 ابن سبابه گفت حضرت صادق به من هزار دينار سپرد تا بين بازماندگان كسانى كه بكمك زيد رفته بودند و شهادت يافته‌اند تقسيم كنم تقسيم كردم بعبد الله بن زبير برادر فضيل رسان چهار دينار رسيد .\r\nعيون ج 1 ص 249 جابر جعفى گفت حضرت باقر از آباء گرام خود از پيامبر اكرم نقل كرد كه به حضرت حسين فرمود از نژاد تو فرزندى بوجود خواهد آمد بنام زيد او و يارانش روز قيامت از روى شانه‌هاى مردم ميگذرند با چهره سفيد و درخشان از اثر وضو و عبادت آنها بدون حساب وارد بهشت ميشوند .\r\nعيون اخبار الرضا ج 1 ص 252 فضيل گفت رسيدم بزيد بن على صبح همان روز كه در كوفه قيام كرد . ميگفت هر كس مرا كمك كند كه با اين عربهاى بىسر و پاى شام جنگ كنم به آن خدائى كه محمد را به حق برانگيخت روز قيامت دست او را ميگيرم با اجازه خدا وارد بهشت ميكنم .\r\nپس از كشته شدن زيد مال سوارى كرايه كردم و بمدينه رفتم تا خدمت حضرت صادق برسم با خود گفتم خبر كشته شدن زيد را به او ندهم كه ناراحت مىشود . همين كه خدمتش رسيدم فرمود فضيل عمويم زيد چه كرد ؟\r\nگريه گلويم را گرفت فرمود او را كشتند ؟ عرضكردم آرى به خدا او را كشتند و فرمود بدار آويختند عرضكردم آرى به خدا قسم بدار آويختند شروع كرد بگريه كردن بطورى كه اشگهايش چون مرواريد غلطان بر رخسارش جارى شد .\r\nبعد فرمود فضيل تو هم با عمويم در جنگ با شاميان شركت كردى ؟ گفتم آرى . پرسيد چند نفر را كشتى ؟ عرضكردم شش نفر . فرمود شايد تو در مورد خونريزى آنها در شك هستى .\r\nعرضكردم اگر شك داشتم با آنها نميجنگيدم شنيدم ميگويد خدا مرا در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاين خونها شريك كند به خدا قسم عمويم با اصحابش شهيد از دنيا رفتند آنچنانچه على بن ابى طالب و اصحابش رفتند .\r\nابو عبد اللَّه سيارى از دوست خود نقل كرد كه در خدمت حضرت صادق صحبت خروج‌كنندگان آل محمّد شد فرمود من و شيعيان پيوسته آسوده خواهيم بود تا خروج كند قيام‌كننده‌ى آل محمد . چقدر علاقمندم كه قيام‌كننده‌ى آل محمّد قيام كند من مخارج خانواده او را خواهم داد .\r\nدر امالى است - ضمرة بن حمران گفت خدمت حضرت صادق رسيدم پرسيد حمزه از كجا مىآئى ؟ گفتم از كوفه شروع بگريه كرد بطورى كه محاسن شريفش تر شد عرضكردم آقا چقدر گريه ميكنى . فرمود يادم از عمويم زيد آمد و معامله‌اى كه با او كردند گريه‌ام گرفت .\r\nعرضكردم از چه قسمتى يادت آمد ؟ فرمود به ياد شهادتش افتادم كه تيرى بر پيشانيش رسيد پسرش يحيى خود را به روى او انداخت . عرضكرد بابا مژده باد ترا كه ميروى خدمت پيغمبر و على و فاطمه و حسن و حسين عليهم السلام . فرمود آرى پسرم آنگاه آهنگرى را خواست و تير از پيشانىاش خارج نموده در دم جان داد .\r\nبدنش را آوردند كنار جوئى نزديك باغ زائده داخل جوى قبرى برايش كندند و او را دفن نمودند و آب را بجوى انداختند .\r\nغلامى هندى با آنها بود فردا صبح پيش يوسف بن عمر رفت و جريان دفن را به او اطلاع داد . يوسف بن عمر بدن او را بيرون آورد و در كناسه كوفه چهار سال بدار آويخت پس بدنش را آتش زدند و خاكسترش را بباد دادند خداوند قاتل و خواركننده او را لعنت كند . شكايت اين ستمها كه بر ما خانواده محمد روا ميدارند به خدا ميكنم و از او يارى ميخواهم او بهترين يارىكننده است .\r\nامالى صدوق ص 542 عمرو بن خالد گفت ، زيد بن على بن الحسين ميگفت در هر زمانى خداوند بوسيله يكى از ما خانواده حجتش را تمام مىكند\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nحجّت زمان ما پسر برادرم جعفر بن محمّد است كه هر كس از او پيروى كند گمراه نخواهد شد و مخالف او رستگارى را نميبيند .\r\nامالى صدوق - جعفر بن زياد احمر از زيد بن على بن الحسين نقل كرد كه اين آيه را خواند  وَ كان أَبُوهُما صالِحاً فَأَرادَ رَبُّك أَن يَبْلُغا أَشُدَّهُما وَ يَسْتَخْرِجا كَنزَهُما  « 1 »  آنگاه گفت خداوند بواسطه خوبى پدرشان آن دو فرزند را حفظ كرد چه كسى سزاوارتر است بحفاظت نيكو از ما ، جدّمان رسول خدا است دخترش مادر ما است و بهترين زنان جده ما است و اول كسى كه ايمان به او آورد و نماز خواند با او پدر ما است .\r\nمقتضب الاثر مينويسد از داود رقى كه گفت خدمت حضرت صادق عليه السلام رسيدم فرمود چرا اين قدر دير ديده ميشوى . عرض كردم فدايت شوم يك گرفتارى در كوفه پيدا كردم باعث شد كه دير خدمت برسم . فرمود در كوفه چه خبر بود ؟\r\nعرضكردم عمويت زيد را ديدم كه قرآن حمايل نموده و بر اسبى سوار است فقهاء كوفه گردش را گرفته‌اند ميگفت مردم من واسطه بين شما و خدايم ناسخ و منسوخ قرآن را ميدانم .\r\nفرمود سماعة بن مهران همان نوشته را بياور . نوشته را كه در لوحى سفيد بود آورد به من داد فرمود بخوان ببين چه چيز بما خانواده داده شده كه از زمان پيامبر ( ص ) فرزندان به ترتيب از پدران خود به ارث برده‌اند .\r\nديدم دو خط در آن نوشته است خط اول  لا إِله إِلَّا اللَّه   مُحَمَّدٌ رَسُول اللَّه  و در خط دوم نوشته است .\r\n\r\n","description":"","footnote":" ( 1 ) سوره كهف 82 پدر آنها مرد صالحى بود خداوند خواست آن دو فرزند به حد رشد برسند و گنج خود را بيرون آوردند . ","page_name":" 115 ","page_number":115},
  {"content":"\r\n\r\n إِن عِدَّةَ الشُّهُورِ عِنْدَ اللَّه اثْنا عَشَرَ شَهْراً فِي كِتاب اللَّه يَوْم خَلَق السَّماوات وَ الْأَرْض مِنْها أَرْبَعَةٌ حُرُم ذلِك الدِّين الْقَيِّم  . « 1 »  .\r\nعلى بن ابى طالب ، حسن بن على ، حسين بن على ، على بن الحسين محمّد بن على ، جعفر بن محمد ، موسى بن جعفر ، على بن موسى ، محمّد بن على ، على بن محمّد ، و حسن بن على و يادگار آنها حجّت خدا .\r\nآنگاه فرمود داود ميدانى در چه وقت و كجا اين نوشته شده ؟ عرضكردم يا ابن رسول اللَّه خدا و پيامبر و شما ميدانيد . فرمود دو هزار سال قبل از خلقت آدم . زيد كجا سرگردان است و كجا ميرود . دشمن‌ترين مردم بما خانواده از روى حسد كسى است كه خويشاوندى بيشتر با ما داشته باشد .\r\nعيون اخبار الرضا ج 1 ص 248 ابن ابى عبدون از پدر نقل كرد كه وقتى زيد بن موسى بن جعفر را پيش مامون آوردند كه در بصره قيام كرده بود و خانه‌هاى بنى عباس را آتش زده بود مامون او را بعلى بن موسى الرضا بخشيد . گفت آقا اگر برادرت خروج كرد و آن كارها را نمود قبل از او زيد بن على بن الحسين نيز قيام كرد و كشته شد اگر بواسطه تو نبود او را ميكشتم چون كار او را از زيد بن على بن الحسين كمتر نبود .\r\nحضرت رضا فرمود يا امير المؤمنين برادرم را با زيد بن على بن الحسين مقايسه مكن زيد از علماى آل محمّد بود براى خدا خشم گرفت و با دشمنان خدا جنگيد تا در راه او كشته شد پدرم موسى بن جعفر فرمود از پدرش حضرت صادق شنيد كه ميفرمود خدا رحمت كند عمويم زيد را مردم را دعوت كرد به تسليم شدن در مقابل پيشواى خدا از آل محمّد اگر پيروز ميشد بوعده خود وفا ميكرد ، با من در مورد قيام خود مشورت كرد گفتم عموجان اگر مايلى كشته شوى و بدار آويخته گردى در كنار كناسه كوفه مانعى ندارد .\r\nپس از رفتن او امام صادق فرمود واى بر كسى كه استمداد او را بشنود\r\n\r\n","description":"","footnote":" ( 1 ) توبه 36 تعداد ماهها در نزد خدا دوازده تا است از روزى كه آسمانها و زمين را آفريد كه چهارتاى آن حرام است اين است دين استوار . ","page_name":" 116 ","page_number":116},
  {"content":"\r\n\r\nو جوابش را ندهد .\r\nمامون گفت يا ابا الحسن مگر در باره كسى كه ادعاى امامت كند بدون استحقاق آن روايات وارد نشده حضرت رضا فرمود زيد بن على ادعاى ناحق نكرد او پرهيزگارتر از اين نسبتها بود ميگفت شما را دعوت ميكنم به تسليم در برابر پيشواى آل محمّد آن روايات مربوط به كسى است كه با نداشتن علم و شايستگى ادعاى امامت كند و مردم را دعوت به غير دين خدا نمايد و از راه منحرف كند به خدا قسم زيد كسى بود كه اين آيه شامل او ميشد  وَ جاهِدُوا فِي اللَّه حَق جِهادِه هُوَ اجْتَباكُم  « 1 »  .\r\nعبد اللَّه بن سبابه گفت ما هفت نفر از كوفه خارج شديم و بمدينه رفتيم خدمت حضرت صادق رسيديم فرمود از عمويم زيد خبر داريد عرضكرديم يا خروج كرده يا خواهد كرد فرمود اگر خبرى براى شما رسيد به من اطلاع دهيد پس از چند روز بسّام صيرفى نامه‌اى آورد كه در آن نوشته بود .\r\nزيد بن على بن الحسين روز چهارشنبه اول صفر خروج كرد روز چهارشنبه و پنجشنبه مقاومت نمود در روز جمعه كشته شد فلانى و فلانى نيز با او كشته شدند خدمت حضرت صادق رسيديم و نامه را بايشان تقديم كرديم شروع كرد به خواندن و گريه ميكرد فرمود  إِنَّا لِلَّه وَ إِنَّا إِلَيْه راجِعُون  . پاداش اين مصيبت را از خدا ميخواهم خوب عموئى بود شايسته مردى بود كه مفيد دنيا و آخرت ما بود شهيد شد به خدا قسم مانند كسانى كه با پيامبر و على و حسن و حسين شهيد شدند .\r\nعيون ج 2 ص 234 هروى گفت شنيدم كه حضرت رضا از پدر خود نقل ميكرد كه اسماعيل بپدرش حضرت صادق عرضكرد بابا در باره گناهكار ما خانواده و ديگران چه ميفرمائيد . امام اين آيه را خواند  لَيْس بِأَمانِيِّكُم وَ لا أَمانِيِّ أَهْل الْكِتاب مَن يَعْمَل سُوءاً يُجْزَ بِه  « 2 » \r\n\r\n","description":"","footnote":" ( 1 ) سوره حج آيه 78 پيكار واقعى در راه خدا كردند او آنها را برگزيده .  ( 2 ) سوره نساء آيه 123 يعنى رسيدن بپاداش و ثواب تنها بآرزوى شما بستگى ندارد و نه به آرزوى اهل كتاب هر كس كار بد كند كيفر خواهد شد . ","page_name":" 117 ","page_number":117},
  {"content":"\r\n\r\nحسن بن جهم گفت خدمت حضرت رضا بودم زيد برادرش نيز آنجا بود به او ميفرمود زيد از خدا بترس ما به اين مقام كه رسيده‌ايم از تقوى و پرهيزگارى است هر كس با تقوى و پرهيزگار نباشد از ما نيست و ما از او بيزاريم مبادا سبب شوى كه خون شيعيان ما ريخته شود كه ارزش تو از بين ميرود مردم خون و مال شيعيان ما را حلال ميدانند و با آنها دشمنند بواسطه محبتى كه با ما دارند و اعتقاد بولايت ما خاندان اگر تو به آنها بدى كنى به خود ستم كرده‌اى و باعث از بين رفتن حق خود شده‌اى .\r\nدر اين موقع روى به من نموده فرمود پسر جهم هر كس مخالف دين خدا باشد من از او بيزارم هر كه ميخواهد باشد و از هر قبيله‌اى باشد و هر كس با خدا دشمنى بورزد ما به او علاقه نداريم از هر قبيله‌اى باشد و هر كس باشد عرضكردم آقا چه كسى دشمن خدا مىشود ؟ فرمود هر كس معصيت خدا را بكند .\r\nعيون - ابراهيم بن محمد همدانى گفت از حضرت رضا شنيدم ميفرمود هر كس گنه‌كارى را دوست داشته باشد گنه‌كار است و هر كه شخص مطيع را دوست داشته باشد او نيز مطيع خدا است كسى كه به ظالم كمك كند ظالم است و هر كه عادلى را خوار كند خوار است بين خدا و احدى قرابت و خويشاوندى نيست هيچ كس به خدا نزديك نميشود مگر با اطاعت .\r\nپيغمبر بفرزندان عبد المطلب فرمود : اعمال خود را به من نشان دهيد نه خويشاوندى و خانواده‌تان را خداوند بزرگ ميفرمايد                                                                                  فَإِذا نُفِخ فِي الصُّورِ فَلا أَنْساب بَيْنَهُم يَوْمَئِذٍ وَ لا يَتَساءَلُون فَمَن ثَقُلَت مَوازِينُه فَأُولئِك هُم الْمُفْلِحُون وَ مَن خَفَّت مَوازِينُه فَأُولئِك الَّذِين خَسِرُوا أَنْفُسَهُم فِي جَهَنَّم خالِدُون                                                                                  . « 1 » \r\n\r\n","description":"","footnote":" ( 1 ) مؤمنون آيه 101 وقتى در صور دميده شود خويشاوندى از بين ميرود و نه از خويشاوندى سؤال مىشود هر كه نامه عملش سنگين باشد تبهكار است و هر كه سبك باشد زيانكار است و در جهنم پيوسته خواهد بود . ","page_name":" 118 ","page_number":118},
  {"content":"\r\n\r\nمحمّد بن سنان گفت حضرت رضا فرمود ما خانواده‌اى هستيم كه بواسطه پيامبر مراعات حق ما واجب است هر كس بسبب انتساب به پيغمبر از مردم حقى را بخواهد و خود مراعات حق مردم را نكند او را حقى نيست .\r\nعيون . مردى به حضرت رضا عرض كرد كسى روى زمين از شما با شخصيت‌تر از نظر پدر نيست فرمود تقوى باعث شخصيت آنها شد و بندگى خدا آنها را به اين مقام رسانده .\r\nديگرى گفت به خدا قسم شما بهترين مردم هستى فرمود قسم نخور بهتر از من كسى است كه پرهيزگارتر و مطيع‌تر براى خدا باشد به خدا قسم اين آيه هنوز نسخ نشده  وَ جَعَلْناكُم شُعُوباً وَ قَبائِل لِتَعارَفُوا إِن أَكْرَمَكُم عِنْدَ اللَّه أَتْقاكُم  .\r\nامالى طوسى ص 35 عبد الملك بن عمر گفت از ابو رجا شنيدم ميگفت على را دشنام ندهيد و نه هيچ يك از اين خانواده را مرد ستمگرى از بلاد بلنجر پس از كشته شدن زيد بن على بن الحسين بدست هشام بن عبد الملك بكوفه آمده گفت ديديد اين فاسق فاسق زاده را خداوند چگونه كشت ( منظورش زيد بن على بود ) از دو چشم آن مرد جراحتى بيرون آمد و هر دو كور شد و بترسيد كه متعرض اين خانواده جز به نيكى شويد .\r\nعيص بن قاسم گفت از حضرت صادق شنيدم ميفرمود پرهيزگار باشيد و ملاحظه خود را بنمائيد از همه شايسته‌تر بمراعات نفس شما هستيد اگر داراى دو جان باشيد با يكى از آنها هر چه خواستيد بكنيد آن جان كه گرفته شد با جان ديگر توبه را شروع نمائيد ممكن است ولى بيشتر از يك جان نداريد اگر از شما گرفته شود توبه از بين ميرود .\r\nاگر شخصى از طرف ما آمد و شما را دعوت برضاى ما كرد من اكنون شاهد ميگيرم شما را كه راضى نميشوم او الان كه يك نفر است از ما اطاعت نميكند وقتى پرچمها و علمها را برافراشت اطاعت خواهد كرد .\r\nابو سعيد مكارى گفت خدمت حضرت صادق بوديم صحبت از زيد و كسانى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nكه با او قيام كردند شد . يكى از حاضرين خواست نسبت به او بدگوئى كند امام عليه السلام به او پرخاش كرده فرمود ساكت باش شما را نميرسد كه در باره ما مداخله كنيد .\r\nهر كس از ما خانواده از دنيا رود و بالاخره سعادتمند خواهد شد قبل از اينكه روح از پيكرش خارج شود گرچه به اندازه يك شتر دوشيدن باشد .\r\nضمره و محمد پسران حمران از پدر خود نقل كردند كه حضرت صادق فرمود مقياس و ميزان همان است كه در دست تو است حمران ! آنگاه فرمود اين مقياس را بر تمام عالم بگير هر كس با تو در مورد ولايت ما خانواده مخالف باشد كافر است . حمران گفت گرچه سيد علوى و فاطمى باشد فرمود گرچه سيد محمدى ، علوى و فاطمى باشد .\r\nاحتجاج طبرسى ص 204 به حضرت صادق عرضكردند پيوسته از شما خانواده يكى پس از ديگرى خروج مىكند كشته مىشود و با او گروهى كشته ميشوند . امام مدتى سر به زير انداخته آنگاه فرمود در ميان آنها دروغ گو يافت مىشود ولى ميان ديگران تهمت زننده .\r\nروايت شده از آن جناب كه فرمود هر يك از ما امامان دشمنى از خانواده خود دارند . شخصى گفت فرزندان امام حسن نميدانند حق مال كيست ؟ فرمود چرا ولى حسد مانع آنها مىشود .\r\nابو بصير گفت از حضرت صادق اين آيه را پرسيدم  ثُم أَوْرَثْنَا الْكِتاب الَّذِين اصْطَفَيْنا مِن عِبادِنا  « 1 »  فرمود تو چه ميگوئى عرض كردم من ميگويم اين آيه اختصاص بفرزندان فاطمه ( ع ) دارد .\r\nفرمود كسى كه شمشير بكشد و مردم را دعوت بنفس خود نمايد از فرزندان فاطمه و ديگران جزء اين آيه نيست عرضكردم چه كس داخل اين آيه است .\r\n\r\n","description":"","footnote":" ( 1 ) سوره فاطر آيه 32 سپس كتاب را به ارث داديم به بندگان برگزيده خود ","page_name":" 120 ","page_number":120},
  {"content":"\r\n\r\nفرمود ستم‌كننده به خود ( الظالم لنفسه ) كسى است كه مردم را دعوت بهدايت يا ضلالت نميكند . مقتصد ( ميانه رو ) از ما خانواده كسى است كه عارف به حق امام باشد و سابق بخيرات ( سبقت‌گيرنده به كار نيك ) خود امام است .\r\nمؤمن طاق گفت : زيد بن على بن الحسين هنگامى كه مخفى بود از پى من فرستاد . پيش او رفتم . گفت اگر يكى از ما خروج نمايد و ترا به يارى بطلبد چه ميكنى ؟ گفتم اگر پدر يا برادرت باشد با او خروج ميكنم .\r\nگفت من تصميم دارم خروج كنم و با اين گروه جهاد نمايم تو هم به من كمك كن گفتم فدايت شوم چنين كارى را نميكنم گفت تو از جان خود در باره من مضايقه دارى ؟ گفتم يك جان بيشتر ندارم اگر خداوند را در روى زمين حجّت و پيشوائى باشد ( كه تو بايد از او اطاعت كنى ) هر كس با تو هم آهنگى نكند نجات يافته است و كسى كه با تو خروج نمايد هلاك شده .\r\nدر صورتى كه خداوند را حجّتى در روى زمين نباشد همكار با تو و كناره‌گير از تو مساوى خواهند بود .\r\nزيد گفت من با پدرم كنار سفره مينشستم لقمه خوش مزه را به من ميداد و برايم لقمه را سرد ميكرد تا بتوانم بخورم تو خيال ميكنى پدرى كه لقمه گرم را نميگذاشت بخورم مرا از آتش جهنم باز نداشته است به تو اطلاع داده امام و پيشوا كيست و به من خبر نداده ؟\r\nگفتم چون ترا دوست داشته خبر نداده زيرا ميترسيد اگر بگويد قبول نكنى . به من خبر داد اگر پذيرفتم نجات مييابم چنانچه نپذيرفتم باكى نخواهد داشت كه داخل جهنم شوم . بعد گفتم شما بهتر هستيد يا انبياء گفت انبياء .\r\nگفتم يعقوب به پسرش يوسف گفت جريان خواب خود را به برادرانت مگو مبادا در باره تو نيرنگى به كار برند يوسف به آنها نگفت تا نيرنگى به كار نبرند و از آنها پنهان كرد همين طور پدرت نيز از تو پنهان نموده چون بر تو بيمناك بود\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nزيد گفت حالا كه تو چنين عقيده دارى دوستت نيز در مدينه به من گفت كشته خواهم شد و بدار آويخته ميشوم او ميگفت كتابچه‌اى در اختيار دارد كه در آن جريان كشته شدن و بدار آويخته گرديدنم هست .\r\nمن در همان سال به حج رفتم و جريان گفتگوى خود را با زيد به حضرت صادق عرضكردم فرمود از شش طرف او را محاصره كرده و راه فرار برايش نگذاشته‌اى .\r\nاختصاص ص 127 مينويسد كثير النوا با زيد بن على بن الحسين بيعت كرد چيزى نگذشت برگشت و تقاضاى فسخ بيعت خود را كرد زيد نيز بيعت خويش را از او برداشت كثير النوا در مراجعت اين شعر را ميخواند :\r\n للحرب اقوام لها خلقوا * و للتجارة و السلطان اقوام\r\nخير البرية من امسى تجارته * تقوى الا له و ضرب يجتلى الهام \r\n« 1 »  بزنطى گفت خدمت حضرت رضا صحبت از بعضى بستگان آن جناب شد من عرضكردم كسانى كه از شما منكر امام باشند با ديگران كه منكر امامند مساوى خواهند بود فرمود نه . على بن الحسين ميفرمود\r\n( لمحسننا حسنتان و لمسيئنا ذنبان )\r\nنيكوكار ما دو پاداش و گنه‌كار ما دو كيفر مىشود .\r\nعمار ابو اليقظان گفت در خدمت حضرت صادق بودم گروهى نيز حضور داشتند كه يكى از آنها ابان بن نعمان بود . امام فرمود كداميك از شماها خبر از عمويم زيد داريد ابان گفت آقا من خبر دارم فرمود چه خبر ؟ عرضكرد يك شب در خدمتش بودم گفت نمىآئيد برويم مسجد سهله من با او رفتم .\r\nامام عليه السلام فرمود در آن مسجد خانه ابراهيم خليل بوده كه از همان خانه بجانب عمالقه رفت و خانه ادريس كه در آنجا خياطى ميكرد و در همان مسجد سنگ سبز رنگى است كه چهره پيغمبران در آن نمودار است آن\r\n\r\n","description":"","footnote":" ( 1 ) گروهى از مردم براى جنگ آفريده شده‌اند برخى ديگر براى تجارت يا سلطنت بهترين تجارت پرهيزگارى و جهاد در راه خداست . ","page_name":" 122 ","page_number":122},
  {"content":"\r\n\r\nمسجد جايگاه خضر است فرمود اگر عمويم زيد هنگام خروج به آنجا ميرفت و دو ركعت نماز ميخواند و به خدا پناه ميبرد خداوند بيست سال او را در پناه خود نگه ميداشت هر كس غمى داشته باشد و بين نماز مغرب و عشاء در آنجا از خدا فرج بخواهد خداوند به او فرج عنايت مىكند .\r\nمحمّد حلبى گفت حضرت صادق فرمود اولاد ابى سفيان حضرت حسين عليه السلام را شهيد كردند خداوند سلطنت را از دستشان گرفت هشام نيز زيد ابن على را كشت قدرتش بباد فنا رفت وليد نيز يحيى بن زيد را كشت سلطنتش نابود شد .\r\nسالمه كنيز حضرت صادق گفت هنگام درگذشت حضرت صادق من حضور داشتم بيهوش شد . پس از آنكه به هوش آمد فرمود به حسن بن على بن الحسين معروف بافطس هفتاد دينار بدهيد بفلانى و فلانى فلان مبلغ بدهيد . عرضكردم پول ميدهى به كسى كه با كارد به تو حمله كرد و ميخواست ترا بكشد .\r\nفرمود نميخواهى از كسانى باشم كه خداوند در باره آنها فرموده  وَ الَّذِين يَصِلُون ما أَمَرَ اللَّه بِه أَن يُوصَل وَ يَخْشَوْن رَبَّهُم وَ يَخافُون سُوءَ الْحِساب  « 1 »  فرمود سالمه ، خداوند بهشت را آفريد و آن را خوشبو كرد از دو هزار سال راه بوى خوش بهشت بمشام ميرسد ولى اين بو را نافرمان پدر و مادر و قاطع رحم احساس نميكند .\r\nثمالى گفت من هر سال يك بار حضرت زين العابدين را هنگام حج زيارت ميكردم يكى از سالها خدمتش رسيدم كودكى روى زانوانش نشسته بود من نشستم . كودك از جاى حركت نمود پايش بدرب گير كرد بر زمين افتاد حضرت زين العابدين با عجله دويد او را از زمين برداشت و خون چهره‌اش را با جامه‌اش پاك كرد ميگفت ترا به خدا ميسپارم از اينكه در كناسه بدار آويخته شوى .\r\n\r\n","description":"","footnote":" ( 1 ) رعد 21 كسانى كه مهربانى ميكنند با اشخاصى كه خداوند دستور داده و از خدا ميترسند و بيم از بدى حساب دارند . ","page_name":" 123 ","page_number":123},
  {"content":"\r\n\r\nعرضكردم كدام كناسه . فرمود كناسه كوفه . عرضكردم واقعا اين اتفاق خواهد افتاد ؟ فرمود به آن خدائى كه محمّد ( ص ) را بر انگيخت اگر بعد از من زنده بمانى خواهى ديد او را در اطراف كوفه ميكشند پس از دفن از قبر بيرون مىآورند و عريان بدار مىآويزند بعد پيكرش را پائين مىآورند آتش ميزنند و خاكسترش را بر باد ميدهند . عرضكردم اسم اين پسر چيست فرمود نامش زيد است .\r\nدر اين هنگام اشك از ديده‌گانش جارى شد . فرمود مايلى برايت جريان فرزندم را بگويم . يك شب در بين عبادت كه به سجده و ركوع مشغول بودم مرا خواب ربود . در خواب ديدم در بهشت هستم حضرت رسول و على و فاطمه و حسن و حسين عليهم السلام دخترى از حوريه‌ها را به ازدواج من در آوردند با او همبستر شدم و نزديك سدرة المنتهى غسل نمودم سپس برگشتم ديدم يك نفر صدا مىزند ولادت زيد را به تو تهنيت ميگويم سه مرتبه تكرار كرد .\r\nاز خواب بيدار شدم ديدم جنب شده‌ام غسل نمودم براى نماز و نماز صبح را خواندم . در اين موقع صداى در آمد گفتند يك نفر شما را ميخواهد وقتى خارج شدم ديدم مردى كنيزى آورده كه خود را پوشيده آستينش تمام دست را فرا گرفته و پارچه‌اى بر سر بسته . گفتم با كه كار دارى گفت على بن الحسين را ميخواهم . گفتم من هستم . گفت من پيك مختار بن ابى عبيده ثقفى هستم سلام بشما رسانده و گفته است كه اين كنيز بدست ما رسيد آن را خريدم به ششصد دينار اينك ششصد دينار هم تقديم ميكنم كه مخارج زندگى را تامين كنى نامه‌اى نيز به من سپرد آن مرد و كنيز را به خانه بردم جواب نامه‌اش را نوشتم آن مرد ماند من از كنيزك پرسيدم اسمت چيست گفت حوراء . براى همبستر شدن او را آماده كردند . با او هم آغوش شدم اين پسر متولد شد نامش را زيد نهادم آنچه گفتم خواهى ديد .\r\nابو حمزه گفت به خدا سوگند چيزى نگذشت كه زيد را ديدم در كوفه خانه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمعاوية بن اسحاق بود و خدمتش رسيده عرضكردم فدايت شوم براى چه اينجا آمده‌اى ؟ فرمود براى امر بمعروف و نهى از منكر .\r\nمن پيش او رفتم . تا شب نيمه شعبان خدمتش رسيده سلام كردم در آن موقع در يك خانه نمىماند بين خانه‌هاى بارق و بنى هلال هر شبى را در يكى بسر ميبرد . به من گفت ابو حمزه مايلى برويم به زيارت امير المؤمنين على بن ابى طالب عليه السلام ؟ عرضكردم آرى فدايت شوم .\r\nابو حمزه دنباله حديث را چنان نقل كرد كه بالاخره رسيديم به جايى بنام ذكوات بيض . گفت اين قبر امير المؤمنين است بعد از زيارت مراجعت كرديم عاقبت آن جريانها در باره‌اش بوقوع پيوست به خدا قسم خودم ديدم كه پس از شهادت و دفن پيكرش را بيرون آوردند عريان روى زمين كشيدند تا بدار آويختند سپس آتش زدند و باقيمانده از خاكسترش را در هاون كوبيده در قسمت پائين كوفه بنام عريض بباد دادند .\r\nخرايج ص 232 وليد بن صبيح گفت شبى خدمت حضرت صادق عليه السلام بوديم يك نفر درب حياط را كوبيد بكنيزش فرمود ببين كيست ؟\r\nبرگشت گفت عمويت عبد الله بن على است و فرمود بگو بيايد . بما دستور داد داخل اطاق ديگرى شويم . ما داخل اطاق شديم در اين بين احساس كرديم مثل اينكه يك نفر داخل اطاق شد خيال كرديم يكى از بانوان امام بود ما بواسطه اينكه شناخته نشويم به يكديگر چسبيديم عبد الله بن على وارد شد ولى هر چه توانست به حضرت صادق ناسزا گفت و چيزى فرو گذار نكرد آنگاه خارج شد ما نيز از مخفيگاه خود خارج شديم باز امام حديث خود را از جايى كه مانده بود شروع كرد . يك نفر از ما عرض كرد آقا عبد الله بن على بشما نسبتهائى داد كه خيال نميكنم احدى چنين حرفهائى را به كسى بزند ، ما تصميم داشتيم بيائيم و او را تاديب كنيم فرمود نه شما بين ما مداخله نكنيد .\r\nباز پاسى از شب گذشت درب بصدا آمد كنيز را فرستاد تا ببيند كيست\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nكنيز برگشته گفت عمويت عبد اللَّه بن على است بما فرمود برويد به همان اطاقى كه بوديد اجازه داد وارد شود عبد اللَّه وارد شد اما با شدت هر چه تمامتر اشك ميريخت و بلند بلند گريه ميكرد ميگفت پسر برادر مرا ببخش خدا ترا ببخشد از من بگذر خدا از تو بگذرد فرمود خدا ترا ببخشد عمو چه شد چرا چنين ميكنى ؟\r\nگفت همين كه براى استراحت به بستر رفتم دو نفر مرد سياه به من حمله نمودند و دست و پايم را بستند يكى از آنها به ديگرى گفت او را به طرف آتش ببريد مرا بردند در بين راه حضرت رسول صلى الله عليه و آله را ديدم فرياد زدم يا رسول اللَّه ديگر چنين كارى نميكنم دستور داد مرا رها كنند هنوز دست و پايم از بستن آنها درد مىكند .\r\nحضرت صادق فرمود وصيت خود را بكن عرضكرد چه وصيت كنم مالى كه ندارم با اين اهل و عيال زياد و قرض زيادى كه دارم . فرمود تو وصيت كن قرضت را من پرداخت ميكنم . عبد الله وصيت نمود . ما از مدينه خارج نشده بوديم كه از دنيا رفت امام عليه السلام خانواده او را جزء خانواده خود قرار داد و قرضش را پرداخت و يكى از دخترانش را به ازدواج پسر خود در آورد خرايج ص 196 حسن بن راشد گفت سخن از زيد بن على شد من در خدمت حضرت صادق از او بدگوئى كردم فرمود اين كار را نكن خدا عمويم زيد را رحمت كند خدمت پدرم آمده گفت من ميخواهم بر اين ستمكار خروج كنم . فرمود چنين كارى نكن من ميترسم كشته شوى و پشت كوفه بدارت آويزند ، مگر نميدانى كه هر يك از فرزندان فاطمه قبل از خروج سفيانى بر سلطانى خروج كند كشته خواهد شد .\r\nآنگاه حضرت صادق روى به من نموده فرمود حسن بن راشد ! فاطمه پاك سرشت است خداوند ذريه او را بر آتش جهنم حرام نموده در باره آنها اين آيه نازل شده  ثُم أَوْرَثْنَا الْكِتاب الَّذِين اصْطَفَيْنا مِن عِبادِنا فَمِنْهُم ظالِم لِنَفْسِه وَ مِنْهُم مُقْتَصِدٌ وَ مِنْهُم سابِق بِالْخَيْرات  ستم‌كننده بنفس خود كسى است كه امام\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nرا نميشناسد ميانه رو مقتصد كسى است كه امام را ميشناسد سبقت‌گيرنده به كار نيك خود امام است .\r\nحسن ! ما خانواده‌اى هستيم كه هر يك از ما قبل از خارج شدن از دنيا اقرار خواهد كرد بفضيلت هر صاحب فضلى ( منظور اقرار بمقام امام وقت است ) .\r\nارشاد مفيد مينويسد زيد بن على بن الحسين سر آمد برادران خود بود غير از حضرت باقر از همه پارساتر و پرهيزگارتر و داناتر و سخاوتمندتر و شجاعتر بود قيام بشمشير كرد امر بمعروف و نهى از منكر نمود و انتقام خون حسين عليه السلام را خواست .\r\nزياد بن منذر گفت وارد مدينه شدم هر چه از زيد بن على بن الحسين جستجو كردم گفتند او هم قسم قرآن است .\r\nهشيم گفت خالد بن صفوان از زيد بن على بن الحسين صحبت ميكرد من از او پرسيدم زيد را كجا ديده‌اى گفت در رصافه پرسيدم چگونه مردى است گفت هر وقت از ترس خدا گريه ميكرد اشكش با مخاط دماغش مخلوط ميشد .\r\nگروهى از شيعيان بامامت او معتقدند و علت اين اعتقاد آن بود كه زيد با شمشير قيام نمود و دعوت ميكرد برضاى آل محمد . گمان كردند منظورش خودش مىباشد در صورتى كه او چنين نظرى نداشت زيرا ميدانست كه برادرش امام است و او در هنگام وفات به فرزندش ابا عبد الله ( حضرت صادق ) وصيت نموده .\r\nسبب قيام زيد علاوه بر آنچه ذكر شد از انتقام گرفتن خون حسين اين بود كه روزى بمجلس هشام وارد شد و هشام بن عبد الملك دستور داده بود چنان نزديك بهم بنشينند كه زيد نتواند خود را بنزديك هشام برساند و جاى نشستن نداشته باشد آنها چنين كردند زيد وارد شد وضع را كه چنين ديد گفت هشام هيچ كس در ميان بندگان خدا نيست كه مقامش بالاتر از آن باشد كه او را به پرهيزگارى از خدا سفارش نمود و نه هيچ كس هست كه مقامش پائين‌تر\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاز اين باشد كه شايسته دعوت به پرهيزگارى از خدا نباشد اكنون من ترا به پرهيز از خدا دعوت ميكنم .\r\nهشام گفت تو خود را وعده خلافت ميدادى و اميد خلافت داشتى ترا چه بخلافت بىمادر تو فرزند يك كنيز هستى . زيد گفت من مقامى از نبوت بالاتر نمىبينم خداوند اين مقام را به كسى ميدهد كه كنيز زاده است اگر اين نسبت باعث نقص بود او را مبعوث نميكرد .\r\nآن پيامبر اسماعيل پسر ابراهيم خليل است . نبوت بالاتر است نزد خدا يا خلافت ؟ در ضمن كجا نقص و پستى راه مىيابد بساحت مردى كه پدرش رسول خدا و فرزند على بن ابى طالب باشد ! هشام از جاى حركت نموده رئيس پليس خود را خواست به او دستور داد كه نبايد اين مرد در ميان سپاهيان من ديده شود . زيد خارج شد در حالى كه ميگفت هيچ ملتى از حرارت شمشير ناراحت نشدند مگر اينكه خوار شدند .\r\nوقتى زيد بكوفه رسيد اهالى كوفه اجتماع نموده با او بيعت كردند كه با مخالفين بجنگ پردازند ولى بيعتش را شكستند و او را بدشمن تسليم كردند زيد كشته شد و چهار سال در ميان همان مردم بدار آويخته بود يك نفر اين عمل را زشت نشمرد و با دست و زبان اظهار مخالفت ننمود .\r\nشهادت زيد در حضرت صادق عليه السلام تاثير زيادى كرد بطورى محزون گرديد كه آثار اندوه كاملا در چهره‌اش ديده ميشد از مال خود هزار دينار بين خانواده‌هائى كه در جريان زيد شهيد شده بود تقسيم كرد .\r\nابو خالد واسطى گفت حضرت صادق به من هزار دينار داده تا تقسيم كنم ميان خانواده‌هائى كه در پيكار زيد شهيد شده‌اند . بخانواده عبد الله ابن زبير برادر فضيل رسان چهار دينار رسيد در روز دوشنبه دوم صفر سال صد و بيست شهيد شد در سن چهل و دو سالگى .\r\nاعلام الورى ص 271 عيسى بن عبد الله از پدر خود نقل كرد كه گروهى از بنى هاشم در ابواء ( قريه‌ايست در اطراف مدينه بفاصله بيست و سه ميل\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاز جحفه ) اجتماع كردند كه ابراهيم بن محمد بن على بن عبد الله بن عباس و ابو جعفر منصور و صالح بن على و عبد الله بن حسن و دو فرزندش محمد و ابراهيم و محمد بن عبد الله عمرو بن عثمان جزء اين گروه بودند .\r\nصالح بن على گفت ميدانيد كه مردم چشم بشما دوخته‌اند و هيچ گاه مثل امروز ما دور هم جمع نشده‌ايم اكنون با يك نفر بيعت كنيد و با او پيمان ببنديد و اتحاد داشته باشيد تا خداوند فرج دهد .\r\nعبد الله بن حسن پس از حمد و سپاس گفت شما ميدانيد اين پسرم مهدى است بيائيد با او بيعت كنيم .\r\nابو جعفر ( منصور دوانيقى ) گفت چرا خود را فريب ميدهيد شما ميدانيد هيچ كس مثل اين جوان مورد توجه نيست و به قدر او طرفدار ندارد منظورش محمد بن عبد الله بود همه گفتند راست ميگوئى ما اين جريان را ميدانيم تمام با محمد بيعت كردند و دست در دستش گذاشتند .\r\nعيسى گفت پيكى از طرف عبد الله بن حسن پيش پدرم آمد و پيغام آورد كه ما در مورد رهبرى اتفاق نموده‌ايم تو هم بيا در ضمن براى جعفر بن محمد ( حضرت صادق ) پيغام بفرست كه ايشان هم بيايند .\r\nاما در روايتى كه ديگرى غير عيسى نقل كرده عبد الله بن حسن گفته است جعفر بن محمد را اطلاع ندهيد كه او كار را خراب خواهد كرد .\r\nعيسى گفت پدرم مرا فرستاد تا از جريان مطلع شوم من وقتى وارد شدم محمد بن عبد الله بر روى جل مال سوارى نماز ميخواند گفتم پدرم مرا فرستاده تحقيق كنم شما در چه چيز اتفاق كرده‌ايد . عبد الله گفت ما همه جمع شديم تا با مهدى محمد بن عبد الله بيعت كنيم .\r\nعيسى گفت حضرت صادق نيز آمد عبد الله بن حسن به او احترام كرد پهلوى خود جاى داده همان سخن را تكرار نمود .\r\nحضرت صادق فرمود اين كار را نكنيد اين كار امكان ندارد رو بعبد الله نموده فرمود اگر منظورت اين است كه پسرت محمد مهدى است او مهدى نيست\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو هنوز موقع آمدن مهدى نشده اگر ميخواهى در راه خدا قيام كند امر به معروف و نهى از منكر نمايد ما از تصميم تو كه بزرگ قبيله مائى روى گردان نيستيم و با پسرت در همين مورد بيعت ميكنيم .\r\nاز شنيدن اين حرف عبد الله خشمگين شده گفت من ميدانم تو اشتباه ميكنى خدا ترا از غيب خبر نداده اين حرفها كه ميزنى از حسادت نسبت به فرزند من سرچشمه ميگيرد .\r\nامام فرمود به خدا قسم حسد مرا وادار نميكند ولى اين و برادران و فرزندانش حكومت را بدست خواهند آورد دست بر پشت ابو العباس ( سفاح ) زد بعد دست روى شانه عبد الله بن حسن گذاشته فرمود به خدا قسم به تو و دو فرزندت نميرسد مال آنها است دو پسر تو كشته خواهند شد از جاى حركت نمود و تكيه بر دست عبد العزيز بن عمران داشت بعبد العزيز فرمود مىبينى آنكه جامه زرد پوشيده اشاره به ابو جعفر ( منصور دوانيقى ) كرد عرض كرد بلى . فرمود من چنين ميبينم او را ميكشد . عرضكرد منصور محمد را ميكشد فرمود آرى . من با خود گفتم بر او رشك ميبرد كه اين حرف را مىزند عيسى گفت من با چشم خود ديدم منصور هر دو برادر را كشت .\r\nعيسى گفت وقتى حضرت صادق از جاى حركت كرد و مردم متفرق شدند عبد الصمد و ابو جعفر منصور از پى امام رفتند عرضكردند آقا واقعا چنين است ؟ فرمود همين است كه گفتم خدا را شاهد ميگيرم از روى اطلاع ميگويم .\r\nابو الفرج ميگويد كه حضرت صادق هر وقت محمد بن عبد الله بن حسن را ميديد اشك اطراف چشمش را ميگرفت ميگفت جانم فدايش مردم در باره او چيزها ميگويند ولى او كشته خواهد شد . در آثارى كه از على عليه السلام در دست ما است او را جزء خلفاء اين امت شمرده است .\r\nيك نفر زيدى ( كسانى كه زيد بن على بن الحسين را امام ميدانند ) از شيخ مفيد سؤالى كرد منظورش فتنه انگيزى بود .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nگفت بچه دليل امامت زيد را انكار ميكنى . شيخ در جواب گفت تو خيال باطلى در مورد من كرده‌اى با نظريه من در مورد زيد يك نفر زيدى مخالف نيست .\r\nشيخ مفيد گفت هر چه را زيديه در باره امامت او قبول دارند من نيز قبول دارم و هر چه آنها قبول ندارند منهم منكرم . ميگويم او در علم و زهد و امر بمعروف و نهى از منكر پيشوا بود ولى آن امامتى كه موجب عصمت و معرفى از جانب خدا بعنوان امامت شود و داراى معجزه بودن باشد منكرم هيچ زيدى همچنين ادعائى را نكرده .\r\nدر تفسير عياشى ج 1 ص 29 مينويسد زيد بن على خدمت حضرت باقر رسيد مقدارى نامه در اختيارش بود كه اهل كوفه فرستاده بودند در آن نامه‌ها زيد را دعوت ميكردند بقيام و وعده كمك ميدادند .\r\nحضرت باقر فرمود خداوند عزيز حلال و حرامى قرار داده و مثالها زده و سنتى تعيين كرده هرگز امامى را كه عالم بدستور اوست در اشتباه نگذاشته نسبت بدستوراتش تا كارى را قبل از موقعش انجام دهد يا در غير موقع جهاد كند در مورد شكار حرم ميفرمايد در حال احرام شكار نكنيد آيا كشتن يك شكار مهمتر است يا قتل نفس ، براى هر چيز محلى قرار داده فرموده است وقتى از احرام خارج شديد شكار كنيد و فرموده است  لا تُحِلُّوا شَعائِرَ اللَّه وَ لَا الشَّهْرَ الْحَرام  « 1 »  ماه‌هاى سال بتعداد معينى منحصر نموده و چهار ماه از آنها را حرام كرده فرموده است در اين چهار ماه آزاديد بهر طرف جهان بگرديد . شما نميتوانيد خدا را عاجز كنيد .\r\nداود برقى گفت خدمت حضرت صادق بودم مردى از اين آيه سؤال كرد  فَعَسَى اللَّه أَن يَأْتِيَ بِالْفَتْح أَوْ أَمْرٍ مِن عِنْدِه فَيُصْبِحُوا عَلى ما أَسَرُّوا فِي أَنْفُسِهِم نادِمِين  « 2 » \r\n\r\n","description":"","footnote":" ( 1 ) سوره مائده شعائر خدا را حلال نشماريد و نه ماه حرام را .  ( 2 ) سوره مائده آيه 52 ","page_name":" 131 ","page_number":131},
  {"content":"\r\n\r\nاميد است خدا پيروزى عنايت كند يا تغييرى دهد آن وقت بر آنچه در دل پنهان كرده بودند پشيمان ميشوند .\r\nفرمود اين اجازه‌ايست در مورد هلاك بنى اميه هفت روز پس از آتش زدن بدن زيد .\r\nابن قولويه گفت يكى از اصحاب نقل كرد كه خدمت على بن الحسين بوديم ايشان پس از نماز صبح تا طلوع آفتاب صحبت نميكردند . روزى كه زيد متولد شد اصحاب پس از نماز صبح بايشان مژده دادند . در اين موقع روى باصحاب نموده فرمود شما ميگوئيد نامش را چه بگذاريم ؟ هر كدام نامى ذكر كردند . فرمود قرآن را بياوريد . همين كه قرآن را آوردند روى دامن خود نهاد و باز كرد در اول صفحه اين بود  وَ فَضَّل اللَّه الْمُجاهِدِين عَلَى الْقاعِدِين أَجْراً عَظِيماً  « 1 »  باز بر هم گذاشت براى مرتبه دوم باز كرد در اول صفحه اين آيه بود  إِن اللَّه اشْتَرى مِن الْمُؤْمِنِين أَنْفُسَهُم وَ أَمْوالَهُم بِأَن لَهُم الْجَنَّةَ يُقاتِلُون فِي سَبِيل اللَّه فَيَقْتُلُون وَ يُقْتَلُون وَعْداً عَلَيْه حَقًّا فِي التَّوْراةِ وَ الْإِنْجِيل وَ الْقُرْآن وَ مَن أَوْفى بِعَهْدِه مِن اللَّه فَاسْتَبْشِرُوا بِبَيْعِكُم الَّذِي بايَعْتُم بِه وَ ذلِك هُوَ الْفَوْزُ الْعَظِيم  « 2 »  فرمود به خدا قسم اين زيد است به خدا قسم زيد است نامش را زيد گذاشت .\r\nحذيفة بن يمان گفت پيامبر اكرم نگاهى بزيد بن حارثه نموده فرمود همنام اين است اشاره بزيد كرد كسى كه در راه خدا كشته مىشود و بدار آويخته\r\n\r\n","description":"","footnote":" ( 1 ) سوره نساء آيه 7 خداوند پيكاركنندگان در راه خود را برترى داده بر كسانى كه در خانه نشسته‌اند بپاداشى بزرگ .  ( 2 ) سوره توبه آيه 111 خداوند جان و مال مؤمنين را خريد در مقابل بهاى بهشت جنگ ميكنند در راه خدا و كشته ميشوند وعده‌ايست كه خدا در تورات و انجيل و قرآن داده چه كسى از خدا بيشتر بوعده خود وفادار است پس شاد باشيد از اين معامله كه كرده‌ايد اينست رستگارى بزرگ . ","page_name":" 132 ","page_number":132},
  {"content":"\r\n\r\nميگردد و مظلوم از خانواده من است . آنگاه بزيد بن حارثه فرمود بيا پيش من اين نام باعث محبت بيشترى از تو در دل من شد تو هم نام حبيب و دوست خانواده منى .\r\nدر كشف الغمه مينويسد شعر حكيم بن عباس كلبى را كه حضرت صادق شنيد :\r\n صلبنا لكم زيدا على جذع نخلة * و لم أر مهديا على الجذع يصلب\r\nو قستم بعثمان عليا سفاهة * و عثمان خير من على و اطيب \r\n« 1 »  امام عليه السلام دو دست خود را در حالى كه از ناراحتى برعشه افتاده بود بلند كرده گفت خدايا اگر اين مرد دروغ ميگويد سگى را بر او مسلط گردان .\r\nبنى اميه او را پى ماموريتى بكوفه فرستادند ميان بازارها راه ميرفت شيرى او را دريد اين خبر كه به حضرت صادق رسيد به سجده افتاد گفت ستايش خداى را كه وعده خود را وفا نمود .\r\nدر كشف الغمه مينويسد كه جابر گفت من از حضرت باقر شنيدم ميفرمود هر كس بر هشام بن عبد الملك قيام كند كشته مىشود .\r\nاين سخن را بزيد گفتم . در جواب گفت من خودم بودم كه در حضور هشام پيغمبر را دشنام دادند هيچ اعتراض نكرد و در او تغييرى بوجود نيامد اگر در دنيا من بمانم و او « 2 »  بر او خروج ميكنم .\r\nحضرت صادق بابى ولاده كابلى فرمود عمويم زيد را ديدى عرضكرد ديدم كه او را بدار آويخته بودند بعضى از مردم سرزنش ميكردند و برخى ناراحت و اندوهگين بودند فرمود گريه‌كننده با او داخل بهشت مىشود و\r\n\r\n","description":"","footnote":" ( 1 ) زيد را بر شاخه خرما بدار آويختيم من مهدى را نديدم كه بدار آويخته شود شما عثمان را با على از روى نادانى مقايسه كرديد با اينكه عثمان بهتر از على است .  ( 2 ) در روايت ديگرى است كه اگر من بمانم و پسرم . ","page_name":" 133 ","page_number":133},
  {"content":"\r\n\r\nسرزنش‌كننده شريك خون اوست .\r\nدر رجال كشى ص 151 مينويسد عمرو بن خالد كه از رؤساى زيديه است از ابى الجارود كه او نيز جزء سران اين دسته محسوب مىشود نقل كرد كه گفت خدمت حضرت باقر بودم زيد آمد همين كه چشم امام به او افتاد فرمود اين سرور خانواده من است و انتقام‌گيرنده خون آنها است .\r\nحنان بن سدير گفت من در نزد حسين بن حسين بودم كه سعيد بن منصور از سران زيديه وارد شده گفت نظر تو در باره نبيذ ( نوعى شراب است ) چيست زيد پيش ما مىآشاميد . گفت من قبول نميكنم كه زيد شراب بخورد گفت نه مىخورد . گفت بر فرض او هم خورده باشد پيغمبر يا وصى پيغمبر كه نيست يكى از اولاد پيغمبر است كه احتمال دارد اشتباهى از او سر زده باشد .\r\nدر رجال كشى مينويسد كه ابو الصباح گفت سدير پيش من آمده گفت زيد از تو بيزارى جست و ابو الصباح گفت لباس پوشيده پيش او رفتم ( ابو الصباح مرد شجاعى بود ) .\r\nوارد شدم سلام كرده گفتم شنيده‌ام گفته‌اى امامها چهار نفرند كه چهارمى قائم است زيد گفت صحيح است اين سخن را گفته‌ام .\r\nگفتم فراموش كرده‌اى كه خودت در مدينه به من ميگفتى خداوند فرموده است هر كس مظلوم كشته شود اختيار انتقام خون او را بوليش داده‌ايم ، امامها اختيار دار خون و واسطه بين مردم و خدايند خودت ميگفتى حضرت باقر اكنون امام است اگر پيش آمدى شود در ميان ما خانواده جانشين او هست ؟\r\nابو الصباح گفت زيد در مدينه خطبه‌هاى حضرت على را از من ياد ميگرفت من به او ميگفتم فرموده‌اند به اولاد پيامبر چيزى نياموزيد آنها از شما داناترند زيد گفت از اين حرف خودت فراموش كرده‌اى كه به من چنين ميگفتى در جوابش گفتم البته هم اكنون در ميان اولاد پيامبر كسى هست كه چنين است نبايد به او بياموزى ( منظورش حضرت صادق بود . )\r\nابو الصباح گفت عزم سفر نموده خدمت حضرت صادق رسيدم و جريان\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nصحبت خود را با زيد بايشان عرضكردم فرمود اگر زيد گرفتار پيش آمدى شد و از ميان خانواده ما دو نفر با شمشير قيام كردند از كجا تشخيص داده مىشود كه حق با كيست ( منظور امام اين است كه تنها قيام بشمشير دليل بر قائم آل محمد بودن نيست چنانچه دو نفر از اولاد پيغمبر اگر قيام كنند مخالف يك ديگر حق با كداميك از آنها است . پس غير از قيام بشمشير كه زيد همان را دليل قائم بودن خود ميدانست براى قائم دلائل ديگرى است .\r\nفرمود به خدا قسم آن طور كه زيد گفته نيست اگر خروج كند كشته مىشود ابو الصباح گفت در مراجعت از مدينه بقادسيه كه رسيدم خبر شهادت زيد را شنيدم در رجال كشى ص 230 مينويسد ، سليمان بن خالد گفت حضرت صادق فرمود خدا عمويم زيد را رحمت كند نتوانست حتى يك ساعت از روى دستور قرآن رفتار نمايد .\r\nآنگاه سؤال كرد شما دشمنانتان را چگونه مردمى مىبينيد ؟ گفتم كافر فرمود در اين صورت خداوند ميفرمايد  حَتَّى إِذا أَثْخَنْتُمُوهُم فَشُدُّوا الْوَثاق فَإِمَّا مَنًّا بَعْدُ وَ إِمَّا فِداءً  « 1 »  خداوند در اين آيه ميفرمايد پس از كشتار زياد اگر خواستيد آنها را آزاد كنيد شما پيكار كرديد گروهى را اسير نموديد بعد هم آنها را آزاد نموديد قبل از كشتار زياد پس شما پيش از نشان دادن قدرت آنها را آزاد كرديد با اينكه خداوند در اين آيه منت نهادن را پس از نشان دادن قدرت قرار داده اين كار شما باعث شد كه از راه ديگر بر شما بتازند .\r\nرجال كشى - عمار ساباطى گفت سليمان بن خالد از كسانى بود كه با زيد خروج كرد ما در كنارى ايستاده بوديم زيد نيز در كنار ديگرى بود مردى بسليمان گفت در باره زيد چه ميگوئى او بهتر است يا جعفر ؟\r\nسليمان جوابداد يك روز با حضرت صادق بودن بهتر از تمام دنيا\r\n\r\n","description":"","footnote":" ( 1 ) سوره محمد آيه 4 پيكار كنيد تا بسيارى از آنها را بكشيد و اسيران را دربند كنيد پس از آن يا منت گذاريد و آزاد كنيد و يا خون بها بگيريد . ","page_name":" 135 ","page_number":135},
  {"content":"\r\n\r\nاست كه با زيد باشم . آن مرد سرى تكان داده پيش زيد آمد و جريان را گفت راوى ميگويد من پيش زيد رفتم زيد در پاسخ آن مرد ميگفت ( جعفر امامنا في الحلال و الحرام ) حضرت صادق امام ما است در حلال و حرام دين .\r\nرجال كشى - ابو خالد قماط گفت مردى از زيديه در زمان زيد به من گفت چرا با زيد قيام نميكنى گفتم اگر در روى زمين امامى وجود داشته باشد كه واجب باشد اطاعت او كسى كه با زيد قيام كند هلاك شده در صورتى كه امامى نباشد قيام‌كننده و كسى كه قيام نكند فرقى ندارند مرد زيدى نتوانست جوابى بدهد .\r\nمن فورى خدمت حضرت صادق رسيده جريان را عرضكردم امام تكيه كرده بود نشست سپس فرمود از چهار طرف او را محاصره كردى و راه فرارى برايش نگذاشته‌اى .\r\nرجال كشى - به كار بن ابى بكر حضرمى گفت ابو بكر و علقمه رفتند پيش زيد بن على . علقمه از پدرم ابو بكر بزرگتر بود يكى طرف راست و ديگرى طرف چپ زيد نشست . اين دو شنيده بودند كه زيد گفته است كسى كه در خانه بنشيند امام نيست امام كسى است كه با شمشير قيام كند .\r\nابو بكر كه جرات بيشتر داشت گفت يا ابا الحسين ( كنيه زيد بود ) بگو ببينم على بن ابى طالب تا وقتى خانه‌نشين بود امام نبود ؟ وقتى بشمشير قيام كرد امام شد ؟ زيد كه مرد زيركى بود چيزى نگفت سه مرتبه تكرار كرد . هيچ جواب نداد گفت اگر على بن ابى طالب امام بود پس جايز است بعد از او نيز امام خانه‌نشين باشد ، در صورتى كه على بن ابى طالب در زمان خانه‌نشينى امام نباشد تو چرا اينجا آمده‌اى .\r\nعلقمه تقاضا كرد از پدرم ابى بكر كه دست از او بردارد پدرم از سخن خوددارى كرده ادامه نداد .\r\nدر كفايه است كه يحيى بن زيد گفت از پدرم پرسيدم امامها چند نفرند گفت دوازده نفر چهار نفر قبلا بوده‌اند و هشت نفر در آينده خواهند بود\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nگفتم بابا نام آنها را برايم شرح ده .\r\nگفت على بن ابى طالب ، حسن بن على ، و حسين بن على ، و على ابن الحسين . اين چهار نفر درگذشته‌اند باقيماندگان برادرم حضرت باقر بعد از او فرزندش حضرت صادق پس از او فرزندش موسى بعد از او فرزندش على پس از او فرزندش محمد و بعد از او پسرش على بعد از على پسرش حسن پس از حسن فرزندش مهدى است . گفتم بابا شما از آنها نيستى ؟ گفت نه ولى من هم از عترت پيامبرم گفتم بابا اسامى آنها را از كجا ميدانى ، گفت پيمانى است كه پيامبر اكرم گرفته و بما رسيده است .\r\nاگر كسى اعتراض كند كه زيد بن على با شنيدن اين احاديث از معصومين باز چگونه قيام كرد و ادعاى امامت نمود و با حضرت صادق عليه السلام مخالفت كرد . با اينكه زيد شخصيت و مقامى بس ارجمند از نظر علم و زهد در نزد خاص و عام داشت . چنين كارى را كسى كه مخالف امام و منكر اوست انجام ميدهد نه مانند زيد .\r\nدر جواب اين اعتراض ميگويم كه زيد بن على براى امر بمعروف و نهى از منكر قيام كرد نه از نظر مخالفت با پسر برادرش جعفر بن محمد عليه السلام اين مخالفت بين مردم بوجود آمد زيرا ديدند زيد خروج كرد و حضرت صادق خروج ننمود بعضى از شيعيان خيال كردند امتناع حضرت صادق بواسطه مخالفت با زيد بوده با اينكه اين امتناع بواسطه مصلحتى بود كه امام اطلاع داشت وقتى زيديها اين جريان را مشاهده كردند گفتند امام كسى است كه با شمشير قيام كند و كسى كه در خانه نشيند و در به روى خود ببندد امام نيست اين دو قسمت سبب اختلاف بين شيعه بود و گر نه بين حضرت صادق و زيد هيچ گونه اختلافى وجود نداشت دليل اين مدعى سخن خود زيد است كه ميگفت هر كه مايل بجنگ است پيش من بيايد و هر كه جوياى دانش است برود پيش پسر برادرم جعفر اگر او مدعى امامت بود مقام علم و دانش را از خود نفى نميكرد زيرا امام بايد از مردم داناتر باشد . و از سخنان مشهور حضرت\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nصادق اين است كه فرمود خدا عمويم را رحمت كند اگر پيروز ميشد وفا ميكرد بوظيفه خود زيرا او دعوت كرد به شخص مورد پسند از آل محمد و من آن شخصم دليل بر اين جريان روايتى است كه از متوكل بن هارون نقل شده ميگويد پس از شهادت زيد پسرش يحيى را موقعى كه متوجه خراسان بود ديدم مردى بسيار شايسته بود از نظر عقل و دانش از پدرش پرسيدم گفت او را كشتند و در كناسه كوفه بدار آويختند . چنان شروع بگريه كرد كه منهم گريه‌ام گرفت بالاخره غش كرد .\r\nپس از به هوش آمدن گفتم يا ابن رسول الله چه چيز باعث خروج پدرت شد ؟ با اينكه بتجربه مردم كوفه را شناخته بود . يحيى گفت من هم از پدرم همين سؤال را كردم گفت من از پدرم شنيده‌ام كه او از پدرش حسين بن على عليه السلام نقل ميكرد كه پيامبر دستش را روى پشت حضرت حسين قرار داده فرمود از نژاد تو مردى بوجود مىآيد بنام زيد كه او را شهيد ميكنند روز قيامت او و دوستانش از روى شانه‌هاى مردم ميگذرند و داخل بهشت ميشوند پدرم فرمود خواستم همانطور كه پيامبر مرا توصيف نموده باشم . آنگاه يحيى گفت خدا پدرم را رحمت كند يكى از پارسايان بود شبها شب زنده دار و روزها روزه داشت بواقع در راه خدا جنگ كرد .\r\nگفتم اين صفاتى كه گفتى صفات امام است . فرمود نه پدرم امام نبود ولى از سادات بزرگ و پارسايان و پيكاركنندگان اين خانواده بود . از پيغمبر نقل شده كسانى كه امامت را بناحق ادعا كنند چگونه اشخاصى هستند پدرم بزرگوارتر از آن بود كه بناحق ادعاى چيزى را بكند او ميگفت شما را دعوت ميكنم بنفع پسنديده‌ترين شخص از خانواده پيامبر منظورش عمويم حضرت صادق عليه السلام بود .\r\nگفتم امروز او امام است . گفت آرى به خدا قسم او فقيه‌ترين فرد بنى هاشم است .\r\nسپس گفت برايت از زهد و عبادت پدرم نقل كنم - او در روز آنقدر كه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nميتوانست نماز ميخواند همين كه تاريك ميشد مختصرى ميخوابيد باز در دل شب هر چه ميتوانست نماز ميخواند بعد از نماز به پا ميايستاد با اشك جارى دعا ميكرد و تضرع تا سپيده دم .\r\nهمين كه صبح ميشد به سجده ميرفت پس از سجده حركت ميكرد و نماز صبح را ميخواند پس از نماز به تعقيب مىپرداخت تا روز برميآمد . آنگاه ساعتى از پى كار روزانه ميرفت نزديك ظهر در محل نماز مىنشست تسبيح و تمجيد خدا ميكرد تا موقع نماز . همين كه موقع نماز ميشد نماز ظهر را ميخواند پس از مختصر زمانى نماز عصر را ميخواند باز به تعقيب مىپرداخت و پس از تعقيب به سجده ميرفت پس از اذان نماز مغرب و عشاء را ميخواند .\r\nگفتم هميشه روزه داشت ؟ گفت نه ولى سالى سه ماه روزه ميگرفت و در هر ماه سه روز . گفتم آيا در امور دينى مردم فتوى ميداد . گفت من چنين چيزى را از او بخاطر ندارم . سپس صحيفه كامله دعاهاى سجاد را بيرون آورده به من داد .\r\nكفاية الاثر در ص 327 مينويسد : محمد بن مسلم گفت پيش زيد بن على رفتم گفتم گروهى چنان گمان دارند كه تو امامى گفت نه من از عترت پيامبرم پرسيدم چند نفر بعد از شما متصدى امامت ميشوند گفت هفت نفر كه مهدى از آنها است .\r\nمحمد بن مسلم گفت خدمت حضرت باقر رسيدم و جريان را عرضكردم فرمود راست گفته برادرم زيد راست گفته پس از من متصدى امامت هفت نفر ميشوند كه مهدى از آنها است در اين موقع اشك از ديده امام باقر ريخت فرمود گويا مىبينم كه زيد را در كناسه كوفه بدار آويخته‌اند .\r\nفرمود پسر مسلم ! پدرم از پدر خود حضرت حسين نقل كرد كه پيامبر دست بر پشت من گذاشته فرمود حسين جان از نژاد تو فرزندى بنام زيد خواهد آمد كه او را مظلوم ميكشند روز قيامت او و يارانش رهسپار بهشت برين ميشوند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nدر همين كتاب است كه عبد الله بن علا گفت بزيد بن على گفتم نظر تو در باره شيخين ( ابا بكر و عمر ) چيست ؟ فرمود آن دو را لعنت كن . گفتم تو امام هستى . گفت نه . پرسيدم پس ما بايد بكه مراجعه كنيم گفت چنگ بزن بدامن آن كسى كه موى بلند دارد و اشاره به حضرت صادق كرد .\r\nدر امالى شيخ ص 64 مينويسد مهزم بن ابى برده اسدى گفت وارد مدينه شدم پس از دار كشيدن زيد رضى الله عنه خدمت حضرت صادق رسيدم همين كه چشمش به من افتاد فرمود عمويم چه شد ؟ عرضكردم بدار آويخته گرديد فرمود در كجا ؟ عرضكردم در كناسه بنى اسد .\r\nفرمود تو او را بر دار در كناسه بنى اسد ديدى ؟ گفتم آرى . گريه كرد بطورى كه صداى گريه بانوان از پشت پرده بلند شد سپس فرمود به خدا قسم هنوز كار ديگرى مانده كه نسبت به او خواهند كرد بعد از اين .\r\nمن در فكر شدم كه ديگر چه كارى ميكنند پس از كشتن و بدار آويختن از خدمت ايشان مرخص شدم همين كه بكناسه رسيدم گروهى را ديدم كه جمع شده‌اند وقتى به آنها پيوستم ديدم زيد را از دار پائين آورده‌اند و ميخواهند .\r\nبدنش را آتش بزنند . با خود گفتم اين كارى بود كه حضرت صادق ميفرمود .\r\nدر كفاية الاثر ص 326 مينويسد محمد بن بكير گفت خدمت زيد بن على رسيدم صالح بن بشير نيز حضور داشت سلام كردم ميخواست به طرف عراق برود گفتم يا ابن رسول الله حديثى كه از پدرت شنيده‌اى برايم نقل كن . فرمود پدرم از پدر خود و او از جدش نقل كرد كه پيغمبر فرمود هر كه را خداوند نعمتى عنايت كرد بايد سپاس و حمد آن را بنمايد و هر كه كم روزى گرديد استغفار نمايد ( تا روزيش زياد گردد ) و هر كه از چيزى غمگين بود براى رفع آن بگويد ( لا حول و لا قوة الا بالله ) .\r\nعرضكردم منور بفرمائيد گفت پيامبر اكرم فرمود من در باره چهار نفر شفاعت ميكنم در روز قيامت 1 - احترام‌كننده باولادم 2 - برآورنده نياز آنها 3 - كسى كه در راه بر طرف نمودن گرفتارى آنها كوشش مينمايد 4 - دوستدار\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nآنها با دل و زبان .\r\nعرضكردم از آن نعمتها كه خدا بشما ارزانى داشته باز بفرمائيد گفت پيغمبر اكرم فرمود هر كه ما خانواده را دوست داشته باشد با ما محشور مىشود و با خود او را به بهشت ميبريم . پسر بكير هر كه چنگ بدامن ما بزند با ما خواهد بود در مقامهاى عالى بهشت . خداوند بزرگ محمد ص را برگزيد و ما را براى او ذريه قرار داد ( فلو لا نالم يخلق الدنيا و الآخرة ) اگر ما نبوديم دنيا و آخرت را نمىآفريد ( يا ابن بكير بنا عرف الله ، و بنا عبد الله ، و نحن السبيل الى الله ) خدا بواسطه ما شناخته شد و بواسطه ما پرستش گرديد ما راهنماى بسوى خدائيم از ما خانواده محمد مصطفى است و از ما خواهد بود مهدى و قائم اين امت .\r\nعرضكردم آقا آيا از پيامبر در مورد زمان قيام قائم بشما چيزى رسيده فرمود پسر بكير تو آن زمان را درك نخواهى كرد متصدى مقام امامت بعد از اين شش نفر خواهند شد بعد خروج قائم ما خواهد بود كه خداوند زمين را پر از عدل و داد مىكند همان طورى كه پر از ظلم و جور شده عرضكردم مگر شما امام نيستى ؟ گفت نه . من از اولاد پيامبرم باز سؤال خود را تكرار كردم همان جواب را داد .\r\nعرضكردم آنچه فرمودى از جانب خودت بود يا از پيغمبر نقل كردى اين آيه را خواند  لَوْ كُنْت أَعْلَم الْغَيْب لَاسْتَكْثَرْت مِن الْخَيْرِ  . و در جواب فرمود نه اين پيمان از جانب پيغمبر بما رسيده آنگاه اين اشعار را خواند .\r\n نحن سادات قريش و قوام الحق فينا * نحن انوار التى من قبل كون الخلق كنا\r\nنحن منا المصطفى المختار و المهدى منا * فبنا قد عرف الله و بالحق اقمنا\r\nسوف يصلاه سعيرا من تولى اليوم عنا \r\nدر كافى ج 1 ص 356 از حضرت باقر عليه السلام نقل مىكند كه زيد بن على بن الحسين مقدارى نامه در دست داشت و خدمت آن جناب رسيد مردم كوفه در نامه‌ها او را دعوت بجانب خود و قيام ميكردند و وعده كمك ميدادند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nحضرت باقر پرسيد اين نامه‌ها را آنها خودشان بدون سابقه نوشته‌اند يا جواب نامه‌هائى است كه قبلا تو نوشته‌اى عرضكرد نه بدون سابقه نوشته‌اند چون عارف به حق ما و خويشاوندى ما با پيامبرند . و در قرآن مىبينند كه دوستى و اطاعت از ما بر آنها واجب است و در ضمن مىيابند ناراحتى و گرفتارى ما را .\r\nامام فرمود البته اطاعت از پيشواى واقعى امرى است كه خداوند لازم فرموده و مقرر داشته در گذشته براى پيشينيان و همين طور براى تمام مردم در حال و آينده ولى اين اطاعت و فرمانبردارى نسبت به يك نفر از ما خانواده است اما علاقه و محبت لازم است به همه اولاد پيغمبر داشته باشند خداوند كارها را با قضاى حتمى خود روى يك ميزان معين و حدود مرتب و وقت مشخصى انجام ميدهد مبادا گول مردم بىاعتقاد را بخورى كه آنها نميتوانند ترا از خدا بىنياز كنند . و مبادا عجله كنى كه خداوند با عجله كردن بندگان كارى از موعد مقررش زودتر انجام نميدهد متوجه باش و پيشى بر خدا نگيرى كه گرفتارى دامنت را ميگيرد و به زمين مىيافتى .\r\nزيد از اين سخنان خشمگين شده گفت امام از ما خانواده كسى نيست كه در خانه بنشيند و در را به روى خود ببندد و از پيكار خوددارى كند امام كسى است كه مدافع حقوق مردم و پيكار جو در راه خدا و حافظ منافع ملت و نگهبان خانواده خود باشد . امام باقر فرمود برادر در خود چيزى ميابى از اين مقام كه دليل از كتاب خدا و يا از پيامبر بياورى يا نظيرى براى آن بياورى خداوند حلال و حرامى قرار داده و واجبات و مستحباتى تعيين كرده .\r\nهرگز امام و پيشوا را در ترديد و شك نسبت بدستورات خود نگذاشته كه كارى را قبل از موعد مقرر انجام دهد و يا جهاد بىموقع كند . خداوند در باره شكار حيوانات مكه ميفرمايد در حال احرام شكار نكنيد شكار حيوانات مهمتر است يا قتل نفس كه حرام است هر چيزى را براى موقعى قرار داده ميفرمايد وقتى از احرام خارج شديد شكار كنيد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nو ميفرمايد شعائر خدا را حلال مشماريد و نه ماه‌هاى حرام را تعداد معينى ماه در سال قرار داده و پيكار و جنگ را در چهار ماه حرام نموده فرموده است در اين چهار ماه آزادانه بهر جا ميخواهيد برويد و بدانيد شما نميتوانيد خداوند را عاجز كنيد بعد ميفرمايد پس از گذشتن اين چهار ماه هر جا كه با مشركين برخورد كرديد آنها را بكشيد براى اين كار موقعى را معين نموده ميفرمايد  وَ لا تَعْزِمُوا عُقْدَةَ النِّكاح حَتَّى يَبْلُغ الْكِتاب أَجَلَه  زنانى كه در عده هستند تصميم ازدواج با آنها را نگيريد تا موقعى كه عده آنها تمام شود پس براى هر كار در دين موقع و محل معينى است .\r\nاگر واقعا دليلى از جانب خدا دارى و در كار خويش اعتماد دارى و بر تو معلوم است هر چه ميخواهى بكن و گر نه مبادا در كارى كه حيران و سرگردانى اقدام كنى و تصميم زوال قدرتى را بگيرى كه هنوز موقعش نرسيده و وقت آن نشده اگر واقعا هنگام زوال رسيده باشد بندها گسيخته مىشود و پى در پى كارها روبراه ميگردد و خداوند صاحب قدرتان و پيروانشان را خوار و ذليل مىكند .\r\nمن پناه به خدا ميبرم از امامى كه وقت كار خود را نداند در اين صورت پيرو او از خود او داناتر است . برادر جان تو ميخواهى باعث قدرت و شوكت گروهى شوى كه بآيات خدا كافر و پيرو هواى نفس و مخالف دستور پيامبرند كسانى بدون دليل و تعيين از طرف پيامبر مدعى مقام امامت شده‌اند .\r\nبرادر جان من ترا به خدا ميسپارم كه فردا در كناسه كوفه بدار آويخته شوى در اين موقع سيلاب اشك از ديده فرو ريخت . سپس فرمود خدا انتقام خواهد گرفت از كسانى كه پرده ما را دريدند و منكر حق ما شدند و اسرار ما را فاش نموده ما را به غير جدمان نسبت دادند و چيزهائى در باره ما گفتند كه خودمان آن را نمىگفتيم .\r\nكافى - سليمان بن خالد گفت حضرت صادق عليه السلام به من فرمود با عمويم زيد چه كرديد ؟ گفتم آنها نگهبان گذاشته بودند ولى بمحض خلوت\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nشدن ما چوبه دار او را برداشتيم و در جويبارى كنار فرات دفن كرديم ولى صبحگاه سواران در پى او گشتند بالاخره پيدا كردند بدنش را آتش زدند .\r\nفرمود چرا تكه آهنى به پايش نبستيد تا سنگين شود و او را در فرات بياندازيد ( صلى الله عليه و لعن الله قاتله ) خدا بر او درود فرستد و قاتلش را لعنت كند .\r\nتوضيح - در بخشهاى آينده كتاب اخبار خروج اولاد ائمه در قسمت شرح زندگى آنها بيان مىشود مخصوصا در بخشهاى زندگى حضرت صادق و موسى بن جعفر و حضرت رضا در بخش معجزات حضرت صادق برخى از اخبار زيد و ديگران خواهد آمد و مقدارى را نيز در باب خمس ذكر ميكنيم و مقدارى در قسمت زندگى حضرت فاطمه نقل كرديم .\r\nدر ضمن بايد توجه داشت كه اخبار در مورد زيد باختلاف رسيده ولى اخبارى كه بر مقام و جلالت و شخصيت او دلالت دارند و بر اينكه ادعاى امامت نكرده بيشتر است از اخبارى كه بر او عيبجوئى كرده است .\r\nبيشتر از علماى شيعه معتقدند كه زيد بسيار بزرگوار بوده به همين جهت شايسته است كه ما نيز به او حسن ظن داشته باشيم و عيبجوئى نكنيم و در مورد اين قبيل اشخاص از اولاد ائمه زبان باعتراض نگشائيم مگر اينكه از طرف خود معصومين حكم بكفر و لزوم بيزارى از او صادر شده باشد .\r\nدر تفسير فرات بن ابراهيم مينويسد - زيد بن على بن الحسين مردم را مخاطب قرار داده چنين گفت مردم خداوند در هر زمانى گروهى را برگزيد و از ميان برگزيدگان شخصى را انتخاب نموده كه خود ميفرمايد خداوند ميداند پيامبرى را بكه بسپارد پيوسته برگزيدگان را عوض ميكرد تا بهترين برگزيده محمد را از عالىترين سرزمين و پاك‌ترين خانواده‌ها انتخاب نمود .\r\nپس از درگذشت حضرت محمد قريش افتخار ميكرد كه محمد از آن طايفه است و ساير ملتها سر تعظيم براى عرب فرود آوردند كه محمد عربى بود تا بالاخره دين استوار گرديد و نعمت تكميل گرديد مردم از خدا بپرهيزيد و\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nپيروى كنيد از كسى كه شما را به حق دعوت مىكند و به او كمك نمائيد مبادا روش بنى اسرائيل را پيش گيريد كه پيمبران خود را تكذيب نمودند و اولادش را كشتند .\r\nاينك شما شنوندگان را كه گفتار مرا ميشنويد به ياد خداى بزرگ مياندازم كه هر گاه به ياد او باشيد دلها به طپش مىافتد و پيكر را لرزه ميگيرد . شما مگر نميدانيد ما اولاد پيامبريم اين چنين بر ما ستم روا داشته‌اند نه حقوق ما را ميدهند و ارث اجدادمان را بما وانميگذارند پيوسته خانه‌هاى ما را ويران نموده و خاندان ما را بر باد ميدهند سخنور ما گناهكار است فرزند خانواده ما با ترس متولد مىشود و با ستم بزرگ مىشود و با ذلت و خوارى از دنيا ميرود واى بر شما خدا پيكار با ستمگران و ستيزه‌جويان را بواسطه ستمگريشان لازم شمرده و كمك بداعيان حق كه دعوت به خدا و قرآن ميكنند واجب نموده در قرآن ميفرمايد  وَ لَيَنْصُرَن اللَّه مَن يَنْصُرُه إِن اللَّه لَقَوِيٌّ عَزِيزٌ  .\r\nواى بر شما ما براى خدا خشم گرفته‌ايم و از اين ستمى كه بمردم روا ميدارند ناراحتيم و اينكه امامت و خلافت را بهوس پرستان واگذاشته و در غير موقع نماز بپاى ميدارند از كسى كه زكات ندارد ميگيرند و به كسى كه مستحق نيست مىپردازند و اعمال دينى را بدون اطلاع انجام ميدهند . ثروت عمومى مردم مسلمان كه عبارت از خمس و غنائم و درآمدهاى عمومى است از بين بردند و از پرداخت آن به فقراء و مساكين و غريبان درمانده خوددارى كردند حدود خدا را تعطيل كرده بجاى اجراى حد پول ميگيرند و با رشوه و وساطت قضاوت ميكنند .\r\nتبهكاران را مقرب نموده و رادمردان را گوش و بينى مىبرند خيانت ميكنند و درستكاران را به خيانت نسبت ميدهند و آتش پرستان را بر مسلمانان مسلط نموده و سپاه ترتيب داده بىگناهان را در زندانها براى هميشه زندانى ميكنند كسى كه گناهكار نيست تازيانه ميزنند پدر كشى ميكنند و امر به كار زشت و از كار نيك باز ميدارند اعتنائى به كتاب خدا و سنت پيامبر\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nندارند تازه شما خيال ميكنيد او را خداوند خليفه نموده كه خلاف خدا حكومت كند و از راه خدا باز دارد و هتك حرمت اسلام را نمايد و هر كس دعوت به خدا كرد او را بكشد . از اين تبهكارتر در نزد خدا كيست كه جلو خداپرستى را گرفته اين راه را نادرست انگارد .\r\nكدام نيكوكار گرامىتر است از كسى كه اطاعت خدا نمايد و دستورش را گرامى بدارد و پيكار در راه خدا كند و در جهاد سبقت گيرد .\r\nچه كسى خوارتر است در نزد خدا از كسى كه خيال مىكند ميتوان ادعاى ايمان نمود بدون كوشش و پيكار در راه خدا و پيكار در راه خدا را بواسطه بىاهميتى و سست شمردن امر خدا و دنياطلبى رها مىكند  وَ مَن أَحْسَن قَوْلًا مِمَّن دَعا إِلَى اللَّه وَ عَمِل صالِحاً وَ قال إِنَّنِي مِن الْمُسْلِمِين  « 1 »  در تفسير فرات بن ابراهيم ص 166 مينويسد سعيد بن جبير گفت بمحمد ابن خالد گفتم زيد بن على در نظر مردم عراق چگونه است . گفت من از اهل عراق نميگويم ولى جريانى را از مردى بنام نازلى نقل ميكنم از مردم مدينه كه گفت من در بين راه مدينه و مكه همراه زيد بودم نماز واجب را كه ميخواند بين آن تا نماز ديگر به نماز اشتغال داشت و تمام شب را به نماز خواندن ميگذراند بسيار تسبيح مينمود و اين آيه را زياد تكرار ميكرد  وَ جاءَت سَكْرَةُ الْمَوْت بِالْحَق ذلِك ما كُنْت مِنْه تَحِيدُ  « 2 »  شبى با او نماز خوانديم همين آيه را تا نيمه‌هاى شب تكرار مينمود من از خواب بيدار شدم ديدم دست به آسمان برداشته ميگويد خدايا عذاب دنيا سبك‌تر از عذاب آخرت است سيلاب اشك از ديده فرو ميريخت . من از جاى حركت نموده گفتم يا ابن رسول الله آنچنان امشب بزارى پرداختى كه سابقه ندارد .\r\n\r\n","description":"","footnote":" ( 1 ) سوره فصلت آيه 33 چه كسى نيكو گفتارتر است از كسى كه بسوى خدا دعوت كند و عمل صالح انجام دهد و بگويد من از مسلمانانم .  ( 2 ) سوره ق آيه 19 ","page_name":" 146 ","page_number":146},
  {"content":"\r\n\r\nگفت نازلى امشب در حال سجده در خواب ديدم گروهى با لباسهاى سفيد زيبا اطرافم را گرفته‌اند يك نفر كه رياست آنها را به عهده داشت گفت همين است . گفتند آرى رو به من نموده گفت زيد ترا بشارت مىدهم كه در راه خدا كشته ميشوى و بدار آويخته ميگردى و پيكرت را آتش ميزنند ولى ديگر آتش قيامت ترا نخواهد گرفت . از خواب بيدار شدم وحشت مرا فرا گرفته بود .\r\nبه خدا قسم نازلى علاقه دارم مرا به آتش بسوزانند باز دو مرتبه بسوزانند خداوند كار اين امت را اصلاح كند .\r\nدر مصباح كفعمى مينويسد روز اول ماه صفر زيد را شهيد كردند . خصيب وابشى گفت هر وقت چشمم بزيد مىافتاد از جبينش نور ميدرخشيد . خالد آزاد شده آل زبير گفت خدمت على بن الحسين عليه السلام بودم پسرش زيد را صدا زد در موقع آمدن او به زمين افتاد امام عليه السلام خون از صورتش پاك ميكرد و ميفرمود ترا به خدا ميسپارم از اينكه در كناسه بدار آويخته شوى هر كس عمدا به عورت او تماشا كند خداوند او را به صورت در آتش افكند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nتاريخ زندگى امام محمد باقر عليه السلام\r\n( ترجمه موسى - خسروى )\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n( تاريخ زندگى ابى جعفر محمد بن على بن الحسين شكافنده علوم پيمبران )\r\n\r\nباب اول تاريخ تولد و درگذشت امام باقر عليه السلام\r\nدر اعلام الورى طبرى ص 259 مينويسد حضرت باقر عليه السلام در سال پنجاه و هفت هجرى روز جمعه اول ماه رجب متولد شد بعضى سوم صفر گفته‌اند . و در سال صد و چهارده در ماه ذيحجه از دنيا رفت بعضى در ماه ربيع الاول نيز گفته‌اند كه پنجاه و هفت سال عمر كرد . مادرش بنام ام عبد الله دختر امام حسن بود .\r\nمدت چهار سال با جدش حسين عليه السلام و سى و نه سال « 1 »  با پدر بزرگوارش حضرت على بن الحسين و هجده سال نيز مدت امامتش بود .\r\nمدت امامت آن جناب مصادف با بقيه حكومت وليد بن عبد الملك و بعد از او سليمان بن عبد الملك و عمر بن عبد العزيز و يزيد بن عبد الملك و هشام ابن عبد الملك در هنگام حكومت هشام از دنيا رفت .\r\nدر بصائر الدرجات ج 10 ص 9 مينويسد سدير گفت از حضرت صادق شنيدم ميفرمود پدرم سخت مريض شد بطورى كه ما بر او بيمناك شديم . يكى از بستگان كنار بالينش شروع بگريه كرد . پدرم چشم باز نموده فرمود من از اين بيمارى نمىميرم . دو نفر آمدند و به من گفتند تو از اين بيمارى نخواهى مرد امام صادق فرمود پدرم خوب شد و مدتى زندگى كرد .\r\nبالاخره روزى با كمال صحت كه هيچ بيمارى نداشت به من فرمود پسرم آن دو نفر كه در فلان بيمارى به من گفتند نمىميرى پيش من آمده گفتند فلان روز\r\n\r\n","description":"","footnote":" ( 1 ) در مناقب سى و چهار سال و با جدش سه سال نوشته . ","page_name":" 149 ","page_number":149},
  {"content":"\r\n\r\nاز دنيا خواهى رفت . فرمود در همان روز از دنيا رفت .\r\nاز بصائر حضرت صادق عليه السلام فرمود من در آن موقعى كه پدرم از دنيا رفت حضور داشتم به من سفارشهائى راجع به غسل و كفن و دفن نمود .\r\nعرضكردم بابا از روزى كه بيمارشده‌اى مثل امروز چهره‌ات نيكو درخشان نبوده و هيچ اثر از مرگ در شما ديده نميشود .\r\nفرمود پسرم نشنيدى على بن الحسين از پشت اين ديوارها صدا زد محمد ! عجله كن بيا .\r\nاز خرايج نقل مىكند كه هشام بن سالم از حضرت صادق نقل كرد كه فرمود در شب درگذشت پدرم حضرت باقر به من فرمود پسرم امشب شب درگذشت من است . آب وضوء نزديك بسترش بود فرمود آن آب را بريزيد . ما خيال كرديم از شدت تب ميگويد فرمود پسرم آب را بريز همين كه ريختم از داخل آن موشى افتاد .\r\nدر كافى - حماد بن عثمان از حضرت صادق نقل كرد كه فرمود پدرم در بيمارى خود فرمود پسر چند نفر از قريش را بياور تا آنها را شاهد بگيرم من چند نفر را آوردم در حضور آنها فرمود پسرم جعفر . وقتى من از دنيا رفتم مرا غسل ده و كفن كن قبرم را چهار انگشت بلند كن و آن را با آب تر كن .\r\nبعد از رفتن آن چند نفر عرضكردم پدر اگر بخودم ميفرمودى اين كارها را ميكردم احتياج بآوردن اين گواهان نبود . فرمود خواستم در اين مورد با تو كسى منازعه نكند ( ممكن است همان انجام غسل و كفن باشد كه خود از دلائل امامت است ) .\r\nدر كافى است - از زراره گفت حضرت باقر وصيت كرد هشتصد درهم در عزاداريش خرج كنند اين عمل را سنت پيغمبر ميدانست زيرا حضرت رسول در شهادت جعفر فرمود براى خانواده‌اش ترتيب غذا بدهيد كه آنها مشغول بعزاى خود هستند .\r\nدر كافى - ابو جعفر فراء گفت يكى از دندانهاى حضرت باقر عليه السلام\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nكنده شد آن را در دست گرفته خدا را ستايش نمود و بفرزندش حضرت صادق فرمود وقتى من از دنيا رفتم اين دندان را هم با من دفن كن پس از مدتى دندان ديگرى كنده شد باز در دست گرفته گفت الحمد لله و به حضرت صادق سفارش سابق را نمود .\r\nدر مناقب ص 338 ج 3 مينويسد حضرت باقر از طرف پدر و مادر هاشمى و علوى و فاطمى بود زيرا او اول كسى بود كه آميخته از نژاد امام حسن و امام حسين محسوب ميشد چون مادرش ام عبد الله دختر امام حسن عليه السلام بود كه راستگوترين و نيكوترين و با گذشت‌ترين زنان بشمار ميرفت .\r\nدعوات راوندى مينويسد حضرت باقر فرمود مادرم كنار ديوارى نشسته بود ناگاه ديوار مشرف به خرابى شد كه ما صداى شديد انهدام آن را شنيديم در اين موقع مادرم با دست اشاره كرده فرمود ( لا و حق المصطفى ) نه به حق محمد مصطفى خدا اجازه خراب شدن به تو نداده ديوار همانطور معلق ايستاد تا مادرم رد شد پدرم صد دينار صدقه داد .\r\nروزى حضرت صادق عليه السلام نام آن بانو را برده فرمود چنان شخصيت راستگو و درست كردارى بود كه در ميان فرزندان امام حسن عليه السلام چون او نيامده .\r\nدر مناقب مينويسد نام حضرت باقر محمد و كنيه‌اش ابو جعفر بود كه كنيه ديگرى نداشت و ملقب بباقر .\r\nمادرش فاطمه كه كنيه‌اش ام عبد الله يا ام عبده دختر امام حسن عليه السلام بود در مدينه روز سه شنبه يا جمعه اول رجب و بعضى سوم صفر سال پنجاه و هفت هجرى متولد شد .\r\nبا جد خود حضرت حسين سه سال يا چهار سال و با پدر سى و چهار سال و ده ماه يا سى و نه سال و بعد از پدر خود نوزده سال يا هجده سال زندگى كرد كه همين مقدار مدت امامتش بوده .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nدر مدت امامت آن جناب حكومت بدست وليد بن يزيد و سليمان و عمر ابن عبد العزيز و يزيد بن عبد الملك و برادرش هشام و وليد بن يزيد و برادرش ابراهيم بود در اول حكومت ابراهيم شهادت يافت ابو جعفر بن بابويه گفته كه آن جناب را ابراهيم بن وليد بن يزيد مسموم كرد و در بقيع مدفون شد .\r\nدر مصباح كفعمى مينويسد هشام بن عبد الملك آن جناب را مسموم نمود در تاريخ غفارى و همچنين سيد بن طاوس در زيارت كبيره مينويسد كه ابراهيم بن وليد ايشان را مسموم كرد .\r\nدر كشف الغمه مينويسد سه سال قبل از شهادت جدش امام حسين عليه السلام در سوم ماه صفر سال پنجاه و هفت هجرى متولد شد و در سال صد و هفده از دنيا رفت نزديك شصت سال داشت كه سى و چند سال با پدر خود زين العابدين عليه السلام زندگى كرد و در بقيع در همان جا كه پدر و عموى پدرش امام حسن دفن شده بود در قبه معروف بقبه عباس دفن شد .\r\nدر كافى ص 182 ج 8 مينويسد زراره از حضرت باقر نقل كرد كه فرمود در خواب ديدم گويا بر قله كوهى بودم كه مردم از چهار طرف بالا مىآمدند تا پر از جمعيت شد اين جمعيت را به آسمان بردند و از هر طرف به زمين ميانداختند جز چند نفرى . اين كار تا پنج مرتبه تكرار شد در هر مرتبه همه مىافتادند همان چند نفر باقى ميماندند . قيس بن عبد الله بن عجلان ( در روايت رجال كشى ميسر بن عبد العزيز و عبد الله بن عجلان ) جزء اين چند نفر باقيمانده بودند . پس از اين جريان حضرت باقر عليه السلام بيش از پنج سال زندگى نكرد .\r\nكافى - ابو بصير گفت از حضرت صادق شنيدم كه فرمود مردى بفاصله چند ميل از مدينه زندگى ميكرد در خواب ديد كه به او گفتند برو نماز بخوان بر بدن حضرت باقر . ملائكه او را در بقيع غسل ميدهند . آن مرد بمدينه آمد ديد حضرت باقر از دنيا رفته .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nكافى ج 3 ص 144 حضرت صادق فرمود پدرم در وصيت خود نوشت او را در سه جامه كفن كنم . ردائى كه زرد رنگ بود و در روزهاى جمعه با آن نماز ميخواند و يك جامه ديگر و پيراهنى عرضكردم پدر اين يكى را ننوشته‌اى فرمود ميترسم مردم عيبجوئى كنند و بگويند در چهار يا پنج جامه پدرش را كفن نموده ولى بر سرم عمامه‌اى ببند زيرا عمامه جزء كفن محسوب نميشود كفن آن چيزى است كه جسد را بپوشاند .\r\nدر كافى ص 117 ج 5 يونس بن يعقوب گفت حضرت صادق فرمود پدرم به من سفارش كرد كه از مالم فلان مبلغ را وقف كن تا نوحه‌سرايان در ايام حج در منى برايم نوحه‌سرائى كنند .\r\n\r\nباب دوم اسمها و نقش انگشتريهاى امام باقر عليه السلام\r\nعلل الشرائع ج 1 ص 233 عمرو بن شمر گفت از جابر جعفى پرسيدم چرا حضرت باقر را باقر ناميدند . گفت زيرا او علم را بواقع شكافت .\r\nدر امالى است حسين بن خالد از حضرت رضا نقل كرد كه نقش انگشترى حضرت حسين عليه السلام (  إِن اللَّه بالِغ أَمْرِه  ) بود حضرت زين العابدين نيز همان انگشتر را بدست مينمود امام باقر عليه السلام هم انگشتر حسين را بدست ميكرد .\r\nدر عيون از حضرت رضا نقل مىكند كه ايشان از پدر خود و آن جناب از حضرت صادق نقل كرد كه روى انگشتر باقر اين كلمات نوشته بود .\r\n ظنى بالله حسن * و بالنبى الموتمن\r\nو بالوصى ذى المنن * و بالحسين و الحسن \r\nدر ارشاد ص 280 از جابر بن عبد الله نقل مىكند كه حضرت رسول به او فرمود جابر تو زنده خواهى ماند تا يكى از نواده‌گان فرزندم حسين را بنام محمد ملاقات كنى كه علم را ميشكافد وقتى او را ديدى سلام مرا به او برسان .\r\nدر كشف الغمه است كه كنيه حضرت باقر ابو جعفر بود و سه لقب داشت\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nباقر العلم ، شاكر ، هادى . از همه مشهورتر باقر بود اين لقب را بدان جهت داشت كه داراى علم زيادى بود .\r\nدر فصول المهمه مينويسد گندم گون و معتدل بود .\r\nدر مكارم الاخلاق ص 102 در كتاب لباس است كه حضرت صادق فرمود نقش انگشتر حضرت باقر العزة لله بود .\r\n\r\nباب سوم فضائل و مناقب امام باقر عليه السلام\r\nامالى صدوق ص 353 از حضرت صادق نقل مىكند كه پيغمبر روزى به جابر بن عبد الله انصارى فرمود : جابر تو خواهى بود تا يكى از فرزندان من بنام محمد بن على بن الحسين بن على بن ابى طالب را كه در تورات معروف به باقر است ملاقات كنى وقتى او را ديدى سلام مرا برسان .\r\nروزى جابر خدمت زين العابدين عليه السلام رسيد پسركى را در آنجا ديد گفت چند قدم جلو بيا . آمد باز گفت چند قدم عقب برو رفت . گفت به خدا سوگند اين شمائل پيامبر است . به حضرت زين العابدين عرضكرد اين پسرك كيست ؟ فرمود اين فرزندم محمد باقر و امام بعد از من است جابر خود را بقدمهاى آن جناب افكند و شروع به بوسيدن نموده گفت جانم فدايت باد يا ابن رسول الله سلام پدرت را بپذير پيامبر اكرم به تو سلام رسانده .\r\nدر اين موقع ديدگان حضرت باقر پر از اشك شده گفت جابر سلام بر جدم پيامبر تا انقراض آسمانها و زمين و سلام بر تو كه سلام پيامبر را رساندى .\r\nدر خبر ديگر از علل الشرائع ج 1 ص 233 دنباله خبر را چنين مينويسد كه پس از سلام بر پيامبر و سلام بر جابر . جابر به امام عرضكرد تو باقرى باقر ! واقعا علم را ميشكافى . بعدها جابر خدمت امام مىآمد و از او دانش مىآموخت گاهى كه در نقل از پيامبر جابر اشتباه ميكرد به او تذكر ميداد جابر قول امام باقر عليه السلام را مىپذيرفت و ميگفت تو باقرى باقر ! خدا را گواه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nميگيرم كه در كودكى به تو دانش ارزانى شده .\r\nدر خرايج - حضرت صادق فرمود جابر بن انصارى آخرين فرد از اصحاب پيغمبر بود كه باقيماند مردى ارادتمند بما خانواده بود عمامه‌اى بر سر مىبست و در مسجد پيامبر مىنشست . پيوسته ميگفت يا باقر . يا باقر اهل مدينه ميگفتند هذيان ميگويد . در جواب آنها ميگفت نه به خدا هذيان نيست من از پيغمبر شنيدم ميفرمود تو يكى از فرزندان مرا كه هم نام من و شمائل او شبيه شمائل من است خواهى ديد كه او علم را ميشكافد .\r\nاين فرمايش پيامبر سبب گفتن يا باقر من شده . اتفاقا روزى در مدينه بين راه به حضرت باقر برخورد . همين كه چشمش به او افتاد گفت پسرك چند قدم پيش بيا پيش آمد گفت چند قدم عقب برو رفت گفت به خدا قسم اين شمائل پيامبر است . اسم تو چيست ؟\r\nفرمود محمد بن على بن الحسين بن على بن ابى طالب . جابر جلو آمده سر آن جناب را بوسيد گفت پدر و مادرم فدايت پدرت پيامبر سلامت رسانده امام باقر فرمود سلام بر پيامبر باد . با حالت ترس خدمت پدرش زين العابدين عليه السلام رسيده جريان را نقل كرد . حضرت زين العابدين پرسيد جابر بود ؟ عرضكرد بلى .\r\nفرمود در خانه باش ( تا مبادا مردم گزندى به او برسانند ) جابر بن عبد الله روزها مىآمد و از حضرت باقر استفاده علمى ميكرد مردم مدينه ميگفتند تعجب است از اين پيرمرد كه بازمانده اصحاب پيامبر است مىآيد پيش اين كودك و از او درس ميگيرد .\r\nحضرت زين العابدين از دنيا رفت . امام باقر كه بمنصب امامت رسيد از جابر احترام ميكرد بواسطه درك محضر پيغمبر . حضرت باقر كه مردم را از خدا خبر ميداد ميگفتند واقعا ما كسى را از اين شخص با جرات‌تر نديده‌ايم وقتى اين خبر به گوش حضرت باقر رسيد مردم را از پيامبر حديث ميكرد باز گفتند كسى را دروغگوتر از اين شخص نديده‌ايم حديث از پيامبر مىكند با\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاينكه او را نديده .\r\nباز امام باقر اين مطلب را كه شنيد آنها را حديث ميكرد از جابر بن عبد الله آن وقت تصديق ميكردند با اينكه به خدا سوگند جابر خدمت حضرت باقر ميرسيد و از او علم مىآموخت .\r\nدر كشف الغمه ص 321 ج 2 مينويسد كه محمد بن مسلم مكى گفت ما پيش جابر بن عبد الله انصارى بوديم كه حضرت على بن الحسين با پسرش محمد كه كودكى بود وارد شد به پسرش فرمود سر عمويت را ببوس حضرت باقر جلو رفته سر جابر را بوسيد . آن وقت چشمهاى جابر كور شده بود .\r\nپرسيد اين كيست ؟ فرمود اين پسرم محمد است جابر او را در آغوش گرفته گفت محمد حضرت محمد به تو سلام مىرساند . از جابر پرسيد چگونه چنين پيامى را ميرسانى ؟ گفت من در خدمت پيغمبر بودم حضرت حسين روى زانويش نشسته بود و با او بازى ميكرد .\r\nفرمود جابر براى اين فرزندم پسرى بنام على متولد مىشود كه روز قيامت منادى پروردگار فرياد مىزند سرور عبادت‌كنندگان از جاى برخيزد على بن الحسين از جاى برميخيزد براى آن على فرزندى بنام محمد متولد مىشود كه تو او را خواهى ديد سلام مرا به او برسان ضمنا متوجه باش كه پس از ديدن او زياد زنده نخواهى بود . جابر مدت كوتاهى زنده بود آنگاه از دنيا رفت .\r\nدر اختصاص ص 62 - هشام بن سالم گفت حضرت صادق فرمود پدرم مناقبى دارد كه هيچ يك از پدرانم ندارند . پيغمبر اكرم بجابر بن عبد الله فرمود تو يكى از فرزندانم بنام محمد را خواهى ديد سلام مرا به او برسان .\r\nجابر خدمت على بن الحسين آمده امام محمد باقر را خواست فرمود بمكتب رفته است بفرستم بيايد ؟ عرضكرد من خودم ميروم پيش او جابر خدمت حضرت باقر رفته سلام پيغمبر را رساند سر او را بوسيد و در خدمتش بود حضرت باقر فرمود سلام بر جدم و بر تو . جابر تقاضا كرد كه ضمانت كند\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبراى او شفاعت روز قيامت را . امام عليه السلام فرمود انجام خواهم داد .\r\n\r\nباب چهارم تصريح بامامت حضرت باقر عليه السلام\r\nدر بصائر الدرجات ص 44 ج 4 - عيسى بن عبد الله از پدر و از جد خود نقل كرد حضرت على بن الحسين در حال احتضار بود و گروهى جمع بودند بمحمد بن على فرزندش توجه نموده فرمود محمد اين صندوق را ببر به خانه‌ات . سپس فرمود داخل صندوق طلا و نقره نيست پر از علم و دانش است .\r\nدر روايت ديگر مينويسد كه برادران ادعاى ارث از صندوق نمودند فرمود بشما چيزى از آن نميرسد اگر شما نصيبى داشتيد صندوق را به من نميداد در صندوق اسلحه پيغمبر و نامه‌هايش بود .\r\nدر خرايج از ابى خالد نقل مىكند كه گفت بعلى بن الحسين عرضكردم امام بعد از شما كيست ؟ فرمود محمد پسرم كه علم را ميشكافد .\r\nاعلام الورى ص 260 حضرت صادق فرمود عمر بن عبد العزيز براى ابن حزم پيغام داد كه دفتر موقوفات حضرت على و عمر و عثمان را بياورد . ابن حزم پيش زيد بن حسن كه از همه بزرگتر بود فرستاد و تقاضاى دفتر موقوفات را نمود زيد گفت متولى بعد از حضرت على امام حسن و پس از او حضرت حسين و پس از ايشان على بن الحسين بعد از على بن الحسين محمد بن على است . بفرست پيش ايشان : ابن حزم پيغام براى پدرم فرستاد . پدرم دفتر موقوفات را توسط من براى او فرستاد يكى از ماها بپدرم گفت آيا بازماندگان امام حسن جريان امامت را ميدانند فرمود بلى چنانچه ميدانند الان شب است اين مطلب را هم ميدانند ولى حسد آنها را نميگذارد اگر جوياى حق باشند از راه درست براى آنها بهتر است ولى افسوس كه طالب دنيايند .\r\nدر كفاية الاثر ص 319 - عثمان بن عثمان بن خالد از پدر خود نقل\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nكرد كه على بن الحسين در آن بيمارى كه از دنيا رفت تمام فرزندان خود محمد و حسن و عبد الله و عمر و زيد و حسين را جمع نموده وصيت بفرزندش محمد بن على نمود و او را باقر ناميد و رسيدگى به كارهاى خانواده خود را به او سپرد يك قسمت از سفارشهائى كه به او كرد اين بود :\r\nپسرم عقل رهنماى روح است و علم رهنماى عقل . عقل نيز مفسر علم است علم پايدار است و زبان زياد خطا و اشتباه مىكند پسر جان بدان تمام دنيا در دو كلمه جمع شده روبراه نمودن اوضاع زندگى . پيمانه پرى است كه دو ثلث آن فهم و درك است و يك ثلث چشم پوشى و خود را بنادانى زدن .\r\nزيرا انسان چيزى را كه درك كند و بفهمد خود را از آن غافل نميكند به همين جهت اغلب مردم مبتلا بگرفتاريها ميشوند ( منظور ممكن است اين باشد كه گاهى صلاح است آدم آنچه را ميداند نديده بگيرد ) بدان كه گذشت ساعتها ، عمر تو را از بين مىبرد . و هرگز به نعمتى نميرسى مگر دست از نعمتى بردارى از آرزوى زياد پرهيز كن چه بسا آرزوهائى كه انسان به آن نميرسد و بسيار از جمع‌كنندگان ثروت هستند كه خورده‌ى خودشان نميشود و بسا اشخاصى كه مانع آبى شده‌اند سپس آن آب را گذاشته و رفته‌اند . ثروتى كه از راه حرام جمع آورى شده يا حق ديگرى را خورده از راه حرام به ارث گذارده . او بايد وزر و و بال آن را تحمل كند اينست واقعا زيان آشكار .\r\nكفاية الاثر ص 319 - زهرى گفت خدمت حضرت زين العابدين رسيدم در آن بيمارى كه فوت شد ظرفى خدمتش بود كه در آن مقدارى نان و كاسنى وجود داشت فرمود بخور عرضكردم غذا خورده‌ام فرمود اين كاسنى است .\r\nعرضكردم كاسنى چه فايده دارد ؟ فرمود هر برگى از كاسنى يك قطره از آب بهشت دارد شفاى همه دردهاست . ظرف غذا را برداشتند آنگاه روغن آوردند . به من فرمود روغن استعمال كن . عرضكردم من روغن زده‌ام فرمود اين روغن بنفشه است .\r\nعرضكردم روغن بنفشه چه فرقى با ساير روغنها دارد ؟ فرمود تفاوت آن\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمانند تفاوت اسلام است بر ساير دينها . در اين موقع پسرش محمد داخل شد مدتى با او آرام آرام صحبت ميكرد . در بين سخنانش شنيدم فرمود حسن خلق را از دست مده من متوجه شدم كه نزديك فوت آقا است .\r\nعرضكردم اگر پيش آمدى كرد كه هيچ كس را از آن گريزى نيست بايد بعد از شما بكه پناه بريم . فرمود اين پسرم اشاره بمحمد كرد او وصى و وارث و حافظ علم من است و معدن دانش است و باقر العلم است .\r\nعرضكردم آقا معنى باقر العلم چيست ؟ فرمود به زودى ارادتمندان پاك من نزد او ميروند و او براى ايشان بواقع دانش را ميشكافد . بعد امام عليه السلام فرزندش محمد را پى كارى ببازار فرستاد پس از بازگشت عرضكردم يا ابن رسول الله چرا وصيت به فرزند بزرگترت نكردى ؟\r\nفرمود امامت بكوچكى و بزرگى نيست چنين پيغمبر بما دستور داده و در لوح و صحيفه نام او نوشته است . عرضكردم نام چند نفر وصى و امام را پيغمبر ذكر كرده بعد از ايشان . فرمود در صحيفه و لوح نام دوازده نفر با اسم پدر و مادرشان ذكر شده سپس فرمود از نژاد اين پسرم محمد هفت نفر امام خواهند بود كه مهدى صلوات اللَّه عليه جزء همين هفت نفر است .\r\n\r\nباب پنجم معجزات و كارهاى شگفت انگيز امام عليه السلام\r\nامالى طوسى ص 261 از محمد بن سليمان او از پدرش نقل مىكند كه مردى شامى كه ساكن مدينه شده بود گاه گاه خدمت حضرت باقر ميرسيد ميگفت به آن جناب آقا خيال نكنى من خدمت شما ميرسم بواسطه خجالتى است كه از شما دارم ( و ارادتمند شمايم ) در روى زمين كسى را بيش از شما خانواده دشمن نميدارم و معتقدم كه اطاعت خدا و پيغمبر و امير المؤمنين در دشمنى با شما است ولى چون مردى خوش صحبت و داراى ادب هستى رفت و آمد من براى همين است . وقتى اين حرف را ميزد حضرت باقر ميفرمود\r\n( لن تخفى على الله خافيه )\r\nهيچ چيز بر خدا پنهان نيست .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nچيزى نگذشت كه مرد شامى مريض شد و مرضش شدت يافت . همين كه به حال احتضار رسيد وكيل خود را خواست گفت وقتى من از دنيا رفتم و پارچه بر رويم كشيدى برو خدمت محمد بن على و تقاضا كن بر پيكرم نماز بخواند به او گوش زد كن كه خودم اين كار را وصيت كرده‌ام .\r\nنيمه شب كه شد خيال كردند از دنيا رفته او را در پارچه‌اى پيچيدند سحرگاه وكيلش به مسجد آمد پس از نماز خواندن حضرت باقر خدمت آن جناب رسيد عرضكرد فلان مرد شامى مرد خودش از شما تقاضا كرده كه بر پيكرش نماز بخوانيد ؟ فرمود نه او نمرده سرزمين شام سرد است ولى حجاز گرمسير است و شدت گرما در اين ناحيه زياد است . بالاخره عجله نكنيد و او را بر نداريد تا من بيايم . در اين موقع از جاى حركت نموده وضو گرفت باز دو ركعت نماز خواند آنگاه دست بدعا برداشته زياد دعا كرد سپس به سجده رفت تا خورشيد طلوع نمود آنگاه از جاى حركت كرده روانه منزل شامى شد .\r\nداخل اطاق شده او را صدا زد . جواب داد . شامى را بلند كرد و نشاند مقدارى سويق خواست « 1 »  به او داد بعد بخانواده‌اش سفارش كرد كه غذا به او بدهند و با غذاهاى سرد سينه‌اش را سرد نگه دارند .\r\nامام از جاى حركت كرده رفت چيزى نگذشت كه مرد شامى بهبود كامل يافت خدمت حضرت باقر رسيده عرضكرد مايلم براى من خانه را خلوت كنى عرضى خصوصى دارم امام خانه را خلوت كرد .\r\nشامى گفت گواهى مىدهم كه تو حجت خدائى بر مردم و واسطه بين مردم و خدائى كه هر كس جز به تو پناه برد نااميد و زيانكار است و گمراه واقعى است حضرت باقر پرسيد چه شده كه تغيير عقيده دادى .\r\nگفت من خود متوجه شدم كه روح از بدنم خارج شد ناگاه منادى فرياد زد با گوش خود صداى او را شنيدم خواب نبودم گفت روح او را برگردانيد\r\n\r\n","description":"","footnote":" ( 1 ) غذائى كه با آرد گندم درست ميكنند . ","page_name":" 160 ","page_number":160},
  {"content":"\r\n\r\nمحمد بن على درخواست كرده حضرت باقر فرمود\r\n( اما علمت ان الله يحب العبد و يبغض عمله و يبغض العبد و يحب عمله )\r\nنميدانى خدا گاهى شخصى را دوست دارد ولى كارش را نمىپسندد و گاهى شخصى را دوست ندارد اما كارش را دوست دارد .\r\nمرد شامى بعد از آن جزء اصحاب حضرت باقر بشمار ميرفت .\r\nبصائر الدرجات ج 3 ص 36 ابن مسكان گفت برايم ليث مرادى حديثى نقل كرد و خدمت حضرت باقر رسيده عرضكردم ليث مرادى حديثى از شما نقل كرده خواستم براى شما بازگو كنم فرمود چه حديث .\r\nعرضكردم فدايت شوم حديث جريان مرد يمنى . گفت خدمت حضرت باقر بودم مردى از اهل يمن از آنجا گذشت . حضرت باقر از او سؤال از يمن كرد . شروع كرد بصحبت كردن حضرت باقر فرمود فلان خانه را ميشناسى ؟ گفت بلى آن خانه را ديده‌ام .\r\nحضرت باقر فرمود سنگى كه در جلو آن خانه در فلان محل است ديده‌اى عرضكرد آرى آن مرد گفت من مردى را واردتر از شما راجع باطلاعات شهرها نديده‌ام همين كه آن مرد رفت حضرت باقر به من فرمود ابو الفضل ! آن سنگ كه گفتم همان سنگى است كه موسى خشمگين شد الواح را روى آن انداخت هر چه از تورات از دست رفت آن سنگ در خود پنهان كرد پس از بعثت پيامبر آن سنگ امانت خود را تقديم پيغمبر كرد آنها اكنون نزد ما است .\r\nعمر بن حنظله گفت به حضرت باقر عرضكردم خيال ميكنم مرا نزد شما مقام و منزلتى است فرمود بلى عرضكردم من احتياجى بشما دارم سؤال كرد چيست ؟\r\nعرضكردم تقاضا دارم اسم اعظم را به من بياموزى فرمود تو طاقت دارى ؟\r\nگفتم بلى . فرمود داخل خانه شو امام داخل خانه شد دست خود را روى زمين گذاشت چنان تاريك شد كه لرزه بر اندام عمر بن حنظله افتاد . فرمود حالا چه ميگوئى مايلى اسم اعظم را بياموزى ؟ عرضكرد نه . امام دست خود\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nرا برداشت خانه به حال اول برگشت .\r\nدر بصائر - ابو بصير گفت يكى از اصحاب حضرت باقر آمده به من گفت ديگر به خدا قسم هرگز حضرت باقر را نخواهى ديد . من فورى نامه گرفته چند نفر را بر اين مطلب گواه گرفتم و در آن نامه نوشتند هنوز ايام حج نرسيده بود .\r\nمن به طرف مدينه رهسپار شدم و از حضرت باقر اجازه ورود خواستم همين كه چشمش به من افتاد فرمود ابا بصير نامه چه شد . عرضكردم فدايت شوم فلانى به من گفت به خدا ديگر امام جعفر را نخواهى ديد . « 1 » \r\nبصائر - عبد الله بن عطاى مكى گفت خيلى مايل زيارت حضرت باقر شدم آن روزها در مكه بودم . به طرف مدينه رهسپار شدم فقط براى ديدار ايشان آن شب گرفتار باران شديد و هواى سردى شدم همين كه بدر خانه امام رسيدم نيمه شب بود . با خود گفتم در نميزنم در اين وقت شب همين جا هستم تا صبح شود در همين فكر بودم كه شنيدم فرمود كنيز در را باز كن براى ابن عطا كه امشب دچار سردى و ناراحتى شده و كنيز آمد و در را باز كرد خدمت ايشان رسيدم .\r\nبصائر - عبد الرحمن بن كثير از حضرت صادق نقل كرد كه حضرت باقر عليه السلام در بيابانى خيمه زد امام براى كارى رفت تا رسيد بدرخت خرمائى كنار آن درخت چنان حمد و ستايش خدا را نمود كه مانند آن را كسى نشنيده بود آنگاه فرمود درخت از آنچه در نهاد تو خداوند قرار داده بما بخوران .\r\nدر اين موقع خرماى زرد و قرمز فرو ريخت امام ميل كرد ابو اميه انصارى نيز بود او هم خورد آنگاه فرمود اين آيت براى ما چون آيتى است كه براى مريم بود كه شاخه خرما را تكان داد خرماى تازه از آن ريخت .\r\n\r\n","description":"","footnote":" ( 1 ) در اين خبر امام از غيب خبر داد و از نامه‌اى كه ابو بصير نوشته و ديگران امضاء كرده بودند به او اطلاع دادند . ","page_name":" 162 ","page_number":162},
  {"content":"\r\n\r\nبصائر - عبد الله بن عطا گفت شبانگاه وارد مكه شدم طواف و سعى را تمام كردم هنوز از شب باقيمانده بود . با خود گفتم بروم خدمت حضرت باقر اين باقيمانده شب را خدمت ايشان حديث بشنوم . رفتم در خانه در را كوبيدم شنيدم حضرت باقر فرمود اگر عبد الله بن عطا بود درب را باز كن تا وارد شود .\r\nگفت كيستى ؟ گفتم عبد الله بن عطا . گفت داخل شو .\r\nبصائر - مثنى خياط از ابى بصير نقل كرد كه گفت رفتم خدمت حضرت باقر و حضرت صادق ( ع ) عرضكردم شما وارث پيغمبريد ؟ فرمود آرى ؟ عرضكردم پيغمبر نيز وارث تمام انبياء بود و هر چه آنها ميدانستند او نيز ميدانست فرمود آرى .\r\nعرضكردم شما ميتوانيد مرده را زنده كنيد و كور و پيس را شفا دهيد فرمود بلى با اجازه خدا . در اين موقع به من فرمود نزديك بيا نزديك شدم دستش را روى چشمم ماليد خورشيد و آسمان و زمين و هر چه در خانه بود ديدم . فرمود مايلى همين طور چشمهايت سالم باشد تو نيز با مردم باشى هر معامله‌اى در روز قيامت از سود و زيان با آنها مىشود با تو نيز بكنند . يا مثل اول كور باشى و بهشت برين به تو ارزانى شود . عرضكردم مايلم همانطور كه اول بودم باشم باز دست بر روى چشمم كشيد مثل اول شدم على گفت اين جريان را بابن ابى عمير گفتم در پاسخ گفت گواهى مىدهم كه مثل روز آشكار حقيقت اين جريان را ميدانم .\r\nبصائر - على بن معيد گفت حبابه والبيه خدمت حضرت باقر رسيد امام فرمود چه شده مدتى است ترا نديده‌ام گفت بواسطه سفيدى كه در مويهاى سرم پيدا شده بود زياد ناراحت شدم . فرمود به من نشان بده جلو آمده نشان داد .\r\nدست روى سرش گذاشت آنگاه فرمود آينه را بياوريد . آينه را آوردند نگاه كرد تمام موى سرش سياه شده بود بسيار خوشحال شد امام باقر عليه السلام نيز از شادى او شاد شدند .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبصائر - محمد بن مسلم گفت خدمت حضرت باقر بودم ناگهان دو كبوتر فرود آمدند و به زبان خود شروع كردند بصدا دادن و حضرت باقر جواب آنها را داد بعد حركت كردند بالاى ديوار رفتند در آنجا كبوتر نر ساعتى با ماده بصحبت پرداخت آنگاه پرواز كردند .\r\nمن عرضكردم فدايت شوم چه بود جريان كبوترها ؟ فرمود هر چه خدا آفريده از پرنده و چرنده آنچه داراى روح است نسبت بما مطيع‌ترند از فرزندان آدم . اين كبوتر نر نسبت بماده خود بدگمان شده بود هر چه او قسم مىخورد كه كارى نكرده او قبول نميكرد تا گفت راضى هستى محمد بن على در ميان ما حكومت كند قبول كرد .\r\nمن به او گفتم كه تو ستم روا داشته‌اى در باره كبوتر ماده او راست ميگويد قبول كرد .\r\nبصائر - عبد الرحمن بن كثير از حضرت صادق نقل مىكند كه حضرت باقر عليه السلام با ابو اميه انصارى در محمل نشسته بودند رسيدند به محلى بنام هجين در آنجا ابو اميه متوجه شد كبوترى روى محمل در طرف حضرت باقر نشسته دستش را بلند نمود تا كبوتر را دور كند امام عليه السلام فرمود ابو اميه ! اين پرنده باهل بيت پيغمبر پناهنده شده مارى است كه هر سال جوجه‌هاى او را مىخورد من از خدا خواستم كه شر آن مار را از او دفع كند و ديگر به او كارى نخواهد داشت .\r\nاختصاص ص 300 محمد بن مسلم گفت من در خدمت حضرت باقر بين مكه و مدينه ميرفتم سوار بر الاغ بودم امام عليه السلام نيز سوار بر قاطر بود ناگهان گرگى از بالاى كوه پائين آمد تا رسيد به حضرت باقر قاطر را از راه رفتن باز داشت جلو آمد تا دست خود را روى زين گذاشت و گردن خود را بالا برد تا نزديك كند به گوش امام . حضرت باقر سر مبارك پائين آورد مدتى گوش ميداد بعد فرمود برو انجام دادم . گرگ با جست و خيز رفت عرضكردم فدايت شوم چه چيز عجيبى ديدم فرمود فهميدى چه ميگفت عرضكردم خدا و پيامبر\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nميدانند فرمود گرگ ميگفت يا ابن رسول الله همسرم در اين كوه است و زايمان بر او دشوار شده از خدا بخواه نجاتش دهد و از نژاد من گرگى بدوستان شما آزار نرساند به او گفتم انجام دادم .\r\nاز مناقب ج 3 ص 322 همين خبر از محمد بن مسلم نقل شد مينويسد حسن بن على بن ابى حمزه اين خبر را از حضرت صادق نقل نموده و در آخر چنين ميگويد كه امام باقر پس از دعا كردن براى گرگ رهسپار باغستان خود شد و يك ماه در آنجا بود .\r\nدر بازگشت همان گرگ با ماده و يك بچه بر سر راه آمدند و صداى مخصوصى از خود مقابل حضرت صادق در آوردند آن جناب جوابى به آنها شبيه صداى خودشان داد . آنگاه بما فرمود كه بچه‌اى نر زائيده اينها دعا براى ما و شما ميكردند منهم براى آنها همان دعا را نمودم و دستور دادم كه دوستان من و خانواده‌ام را نياز دارند آنها ضمانت كردند .\r\nاختصاص ص 271 و بصائر - جابر بن عبد الله انصارى گفت خدمت حضرت باقر رسيده عرضكردم احتياج دارم به من كمك كنيد . فرمود جابر پول نزد ما نيست . چيزى نگذشت كه كميت شاعر آمد .\r\nگفت اجازه ميفرمائيد قصيده‌اى گفته‌ام برايتان بخوانم ؟ فرمود بخوان كميت اشعار خود را خواند امام بغلامش دستور داد از آن اطاق ديگر يك كيسه پول بياورد و بكميت بدهد .\r\nعرضكرد آقا اگر اجازه بفرمائى يك قصيده ديگر گفته‌ام برايتان بخوانم اشعار خود را خواند باز بغلام دستور داد كيسه ديگرى برايش بياورد باز عرضكرد قصيده سوم را اجازه دهيد ميخوانم . فرمود بخوان كميت شعر را خواند . بغلام دستور داد از همان اطاق كيسه ديگرى از پول براى كميت بياورد غلام آورد و به او داد .\r\nكميت عرضكرد فدايت شوم محبت من بواسطه مال دنيا نيست و از اين اشعار نظرى جز لطف و عنايت پيغمبر و حقى كه خداوند بر من واجب كرده ( و\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nآن عبارت است از احترام بشما خانواده و محبت نسبت بشما ) ندارم .\r\nحضرت باقر برايش دعا كرده بغلام فرمود اين كيسه‌ها را برگردان به محل اولش من در دل با خود گفتم فرمود يك درهم ندارم حالا سى هزار درهم بكميت داد كميت از جاى حركت كرده رفت عرضكردم فدايت شوم فرمودى يك درهم ندارم بعد بكميت سى هزار درهم دادى ؟\r\nفرمود جابر حركت كن برو داخل اطاق . من وارد اطاق شدم اما چيزى نديدم برگشتم فرمود جابر آنچه ما ( از قدرت و نيروى خداداد ) از شما پنهان ميكنيم فرمود بيشتر است از آنچه مىبينيد دست مرا گرفت داخل اطاق شديم با پاى مبارك خود به زمين زد ناگاه شمش طلائى چون گردن شتر بيرون آمد .\r\nفرمود جابر اين را نگاه كن و به كسى نگو مگر دوستانى كه به آنها اعتماد دارى . خداوند بما قدرت داده ، اگر زمام زمين را در اختيار بگيريم و بهر كجا بخواهيم ببريم ميتوانيم .\r\nاختصاص مفيد ص 318 سدير صيرفى گفت از حضرت باقر شنيدم ميفرمود : من مردى را ميشناسم از اهل مدينه كه روانه شد بطى الارض « 1 »  بسوى آن گروه كه خداوند در قرآن ميفرمايد  وَ مِن قَوْم مُوسى أُمَّةٌ يَهْدُون بِالْحَق وَ بِه يَعْدِلُون  « 2 »  چون بين آنها اختلافى بود آنها را صلح داد و برگشت بدون اينكه استراحت كند از فرات گذشت قدرى آب آشاميد بعد از كنار خانه تو رد شد و در خانه‌ات را كوبيد ( يعنى در خانه سدير را ) آنگاه گذشت به مردى او را در پلاس پيچيده بودند و ده نفر موكل او بودند در تابستان او را مقابل آفتاب نگه ميداشتند و اطرافش آتش مىآفروختند\r\n\r\n","description":"","footnote":" ( 1 ) راه رفتن بسرعت كه زمين زير پا بچرخد و بآنى مسيرى طولانى را طى كند  ( 2 ) اعراف 159 يك دسته از قوم موسى راهنماى حق و دادگر بودند در بعضى از روايات است كه اينها ساكن پشت درياى چين بودند . ","page_name":" 166 ","page_number":166},
  {"content":"\r\n\r\nو پيوسته او را به طرف تابش آفتاب ميچرخانيدند « 1 »  اگر يكى از ده نفر مىمردند شخص ديگرى را اهل ده بجاى او ميگذاشتند مردم ميمردند ولى ده نفر كم نميشدند كسى از آنجا رد شده گفت داستان تو چيست آن مرد جوابداد اگر مرا ميشناسى چه سود كه از حال من مطلع شوى . گويند آن مرد پسر آدم كه برادر خود را كشت بود .\r\nمحمد بن مسلم گفت آن شخص كه امام ميفرمود خود حضرت باقر بود كه بطى الارض رفت .\r\nاختصاص - محمد بن مسلم از حضرت باقر نقل كرد كه مردى از اعراب باديه‌نشين آمد و بر در مسجد ايستاده با دقت نگاهى به داخل مسجد نمود چشمش به حضرت باقر افتاد از شتر به زير آمده زانوى شتر را بست .\r\nوارد مسجد شد به دو زانو نشست جبه‌اى بر تن داشت حضرت باقر فرمود از كجا آمده‌اى . پاسخ داد از دورترين سرزمينها . امام فرمود زمين بزرگتر از آنست كه تو آن ناحيه را دورترين سرزمين حساب كنى بگو از كدام ناحيه آمده‌اى ؟ گفت از احقاف همان محل سكونت قوم عاد . فرمود در آنجا درخت سدرى هست ديده‌اى كه تاجرها وقتى از آنجا ميگذرند در سايه آن درخت باستراحت مىپردازند .\r\nگفت شما از كجا از آن درخت خبر دارى ؟ فرمود مشخصات آن درخت در كتابى نوشته است كه نزد ما است بگو ديگر چه ديده‌اى ؟\r\nگفت دره‌اى بس گود و تاريك ديدم كه بوم و جغد ته آن را نمىبينند فرمود آن دره ميدانى چه نام دارد ؟ عرضكرد نه به خدا اگر بدانم . فرمود همان برهوت است كه روح تمام كافران آنجا است بعد پرسيد بكجا رسيدى ديگر ؟ مرد عرب چيزى نتوانست بگويد امام عليه السلام فرمود رسيدى\r\n\r\n","description":"","footnote":" ( 1 ) در روايت ديگرى مينويسد در زمستان بر روى او آب سرد ميريختند اين شخص قابيل پسر ( آدم ) بوده كه برادر خود را كشت . ","page_name":" 167 ","page_number":167},
  {"content":"\r\n\r\nبگروهى كه ساكن محلى بودند خوراك و آشاميدنى نداشتند جز شير گوسفندهايشان كه همان آب و غذاى آنها بود در اين موقع نگاهى به آسمان نموده فرمود خدايا او را لعنت كن .\r\nحاضرين محل عرضكردند منظورتان كيست فرمود قابيل كه بحرارت خورشيد و سرماى شديد عذاب مىشود . در اين موقع يك نفر وارد شد امام باقر پرسيد جعفر را ديدى ( منظور امام حضرت صادق فرزندش بود كه در پى او ميگشت ) .\r\nمرد عرب پرسيد اين جعفر كيست كه از او جستجو مىكند گفتند پسر اوست گفت سبحان الله چقدر شگفت انگيز است كار اين مرد از آسمان خبر ميدهد ولى نميداند پسرش كجاست .\r\nخرايج ص 229 ابو بصير گفت در خدمت حضرت باقر وارد مسجد شدم مردم در رفت و آمد بودند . امام به من فرمود از مردم بپرس مرا مىبينند بهر كس برخورد كردم پرسيدم حضرت باقر را نديدى . ميگفت نه با اينكه امام باقر عليه السلام همان جا ايستاده بود .\r\nتا اينكه ابو هارون مكفوف ( نابينا ) وارد شد امام فرمود از او بپرس گفتم حضرت باقر را نديدى گفت مگر نمىبينى اينجا ايستاده . گفتم از كجا دانستى ؟ گفت چگونه ندانم با اينكه آن جناب نورى درخشان است .\r\nابو بصير گفت امام به مردى از اهل افريقا گفت راشد چطور است آن مرد پاسخ داد خوب سلام بشما رسانده امام فرمود خدا رحمتش كند . عرضكرد مگر مرد ؟ فرمود آرى . پرسيد كى ؟\r\nپاسخ داد دو روز پس از حركت تو . گفت عجب نه مرضى داشت و نه مبتلا به دردى بود . فرمود هر كس ميميرد يا بمرضى دچار مىشود و يا علتى دارد .\r\nمن عرضكردم آن مرد كه بود ؟ فرمود يكى از دوستان و علاقمندان بما سپس فرمود شما خيال ميكنيد كسى نيست متوجه شما باشد و سخن شما را بشنود\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبد خيالى كرده‌ايد به خدا قسم هيچ يك از اعمال شما مخفى از ما نيست بدانيد ما هميشه متوجه شما هستيم سعى كنيد خود را عادت دهيد به كار خوب تا به همين امتياز شناخته شويد من فرزندان خود و شيعيانم را به اين كار سفارش ميكنم خرايج - حلبى از حضرت صادق نقل كرد كه مردم خدمت حضرت باقر رسيده پرسيدند امتيازات امام چيست فرمود بسيار بزرگ است هر وقت خدمت امام رسيديد به او احترام كنيد او را بزرگ بداريد و ايمان داشته باشيد به آنچه ميگويد بر او لازم است كه شما را هدايت كند .\r\nيكى از امتيازات او اينست كه هر كدام خدمتش برسيد از جلال و هيبتش نميتوانيد در چشم او خيره شويد زيرا پيامبر ( ص ) نيز همين طور بود امام هم مثل اوست . پرسيد شيعيان خود را ميشناسد ؟ فرمود آرى وقتى آنها را ببيند .\r\nعرضكردند ما شيعه تو هستيم فرمود آرى همه شما . عرضكردند علامت آن چيست ؟ فرمود ميخواهيد اسامى خودتان و پدران و قبيله‌تان را بگويم تقاضا كردند بفرمائيد به آنها فرمود گفتند صحيح است . فرمود ميخواهيد بگويم چه ميخواستيد بپرسيد ؟ قصد داشتيد در مورد آيه  كَشَجَرَةٍ طَيِّبَةٍ أَصْلُها ثابِت وَ فَرْعُها فِي السَّماءِ  « 1 »  سؤال كنيد فرمود آن درخت پاك ما هستيم بهر يك از شيعيان كه بخواهيم از علم خود ميدهيم . آنگاه فرمود قانع شديد ؟\r\nعرض كردند آقا ما به كمتر از اين هم قانع بوديم .\r\nخرايج - ابو عتيبه گفت خدمت حضرت باقر بودم مردى وارد شده گفت من شامى هستم ارادتمند بشمايم و از دشمنانتان بيزارم ولى پدرم دوستدار بنى اميه بود و ثروت زيادى داشت جز من فرزندى نداشت و در رمله ( كه شهرى است در فلسطين ) ساكن بود يك باغ داشت كه خودش تنها در آن رفت و آمد ميكرد پس از فوت هر چه جستجو كردم مالش را نيافتم\r\n\r\n","description":"","footnote":" ( 1 ) سوره ابراهيم آيه 24 مانند درختى پاك كه ريشه‌اش ثابت باشد و شاخه آن در آسمان است ميوه خود را هر زمان فراوان ميدهد امام عليه السلام دنباله آيه را تفسير فرمودند . ","page_name":" 169 ","page_number":169},
  {"content":"\r\n\r\nمن يقين دارم ثروت خود را پنهان نموده و از من مخفى كرده .\r\nحضرت باقر فرمود مايلى او را ببينى از خودش سؤال كنى محل پولها را ؟ عرضكرد آرى به خدا قسم فقير و محتاجم . امام عليه السلام نامه نوشت و آن را مهر كرد فرمود با اين نامه امشب ميروى در بقيع بوسط آن كه رسيدى صدا ميزنى درجان ! درجان ! مردى با عمامه خواهى ديد نامه را به او بسپار و بگو من از طرف محمد بن على بن الحسين آمده‌ام او پدرت را مىآورد هر چه مايلى بپرس . نامه را گرفت و رفت ابو عتيبه گفت فردا صبح من آمدم خدمت حضرت باقر ببينم آن مرد چه كرده ديدم در خانه ايستاده منتظر اجازه است اجازه ورود دادند با او داخل شدم . گفت خدا ميداند علم را بكه بسپارد ديشب رفتم و آنچه را دستور داده بوديد انجام دادم آن مرد آمده گفت همين جا باش تا پدرت را بياورم .\r\nناگاه مردى سياه چهره را آورده گفت اين پدر تو است . گفتم اين پدر من نيست گفت شراره آتش و دود جهنم و عذاب دردناك قيافه‌اش را تغيير داده . گفتم تو پدر منى ؟ جوابداد آرى پرسيدم چرا چنين تغيير قيافه داده‌اى ؟\r\nگفت پسر جان من دوستدار بنى اميه بودم و آنها را بر اهل بيت پيغمبر مقدم ميداشتم خداوند مرا براى همان عذاب نمود ولى تو دوستدار آنها بودى و من از تو بدم مىآمد به همين جهت ثروت خود را از تو مخفى كردم اما امروز پشيمانم پسرم برو در همان باغ زير درخت زيتون را بكن و پولها را بردار صد هزار درهم است پنجاه هزار درهم آن را تقديم كن بمحمد بن على عليه السلام پنجاه هزار درهم ديگر مال خودت . عرضكرد آقا من الان ميخواهم بروم به آنجا و پول شما را بياورم .\r\nابو عتيبه گفت سال بعد از حضرت باقر پرسيدم آن مرد پول را آورد فرمود بلى پنجاه هزار درهم آورد قرضى داشتم پرداخت نمودم و زمينى در ناحيه خيبر خريدم و مقدارى هم به كسانى كه از فاميلم احتياج داشتند دادم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nخرايج - عبد الله بن معاويه جعفرى گفت براى شما چيزى نقل كنم كه با گوش خود شنيده و با چشم ديده‌ام از حضرت باقر عليه السلام . مردى از مروانيان فرماندار مدينه بود روزى از پى من فرستاد رفتم هيچ كس آنجا نبود گفت معاويه چون به تو اعتماد داشتم از پيت فرستادم ميدانم كسى ديگرى نميتواند اين پيغام را برساند .\r\nمايلم دو عمويت محمد بن على و زيد بن حسن را ملاقات كنى و به آنها بگوئى امير ميگويد دست از كارهائى كه ميكنيد برداريد و گر نه شما را شكنجه خواهم كرد و مراعات موقعيت شما را نخواهم نمود .\r\nمن رفتم بجانب حضرت باقر ايشان را در بين راه ملاقات كردم كه به طرف مسجد ميرفت همين كه نزديك ايشان رسيدم تبسم نموده فرمود اين ستمگر از پى تو فرستاد و گفت به دو عمويت چنين و چنان بگو . گفت چنان امام توضيح گفتار او را داد و مثل اينكه آنجا حضور داشته .\r\nآنگاه فرمود پسر عمو ما پس فردا از دست او راحت ميشويم او را عزل ميكنند و بمصر تبعيد خواهد شد من رمال و جادوگر نيستم ( به من خبر داده‌اند از جانب خدا ) معاويه گفت به خدا قسم دو روز گذشت كه دستور عزلش رسيد و او را بمصر تبعيد نمودند و ديگرى را بجاى او فرماندار كردند .\r\nخرايج - ابو بصير گفت من در كوفه بزنى قرآن مىآموختم يك روز با او شوخى كردم وقتى خدمت حضرت باقر رسيدم مرا سرزنش كرده فرمود هر كس در خلوت مرتكب گناهى شود خدا به او توجهى نخواهد داشت به آن زن چه گفتى ؟\r\nمن از خجالت صورتم را پوشيدم و توبه نمودم حضرت باقر فرمود ديگر چنين كارى نكن « 1 »  .\r\n\r\n","description":"","footnote":" ( 1 ) در روايت ديگرى است كه امام فرمود از قول من به آن زن بگو امام باقر به تو سلام رساند و فرموده خود را به ازدواج من درآور ابا بصير گفت به او گفتم مرا قسم داد كه راست بگو حضرت باقر سلام رسانده و چنين فرموده قسم خوردم خود را به ازدواج من درآورد . ","page_name":" 171 ","page_number":171},
  {"content":"\r\n\r\nخرايج - ص 230 ابو بصير از حضرت باقر نقل كرد كه به مردى خراسانى فرمود پدرت چطور است ؟ گفت خوب . فرمود دو روز بعد از حركت تو به طرف گرگان از دنيا رفت باز پرسيد برادرت چطور است ؟ عرضكرد خوب بود .\r\nفرمود او را همسايه‌اش كه صالح نام داشت فلان روز كشت آن مرد گريه‌اش گرفت و گفت  إِنَّا لِلَّه وَ إِنَّا إِلَيْه راجِعُون  از مصيبتى كه مبتلا شدم حضرت باقر فرمود آرام باش هر دو رهسپار بهشت شدند بهشت بهتر است براى آنها از زندگى كه داشتند .\r\nآن مرد عرضكرد آقا پسرى داشتم كه سخت مريض بود از او نپرسيدى فرمود او خوب شد عمويش دختر خود را به ازدواج او در آورد وقتى كه تو برگردى خدا پسرى به او عنايت كرده بنام على و او شيعه ما است ولى پسرت شيعه ما نيست دشمن ما است آن مرد عرضكرد چاره‌اى در اين كار هست ؟\r\nفرمود او دشمن ما است و در آتش خواهد بود . ابو بصير گفت عرضكردم آقا اين مرد كيست ؟ فرمود مردى خراسانى است كه شيعه ما است و مرد مؤمنى است .\r\nخرايج - عباد بن كثير بصرى گفت به حضرت باقر عرضكردم حق مؤمن بر خدا چيست ؟ آن جناب توجهى نكرده سه مرتبه سؤال كردم در مرتبه سوم فرمود از جمله حق مؤمن بر خدا اينست كه اگر به اين درخت بگويد بيا ، بيايد عباد گفت من بدرخت خرما نگاه كردم ديدم از جاى كنده شد و در حال حركت است . امام عليه السلام اشاره نمود فرمود آرام باش با تو نبودم .\r\nخرايج - ابو الصباح كنانى گفت روزى رفتم در خانه حضرت باقر در زدم كنيزى جوان كه سينه‌هايش برآمده بود آمد با دست بر سر سينه‌اش زده گفتم بمولايت بگو فلانى آمده . از درون خانه صدا بلند شد داخل شو بىمادر ! ! من وارد شده عرضكردم به خدا قسم قصد سوئى نداشتم خواستم بر يقينم افزوده شود . فرمود راست ميگوئى اگر خيال ميكنيد اين ديوارها مانع ديدار ما هستند همانطور كه شما خودتان پشت ديوار را نمىبينيد در اين صورت\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nفرقى بين ما و شما نيست مبادا دو مرتبه چنين كارى بكنى .\r\nخرايج - ص 196 ابو بصير گفت در جوانى خدمت حضرت باقر در مسجد پيغمبر ( ص ) نشسته بودم هنوز امام زين العابدين عليه السلام از دنيا نرفته بود . در اين موقع منصور دوانيقى و داود بن سليمان وارد شدند خلافت بعباسيان نرسيده بود .\r\nداود آمد كنار حضرت باقر نشست . آن جناب به او فرمود چه شد كه منصور نيامد گفت مرد بىادبى است خودخواه است . فرمود به زودى بخلافت ميرسد و سوار بر گردن مردم مىشود و مالك شرق و غرب خواهد شد عمرى طولانى مىكند كه ثروتى بر هم گرد مىآورد كه براى كسى قبل از او چنين نشده .\r\nداود از جاى حركت كرده پيش منصور رفت و جريان را به او گفت . منصور بلند شد خدمت حضرت باقر آمده عرضكرد من بواسطه ابهت و عظمت مقام شما خدمتتان نيامدم بفرمائيد داود راست ميگفت آنچه از شما نقل ميكرد فرمود صحيح است راست گفته . گفت سلطنت ما قبل از سلطنت شما است فرمود آرى . منصور پرسيد پس از حكومت من يكى از فرزندانم زمامدار مىشود جوابداد آرى گفت مدت زمامدارى بنى اميه بيشتر است يا حكومت ما ؟ فرمود زمامدارى شما بيشتر سلطنت را بچه‌هاى شما چون گوى در ميدان ببازى ميگيرند . اين تفصيل را پدرم به من فرموده وقتى منصور بحكومت رسيد از فرمايش حضرت باقر در شگفت شد .\r\nخرايج - جابر نقل كرد كه ما در حدود پنجاه نفر خدمت حضرت باقر نشسته بوديم كه كثير النوا داخل شد ، او از مغيريه بود « 1 »  سلام كرد و نشست . گفت آقا مغيرة بن نعمان در كوفه مدعى است كه شما فرشته‌اى داريد كه مؤمن و كافر و شيعه را از غير شيعه برايتان معين مىكند .\r\n\r\n","description":"","footnote":" ( 1 ) مغيريه گروهى بودند كه تابع مغيرة بن سعيد شدند او مدعى بود امامت بعد از حضرت باقر بمحمد بن عبد الله بن حسن رسيد و مدعى بودند كه زنده است و نمرده . ","page_name":" 173 ","page_number":173},
  {"content":"\r\n\r\nامام پرسيد شغل تو چيست ؟ عرضكرد گندم ميفروشم . فرمود دروغ گفتى گفت گاهى جو هم ميفروشم . فرمود دروغ گفتى تو دانه خرما ميفروشى گفت چه كس اين خبر را بشما داد . فرمود همان فرشته‌اى كه دوست را از دشمن برايم مشخص مىكند تو ديوانه از دنيا خواهى رفت .\r\nجابر جعفى گفت وقتى ما بكوفه برگشتيم از او جستجو نموديم پيره زنى را بما معرفى كردند پيش او رفتيم گفت سه روز قبل با ديوانگى از دنيا رفت . « 1 » \r\nخرايج - ابو بصير گفت در خدمت حضرت باقر بودم در مسجد پيغمبر كه عمر بن عبد العزيز وارد شد لباس زرد رنگى داشت تكيه بغلام خود كرده بود . امام فرمود اين پسر زمامدار خواهد شد و عدالت مىكند چهار سال زندگى خواهد كرد سپس از دنيا ميرود اهل زمين بر او گريه ميكنند ولى فرشتگان آسمان لعنتش مينمايند زيرا مقامى را كه مربوط به او نيست گرفته ولى پس از زمامدارى به اندازه قدرت خود عدالت ميورزد .\r\nدر رجال كشى ص 134 اسلم غلام محمد بن حنفيه گفت در خدمت حضرت باقر تكيه بزمزم داده بودم محمد بن عبد الله بن حسن طواف ميكرد امام فرمود اين جوان را ميشناسى ؟ گفتم آرى محمد بن عبد الله بن حسن است فرمود به زودى قيام مىكند و در حال زارى كشته خواهد شد .\r\nبعد فرمود اين حديث را به احدى نقل نكنى امانت نزد تو سپردم . ولى من بمعروف بن خربوذ نقل كردم اما از او پيمان گرفتم كه به كسى نگويد . ما چهار نفر از اهل مكه صبح و شام خدمت آن جناب بوديم .\r\nمعروف عرض كرد آقا اين حديثى كه اسلم برايم نقل كرد مايلم از خودتان\r\n\r\n","description":"","footnote":" ( 1 ) در روايت ديگرى است كه امام فرمود كثير النوا زنازاده است سدير گفت از قبيله او جستجو كرديم پيره زنى گفت ميخواهيد به او دختر بدهيد گفتم آرى گفت اين كار را نكنيد كه او زنازاده است در همين خانه مادرش چهار بچه از زنا زائيده كه او چهارمى بود . ","page_name":" 174 ","page_number":174},
  {"content":"\r\n\r\nبشنوم امام روى باسلم نموده فرمود اسلم ! ( چرا نقل كردى ) عرضكرد آقا من همان پيمانى كه شما گرفتيد از او گرفتم .\r\nحضرت باقر فرمود اگر تمام مردم روى زمين شيعه ما باشند سه قسمت از چهار قسمت آنها شكاك خواهند بود يك قسمت باقيمانده هم احمقند .\r\nخرايج - محمد بن ابى حازم گفت خدمت حضرت باقر بودم زيد بن على از آنجا گذشت امام باقر فرمود به خدا سوگند زيد در كوفه قيام خواهد كرد و كشته خواهد شد سرش را به اطراف ميگردانند بعد مىآورند و در اين محل روى نى به زمين ميكوبند اشاره نمود به همان محلى كه بعدها سر زيد را نصب نمودند .\r\nمحمد بن ابى حازم گفت با گوش خود شنيدم سپس با چشم ديدم جريان خروج و شهادتش را شنيدم مدتى گذشت بعد سرش را در اطراف ميگرداندند سپس در همان محل بر نيزه نمودند تعجب كردم .\r\nخرايج روايت شده كه حضرت باقر باصحاب خود احاديثى بسيار دشوار و سخت بيان مينمود مردى بنام نضر بن قرواش وارد شد اصحاب خيلى ناراحت شدند كه او هم اين احاديث را خواهد شنيد بالاخره آن مرد رفت .\r\nعرضكردند آقا هر چه فرموديد او نيز شنيد مرد خبيث و بد جنسى است فرمود اگر از او بپرسيد هيچ يك از گفتار مرا حفظ نكرده . يكى از اصحاب او را ملاقات نموده گفت مايلم از گفتار ابى جعفر كه شنيدى برايم نقل كنى گفت به خدا سوگند نفهميدم چه گفت يك كلمه هم يادم نيست .\r\nخرايج - ابو حمزه از حضرت باقر نقل كرد كه فرمود من مشغول انجام اعمال عمره بودم و در حجر اسماعيل نشستم ناگاه ديدم يك جنى از طرف مشرق مىآيد نزديك بحجر الاسود شد من به او نگاه كردم مدتى ايستاد سپس هفت مرتبه طواف كرد بعد در مقام ابراهيم روى دم خود ايستاد و دو ركعت نماز خواند نزديك ظهر بود .\r\nعطاء و چند نفر ديگر او را ديدند پيش من آمده گفتند اين جنى را\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nديدى ؟ گفتم بلى او را ديدم متوجه كارهايش نيز بودم برويد به او بگوئيد محمد بن على ميگويد اكنون مسجد خلوت است و نزديك موقعى است كه گروهى از بردگان و سودانىها بيايند تو كه اعمال خود را انجام داده‌اى ميترسم آنها بيايند برايت ناراحتى فراهم كنند اگر عجله كنى و قبل از آمدن آنها به روى بهتر است .\r\nجنى اين پيغام را كه شنيد ريگهاى مسجد را چند تكه بر روى هم انباشت دم خود را روى آن ريگهاى انباشته گذاشته و به هوا برخاست .\r\nخرايج - گروهى از حضرت باقر اجازه ورود خواستند همين كه وارد دهليز شدند صداى قرائتى به زبان سريانى با لهجه خوشى شنيدند بطورى كه بعضى بگريه شدند اما معنى كلمات را نمىفهميدند با خود گفتند ممكن است يكى از اهل كتاب مشغول خواندن است پس از تمام شدن صدا وارد شدند ديدند هيچ كس خدمت امام نيست .\r\nگفتند آقا ما بلهجه سريانى از داخل اطاق قرائتى شنيديم بسيار غم انگيز فرمود به ياد مناجات الياى نبى افتادم گريه‌ام گرفت .\r\nمناقب و خرايج - ص 197 ابو بصير از حضرت صادق نقل كرد كه فرمود پدرم روزى در مجلس خود ساعتى سر به طرف زمين داشت بعد سر بلند نموده فرمود چه خواهيد كرد اگر يك نفر با چهار هزار نفر وارد شهر شما شود و سه روز در ميان شما شمشير بگذارد كشتارهاى عجيب نمايد و ببلائى بزرگ دچار شويد كه قدرت دفاع نداشته باشيد .\r\nاين جريان در سال آينده خواهد شد وسيله دفاع و چاره انديشى براى خود بنمائيد آنچه گفتم خواهد شد هيچ قابل تغيير نيست .\r\nاهل مدينه توجه به اين فرمايش امام نكرده ميگفتند چنين چيزى نميشود لذا چاره انديشى و وسيله دفاع فراهم نكردند فقط عده‌ى كمى با بنى هاشم آماده شدند و از مدينه خارج گرديدند .\r\nزيرا آنها ميدانستند هر چه حضرت باقر بفرمايد راست است سال بعد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nامام باقر و بنى هاشم خانواده خود را از مدينه خارج بردند . نافع بن ارزق با گروهى آمد و مدينه را روبيد مردان جنگى را كشت و رسوائى بر سر زنان آنها در آورد .\r\nاهل مدينه گفتند ديگر ما فرموده ابو جعفر را رد نخواهيم كرد از او قبول ميكنيم بعد از اين جريان كه شنيديم و ديديم آنها از خاندان نبوت و واقع گو هستند .\r\nخرايج - ابو بصير از حضرت باقر نقل كرد كه فرمود من ميشناسم شخصى را كه اگر كنار دريا بايستد تمام جنبنده‌هاى دريا را ميشناسد از پدر و مادر و عمه و خاله آنها .\r\nخرايج - اسود بن سعيد گفت خدمت حضرت باقر بودم قبل از اينكه من چيزى بپرسم فرمود ما حجت الله و وجه الله و عين الله در ميان مردم و فرمانرواى از طرف خدا در ميان مردميم . فرمود بين ما و هر قسمت از زمين اتصالى است مانند نخى كه بناها هنگام ساختمان ميكشند . هر گاه خداوند ما را مامور نمايد در مورد سرزمينى همان نخ را ميكشيم آن زمين رو بما مىآورد با بازارها و محلاتش تا كارى كه بخواهيم انجام دهيم . همان طورى كه باد براى سليمان مسخر شده بود خداوند آن را مسخر براى آل محمد نموده .\r\nخرايج - محمد بن مسلم گفت حضرت باقر فرمود اگر خيال ميكنيد ما شما را نمىبينيم و سخن شما را نمىشنويم بدخيالى كرده‌ايد اگر صحيح باشد گمان شما كه از حال و كردارتان خبر نداشته باشيم ديگر ما را بر مردم فضيلتى نيست عرضكردم يك نمونه از آنچه ميفرمائى به من نشان ده .\r\nفرمود بين تو و هم سفرت در ربذه اختلاف افتاد او ترا سرزنش كرد بمحبت با ما و شناسائى ما . عرضكردم به خدا صحيح است فرمود ديدى من با قدرتى كه خدا داده خبر مىدهم نه ساحرم و نه كاهن و نه ديوانه اين از علوم نبوت است كه بما از آنچه اتفاق مىافتد خبر ميدهند .\r\nعرضكردم چه كسى شما را مطلع بر احوال ما مينمايد ؟ فرمود گاهى خطور\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبدلمان مىشود و گاهى با گوش ميشنويم با تمام اينها خدمتكارانى از جن داريم كه مؤمن هستند و شيعه آنها بهتر از شما مطيع ما هستند عرضكردم با هر نفر يكى از آنها است . فرمود آرى بما اطلاع ميدهند از تمام كارها و اوضاع شما .\r\nخرايج - حسن بن مسلم از پدر خود نقل كرد كه حضرت باقر مرا دعوت بغذائى كرد سر سفره نشستم ناگاه كبوترى كه موى سرش كنده شده بود مقابل امام نشست كبوترى ديگر نيز آمد با لهجه خود صدائى كرد امام نيز به همان لهجه صدائى نموده پرواز كردند . عرضكرديم چه گفتند شما چه جواب داديد ؟\r\nفرمود كبوتر نر ماده خود را متهم كرده بود . به همين جهت موى از سرش با منقار كنده بود ميخواست در حضور من با او ملاعنه كند « 1 »  . كبوتر نر بماده خود گفت اينك كسى كه به حكم داود و آل داود حكومت مىكند حاكم بين من و تو باشد او زبان پرنده‌ها را ميداند و احتياج بشاهد هم ندارد . من به او گفتم آن گمانى كه در باره او برده آن طور نبوده با يك ديگر آشتى نموده رفتند .\r\nخرايج - محمد بن مسلم گفت خدمت حضرت باقر در مسجد پيغمبر بودم طاوس يمانى ميگفت نصف مردم كيست . حضرت باقر شنيده فرمود ربع مردم . آدم حواء . هابيل و قابيل طاوس عرضكرد راست گفتى يا ابن رسول الله .\r\nمحمد بن مسلم گفت من با خودم گفتم اين واقعا سؤالى است فردا صبح رفتم خدمت امام لباس پوشيده بود و اسب را زين و برگ نموده آماده بيرون شدن بود همين كه چشمش به من افتاد قبل از اينكه سؤالى كنم فرمود در پشت هند بفاصله زياد مردى است كه در پلاس پيچيده شده دستش بگردنش بسته است ده نفر بر او گماشته شده است كه او را تا روز قيامت عذاب ميكنند عرض كردم آن شخص كيست ؟ فرمود قابيل .\r\nدر تفسير عياشى - فضيل بن يسار گفت به حضرت باقر گفتم فدايت شوم\r\n\r\n","description":"","footnote":" ( 1 ) اگر مردى بزن خود بدگمان باشد و شاهدى نداشته باشد با او لعان مىكند يك ديگر را لعنت ميكنند بر اينكه چنين كارى نشده و مرد مدعى مىشود انجام شده پس از لعان بنحو مخصوص كه در قرآن ذكر شده از هم جدا ميشوند . ","page_name":" 178 ","page_number":178},
  {"content":"\r\n\r\nبما ميگويند يك فرمان روائى براى خاندان جعفر است و يك فرمانروائى براى خاندان فلان ( شايد منظور بنى عباس باشد ) .\r\nفرمود آل جعفر نه اما فرمانروائى فلانيها صحيح است آنها مدت طولانى حكومت ميكنند كه دور را نزديك و نزديك را دور ميكنند فرمانروائى مشكلى دارند كه آسايش در آن نيست در زمان آنها خيرى نخواهد بود گرفتار رنجهائى ميشوند باز براى مرتبه دوم گرفتار خواهند شد همه اين ناملايمات بر طرف مىشود .\r\nتا وقتى كه ايمن از انتقام خدا شوند و از شكنجه او خود را در امان ببينند و خيال كنند كه ديگر جاى پاى خود را محكم نموده‌اند در اين موقع چنان تار و مار ميشوند كه كسى صداى آنها را نميشنود و نه ميتواند آنها را جمع كند به همين جريان اشاره مىكند اين آيه شريفه  حَتَّى إِذا أَخَذَت الْأَرْض زُخْرُفَها  تا اين قسمت آيه  لِقَوْم يَتَفَكَّرُون  بايد گفت كه هر يك از ستمگران رحم و شفقتى دارند مگر اين خانواده . عرضكردم فدايت شوم اينها رحم و شفقت ندارند ؟ ! فرمود چرا ولى آنها مرتكب يك خونريزى از ما خانواده ميشوند بواسطه ستمى كه بما و شيعيانمان روا ميدارند رحم و شفقت ندارند .\r\nمناقب شهر آشوب ج 3 ص 316 به حضرت باقر عرض شد كه محمد بن مسلم مريض است امام مقدارى آب بوسيله غلامى برايش فرستاد . غلام آب را برد به او گفت به من دستور داده همين جا باشم تا بياشامى و بعد حركت كنى بيائى با من برويم خدمت ايشان .\r\nمحمد بن مسلم فكر ميكرد با اين حالى كه دارد و قدرت حركت در او نيست چگونه ميتواند برود . همين كه آب را آشاميد و در شكمش قرار گرفت مثل اينكه بندها را از پايش گشادند از جاى حركت نموده خدمت امام رسيد اجازه خواست صداى امام را شنيد كه فرمود خوب شدى داخل شو .\r\nداخل شد سلام كرد اشك ميريخت . فرمود چرا گريه ميكنى ؟ عرضكرد بواسطه دورى كه از شما دارم و رنج و مشقتى كه بايد براى شما بكشم و در ضمن\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nاينكه قدرت ندارم زياد خدمت شما باشم و سير شما را ببينم .\r\nفرمود اما اينكه قدرت ندارى صحيح است خداوند دوستان و ارادتمندان ما را چنين قرار داده بلاء بسوى آنها بسرعت راه مىيابد .\r\nو اما اينكه گفتى در فاصله دور قرار گرفته‌اى در اين دورى به حضرت ابو عبد الله الحسين . شبيه‌شده‌اى كه او نيز فاصله بسيار دورى از ما قرار دارد در كنار شط فرات است ( صلى الله عليه ) .\r\nو اما جريان گرفتاريها كه گفتى مؤمن در اين دنيا غريب است و در ميان اين مردم ناشناخته و بىارزش است تا از دنيا بجوار رحمت الهى برود .\r\nو آنچه گفتى كه علاقمندى نزديك ما باشى و بيشتر ما را ببينى و قدرت اين كار را ندارى اين نيت بنفع تو است و بر اين نيت پاداش خواهى گرفت .\r\nابو حمزه ثمالى در ضمن خبرى گفت سالى كه حضرت باقر به مكه رفت و هشام بن عبد الملك نيز در مكه بود مردم پى در پى گرد امام مىآمدند و مسائل خود را مىپرسيدند عكرمه گفت اين كيست كه نور علم از جبينش تابان است بروم او را آزمايش كنم .\r\nگفت همين كه مقابلش ايستادم چنان لرزه اندامم را گرفت كه در مقابل او ناتوان شدم عرضكردم يا ابن رسول الله من در مقابل مردان بزرگى نشسته‌ام ابن عباس و ديگران را درك نموده‌ام ولى آنچه اكنون دچار شدم هيچ وقت برايم پيش نيامده امام باقر فرمود ولى بر تو بنده‌ى شاميان !\r\n( انت بين يدى بيوت اذن الله ان ترفع و يذكر فيها اسمه\r\n) تو در مقابل شخصيتى قرار گرفته‌اى كه خداوند دستور احترام آنها را داده و رهنماى خلق و نماينده خدا است .\r\nمناقب شهر آشوب ج 3 ص 317 حبابه والبيه گفت ديدم مردى نزديك غروب در مكه در ملتزم يا بين در خانه و حجر الاسود روى خاك ايستاده كمر خود را با عمامه‌اى از خز بسته است آفتاب بر فراز كوه نور طلائى خود را پهن كرده بود چون تاجى كه بر سر مردان است ( منظورش اينست كه هنگام غروب\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبود ) دست بسوى آسمان بلند كرده دعا مىكند جمعيت روى آوردند و شروع بسؤال كردند مسائل مشكل و سؤالهاى پيچيده ميكردند هزار مسأله آنها را پاسخ داد سپس از جاى حركت نموده عازم منزل خود شد يك منادى فرياد ميزد با صدائى بلند اين نورى تابان و چراغى درخشان است و نسيم روحپرور و شخصيتى است كه قدرتش ناشناخته است ديگران ميگفتند كيست اين شخص ؟\r\nيك نفر گفت محمد بن على امام باقر است صاحب اسرار خدا و گوينده دانا است محمد بن على بن حسين بن على بن ابى طالب است .\r\nدر روايت ابى بصير ميگويد گفت اين مرد شكافندهء علم پيمبران و راهنماى راه خدا و ارزنده‌ترين نژاد اصحاب سفينه است اين مرد پسر فاطمه زهرا و بقية الله در زمين و ناموس دهر پسر محمد و خديجه و على و فاطمه است اين شخص استوانه پايدار دين است .\r\nمفضل بن عمر گفت حضرت باقر در بين راه مكه و مدينه برخورد به چند نفر كه در سر راه ايستاده بودند . يكى از حاجيان الاغش مرده بود اسباب و متاع خود را تقسيم كرده بود گريه ميكرد همين كه چشمش به حضرت باقر افتاد پيش آمده گفت يا ابن رسول الله الاغم سقط شده از راه مانده‌ام از خدا بخواه مال سواريم زنده شود .\r\nحضرت باقر دعا كرد خدا مركب او را زنده نمود .\r\nمناقب - ابو بصير به حضرت باقر عرضكرد ( ما اكثر الحجيج و اعظم الضجيج ) چقدر حاجى زياد است و صداى داد و فرياد همه جا را گرفته . فرمود\r\n( بل ما اكثر الضجيج و اقل الحجيج )\r\nفرمود نه داد و فرياد زياد است ولى حاجى چقدر كم است . علاقه دارى راستى سخن مرا با چشم خود ببينى .\r\nدر اين موقع با دست روى دو چشمم كشيد و دعائى خواند بينا شد . فرمود اكنون نگاه كن بحاجيها . نگاه كردم ديدم بيشتر مردم به شكل بوزينه و خوك هستند مؤمن چون ستاره درخشان در شب تار در ميان آنها از دور ديده\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمىشود . عرضكرد صحيح ميفرمائيد حاجى كم است باز دعائى خواند دو مرتبه نابينا شد ابو بصير در مورد چشم خود التماس نمود .\r\nامام فرمود ما از تو مضايقه نداريم خدا نيز به تو ستم روا نداشته آنچه صلاحت بوده انتخاب كرده ميترسيم مردم نيز فريفته ما شوند و از فضل خدا بر ما فراموش كنند ما را در مقابل خدا بپرستند با اينكه بنده‌ى او هستيم و از عبادتش سرپيچى نداريم و از فرمانبردارى او خسته نميشويم و تسليم او هستيم .\r\nابو عروه گفت با ابا بصير وارد منزل حضرت باقر و حضرت صادق شديم ابو بصير به من گفت در خانه پنجره‌اى را نزديك سقف مىبينى ؟ گفتم بلى تو از كجا خبر دارى گفت حضرت باقر به من نشان داده « 1 »  حلية الاولياء - ابو جعفر محمد بن على حضرت باقر صداى گنجشك را شنيد فرمود ابو حمزه ميدانى اين گنجشكها چه ميگويند ؟ گفتم نه . فرمود تسبيح خداى بزرگ را ميكنند و تقاضاى روزى امروز خود را مينمايند .\r\nجابر بن يزيد جعفى گفت از مجلس عبد الله بن حسن گذشتم ميگفت چه چيز محمد بن على ( حضرت باقر ) را بر من فضيلت داده و بعد من خدمت حضرت باقر رسيدم لبخندى زده به من فرمود جابر بنشين . اول كسى كه از اين در وارد شود عبد الله بن حسن است . من مرتب نگاه ميكردم تا كى وارد شود با اينكه ميدانستم امام راست ميگويد . ناگاه ديدم با قيافه‌اى كه حاكى از خودخواهى است مىآيد .\r\nحضرت باقر فرمود عبد الله تو ميگفتى چه چيز محمد بن على را بر من فضيلت داده ، با اينكه حضرت محمد و على هم جد او هم جد من هستند و بعد به من فرمود جابر گودالى بكن و پر از هيزم كن و آن را آتش بزن .\r\nجابر گفت همين كه آتش افروخته شد و به صورت خرمنى گداخته در آمد حضرت باقر روى بجانب عبد الله كرده فرمود اگر معتقدى كه داراى آن مقام هستى داخل آتش برو ترا زيان نميرساند . عبد الله فرو ماند و نتوانست\r\n\r\n","description":"","footnote":" ( 1 ) اين روزنه ممكن است جزء اسرار بوده كه بهر كس نشان نميداده‌اند . ","page_name":" 182 ","page_number":182},
  {"content":"\r\n\r\nچيزى بگويد .\r\nامام عليه السلام لبخندى به صورت من زده فرمود جابر\r\n( بهت الذى كفر )\r\nاز جواب عاجز شد و حيران گرديد .\r\nمناقب - ثعلبى در نزهة القلوب از حضرت باقر روايت مىكند كه فرمود هشام بن عبد الملك مرا خواست وقتى كه وارد شدم بنى اميه اطرافش جمع بودند گفت نزديك بيا ترابى . گفتم از تراب ( خاك ) خلق‌شده‌ايم و به تراب بر ميگرديم پيوسته مرا پيش ميخواند تا پهلوى خود نشاند .\r\nسؤال كرد تو ابو جعفرى هستى كه بنى اميه را از بين ميبرى ؟ گفتم نه او پسر ابو العباس ( سفاح ) بن محمد بن على بن عبد الله بن عباس است نگاهى به من نموده گفت به خدا سوگند در چهره تو دروغگوئى نمىبينم اما اين جريان چه وقت انجام خواهد شد گفتم چند سالى بيش نمانده ديگر زياد طول نخواهد كشيد .\r\nجابر جعفى از امام نقل كرد كه فرمود قدرت بنى اميه دوام دارد تا ديوار مسجد اين مرد خراب شود ( منظور امام عليه السلام ) مسجد جعفى بود همانطور كه فرمود شد .\r\nمعتب گفت من در خدمت حضرت صادق رفتم بباغ آن جناب وارد باغ كه شد دو ركعت نماز خواند پس از نماز فرمود يك روز نماز صبح را با پدرم خواندم بعد از نماز پدرم مشغول تسبيح شد در اين ميان پيرمردى بلند قامت كه موى سر و ريشش سفيد شده بود آمد بر پدرم سلام كرد پشت سر او جوانى آمد و بپدرم سلام كرد .\r\nدست پيرمرد را گرفته گفت حركت كن به تو دستور نداده‌اند اينجا بيائى وقتى هر دو رفتند گفتم پدر جان آن پير مرد و آن جوان كه بود ؟ فرمود به خدا قسم پير مرد ملك السموات و آن ديگرى جبرئيل بود .\r\nجابر بن يزيد جعفى از حضرت باقر نقل كرد كه فرمود ما وقتى چشممان بشخصى بيافتد ميفهميم واقعا ايمان دارد يا منافق است . گفت در خدمت\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nحضرت صادق صحبت از عمر بن سخيه كندى شد حاضرين او را ستايش نموده گفتند مرد خوبى است .\r\nامام عليه السلام فرمود شما اطلاعى از حال مردم نداريد من با يك نگاه ميفهمم اين مرد از خبيث‌ترين افراد است . جابر گفت عمر بن سخيه بعدها از هيچ كار حرامى روگردان نبود .\r\nروايت شده كه زيد بن على وقتى تصميم گرفت بيعت كند حضرت باقر به او فرمود زيد مثل قيام‌كننده از اين خانواده قبل از ظهور مهدى مانند جوجه‌اى است كه هنوز پر و بال در نياورده از آشيانه بيرون شود معلوم است كه بر زمين مىافتد و بچه‌ها او را ميگيرند و بازى ميكنند .\r\nاز خدا بترس در حفظ جان خويش مبادا فردا ترا در كناسه كوفه بدار آويزند همانطور نيز شد .\r\nعبد الله بن طلحه از حضرت صادق در ضمن خبرى نقل كرد كه پدرم در حجر اسماعيل با مردى نشسته بود صحبت ميكردند در اين ميان وزغى را ديد كه صدا ميدهد پدرم به آن مرد فرمود ميدانى وزغ چه ميگويد .\r\nآن مرد گفت من نميدانم فرمود ميگويد به خدا قسم اگر اسم سومى را ببرى بعلى ناسزا ميگويم تا از اينجا برويد .\r\nابى بكر حضرمى گفت وقتى حضرت باقر را بشام پيش هشام بن عبد الملك بردند بدر بارگاه كه رسيد هشام بياران خود گفت وقتى من دست از سرزنش او كشيدم شما شروع بسرزنش كنيد آنگاه اجازه ورود داد .\r\nامام عليه السلام كه داخل شد با دست اشاره به همه نموده فرمود سلام بر شما بر حاضرين سلام كرد و نشست هشام از اينكه او را بخلافت سلام نكرد و بدون اجازه نشست بسيار خشمگين شد . گفت محمد بن على چه شده كه پيوسته يكى پس از ديگرى از شما خانواده خروج مىكند و اختلاف بوجود مىآورد و مردم را به پيشوائى خود دعوت نموده خيال مىكند امام است با اينكه علم و اطلاعى ندارد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nشروع كرد از اين قبيل سرزنشها همين كه سكوت كرد ديگران يكى يكى سرزنش را شروع كردند همه كه حرفهاى خود را زدند امام عليه السلام از جاى حركت كرده فرمود شما چه خيال ميكنيد هدف شما چيست ؟\r\nهدايت ملت عرب بوسيله ما خانواده شد و بوسيله ما كار شما پايان ميپذيرد اگر شما يك قدرت زودگذرى داريد ما را سلطنتى طولانى است بعد از فرمانروائى ما ديگر فرمانروائى نخواهد بود زيرا ما اهل عاقبت هستيم و خداوند ميفرمايد ( و العاقبة للمتقين ) عاقبت متعلق بپرهيزگاران است .\r\nهشام دستور داد امام را زندانى كنند در زندان شروع بصحبت كه كرد تمام زندانيان اطرافش را گرفته نسبت به او علاقه و احترامى خاص پيدا كردند زندانبان جريان را بهشام رسانيد . دستور داد امام را با همراهانش با چاپار و پست آن روز به طرف مدينه ببرند . « 1 » \r\nعلى بن ابى حمزه و ابو بصير گفتند وعده داشتيم خدمت حضرت باقر برسيم من و ابو ليلى رفتيم . فرمود سكينه چراغ را بياور . چراغ را آورد فرمود آن زنبيل هندى كه فلان جا است بياور آورد .\r\nمهر از آن برگرفت كتابى زرد رنگ بيرون آورد شروع كرد به ورق زدن تا بيك سوم يا يك چهارم رسيد در اين موقع نگاهى به من نمود چنان لرزه بر اندامم افتاد كه نزديك بود قالب تهى كنم .\r\nهمين كه مرا چنان ديد دست روى سينه‌ام گذاشته فرمود خوب شدى عرضكردم آرى فدايت شوم . فرمود چيزى نيست ناراحت مشو فرمود نزديك بيا همين كه نزديك شدم پرسيد چه مىبينى .\r\nعرضكردم اسم من و اسم اولادم كه آنها را نمىشناسم . فرمود اگر مقام تو نبود نزد من بر اين سر ترا مطلع نميكردم اينها اضافه خواهند شد از عددى كه در اين جا هست .\r\n\r\n","description":"","footnote":" ( 1 ) بقيه روايت در بخش مسافرت بشام خواهد آمد . ","page_name":" 185 ","page_number":185},
  {"content":"\r\n\r\nعلى بن ابى حمزه گفت در حدود بيست سال گذشت بتعدادى كه در آن كتاب نوشته بود برايم اولاد متولد شد .\r\nجابر بن يزيد جعفى گفت از حضرت باقر سؤال كردم از اين آيه  وَ كَذلِك نُرِي إِبْراهِيم مَلَكُوت السَّماوات  « 1 »  .\r\nامام عليه السلام با دست اشاره نموده فرمود سرت را بلند كن و سر بلند كردم ديدم سقف شكافته شد از شكاف نورى ديدم كه چشمم خيره شد و فرمود اين طور بابراهيم ملكوت آسمان را نشان دادند فرمود به زمين نگاه كن بعد سرت را بلند كن همين كه سرم را بلند كردم ديدم سقف مثل اول شده امام دست مرا گرفت و از خانه خارج كرد يك جامه بر تن من نموده فرمود چشم خود را ساعتى ببند فرمود تو در همان ظلماتى هستى كه ذو القرنين ديد چشم گشودم چيزى نديدم . چند قدم كه رفتيم فرمود تو اكنون كنار همان چشمه حيات خضر هستى سپس از اين عالم خارج شديم تا پنج قسمت را رد شديم فرمود اينها ملكوت زمين است باز فرمود چشم فرو بند دستم را گرفت ناگاه متوجه شدم در همان خانه اول هستيم . آن لباس را از تن من بيرون آورد . عرضكردم آقا چقدر از روز گذشت . فرمود سه ساعت .\r\nمناقب ج 3 ص 320 ابن ابى يعفور گفت از حضرت صادق شنيدم ميگفت پدرم روزى به من فرمود از عمر من پنج سال مانده . من آن تاريخ را حفظ كردم كم و زياد نشد .\r\nكشف الغمه - يزيد بن حازم گفت خدمت حضرت باقر بودم از خانه هشام بن عبد الملك گذشتيم كه آن خانه را ميساختند . امام فرمود به خدا قسم ويران خواهد شد و خاك آن را بر ميدارند . به خدا سوگند آشكار خواهد شد احجار الزيت « 2 »  كه محل نفس زكيه است .\r\nمن خيلى تعجب كردم با خود گفتم خانه هشام را چه كس ميتواند\r\n\r\n","description":"","footnote":" ( 1 ) سوره انعام آيه 75 چنين نشان داديم بابراهيم ملكوت آسمانها را .  ( 2 ) احجار الزيت محلى است در مدينه كه در آنجا محمد بن عبد الله بن حسن ملقب بنفس زكيه كشته شد . ","page_name":" 186 ","page_number":186},
  {"content":"\r\n\r\nخراب كند اين مطلب را از حضرت باقر شنيدم . پس از مرگ هشام وليد دستور داد خانه را ويران كنند و خاكش را بردارند خاك را برداشتند تا سنگها نمودار شد من آن سنگها را ديدم .\r\nكشف الغمه - ابو بصير از حضرت باقر نقل كرد كه فرمود از جمله وصيتى كه پدرم به من نمود اين بود كه وقتى من مردم خودت مرا غسل ده زيرا امام را جز امام غسل نبايد بدهد . ضمنا متوجه باش كه برادرت عبد الله ادعاى امامت خواهد كرد به او كارى نداشته باش عمر كوتاهى دارد .\r\nپس از درگذشت پدرم طبق دستورش او را غسل دادم عبد الله نيز ادعاى امامت نمود همانطور كه پدرم فرمود طولى نكشيد كه از دنيا رفت .\r\nاين از اشارات آن جناب بود ما را مژده ميداد بجريانهائى كه بعد اتفاق مىافتاد و با همين دليل امام شناخته ميشد .\r\nفيض بن مطر گفت خدمت حضرت باقر رسيدم ميخواستم از نماز شب در محمل بپرسم . قبل از سؤال فرمود پيغمبر اكرم در مسافرت روى مركب سوارى خود نماز ميخواند .\r\nكشف الغمه - سعد اسكاف گفت اجازه از حضرت باقر خواستم پيغام داد عجله نكن عده‌اى از برادرتان اينجا هستند چيزى نگذشت كه دوازده مرد خارج شدند شبيه هنديها قباهاى تنگى پوشيده بودند روى آن ردائى از خز و كفش به پا داشتند . سلام كردند و رد شدند .\r\nخدمت امام رسيده عرضكردم اينها را نشناختم كه بودند . فرمود اينها برادران شما از جن بودند عرضكردم مگر براى شما آشكار ميشوند ؟ فرمود بلى در مورد مسائل حلال و حرام همانطور كه شما مراجعه ميكنيد آنها نيز مىآيند و مىپرسند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمالك جهنى گفت خدمت حضرت باقر نشسته بودم نگاه ميكردم به آن جناب و در دل با خود ميگفتم واقعا خدا ترا بزرگ نموده و شخصيت داده و حجت خود بر مردم نموده . به من نگاهى نموده فرمود مالك جريان بزرگتر است از آنچه تو انديشه ميكنى .\r\nابو الهذيل گفت حضرت باقر به من فرمود ابو الهذيل شب قدر بر ما مخفى نيست ملائكه در آن شب اطراف ما طواف ميكنند .\r\nحضرت صادق فرمود در خانه امام باقر يك كبوتر وحشى بود مرتب ميخواند فرمود ميدانيد چه ميگويد اين كبوتر ؟ گفتند نه . فرمود ميگويد رها كردم شما را رها كردم . فرمود قبل از اينكه ما را رها كند ما او را رها ميكنيم . دستور داد كبوتر را بكشند .\r\nاين آخرين قسمتى بود كه از كتاب دلائل حميرى نقل كردم .\r\nمطالب زير از كتاب وزير سعيد مؤيد الدين ابو طالب محمد بن احمد ابن محمد بن علقمى رحمة اللَّه عليه است گفت ابو الفتح يحيى بن محمد بن حياء كاتب ذكر كرد كه شخصى نقل كرد بين مكه و مدينه چشمم بشبحى افتاد در بيابان ميدرخشد . گاهى ديده مىشود و گاهى ناپيدا است . نزديك من شد درست دقت كرده ديدم پسر بچه‌اى هفت يا هشت ساله است سلام كرد به من جواب دادم پرسيدم از كجا مىآئى ؟ گفت از جانب خدا . گفتم كجا ميروى ؟ جوابداد بجانب خدا پرسيدم بچه چيزى متكى هستى . گفت بر خدا سؤال كردم خوراك تو چيست ؟ گفت تقوا .\r\nسؤال كردم از كدام قبيله هستى ؟ گفت مردى عربم . گفتم آشكاراتر بگو گفت قريشى . باز آشكارتر خواستم گفت از بنى هاشم توضيح خواستم گفت علوى هستم اين شعر را خواند :\r\n فنحن على الحوض ذواده * نذود و يسعد و راده\r\nفما فاز من فاز الا بنا * و ما خاب من حبنا زاده\r\nفمن سرنا نال منا السرور * و من ساءنا ساء ميلاده\r\nو من كان غاصبنا حقنا * فيوم القيامة ميعاده \r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسپس فرمود من محمد بن على بن حسين بن على بن ابى طالبم و ناگاه ديدم نيست نفهميدم به آسمان بالا رفت يا به زمين فرو رفت .\r\nرجال كشى ص 223 حمزة بن الطيار از پدر خود محمد نقل كرد كه گفت رفتم در خانه امام باقر اجازه خواستم نداد ولى به ديگرى اجازه داد من با اندوه به منزل برگشتم خود را انداختم روى تختى كه ميان خانه بود خواب از چشمم رفت شروع كردم بفكر و ميگفتم . مگر مرجئه همين را نميگويند و قدريها نيز همين طور ، حروريه و زيديه نيز همين ، ما گفتار آنها را رد ميكنيم .\r\nدر اين افكار بودم كه صداى كسى را شنيدم متوجه شدم كوبه درب بصدا درآمد گفتم كيست ؟ جوابداد از طرف حضرت باقر آمده‌ام ميفرمايد بيا پيش من . من لباس پوشيدم و با او رفتم همين كه مرا ديد گفت\r\nمحمد لا الى المرجئه و لا الى القدريه و لا الى الحروريه و لا الى الزيديه و لكن الينا .\r\nبمرجئه و قدريها و حروريها و زيديها پناه نبر پيش ما ، من به اين دليل به تو اجازه ورود ندادم من قبول كردم .\r\nرجال كشى ص 228 اسماعيل بن ابى حمزه از پدر خود نقل كرد كه گفت حضرت باقر سوار بر مركب شد به جهت بازديد باغى كه در اطراف مدينه داشت من نيز در خدمت ايشان رفتم . سليمان بن خالد هم بود .\r\nسليمان بن خالد عرضكرد آقا امام وقايعى كه در امروز اتفاق مىافتد ميداند . فرمود سليمان بخدائى كه محمد را بنبوت بر انگيخت و امتياز رسالت به او بخشيد او جريان‌هاى روز و ماه و سال را هم ميداند سپس فرمود سليمان نميدانى كه فرشته‌اى در شب قدر بر او نازل مىشود آنچه در آن سال تا سال ديگر پيش مىآيد و حوادث شب و روز را به او اعلام مىكند .\r\nهم اكنون جريانى را خواهى ديد كه مطمئن شوى . بيش از يك ميل راه نرفته بوديم كه فرمود دو نفر خواهند آمد كه دزدى كرده‌اند و اموال دزدى شده را پنهان نموده‌اند . مقدارى كه راه پيموديم دو نفر از دور پيدا شدند حضرت باقر بغلامان خود فرمود اين دو سارق را بگيريد . آن دو را گرفته\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nآوردند .\r\nفرمود شما دزدى كرده‌ايد . قسم به خدا خوردند كه چنين كارى نكرده‌اند فرمود اگر اموالى كه دزديده‌ايد تحويل ندهيد . كسى را ميفرستم در محلى كه پنهان كرده‌ايد بيرون آورد و به صاحب مال اطلاع مىدهم تا شما را پيش والى مدينه ببرد اكنون هر كدام را مايليد انتخاب كنيد .\r\nاز تحويل اموال امتناع ورزيدند بغلامان دستور داد آنها را نگه دارند بسليمان فرمود تو برو با اين غلامان بالاى آن كوه ، در قله كوه غارى است تو خودت داخل شو و اموال را خارج كن بده به اين غلام يك قسمت از اين اموال مربوط بكس ديگرى است كه او بعد از چند روز خواهد آمد .\r\nبالاى كوه رفتم و غارى كه نشانى داده بود پيدا كردم دو بسته سنگينى كه بايد دو نفر آن را حمل كنند در غار بود خدمت حضرت باقر آوردم . فرمود سليمان اگر فردا در مدينه باشى جريانهاى شگفت انگيزى خواهى ديد از ستمى كه بمردم بىگناه روا ميدارند بمدينه برگشتيم فردا صبح حضرت باقر ما را پيش والى برد صاحب مال عده‌اى را بعنوان دزد معرفى كرده بود كه گناهى نداشتند والى از آنها با شدت هر چه تمامتر بازجوئى ميكرد .\r\nحضرت باقر فرمود اينها دزد نيستند دزد و متاع او پيش من است به صاحب مال فرمود از تو چه دزديده شده ؟ گفت يك بسته كه داخل آن فلان چيزها است بدروغ چيزهائى را ادعا كرد امام فرمود چرا دروغ ميگوئى آن مرد از روى اعتراض گفت تو از من بهتر ميدانى كه چه از من برده‌اند ؟\r\nوالى از اعتراض آن چنان ناراحت شد كه خواست به او حمله كند امام عليه السلام جلو او را گرفت بغلام فرمود آن بسته را بياور . بوالى گوشزد كرد كه اگر بيش از اين ادعا كند دروغگو است . يك بسته ديگرى پيش من هست كه متعلق به ديگرى است و او مردى از اهالى بربر است وقتى آمد او را راهنمائى كن پيش من بيايد .\r\nاما اين دو سارق را بايد بكيفر برسانى . دو سارق را پيش خواندند\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nآنها خيال ميكردند والى تنها با گواهى حضرت باقر دست آنها را قطع نخواهد كرد . يكى از آنها گفت ما كه اعترافى نكرده‌ايم چرا دستمان را قطع كنيد . والى گفت كسى بر دزدى شما گواهى ميدهد كه اگر بر تمام اهل مدينه گواهى دهد سخن او را ميپذيرم .\r\nپس از آنكه دست آن دو را قطع نمودند يكى از آنها گفت به خدا قسم اى ابا جعفر دست مرا از روى حق قطع كردى ولى مايل نيستم كه توبه‌ى من بدست ديگرى غير از تو اجرا شود گرچه تمام مدينه را به من بدهند . من ميدانم تو علم غيب نميدانى ولى از خاندان نبوت هستى و ملائكه بر شما نازل مىشود و معدن رحمت هستيد . سخنان دزد چنان امام را تحت تاثير قرار داد كه دلش سوخت فرمود عاقبت تو بخير است . فرمود به خدا قسم دست او بيست سال جلوتر از خودش رهسپار بهشت شد .\r\nسليمان بن خالد به ابو حمزه گفت آيا دليل از اين واضحتر ديده‌اى ؟\r\nابو حمزه گفت شگفت انگيزتر جريان بسته ديگر بود . چيزى نگذشت كه آن مرد بربرى پيش والى آمد و شكايت دزديده شدن اموال خود نمود او را خدمت حضرت باقر فرستاد . خدمت امام رسيد . فرمود بگويم در اين بسته چه دارى ؟ مرد بربرى گفت اگر از داخل بسته اطلاع دهى ميدانم شما امامى هستى كه اطاعت از تو واجب است .\r\nفرمود هزار دينار مال تو است و هزار دينار ديگر مال ديگرى است و لباسهائى با اين مشخصات در داخل بسته است . عرضكرد نام شخصى كه هزار دينار متعلق به اوست چيست ؟ فرمود محمد بن عبد الرحمن است كه پشت درب منتظر توست فرمود ديدى درست گفتم . بربرى گفت ايمان آوردم بخداى يكتا و بمحمد مصطفى و گواهم بر اينكه شما اهل بيت رحمت هستيد كه خداوند شما را از آلودگيها پاك كرده و معصوميد .\r\nحضرت باقر فرمود خدا ترا رحمت كند . به سجده افتاد تا شكر خدا كند . سليمان بن خالد گفت بعد از آن ده سال مرتب به حج رفتم و آن مردى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nكه دستش قطع شده بود ميديدم كه جزء اصحاب حضرت باقر بود .\r\nمشارق الانوار برسى - ابو بصير گفت حضرت باقر به من فرمود وقتى بكوفه برگردى پسرى برايت متولد خواهد شد كه او را عيسى نام ميگذارى و پسر ديگرى نيز متولد مىشود كه محمد خواهى ناميد اين هر دو از شيعيان ما هستند و اسمشان در صحيفه ما است و هر چه تا روز قيامت از آنها بوجود آيند .\r\nعرضكرد شيعيان شما با شما هستند فرمود آرى اگر از خدا بترسند و پرهيزگار باشند .\r\nدر روايت ديگرى است كه امام باقر عليه السلام وارد مسجد شد ديد جوانى ميخندد فرمود ميخندى در مسجد با اينكه سه روز ديگر از اهل قبورى آن مرد صبح روز سوم از دنيا رفت و عصر به خاك سپرده شد .\r\nعيون المعجزات منسوب به سيد مرتضى ص 69 - جابر گفت وقتى خلافت به بنى اميه رسيد خونريزى زياد كردند و بر روى منبر امير المؤمنين عليه السلام را هزار ماه لعن نمودند . شيعيان على را بيچاره كرده كشتند و از بين بردند علماى دنيا پرست بر اين هدف آنها را كمك نمودند .\r\nمهمترين ناراحتى همان لعن امير المؤمنين بود . هر كس لعنت نميكرد او را ميكشتند وقتى اين كار زياد شد و طولانى گرديد . شيعيان پناه بزين العابدين عليه السلام آورده شكايت كردند كه آقا ما را آواره كرده‌اند و از بين بردند آشكارا در مسجد پيغمبر روى منبرش امير المؤمنين را لعن ميكنند هيچ كس اعتراضى نميكند اگر يك نفر از ما حرفى بزند ميگويند ترابى است او را ميكشند .\r\nزين العابدين عليه السلام كه اين سخنان را شنيد نگاهى به آسمان نموده گفت خدايا منزهى تو چقدر بزرگى آنقدر به بندگانت مهلت دادى تا خيال كردند تو كارى به آنها نخواهى داشت رفتار آنها را مىبينى قضا و قدر و تدبير ترا هيچ كس در هر جا و هر موقعيتى باشد نميتواند برگرداند .\r\nآنگاه حضرت باقر را خواست فرمود محمد ! فردا صبح به مسجد پيغمبر\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nميروى آن نخى كه جبرئيل آورده آرام تكان ميدهى مبادا زياد تكان دهى كه همه آنها هلاك خواهند شد .\r\nجابر گفت من در شگفت شدم نميدانستم چه بگويم از فرمايش امام فردا صبح آمدم آن شب برايم خيلى طولانى گذشت چون منتظر بودم جريان نخ را مشاهده كنم . درب خانه كه رسيدم حضرت باقر خارج شد سلام كردم جواب داده پرسيد صبح زود آمده‌اى سابقه نداشت چنين وقتى پيش ما بيائى .\r\nگفتم آمدم ببينم جريان نخ چه مىشود . امام باقر فرمود اگر وقت معينى براى اين كار نبود و قضا و قدر حتمى خدا نبود تمام اين جمعيت تبهكار را بيك چشم بهم زدن به خاك هلاك ميافكندم . بلكه در يك لحظه ولى ما بندگان شايسته او هستيم بدون اجازه او كارى نميكنيم و فرمانبردار او مىباشيم .\r\nعرضكردم آقا چرا با آنها اين معامله را ميكنيد ؟ فرمود مگر ديروز نبودى كه شيعيان چه شكايت ميكردند از دست آنها پيش پدرم . گفتم چرا .\r\nفرمود به من دستور داده آنها را بترسانم شايد برگردند . ولى مايلم گروهى هلاك شوند اين سرزمين و مردم از دست آنها آسوده شوند .\r\nعرضكردم چطور آنها را ميترسانى آنقدر هستند كه شمرده نميشوند .\r\nفرمود بيا با هم برويم به مسجد پيغمبر تا نمونه‌اى از قدرت خدا را كه بما عنايت كرده نشان بدهم .\r\nجابر گفت در خدمت ايشان رفتم به مسجد دو ركعت نماز خواند آنگاه صورت روى خاك نهاده كلماتى بر زبان جارى كرد سپس سر برداشت و از آستين خود نخ باريكى كه بوى مشك ميداد خارج نمود آن نخ باريكتر از نخ خياطى مينمود .\r\nفرمود يك سر نخ را بگير و آرام برو مبادا آن را حركت دهى من يك سر نخ را گرفته رفتم فرمود بايست . ايستادم نخ را مختصر تكانى داد بطورى كه درست احساس نكردم چگونه تكان خورد و بعد فرمود آن سر نخ را بده تقديم\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nكردم عرضكردم چكار كردى ؟ فرمود حالا برو بيرون ببين چه شد .\r\nجابر گفت از مسجد خارج شدم ديدم مردم از هر طرف صدا بناله بلند كرده‌اند زلزله شديدى شده همه جا ويران است بيشتر خانه‌هاى مدينه خراب شده و بيش از سى هزار نفر زن و مرد هلاك شده‌اند بدون بچه‌ها چنان ناله بلند است ميگويند  إِنَّا لِلَّه وَ إِنَّا إِلَيْه راجِعُون  خانه فلانى خراب شد و اهل آن از بين رفتند همه پناه به مسجد پيامبر مىآوردند ميگفتند ويرانى عجيبى شد بعضى ميگفتند زلزله است . گروهى ميگفتند چرا زمين ما را فرو نبرد با اينكه امر بمعروف و نهى از منكر را ترك كرده مشغول فسق و فجور و ستم بآل پيغمبر شده‌ايم ، بايد از اين شديدتر زلزله شود مگر اينكه خود را اصلاح كنيم .\r\nمن حيران بودم ميديدم مردم همه گريه ميكنند مرا نيز گريه گرفت ولى آنها نميدانستند چه باعث اين خرابى شده برگشتم خدمت حضرت باقر ديدم مردم اطرافش را گرفته ميگويند آقا يا ابن رسول الله مىبينى چه شد دعا كن براى ما . فرمود پناه به نماز و دعا و صدقه ببريد آنگاه دست مرا گرفت و برد پرسيد مردم در چه حالند ؟ عرضكردم نپرس خانه‌ها خراب شد و مردم نابود شدند بطورى كه من دلم به حال آنها سوخت .\r\nفرمود خدا آنها را نيامرزد جابر هنوز موقعش نرسيده و گر نه دشمنان ما خانواده و دشمنان دوستان ما قابل ترحم نيستند . دور باد دور رحمت خدا از اين ستمكاران به خدا قسم اگر از ترس مخالفت با دستور پدرم نبود محكم نخ را تكان ميدادم تا همه هلاك شوند و زير و رو گردند ديگر نه خانه‌اى ميماند و نه ديوارى عمل آنها باعث شده كه ما و دوستانمان چنين كينه‌اى از آنها بدل بگيريم ولى پدرم دستور داد كه آرام تكان دهم .\r\nآنگاه حضرت باقر به روى مناره رفت من ايشان را ميديدم ولى مردم نمىديدند دستش را اطراف مناره چرخانيد . باز زلزله‌ى آرامى مدينه را فرا گرفت خانه‌ها ويران شد اين آيه را تلاوت نمود . .  جَزَيْناهُم بِبَغْيِهِم   وَ هَل نُجازِي إِلَّا الْكَفُورَ  « 1 » \r\n\r\n","description":"","footnote":" ( 1 ) سوره انعام 146 اين كيفر ستمكارى آنها بود جز ناسپاسان بايد كيفر شوند ؟ ! ","page_name":" 194 ","page_number":194},
  {"content":"\r\n\r\nاين آيه ديگر را نيز خواند  فَلَمَّا جاءَ أَمْرُنا جَعَلْنا عالِيَها سافِلَها  « 1 »  و آيه  فَخَرَّ عَلَيْهِم السَّقْف مِن فَوْقِهِم وَ أَتاهُم الْعَذاب مِن حَيْث لا يَشْعُرُون  « 2 »  .\r\nجابر گفت دختران از اين زلزله دوم با سر و پاى برهنه بيرون دويدند هيچ كس به آنها توجهى نداشت . همين كه امام باقر ديد اين دختران چنين ناراحت و حيرانند دلش به حال آنها سوخت نخ را در آستين گذاشت زلزله آرام شد . از مناره پائين آمد مردم ايشان را نمىديدند دست مرا گرفت از مسجد خارج شديم .\r\nبدكان آهنگرى گذشتيم كه مردم اطراف دكانش را گرفته بودند آن مردمى گفت صداى داد و فرياد را نشنيديد موقع خرابى ؟ ! بعضى ميگفتند چرا صداى داد و فرياد زيادى مىآمد دسته ديگر ميگفتند نه به خدا صداى سخنان درشت و حسابى بود جز اينكه ما از گرفتارى گوش نميداديم چه ميگويد .\r\nجابر گفت حضرت باقر به من نگاهى نموده لبخندى زد فرمود اين جزاى طغيان و سركشى آنها است . عرضكردم آقا اين نخ عجيب از كجا است ؟ فرمود (  بَقِيَّةٌ مِمَّا تَرَك آل مُوسى وَ آل هارُون تَحْمِلُه الْمَلائِكَةُ  ) آثار باقيمانده از خانواده موسى و هارون است كه جبرئيل براى ما آورده .\r\nجابر ! ما نزد خدا مقام و منزلتى بلند داريم اگر ما نبوديم خدا آسمان و زمين و بهشت و جهنم و خورشيد و ماه و انس و جن را نمىآفريد . جابر ! ما را با هيچ كس مقايسه نكن به خدا قسم بوسيله ما خدا شما را نجات داد و ما واسطه هدايت شما شديم و شما را به خدا راهنمائى كرديم . متوجه امر و نهى ما باشيد مخالفت دستور ما را نكنيد ما بلطف خدا داراى موقعيتى هستيم كه نبايد گفته‌مان رد شود هر چه از ما ميشنويد اگر ميفهميد ستايش خدا را كنيد و هر چه نميدانيد برگردانيد بخودمان و بگوئيد ائمه ما ميدانند چه ميگويند .\r\nجابر گفت در اين موقع فرماندار منصوب از طرف بنى اميه با حالت\r\n\r\n","description":"","footnote":" ( 1 ) سوره هود 82 وقتى دستور ما برسد زير و رو مىكند .  ( 2 ) نحل 31 سقف بر آنها فرو ريخت عذاب از جايى كه نميدانستند بر آنها وارد شد . ","page_name":" 195 ","page_number":195},
  {"content":"\r\n\r\nآشفته و نگرانى زياد با جمعيتى كه اطرافش را گرفته بودند فرياد ميزد مردم برويد در خانه پسر پيغمبر على بن الحسين بوسيله او در خانه خدا برويد و زارى كنيد و توبه نمائيد شايد خداوند اين عذاب را بر طرف كند .\r\nجابر گفت همين كه چشم امير به حضرت باقر افتاد با عجله آمده گفت يا ابن رسول الله نمىبينى چه بر سر امت محمد آمد ، هلاك شدند و از بين رفتند . پدرت كجا است تا تقاضا كنيم با ما به مسجد بيايد دعا و تضرع و زارى كنيم شايد خداوند بواسطه او بلا را از امت محمد بر طرف نمايد . حضرت باقر فرمود ان شاء الله انجام خواهد داد ولى خود را اصلاح كنيد توبه نمائيد و كارهاى ناشايست را ترك كنيد . از كيفر خدا جز تبهكاران ايمن نيستند .\r\nجابر گفت همه رفتيم خدمت زين العابدين آن جناب مشغول نماز بود ايستاديم تا نمازش تمام شد متوجه ما گرديده آرام به پسرش حضرت باقر فرمود محمد ! نزديك بود همه مردم را هلاك كنى جابر عرضكرد آقا من متوجه حركت دادن نخ نشدم .\r\nفرمود جابر اگر متوجه حركت دادن نخ ميشدى كسى روى زمين باقى نميماند ، حالا بگوئيد مردم در چه حالند ؟ جريان را توضيح داديم . فرمود بواسطه كارهاى حرامى كه نسبت بما روا داشتند و احترام ما را نگه نداشتند چنين شد .\r\nعرضكردم آقا امير در خانه از ما درخواست كرده عرض كنيم شما به مسجد تشريف بياوريد تا مردم جمع شوند دعا و زارى كنند و از خدا بخواهند بلاء را دفع كند . امام تبسمى نموده اين آيه را خواند  أَ وَ لَم تَك تَأْتِيكُم رُسُلُكُم بِالْبَيِّنات قالُوا بَلى قالُوا فَادْعُوا وَ ما دُعاءُ الْكافِرِين إِلَّا فِي ضَلال  « 1 »  .\r\n\r\n","description":"","footnote":" ( 1 ) غافر 50 مگر پيمبران با دلائل آشكار نيامدند جوابدادند چرا گفتند دعا كنيد كه دعاى كافران سودى نخواهد داشت . ","page_name":" 196 ","page_number":196},
  {"content":"\r\n\r\nعرضكردم آقا تعجب اين جا است كه نميدانند از كجا چنين گرفتار شدند فرمود آرى اين آيه را خواند  فَالْيَوْم نَنْساهُم كَما نَسُوا لِقاءَ يَوْمِهِم هذا وَ ما كانُوا بِآياتِنا يَجْحَدُون  « 1 »  .\r\nجابر به خدا اين نشانه‌هاى ما است كه اين يكى از آنها است و اين نشانه از جمله كارهائى است كه خداوند در اين آيه ميفرمايد  بَل نَقْذِف بِالْحَق عَلَى الْباطِل فَيَدْمَغُه فَإِذا هُوَ زاهِق وَ لَكُم الْوَيْل مِمَّا تَصِفُون  « 2 »  .\r\nآنگاه فرمود جابر چه خيال ميكنى در باره مردمى كه از بين بردند سنت ما را و شكستند پيمانمان را دوستى با دشمنانمان كردند و حق ما را ضايع نمودند بما ستم روا داشته ارث ما را غصب نمودند و ستمكاران را عليه ما يارى نمودند و راه و روش تبهكاران و كفار را در نابودى دين و خاموش كردن نور حق پيمودند .\r\nجابر گفت عرضكردم خدا را ستايش ميكنم كه بر من منت نهاد بشناختن شما و مرا عارف بمقام شما گردانيد و فرمانبردارى از شما را وظيفه ما گردانيد و توفيق ارادت شما و دشمنى با دشمنانتان را به من داد . فرمود جابر ميدانى معرفت چيست ؟ جابر سكوت كرد امام شروع به بيان نمود . . . تا آخر خبر .\r\nاختصاص ص 276 مالك بن عطيه از حضرت صادق عليه السلام نقل كرد كه فرمود با پدرم در راه مكه ميرفتم دو شتر داشتيم همين كه رسيديم بسرزمين ضجنان مردى نمودار شد كه زنجيرى به گردن داشت فرياد زد يا ابن رسول الله به من آب بدهيد خدا شما را سيراب كند مرد ديگر از پى او مىآمد زنجير را كشيده گفت يا ابن رسول الله مبادا به اين شخص آب بدهيد خدا او را سيراب نكند . پدرم توجه به من نموده فرمود جعفر اين مرد را شناختى ، معاويه است خدا او را لعنت كند .\r\n\r\n","description":"","footnote":" ( 1 ) اعراف 51 امروز آنها را فراموش كرديم همان طورى كه ديدار چنين روزى را فراموش كرده بودند و دلائل ما را منكر ميشدند .  ( 2 ) سوره انبياء آيه 18 . ","page_name":" 197 ","page_number":197},
  {"content":"\r\n\r\nكافى ج 8 ص 341 - زراره گفت حضرت باقر در مسجد الحرام بود سخن از بنى اميه و دولت آنها شد يكى از اصحاب گفت اميدوارم شما دودمان برانداز بنى اميه باشى و خداوند اجراى اين مقدر را بدست شما بنمايد .\r\nفرمود من نيستم و علاقه‌اى ندارم كه من باشم زيرا همكاران بنى اميه زنازاده هستند خداوند از وقتى كه آسمانها و زمين را آفريده سال و ماه و روزى كوتاهتر از سال و ماه و روز آنها قرار نداده خداوند بملكى كه مامور فلك است دستور داده كه آن را سريع بچرخاند .\r\nجابر گفت خدمت حضرت باقر بوديم صحبت از دولت بنى اميه شد فرمود هر كس بر هشام خروج كند كشته خواهد شد و مدت زمامدارى او را بيست سال تعيين كرد ما خيلى ناراحت شديم فرمود چه شده اگر خدا اراده از بين بردن حكومت ملتى را بكند دستور ميدهد بفرشته‌ى مامور فلك كه بسرعت بچرخاند همان اندازه كه خواسته تعيين نموده .\r\nجابر گفت اين سخن را بزيد گفتيم . زيد در پاسخ گفت من خودم شاهد بودم كه پيغمبر را پيش هشام ناسزا گفتند او اعتراض نكرد و نه اثرى بر رويش گذاشت به خدا قسم اگر نباشد جز خودم و پسرم بر او خروج خواهم كرد .\r\nتوضيح - ممكن است سرعت گردش فلك كنايه از فراهم نمودن وسائل زوال فرمانفرمائى آنها باشد .\r\nكافى ج 1 ص 396 - نعمان بن بشير گفت با جابر بن يزيد جعفى همسفر بودم وقتى بمدينه رسيدم رفت خدمت حضرت باقر عليه السلام و از او وداع نموده خوشحال از خدمتش خارج شد همين كه رسيديم به اخيرجه « 1 »  اول منزلى كه از فيد به طرف مدينه ميرود روز جمعه بود پس از نماز ظهر خواستيم حركت كنيم مردى بلند قد و گندم گون نامه‌اى آورده بجابر داد بوسيد و بر چشم گذاشت نامه از طرف حضرت باقر بود هنوز مركب آن خشك نشده بود پرسيد\r\n\r\n","description":"","footnote":" ( 1 ) منزلى بين مكه و مدينه . ","page_name":" 198 ","page_number":198},
  {"content":"\r\n\r\nكى از آقايم جدا شدى ؟ گفت هم اكنون . پرسيد قبل از نماز يا بعد از نماز گفت بعد از نماز .\r\nجابر مهر از نامه برداشت و شروع به خواندن كرد ولى پيوسته با خواندن نامه چهره‌اش درهم ميشد نامه را نگه داشت ديگر نديدم جابر خنده كند يا مسرور باشد تا بكوفه رسيديم .\r\nشبى كه بكوفه رسيديم فردا صبح من به جهت احترام بديدن جابر رفتم ديدم از منزل خارج شده چند استخوان به گردن بسته و سوار يك چوب شده فرياد مىزند : منصور بن جمهور اميرى است غير مامور و چند چيز ديگر مثل همين شعر .\r\nنگاهى به من كرد و من نيز به او نگاه كردم چيزى نگفت منهم چيزى نگفتم ولى شروع بگريه كردم از اين وضع او بچه‌ها دور من و او جمع شدند مردم نيز اجتماع نمودند رفت تا داخل ميدان شد با بچه‌ها بگرد ميدان ميدويد .\r\nمردم ميگفتند جابر ديوانه شد ، به خدا سوگند چند روز بيشتر نگذشت كه نامه هشام بن عبد الملك بفرماندار رسيد بدين مضمون : مردى بنام جابر ابن جعفى در كوفه است گردن او را بزن و سرش را برايم بفرست .\r\nفرماندار از اطرافيان خود پرسيد جابر كيست گفتند مرد دانشمند و فاضل صاحب حديث و حج بود ولى افسوس كه ديوانه شد اكنون ميان ميدان با بچه‌ها روى چوب سوار است و بازى مىكند . فرماندار بميدان آمد مشاهده كرد سوار چوب شده بازى مىكند .\r\nگفت خدا را شكر كه مرا از ريختن خون او نگه داشت . چيزى نگذشت كه منصور بن جمهور وارد كوفه شد و آنچه جابر ميگفت انجام داد .\r\nمنصور بن جمهور از طرف يزيد بن وليد از خلفاى بنى اميه فرماندار كوفه شد بعد از عزل يوسف بن عمر در سال صد و بيست و شش دوازده سال پس از وفات حضرت باقر عليه السلام گويا بجابر بن يزيد جعفى اين اسرار را داده بودند كه منصور والى خواهد شد و چه مىكند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nسدير صيرفى گفت حضرت باقر مرا پى چند كار فرستادند در مدينه .\r\nروزى در فخ روحاء « 1 »  سوار مركب سواريم بودم يك نفر را ديدم جامه خود را حركت ميدهد به طرف او رفتم به خيال اينكه تشنه است ظرف آب را دادم گفت نه به آب احتياج ندارم . نامه‌اى به من داد ديدم مركب آن هنوز تازه است و مهر حضرت باقر روى آن است . گفتم چه وقت از مولايم جدا جداشده‌اى گفت همين حالا .\r\nامام در نامه دستورهائى داده بودند . من تا نگاه كردم كسى را نديدم وقتى خدمت حضرت باقر رسيدم عرضكردم فدايت شوم مردى نامه شما را آورده با اينكه مركب آن خشك نشده بود . فرمود هر وقت كار عجله‌اى داشته باشم يكى از جنيان را ميفرستم .\r\nعيون المعجزات - روايت شده كه حبابه والبيه باقى ماند تا زمان امامت حضرت باقر . خدمت آن جناب رسيد امام باقر فرمود حبابه چقدر دير بديدن ما مىآئى ؟ گفت سن زياد و سفيدى سر و ناراحتى باعث تاخير شده .\r\nفرمود نزديك بيا حبابه نزديك شد دست بر فرق سرش گذاشت و دعائى كرد كه ما نفهميديم . مويش سياه شد چون موى جوانان و خودش نيز جوان شد خيلى خوشحال شد امام نيز از شادى او مسرور گرديد .\r\nعرضكرد آقا شما را قسم به آن كسى كه پيمان شما را بر پيمبران گرفته در عالم اظله « 2 »  كجا بوديد فرمود ما نور بوديم قبل از اينكه خدا آدم را بيافريند خدا را تسبيح ميكرديم ملائكه از ما تسبيح آموختند وقتى خداوند آدم را آفريد آن نور را در آدم نهاد .\r\nمختصر بصائر ص 112 - ابو بصير گفت خدمت حضرت باقر عرضكردم آقا من غلام شما و از شيعيانتان هستم كور و ناتوان برايم بهشت را ضمانت كن .\r\n\r\n","description":"","footnote":" ( 1 ) در فاصله چهل ميلى مدينه است .  ( 2 ) اظله عالم مجردات كه جسم نيستند مجمع البحرين كه همان عالم ارواح است . ","page_name":" 200 ","page_number":200},
  {"content":"\r\n\r\nفرمود نميخواهى به تو علامت ائمه را نشان دهم عرضكردم چه مىشود كه جمع بين هر دو بفرمائى ( هم ضمانت بهشت و هم علامت ائمه ) فرمود مايلى عرضكردم چرا دوست نداشته باشم .\r\nحضرت باقر همين كه دست رو چشم من كشيد تمام ائمه را در همان خانه‌اى كه نشسته بود با چشم خود ديدم . بعد فرمود ابو بصير چشم بگشا ببين چه مىبينى . گفت به خدا قسم جز سگ و خوك و بوزينه چيزى نديدم . گفتم اين بخت برگشتگان كيانند كه مسخ شده‌اند ؟ فرمود اينها كه مىبينى اين جمعيت انبوه مخالفين است اگر پرده برداشته شود شيعيان مخالفين خود را جز به اين صورت نمىبينند .\r\nفرمود حالا اگر ميل دارى چشم ترا همين طور بگذارم و اگر ميخواهى ضامن بهشت شوم برميگردانم به صورت اول .\r\nعرضكردم آقا احتياج بتماشاى اين مردم بدسيرت ندارم مرا برگردان برگردان به حال اولم هيچ چيز را با بهشت نميتوان معاوضه نمود . دست بر چشمم كشيد مثل اول شد .\r\nمحاسن برقى ص 624 عبد الله بن علا از حضرت صادق نقل كرد كه فرمود من با پدرم بودم گروهى نيز از انصار حضور داشتند يك نفر آمد بپدرم گفت خانه‌ات آتش گرفت فرمود نه آتش نگرفته باز برگشت گفت به خدا قسم خانه‌ات آتش گرفته فرمود به خدا آتش نگرفته .\r\nبراى مرتبه ديگر رفت باز برگشت با چند نفر از اهل خانه و غلامانمان كه گريه ميكردند و ميگفتند خانه ما آتش گرفته است . فرمود هرگز آتش نگرفته نه من دروغ ميگويم و نه به من دروغ گفته‌اند من اطمينان به گفته خود بيشتر دارم از شما نسبت به آنچه چشمتان ديده .\r\nپدرم حركت كرد من نيز با او رفتم تا رسيديم بمنزلمان آتش شعله‌ور بود از راست و چپ خانه‌هاى ما از هر طرف . پدرم به طرف مسجد رفت به سجده افتاد و در سجده گفت بعزت و جلالت سر از سجده بر نميدارم تا آتش را خاموش\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nكنى . حضرت صادق فرمود سر بر نداشت تا خاموش شد . خانه‌هاى اطراف آتش گرفته بود ولى خانه‌هاى ما سالم بود بعد فرمود اين بواسطه دعائى بوده كه ميخوانده است . آن دعا در محل خود ذكر خواهد شد .\r\n\r\nباب ششم مكارم اخلاق و علم آن جناب و اقرار دوست و دشمن بمقامش\r\nمحاسن برقى - محمد بن مروان از حضرت صادق نقل كرد كه حضرت باقر از دنيا رفت شصت غلام داشت يك سوم آنها را هنگام مرگ آزاد كرد .\r\nارشاد مفيد ص 280 - عبد الله بن عطاء مكى گفت باندازه‌اى كه دانشمندان پيش حضرت باقر كوچك بودند پيش احدى چنان كوچك نبودند . حكم بن عتيبه با مقامى كه در نزد مريدان خود داشت ديدم چون بچه‌اى در نزد معلم خود خدمت آن جناب كوچك است جابر بن يزيد جعفى هر وقت چيزى از حضرت باقر نقل ميكرد ميگفت مرا حديث كرد وصى اوصياء وارث علم انبياء محمد بن على بن الحسين .\r\nارشاد مفيد - قيس بن ربيع گفت از ابو اسحاق راجع بمسح روى كفش سؤال كردم گفت مردم روى كفش مسح ميكنند ولى مردى را از بنى هاشم ديدم كه مانند نداشت محمد بن على بن الحسين از او پرسيدم راجع بمسح بر روى كفش مرا نهى كرده فرمود امير المؤمنين على چنين كارى را نميكرد .\r\nابو اسحاق گفت از وقتى كه او مرا نهى كرد ديگر بر روى كفش مسح نكردم قيس بن ربيع نيز گفت از وقتى كه اين جريان را از ابو اسحاق شنيدم منهم مسح نكردم .\r\nارشاد ، عبد الرحمن بن حجاج از حضرت صادق نقل كرد كه فرمود محمد ابن منكدر ميگفت خيال نميكردم على بن الحسين جانشينى بتواند مانند خود در علم بگذارد تا خدمت فرزندش محمد بن على رسيدم خواستم او را پند دهم او مرا پند داد .\r\nدوستانش گفتند چگونه ترا موعظه كرد . گفت در شدت گرما رفتم بخارج\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمدينه محمد بن على را كه مردى فربه بود و تكيه به دو غلام خود داشت ديدم با خود گفتم شخصى از بزرگان قريش در چنين ساعتى با اين حال در جستجوى دنيا است به خدا قسم او را موعظه خواهم نمود . پيش رفته سلام كردم جواب مرا با نفس بريده و از شدت خستگى داد و عرق ميريخت .\r\nعرضكردم آقا شخصيتى بزرگ از خاندان قريش در چنين ساعتى با اين حال بايد در طلب دنيا باشد اگر ترا مرگ فرا گيرد در اين حال چه ميكنى ؟ خود را از دو غلام جدا نمود و تكيه كرده گفت به خدا سوگند اگر مرگ مرا فرا گيرد در اين حال من در حال انجام يك وظيفه دينى هستم كه خود و خانواده‌ام را از نياز پيدا كردن به تو و مردم نگهداشته‌ام ترس موقعى است كه مرگ فرا رسد و مشغول معصيت خدا باشى . عرضكردم آقا من ميخواستم شما را نصيحت كنم مرا پند دادى .\r\nارشاد - حسن بن كثير گفت خدمت حضرت باقر شكايت از احتياج و ستم برادران نمودم فرمود بد برادرانى هستند كه در موقع ثروت گرد تو هستند هنگام نادارى فرار ميكنند بغلام خود دستور داد كه كيسه‌اى كه محتوى هفتصد درهم بود به او بدهد . فرمود اين را خرج كن هر وقت تمام شد به من خبر بده .\r\nارشاد - عمرو بن دينار و عبيد الله بن عبيد بن عمير گفتند هر وقت ما خدمت حضرت باقر عليه السلام ميرسيديم بما پول و وسائل و لباس ميداد .\r\nميفرمود اينها را قبل از اينكه شما را ببينم برايتان تهيه ديده بودم .\r\nارشاد - سليمان بن قرم گفت ابو جعفر محمد بن على عليه السلام بما جايزه ميداد از پانصد درهم تا ششصد و هزار از لطف و انعام بدوستان و كسانى كه به او پناه ميبردند و اشخاصى كه اميد از او داشتند هيچ وقت آزرده و دلگير نميشد .\r\nارشاد - روايت شده از امام باقر عليه السلام كه سؤال كردند آقا بعضى از حديثها را بدون سند ذكر ميكنيد فرمود هر وقت حديثى را بدون سند گفتم\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nسند آن چنين است پدرم از جدم و ايشان از پدرشان از پيامبر اكرم از جبرئيل از خداى بزرگ .\r\nميفرمود گرفتارى ما از دست مردم زياد است اگر دعوت كنيم آنها را بحقيقت نمىپذيرند اگر آنها را رها كنيم جز بوسيله ما هدايت نخواهند يافت ، باز ميفرمود مردم هرگز عيبجوئى از ما نميكنند . ما اهل بيت رحمت و درخت نبوت و معدن حكمت و جايگاه آمد و رفت ملائكه هستيم و بر خاندان ما وحى نازل شده .\r\nابو نعيم در حلية الاولياء ميگويد حاضر ذاكر خاشع صابر ابو جعفر محمد ابن على باقر است .\r\nگفته‌اند كريم پسر كريم پسر كريم پسر كريم يوسف بن يعقوب بن اسحاق ابن ابراهيم است همچنين سيد پسر سيد پسر سيد پسر سيد محمد بن على بن حسين بن على است .\r\nمردى از پسر عمر مسأله‌اى سؤال كرد نتوانست جواب بگويد گفت برو از آن پسر بپرس و هر چه گفت بيا به من بگو اشاره كرد بمحمد بن على حضرت باقر آن شخص سؤال كرد جواب گرفته پيش پسر عمر آمد و جواب را به او گفت پسر عمر گفت اينها خانواده علم هستند .\r\nجاحظ در كتاب بيان و تبيين ج 1 ص 84 مينويسد حضرت باقر زندگى عالى دنيا را در دو كلمه جمع كرده فرموده است به زيستى و زندگى خوش پيمانه پرى است كه دو ثلث آن زيركى است و يك ثلث خود را بغفلت زدن .\r\nمردى نصرانى به او گفت تو بقر هستى فرمود نه من باقرم گفت فرزند زنى آشپزى فرمود اين شغل او بوده . گفت تو فرزند يك سياه حبشى نابكارى ؟\r\nفرمود اگر راست ميگوئى نابكار بوده خدا از او بگذرد اگر دروغ ميگوئى خدا از تو بگذرد ، نصرانى مسلمان شد .\r\nمكارم الاخلاق ص 149 - عبد الله بن عطا گفت خدمت حضرت باقر رسيدم در منزل آن جناب تختخواب و فرش و روكشهاى پشمى و ساير وسائل زندگى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nديدم پرسيدم اينها چيست فرمود اين جهاز و وسائل مربوط به زن من است كشف الغمه ج 2 ص 319 افلح غلام حضرت باقر گفت در خدمت آن جناب به مكه رفتم همين كه وارد مسجد الحرام شد نگاهى به خانه خدا كرده با صداى بلند شروع بگريه كرد . عرضكردم پدر و مادرم فدايت مردم متوجه شمايند آرام‌تر گريه كنيد .\r\nفرمود چرا گريه نكنم شايد خداوند با لطف و مرحمت به من نگاه كند اين توجه او سبب رستگارى فردايم شود . گفت آنگاه بگرد خانه خدا طواف كرد بعد در مقام ابراهيم به نماز ايستاد وقتى سر از سجده برداشت محل سجده‌اش تر شده بود از اشك چشمش و هر وقت خنده ميكرد ميگفت\r\n( اللهم لا تمقتنى )\r\nخدايا بر من خشم مگير .\r\nحضرت صادق روايت نموده كه پدرم در مناجات نيمه شبش چنين ميگفت خدايا به من دستور دادى نپذيرفتم مرا نهى كردى باز نگشتم خدايا اينك بنده‌ات در مقابل تو است نميتوانم عذرى بياورم .\r\nدر كشف الغمه است كه حضرت صادق فرمود قاطر پدرم گم شد گفت اگر خداوند قاطرم را به من برساند آنچنان ستايش كنم او را كه به پسندد طولى نكشيد كه قاطر را با زين و برگ آوردند همين كه سوار شد و لباس خود را جمع كرد سر بسوى آسمان بلند كرده گفت ( الحمد لله ) چيز ديگرى اضافه نكرد سپس فرمود چيزى فرو گذار نكردم و نه چيزى باقيماند تمام ستايشها را اختصاص بخداى بزرگ دادم هر نوع ستايشى داخل در همين ستايش است كه كردم .\r\nسلمى كنيز حضرت باقر گفت هر يك از برادرانش كه به خانه آن جناب مىآمدند آنها را پذيرائى ميكرد با غذاى خوب و لباسهاى عالى بايشان ميداد و پول نيز ميبخشيد من عرض ميكردم خوب است كمتر مصرف كنيد ميفرمود سلمى نيكى و ارزش دنيا كمك به برادران و دوستان است .\r\nجايزه‌هائى كه ميداد از پانصد درهم تا ششصد هزار بود از نشستن با برادران دلتنگ نميشد . ميفرمود دوستى خود را در قلب برادرت به آن اندازه\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبدان كه تو او را دوست ميدارى . هيچ وقت شنيده نميشد از خانه‌اش كه بگدا بگويند خير باد ترا . يا بگويند ، گدا اين را بگير . ميفرمود آنها را با بهترين اسمهايشان بخوانيد .\r\nكافى ج 3 ص 276 عبد الله بن عطا گفت حضرت باقر فرمود دو مركب سوارى زين كن . من يك الاغ و يك قاطر آماده كردم و قاطر را پيش كشيدم براى امام عليه السلام خيال ميكردم آن را بهتر دوست دارد . فرمود كه به تو گفت كه قاطر را برايم بياورى . عرضكردم من انتخاب كردم فرمود من به تو گفتم برايم انتخاب كنى ؟\r\nسپس فرمود بهترين مركب سوارى پيش من الاغ است . گفت الاغ را پيش آوردم ركاب گرفتم امام عليه السلام سوار شد آنگاه فرمود\r\nالحمد لله الذى هدانا بالاسلام و علمنا القرآن و من علينا بمحمد ص و الحمد لله الذى سخر لنا هذا و ما كنا له مقرنين و انا الى ربنا لمنقلبون و الحمد لله رب العالمين\r\n. با هم رفتيم تا به محلى رسيديم عرض كردم نماز نميخوانيد فرمود اينجا محل مورچه است در چنين محلى نماز خوانده نميشود باز رفتيم تا بجاى ديگرى رسيديم دو مرتبه سخن خود را تكرار كردم فرمود اينجا شوره‌زار است نماز خوانده نميشود .\r\nبالاخره در يك جا امام عليه السلام پياده شد به من فرمود نماز نافله‌ات را خوانده‌اى يا ميخوانى « 1 »  ؟ من در جواب از جهت سبك شمردن اين نافله گفتم اين نافله را عراقيها نافله نماز ظهر ميگويند . فرمود آنها كه اين نافله را ميخوانند شيعيان على بن ابى طالب هستند اين نماز اوابين است .\r\nنماز را خوانديم باز ركاب گرفتم امام سوار شد همان دعاهاى اول را خواند آنگاه گفت خدايا مرجئه « 2 »  را لعنت كن زيرا آنها دشمن دنيا و آخرت مايند . عرضكردم چه شد كه از مرجئه نام بردى فرمود بخاطرم گذشت .\r\n\r\n","description":"","footnote":" ( 1 ) ترديد از راوى است .  ( 2 ) مرجئه كسانى كه على را در مرتبه چهارم قرار ميدهند . ","page_name":" 206 ","page_number":206},
  {"content":"\r\n\r\nرجال كشى ص 109 محمد بن مسلم گفت هر چه بخاطرم رسيد از حضرت باقر عليه السلام پرسيدم تا آنجا سى هزار حديث از او سؤال كردم ولى از حضرت صادق شانزده هزار پرسيدم .\r\nكافى - حكم بن عتيبه گفت خدمت حضرت باقر رسيدم ديدم در يك اطاق آراسته نشسته پيراهن تازه‌اى پوشيده است و يك بالاپوش رنگ شده بر خود انداخته كه اثر رنگ روى شانه‌اش مانده است و شروع كردم بتماشاى خانه و سر و لباس امام . فرمود حكم چه ميگوئى راجع به اين وضع .\r\nعرضكردم چه بگويم شما كه خود را به اين وضع آراسته‌ايد ما چنين مىپنداريم كه اين قبيل كارها مخصوص جوانان بىزن و شهوتران است .\r\nفرمود حكم چه كسى حرام كرده زينت خدا را كه به بندگانش اختصاص داده اما اين خانه كه مىبينى خانه عروس است و من تازه عروسى كرده‌ام خانه خودم همان خانه‌ايست كه ديده‌اى .\r\nكافى ص 447 ج 6 مالك بن اعين گفت خدمت حضرت باقر رسيدم ديدم روپوشى خيلى قرمز پوشيده لبخندى زدم . فرمود ميدانم چرا ميخندى از اين جامه من خنده‌ات گرفت . زنى از قبيله بنى ثقيف دارم كه مرا مجبور به پوشيدن اين لباس كرده من او را دوست دارم او هم باجبار اين لباس را به من پوشانده ولى نماز در آن نميخوانم شما هم در جامه خيلى قرمز نماز نخوانيد .\r\nمالك گفت بعد باز خدمتش رسيدم آن زن را طلاق داده بود و فرمود ديدم از على بيزارى ميجويد با اين كار ديگر تاب نياوردم كه او را نگه دارم .\r\nكافى - حسن زيات بصرى گفت من و دوستم خدمت حضرت باقر عليه السلام رسيديم ديديم در خانه آراسته يك جامه گلى رنگ بر تن نموده و سر و ريش خود را روغن زده و سرمه كشيده است و چند مسأله پرسيديم همين كه خواستم حركت كنم فرمود حسن فردا با رفيقت بيا پيش من و عرضكردم بسيار خوب فدايت شوم .\r\nفردا خدمتش رسيدم ديدم در خانه‌ايست كه جز حصير چيزى ندارد و\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nيك جامه خشن پوشيده رو كرد بدوست من فرمود برادر بصرى ! تو ديروز آمدى من در خانه عروسى بودم و آن روز نوبت او بود و خانه متعلق به خودش بود تمام وسائل نيز به او تعلق داشت او خود را براى من زينت كرده بود من نيز لازم بود خود را برايش بيارايم مبادا خيالى بكنى .\r\nرفيقم گفت به خدا خاطرم چيزى گذشت ولى اكنون ديگر هر چه خيال كرده بودم از بين رفت و فهميدم حق با شما است .\r\nكافى - زراره گفت حضرت باقر عليه السلام خارج شد تا نماز بخواند با چند نفر از بچه‌هايشان جبه مخمل زرد و رداى مخملى زرد رنگ پوشيده بود .\r\nكافى - حنان از پدر خود نقل كرد كه به حضرت باقر عرضكردم شما نمازهاى نافله را نشسته ميخوانيد ؟ فرمود از وقتى فربه شده‌ام و به اين سن رسيده‌ام همه نمازهاى نافله را نشسته ميخوانم .\r\nثواب الاعمال ص 168 حضرت صادق فرمود پدرم از همه خانواده ما ثروتش كمتر بود و خرجش زيادتر هر جمعه يك دينار صدقه ميداد ميفرمود صدقه روز جمعه دو برابر مىشود بواسطه فضيلت روز جمعه بر ساير روزها .\r\nمحمد بن مسلم از حضرت باقر نقل كرد كه فرمود انا  عُلِّمْنا مَنْطِق الطَّيْرِ وَ أُوتِينا مِن كُل شَيْءٍ  - بما زبان پرنده‌ها را آموخته‌اند و از هر چيز بما داده‌اند .\r\nميگويند از فرزندان امام حسن و امام حسين هيچ كدام به اندازه حضرت باقر در تفسير و كلام و فتوى و احكام حلال و حرام بحث نكرده‌اند محمد بن مسلم گفت من سى هزار حديث پرسيدم در علوم دينى ساير صحابه و تابعين و دانشمندان مسلمان نيز نقل كرده‌اند .\r\nاز صحابه مانند جابر بن عبد الله انصارى و از تابعين چون جابر بن يزيد جعفى و كيسان سختيانى رئيس صوفيها و از فقها مانند زهرى و ابن مبارك و اوزاعى و ابو حنيفه و مالك بن انس و شافعى و زياد بن منذر نهدى .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nنويسندگان مانند طبرى و بلاذرى و سلامى و خطيب در كتابهاى تاريخ خود و موطأ و شرف المصطفى و ابانه و حلية الاولياء و سنن ابى داود و الكانى و دو مسند ابو حنيفه و مروزى و ترغيب اصفهانى و سبط واحدى و تفسير نقاش و زمخشرى و معرفت اصول الحديث و رساله سمعانى آنها در نقل خود ميگويند :\r\nمحمد بن على چنين گفته يا ميگويند محمد باقر گفته به همين جهت پيامبر اكرم او را باقر ناميده حديث جابر در باره ايشان مشهور است كه فقهاء مدينه و عراق همه نقل كرده‌اند .\r\nكافى ابو خالد كابلى گفت خدمت حضرت باقر رسيدم غذا خواست من نيز با ايشان غذا خوردم ولى غذائى به آن تميزى و لذيذى نخورده بودم پس از تمام شدن غذا فرمود غذايت ( يا غذاى ما ) « 1 »  چگونه بود ؟\r\nعرضكردم فدايت شوم چنين غذائى در لطافت و لذت نخورده بودم ولى به ياد اين آيه افتادم  ثُم لَتُسْئَلُن يَوْمَئِذٍ عَن النَّعِيم  « 2 »  فرمود اين باز خواست مربوط بمذهبى است كه داريد ( يعنى ارادت بخاندان نبوت و از راه و رسم على و اولادش بازجوئى ميكنند كه از اين راه رفته‌ايد يا نه ) .\r\nكافى - بزيع بن عمر بن بزيع گفت خدمت حضرت باقر رسيدم مشغول غذا خوردن بود داخل يك كاسه‌اى كه به خط زرد در وسطش نوشته شده بود   قُل هُوَ اللَّه أَحَدٌ   مقدارى سركه و روغن زيتون با نان مىخورد فرمود بيا جلو .\r\nپيش رفتم و با آن جناب خوردم . پس از آنكه نان داخل كاسه تمام شد سه جرعه از آب آن سر كشيد و بقيه را به من داد من نيز سر كشيدم .\r\nكافى ج 2 ص 487 حضرت صادق فرمود هر گاه جريانى پدرم را محزون ميكرد زنان و بچه‌ها را جمع ميكرد و دعا ميكرد آنها آمين ميگفتند .\r\nكافى ج 2 ص 498 حضرت صادق فرمود پدرم ذكر زياد ميگفت با او راه ميرفتم ذكر خدا ميكرد غذا ميخورديم همين طور بمردم حديث ميگفت اين\r\n\r\n","description":"","footnote":" ( 1 ) ترديد از راوى است  ( 2 ) تكاثر آيه 8 باز خواست خواهيد شد از نعمتها ","page_name":" 209 ","page_number":209},
  {"content":"\r\n\r\nكار او را از ذكر خدا باز نميداشت پيوسته زبانش چسبيده بكام بود ميگفت  لا إِله إِلَّا اللَّه  ما را جمع ميكرد تا آفتاب بر مىآمد دستور ميداد قرآن بخوانيم هر كس قرآن خوان نبود ميفرمود ذكر بگويد .\r\nكافى - عباس بن موسى الوراق از حضرت ابو الحسن نقل كرد كه فرمود چند نفر رفتند خدمت حضرت باقر ديدند خضاب نموده . فرمود من مردى هستم علاقمند بزنان براى آنها خود را خضاب ميكنم .\r\nكافى - حضرت صادق فرمود حضرت باقر با كتم « 1 »  خضاب ميكرد ، شيبه اسدى گفت از حضرت صادق پرسيدم راجع به خضاب مو فرمود حضرت حسين عليه السلام خضاب ميكرد و حضرت باقر صلوات اللَّه عليه نيز با حناء و كتم خضاب ميكرد .\r\nكافى - ابو بكر حضرمى گفت با ابو علقمه و حارث بن مغيره و ابو حسان خدمت حضرت صادق بوديم و علقمه با حناء خضاب كرده بود و حارث با ابو حسان خضاب نكرده بود هر كدام اشاره بريشهاى خود نموده پرسيدند نظر شما چيست در مورد ريشهاى ما ؟\r\nحضرت صادق فرمود چقدر زيبا است گفتند حضرت باقر با وسمه خضاب ميكرد فرمود آرى وقتى با آن زن ثقفى ازدواج كرد كنيزان محاسن ايشان را خضاب كردند .\r\nكافى ج 6 ص 482 محمد بن مسلم گفت حضرت باقر را ديدم كه سقز ميجويد فرمود محمد وسمه دندانهايم را خراب كرده اين سقز را ميجوم تا محكم شود گفت دندانش سست شده بود آن را با طلا محكم كرده بود .\r\nكافى - معاوية بن عمار گفت حضرت باقر را ديدم كه با حناء خضاب نموده بود سدير صيرفى گفت حضرت باقر موى گونه و زير چانه‌اش را ميگرفت و كوتاه ميكرد .\r\nمحمد بن مسلم گفت ديدم حضرت باقر مشغول اصلاح كردن بود بسلمانى فرمود محاسن و ريشش گرد كند .\r\nعبد الله بن سليمان گفت از حضرت باقر راجع بعاج پرسيدم فرمود اشكالى ندارد من يك شانه‌اى از عاج دارم .\r\n\r\n","description":"","footnote":" ( 1 ) كتم گياهى است كه با وسمه مخلوط ميكنند و بريش براى رنگ كردن ميمالند . ","page_name":" 210 ","page_number":210},
  {"content":"\r\n\r\nكافى - حكم بن عتيبه گفت حضرت باقر را ديدم كه بر انگشتهاى خود حنا بسته بود فرمود نظر تو راجع به اين كار چيست ؟ عرضكردم من چه بگويم با اينكه شما اين كار را ميكنيد ولى در بين ما اين كار را جوانها ميكنند .\r\nفرمود وقتى نوره بناخنها ميرسد شبيه ناخن مرده مىشود با حنا آنها را آراسته بايد كرد .\r\nكافى - ابو عبيده گفت با حضرت باقر همسفر بودم بين مكه و مدينه همين كه رسيد به حرم غسل كرد و نعلين خود را بدست گرفته ساعتى در حرم پياده راه رفت .\r\nكافى - كنانى گفت از حضرت صادق در مورد گوشت قربانى پرسيدم فرمود حضرت زين العابدين و حضرت باقر يك ثلث بهمسايگان و يك ثلث براى مستمندان و يك ثلث را هم بخانواده خود اختصاص ميدادند .\r\nكافى ج 3 ص 171 زراره گفت حضرت باقر براى تشييع جنازه مردى از قريش رفت منهم در خدمت ايشان بودم عطا نيز بود زنى صدا بگريه برداشت عطا گفت ساكت باش و گر نه برميگرديم . آن زن ساكت نشد . عطا برگشت .\r\nبه حضرت باقر عرضكردم عطاء برگشت فرمود چرا گفتم زنى صدا بناله بلند كرد به او گفت ساكت باش و گر نه برميگرديم ساكت نشد او برگشت فرمود ما ميرويم اگر بنا شود كار باطلى ببينيم با حق آميخته شد ترك حق كنيم بواسطه آن باطل در اين صورت حق مسلمان را ادا نكرده‌ايم .\r\nبعد از اينكه امام بر جنازه نماز خواند صاحب عزا پيش آمده گفت آقا از شما تشكر ميكنم خدا شما را رحمت كند نميتوانيد پياده راه برويد برگرديد .\r\nحضرت باقر از برگشتن خوددارى كرد .\r\nعرضكردم آقا بشما اجازه برگشتن داد ضمنا منهم كارى دارم ميخواهم از آن سؤال كنم . فرمود ما با اجازه او نيامده بوديم و با اجازه او برنميگرديم اين ثواب و پاداشى است كه در جستجوى آن هستيم شخص هر اندازه از پى جنازه برود پاداش ميگيرد .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nكافى - چند نفر خدمت حضرت باقر رسيدند ديدند يكى از فرزندانش مريض است امام خيلى ناراحت و افسرده است و قرار ندارد . با خود گفتند اگر پيش آمدى بكند ميترسيم كه با وضع ناجورى روبرو شويم .\r\nاتفاقا چيزى نگذشت كه صداى ناله و فرياد از ميان خانه بلند شد ديدند امام عليه السلام آمد ولى گشاده رو بر خلاف وضعى كه قبلا داشت . عرضكردند فدايت شويم ما ميترسيديم كه اگر چنين اتفاقى بيفتد شما را در يك افسردگى ببينيم كه ما هم افسرده شويم فرمود ما دوست داريم عافيت و سلامتى را براى كسى كه او را دوست داريم ولى وقتى امر خدا آمد تسليم در مقابل فرمان خدا هستيم .\r\nكافى - حضرت صادق فرمود من هر شب رختخواب پدرم را ميانداختم و منتظر ميشدم تا بيايد وقتى در رختخواب ميرفت من به طرف خوابگاه خود ميرفتم يك شب پدرم دير آمد در جستجوى او به مسجد رفتم مردم خوابيده بودند . ديدم پدرم در مسجد به سجده رفته است صداى ناله‌اش را شنيدم كه ميگفت\r\nسبحانك اللهم ربى حقا حقا سجدت لك يا رب تعبدا و رقا اللهم ان عملى ضعيف فضاعفه لى اللهم قنى عذابك يوم تبعث عبادك و تب على انك انت التواب الرحيم\r\n. تهذيب ج 1 ص 289 زراره گفت فرزند حضرت باقر سخت بيمار شد امام عليه السلام در يك طرف خانه بود هر كس به او نزديك ميشد ميفرمود دست به بچه نزنيد ضعيف و ناتوانيش زياد مىشود انسان در اين حال ( حال احتضار ) از هميشه ضعيف‌تر است هر كه به او دست بزند بضررش كار كرده پس از فوت شدن بچه دستور داد دو چشم و چانه‌اش را ببندند .\r\nآنگاه فرمود تا وقتى امر خدا نيامده ما ناراحت هستيم ولى وقتى امر خدا رسيد ديگر جز تسليم كار ديگرى نداريم . امر كرد روغن آوردند روغن زد و سرمه كشيد غذا خواست خودش با ديگران غذا خوردند . فرمود اين صبر جميل است دستور داد بچه را غسل دهند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nجبه‌اى از خز و رداى خزى با عمامه خز پوشيد خارج شد و بر او نماز خواند .\r\nكافى - ابى عبيده گفت من با حضرت باقر هم پالكى بوديم من اول سوار ميشدم بعد ايشان سوار ميشدند همين كه سوار ميشد و قرار ميگرفتيم سلام ميكرد و شروع به احوال و مصافحه ميكرد مثل دو نفر كه مدتى يك ديگر را نديده‌اند .\r\nموقع پائين شدن اول ايشان پائين مىآمد وقتى منهم پائين ميشدم باز سلام ميكرد و احوال ميپرسيد مثل كسى كه مدتى است دوستش را نديده عرضكردم آقا شما كارى ميكنيد كه كسى قبلا نكرده يك بار هم زياد است .\r\nفرمود نميدانى چقدر مصافحه ( دست دادن ) ثواب دارد مؤمنين وقتى يك ديگر را مىبينند و دست در دست يك ديگر ميگذارند پيوسته گناهان آنها ميريزد چون برگ درخت خداوند آنها را مورد توجه خويش قرار ميدهد تا از يك ديگر جدا شوند .\r\nحضرت صادق فرمود روزى خدمت پدرم رسيدم هشت هزار دينار به فقراء مدينه صدقه ميداد يك خانواده كه تعداد آنها يازده نفر شده بود و همه برده بودند آزاد كرد .\r\nكافى - ميمون قداح گفت حضرت باقر به من فرمود بخوان گفتم از چه چيز بخوانم فرمود از سوره نهم در جستجوى سوره نهم قرآن شدم فرمود بخوان از سوره يونس اين آيه را خواندم  لِلَّذِين أَحْسَنُوا الْحُسْنى وَ زِيادَةٌ وَ لا يَرْهَق وُجُوهَهُم قَتَرٌ وَ لا ذِلَّةٌ  . « 1 » \r\nفرمود كافى است . پيغمبر اكرم ( ص ) فرمود تعجب ميكنم وقتى قرآن ميخوانم چرا پير نميشوم ؟ كافى - ابو الجارود گفت حضرت باقر فرمود هر وقت حديثى بشما گفتم مدرك آن را از قرآن بخوانيد در ضمن حديث فرمود خدا نهى كرده از پر حرفى و از بين بردن مال و زياد سؤال كردن .\r\nعرضكردند آقا مدرك اين فرمايش از قرآن چيست ؟ فرمود اين آيه\r\n\r\n","description":"","footnote":" ( 1 ) يونس 26 ","page_name":" 213 ","page_number":213},
  {"content":"\r\n\r\n لا خَيْرَ فِي كَثِيرٍ مِن نَجْواهُم  « 1 »  و فرموده  وَ لا تُؤْتُوا السُّفَهاءَ أَمْوالَكُم الَّتِي جَعَل اللَّه لَكُم قِياماً  « 2 »  و ميفرمايد و  لا تَسْئَلُوا عَن أَشْياءَ إِن تُبْدَ لَكُم تَسُؤْكُم  « 3 »  .\r\nكتاب زهد حسين بن سعيد اهوازى مينويسد حضرت صادق فرمود در كتاب پيغمبر است كه هر گاه بردگان را به كار واميداريد اگر دشوار بود ، با آنها كمك كنيد .\r\nوقتى پدرم آنها را بكارى واميداشت ميگفت صبر كنيد ، مىآمد نگاه ميكرد اگر كار سنگين بود ميگفت بسم الله و با آنها كمك ميكرد اگر سبك بود از آنها جدا ميشد .\r\nامالى شيخ طوسى ص 50 به حضرت باقر عرض شد چگونه صبح گرديد ؟\r\nفرمود صبح كرديم در حالى كه غرق در نعمتيم سراپا گناه خداوند اظهار لطف ميفرمايد بما با نعمتهايش ولى ما فاصله ميگيريم از او با معصيتها . ما به او محتاجيم ولى او از ما بىنياز .\r\nكافى ج 6 ص 339 عبد الله بن سليمان گفت از حضرت باقر راجع به پنير پرسيدم فرمود از خوراكى پرسيدى كه من دوست دارم يك درهم بغلام داده فرمود برو پنير بخر پنير خريد و آورد صبحانه را خدمت ايشان ميل كردم .\r\nكافى - عبد الله بن قيس ماصر خدمت حضرت باقر رسيده عرضكرد چرا ميت را غسل جنابت ميدهند فرمود جواب ترا نميدهم . از خدمت امام رفت در بين راه بيكى از شيعيان برخورده گفت تعجب است از شما شيعيان كه اين شخص را دوست داريد و از او اطاعت ميكنيد ، اگر شما را بپرستش خود\r\n\r\n","description":"","footnote":" ( 1 ) سوره نساء آيه 114 خيرى نيست در بسيارى از گفتار آنها  ( 2 ) نساء آيه 5 . اموال خود را كه نگهدارى آن به عهده شما است در اختيار ابلهان مگذاريد  ( 3 ) مائده آيه 101 از بعضى چيزها سؤال نكنيد كه اگر افشا شود شما را ناراحت مىكند . ","page_name":" 214 ","page_number":214},
  {"content":"\r\n\r\nدعوت كند مىپذيريد من يك مسأله از او پرسيدم جوابى نداشت بدهد . سال بعد همان مسأله را سؤال كردم فرمود نميگويم .\r\nعبد الله بن قيس ماصر بيكى از اصحاب خود گفت تو با شيعيان رفت و آمد كن و اظهار علاقه بايشان بنما و از من بيزارى بجوى و مرا لعنت كن . ايام حج كه رسيد بيا وسائل سفر حج ترا فراهم كنم . از شيعيان بخواه ترا ببرند پيش محمد بن على وقتى آنجا رفتى بپرس چرا ميت را غسل جنابت ميدهند .\r\nآن مرد با شيعيان رفت و آمد پيدا كرد تا ايام حج در اين برخوردها واقعا بمذهب آنها علاقمند شد و اين مذهب را از روى حقيقت پذيرفت ولى جريان را به عبد الله بن قيس نگفت مبادا از دادن مخارج حج خوددارى كند وقتى ايام حج شد پيش عبد الله رفت پول يك حج به او داد به راه افتاد بمدينه كه رسيد دوستانش گفتند تو در منزل باش تا با امام در باره‌ات صحبت كنيم و اجازه بگيريم .\r\nوقتى خدمت حضرت باقر رسيدند فرمود كو دوستتان با او بانصاف رفتار نكرديد عرضكردند نميدانستيم آوردن او صحيح است يا نه . امام يك نفر را فرستاد از پى او . وقتى وارد شد امام فرمود مرحبا به تو وضعى كه حالا دارى از نظر اعتقاد بهتر است يا آن وضعى كه سابق داشتى . عرضكرد سابق وضعى نداشتم . فرمود صحيح است اما عبادت سابق برايت سبك‌تر بود از حالا زيرا حق سنگين است و شيطان موكل بر شيعيان ما است ولى ساير مردم نفس خودشان براى گمراهى آنها كافى است اكنون به تو ميگويم آنچه عبد الله ابن قيس از تو خواسته قبل از اينكه سؤال كنى اختيار را به تو مىدهم خواستى بعبد الله بگو نخواستى نگو .\r\nخداوند فرشتگانى را مامور خلقت نموده وقتى بخواهد يك نفر را بوجود آورد به آنها دستور ميدهد از همان خاكى كه در اين آيه فرموده  مِنْها خَلَقْناكُم وَ فِيها نُعِيدُكُم وَ مِنْها نُخْرِجُكُم تارَةً أُخْرى  بردارند نطفه را به آن خاكى كه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاز آن مىآفريند مخلوط كنند پس از چهل روز كه در رحم جا ميگيرد .\r\nوقتى چهار ماه تمام شد عرض ميكنند خدايا چه اراده كرده‌اى بيافرينى هر نوع كه اراده كرده باشد از نر يا ماده سفيد يا سياه به آنها دستور ميدهد وقتى روح از بدن خارج شود اين نطفه نيز عينا خارج مىشود هر چه باشد كوچك يا بزرگ نر باشد يا ماده به همين جهت ميت را غسل جنابت ميدهند .\r\nآن مرد عرض كرد نه به خدا اين جريان را به پسر قيس ماصر نميگويم هرگز . فرمود ميل خودت .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nباب هفتم رفتن امام بشام و معجزه‌هائى كه در آنجا از آن جناب ظاهر شد\r\nسيد بن طاوس در كتاب امان الاخطار ص 52 نقل مىكند از كتاب دلائل الائمه محمد بن جرير طبرى شيعه از معجزات حضرت باقر عليه السلام از حضرت صادق .\r\nيك سال هشام بن عبد الملك براى حج به مكه رفت در همان سال حضرت باقر و پسرش حضرت صادق نيز به مكه رفتند .\r\nحضرت صادق ( ع ) در يك سخنرانى فرمود ستايش خداى را كه محمد را بحقيقت بمقام نبوت برانگيخت و ما را بوسيله او امتياز بخشيد ما برگزيده خدا در ميان مردم و نخبه بندگان و خلفاء او هستيم سعادتمند كسى است كه از ما پيروى كند و شقى كسى است كه مخالف و دشمن ما باشد .\r\nمسلمه برادر هشام اين جريان را به او رسانيد ولى هشام كارى نكرد تا بشام برگشت و ما بمدينه رفتيم . پيكى از شام فرستاد و بفرماندار مدينه دستور داد پدرم و مرا بشام بفرستد فرماندار ما را بشام فرستاد .\r\nوقتى وارد شام شديم تا سه روز اجازه ورود نداد در روز چهارم اجازه داد وقتى بدر بارگاه آمديم هشام روى تخت نشسته بود سران سپاه و شخصيتهاى دربارش همه بر سر پا غرق در سلاح در دو طرف ايستاده بودند .\r\nهدف گذاشته بودند و بزرگان بنى اميه مشغول مسابقه تيراندازى بودند پدرم جلو و من از پشت سر ايشان وارد شديم . هشام گفت ابا محمد با بزرگان خويشاوند خود تيراندازى كن .\r\nپدرم گفت من پير شده‌ام و موقع تير اندازيم گذشته مرا معاف دار . گفت به حق خدائى كه ما را بدين خود و به پيامبرش امتياز بخشيده ممكن نيست . در اين موقع اشاره بيكى از شخصيتهاى بنى اميه نموده گفت كمانت را بايشان بده .\r\nپدرم بعد از اين اجبار كمان او را گرفت و يك تير در چله كمان نهاد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nوسط هدف را نشان گرفت چنان زد كه تير در نقطه وسط هدف جاى گرفت تير دوم را كه زد بوسط چوب تير اول قرار گرفته آن را شكافت تا آهن سر تير نه تير پشت سر هم بهدف زد كه تير قبلى را شكافت و در يك ديگر داخل شد .\r\nهشام چنان باضطراب افتاد كه خود را نميتوانست نگه دارد گفت خوب زدى تو بهترين تيرانداز عرب و عجم هستى چطور ميگفتى پيرشده‌اى باز از گفته خود پشيمان شد .\r\nهشام در مدت حكومت خود هيچ كس را با كنيه « 1 »  جز پدرم مخاطب قرار نداده بود و نداد چنان آشفته بود كه تصميم حمله داشت سر به زير انداخت و شروع بفكر كرد من و پدرم روبرويش ايستاده بوديم .\r\nمدتى كه ايستاديم پدرم خشمگين شد و هر وقت خشمگين ميشد به آسمان نگاه ميكرد نگاه خشم آلودى كه آثار آن در چهره‌اش آشكارا ديده ميشد .\r\nهشام كه متوجه اين جريان شد . صدا زد نزد من بيا محمد ! پدرم بالاى تخت رفت من نيز از پى ايشان رفتم همين كه بنزديك او رسيد هشام از جاى حركت نموده او را در بغل گرفت و نشاند طرف راستش مرا نيز در بغل گرفته طرف راست پدرم نشاند .\r\nرو بپدرم نموده گفت يا محمد تا وقتى مانند شما در ميان قريش باشد سيادت بر عرب و عجم دارند احسن ! از كجا اين تير اندازى را آموخته‌اى چقدر وقت صرف آموختن آن نمودى ؟ ! پدرم گفت ميدانى كه اهل مدينه تيراندازى ميكنند من نيز در كوچكى تير اندازى كرده‌ام ولى بعد ترك كردم چون امير المؤمنين از من خواست باز ياد از آن روزها كردم . هشام گفت از وقتى بعقل آمده‌ام چنين تير اندازى نديده‌ام . گمان نميكنم كسى روى زمين بتواند چنين بزند آيا فرزند شما\r\n\r\n","description":"","footnote":" ( 1 ) كنيه اسمهائى است كه اول آن اب يا ام داشته باشد اشخاص را از نظر احترام بكنيه صدا ميزنند . ","page_name":" 218 ","page_number":218},
  {"content":"\r\n\r\nجعفر نيز ميتواند همين طور تيراندازى كند ؟ فرمود ما از اجدادمان كمال و تمام امتيازاتى كه در اين آيه خدا نازل نموده  الْيَوْم أَكْمَلْت لَكُم دِينَكُم وَ أَتْمَمْت عَلَيْكُم نِعْمَتِي وَ رَضِيت لَكُم الْإِسْلام دِيناً  به ارث برده‌ايم جهان خالى از حجتى كه قدرت بر انجام امور شگفت انگيز داشته باشد نيست چنان قدرتى به غير ما خانواده داده نشده .\r\nحضرت صادق فرمود هشام وقتى اين سخنان را از پدرم شنيد چشم راست او برگشت و صورتش قرمز شد . اين برگشتن چشم و قرمزى صورت علامت خشم او بود قدرى سر به زير انداخت . سپس سر بلند نموده گفت مگر من و شما هر دو از فرزندان عبد مناف نيستيم مگر داراى يك نژاد نيستيم ؟ پدرم فرمود چرا ما نيز از همان نژاديم ولى خداوند از خزانه غيب خود بما امتيازهايى داده كه به هيچ كس نداده .\r\nهشام گفت مگر خداوند محمد ( ص ) را از نژاد عبد مناف براى همه مردم سياه و سفيد و قرمز نفرستاد . از كجا شما به ارث مقامى را برديد كه به ديگرى داده نشد پيامبر براى همه مردم فرستاده شده اين آيه قرآن نيز ميفرمايد ميراث آسمان و زمين از خداست  وَ لِلَّه مِيراث السَّماوات وَ الْأَرْض  از كجا بشما اين علم رسيد با اينكه بعد از پيامبر ما پيامبرى نيست و نه شما پيامبريد ؟\r\nپدرم فرمود از فرموده‌اى خداى بزرگ به پيامبرش در اين آيه :  لا تُحَرِّك بِه لِسانَك لِتَعْجَل بِه  « 1 »  آن كسى كه نبايد براى ديگران زبان بگشايد خدا به او امر مىكند كه بما اين امتياز را بدهد و ديگران محروم باشند به همين جهت تنها با على بگفتگوى سرى پرداخت و خداوند اين آيه را نازل نمود  وَ تَعِيَها أُذُن واعِيَةٌ  « 2 »  .\r\nپيامبر در ميان اصحاب فرمود از خدا درخواست كردم كه آن گوش تو باشد على جان .\r\nبه همين جهت على بن ابى طالب صلوات اللَّه عليه در كوفه گفت برايم پيامبر هزار در از علم گشود كه از هر در هزار در ديگر باز ميشد امتيازاتى\r\n\r\n","description":"","footnote":" ( 1 ) قيامت آيه 16 زبان خود را مگشا كه عجله كنى .  ( 2 ) الحاقه 12 حفظ مىكند آن اسرار را گوش شنوا . ","page_name":" 219 ","page_number":219},
  {"content":"\r\n\r\nپيامبر اكرم بعلى داد از خزانه اسرار همانطور كه شما به محبوبترين شخص در نزد خود امتيازى ميدهيد .\r\nآنچنان كه خدا پيامبر را ممتاز گردانيد پيامبر اكرم نيز برادر خود على را امتياز بخشيد آن نيرو و قدرتها از را راه ارث بما رسيد بدون اينكه حتى ساير بستگان ما شريك باشند .\r\nهشام گفت على ادعاى علم غيب ميكرد با اينكه خداوند هيچ كس را بر غيب مطلع نكرده از كجا چنين ادعائى ميكرد . فرمود خداوند بزرگ نوشته‌اى براى پيامبر فرستاد كه در آن تمام اسرار گذشته و آينده تا روز قيامت بود چنانچه اين آيه شاهد است  وَ نَزَّلْنا عَلَيْك الْكِتاب تِبْياناً لِكُل شَيْءٍ وَ هُدىً وَ رَحْمَةً وَ بُشْرى لِلْمُسْلِمِين  « 1 »  و در اين آيه ديگر  وَ كُل شَيْءٍ أَحْصَيْناه فِي إِمام مُبِين  « 2 »  و در اين آيه  ما فَرَّطْنا فِي الْكِتاب مِن شَيْءٍ  « 3 »  خداوند به پيامبرش وحى كرد كه تمام اسرار را با على در ميان گذارد دستور داد بعد از او قرآن را جمع كند غسل و كفن و ساير كارهاى دفن او را خودش انجام دهد . باصحاب خود فرمود حرام است بر خانواده و اصحابم كه نگاه به عورت من كنند مگر برادرم على او از من و من از اويم سود من از او و سود او از من و زيان او و من همين طور است او پرداخت‌كننده قرض من و انجام دهنده‌ى تعهدات من است .\r\nو فرمود باصحاب كه على بن ابى طالب بر تاويل قرآن جنگ خواهد كرد همان طورى كه من در تنزيل آن جنگ نمودم هيچ كس جز على وارد بر تمام تاويل قرآن نبود به همين جهت پيامبر فرمود بهترين داور شما على است منظورش اين بود كه او فقط داور است و عمر بن خطاب گفت ( لو لا على لهلك عمر ) اگر على\r\n\r\n","description":"","footnote":" ( 1 ) نحل آيه 89 براى تو فرستاديم كتابى را كه تفصيل هر چيز در آن هست هدايت و رحمت و بشارت براى مؤمنين است .  ( 2 ) يس 12  ( 3 ) انعام 38 هيچ چيز را در كتاب فرو گذار نكرديم . ","page_name":" 220 ","page_number":220},
  {"content":"\r\n\r\nنبود عمر هلاك ميشد عجب اينجاست كه عمر قبول دارد ديگران انكار ميكنند .\r\nهشام مدتى سر به زير انداخت سپس سر برداشته گفت حاجت خود را بخواه فرمود زن و بچه‌ام را با آمدن خود بوحشت انداختم . هشام گفت خداوند وحشت آنها را با برگشتن شما از بين ميبرد همين امروز حركت كن . پدرم او را در بغل گرفت و برايش دعا كرد من نيز كار پدرم را كردم با هم حركت كرديم و بيرون شديم . جلو بارگاه او ميدانى بود كه در آخر ميدان عده زيادى روى زمين نشسته بودند . پدرم پرسيد اينها كيستند ؟ « 1 »  دربانان گفتند اينها كشيش و راهبهاى نصارى هستند آن شخص دانشمند آنها است كه در هر سال يك روز مىنشيند و مسائل ايشان را جواب ميدهد .\r\nپدرم سر خود را در جامه پيچيد منهم همان كار را كردم ميان آنها رفت و در يك گوشه نشست من نيز پشت سر پدرم نشستم . اين جريان را بهشام گفتند از غلامان خود چند نفر را فرستاد تا جريان را گزارش كنند چند نفر از مسلمانان نيز اطراف ما را گرفتند .\r\nعالم نصارى پيش آمد ابروهايش را با پارچه‌اى بسته بود كه روى چشمش را نگيرد تمام رهبانان و كشيشها از جاى حركت نموده سلام كردند و او را در صدر مجلس نشاندند مردم گردش را گرفتند من و پدرم نيز ميان آنها بوديم چشم به اطراف جمعيت گشود روى بپدرم كرده گفت تو از ما هستى يا از امت پيامبر اسلام . پدرم فرمود از امت پيامبر اسلام . سؤال كرد از دانشمندان آنهائى يا از نادانان پدرم فرمود از نادانان نيستم . آثار اضطراب و ناراحتى زياد بر چهره عالم نصارى مشاهده ميشد .\r\nآنگاه گفت از تو چند سؤال ميكنم . فرمود بپرس . گفت چطور شما ادعا ميكنيد كه اهل بهشت غذا و آب ميخورند ولى ادرار و مدفوع ندارند چه\r\n\r\n","description":"","footnote":" ( 1 ) در روايت ديگرى است كه كوهى نمودار بود و نصرانيان در آن كوه رفت و آمد ميكردند كه عالم آنها درون غار بود . ","page_name":" 221 ","page_number":221},
  {"content":"\r\n\r\nدليلى بر اين ادعا داريد كه بتوان قبول كرد . پدرم فرمود دليلى كه نتوان رد نمود بچه‌ايست كه در رحم مادر است . غذا مىخورد ولى فضله ندارد و دانشمند نصرانى زياد مضطرب شد گفت مگر تو نگفتى از دانشمندان نيستم پدرم در جواب گفت من از نادانان نيستم ، فرستادگان هشام تمام اين سخنان را ميشنيدند .\r\nگفت سؤال ديگرى دارم فرمود بگو گفت شما ادعا ميكنيد ميوه‌هاى بهشتى تر و تازه است هميشه براى تمام اهل بهشت آماده است چه دليلى بر اين مطلب داريد كه بتوان قبول كرد .\r\nپدرم گفت دليل بر اين مطلب خاك است كه هميشه تر و تازه است و موجود است نزد تمام جهانيان . باز زياد ناراحت شده گفت تو نگفتى من از دانشمندان نيستم فرمود از نادانان نيستم .\r\nباز گفت سؤال ديگرى دارم . فرمود بپرس . گفت كدام ساعت از شبانه روز است كه نه از روز حساب مىشود و نه از شب .\r\nفرمود همان ساعت بين سپيده دم تا برآمدن خورشيد است كه بيمار سبك مىشود و شخص خوابيده بيدار ميگردد و بيهوش به هوش مىآيد خداوند اين ساعت را در دنيا موقعيت تمايل قرار داده براى علاقمندان . و در آخرت براى كسانى كه در اين ساعت عمل كنند دليل آشكار و واضحى است نسبت به كسانى كه منكر آن هستند و در اين ساعت عمل نكرده‌اند .\r\nناله و فريادى از نصرانى برآمد سپس گفت يك سؤال ديگر دارم كه به خدا قسم جواب آن را نميتوانى بدهى . پدرم فرمود سؤال كن ولى بدان كه قسم بى مورد خورده‌اى و بايد كفاره دهى .\r\nگفت بگو كدام دو نفر بودند كه در يك روز متولد شدند و در يك روز از دنيا رفتند يكى پنجاه سال عمر كرد ديگرى صد و پنجاه سال .\r\nفرمود عزير و عزيره بودند كه يك روز متولد شدند همين كه بسن بيست و پنج سالگى رسيدند عزير سوار الاغ خود بود گذشت بدهى در انطاكيه كه\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nآن ده ويران شده بود . گفت در شگفتم كه چگونه خداوند اين مرده‌ها را زنده مىكند . با اينكه خداوند او را هدايت كرده بود و هدايت يافته بود .\r\nاين سخن را كه گفت خداوند بر او خشم گرفت صد سال او را ميراند بواسطه كيفر سخنى كه گفته بود سپس او را با الاغ و غذا و آبى كه همراه داشت دو مرتبه مثل اول زنده كرد برگشت به خانه خود .\r\nعزيره برادرش او را نشناخت درخواست كرد او را بعنوان مهمان بپذيرد پذيرفت پسران عزيره و پسر پسرش آمدند با اينكه پيرمرد بودند ولى عزير جوانى بيست و پنج ساله بود . عزير خاطراتى از برادر خود و برادرزاده‌گان نقل ميكرد با اينكه آنها ديگر پير شده بودند آنها نيز تصديق گفتار عزير را مينمودند . گفتند تو از كجا خاطرات سالهاى بسيار دور را ميدانى . عزيره كه پيرمردى صد و بيست و پنج ساله بود گفت من جوانى را نديده‌ام كه از تو بيشتر آگاه باشد نسبت بايام جوانى من و برادرم تو از اهل آسمانى يا اهل زمين .\r\nگفت من عزير برادر تو هستم كه خداوند بواسطه حرفى كه زدم بر من خشم گرفت با اينكه پيامبر بودم صد سال مرا ميراند سپس زنده‌ام كرد تا يقين شما افزون گردد كه خداوند هر كارى را ميتواند انجام دهد .\r\nاين همان الاغ و غذا و آبى است كه از پيش شما بردم خداوند آنها را به صورت اول برگردانيده . او را شناختند و مسأله قيامت و زنده شدن براى آنها چيز ساده‌اى شد . سپس بيست و پنج سال ديگر با هم زندگى كردند در يك روز هر دو از دنيا رفتند .\r\nدانشمند نصارى از جاى حركت كرد مسيحيان نيز باحترام او حركت كردند . به آنها گفت از من داناتر را آورده‌ايد و در ميان خود نشانده‌ايد كه آبروى مرا ببرد و مرا مفتضح نمايد تا مسلمانان بدانند بين آنها كسى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاست كه تمام علوم ما را ميداند و اطلاعاتى دارد كه ما نداريم به خدا ديگر با شما سخن نخواهم گفت بعد از اين براى پاسخ سؤالهاى شما نخواهم نشست . همه متفرق شدند پدرم همان جا نشسته بود من نيز در خدمتش بودم تمام جريان را بهشام گزارش دادند « 1 »  .\r\nبعد از رفتن مردم پدرم به طرف منزلى كه در آن سكنى داشتيم رفت . از طرف هشام يك نفر با جايزه آمده گفت هشام دستور داده كه توقف نكنيد همين الساعه رهسپار مدينه شويد زيرا مردم فريفته بحث و مناظره پدرم با عالم نصارى شده بودند .\r\nما سوار شديم و به طرف مدينه حركت كرديم اما هشام چاپارى را فرستاد و به او نامه‌اى داده بود كه بفرماندار مدين برساند . اين شهر بر سر راه مدينه بود . مضمون نامه چنين بود دو پسر ابو تراب كه هر دو جادوگرند محمد ابن على و جعفر بن محمد و در ادعاى اسلام دروغ ميگويند . وقتى آنها را به طرف مدينه فرستادم تمايل بكشيشان و رهبانان نصارى پيدا كرده از اسلام برگشتند و بدين نصرانى در آمدند .\r\nمن نخواستم آنها را كيفر كنم بواسطه خويشاوندى كه با پيغمبر داشتند وقتى نامه من به تو رسيد در ميان مردم اعلام كن كه هر كس به آنها چيزى بفروشد يا سلام بدهد يا كمكى بنمايد خون او هدر است زيرا آنها از دين برگشته‌اند . امير المؤمنين در نظر دارد كه آنها با مالهاى سوارى و همراهانشان بايد به بدترين وجه كشته شوند . پيك با نامه قبل از ما به شهر مدين رسيده بود .\r\nهمين كه نزديك بمدين شديم پدرم غلامان خود را فرستاد تا منزلى تهيه كنند و براى چهار پايان علوفه بخرند و تهيه غذا ببينند . غلامان بدر شهر كه رسيدند درب را به روى آنها باز نكردند و ناسزا گفتند و توهين\r\n\r\n","description":"","footnote":" ( 1 ) در روايت خرايج مينويسد راهب و تمام نصارى مسلمان شدند . ","page_name":" 224 ","page_number":224},
  {"content":"\r\n\r\nبعلى بن ابى طالب عليه السلام نمودند گفتند شما را به شهر راه نميدهيم و با شما كافران و مشركين خريد و فروش نميكنيم اى مرتدهاى دروغگو بدترين مردم .\r\nوقتى پدرم رسيد با زبان نرم فرمود از خدا بپرهيزيد اين قدر سخت نگيريد ما آن طورى كه بشما گفته‌اند نيستيم . بر فرض همانطور كه ميگوئيد باشيم باز هم بايد درب را باز كنيد و با ما معامله كنيد همان طورى كه با يهود و نصارى و مجوس معامله ميكنيد گفتند شما از يهود و نصارى و مجوس بدتريد زيرا ايشان ماليات ميدهند ولى شما ماليات و جزيه نميدهيد .\r\nپدرم فرمود درب را باز كنيد و ما را جا بدهيد آنگاه از ما هم جزيه بگيريد همانطور كه از يهود و نصارى ميگيريد . گفتند باز نميكنيم تا روى مالهاى سوارى خود از تشنگى و گرسنگى بميريد يا چارپايان شما بميرند .\r\nپدرم ايشان را موعظه كرد ولى بيشتر سركشى كردند .\r\nدر اين موقع از مركب پياده شد به من فرمود جعفر همين جا باش . خودش بالاى كوه رفت با تمام سيماى خود مقابل شهر ايستاده دو انگشت خود را در دو گوش خويش نهاد با صداى بلند فرياد زد  وَ إِلى مَدْيَن أَخاهُم شُعَيْباً  تا اين قسمت آيه  بَقِيَّت اللَّه خَيْرٌ لَكُم إِن كُنْتُم مُؤْمِنِين  فرمود به خدا ما يادگار خدائيم در روى زمين .\r\nخداوند بوسيله باد سياه و تاريكى صداى پدرم را به گوش مرد و زن و بچه‌هاى شهر رسانيد همه بر پشت بامها رفتند و پدرم را ميديدند . پيرمردى از اهالى شهر فرياد زد مردم از خدا بترسيد اين شخص در محلى كه شعيب قوم خود را نفرين كرد ايستاده است اگر در را باز نكنيد و به آنها جاى ندهيد عذاب بر شما نازل مىشود من بشما گوشزد كردم ديگر بهانه نداريد . مردم ترسيدند و درها را باز كردند و بما جاى دادند .\r\nتمام اين جريان را بشام گزارش كردند . در روز دوم از مدين حركت كرديم هشام بفرماندار مدين نوشت آن پيرمرد را بكشد او را كشتند\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nرحمة الله عليه و صلواته بفرماندار مدينه نوشت كه با هر حيله‌اى هست در غذا يا آب پدرم را مسموم كند . هشام از دنيا رفت و به مقصود خود نرسيد .\r\nدر روايت ديگر ابو بصير از حضرت صادق نقل مىكند كه فرمود هشام ابن عبد الملك از پى پدرم فرستاد و ايشان را بشام برد وقتى وارد شد گفت ابا جعفر ! از پى پدرم فرستاد . براى اينكه سؤالى كنم كه جز من نبايد از آن بپرسد و نبايد اين مطلب را جز يك نفر بداند . پدرم فرمود هر چه مايل است امير المؤمنين بپرسد اگر دانستم جواب مىدهم اگر ندانستم ميگويم نميدانم راستگوئى بهتر است برايم .\r\nهشام گفت بگو ببينم شبى كه على بن ابى طالب از دنيا رفت آنهائى كه در كوفه نبودند از كجا فهميدند او كشته شده چه علامتى براى مردم آشكار شد در ضمن آيا از براى ديگرى در مورد كشته شدن او نظير و شبيهى بوده .\r\nپدرم گفت در شبى كه على بن ابى طالب صلوات اللَّه عليه شهيد شد از روى زمين سنگى برنداشتند مگر اينكه خونى قرمز زير آن بود تا سپيده دم همچنين شبى كه هارون برادر موسى از دست رفت . شبى كه يوشع بن نون كشته شد و شبى كه عيسى به آسمان برده شد و شبى كه حضرت حسين عليه السلام شهيد گرديد .\r\nآثار خشم و ناراحتى چنان در صورت هشام پديدار گشت كه نزديك بود بپدرم حمله كند . پدرم گفت يا امير المؤمنين مردم بايد از امام خود اطاعت كنند و در واقع خير خواه او باشند اينكه من مجبور شدم جواب شما را بدهم بواسطه آن بود كه ميدانم اطاعت شما لازم است بايد شما بدگمان نشويد . هشام گفت بايد پيمان بدهى و قرار بگذارى كه اين حديث را تا من زنده هستم به كسى نگوئى . پدرم قرارى بست كه او مطمئن شد آنگاه گفت اينك برگرد به طرف شهر خود پدرم از شام بجانب مدينه رهسپار شد . دنباله خبر قبلا ذكر شد . در باره جريان مدين در اين خبر مينويسد هشام پيرمردى\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكه مردم مدين را متوجه نمود بشام خواست در بين راه از دنيا رفت .\r\nدر مناقب ج 3 ص 334 از حضرت صادق نقل مىكند كه فرمود وقتى پدرم را بشام بردند در شام شنيد مردم از روى مسخره ميگويند اين پسر ابو تراب است . پشت به ديوار قبله داد پس از حمد و ستايش خدا و درود بر پيامبر فرمود دست برداريد اى بدبختها و منافقين و آتش‌گيره‌هاى جهنم از ماه تابان و درياى خروشان و ستاره درخشان و راهنماى مؤمنان و رهبر واقعى ( على بن ابى طالب ) قبل از آنكه به عذاب خدا گرفتار شويد و صورتهاى شما به عقب برگردد و مورد لعنت خدا قرار گيريد چنانچه لعنت شدند آن گروه از قوم موسى كه قرار داد روز شنبه را درهم شكستند .\r\nبعد از سخنان ديگرى فرمود شخصيت شبيه پيامبر را مسخره ميكنيد ؟\r\nاستوانه دين را استهزاء مينمائيد . بعد از على چه راهى مىپيمائيد و با چه وسيله اندوه خود را بر طرف مىنمائيد .\r\nبه خدا قسم گوى سبقت را در تمام فضائل ربود و نهايت شخصيت را بدست آورد و در ميدان مبارزه كسى بپايه او نرسيد چنان تيز رو بود كه چشم از ديدن گرد و غبارش عاجز شد و گردنكشان در مقابلش كوچك ، ببالاترين قله انسانيت بالا رفت . آشكار شد دروغ كسى كه خواست با او همآورد شود و از پيدا كردن رد پاى او عاجز گرديد . كجا به او ميرسند با اين فاصله زياد كه دارند دست برداريد از خاندان پيامبر سرزنش نكنيد اگر ميتوانيد مقام و شخصيت آنها را در دين بدست آوريد آنها خانواده‌اى هستند كه بنيانگذار دينند و در پيمان خود استوار و پا برجايند .\r\nكجا ميتوان چون على را پيدا كرد كه برادر پيامبر و جان شيرين او و يگانه مرد پايدار در موقع ضعف و سستى ديگران بود و تاجدار گنجينه بهشت و نمازگزار دو قبله بود آن زمان كه مردم راه انحراف گرفته بودند و مؤمن واقعى بود زمانى كه ديگران كافر بودند آن كس كه مامور تبليغ سوره برائت شد . او كسى بود كه بجاى پيامبر خوابيد شبى كه تصميم كشتن آن جناب را داشتند ديگران ياراى روبرو شدن با چنين صحنه‌اى را نداشتند . او كسى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبود كه پيغمبر اسرار علوم را هنگام درگذشت در اختيارش گذاشت تا آخر .\r\n\r\nباب هشتم زندگى اصحاب آن جناب و خلفاء زمان او\r\nقرب الاسناد ص 172 - حضرت صادق از پدر خود امام باقر عليه السلام نقل كرد كه وقتى عمر بن عبد العزيز بحكومت رسيد بما جايزه‌هاى گرانى داد . برادرش اعتراض نموده گفت بنى اميه راضى نيستند از تو چون فرزندان فاطمه را بر آنها مقدم ميدارى در پاسخ گفت من آنها را برترى مىدهم و باكى ندارم هر چه بگويند گوش نميدهم زيرا شنيده‌ام پيغمبر فرموده است فاطمه پاره تن من است هر چه باعث شادمانى او شود مرا نيز شاد مىكند و آنچه او را ناراحت كند مرا ناراحت مىكند من جوياى شادى پيامبرم و راضى نيستم او را ناراحت كنم .\r\nدر كتاب عدد از خليل بن احمد عروضى نقل مىكند كه گفت در مجلس وليد بن يزيد بن عبد الملك بودم در سب و ناسزا بعلى بسيار زيادروى كرده و عيبجوئى خارج از حد نمود ناگهان عربى از راه رسيد كه از دو گوش شترش خون ميرفت آنها را بريده بود تا تند راه برود همين كه چشم وليد به وضع آن عرب افتاد گفت بگذاريد وارد شود قطعا با ما كارى دارد .\r\nمرد عرب زمام شتر را بزانوانش بست و اجازه گرفته وارد شد . قصيده‌اى بس شيوا كه مانند نداشت در مدح وليد سروده بود خواند تا به اين اشعار منتهى شد .\r\n و لما ان رايت الدهر الى * على ولح في اضعاف حالى\r\nوفدت اليك ابغى حسن عقبى * اسد بها خصاصات العيالى\r\nو قائلة الى من قد راه * يوم و من يرجى للمعالى\r\nفقلت الى الوليد ازم قصدا * وقاه الله من غير الليالى\r\nهو الليث الهصور شديد باس * هو السيف المجرد للقتال \r\n\r\n","description":"","footnote":"","page_name":" 228 ","page_number":228},
  {"content":"\r\n\r\n خليفة ربنا الدعى علينا * و ذو المجد التليد اخو الكمال \r\n« 1 »  وليد اشعار او را بسيار پسنديد و جايزه‌اى گران به او داده گفت برادر عرب ما مدح تو را پذيرفتيم و جايزه‌اى بزرگ به تو داديم مايلم شعرى در هجو ابو تراب على براى ما بگوئى .\r\nمرد عرب از جاى جست و جملاتى از روى ناراحتى گفت و ناله‌اى چو شير ژيان كشيد چند گامى از نظر حمايت نسبت بعلى عليه السلام برداشت و گفت به خدا سوگند كسى را كه تو مايلى هجو كنم از تو بستايش شايسته‌تر است . و تو از او به هجو سزاوارترى . چند نفر از حضار مجلس گفتند ساكت باش بيچاره بدبخت ! ! گفت چه كردم كه چنين برآشفتيد مرا از چه ميترسانيد . حرف بدى زدم يا اشتباه گفتم بغلط سخنى از من صادر شد ؟ من كسى را بر وليد فضيلت دادم كه واقعا از او بهتر است على بن ابى طالب عليه السلام كسى كه جامه وقار بر تن او زيبنده است و از هر عيب و نقصى مبراست استوانه داد و دادگرى شخصى كه كردار نيك را رواج داد و بر اطراف دين دژى محكم بنا كرد و از خانواده‌اى بزرگ برخاست .\r\nبا اسرار و علومى كه پيامبر از طريق وحى به او سپرد شك و ترديد را از دايره دين زدود . و لحظه‌اى در راه دين آرام نداشت و دمى سكوت نكرد و هرگز سخن بخلاف حق نگفت . على كسى است كه از وليد بسيار با شرافت‌تر است و اجدادش در جاهليت با اجداد وليد قابل مقايسه نيستند آنها گنجينه ثروت وجود و بخشش و صاحب امتياز از برگزيدگان خدايند .\r\nمبادا نادانى خيال كند كه عقب ماندگى على عليه السلام از خلافت بواسطه اين بود كه در ميدان مبارزه نتوانست با رقيبان خود همآورد باشد\r\n\r\n","description":"","footnote":" ( 1 ) خلاصه معنى اشعار - وقتى روزگار بر من سخت گرفت آمدم پيش تو تا رنج خانواده‌ام را بر طرف كنم كسى گفت كجا ميروى گفتم پيش وليد كه خدا از شر روزگار او را نگه دارد آن شير ژيان و آن شمشير برّان خليفه خدا و شخصيت بزرگ و صاحب كمال . ","page_name":" 229 ","page_number":229},
  {"content":"\r\n\r\nو آنها با قدرت و نيرو گردنكشان و مخالفين را عقب راندند اگر واقعا فكر كند آنها بواسطه شخصيت و جلادت و شجاعت به اين مقام رسيدند هيچ گونه دليلى بر اثبات اين مدعى نخواهد داشت اگر واقعا آنها چابك و پيشتاز و شجاع و دلير بودند چرا اين دليرى و شجاعت را در گرفتاريهاى اسلام و موقعيتهاى حساس و ميدانهاى جنگ چون احد و احزاب و خيبر براى كشتن عمر بن عبد ودّ و مرهب خيبرى نشان ندادند چنانچه على بن ابى طالب صلوات الله عليه يكه تاز اين ميدانها بود و هرگز ترس و وحشت بر او راه نيافت و سابقه كينه و دشمنى با پيامبر و خاندانش نداشت .\r\nصبح و شام از حوزه اسلام با جان خويش دفاع ميكرد و در شبهاى تار ظلمانى درون تاريكيها بيباك در كمين دشمن مىنشست چابك حمله ميكرد و شادمان بر ميگشت چه حمله‌هاى سخت كرد كه دمار از روزگار تبهكاران كشيد و در چه موقعيتهاى خطرناك جان خويش را در ميان چكاچاك نيزه و شمشير مىانداخت . زره پسر عمويش پيامبر را در تن داشت و نيزه‌اى جان‌ستان و جگر دوز بر دست .\r\nعمر بن عبد ودّ آن شتر نر و دشمن سر سخت و سوار چابك در حالى كه سوار بر اسبى عالى بود گوئى يال و كوپال او را عنبر اندود كرده بودند وارد ميدان شد چنان بر فرق سرش نواخت كه گردنش خم شد .\r\nمگر فراموش كرده‌ايد از عمرو بن معدى كرب زبيدى وقتى وارد ميدان شد چنان با تكبر و خود خواهى دامن بر زمين ميكشيد و گام بر ميداشت كه مردم از ديدن قيافه او از ترس درهم فرو رفته جابجا ميشدند .\r\nعلى چون شاهين كه شكار خود را در نظر گرفته و يا چون سنگ تيزى كه از فلاخن به هدف پرتاب گردد چنان بر او پريد و در پنجه مردانه‌اش گرفت مانند باز شكارى كه در چنگال خود كبوترى را بگيرد .\r\nاو را پيش پيامبر آورد چون شترى رميده كه با زور او را بكشند چشمانش\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاشگ آلوده دماغش از خشم ميلرزيد و قلبش ميطپيد .\r\nتنها همين مبارزه با عمر معدى كرب و عمرو بن عبد ودّ نبود بسيار از اوقات بود كه با دلى پاك و قلبى مملو از ايمان بصفوف مشركين چنان حمله ميكرد كه ديگران در اين موقع از ترس فرار ميكردند و چون جنگجوى بىساز و برگى كه از دم شمشير دشمن بگريزد بگوشه‌اى پناه ميبردند .\r\nبشما بگويم كه على گرفتار اراذل و اوباشى بود كه پيكره‌ى آنها از مردانى هرزه و بىبندوبار در دامن زنانى هر جايى و هوسران پروريده شده بود اما تمام آنها براى على چون آن گياه هرزه‌اى بودند كه با نيش داس آنها را بدروند .\r\nآيا بايد چون على را هجو گفت با آن عزم استوار و ايمان راسخ و شمشير قاطع بواقع سزاوار هجو كسى است كه جوياى هجو على است و بناحق مقام خلافت را گرفته و دست بستگان پيامبر را كوتاه كرده . با اينكه آنها ناظر حيف و ميل حق خويش هستند همچون عقرب گزيده‌اى كه نتواند درد خويش را اظهار كند .\r\nبالاخره يكى پس از ديگرى با گوى خلافت ببازى مشغول شدند و اين مقام را هر نابكارى بناحق صاحب شد كه جز شكست و زبونى مردم و ستم و خوارى ملت كارى از پيش نبرد .\r\nاگر اين مقام را برهبر واقعى و صحراى بىپايان علم و وزير با ارزش پيامبر مىسپردند مىديدند چگونه قيام بامر رهبرى مىكند و حق هر كس و هر چيز را چگونه ميدهد افسوس كه از فرصت استفاده كردند و بجاى آن براى خويش غم و اندوه ابد و ندامت هميشگى خريدند .\r\nچنان چهره وليد درهم شد و رنگش تغيير كرد كه از ناراحتى آب دهان در گلويش گرفت چشمانش چنان قرمز شده بود كه گوئى دانه انار در آن چكانده‌اند .\r\nيكى از حاضرين به آن عرب اشاره نمود كه هر چه زودتر فرار نمايد\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nميدانست وليد او را خواهد كشت .\r\nمرد عرب از بارگاه خارج شد جلو درب برخورد به چند نفر كه ميخواستند پيش وليد بروند گفت ممكن است اين لباسهاى زردم را با لباسهاى سياه تو عوض كنم در ضمن از جايزه‌اى كه گرفته‌ام به تو نيز سهمى بدهم . آن مرد پذيرفت . مرد عرب جامه او را گرفته بر مركب خويش سوار شد بيابان بىپايان را در پيش گرفت .\r\nمرديكه لباس عرب را پوشيده بود گرفتار شد گردن او را زدند و پيش وليد آوردند وليد دقت كرده گفت اين آن مرد نيست برويد او را پيدا كنيد چابك سواران از پى او رفتند بعد از طى مسافت زياد به او رسيدند . همين كه مرد عرب آنها را ديد دست بچله كمان برد هر سوارى را با يك تير نشانه ميگرفت بالاخره چهل نفر از آنها را كشت بقيه فرار نموده پيش وليد آمدند و جريان را گزارش كردند .\r\nاز شنيدن اين خبر وليد يك شبانه روز بيهوش بود . بعد از به هوش آمدن گفتند ترا چه مىشود گفت احساس يك ناراحتى ميكنم كه مانند كوه دلم را گرفته بواسطه دست نيافتن بر آن مرد عرب بارك الله چه بود ؟ ! خصال صدوق ج 1 ص 51 - هشام بن معاذ گفت وقتى عمر بن عبد العزيز وارد مدينه شد من بهمراه او بودم دستور داد منادى فرياد زند هر كس بر او ستم شده و يا از او حقى تضييع گرديده بيايد تا او را به حق خويش رسانم .\r\nحضرت باقر محمد بن على بن الحسين از جمله كسانى بود كه آمد مزاحم غلام عمر بن عبد العزيز اطلاع داد كه محمد بن على بر در خانه است دستور داد ايشان را وارد كنند . وقتى امام وارد شد ديد عمر بن عبد العزيز اشگهاى چشمش را پاك مىكند . فرمود چرا گريه ميكنى ؟ گفت از دست هشام براى اين و آن كارش .\r\nحضرت باقر فرمود عمر ! دنيا بازارى است كه بعضى از اين بازار سود\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمىبرند و برخى زيان مىبينند بسا از افرادى كه فريب اين دنيا را خوردند مرگ گريبان آنها را گرفت بيچاره شدند با سرزنش از دنيا خارج شدند زيرا اعمالى كه آنها را به بهشت رهنمون گردد نكردند ، و وسيله‌اى كه از آتش دوزخ نگاهشان دارد تهيه نديدند .\r\nثروتى كه بر هم انباشتند تقسيم شد بين كسانى كه او را ستايش هم نكردند و رهسپار خدمت پروردگارى ميشوند كه عذر و بهانه آنها را نمىپذيرد به خدا قسم سزاوار است كه ما دقت كنيم در باره كارهاى خوب آنها و از آن پيروى نمائيم و توجه نمائيم به كارهاى زشت ايشان خود را نگه دارى كنيم از آن اعمال .\r\nعمر ! از خدا بترس به دو مطلب متوجه باش هر چه را دوست دارى همراهت باشد وقتى به پيشگاه پروردگار ميروى آن را پيش فرست و از چيزى كه ناراحتى با تو شد در آنجا بجايش چيز ديگرى را بگزين مبادا متاعى را بخرى كه بازارش كساد است و ديگران نتوانستند آن را بفروشند باميد اينكه از تو شايد بپذيرند .\r\nاز خدا بترس در بارگاه را به روى مردم باز كن و دربانان را مواظب باش كه مزاحم مردم نشوند بكمك مظلوم بشتاب و حق مردم را بده . آنگاه فرمود سه چيز است كه در هر كس باشد ايمان خود را تكميل نموده . عمر بن عبد العزيز به دو زانو نشسته گفت خواهش ميكنم بفرمائيد شما اهل بيت پيغمبريد فرمود بسيار خوب 1 - هر كس هنگام شادمانى و خوشى اين حال او را به كار حرام واندارد 2 - و اگر خشمگين شد خشم او را از حقيقت خارج نكند 3 - كسى كه وقتى قدرت پيدا كرد بيش از حق خود نگيرد . عمر بن عبد العزيز كاغذ و قلم خواسته نوشت :  بِسْم اللَّه الرَّحْمن الرَّحِيم  اين مدركى است كه عمر بن عبد العزيز با آن رد كرد حق محمد بن على را و آن حق فدك است .\r\nبصائر - عبد الله بن عطا تميمى گفت در مسجد خدمت حضرت زين العابدين بودم عمر بن عبد العزيز رد شد نعلينى به پا داشت كه بندش از\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nنقره بود بسيار خوش قيافه بود در آن موقع جوان بود . حضرت زين العابدين عليه السلام به او نگاهى نموده فرمود عبد الله عطا ! مىبينى اين سركش اسرافگر را بالاخره قبل از مرگ بحكومت خواهد رسيد . گفتم همين فاسق ؟ فرمود بلى ، ولى مدت زيادى زندگى نخواهد كرد وقتى از دنيا رفت فرشتگان آسمان او را لعنت ميكنند ولى اهل زمين برايش طلب مغفرت مينمايند .\r\nبصائر الدرجات - زياد بن ابى حلال گفت مردم در باره روايتها و كارهاى عجيب جابر بن يزيد اختلاف كردند . من خدمت حضرت صادق عليه السلام رسيدم ميخواستم در اين مورد از او سؤالى بكنم . قبل از اينكه من چيزى بپرسم فرمود خدا رحمت كند جابر بن يزيد جعفى را كه احاديث ما را درست نقل ميكرد ولى خدا لعنت كند مغيرة بن سعيد را كه بر ما دروغ مىبست .\r\nمحاسن برقى ص 149 - ابى بكر حضرمى گفت به حضرت باقر عرض شد كه عكرمه « 1 »  غلام ابن عباس در حال احتضار است . فرمود از دنيا رفت سپس فرمود اگر او را زنده مييافتم چيزى به او مىآموختم كه طعمه آتش نشود .\r\nيك نفر وارد شده گفت عكرمه از دنيا رفت . ابو بكر حضرمى عرضكرد آقا بما بياموزيد فرمود به خدا سوگند آن مطلب جز همين ارادت و ايمان بخاندان نبوت كه شما معتقد هستيد نيست .\r\nاختصاص صفحه 201 محمد بن مسلم گفت به حضرت باقر عرضكردم فدايت شوم از باز ايستادن خورشيد و حركت نكردن آن مرا مطلع فرما . فرمود محمد ! چقدر جثه كوچكى دارى ولى از مسائل بزرگ و مشكل سؤال ميكنى سه روز جواب نداد روز چهارم فرمود تو لياقت دارى كه جواب اين سؤال را\r\n\r\n","description":"","footnote":" ( 1 ) در خبر ديگرى است كه او از خوارج بود و خدمت امام باقر نمىآمد در آن خبر ميفرمايد در هنگام مرگ به بيماران خود شهادت لا إِله إِلَّا اللَّه و ولايت على و ائمه را تلقين كنيد . ","page_name":" 234 ","page_number":234},
  {"content":"\r\n\r\nبدهم دنباله حديث معروف است .\r\nاختصاص - ابن ابى يعفور گفت به حضرت صادق عرضكردم من هميشه نميتوانم خدمت شما برسم گاهى از من سؤالى ميكنند من نميتوانم تمام جوابهاى آنها را بدهم فرمود چرا بمحمد بن مسلم ثقفى مراجعه نميكنى او شاگرد پدرم بوده و از او حديث آموخته در نزد پدرم شخص مورد توجه و شايسته‌اى بود .\r\nدر اختصاص مينويسد محمد بن مسلم طائفى ثقفى مردى كوتاه قد و آسيابان از نژاد عرب كوفى بود و در سال صد و پنجاه هجرى از دنيا رفت .\r\nخرايج ص 230 - ابا بصير گفت حضرت صادق فرمود زيد بن حسن با پدرم در مورد ميراث پيامبر ( ص ) اختلاف داشت ميگفت من از فرزندان امام حسنم و از شما بميراث پيامبر سزاوارترم . زيرا من از نژاد فرزند بزرگترم بايد ميراث پيامبر را با من تقسيم كنى . و سهم مرا بدهى پدرم سخن او را نپذيرفت .\r\nزيد شكايت بقاضى برد . براى نتيجه و جواب از طرف حضرت باقر زيد بن على بن الحسين برادر حضرت باقر پيش قاضى رفت . در اين رفت و آمدهاى پيش قاضى يك روز زيد بن حسن بزيد بن على گفت ساكت باش پسر كنيز هندى .\r\nزيد بن على گفت بيزارم از اختلافى كه نام مادرها را ببرند . به خدا قسم ديگر تا زنده باشم با تو سخن نخواهم گفت برگشت خدمت پدرم .\r\nگفت برادر من قسمى خورده‌ام باعتماد شما ميدانم مرا مجبور نخواهى كرد و نااميدم نميكنى قسم خورده‌ام كه با زيد بن حسن صحبت نكنم ديگر با او در مورد اختلاف حرفى نزنم جريان را توضيح داد كه براى چه قسم خورده . پدرم او را معذور داشت .\r\nزيد بن حسن غمگين شد . گفت طرف من بعد از اين محمد بن على خواهد شد من با او بدرشتى سخن خواهم گفت و آزارش ميكنم او مرا محروم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nخواهد كرد . زيد بن حسن بمخاصمه با پدرم برخاست گفت برويم پيش قاضى همين كه به طرف قاضى روانه شدند پدرم فرمود زيد تو همراه خود يك چاقو دارى كه پنهان كرده‌اى اگر آن چاقو گواهى كند كه حق با من است از شكايت دست برميدارى . قسم خورد كه دست برميدارم .\r\nپدرم فرمود چاقو ! بگو به اجازه خدا كه حق با كيست ؟ چاقو از دست زيد بيرون افتاد روى زمين . گفت زيد تو ستمگرى محمد باقر شايسته اين مقام است . اگر او را رها نكنى ترا ميكشم . زيد بيهوش به زمين افتاد . پدرم دست او را گرفته بلند كرد .\r\nباز فرمود زيد اگر همين سنگى كه روى آن ايستاده‌ايم گواهى دهد قبول ميكنى ؟ گفت بلى . سنگ از زير پاى زيد چنان تكان خورد مثل اينكه ميخواست شكافته شود ولى طرف امام تكان نخورد . گفت زيد تو ستم روا ميدارى دست از او بردار اگر دست از او برندارى ترا ميكشم باز زيد بيهوش شد .\r\nپدرم دست او را گرفته بلند كرد . بعد فرمود زيد اگر اين درخت سخن بگويد و بيايد پيش من دست برميدارى گفت بلى . پدرم درخت را صدا زد بطورى نزديك شد كه سايه بر سر آنها افكند گفت تو به محمد ستم روا ميدارى او شايسته اين كار است . اگر دست برندارى ترا ميكشم . زيد بيهوش شد پدرم دستش را گرفته بلند كرد . درخت بجاى خود برگشت .\r\nزيد قسم خورد كه با پدرم كارى نداشته باشد و شكايت نكند .\r\nاز همان جا پيش عبد الملك مروان رفته گفت من پيش مردى ساحر و كذاب آمده‌ام كه نبايد او را رها كنى آنچه ديده بود برايش نقل كرد . عبد الملك براى فرماندار مدينه نوشت كه محمد بن على را دست بسته پيش من بفرست يزيد گفت اگر به تو اجازه‌ى كشتن او را بدهم خواهى كشت . قبول كرد .\r\nوقتى نامه بفرماندار مدينه رسيد در جواب نوشت اين نامه را از جهت مخالفت با دستور تو نمينويسم ولى مايلم در مورد اين دستور يك خيرخواهى\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبراى شما بكنم چون ترا دوست دارم ميترسم از اين راه گزندى به تو برسد .\r\nچون مردى را كه تو خواسته‌اى در دنيا از او عفيف‌تر و زاهدتر و پرهيزگارتر نيست . وقتى در محراب عبادت قرآن ميخواند پرنده‌ها و درنده‌ها جمع ميشوند از صداى خوش او همچون مزامير داود ميخواند او داناترين مردم است و مهربانترين مردم و كوشاترين آنها در عبادت .\r\nمن شايسته نميدانم امير المؤمنين در باره او اقدامى كند زيرا خداوند نعمت هيچ طايفه را تغيير نميدهد مگر اينكه آنها راه و روش خود را تغيير دهند . نامه فرماندار كه رسيد از راهنمائى او خوشحال شد و فهميد كه واقعا خير خواهى نمود ، زيد بن حسن را خواست و نامه را برايش خواند زيد گفت بوالى پول داده و او را وادار به اين كار نموده .\r\nعبد الملك گفت راه ديگرى سراغ ندارى ؟ زيد گفت آرى اسلحه پيامبر نزد اوست شمشير و زره و انگشتر و عصا و ميراثش . بنويس آنها را بفرستد اگر نفرستاد راه براى كشتن او باز مىشود .\r\nعبد الملك بفرماندار خود نوشت كه يك ميليون درهم بمحمد بن على بده و بگو تمام آثارى كه از پيامبر مانده در اختيارت بگذارد . فرماندار پيش پدرم آمد و نامه عبد الملك را خواند . پدرم فرمود چند روز به من مهلت بده .\r\nپدرم سلاح و ابزارى تهيه نمود بفرماندار تحويل داد او نيز براى عبد الملك فرستاد . عبد الملك بسيار خوشحال شد از پى زيد فرستاد وقتى زيد آن اثاث را ديد گفت به خدا سوگند از آثار پيغمبر ( ص ) يك ذره نفرستاده عبد الملك نامه‌اى براى پدرم نوشت كه تو پول ما را گرفتى ولى آنچه خواستيم نفرستادى .\r\nپدرم نوشت آنچه صلاح ميدانستم براى تو فرستادم ميخواهى قبول كن مايل نيستى قبول نكن . عبد الملك حرف او را تصديق نموده مردم شام را جمع كرد و گفت اين آثار از پيامبر باقيمانده كه براى من فرستاده‌اند سپس زيد را\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nگرفت و او را دربند نموده بمدينه فرستاد به او گفت تصميم دارم كه شركت در خون هيچ كدام از اولاد پيامبر نكنم و گر نه ترا ميكشتم .\r\nنامه‌اى نيز براى پدرم نوشت كه پسر عمويت را فرستادم با او به خوبى رفتار كن وقتى زيد آمد به او فرمود واى بر تو زيد چه كارهاى بزرگى ميكنى چه از دست تو كه بر نميآيد ؟ من ميدانم اين زين از كدام درخت جدا شده ولى مقدر چنين است واى بر كسى كه شر از او بر خيزد .\r\nمركبى را زين كردند پدرم سوار شد وقتى پائين آمد پاهايش ورم كرده بود دستور داد كفن برايش تهيه كنند يك قسمت از كفنش لباس سفيدى بود كه با آن احرام بسته بود فرمود اين پارچه سفيد را هم جزء كفن من قرار دهيد سه روز بيشتر زنده نبود از دنيا رفت . آن زين در نزد آل محمد است و آويزان كرده‌ايم .\r\nزيد بن حسن نيز چند روز بيشتر زنده نبود مبتلا بدردى شد كه پيوسته ناتوان ميگرديد و ديوانه شد بطورى كه نماز را ترك كرد و از دنيا رفت .\r\nتوضيح - مثل اينكه يك قسمت از آخر خبر حذف شده باشد و چنين معلوم مىشود كه در بند نمودن زيد و فرستادن او را به آن وضع يك تبانى بوده بين عبد الملك و زيد تا آن آقا را سوار بر زين مسموم نمايند به همين جهت فرمود من ميدانم اين زين از چه درختى درست شده چطورى نميدانم كه آلوده بسم است ولى مقدر است كه شهادت من بر اين وضع باشد به همين جهت فرمود زين در نزد ما آويزان است تا كسى به آن دست نزند و يا در رجعت از آن كافر انتقام بگيرند .\r\nضمنا در اين خبر اشكال ديگرى است كه مخالف تاريخى است كه قبلا در مورد شهادت امام نوشتيم و بعد نيز خواهد آمد ممكن است بجاى عبد الملك هشام بن عبد الملك بوده و نسخه برداران اشتباه نوشته‌اند .\r\nخرايج - از حضرت باقر نقل شده كه عبد الملك هنگام مرگ به صورت كلپاسه درآمد بچه‌هايش درماندند كه با اين پيكر چه كنند يك وقت\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمتوجه شدند كه كلپاسه هم رفته نيست . مشورت كردند كه چه كنند قرار بر اين گذاشتند كه از چوب به صورت جثه يك انسان بسازند و آن را در كفن بپيچند . همين كار را كردند بعد كفن نمودند كسى ديگر متوجه اين جريان جز من و بچه‌هايش نشدند .\r\nارشاد ص 282 مينويسد - عبد الله زهرى گفت هشام بن عبد الملك به مكه رفت داخل مسجد الحرام شد تكيه بر غلامش بنام سالم داشت . حضرت باقر نيز يك طرف مسجد نشسته بود . سالم به او گفت اين مرد محمد بن على ابن الحسين است . هشام گفت همان كسى كه اهل عراق او را از جان دوست دارند ؟ گفت آرى .\r\nهشام گفت برو به او بگو امير المؤمنين ميگويد مردم در قيامت چه ميخورند و مىآشامند تا از حساب آسوده شوند . فرمود در سرزمينى محشور ميشوند كه براى آنها قرصهاى نان سفيدى هست و نهرها جاريست ميخورند و مىآشامند تا حساب پايان پذيرد . « 1 » \r\nعبد الملك به خيال خود پيروز شده گفت الله اكبر برو به او بگو مردم آنقدر در قيامت گرفتارند كه كسى بفكر خوردن و آشاميدن نيست . غلام آمد امام فرمود به او بگو در جهنم بيشتر از روز قيامت گرفتارند باز هم از خوردن و آشاميدن فراموش نميكنند چنانچه خداوند از زبان آنها نقل مىكند  أَفِيضُوا عَلَيْنا مِن الْماءِ أَوْ مِمَّا رَزَقَكُم اللَّه  يك كم آب بما بدهيد يا از نعمتهائى كه خدا بشما داده . هشام بن عبد الملك ساكت شده چيزى نگفت .\r\nتفسير عياشى ج 2 ص 44 - سليمان لبان گفت حضرت باقر فرمود\r\n\r\n","description":"","footnote":" ( 1 ) در روايت ديگر اول ميپرسد فاصله بين عيسى و حضرت محمد چقدر بوده امام فرمود بعقيده ما هفتصد سال ولى بعقيده تو ششصد سال بعد سؤال خوراك مردم را در قيامت مىكند . ","page_name":" 239 ","page_number":239},
  {"content":"\r\n\r\nميدانى مغيرة بن سعيد مثل كيست ؟ گفتم نه . فرمود مانند بلعم است كه به او اسم اعظم داده شد كه خداوند در اين آيه ميفرمايد  آتَيْناه آياتِنا فَانْسَلَخ مِنْها فَأَتْبَعَه الشَّيْطان فَكان مِن الْغاوِين  . « 1 » \r\nمناقب ج 3 ص 329 - وقتى كميت براى حضرت باقر عليه السلام اين شعر خود را خواند ( من لقلب متيم مستهام ) امام باقر عليه السلام روى بجانب كعبه نموده سه مرتبه فرمود\r\n( اللهم ارحم كميت و اغفر له )\r\nخدايا بر كميت رحم كن و او را بيامرز پس از آن فرمود كميت اين صد هزار درهم است كه از ميان خانواده خود جمع آورى كرده‌ام . گفت نه به خدا هرگز نخواهم گرفت تا خدا خود جزاى مرا عنايت فرمايد . ولى اگر يكى از پيراهنهاى خود را لطف فرمائيد افتخار ميكنم . امام يكى از پيرهنهاى خود را به او داد .\r\nدر مناقب ص 337 ج 3 - مينويسد حضرت باقر بكميت فرمود تو عبد الملك را مدح كرده‌اى ؟ گفت من در مدح خود به او نگفته‌ام اى امام راهنما گفته‌ام اى شير شير هم نوعى سگ است و يا شمس خورشيد جمادى است و يا دريا گفته‌ام كه دريا نيز مرده است گاهى يا حيه گفته‌ام كه مار جنبنده‌ى منفور و بدبوئى است يا جبل گفته‌ام كوه هم سنگ لال است امام عليه السلام تبسم نمود . كميت در مقابل آن جناب اين اشعار را خواند .\r\n من لقلب ميتم مستهام * غير صبوة و لا احلام \r\n« 2 »  همين كه به اين شعر رسيد\r\n اخلص الله لى هواى فما * اغرق نزعا و لا تطيش سهامى \r\nامام عليه السلام فرمود بجاى\r\n( فما اغرق نزعا )\r\nزه كمان را نكشم\r\n\r\n","description":"","footnote":" ( 1 ) اعراف آيه 174 يادآورى كن براى آنها داستان بلعم باعور را كه به او از آيات خود داديم ولى او سرپيچى كرد از آنها بطورى كه شيطان از او تعقيب نمود و از گمراهان شد  ( 2 ) اين شعر قصيده ايست كه بالغ بر 103 بيت است و اول قصيده ايست كه در باره بنى هاشم سروده ابو رباش در شرح اين قصيده مينويسد كه وقتى كميت به اين شعر . . . رسيد ( فما اغرق نزعا و لا تطيش سهامى ) فرمود كسى كه زه كمان را خوب نكشد نميتواند تير بزند بايد ميگفتى\r\n( فقد اغرق نزعا )\r\nخوب كمان را بكشم تا تيرم خطا نكند . ( ترجمه شعر ) چه كس بفرياد دل عاشق دلباخته حيران ميرسد . جز آرزو و عشق حتى در خواب هم چيزى نمىبيند . خدا محبت مرا در راه شما خانواده پيامبر خالص كند بطورى كه كمان را نكشم تا تيرم بخطا نرود . ","page_name":" 240 ","page_number":240},
  {"content":"\r\n\r\nبايد ميگفتى\r\n( فقد اغرق نزعا )\r\nتا زه كمان را خوب بكشم و تيرم بخطا نرود عرضكرد آقا شما در تنظيم معنى از من ماهرتريد در شعر در امالى شيخ طوسى ص 80 مينويسد - جابر بن عون گفت روزى كه با عمر بن عبد العزيز بيعت كردند اسماء بن خارجه فزارى وارد شد اين اشعار خود را خواند .\r\n ان اولى الانام بالحق قدما * هو اولى بان يكون خليقا\r\nبالامر و النهى لأولى * يأتي بغيره ان يكون يليقا\r\nمن ابو عبد العزيز بن مروان * و من كان جده الفاروقا \r\nعمر بن عبد العزيز گفت اگر اين قسمت آخر را نميگفتى بهتر بود ( چون در قسمت آخر نسب عمر بن عبد العزيز را بمروان و بعمر بن خطاب مىرساند ) .\r\nامالى شيخ ص 167 - ابى بكرم بن عمر بن حزم از پدر خود نقل كرد كه عمر بن عبد العزيز تصميمى در باره فدك گرفت نامه‌اى به ابو بكر فرماندار مدينه نوشت كه شش هزار دينار باضافه درآمد فدك معادل چهار هزار دينار بين فرزندان فاطمه زهرا رضى الله عنهم از بنى هاشم تقسيم كن . زيرا فدك متعلق به خود پيغمبر بوده و از سرزمينهائى است كه با سپاه و جنگ فتح نشده .\r\nكافى ج 1 ص 399 حضرت باقر بسلمة بن كهيل و حكم بن عتبه فرمود\r\n( شرقا و غربا فلا تجدان علما صحيحا الا شيئا خرج من عندنا )\r\nبشرق و غرب عالم بتازيد هيچ جا علم صحيحى نخواهد يافت مگر آنچه از زبان\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nما خارج شده .\r\nدر كتاب اعلام الدين ديلمى است كه مردى بعبد الملك مروان گفت من ميخواهم با تو مناظره‌اى بكنم به شرط اينكه امان دهى . عبد الملك او را امان داد . گفت بگو ببينم اين مقامى كه گرفته‌اى پيغمبر ترا تعيين كرده است گفت نه . پرسيد مردم جمع شدند و ترا انتخاب نمودند ؟ گفت نه .\r\nسؤال كرد آيا آنها با تو بيعت كرده بودند كه لازم بود وفا نمايند .\r\nگفت نه . پرسيد در شورى ترا تعيين نمودند ؟ گفت نه .\r\nگفت پس تو به زور بر آنها حكومت ميكنى و مال و جان آنها را در اختيار گرفته‌اى . عبد الملك گفت بلى . سؤال كرد پس چرا نام خود را امير المؤمنين نهاده‌اى با اينكه خدا و پيامبر و مسلمانان ترا امير نكرده‌اند .\r\nعبد الملك گفت خارج شو از مملكت من و گر نه ترا ميكشم . گفت همين است جواب كسى كه از روى عدل و انصاف با تو سخن گويد اين حرف را زده خارج شد .\r\nروايت شده كه عمر بن عبد العزيز بنماينده‌ى خود در خراسان نوشت كه چهل نفر از دانشمندان آن سرزمين را بفرست تا از آنها جستجو كنم تو چگونه رفتار ميكنى . استاندار علما را جمع نموده جريان نامه را اعلام كرد آنها پوزش خواستند . گفتند ما زن و بچه داريم ممكن نيست كه چهل نفر از خانواده خود دور باشيم و عدالت مخالف است با اجبار كه ما را به زور ببرند ولى ميتوانيم بيك نفر نمايندگى بدهيم از طرف ما برود .\r\nاستاندار نماينده آنها را فرستاد وقتى پيش عمر بن عبد العزيز رفت گفت من سخنى مخفيانه دارم مجلس را خلوت كن . عمر گفت تو يا راست ميگوئى آنها ترا كمك ميكنند اگر دروغ گفتى ترا تكذيب خواهند نمود .\r\nنماينده گفت من براى خودم نميگويم خلوت باشد اين تقاضا براى شما است ميترسم بين ما حرفى زده شود كه تو نخواهى مردم بشنوند .\r\nدستور داد همه خارج شدند آنگاه عالم گفت بگو ببينم از كجا خلافت\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبه تو رسيد ؟ مدتى سكوت كرد . گفت چرا جواب نميدهى . گفت چه بگويم .\r\nاگر بگويم خدا و پيامبر معين كرده‌اند دروغ است . بگويم مسلمانان اجماع كرده‌اند تو خواهى گفت ما كه از سرزمين مشرق هستيم خبر نداريم و در اين اجماع شركت نكرده‌ايم اگر بگويم از راه وراثت از پدرم خواهى گفت برادرانت زيادند تو چرا از بين آنها بحكومت برسى .\r\nدانشمند گفت خدا را شكر كه اعتراف نمودى به حق ديگرى حالا اجازه ميدهى برگردم بسرزمين خود . گفت نه به خدا تو واعظ خوبى هستى دانشمند گفت خوب بگو ببينم چطور شد كه اين كار را به عهده گرفتى ؟\r\nعمر بن عبد العزيز گفت ديدم خلفاى قبل ستم روا داشته و حيف و ميل در مال مسلمانان كردند خودم را ميشناختم كه اهل اين كار نيستم .\r\nگفت اگر ديگرى مقام ترا ميگرفت و بمردم مانند پيشينيان ستم روا ميداشت آيا از تو باز خواست ميشد و گناه او را به حساب تو مىآوردند ؟ گفت نه .\r\nدانشمند گفت در اين صورت تو آسايش ديگرى را با رنج خود خريده‌اى و آسودگى او را با خطر خويش . عمر گفت واقعا تو واعظ خوبى هستى .\r\nاز جاى حركت كرد كه خارج شود به او گفت به خدا قسم ابتداى دين از دست شما بنى اميه رنجها كشيد ميانه آن نيز از شما رنجهائى برد آخر آن نيز بوسيله باقيمانده نسل شما در رنج خواهد بود . خدا دادخواه ما است از شما و داور و پشتيبان خوبى است .\r\nامالى شيخ طوسى ص 66 ثمالى گفت شخصى كه حاضر بود در مجلس عبد الملك مروان در مكه گفت عبد الملك شروع بسخنرانى كرد همين كه خطبه او منتهى بموعظه شد مردى از جاى حركت كرده گفت بس است بس ! شما امر ميكنيد ولى خودتان عمل نميكنيد و نهى ميكنيد اما خودتان از حرام خوددارى نميكنيد پند ميدهيد ولى پند نميگيريد . ما بايد مطيع كردار شما باشيم يا گفتار شما ؟ ! اگر بگوئيد پيرو روش شما باشيم چگونه ممكن است پيرو ستمگران بود\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nيا بچه دليل ما از تبهكارانى پيروى كنيم كه اموال خدا را ثروت خود حساب ميكنند و بندگان او را برده خويش ميشمارند . اگر ميگوئيد اطاعت امر ما را كنيد و نصيحت ما را بپذيريد آيا ممكن است كسى كه خود را نصيحت نميكند يا خويشتن را پند نميدهد به ديگرى پند دهد . مگر اطاعت نمودن از كسى كه عادل نيست لازم است .\r\nاگر بگوئيد دانش را بگيريد از هر جا كه بود و پند بگيريد از هر كس كه شنيديد شايد در ميان ما كسانى باشند كه بهتر بتوانند از شما موعظه كنند و بزبان‌ها از شما آشناتر باشند رها كنيد خلافت را و دست از قفل و بند آن برداريد راه را باز كنيد تا كسانى كه آنها را به اطراف جهان آواره كرده‌ايد و در بدر بيابانها شده‌اند پيش بيايند .\r\nبه خدا سوگند هرگز اختيار خود را بشما نداده‌ايم و شما را حاكم بر مال و جان و دين خويش نكرده‌ايم تا بروش ستمگران رفتار كنيد جز اينكه ما توجه به وضع خود داريم منتظر پايان مدت و به آخر رسيدن حكومت شما و تمام شدن رنج و محنت خود هستيم . هر كدام از شما كه بر سرير حكومت نشيند مدت معينى دارد و بناچار بايد پرونده‌اش را بخواند كه هيچ يك از رفتار و كردار او از كوچك و بزرگ او فروگذار نشده به زودى خواهند فهميد ستمگران كه چه ستمى روا داشته‌اند .\r\nدر اين موقع يكى از ماموران مسلح خليفه پيش آمده او را گرفت ديگر از او خبرى نداريم كه چه شد .\r\nاختصاص ص 85 - ابو حمزه گفت سعد بن عبد الملك كه او را حضرت باقر سعد الخير ميناميد خدمت آن جناب رسيد سعد از فرزندان عبد العزيز بن مروان بود مثل زنهاى مصيبت زده اشگ ميريخت امام فرمود چرا گريه ميكنى عرضكرد چرا گريه نكنم و حال اينكه در قرآن مرا از شجره ملعونه شمرده‌اند ( بنى اميه ) فرمود تو از آنها نيستى تو از جمله افراد خاندان بنى اميه هستى كه از خانواده اولاد پيامبر بشمار ميروى . مگر نشنيده‌اى اين آيه را\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكه خداوند از قول ابراهيم نقل مىكند (  فَمَن تَبِعَنِي فَإِنَّه مِنِّي  ) هر كه پيرو من باشد از جمله ما است .\r\nاختصاص - حمران بن اعين گفت به حضرت باقر عرضكردم من با خدا عهد كرده‌ام كه از مدينه خارج نشوم مگر اينكه جواب يك سؤال مرا بدهى فرمود بپرس عرضكرد آقا من از شيعيان شما هستم ؟ فرمود بلى در دنيا و آخرت .\r\nمناقب - بكر بن صالح گفت عبد الله بن مبارك خدمت حضرت باقر رسيده عرضكرد آقا از اجداد شما روايت شده كه هر فتح و پيروزى كه نصيب مسلمانان شود ولى در حكومت خلفاء جور باشد غنائم مربوط به امام است فرمود صحيح است .\r\nعرضكرد فدايت شوم مرا از يك فتح همين شكلى آورده‌اند بالاخره از دست آن كسى كه مالك من بود بيك وسيله‌اى نجات يافتم اينك بنده و برده شمايم . امام فرمود قبول كردم . موقعى كه خواست برود به مكه گفت من از وقتى كه به حج رفته‌ام بعد ازدواج كردم و راه گذران من از لطف و عنايتى بود كه دوستان ميكردند چون ديگر راهى براى اداره زندگى نداشتم بفرمائيد بايد چه كنم .\r\nفرمود برگرد به شهر و وطن خود حج و ازدواج و كسبى كه كرده‌اى برايت حلال است . پس از شش سال دو مرتبه آمد همان بندگى و بردگى سابق را يادآورى نمود امام عليه السلام فرمود تو آزادى در راه خدا عرضكرد آقا خواهش ميكنم يك يادداشت راجع به اين مطلب به من بدهيد .\r\nنامه‌اى چنين نوشت  بِسْم اللَّه الرَّحْمن الرَّحِيم  اين نامه محمد بن على هاشمى علوى است براى عبد الله بن مبارك من ترا در راه خدا و روز رستاخيز آزاد كردم كسى جز خدا آقاى تو نيست و هيچ كس نميتواند ادعاى مالكيت ترا بنمايد تو آزادشدهء من و خاندان منى بعد از اين در تاريخ محرم سال صد و سيزده محمد بن على ( حضرت باقر ) آن را با دست خط خود نوشته\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nو بر آن مهر زده است .\r\nاختصاص - جابر جعفى گفت حضرت باقر به من هفتاد هزار حديث آموخت و فرمود به كسى اظهار نكنى . جابر گفت عرضكردم آقا فدايت شوم بار سنگينى بر من نهاده‌اى از اين اسرار كه به من سپردى و فرموده‌اى به كسى نگويم گاهى از اوقات چنان سينه‌ام به جوش مىآيد كه حالت شبيه جنون به من دست ميدهد فرمود هر وقت چنين شد برو به طرف گورستان و گودالى بكن سرت را درون آن گودال قرار بده بگو محمد بن على چنين و چنان گفت « 1 »  كافى ج 8 ص 102 - كميت بن زيد اسدى گفت خدمت حضرت باقر عليه السلام رسيدم فرمود به خدا قسم كميت اگر مالى در نزد ما بود به تو ميداديم ولى به تو ميگويم آنچه پيغمبر صلى الله عليه و آله بحسان بن ثابت فرمود\r\n( لن يزال معك روح القدس ما ذببت عنا اهل البيت )\r\nپيوسته روح القدس ترا تائيد كند تا وقتى از ما خانواده دفاع ميكنى .\r\nعرضكردم در باره آن دو نفر چه ميگوئى ( ابا بكر و عمر ) امام عليه السلام بالش را دولا كرده به سينه خود چسبانيد . آنگاه فرمود به خدا قسم به اندازه يك حجامت خون اگر ريخته شود و يا مالى بناحق گرفته شود و يا سنگى جابجا گردد به گردن آن دو است .\r\nكافى ج 8 ص 210 - ابو بصير گفت من در خدمت حضرت باقر در مسجد نشسته بودم كه داود بن على و سليمان بن خالد و منصور دوانيقى وارد شدند و كنارى از مسجد نشستند . يكى گفت محمد بن على حضرت باقر اينجا نشسته . داود بن على و سليمان بن خالد از جاى حركت نموده خدمت امام آمدند و سلام كردند اما منصور همان جا نشست .\r\n\r\n","description":"","footnote":" ( 1 ) در حديث ديگرى است كه پس از فوت حضرت باقر جابر به حضرت صادق عرض مىكند پدرت 70 هزار حديث به من آموخته و امام صادق را چنين راهنمائى مىكند . ","page_name":" 246 ","page_number":246},
  {"content":"\r\n\r\nحضرت باقر فرمود چه شد كه دوست ستمگر شما نيامد . آنها عذرى تراشيدند فرمود به خدا قسم بالاخره فرمانرواى اين سرزمين مىشود بسيار جلال و شكوه مىيابد و گردنكشان برايش كوچكى ميكنند اقتدار بزرگى پيدا خواهد كرد .\r\nداود بن على گفت سلطنت ما قبل از شما است فرمود آرى عرضكرد مدت معينى دارد فرمود بلى به خدا قسم در مقابل هر روز فرمانروائى بنى اميه دو روز و در مقابل هر سال دو سال حكومت خواهيد كرد بچه‌هاى شما با خلافت همچون گوى در ميدان بازى ميكنند .\r\nداود بن على با خوشحالى از جاى حركت كرد كه اين خبر را بمنصور برساند سليمان نيز بلند شد از پشت سر امام او را صدا زده فرمود سليمان ! اينها پيوسته در آسايش هستند از نظر حكومت تا وقتى كه خون بناحقى از ما خانواده نريزند اشاره به سينه خود نمود وقتى چنين كردند درون زمين براى آنها بهتر از روى زمين است ديگر در روى زمين فريادرسى ندارند و در آسمان كسى عذر و بهانه آنها را نمىپذيرد .\r\nسليمان بن خالد رفت و جريان را بمنصور گفتند منصور از جاى حركت نموده خدمت حضرت باقر رسيد سلام كرد و سخنان داود و سليمان را عرض كرد و پرسيد صحيح است فرمود آرى شما قبل از ما بفرمانروائى ميرسيد اما سلطنت شما بسيار دشوار است كه مردم روى خوشى نمىبينند مدت زيادى به طول ميانجامد دو برابر بنى اميه و بچه‌هاى شما با خلافت بازى ميكنند چون گوى در ميدان چه برسد بمردها فهميدى ؟\r\nسپس فرمود پيوسته اقتدار خواهيد داشت تا وقتى كه خون بناحق از ما خانواده نريزيد وقتى چنين كارى كرديد خداوند بر شما خشم ميگيرد قدرت و شوكت و سلطنت شما از بين ميرود و يكى از بندگان خود را كه پست و بد اخلاق است بر شما مسلط مىكند « 1 »  او از خاندان ابو سفيان نيست\r\n\r\n","description":"","footnote":" ( 1 ) اشاره به هلاكوخان است ","page_name":" 247 ","page_number":247},
  {"content":"\r\n\r\nبالاخره نابودى شما بدست او و يارانش خواهد بود ديگر سخن خود را قطع نمود .\r\nاختصاص - اصحاب حضرت باقر عبارت بودند از جابر بن يزيد جعفى ، حمران بن اعين ، زراره ، عامر بن عبد الله بن جذاعه ، حجر بن زائده ، عبد الله بن شريك عامرى ، فضيل بن يسار بصرى ، سلام بن مستنير و بريد ابن معاويه عجلى و حكيم بن ابى نعيم .\r\nحضرت موسى بن جعفر فرمود روز قيامت منادى فرياد مىزند حواريين حضرت باقر و حضرت صادق كجايند . عبد الله بن شريك عامرى و زرارة بن اعين و بريد بن معاويه عجلى و محمد بن مسلم ثقفى و ليث بن البخترى و عبد الله بن ابى يعفور و عامر بن عبد الله بن جذاعه و حجر بن زائده و حمران بن اعين . . .\r\nمناقب - دربان حضرت باقر جابر بن يزيد جعفى بود تمام ارادتمندان بائمه اعتراف دارند بر اينكه فقيه‌ترين پيشينيان شش نفرند كه آنها اصحاب حضرت باقر و حضرت صادق بودند . زرارة بن اعين ، معروف بن خربوذ مكى ، ابو بصير اسدى ، فضيل بن يسار و محمد بن مسلم طائفى ، بريد بن معاويه عجلى .\r\nدر فصول المهمه مينويسد - قيافه حضرت باقر گندمگون و معتدل بود شاعرش كميت و سيد حميرى و دربانش جابر جعفى و نقش انگشترى آن جناب (  رَب لا تَذَرْنِي فَرْداً  ) نقل از خط شيخ بن فهد حلى رحمة الله عليه .\r\nگفته‌اند - مردى خدمت حضرت باقر عليه السلام رسيده قصيده‌اى خواند كه اول آن اين بود ( عليك السلام ابا جعفر ) امام به او چيزى نداد عرضكرد چرا به من جايزه‌اى نداديد با اين مدحى كه كردم فرمود تو مرا به مثل مردگان تهنيت گفتى نشنيده‌اى اين شاعر چه ميگويد .\r\n الا طرقتنا آخر الليل زينب * عليك سلام لما فات مطلب \r\n\r\n","description":"","footnote":"","page_name":" 248 ","page_number":248},
  {"content":"\r\n\r\n فقلت لها حييت زينب خدنكم * تحية ميت و هو في الحى يشرب \r\n« 1 »  فرمود ميتوانستى بگوئى\r\nسلام عليك ابا جعفر\r\n. \r\nباب نهم مناظرات حضرت باقر عليه السلام\r\nعبد الله بن نافع ارزق ميگفت اگر بدانم در روى زمين كسى هست كه بتواند به من ثابت كند كه على اهل نهروان را كه كشت نسبت به آنها ستم نكرد بسوى او خواهم رفت . گفتند اگر چه از فرزندانش باشد . گفت مگر در ميان فرزندانش عالم وجود دارد گفتند اين اول نادانى تو است مگر اين خانواده خالى از عالم هست .\r\nپرسيد اكنون عالم آن خانواده كيست . گفتند محمد بن على بن الحسين . عبد الله بن نافع با گروهى از اصحاب خود به طرف مدينه رفت .\r\nاجازه شرفيابى از حضرت باقر خواست به حضرت باقر عرضكردند اين عبد الله ابن نافع است . فرمود مرا چه با او با اينكه او از من و پدرم شب و روز بيزارى ميجويد .\r\nابو بصير عرضكرد فدايت شوم او مدعى است كه اگر كسى روى زمين باشد كه ثابت كند على عليه السلام اهل نهروان را كه كشت نسبت به آنها ستم روا نداشته پيش او ميروم اگر چه فاصله زيادى با من داشته باشد .\r\nامام فرمود واقعا براى كشف مطلب آمده‌اى عرضكرد بلى . بغلامش دستور داد كه بار او را فرود آورد و بگويد فردا بيايد . فردا صبح عبد الله با سران اصحاب خود آمد حضرت باقر نيز اولاد مهاجر و انصار را جمع كرد و با دو جامه برنگ قرمز روشن بيرون آمد گوئى پاره‌ى ماهى است . خطبه‌اى خواند بدين مضمون .\r\nستايش خدائى راست كه جهان و جمال زيباى موجودات و تمام\r\n\r\n","description":"","footnote":" ( 1 ) در اين شعر شاعر بزينب عليك سلام ميگويد و خودش اعتراض مىكند كه او را تهنيت مردگان گفته . ","page_name":" 249 ","page_number":249},
  {"content":"\r\n\r\nممكنات را آفريد حمد خدائى را خواب و چرت بر او راه ندارد مالك آسمانها و زمين است . . .\r\nگواهى مىدهم بر يگانگى خدا و اينكه محمد ( ص ) بنده و پيامبر اوست او را برگزيد و به راه مستقيم رهنمائى كرد . خدا را سپاس كه ما را مفتخر بنعمت نبوت او گردانيد و امتياز ولايت را بما داد . گروه فرزندان مهاجر و انصار هر كس منقبتى براى على عليه السلام در خاطر دارد حركت كند و نقل نمايد .\r\nاز جاى حركت كردند هر كدام منقبتى نقل كردند . عبد الله گفت همه اين احاديث را من خود از راويانى كه گفتيد نقل نموده‌ام ولى على بعد از حكم قرار دادن كافر شد تا بالاخره منتهى شد مناقب بحديث خيبر :\r\nلأعطين الرايه غدا رجلا يحب الله و رسوله و يحبه الله و رسوله كرارا غير فرار حتى لا يرجع يفتح الله على يديه .\r\n« 1 » \r\nحضرت باقر فرمود در باره اين حديث چه ميگوئى ؟ گفت صحيح است هيچ شكى در آن نيست ولى بعد از اين حديث كارى كه موجب كفر او شد انجام داد فرمود مادر بعزايت بنشيند بگو ببينم خدا كه على را آن روز دوست داشت ميدانست كه على بعدها نهروانيان را خواهد كشت . يا نميدانست .\r\nگفت ميدانست فرمود على را دوست داشت كه مطيع و فرمانبردار او بود يا دوست داشت با اينكه مخالف و خطاكار بود . گفت دوست داشت كه اطاعتش ميكرد حضرت باقر فرمود اكنون محكوم شدى . عبد الله رافع از جاى حركت كرده با خود ميگفت (  حَتَّى يَتَبَيَّن لَكُم الْخَيْطُ الْأَبْيَض مِن الْخَيْطِ الْأَسْوَدِ مِن الْفَجْرِ  ) « 2 »  خداوند ميداند مقام رهبرى را به كه بدهد .\r\n\r\n","description":"","footnote":" ( 1 ) فردا پرچم را بدست كسى خواهم داد كه خدا و پيامبرش را دوست دارد و خدا و پيامبر نيز او را دوست دارند هيچ گاه پشت بدشمن نكرده اهل فرار نيست بدست او فتح خواهد شد .  ( 2 ) تا نخ سفيد را از سياه تشخيص دهيد بواسطه روشنى صبح . ","page_name":" 250 ","page_number":250},
  {"content":"\r\n\r\nخلاصه استدلال اينست كه ميپرسد خدا على را براى اينكه اطاعت ميكرد دوست داشت قبول مىكند بعد ميفرمايد پس بنا بر اين تو ميگوئى على را دوست داشت با اينكه بعقيده تو على بعدها بواسطه كشتن نهروانيان كافر شد و تمام اعمالش از بين رفت .\r\nكافى ج 5 ص 311 زيد شحام گفت قتادة بن دعامه خدمت حضرت باقر عليه السلام رسيد فرمود قتاده تو فقيه مردم بصره هستى ؟ عرضكرد مردم چنين ميگويند . فرمود شنيده‌ام قرآن تفسير ميكنى ؟ عرضكرد بلى . سؤال كردند از روى علم تفسير مينمائى يا نادانى ؟ عرضكرد نه از روى علم .\r\nفرمود اگر واقعا از روى علم باشد كه شخصيت با ارزشى هستى من يك سؤال از تو ميكنم . عرض كرد بفرمائيد .\r\nفرمود بگو ببينم خداوند در اين آيه در سوره سبا  وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِين  « 1 »  چه منظورى دارد ؟\r\nگفت منظور كسى است كه بازار و توشه و مال سوارى حلال قصد زيارت خانه خدا را كند در امان خواهد بود تا بخانواده خود برگردد . فرمود ترا به خدا قسم گاهى اتفاق نمىافتد كه شخصى با زاد و توشه و مركب حلال بجانب مكه روان شود ولى دزدها اموالش را بسرقت ببرند و او را بزنند بطورى كه نابود شود . گفت چرا اتفاق مىافتد .\r\nفرمود اگر قرآن را از پيش خود تفسير كنى باعث هلاك خود و ديگران شده‌اى همچنين اگر از زبان ديگران نقل كنى . قتاده ! اين آيه مربوط به كسى است كه خارج شود از منزل خود با زاد و توشه و مال سوارى حلال قصد اين خانه را بكند ولى عارف به حق ما باشد با دل ما را دوست داشته باشد ، چنانچه خداوند در اين آيه اشاره مىكند  فَاجْعَل أَفْئِدَةً مِن النَّاس تَهْوِي إِلَيْهِم  ابراهيم عرض مىكند خدايا دلهاى گروهى از مردم را متوجه خاندان من بكن منظورش دوست داشتن خانه نيست اگر منظور خانه بود ميفرمود ( تهوى اليه ) دوست بدارند آن را نه اينكه\r\n\r\n","description":"","footnote":" ( 1 ) سبابه آيه 18 ","page_name":" 251 ","page_number":251},
  {"content":"\r\n\r\nبفرمايد  ( تَهْوِي إِلَيْهِم )  دوست بدارند آنها را به خدا سوگند منظور از دعاى ابراهيم ما بوديم كه اگر با دل ما را دوست داشته باشند حج آنها قبول مىشود و گر نه قبول نخواهد شد اگر چنين بود آن وقت از عذاب جهنم در روز قيامت ايمن خواهد . قتاده عرضكرد به خدا ديگر همين طور تفسير خواهم كرد .\r\nفرمود قتاده ! منظور قرآن را كسانى درك ميكنند كه با آنها صحبت شده و طرف خطاب قرآن هستند . احتجاج ص 187 - ابو بصير گفت حضرت باقر عليه السلام در مسجد الحرام نشسته بود اطرافش گروهى از ارادتمندان جمع بودند در اين موقع طاوس يمانى با چند نفر از اطرافيان خود آمد . به امام عرضكرد اجازه ميدهى سؤالى بكنم ؟ فرمود اجازه دارى بپرس . عرضكرد چه وقت يك سوم مردم مردند ؟ فرمود اشتباه كردى منظورت اينست كه چه وقت يك چهارم مردم مردند و آن روزى بود كه قابيل هابيل را كشت چهار نفر بودند : آدم ، حواء و قابيل ، هابيل ، در نتيجه يك چهارم از بين رفت عرضكرد صحيح فرموديد من اشتباه كردم . پرسيد كدام يك از اين دو نفر پدر مردم جهان هستند ؟ فرمود هيچ كدام نسل مردم از شيث پسر ديگر آدم بود . سؤال كرد چرا نام آدم را آدم نهادند ؟ فرمود چون سرشت او را از اديم زمين ( قشر زمين ) پائين برداشتند . عرضكرد چرا حواء را حواء ناميدند ؟ فرمود چون از پهلوى يك شخص حى ( زنده ) آفريده شد . پهلوى آدم . سؤال كرد شيطان را براى چه ابليس ناميدند ؟\r\nفرمود چون نااميد از رحمت خدا شده . باز گفت جن را از چه جهت جن ناميده‌اند ؟\r\nفرمود زيرا آنها ديده نميشوند . گفت اول دروغى كه در عالم گفته شد چه كسى گفت ؟\r\nفرمود شيطان وقتى گفت من از او بهترم من از آتش و او از خاك .\r\nگفت كدام دسته بودند كه شهادت درست دادند ولى دروغ ميگفتند ؟ فرمود منافقين . آن موقعى كه گفتند ما گواهيم بر اينكه تو پيامبرى . خداوند در اين آيه ميفرمايد   إِذا جاءَك الْمُنافِقُون قالُوا نَشْهَدُ إِنَّك لَرَسُول اللَّه وَ اللَّه يَعْلَم إِنَّك لَرَسُولُه وَ اللَّه يَشْهَدُ إِن الْمُنافِقِين لَكاذِبُون   « 1 »  .\r\n\r\n","description":"","footnote":" ( 1 ) زمانى كه منافقين ميگويند ما گواهى ميدهيم تو پيامبرى خدا ميداند كه تو پيامبرى ولى منافقين دروغ ميگويند . ","page_name":" 252 ","page_number":252},
  {"content":"\r\n\r\nسؤال كرد كدام پرنده بود كه فقط يك بار پريد و ديگر نخواهد پريد ؟\r\nخداوند جريان آن را در قرآن ذكر كرده فرمود طور سيناء خداوند آن را پرواز داد بر روى بنى اسرائيل بطورى كه با پر خود بر سرشان سايه افكند داراى انواع عذاب بود به همين قسمت اشاره مىكند آيه قرآن  وَ إِذْ نَتَقْنَا الْجَبَل فَوْقَهُم كَأَنَّه ظُلَّةٌ وَ ظَنُّوا أَنَّه واقِع بِهِم  . « 1 » \r\nگفت كدام فرستاده خدا بود كه از جن و بشر و ملائكه نبود خداوند او را فرستاد و در قرآن ذكر شده . فرمود كلاغ موقعى كه قابيل برادر خود را كشته بود و نميدانست چگونه بدن او را پنهان كند خداوند ميفرمايد  فَبَعَث اللَّه غُراباً يَبْحَث فِي الْأَرْض لِيُرِيَه كَيْف يُوارِي سَوْأَةَ أَخِيه  خداوند كلاغى را فرستاد تا زمين را بكاود در نتيجه پسر آدم متوجه شد جثه برادرش را چگونه دفن نمايد .\r\nگفت چه كسى بود كه هم نوعان خود را بيم داد و بر حذر داشت با اينكه از بشر و جن و ملائكه هم نبود در قرآن داستانش ذكر شده . فرمود همان مورچه‌اى كه گفت  يا أَيُّهَا النَّمْل ادْخُلُوا مَساكِنَكُم لا يَحْطِمَنَّكُم سُلَيْمان وَ جُنُودُه وَ هُم لا يَشْعُرُون  « 2 »  مورچه‌ها وارد لانه خود شويد مبادا سليمان و سپاهش شما را لگد مال كنند آنها نمىفهمند .\r\nگفت بچه كسى دروغ ببستند با اينكه از جن و بشر و ملائكه نبود و در قرآن نيز ذكر شده فرمود همان گرگى كه برادران يوسف گفتند يوسف را دريده .\r\nباز پرسيد كدام چيز بود كه كمش حلال ولى زيادش حرام بود فرمود نهر طالوت كه خداوند ميفرمايد  إِلَّا مَن اغْتَرَف غُرْفَةً بِيَدِه  مگر كسى كه يك مشت آب بردارد . گفت بگو كدام صلاة است كه بدون وضو خوانده مىشود و كدام روزه است كه خوردن و آشاميدن آن را باطل نميكند فرمود صلاة بدون\r\n\r\n","description":"","footnote":" ( 1 ) اعراف ص 171  ( 2 ) سوره نمل آيه 18 ","page_name":" 253 ","page_number":253},
  {"content":"\r\n\r\nوضو همان صلوات بر پيامبر فرستادن است و اما روزه . اين آيه است  إِنِّي نَذَرْت لِلرَّحْمن صَوْماً فَلَن أُكَلِّم الْيَوْم إِنْسِيًّا  « 1 »  گفت بفرمائيد چيست زياد و كم مىشود و چيست كه فقط زياد مىشود و كم نميشود و چيست كه كم مىشود و زياد نميشود ؟\r\nفرمود آنچه زياد و كم مىشود ماه است و آنچه زياد مىشود و كم نميشود دريا است و چيزى كه كم مىشود و زياد نميگردد عمر است .\r\nكافى ج 4 ص 239 - زراره گفت روزى امام باقر عليه السلام جامه به خود پيچيده بود نشسته بود رو به قبله منهم در كنار آن جناب بودم فرمود نگاه كردن به قبله ثواب دارد مردى از ناحيه بجيله بنام عاصم بن عمر آمد .\r\nبه حضرت باقر عرضكرد كه كعب الاحبار ميگفت كعبه هر روز بيت المقدس را سجده مىكند شما چه ميفرمائيد كعب راست گفته ؟ فرمود هم تو و هم كعب هر دو دروغ ميگوئيد . امام عليه السلام خشمگين شد زراره گفت من نديده بودم كه ايشان به كسى روبرو بگويند دروغ ميگوئى .\r\nفرمود خداوند بقعه‌اى روى زمين محبوبتر و گرامىتر از كعبه نيافريده بواسطه كعبه خداوند چهار ماه از سال را حرام نموده در قرآن از روزى كه آسمانها و زمين را آفريد . سه ماه متوالى مربوط به حج است شوال ذى قعده و ذى حجه و يك ماه خدا مربوط بعمره است ماه رجب .\r\nدر مناقب مينويسد كه عمرو بن عبيد بصرى براى امتحان كردن خدمت حضرت باقر رفت . گفت آقا فدايت شوم معنى اين آيه چيست  أَ وَ لَم يَرَ الَّذِين كَفَرُوا أَن السَّماوات وَ الْأَرْض كانَتا رَتْقاً فَفَتَقْناهُما  « 2 »  معنى اين رتق و فتق ( باز و بسته بودن ) چيست ؟\r\n\r\n","description":"","footnote":" ( 1 ) سوره مريم آيه 26 مربوط بمريم است كه گفت من براى خدا روزه گرفته‌ام و با احدى سخن نميگويم . روز سخن گفتن بود .  ( 2 ) انبياء آيه 30 مگر كافران نديدند كه آسمانها و زمين بسته بود آنها را باز كرديم . ","page_name":" 254 ","page_number":254},
  {"content":"\r\n\r\nفرمود آسمان بسته بود كه باران نمىآمد و زمين نيز بسته بود كه چيزى از آن خارج نميشد خداوند آسمان را با باران باز نمود و زمين را با روئيدن گياه عمرو بن عبيد برگشت راه اعتراضى بر فرموده امام پيدا نكرد .\r\nباز دو مرتبه بازگشت گفت آقا بفرمائيد اينكه خداوند در اين آيه ميفرمايد  وَ مَن يَحْلِل عَلَيْه غَضَبِي فَقَدْ هَوى  « 1 »  غضب خدا چيست ؟\r\nفرمود غضب خدا عقاب و كيفر اوست مبادا خيال كنى كه خداوند را تغيير حالت پديدار مىشود اگر چنين تصور كنى كافرى .\r\nابو القاسم طبرى در شرح ( حج اهل سنت ) مينويسد كه ابو حنيفه به حضرت باقر كه در مسجد نشسته بود عرضكرد اجازه ميدهى پهلوى شما بنشينم ؟ امام فرمود تو مردى شناخته شده هستى ميل ندارم پهلوى من بنشينى .\r\nابو حنيفه توجهى نكرده نشست عرضكرد آقا شما امام هستى ؟ فرمود نه . گفت گروهى در كوفه شما را امام ميدانند . فرمود ميگوئى چه كنم ؟ گفت نامه‌اى به آنها بنويس اطلاع بده كه امام نيستى .\r\nفرمود آنها گوش نميكنند من بر اينكه آنها اطاعت نميكنند با اينكه غايب هستند از آنهائى كه حاضرند گواه ميگيرم الان به تو گفتم پهلوى من منشين نشستى همين طور بقيه را بگير اگر بنويسم از من اطاعت نخواهند كرد . ديگر ابو حنيفه نتوانست حرفى بگويد .\r\nدر كشف الغمه مينويسد - آبى در نثر الدرر ذكر كرده كه عبد الله ابن معمر ليثى به حضرت باقر گفت شنيده‌ام شما متعه ( عقد منقطع كه معروف به صيغه است ) را اجازه ميدهى فرمود خدا در قرآن اجازه داده و پيامبر سنت قرار داده اصحاب او نيز عمل كرده‌اند . گفت عمر از آن نهى كرده .\r\nفرمود تو بدستور دوست خود رفتار كن من بدستور پيغمبر صلى الله عليه و آله .\r\n\r\n","description":"","footnote":" ( 1 ) طه 81 هر كه مورد خشم من قرار گرفت خوار و هلاك خواهد شد . ","page_name":" 255 ","page_number":255},
  {"content":"\r\n\r\nعبد الله گفت مايلى زنان خويشاوندت چنين كارى بكنند . امام فرمود احمق گفتگو از حكم خدا ربطى باسم زنان خويشاوند من نداشت آن كسى كه اين كار را در قرآن براى بندگان خود اجازه داده از تو و كسى كه بى جهت از آن جلوگيرى كرده غيرتش بيشتر است .\r\nحالا بگو ببينم مايلى يكى از بستگان نزديكت همبستر با مردى از كوليهاى مدينه شود ؟ گفت نه فرمود چرا چيزى كه خدا حلال كرده حرام ميدانى . گفت حرام نميدانم اما كولى با من همطراز نيست .\r\nفرمود اگر مرد مؤمن و شايسته‌اى باشد و خدا به او حوريه بدهد تو از كسى كه خدا او را دوست دارد بيزارى و از ازدواج با كسى كه همطراز با حوريه هست استنكاف دارى از روى سركشى و تكبر .\r\nعبد الله خنده‌اى كرده گفت سينه‌هاى شما كانون علم و دانش است كه ميوه آن نصيب شما و برگش براى مردم است .\r\nكافى ج 6 ص 256 - ابو حمزه ثمالى گفت در مسجد پيامبر ( ص ) نشسته بودم مردى پيش آمده سلام كرد به من گفت شما كه هستى ؟ گفتم يك نفر از اهل كوفه پرسيدم چه كار دارى ؟ گفت تو حضرت باقر محمد بن على را ميشناسى ؟\r\nگفتم آرى با او چه كار دارى ؟\r\nگفت چهل مسأله آماده نموده‌ام تا از او بپرسم تا هر چه درست بود بگيرم و هر چه صحيح نبود رها كنم . به او گفتم تو بين حق و باطل فرق ميگذارى ؟\r\nگفت بلى . گفتم در اين صورت كه تو بين حق و باطل فرق بگذارى چه احتياجى به او دارى . ناراحت شده گفت شما مردم كوفه گروهى كم طاقت هستيد اگر حضرت باقر را ديدى به من خبر بده .\r\nدر همين بين امام عليه السلام آمد چند نفر از اهل خراسان وعده ديگرى اطرافش را گرفته بودند و از مناسك حج مىپرسيدند رفت تا در جاى خود نشست آن مرد نيز رفت نزديك امام نشست .\r\nابو حمزه گفت منهم نزديك نشستم بطورى كه سخن آنها را بشنوم اطراف\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nهم گروهى از مردم بودند .\r\nوقتى هر كس سؤال خود را كرد و رفت امام عليه السلام رو به آن مرد نموده فرمود تو كه هستى ؟ گفت من قتادة بن دعامه بصرى هستم « 1 »  امام عليه السلام فرمود تو فقيه اهل بصره هستى ؟ گفت بلى . فرمود واى بر تو خداوند گروهى از بندگان خاص خود را حجت قرار داده آنها كوههاى استوار زمين و آماده فرمان خدايند برگزيدگان دانستند كه خداوند آنها را قبل از آفرينش انسانها برگزيده آن موقعى كه چون سايه و هاله‌اى اطراف عرش بودند .\r\nقتاده مدتى سكوت نموده چيزى نگفت . بعد گفت آقا به خدا قسم من در مقابل دانشمندان بزرگ نشسته‌ام و ابن عباس را درك كرده‌ام هيچ گاه دلم نلرزيده آنچنان كه در مقابل شما بلرزه درآمد .\r\nفرمود ميدانى تو در كجا هستى ؟ در مقابل آن خانواده‌اى هستى كه خداوند اجازه ذكر و اعلاى نام خود را به آنها داده صبح و شام به ياد اويند و هرگز ثروت دنيا و خريد و فروش آنها را از ياد خدا و نماز و زكات غافل نميكند تو در چنين جايى هستى ما آن خانواده‌ايم . قتاده گفت واقعا راست ميگوئى فدايت شوم آن خانه‌ها كه خداوند در اين آيه ميفرمايد خانه‌ها سنگ و گلى نيست . « 2 » \r\nقتاده گفت آقا خواستم سؤالى در باره پيغمبر بكنم . امام عليه السلام لبخندى زده فرمود تمام سؤالهاى تو منحصر به همين پنير شد عرضكرد آقا همه را فراموش كردم . فرمود خوردن پنير اشكالى ندارد . عرضكرد در پنير بسيارى از اوقات پنير مايه ميزنند كه از شكم بزغاله مرده بيرون مىآورند فرمود اشكالى ندارد آن شيردان كه خارج ميكنند از بزغاله رگ و خون\r\n\r\n","description":"","footnote":" ( 1 ) قتاده از علماى بزرگ اهل سنت و مفسر مشهورى است .  ( 2 ) فِي بُيُوت أَذِن اللَّه أَن تُرْفَع وَ يُذْكَرَ فِيهَا اسْمُه . ","page_name":" 257 ","page_number":257},
  {"content":"\r\n\r\nو استخوان ندارد از شكم آن بيرون مىآوردند . مثل اينست كه از شكم مرغ مرده‌اى تخم مرغ بيرون آورند چنين تخم مرغى را ميخورى ؟ گفت نه .\r\nفرمود بچه علت ؟\r\nگفت چون از مرغ مرده است . فرمود اگر همين تخم مرغى كه از شكم مرغ مرده بيرون آمده است تبديل بجوجه شود و بعد مرغ شود آن مرغ را ميخورى ؟\r\nعرضكرد بلى . فرمود چه كس به تو گفته تخم مرغ حرام است اگر مرغ شود حلال ميگردد ؟ فرمود همين طور پنير مايه شبيه تخم مرغ است پنير از بازار مسلمانان از دست نمازگزاران بخر و ديگر جستجو نكن مگر اينكه كسى اطلاع دهد كه اين پنير مخصوصا داراى اشكال است .\r\nكافى ج 6 ص 429 اسماعيل كابت از پدر خود نقل كرد كه حضرت باقر وارد مسجد الحرام شد و گروهى از قريش كه حضور داشتند متوجه آن جناب شدند . پرسيدند اين شخص كيست ؟ گفتند امام عراقيان است . يك نفر گفت خوب است از او سؤالى بكنم . جوانى را فرستادند خدمت امام رسيده عرضكرد آقا كدام گناه از همه بزرگتر است ؟\r\nفرمود شراب خوارى . برگشت و بهمراهان خود گفت باز او را فرستادند كه همين سؤال را تكرار كند . دو مرتبه فرمود مگر نگفتم پسر برادر شرابخوارى زيرا شرابخوارى شراب خوار را بزنا و دزدى و قتل نفس وادار مىكند و هم باعث شرك و كفر به خدا ميگردد و كارهائى كه از شرابخوار بوقوع مىپيوندد از همه گناهان بزرگتر است چنانچه درخت انگور نيز بر فراز درختان بالا ميرود .\r\nكافى ج 3 ص 191 - زراره گفت خدمت حضرت باقر بودم مردى از انصار نيز خدمت ايشان بود . جنازه‌اى را بردند مرد انصارى همين كه جنازه را ديد از جاى حركت كرد ولى امام نشسته بود منهم نشستم انصارى همانطور ايستاده بود تا جنازه را بردند بعد نشست .\r\nامام پرسيد چرا حركت كردى ؟ گفت من حسين بن على عليه السلام را ديدم اين كار را كرد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nحضرت باقر فرمود به خدا سوگند حضرت امام حسين بپانخاسته و نه هيچ يك از ما خانواده چنين كرده است . مرد انصارى گفت آقا مرا مشكوك كردى خيال ميكردم چنين چيزى را ديده‌ام .\r\n\r\nباب دهم پاره‌اى از خبرهاى منسوب به امام عليه السلام\r\nمنهال بن عمر گفت خدمت حضرت باقر نشسته بودم مردى وارد شده سلام كرد امام جواب داد . گفت آقا چطور هستيد ؟ فرمود ممكن است وقتى برسد كه شما بدانيد بما چه ميگذرد . مثل ما در ميان اين امت مانند بنى اسرائيل است كه بدست فرعونيان گرفتار بودند بچه‌هاى آنها را ميكشتند و زنان را زنده نگه ميداشتند . اينها نيز فرزندان ما را ميكشند و زنان را زنده ميگذارند .\r\nعرب خود را بر جهانيان برتر ميدانست بواسطه اينكه محمد از اين نژاد بود ، قريش نيز خود را از بقيه عرب برتر ميدانستند مدعى بودند كه چون محمد ( ص ) از اين طايفه است اگر ادعاى آنها صحيح است ما كه از اولاد آن سروريم و از خاندان نزديك او بشمار ميرويم .\r\nآن مرد عرضكرد به خدا قسم من شما خانواده را دوست ميدارم فرمود پس پوستين براى بلا آماده كن . به خدا سوگند بلا بدوستان ما نزديك‌تر است از جارى شدن سيل در كوهستانها ابتدا ما را هدف قرار ميدهد سپس شما را فراخى و نعمت نيز از ما شروع مىشود و بشما ميرسد .\r\nكافى ج 8 ص 76 حكم بن عتيبه گفت ما با عده زيادى در خدمت حضرت باقر بوديم اطاق پر از جمعيت بود پير مردى كه تكيه بر چوبدستى خود داشت آمد و بر در خانه ايستاده گفت السلام عليك يا ابن رسول الله و رحمة الله و بركاته بعد سكوت كرد . امام فرمود\r\nعليك السلام و رحمة الله و بركاته .\r\nبعد پيرمرد رو كرد بساير جمعيت كه در خانه بودند گفت سلام عليكم و سكوت نمود همه جواب سلامش را دادند . در اين موقع روى بجانب حضرت\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nباقر نموده گفت يا ابن رسول الله مرا نزديك خود بنشان فدايت شوم به خدا سوگند من شما را دوست ميدارم و كسى كه شما را دوست بدارد نيز دوست دارم . اين علاقه بواسطه طمع در مال دنيا نيست و از دشمنى شما بيزارم اين بيزارى نيز بواسطه اختلافى نيست و پدر كشتگى با هم نداريم حلال شما را حلال و حرام شما را حرام ميدانم و منتظر فرج شما خانواده هستم آيا اميد نجات براى من هست ؟ حضرت باقر فرمود بيا بيا جلو آمد آن پيرمرد را به پهلوى خود نشاند آنگاه فرمود پيرمرد مردى خدمت پدرم على بن الحسين رسيد و همين سؤال ترا كرد . پدرم به او فرمود اگر بميرى خدمت پيامبر و على و حسن و حسين و على بن الحسين ميرسى . دلت خنك مىشود چشمت روشن ميگردد .\r\nبا شادى و خوشى روبرو فرشته‌هاى اعمال ميشوى وقتى جانت باينجا برسد با دست اشاره بحلقوم خود نموده در صورتى كه زنده بمانى خداوند در همين زندگى نيز چشم ترا روشن مىكند و با ما خواهى بود در بهشت برين .\r\nپيرمرد گفت چه فرموديد دو مرتبه حضرت باقر سخنان خود را تكرار كرد پير مرد از خوشحالى و تعجب گفت الله اكبر . آقا اگر بميرم خدمت پيامبر و على و حسن و حسين و على بن الحسين ميرسم و چشمم روشن و دلم خنك مىشود و فرشته‌هاى اعمال با شادى و خوشى روبروى من مىآيند آن وقت كه جانم بگلو برسد در صورتى كه زنده باشم خدا زندگى خوشى برايم فراهم مىكند و با شما در بهشت برين خواهم بود ؟\r\nاين سخنان را چنان با التهاب و عشق ميگفت و اشگ از ديدگان فرو ميريخت صدايش بگريه بلند شد چنان بلند بلند گريه ميكرد كه روى زمين افتاد امام عليه السلام اشگ از ديدگان او پاك ميكرد « 1 »  . پيرمرد سربلند نموده\r\n\r\n","description":"","footnote":" ( 1 ) ممكن است امام اشگهاى خود را پاك كرده چون ضمير هر دو احتمال را دارد ","page_name":" 260 ","page_number":260},
  {"content":"\r\n\r\nعرضكرد آقا دست مباركت را به من بده دست امام را گرفته بوسيد و به روى صورت و چشمان خود گذاشت بعد جامه از روى شكم خود بالا زده دست امام را روى شكم و سينه خود نهاد بعد از جاى حركت كرده گفت السلام عليكم و از خانه خارج شد .\r\nامام عليه السلام همان طورى كه پيرمرد ميرفت به او نگاه ميكرد بعد رو بجمعيت نموده فرمود هر كه مايل است يك نفر بهشتى را ببيند نگاه كند به اين پيرمرد . حكم بن عتيبه راوى حديث ميگويد من خانه مصيبت زده‌اى را نديده بودم كه مثل اين مجلس گريه كنند ( چنان تحت تاثير نيت پاك پيرمرد و لطف امام قرار گرفته بودند كه همه با صداى بلند گريه ميكردند . )\r\nكافى ج 1 ص 242 - حسن بن عباس بن حريش از حضرت امام على النقى و ايشان از حضرت صادق عليه السلام نقل كرد كه فرمود پدرم مشغول طواف كعبه بود مرديكه نقاب بر صورت داشت مقابلش ايستاد و طواف آن جناب را قطع كرد و پدرم را برد باطاقى پهلوى صفا از پى من نيز فرستاد سه نفر شديم گفت مرحبا به پسر پيامبر دست بر روى سر من گذاشته گفت خدا به تو خير دهد اى امين خداوند بعد از پدران خويش .\r\nآنگاه بپدرم رو كرده گفت يا ابا جعفر ميخواهى تو براى من توضيح ده اگر مايلى من برايت توضيح دهم . يا تو سؤال كن و يا من .\r\nدر صورتى كه بخواهى من ترا تصديق ميكنم يا تو مرا تصديق كن فرمود همه اينها را ميخواهم . آن مرد گفت مبادا وقتى من سؤال كردم جوابى بدهى كه حقيقت را پنهان كرده باشى .\r\nفرمود چنين جوابى را كسى ميدهد كه در دل دو علم داشته باشد هر يك مخالف ديگرى ولى خداوند امتناع دارد از اينكه داراى علمى باشد مختلف گفت سؤال من همين بود اينك قسمتى از آن را توضيح دادى بگو ببينم علمى كه حقيقت خالص باشد و در آن اختلاف نباشد نزد كيست ؟\r\nفرمود اما تمام اين علم نزد خداست و آنچه مردم بدان نيازمندند در\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاختيار اوصياء است .\r\nامام صادق فرمود آن مرد نقاب از صورت برداشت و روى پا نشست صورتش ميدرخشيد گفت براى همين علم آمدم مقصودم همين بود شما عقيده دارى كه از علم بدون اختلاف نزد اوصياء هست از كجا آنها مطلع بر اين علم ميشوند ؟\r\nفرمود پيامبر ميدانست ولى آنها از راهى كه پيامبر مطلع ميشد اطلاع پيدا نميكنند زيرا او پيامبر بود و اينها جانشينان پيامبر او از خداوند بدون واسطه وحى ميگرفت اوصياء استماع وحى نميكنند ، گفت صحيح است اكنون سؤال مشكلى دارم . بگو ببينم چرا اين علم آن طورى كه براى پيامبر ظاهر ميشد حالا ظاهر نميشود ؟\r\nپدرم لبخندى زده گفت خداوند هرگز علم خود را نميدهد مگر به كسى كه او را بايمان آزمايش نموده چنانچه به پيامبر دستور داد تا اجازه نداده با مشركين پيكار كند و بر آزار آنها صبر نمايد چقدر پنهانى دعوت نمود بواسطه اطاعت امر خدا تا دستور رسيد كه اكنون آشكارا دعوت كن و از مشركين كناره بگير .\r\nخدا شاهد است اگر قبل از اين دستور هم آشكار دعوت ميكرد در امان بود ولى او ملاحظه اطاعت امر خدا را مينمود و ميترسيد مخالفت با دستور خدا بنمايد به همين جهت خوددارى نمود .\r\nدلم ميخواهد چشمهاى تو شاهد مهدى اين امت باشد ببينى ملائكه با شمشيرهاى آل داود بين آسمان و زمين چگونه روح كفار مرده را عذاب ميكنند و ارواح كسانى كه شبيه كافران هستند از زنده‌ها سپس شمشيرى بيرون آورده گفت اين از همان شمشيرها است .\r\nپدرم فرمود آرى به آن خدائى كه مصطفى را بر انگيخت . در اين موقع نقاب بر صورت انداخت . گفت من الياس هستم من نشناخته از شما سؤال نكردم خواستم اين حديث نيروئى براى اصحابت باشد . دنباله حديث را ذكر\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكرد تا اينكه گفت آن مرد از جاى حركت كرده رفت ديگر او را نديدم « 1 »  .\r\n\r\nباب يازدهم همسران و اولاد آن جناب و احوال مادر عزيزش\r\nاعلام الورى ص 265 مينويسد فرزندان امام باقر عليه السلام هفت نفر بودند 1 - ابو عبد الله جعفر بن محمد عليه السلام كه امام باقر كنيه او را داشت ( ابا جعفر ) 2 - عبد الله بن محمد كه مادر اين دو ام فروه دختر قاسم بن محمد بن ابى بكر 3 و 4 ابراهيم و عبيد الله كه از خود نسلى نگذاشتند مادر آنها ام حكيم دختر سيد بن مغيره ثقفى بود 5 و 6 على و زينب كه مادر آنها كنيزى بود 7 - ام سلمه كه او نيز از كنيزى بود .\r\nاعلام الورى - گفته‌اند فقط يك دختر داشت بنام زينب كه كنيه‌اش ام سلمه بود ارشاد مينويسد كه امامت در هيچ يك از فرزندان حضرت باقر استقرار نيافت مگر در ابى عبد الله جعفر بن محمد عليه السلام برادرش عبد الله داراى فضل بود و مرد صالحى بشمار ميرفت نقل شده كه پيش يكى از بنى اميه رفت او تصميم كشتن عبد الله را داشت .\r\nعبد الله رحمة الله عليه گفت مرا نكش خدا وساطت مرا مىپذيرد و در باره تو شفاعت ميكنم مرد اموى نپذيرفت گفت من كارى به اين حرفها ندارم او را مسموم نموده كشت .\r\nكشف الغمه مينويسد - سه فرزند پسر داشت و يك دختر اسم فرزندانش جعفر ملقب بصادق و عبد الله و ابراهيم و ام سلمه بود بعضى بيش از اين ذكر نموده‌اند .\r\nمناقب - اولاد حضرت باقر را هفت نفر مينويسد : امام جعفر صادق كه كنيه حضرت باقر بنام ايشان بود و عبد الله افطح از ام فروه دختر قاسم\r\n\r\n","description":"","footnote":" ( 1 ) راوى اين حديث حسن بن عباس حريش مرد ضعيفى است و احاديث او مورد اعتماد نيست علماى رجال همه بضعف او يقين دارند كتابى نيز در فضل سوره انا انزلنا نوشته از حضرت امام على النقى نقل نموده ولى الفاظ آن معلوم است كه ساختنى است و مورد اعتماد نيست . ","page_name":" 263 ","page_number":263},
  {"content":"\r\n\r\nو عبد الله و ابراهيم از ام حكيم و على و ام سلمه و زينب از كنيزى بوده بعضى گفته‌اند زينب از كنيز ديگرى است . بعضى گفته‌اند يك دختر فقط داشته بنام ام سلمه تمام آنها نسل باقى نگذاشتند فقط حضرت صادق داراى فرزند بود .\r\nقرب الاسناد ص 210 - بزنطى گفت خدمت حضرت رضا سخن از قاسم ابن محمد دائى پدرش شد و هم سعيد بن مسيب . فرمود هر دو شيعه بودند وقتى جدم حضرت باقر دختر قاسم بن محمد را خواستگارى كرد گفت بايد شما پيش پدرت على بن الحسين عليه السلام ميرفتى و از او خواستگارى ميكردى ( و آنقدر ارادت بائمه داشت كه ميگفت اختيار دختر من بدست حضرت زين العابدين است ) .\r\nكافى ج 6 ص 477 - ابى الجارود گفت خدمت حضرت باقر رفتم روى اسباب خانه نشسته بود من شروع بدست زدن اثاث نمودم فرمود اينها را كه دست ميزنى متعلق به شخص ارمنى است . گفتم شما را بارمنى چكار ؟\r\nفرمود اين اسباب‌ها جزء جهيزيه‌ام على است ( يكى از زنان امام باقر بود ) سال ديگر خدمت آن جناب رفتم با دست زير خود را مىكشيدم فرمود مثل اينكه ميخواهى نگاه كنى زير پايت چيست ؟\r\nعرضكردم نه آدم كور با دست خود بازى مىكند . فرمود آن اسبابها متعلق بام على بود و مذهب خوارج را داشت يك شب تا بصبح هر چه به گوش او خواندم تا برگردد و على صلوات الله عليه را دوست داشته باشد امتناع ورزيده قبول نكرد . فردا صبح طلاقش دادم .\r\nكافى عبد الاعلى گفت ام فروه را ديدم كه مشغول طواف كعبه است و لباس عادى و كم ارزش در تن داشت با دست چپ استلام حجر الاسود را نمود .\r\nمؤلف گويد : ابو الفرج اصفهانى در ( مقاتل الطالبيين ) از ابو المقدام روايت كرده است كه عبد الله بن محمد بن على بن حسين بر يكى از اميران بنى اميه وارد شد امير خواست او را بكشد عبد الله گفت مرا مكش بگذار من از جانب خداوند مراقب اعمال تو و نزد خدا شفيع و يا وارث باشم ، امير گفت\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nيك چنين مقام و رتبه‌اى در تو نمىبينم و بعد از ساعتى او را سم خورانيد و كشت .\r\nمردى كه مشغول طواف بود گفت بانو اشتباه كردى در انجام اين عمل ( كه با دست چپ استلام حجر الاسود نمودى ) فرمود ما از علم شما بىنيازيم و احتياج بدانش شما نداريم .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n.\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n.\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n.\r\n\r\n\r\n","description":"","footnote":"","page_name":" 268 ","page_number":268}
  ]