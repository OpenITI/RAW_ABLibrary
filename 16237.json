[
  {"content":"\r\n\r\nمير حامد حسين\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nميرحامد حسين\r\nحكيمى - محمدرضا\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمير حامد حسين\r\nمحمدرضا حكيمى\r\nانتشارات دليل ما\r\nچاپ هشتم : بهار 1386\r\nتيراژ 1000 نسخه\r\nچاپ نگارش\r\nقيمت 850 تومان\r\nشابك : 0 - 82 - 7990 - 964 ISBN\r\nآدرس : قم ، خيابان معلم ، ميدان روح الله ، پلاك 65\r\nتلفن و نمابر : 7744988 - 7733413\r\nصندوق پستى 1153 - 37135\r\nwww . Dalilema . com\r\ninfo @ Dalilema . com\r\nانتشارات دليل ما\r\nمراكز پخش :\r\n1 ) قم ، انتهاى خيابان صفائيه ، بعد از كوچهء 39 ، پلاك 759 ، طبقه دوم ، فروشگاه دليل ما ، تلفن 7737011 - 7737001\r\n2 ) تهران ، انقلاب ، فخر رازى ، فروشگاه دليل ما ، پلاك 32 ، تلفن 66464141\r\n3 ) مشهد ، چهار راه شهداء ، ضلع شمالى باغ نادرى ، كوچه شهيد خوراكيان مجتمع تجارى گنجينه كتاب ، طبقه اول ، فروشگاه دليل ما تلفن 5 - 2237113\r\nحكيمى ، محمد رضا ، 1314 -\r\nمير حامد حسين / محمدرضا حكيمى . - قم : دليل ما - 1382 .\r\n160 ص .\r\nISBN 964 - 7990 - 82 - 0\r\nفهرستنويسى بر اساس اطلاعات فيپا .\r\nكتابنامه به صورت زيرنويس .\r\nچاپ هشتم : 1386\r\n1 . كنتورى ، حامد حسين بن محمد قلى ، 1246 - 1306 ق . - سرگذشتنامه . 2 . مفيد ، محمد بن محمد ، 336 - 413 ق . - سرگذشتنامه . 3 . محدثان شيعه - سرگذشتنامه . الف . عنوان .\r\n8 ح 9 ك / 116 BP\r\n2924 / 297\r\n1382\r\n737 ك\r\nكتابخانه ملى ايران 20172 - 82 م\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ خطبة كتاب 
  ]\r\n( بسم اللّه الرّحمن الرّحيم )\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nالحمد للّه كما هو اهله . . .\r\nو الصّلاة على رسول اللّه ، امام الرّحمة و هادى الامّة ، و ناموس السّعادة ، و المنقذ من الضّلالة . . .\r\nو السّلام على علىّ بن ابى طالب ، وصيّه و خليفته و شاهد رسالته و ناصر دعوته .\r\nسلام على علىّ بن ابى طالب ، يوم آمن بالانسان سلام على علىّ بن ابى طالب ، يوم آمن بحقوق الانسان .\r\nسلام على علىّ و على اولاده فى القرون و امتداداته الوجوديّة فى الاعصار لا سيّما الامتداد المعاصر :\r\nالامام الخمينى .\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nدر آغاز\r\nچگونه مىتوان رساله‌اى را ، كه در آن ، سخن از شيخ مفيد گفته - شده است ، و از مير حامد حسين ، در شمار « مرزبانان حماسهء جاويد » نياورد ، اين دو مرزبان بزرگ ، در سدهء چهارم و چهاردهم ؟ .\r\nدرفش بنيادگر حماسه‌هاى مقدس را ، در نيمهء دوم سدهء چهارم و سالهاى نخستين سدهء پنجم ، شيخ مفيد ، بر دوش مىكشيد ، و در نيمهء دوم سدهء سيزدهم و آغاز سدهء چهاردهم ، مير حامد حسين .\r\nدر دو سدهء اخير ، درفش افرازان « حق بزرگ » ، تنى چند بودند ، همه ، بزرگان و صاحب رسالتان ، و يكى از آنان مير حامد حسين بود .\r\nدرست است كه در آغاز كتاب سوم ، از مجموعهء « مرزبانان حماسهء جاويد » ، اين مجموعه را ، داراى شش كتاب معرفى كرده‌ام ، اما اكنون كه توفيقى نصيب گشت ، تا صفحاتى چند ، دربارهء اين دو مرزبان نيز نوشته آيد ، يقين است كه بايد اين رساله را هم ، در شمار ياد نامه‌هاى « مرزبانان حماسهء جاويد » جاى داد ، اگر چه كتاب هفتم .\r\nگاهى برخى از آشنايان و دوستان ، نام بزرگانى چند را مىبرند ، و مىپرسند چرا در ياد كرد آنان چيزى نوشته نشده است ؟ من در مقدمهء كتاب اول ، ياد كرده‌ام كه طرح نخستين ، براى اين مجموعه ، صد كتاب بوده است ، كه با كمك و همكارى كسانى چند تأليف گردد . و چون آن توفيق به دست نيامد ، خود تنى چند را كه فرصت يافتم نوشتم . يقين است كه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nحتى اگر به سدهء چهاردهم بسنده كنيم ، و « مرزبانان حماسهء جاويد » را ، در اين سده ، در نظر گيريم - با حفظ معيارهايى كه اين نويسنده ، براى صدق اين عنوان ، در نظر گرفته است - باز شمارى چند و چندين خواهند بود ، ليكن داستان عمده ، توفيق است و فرصت . . .\r\nمسلم است كه اين چند صفحه ، كه با خامهء نوان اين ناتوان ، نگارش يافته است ، نه در خور تقديم به پيشگاه شيخ مفيد است ، و نه در خور تقديم به پيشگاه مير حامد حسين . با اين وصف ، چون شيخ مفيد از عالمان بزرگ و مشهورى است ، كه در طول ده قرن ، دربارهء او سخنان بسيار گفته‌اند ، و صفحات بسيار نوشته‌اند ، و از سويى ، در زبان فارسى ، كمتر چيزى به نام « مير حامد حسين » انتشار يافته است ، از اين‌رو ، اين رساله را ، به نام اين عالم بزرگ ، و مرزبان متعهد ، و سلالهء پاك پيامبر « ص » ، مزين ساختم .\r\nبايد ياد كنم كه از مجموعهء شش كتاب ياد شده ، در آغاز كتاب « بيدار - گران اقاليم قبله » ، تاكنون ، چهار كتاب منتشر شده است :\r\nشيخ آقا بزرگ تهرانى - كتاب اول حماسهء غدير - كتاب دوم بيدار گران اقاليم قبله - كتاب سوم تفسير آفتاب - كتاب ششم كتاب چهارم ، « شرف الدين » ، به زودى ، به خواست خدا ، انتشار خواهد يافت . و كتاب پنجم ، « شيخ مجتبى قزوينى و مكتب تفكيك » ، موكول است به فرصت آينده ، و يارى توفيق . و اينهم كتاب هفتم . . .\r\nمير حامد حسين هندى ، به سال 1306 هجرى قمرى ، در گذشته است . اكنون كه اين رساله انتشار مىيابد ، ما در آستانهء صدمين سال در گذشت\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاو قرار داريم . اميد است ، در پنج سال آينده ، كتابى جامع و تحقيقى ، و ياد نامه‌اى شايسته و وزين ، دربارهء اين عالم ربانى ، و مجاهد اسلامى ، نگاشته شود ، و تنى چند از محققان و نويسندگان ، به تأليف و تدوين يك يا چند كتاب و رساله ، در اين باره ، دست زنند ، و با سفر به ديار وى و ديدن محل كار و كتابخانه و آثار او ، و نوشته‌هاى بر جاى ماندهء او ، جوانب گوناگون خدمات و تعهد مير حامد حسين را بشناسند و بشناسانند . و ضمن بزرگداشت صدمين سال درگذشت او ، به انتشار آنچه تهيه شده است ، دست يا زند .\r\nاكنون كه اين سطرها را مىنويسم ، ساعت 9 و 10 دقيقهء بعدازظهر است ، از روز پنجشنبه ، 16 بهمن ماه 1359 هجرى شمسى ( - 29 ربيع الاول 1401 قمرى ) ، شب است و خاموشى شب ، و خاموشى شبهاى جنگ ، همه جا پرده كشيده است ، و سخنان امام خمينى - انسان بزرگ قرن ، اسطورهء صلابت اعصار ، و تجسم اعلاى دردهاى بشريت مهضوم - از تلويزيون پخش مىشود . امام براى هيئتهاى تبليغ و معرفى انقلاب - كه قرار است به سرتاسر كشور و سى كشور خارج اعزام شوند - سخن مىگويد . و اين دردمند فريادگر دردآوا ، همچنان ارواح مكرم ، براى تصحيح حيات ، و تطهير زمان ، و تغسيل زندگى سخن مىگويد ، و از نابسامانيها و خيانتهاى پاره‌اى از مطبوعات و گروهها ، و جناحها ، درد گزارى مىكند ، و از سفهايى كه در زى فضلا ، اذهان را مشوب مىدارند ، گله مىفرمايد . و آنان را ، به حق ، « جاهل » ، و « بىاطلاع از سياست » مىخواند ، و سفارش مىكند كه به « عقده‌ها » توجه نكنند : « عقده‌هايى تو كار هست ، توجه به اين عقده‌ها نكنيد ! » .\r\nبارى ، سخنان امام ، همچنان ، پخش مىشود . شب است و خاموشى ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو خاموشى شبهاى جنگ ، همه جا دامن گسترده است ، و اگر نورى و فروغى ، در جايى يافت شود ، در ارتفاعات جماران است ، در حسينيهء جماران ، آنجا كه فرزند حسين و وارث خون حسين ، از پايگاه حسين و خانهء حسين ، سخن مىگويد ، آنجا كه قلبى با ياد خدا زندگى مىكند ، و براى محرومان و مستضعفان خلق خدا مىتپد ، و در برابر قدرتمندان و مستكبران جهان مىغرد . . .\r\nسخنان امام ، همچنان ، پخش مىشود ، در لحظات بسيار حساس تاريخ . . .\r\nسخنان امام پخش مىشود ، و لحظات ، هدايتهاى مقدس را ، در خود ، به عنوان شاهد خدايى ثبت مىكند . . .\r\nسخنان امام ، همچنان ، پخش مىشود ، امواج آنها را مىپراكند ، و فضاى اثيرى ، كلمات مرد خدا را ، بدرقه مىكند . . .\r\nسخنان امام ، همچنان ، پخش مىشود . . . و من اين سطرها را به پايان مىبرم . . . با دعا ، براى طول عمر امام . . .\r\nو السّلام على من يخدم الحقّ لذات الحق تهران - محمد رضا حكيمى .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nخروش دجله\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nيادكردى از :\r\nشيخ مفيد بغدادى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n1 - محيط اجتماعى\r\nسدهء چهارم تاريخ اسلام ، سده‌اى پرجوش و خروش بود ، پر جوش و خروش در سياست ، و پر جوش و خروش در علم .\r\nسيصد سال از ظهور اسلام مىگذشت . فلسفهء يونان ترجمه شده بود . كتابهاى ديگر نيز در حوزهء علوم مسلمين پا گذاشته بود .\r\nپيروان سياستهاى گوناگون ، سرتاسر ممالك اسلام را ميدان تكاپوى خويش قرار داده بودند . در حديث و تفسير كتابهايى تأليف شده بود . محدّثان و مفسران آراء خود را اظهار كرده بودند . كتابهايى در تاريخ اسلام ، و تاريخ خلافت اسلامى ، گرد آورى شده بود ، كه پيشينهء اسلام را ، اگر چه با نقص و جانبدارى ، پيش چشمها مىگذاشت .\r\nعقايد شناسان و متكلّمان به مكتبهاى خود شكل داده بودند .\r\nپايه‌هاى مذاهب فقهى ريخته شده بود ، و مردم در پيروى از فقيهان دسته بندى شده بودند .\r\nعلوم لغت و ادب و بلاغت نضج گرفته بود . شاعران ، فراوان\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nگشته بودند و شعر از مفاهيم صحرا به مفاهيم تمدن گراييده بود .\r\nسيرهء نبوى ، تواريخ سياست و خلافت ، و كتابهاى « مغازى » [ 1 
  ] و فتوح تأليف يافته بود . و هزارها كتاب [ 2 
  ] ، به دست مؤلفان و مصنفان اسلامى ، در علوم و فنون ياد شده ، و علوم ديگر مانند رياضيات ، و نجوم ، و حيوانشناسى ، و تاريخ طبيعى ، و طب ، و فلسفه ، و طبيعيات و . . . پرداخته شده بود . بجز فلسفهء يونان كه ياد شد ، اوراقى از حكمت هندى ، و آثارى ديگر نيز به زبان عربى گردانيده شده بود .\r\n\r\n2 - سياستهاى مفسد\r\nحضور رهبران عقايد مختلف ، نفوذ حكومتهاى اطراف ، نشر مكاتب فكرى و فلسفى و نظرات ويژهء دانشمندان مشهور ، برخورد اعتقادات و مسلكها ، جوش و آشوب آرامى ناپذير افكار ، اينها همه عواملى بود كه سطح آرامى در زندگى قرن چهارم اسلام باقى نمىگذاشت . و باعث مىشد تا قدرتهاى سياسى بتوانند ، وحدت كلى اسلامى را و انسجام خلاق را در امت ، دچار تزلزل و به هم ريختگى كنند ، و آن شيرازهء استوار را از هم بگسلند .\r\nاسلام كه از همه بيشتر ، براى ايجاد يك كليت انسانى هماهنگ ، و يك تعالى انديشه‌اى واحد ، مىكوشيد هم اكنون در يكى از سده‌هاى تاريخ خود - كه از جاندارترين سده‌هاى تاريخ اسلام\r\n\r\n\r\n","description":"","footnote":"\r\n[ 1 
  ] . يعنى تاريخ و شرح غزوه‌ها و جنگهاى مذهبى صدر اسلام .\r\n[ 2 
  ] . اكنون بسيارى از آن كتابها در دست نيست ، و تنها نام آنها در فهرستها هست .\r\n","page_name":" 20 ","page_number":20},
  {"content":"\r\n\r\nاست - دچار چنين پراكندگيها و انشعابهايى درونى شده بود .\r\nبر اساس تربيت مكتبى ، اگر در دايرهء يك كليت مسلكى ، و يك امت منسجم ، پراكندگى انديشه ، تفاوت عقايد ، تضاد حركتهاى سياسى ، و دخالت سياستها در شكل دادن به آراء دانشمندان ، و فرا خواندن مردم به عقايد گوناگون ، نفوذ كرد ، استعداد اصلى و بنيهء ويژهء آن كليت رو به انهدام و انحراف خواهد گذاشت . زيرا - كه در چنين شرايطى ، آنچه بيشتر از هر چيز عملى مىشود و در اجتماع شكل مىپذيرد ، رهبريهاى جزئى و گروهى است . و اين با يك رهبرى كلى و قاطع ، و هدايت شعار واحد تضاد دارد ، تضادى كه هيچ روز نمىتوان آن را سطحى پنداشت .\r\nو اين چگونگى ، يكى از موارد عمدهء بهره بردارى سياستهاى مفسد و مديريتهاى فاسد اجتماعى است . و چه بسا كه خود آنها زمينهء بسيارى از اين احوال را ، با نامها و عنوانها و تبليغات فريبنده ، فراهم مىكنند : از قبيل نشر علم و اطلاعات ، گسترش آراء و افكار علمى ، آزادى عقايد و افكار و . . . و معلوم است كه مقصود قدرتهاى حاكم فاسد ، از اين گونه امور نمىتواند خير و صلاح باشد .\r\nو اينجاست كه اگر چه از نظر مورخان ، يا سياحان ، يا عقايد نويسان و گزارشگران ، و يا نويسندگان تاريخ علم و تاريخ مذاهب ، ممكن است چهرهء يك اجتماع نظيرگير باشد ، اما از نظر يك محقق اجتماعى ، و يك روشنفكر اصيل ، و يك متفكر صاحب رسالت ، چنين نيست .\r\nبه هر حال ، با توجه به سير تاريخ اسلام ، و روزهايى كه بر مسلمين گذشت ، و رويدادها كه در شهرها و آباديهاى اسلام\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nروى داد ، مىتوان درك كرد كه حالت موجود در سدهء چهارم اسلام - از اين نظرگاه كه ما بدان مىنگريم و بدان اشاره كرديم - زاييدهء عواملى بود كه برخى از آنها ، بلكه بيشتر آنها ، حساب شده بود ، و نتيجه همان بود كه واقع گشت . و شايد از اين ديدگاه بتوانيم بگوييم كه نطفهء انحطاطهاى بعدى ، در همان دورهء اعتلا ، بسته شد .\r\n\r\n3 - رسالت مرزبانان\r\nدر اين گفتار ، كه شامل گزارش كوتاهى است از زندگى يك دانشمند بزرگ ، و يك متفكر صاحب رسالت ، و يك مصلح دينى و اجتماعى درگير ، مىخواهيم نقش او را در اداى رسالت مرزبانى خويش روشن كنيم ، و ارج حركت و فرياد و خروش او را ، در تثبيت حقيقتهاى اعلا و متبلور ساختن انسانيتهاى جاويد بنمايانيم . تا دانسته شود كه اين گونه پيام‌آوران دانش و معرفت ، و رسولان شناخت و اعتقاد ، چگونه براى خنثى كردن سياستهاى فاسد مىكوشيدند ، و چگونه امت - يا جماعتهايى از امت را - از دستبرد آن غارتگران ارزشها دور مىداشتند . و تا دانسته شود كه شكل خاصى كه زندگانى دانشمندان راستين شيعه به خود مىگرفته است و مىگيرد ، از يك منطق اجتماعى درست و يك انديشهء پاك و متعهد ، و يك صراط روشن و انسانى مايه دارد . و حتى درگيريهاى اعتقادى نيز براى همين حقيقتهاى ياد شده بوده است . آرى آنان و آن بزرگان ، بيدار بودند ، و بيدارى شناس ، و بيدارگر ، و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاكنون نيز بيدارند ، و بيدارى شناس ، و بيدارگر . . .\r\n\r\n4 - قدرتها و دولتها\r\nبا يك توجه كلى ، به مسائل و احوالى كه در سه قرن نخستين اسلام گذشت ، و سياستهاى انحرافى كه پديد آمد ، و موجب پديد آمدن مكتبها و مسلكها و مذهبهاى انحرافى شد ، به خوبى مىفهميم كه عوامل پديد آورندهء چگونگيهاى سدهء چهارم چگونه در سده‌هاى پيشين شكل مىگرفته است ، هم در جنبه‌هاى سياسى ، و هم در جنبه‌هاى علمى ، و هم اجتماعى .\r\nدر اينجا بايد ، اندكى بيشتر ، با چگونگيهاى سياسى قرن چهارم آشنايى پيدا كنيم ، و ببينيم كه چه قدرتها و دولتهاى گوناگونى پديد آمدند :\r\nدر سدهء چهارم ، امپراتورى اسلام دچار انشعاب و انقسام گشت ، و دولتهاى كوچكى در هر سو سر برداشتند . در حدود سال 324 ه ( 1350 - م ) اين انقسام و تجزيه كاملا وجود يافت . هر رئيسى بر بخشى دست يافته بود و خود كامه حكم مىراند . دولتهاى كوچك همه از يكديگر جدا بودند و هر يك سر استقلال داشتند . فارس و رى و اصفهان و جبل در دست بويهيان بود . كرمان در دست محمد بن الياس بود . موصل و ديار ربيعه و ديار بكر و ديار مضر در دست حمدانيان بود . مصر و شام از آن محمد بن طغج ، و مغرب و افريقا از آن فاطميان ، و اندلس از آن\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nعبد الرحمن ناصر ، و خراسان از آن نصر بن احمد سامانى ، و اهواز و واسط و بصره از آن بريديان بود . يمامه و بحرين به دست قرمطيان ، و طبرستان و گرگان به دست ديلميان اداره مىشد [ 1 
  ] .\r\nبدينگونه ، براى خليفه تنها بغداد و اطراف بغداد مانده بود .\r\nمسعودى ، مورخ معروف ، اين پراكندگى حكومت و چيرگى هر يك بر جايى را ، به كردار ملوك الطوايف پس از اسكندر تشبيه مىكند .\r\nاين جهاندارى اسلام بود ، كه از نظر كلى يك امپراتورى بس وسيع بود ، اما زير نظر اينهمه كسان اداره مىشد . و بىگمان ، هر كدام از اين حكومتها ، در شكل دادن به انديشه و در مبانى پرورش مردم تأثير داشتند . و همين خود نخستين عامل بزرگى بود كه پراكندگى نيروهاى فكرى و نابسامانى بازدههاى معنوى قلمروهاى اسلام را موجب مىشد ، و شالدهء فراهم شدن يك خواست و انديشهء يك نواخت و برتر را كه از ذاتيت اجتماع و عمق توده برخيزد در هم مىريخت ، و زمينهء آفريده شدن يك حماسهء جهانگير را از ميان مىبرد .\r\nاگر چه - چنان كه ياد شد - در همين ميان ، نفوذ حكومت بغداد ، همهء امپراتورى پهناور اسلام را در بر گرفته بود ، و حكومتهاى ديگر همه حشمت حكومت بغداد را در چشم داشتند :\r\nاز او لقب مىگرفتند و فرمان مىبردند ، و به نام خلافت بغداد ، در جمعه و جماعت خطبه مىخواندند ، و وطن اسلامى از نظر همبستگى جغرافيايى و سياست خارجى ، كوچكترين تقسيمى\r\n\r\n\r\n","description":"","footnote":"\r\n[ 1 
  ] . « الحضارة الاسلامية فى القرن الرابع » ، ج 1 / 1 - 2 .\r\n","page_name":" 24 ","page_number":24},
  {"content":"\r\n\r\nنپذيرفته بود . اما وجود همين خرده حكومتها و انقسامهاى سياست داخلى - چنان كه ياد شد - در سرنوشت علم و انديشهء اسلامى سدهء چهارم تأثيرى ويژه داشت ، و هم در سرنوشت اجتماعى و سياسى .\r\nو بدينگونه پديد آمدن حكومت واحدى را كه زمينهء خلق يك كليت علمى و فكرى و اجتماعى بود منتفى مىكرد . اين شد كه نفوذ تعليمات دين نيز دستخوش چند گونگى و گاه ضعف شد . و اين امپراتورى كه به دليل تمدن اسلامى به وجود آمده بود ، و مىبايست جولانگاه نشر معارف و اصالتهاى اسلام باشد ، نيروهايش تجزيه گشت و استعدادهايش صرف خواسته‌ها و اميال حكومتها شد .\r\nو در نتيجه ، تعاليم عملى و تربيتى اسلام ، چنان كه بايد جذب گردد جذب نگشت ، و در تهذيب فرد و تشكيل يك جامعهء اسلامى واحد و پيشرو كه از مجموع نيروها آفريده شده باشد ، نمودى كه جاى انتظار بود نداشت .\r\nمعلوم است كه حكومتها بيش از هر چيز نيازمندند كه با مردم خود تفاهم كنند و اعتقاد آنان را به كار گيرند . اين كار مقدمه‌اى دارد كه هميشه عملى شده است . آن مقدمه اين است كه پس از بررسى عميق اصالتهاى اعتقادى و دريافت تباين آنها با نوع خواسته‌هاى غير انسانى حكومتهاى فاسد ، كوشش مىشود تا اصالتها تحريف يابد ، و جز پوسته‌اى بىخواص ، چيزى از آنها در دست نماند . و اين بدان علت است كه در بسيارى از محيطها نمىتوان اعتقادات مردم را از مردم گرفت . از اين‌رو مىكوشند تا لب و جوهر آنها را بگيرند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو چون هر كارى را بايد به دست اهل آن انجام داد ، چه كار خوب را و چه كار بد را ، در اين راه همواره از عالمان بد استفاده مىشده است . چنان كه براى سبك كردن بيماريى يا سنگين كردن آن ، از طبيب كمك مىگرفته‌اند . چون عالم و طبيب همه گونه هست . و جوش بىامانى كه اسلام مىزند ، و در روايات فراوان تأكيد مىكند كه عالمان را معرفى كنيد ، خوب و بدشان را ، منعطف و غير منعطفشان را ، متعهد و غير متعهدشان را ، براى همين است .\r\n\r\n5 - نشر پراكندگيهاى فكرى و عقيدتى\r\nمسائلى كه تاكنون ياد شد ، از جملهء علل و عواملى بود كه موجب شد تا بلاد اسلام دچار پراكندگى شود ، هم از نظر سياسى و هم از نظر فكرى و اعتقادى .\r\nعواملى درونى نيز در جامعهء اسلامى وجود داشت كه نتايج ياد شده را پديد مىآورد . در اينجا نبايد از نقش مخرب و مرموز بيگانگان - يهود و مسيحيت - غفلت كرد . اينان ظلمها و جنايتها و خيانتهاى بسيارى بر اسلام و مسلمين كرده‌اند و مىكنند .\r\nبزرگترين فرق ميان امپراتورى اسلام و اروپا - كه در قرون وسطى همه مسيحى بودند - اين بود كه در ميان مسلمين ، شمار بزرگى از مردم ديانتهاى ديگر بودند . و اينان همان اهل ذمه‌اند كه وجودشان از آغاز كار ، براى درست شدن يك وحدت سياسى ميان ملتهاى اسلام ، مانع بود . و در سر - زمينهاى اسلام ، كليساها و ديرهاى مسيحيان و يهود ،\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمانند چيزهاى غريبه و ناباب ، وجود داشت . و همانا يهوديان و مسيحيان پيوسته مىكوشيدند تا هيچگاه ممالك اسلام داراى وحدت و قوام تامى نباشد . [ 1 
  ] مقدار زيادى از اين كوشش كه اين مؤلف مىگويد ، در راه ايجاد اختلاف عقيدتى و انديشه‌اى در ميان مسلمين ، انجام مىيافت .\r\nزيرا كه براى ايجاد پراكندگى در ميان مردم ، بهتر از هر عامل ، عامل عقيده و طرز فكر است . اين موضوع در تاريخ اسلام سابقه داشته است ، و لاحقه نيز دارد .\r\nبدينگونه مىنگريم كه بخش عمده‌اى از كوشش بيگانگان ، كه نمىخواستند يك وحدت جهانى در اسلام تحقق يابد ، در راه پراكندن انديشه‌ها و اعتقادات گوناگون در ميان مسلمين صرف مىشد . اين كوششها دو نتيجه داشت ، كه هر دو ، جزء مقاصد اصلى كوشندگان بود :\r\n1 - ايجاد سستى و ضعف اعتقاد در مردم ، كه پيامد آن ، سستى در حركتها و جنبشهاست ، و رها كردن هدفهاى عالى ، حتى طلب حريت و آزادى . . .\r\n2 - نفوذ و توسعهء عقايد گوناگون و ناهماهنگ در ميان مردم ، و در نتيجه ، تعصب ورزيدن هر گروهى نسبت به عقيده‌اى و طرز تفكرى و اشخاصى ، و تلف شدن وقتها و استعدادها ، در راه مباحثه و مجادله و درگيرى ، و سپس گسترش روح دوگانگى و دشمنى و تعارض در ميان مردم و . . . و سپس ناتوان شدن امت ، و امكان -\r\n\r\n\r\n","description":"","footnote":"\r\n[ 1 
  ] . « الحضارة الاسلامية فى القرن الرابع » ، ج 1 / 55 .\r\n","page_name":" 27 ","page_number":27},
  {"content":"\r\n\r\nيافتن چيره شدن بر آن .\r\nروزى كه از عمر اسلام ، بيش از سيصد سال گذشته است ، و اينك بايد مسلمانان ، پس از سيصد سال تعليم و وراثت ، دست به ايجاد يك وحدت سياسى و انديشه‌اى بزنند ، و به سوى حل مشكلات بشر و نشر اصالتهاى اسلام و حقيقتهاى قرآن روى آورند ، و مشكل اوهام مستولى و مذاهب منسوخ را از سر راه بردارند ، و دشمنيهايى كه از اين بابت در ميان بشر وجود دارد از ريشه بر كنند ، و با آفرينش تحول در جوانب مختلف زندگى ، و توجه به طبيعت و نواميس آن ، و جهان و سرزمينها ، و اسرار علوم و پديده‌ها ، و حقوق و اجتماعات ، و سفرهاى علمى و دسته جمعى به سرزمينهاى گوناگون ، و تماس با ملتهاى مختلف ، و دريافت حقايق جغرافيايى گيتى ، و ايجاد يك استيلاى مادى و معنوى بر قلمرو زيست انسانى ، عزيزترين سطح زندگى را براى توده‌ها بيافرينند ، و چه بسا به بزرگترين كشفها و بررسيهاى علمى نايل شوند ، در چنين روزهايى مىنگريم كه سرگرم مسائل و بحثهايى هستند كه بيشتر آنها براى هيچ مقصد عالى سودمند نيست . و بلكه با روح اصيل اسلام و علوم سرهء قرآنى نيز مباينت دارد .\r\nچه نيروها ، چه انديشه‌ها ، و چه مغزهاى متفكر ، در اين مسائل به هدر رفت ، و بر سر اين مباحث تباه گشت . و همينسان ، چه بسيار از نيروى انسانى اجتماع ، در راه تأمين زندگى مشتغلان به آن مسائل صرف شد ، و بازده آن ، در اغلب موارد ، جز مشتى سرگرميهاى بحثى و مجادلات كلامى چيزى نبود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n6 - اهداف اسلام\r\nاگر چه در خلال اوضاعى كه ياد شد ، قسمتى از مهمترين ميراث علمى اسلامى تكوين يافت [ 1 
  ] ، و تمدن اسلامى به اوجى شكوهمند و كم نظير رسيد ، ليكن از نظر اهداف اصلى اسلام در تربيت انسان و ساختن جامعهء بشر ، و از نظر سنجيدن كليت اجتماع ، و برخوردارى تاريخ ، مطلب از همان قرار است كه گفته شد .\r\nدر واقع ، هدف اسلام ، به وجود آوردن يك اجتماع فاضل و خوشبخت بود . و اين هدف ، جز با ايجاد يك امت واحد امكان نداشت . اين بود كه شعارآور اسلام ، از آغاز ، با در افكندن يك شعار : « قولوا : لا إله الا اللّه ، تفلحوا » صخره آسا از دامنهء « حرا » به سوى توده‌ها سرازير گشت ، و بشريت را به يگانگى در همه چيز ، و پرستيدن يك حقيقت ، فرا خواند ، و هر دم از وجود شكاف و پراكندگى پرهيز داد .\r\nاين ، زير ساز فكرى و نهاد اجتماعى اسلام بود . و اينك ،\r\n\r\n\r\n","description":"","footnote":"\r\n[ 1 
  ] . در اينجا مسأله‌اى است كه بايد بدان اشاره كنم . و آن اين است كه ميان آنچه در تاريخ اسلام و تاريخ علم اسلامى ( - و در تاريخ علوم و تمدنها ) ، به نام « علم » و « علوم » معرفى شده است ، با آنچه در واقع علم است و از نظر قرآن علم به شمار مىآيد ، تفاوت بسيار است . اصولا نظر قرآن كريم ، دربارهء علم و انسان و تربيت ، با آنچه در اين باره‌ها در ديگر مكاتب و مذاهب وجود داشته است و دارد ، فرق بسيار دارد . و همين خود ديدگاهى است كه نظر ما را دربارهء مسائل بسيارى در فرهنگ بشرى و اسلامى ، و از جمله ، دربارهء قرن چهارم اسلامى ، با نظر بسيارى ديگر متفاوت مىسازد . و اينها مسائلى است مهم ، كه اگر خداى توفيق دهد ، آنها را در كتاب پنجم از « مرزبانان حماسهء جاويد » ، يعنى : كتاب « شيخ مجتبى قزوينى و مكتب تفكيك » روشن خواهم كرد .\r\n","page_name":" 29 ","page_number":29},
  {"content":"\r\n\r\nدر سدهء چهارم ، با آنكه علوم توسعه‌يافته و دنياى اسلام پهناور گشته است ، اما وحدت انديشه و اعتقاد از ميان رفته است و مكتبها و مدرسه‌هاى مختلف ، به آموختن مذاهب گوناگون سرگرمند . و اين چگونگى ، از نظر حكمروايان ، بسى سودمند بود . چون اسلام اصيل با خواسته‌هاى آنان منافات داشت ، و مسلمانان متحد و يك عقيده ، دوش خود را زير بار قدرت آن جباران خرد نمىكردند ، زيرا كه اسلام با شعار خويش ، بشر را از هر گونه پرستش و كرنشى ، جز پرستش خدا ، رها ساخته بود . و اين خود نوعى عزت و غرور و عصيان مىآفريد . و سطح اجتماع مؤمن را ، چنان قله‌هاى سركش ، بالا مىبرد ، و با باروهاى بلند مرزبانى مىكرد ، و از هر گونه دسترس فراتر مىداشت ، و جامعه‌اى يكپارچه خلق مىكرد . ليكن اينها هنگامى محقق مىشد كه راه پيامبر ، درست تعليم داده شود ، و درست پيموده گردد . و پيامبر يك راه بيشتر نياورده بود ، و به بيشتر از يك راه سفارش نكرده بود ، پس آنهمه مذهبها و مسلكها چرا ؟\r\n\r\n7 - كنار گذاشتن راهنمايان ( اسلام منهاى امامت )\r\nپيامبر اكرم « ص » براى توسعهء تعاليم اسلامى و حفظ حدود راه درست ، راهنمايان و مربيان الاهى را معرفى كرده بود ، و آموزگاران بزرگ را شناسانده بود . و آن آموزگاران مورد احترام و ارادت جامعهء اسلام نيز بودند ، اما سياستمداران همواره مردم را ، به وسايل گوناگون ، از آنان دور مىداشتند ، و آنان\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nرا از مردم . و عده‌اى را ، به نام فقيه ، اديب ، محدّث ، عارف ، صوفى ، خانقاه دار ، و . . . مورد احترام قرار مىدادند ، و بر جامعه مسلط مىساختند . آرى ، گروهى را به نام هادى معرفى مىكردند كه خود آنان نيازمند هزار گونه هدايت شدن بودند . چرا چنين مىكردند ؟ براى اينكه تعاليم يك نواخت و سرهء اسلام ، به ايجاد سطح برتر اجتماعى موفق نشود .\r\nسطح برتر از هر جهت ، بويژه از جهت نپذيرفتن چنان روشهايى به نام اسلام و خلافت اسلام ، با آنهمه رسوايى و ستم و بيخبرى و جنايت . جنايت تا جايى بود كه مردم شهرها مجبور بودند براى رهايى از ستم كارگزاران خليفه به مردان محلى متوسل شوند .\r\nو آيا اين چه آسيبى به شكوه اسلام مىرسانيد ؟ يكى از جغرافى - نويسان پيشين اسلام مىگويد :\r\nدر قزوين ، به دست طاهر بن الحسين ، عدالت و داد بر پا بود . و بر همدان به دست مواليان معتصم باللّه امير المؤمنين ستمها مىرفت [ 1 
  ] .\r\nنتيجهء اصلى تعاليم اسلام ، خلق و آفرينش « جامعهء اعلون » بود و هست . و اين ، چنان كه مىدانيم ، با آنچه سياستمداران مىخواستند دو تا بود . از اينرو - چنان كه سپس گفته مىشود - هر گونه بىبندوبارى فكرى را به نام « آزادى فكرى » رواج مىدادند ، البته به شرط آنكه در قلمرو مذهب و عقيده باشد نه در قلمرو مسائل خلافت و سياست . چرا ؟ چون در مورد نخست ، حاصل آن ، پيدا -\r\n\r\n\r\n","description":"","footnote":"\r\n[ 1 
  ] . « البلدان » - ابن فقيه / 28 ، چاپ بريل .\r\n","page_name":" 31 ","page_number":31},
  {"content":"\r\n\r\nشدن مذاهب گوناگون و عقيم ماندن وحدت انديشه‌اى اجتماع بود ، و در مورد دوم ، نتيجه‌اش بيدارى جامعه و آزادى طلبى و سقوط حكومت جباران . . .\r\nاين مسائل اگر چه ريشه‌اش به ماه ربيع الاول سال يازدهم هجرى مىرسيد ، اما در دوران خلافت عباسى به طور كامل شكل يافت و مرزبندى شد ، و آشكارا ميان مردم ، و شعار ، و رهبران راستين شعار ، از همه سوى فاصله ايجاد گشت .\r\nاگر بخواهيم اين حقيقت را بروشنى درك كنيم ، ديدن حالت خلفاى اموى و عباسى بس است . همچنانكه اين خلفا در رفتار و كردار كوچكترين شباهتى به « محمد » نداشتند ، جامعه‌اى را هم كه ساخته بودند ، كوچكترين شباهتى به جامعه‌اى كه محمد « ص » مىخواست نداشت .\r\nپيامبر آمده بود تا شخصيت از دست رفتهء انسان را به انسان باز گرداند ، و كرامت پايمال شدهء بشر را دوباره زنده كند .\r\nليكن آنان مىخواستند تا شخصيت بازپس داده به انسان را از او بگيرند ، و كرامت انسانى را معدوم سازند . هميشه قدرتمندان و توانگران اينچنينند : مىخواهند انسان شخصيت نداشته باشد تا مقاومت نداشته باشد ، و چاكرى در برابر آنان را براحتى پذيرا شود .\r\nمحمد « ص » ، از درون صحراهاى داغ و صريح حجاز ، و از زير ستارگان روشن و شبهاى صاف دشت ، با حماسه‌اى عزيز ، روى به انسانها كرد . اما آنان اين حماسه را به درون دار الخلافه‌ها و دار الاماره‌ها كشاندند و ذبح كردند . محمد مىخواست معنويت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nحكومت كند و ماده در پرتو آن قرار گيرد ، اما آنان حكومت را به ماده دادند و معنويت را قربانى كردند . و روشن است كه چون ماده حاكم شد ، معنويت محكوم است . و اگر به ظاهر اندكى هم حاكم باشد ، در استخدام قدرتهاى غير معنوى خواهد بود ، و در استخدام ماده . و اين آن مقصودى نبود كه آورندهء شعار « قولوا : لا إله الا اللّه تفلحوا » داشت .\r\nاگر نه چنين است ، و راستى آنان ناشر دانش بودند ، و به اين دليل همواره مجالس خلفا از عالمان و فقيهان پر بود ، و مقصود آنان از اين كار ، نشر علم و آگاهى در ميان امت بود ، چرا جلو نشر معارف و علوم آل محمد « ص » را مىگرفتند ؟ چرا بزرگترين عالمان و دانايان را همواره در زندانها نگاه مىداشتند ؟\r\nو چرا به انديشهء همان دانشمندان در خدمت خودشان كمك نمىكردند ؟ و با اينكه گاه دانشمندانى به محدود كردن برخى مذاهب نظر مىدادند ، خلفا با گرفتن مال انبوه از عمل به آن فتوى سرباز مىزدند . چنان كه در مورد رأى ابو سعيد اصطخرى ، محتسب بغداد ، دربارهء صابئين چنين شد [ 1 
  ] .\r\nپس اينها نبود . بلكه مقاصد ديگرى در كار بود ، كه گاه براى رعايت آن مقاصد ، همين خلفاى اسلام و جانشينان پيامبر و به اصطلاح امير المؤمنينها ! حتى به مذاهب بس دور افتاده و مسالك مرموز ، همه گونه استقلال اجتماعى مىدادند [ 2 
  ] ، ليكن به\r\n\r\n\r\n","description":"","footnote":"\r\n[ 1 
  ] . « الحضارة . . . » ، ج 1 / 65 .\r\n[ 2 
  ] . « الحضارة . . . » ، ج 1 / 57 .\r\n","page_name":" 33 ","page_number":33},
  {"content":"\r\n\r\nمذهب درگير و متعهد تشيع نه .\r\nو بدينگونه امامت و خلافت پيامبر را بدل كردند به سلطنت و امارت ، و مسجد را به دار الخلافه .\r\nاين موضوع كه بدين كوتاهى گفته شد ، بحثى عميق و طولانى لازم دارد ، كه از مجال اين مقال بيرون است . و در اينجا غرض اشاره‌اى است .\r\nپس سدهء چهارم اسلام ، اگر چه سدهء گسترش علوم و نقطهء اعتلاى تمدن اسلامى بود ، بخصوص در قلمرو علم ، ليكن از نظر مقاصد اصيل اسلام و بويژه ايجاد يك وحدت انديشه‌اى و يك جامعهء سره و برخوردار و يك امت جهانى - آنگونه كه منظور اسلام بود - اثرى نداشت . . . در تاريخ علوم و تمدن جهان ، مىخوانيم كه بسيارى از مواريث اسلام در ظهور تمدن كنونى انسانى و بلوغ دانشهاى بشرى مؤثر بوده است . اين درست است ، و بلكه مطلب بالاتر از اينهاست ، يعنى تمدن امروز و علوم جديد بشرى مرهون اسلام و فرهنگ اسلام است [ 1 
  ] . ليكن چرا خود مسلمين بدين پيروزيهاى علمى و سياسى و نظامى و حكومتى نرسيدند ، و به تسخير جهان موفق نگشتند ؟ براى اينكه آن نبوغها و عظمتها كه آن مواريث را آفريد ، مورد تهاجم قرار گرفت ، تهاجمهاى خائنانه و تعبيه شده ، تا نتوانند در خط مستقيم پيشرفت و هماهنگى گام بردارند و به پيش تازند . اين كار به وسيلهء ايادى گوناگون انجام يافت : خوديهاى خائن ، يا خام و غافل ، يا بى خبر و كوته انديش ،\r\n\r\n\r\n","description":"","footnote":"\r\n[ 1 
  ] . به كتاب « دانش مسلمين » و مآخذ آن رجوع شود .\r\n","page_name":" 34 ","page_number":34},
  {"content":"\r\n\r\nو بيگانگان طرار و مغرض .\r\nاين تهاجم كه ياد شد يعنى : ايجاد اختلافات فكرى و درگيريهاى اعتقادى ، و دامن زدن به آنها و ايجاد گروهها و فرقه‌ها ، چنان گسترش يافت كه مسلمانان به جاى ادامه دادن به پيشتازيها به عقب‌روى و انحطاط سوق داده شدند .\r\n\r\n8 - علم در دربارها\r\nدر اينجا ، به منظور نزديك شدن بيشتر به شناختى از شيخ مفيد ، مصلح بزرگ اسلامى ، كمى به زمانبنديهاى تاريخى اسلام ، كه به وسيلهء برخى از مورخان انجام يافته است ، و سپس اوضاع آن قرن ، و دخالت دربارها در ترويج علوم و افكار ، مىنگريم :\r\nجرجى زيدان ، دوران خلافت عباسى را ( از سال 132 ه . ق تا سال 656 ه . ق ) ، چهار بخش كرده است ، كه ما هر بخش را « دوره » تعبير كرديم .\r\nدورهء اول ، سدهء نخستين ( 132 - 232 ) دورهء دوم ، سدهء دوم ( 232 - 334 ) ، يعنى از آغاز خلافت متوكل عباسى ، تا آمدن دولت بويهيان .\r\nدورهء سوم ( 334 - 447 ) ، يعنى از استقرار دولت بويهيان ، تا ورود سلجوقيان به بغداد .\r\nدورهء چهارم ( 447 - 656 ) ، از ورود سلجوقيان به بغداد ، تا سقوط بغداد به دست مغول . [ 1 
  ]\r\n\r\n\r\n","description":"","footnote":"\r\n[ 1 
  ] . « تاريخ آداب اللغة العربية » ، ج 2 / 17 و 153 و 220 . تقسيم ديگرى\r\n","page_name":" 35 ","page_number":35},
  {"content":"\r\n\r\nجرجى زيدان ، سپس دربارهء دورهء نخستين مىگويد :\r\nآن سده ، عصر طلايى اسلام است . حكومت مسلمين در اين سده ، با ثروت و تمدن و سيادت ، به قلهء عظمت خود رسيد . بيشتر علوم اسلامى نضج گرفت ، و مهمترين دانشهاى ديگران به عربى ترجمه شد . دربار خلفا از شاعران و اديبان و دانشمندان مملو گشت ، مانند دربار لوئى چهاردهم ، پادشاه فرانسه ، در روزگار عظمتش .\r\nدولت عباسى ، بر سرتاسر جهان اسلام فرمان مىراند و در اين حال ، اروپا در پس سنگين‌ترين پرده‌هاى جهالت و نادانى گم بود . شرق در اين هنگام ، در نهضت فكرى وارد شده بود ، و اسلام پايه‌هاى شرق را تكان داده و مردمش را بيدار كرده بود .\r\nبدينگونه ، ايران و ترك و تاتار و هند حتى مردم چين و ژاپن به پا خاستند و دست به نهضت زدند ، و در اثناى نخستين سدهء عباسى ، يا در پى آن ، يك انقلاب اصلاحى و ادبى به وجود آوردند . در چين ، در حدود قرن دهم ميلادى ، گروه بزرگى از شاعران توانا در دوران حكومت تانگ طلوع كردند . فرمانروايان تانگ نيز در نخستين دوران حكومت خويش ، چون عباسيان ، دوستدار دانش بودند و دانشمندان را بزرگ مىداشتند . ژاپنيها نيز در اين\r\n\r\n\r\n","description":"","footnote":"\r\nبراى خلافت عباسى شده است ، رجوع شود به « دايرة المعارف فارسى » فارسى » ، ج 2 / 1661 - 1665 .\r\n","page_name":" 36 ","page_number":36},
  {"content":"\r\n\r\nسده به پيراستن زبان و تهذيب آيينهاى اجتماعى خويش پرداختند . و در ميانشان شاعران و نويسندگان و نقاشان و باستان شناسان ظهور كردند . [ 1 
  ] نيز مىگويد :\r\nدربارهء نخستين دورهء عباسى گفتيم كه همان عصر طلايى اسلام بود . مقصود ما ، عصر طلايى ، از نظر عظمت دولت و گسترش فرمانروايى بود . و در همان عصر ، علوم پيشينيان به عربى گردانده شد . اما عصر طلايى اسلام از نظر علم ، سومين سدهء عباسى است . زيرا در اين سده ، دانشهاى گوناگون نضج يافت ، و به صورت علمهاى كامل در آمد ، و كتابهاى رسا در بيشتر رشته‌ها پديد گرديد . . . علوم در شهرهاى اسلامى جاى گرفت ، و بغداد مركز علم جهان اسلام شد . مركزهاى علمى ديگر نيز در سرتاسر اسلام ، از خراسان و ماوراء النهر و شام و مصر و اندلس ، به وجود آمد . . .\r\nدر اين حال ، سومين سدهء عباسى فراز آمد ، در حالى كه نوابغ متفكران طلوع كرده بودند ، و در بيشتر شهرهاى اسلام - از اين سر تركستان تا آن سر اندلس ، و در اين ميان ، ماوراء النهر و افغانستان و طبرستان و خوارزم و ايران و بين النهرين و اسپانيا و مصر و شام - شاعران و اديبان و نويسندگان و مورخان و جغرافيدانان و لغت -\r\n\r\n\r\n","description":"","footnote":"\r\n[ 1 
  ] . « تاريخ آداب اللغة » ، ج 2 / 17 .\r\n","page_name":" 37 ","page_number":37},
  {"content":"\r\n\r\nشناسان و فيلسوفان جاى داشتند . . .\r\nدر نخستين سدهء عباسى ، يك نهضت علمى به وجود آمد . در دومين سده ، اين نهضت ، در اثر آشفتگى سياسى و سرگرمى حكمروايان به كارهاى خويش سست گشت . و بدينگونه دومين سدهء عباسى ، دورهء فترتى گرديد كه تنها بذرهاى علم و دانش كاشته شد ، تا در سومين سده ، بار داد و نهضت علمى آغاز گشت ، و حكومتهاى چندى از جمله بويهيان در ايران و عراق ، و سامانيان در تركستان و خراسان ، و زياريان در طبرستان ، و حمدانيان در حلب و موصل ، و فاطميان در مصر ، به كمك علم و دانش به پا خاستند ، و عصر طلايى علم اسلام را به وجود آوردند ، و دائرة المعارفهايى ظهور كرد ، و مفاتيح العلوم خوارزمى ( م - 387 ) پس از احصاء العلوم فارابى ( م - 339 ) نوشته شد . و به گفتهء صاحب « مفتاح السّعادة » ، علوم انشعاب يافت و رشته‌هاى آن از سيصد رشته افزون گرديد . . . و پس از اين است كه در خاور و باختر ممالك اسلام ، مراكز علم و دانش درست مىشود . و در بيرون بغداد ، اطبا و فلاسفه و ستاره شناسان و مهندسان و عقايد شناسان و منطق دانان و فقيهان و حقوقدانان و لغت - نويسان و محدثان و مورخان و جز آنان طلوع مىكنند [ 1 
  ] اينها در قلمرو دانش بود و گستردن تمدن اسلامى ، و خود\r\n\r\n\r\n","description":"","footnote":"\r\n[ 1 
  ] . « تاريخ آداب اللغة » ، ج 2 / 220 - 232 .\r\n","page_name":" 38 ","page_number":38},
  {"content":"\r\n\r\nحقيقتى است افتخار آميز و عزت بخش و روشنگر پيشينه‌هاى عزيز اسلام ، كه پيشرو كاروان علم و تمدن بود . اما ، چه شد كه ركود يافت ، و با آنهمه ميراث ارزنده و تسلط بر تاريخ و بشريت و علم و انديشه و تمدن ، هم اكنون - و بلكه از چند قرن پيش - به چنين روزها نشست ؟\r\nاگر از ساده نگرى به تاريخ بگذريم ، و اندكى در جبرو اختيارهاى تاريخ دقيق شويم ، مىبينيم كه اين دانش و گسترش را به جاى آنكه در جاودانگى تفوق اسلام به كار گيرند ، حكمروايان در راه ديگرى ، به كار گرفتند ، بويژه دانشهاى عقيدتى را ، در راه ايجاد تفرقه ، و از - ميان بردن استقلال و وحدت انديشه‌اى اجتماع به مصرف رسانيدند .\r\nمورخ ياد شده مىگويد :\r\nاز امتيازهاى اين دوره ( سدهء نخستين عباسى ) ، آزادى فكر از بند تقليد بود ، مگر آنجا كه به دولت و خلافت برخورد كند . و به همين علت بود كه در اين روزگار بجز فرقه‌هاى متعدد اسلامى كه به وجود آمدند ، بدعتهاى دينى . . . بسيار شد . . . و چه بسا كه چند برادر ، در يك خانه ، داراى چند مذهب بودند . براى نمونه ، از شش پسر ابى الجعد ، دو تن شيعه ، دو تن مرجئه ، و دو تن خارجى بودند [ 1 
  ] .\r\n\r\n9 - طرحهاى دشمنانه\r\nبه اين چشم انداز نگاه كنيد ! اگر بواقع مقصود آنان آزادى -\r\n\r\n\r\n","description":"","footnote":"\r\n[ 1 
  ] . « تاريخ آداب اللغة » ، ج 2 / 19 .\r\n","page_name":" 39 ","page_number":39},
  {"content":"\r\n\r\nدادن بوده است ، چرا در افكار سياسى آزادى وجود نداشته است ؟\r\nبايد در اين مسائل بدقت نگريست . آنان در صدد ايجاد تفرقه بودند و سست كردن بنيهء امت . عوامل يهودى و مسيحى نيز ، با اين خلفا ، در ارتباط بودند ، و به هدف خيانت بار ياد شده كمك مىكردند ، و آن آتش را دامن مىزدند ، آتشى كه نتيجه‌اش وضع امروز مسلمين است و وضع امروز آنان .\r\nو مگر جز اين است ؟ آيا پراكندگى عقيدتى ياد شده ، هيچ هماهنگى و همبستگى به جاى مىگذاشت ؟ و آيا آن تشتت ذهنى كه سيل نيرومند انديشهء يك اجتماع را به صورت هرزابهاى تباه‌رو در مىآورد ، جز نقشه‌ها و طرحهاى دشمنانه ، عامل ديگرى ميتوانست داشت ؟ و آيا اين بافت اجتماعى را ، در هر روز ، چه دستهايى مىآفريدند ؟ [ 1 
  ] دستهايى خائن كه مىخواستند امت اسلام ، در يك سطح بلند و روشن تربيتى و آگاهى قرار نگيرد ، و به دنبال يك رهبرى صحيح نرود ، و از خود يك نيروى مقاومت - ناپذير نسازد ، و جباران و منافع طلبان را ساقط نكند .\r\nآرى ، تا پسران ابى الجعد ، صاحب خط اعتقادى و فكرى واحدى نباشند ، آيا مىتوانند گرد آيند ، و از ساده‌ترين حق و حيثيت خود صيانت كنند ؟ آنان كه عصيان و حق طلبى و مقاومت پسران ابى الجعد را نمىخواستند ، مىكوشيدند تا از راه تفرقه افكنيهاى مسلكى و دينى آنان را از داشتن تفاهم و هماهنگى محروم كنند\r\n\r\n\r\n","description":"","footnote":"\r\n[ 1 
  ] . و اكنون و در اين روزهاى انقلاب نيز چه دستهايى در كار تفرقه افكنى است ، و تضعيف رهبرى ، و ايجاد تفرقهء فكرى در جوانان ؟\r\n","page_name":" 40 ","page_number":40},
  {"content":"\r\n\r\nو به دور دارند . اين بود كه به اشخاص گوناگون ، شخصيت مىدادند ، و آنان را بزرگ مىكردند ، و در ساختن و ترويج مسلكهاى تفرقه آور كمك مىرساندند ، تا در برابر جناح حق كه همواره ، دست كم ، يك سوم جامعه - همچون پسران ابى الجعد - بدان گرويده بودند ، راههاى ديگرى به وجود آورند ، و مردمان متوسط را بدان بگروانند ، و در نتيجه كليّت پسران ابى الجعد به شيعه ، و مرجئه ، و خارجى ، انحلال يابد .\r\nو تا اين آش باشد و اين كاسه ، و دشمن اين گونه به طرارى و موذيگرى ادامه دهد ، اين سرنوشت نه تنها از آن پسران ابى الجعد است كه از آن همه است ، همهء مردمى و امتى كه اگر روزى برادرانه با يك فكر و يك عقيده دست به دست هم دهند و چونان آن چوبه‌ها - كه انوشيروان گفت - يكى بشوند ، كسى نمىتواند آنان را بشكند . و آيا آنان كه مىخواهند ، دست كم ، از بانك شكستن يك چوبه ، يا استفاده از خرده‌هاى آن ، لذت ببرند ، چه مىكنند ؟ بيكار مىنشينند ؟\r\n\r\n10 - خروش مصلح\r\nو در چنان حال و احوالى ، مىنگريم كه متكلّم براثا ، و معلم بزرگ اسلام ، و مصلح اجتماعى ، محمد بن نعمان مفيد ، با اجتماعى روبرو است كه نسل جوانش چونان پسران ابى الجعدند .\r\nآيا در چنين اجتماعى ، يك مرزبان مشرف ، و يك مشعلدار عظيم ، و يك مصلح الاهى ، چه بايد بكند ؟ جز اينكه خروش بر آورد ،\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو به مرز انديشه‌ها پا نهد ، و براى ايجاد تفاهم تا سر حد از دست دادن جان بكوشد ، و خلق را به سوى راه حق و مشعل جاويد بكشاند ، و ساير دانشمندانى را كه - دانسته يا ندانسته - آتش تشتت جامعه را دامن مىزنند به مناظره و گفتگو بخواند ، و با منطق و استدلال شكوهمندانهء خويش محكومشان سازد ، و با حشمت تقوى ، و هالهء تواضع ، و شكوه معنويت ، نسلها را به سوى راه از دست رفتهء سعادت و پيروزى باز آورد .\r\nآرى ، در ميان چنان بلوايى اجتماعى ، و پراكندگيى همگانى ، اگر كارى مفيد بود كار مفيد بود . اكنون نيز كه مسلمانان دچار همان سرنوشتها هستند ، اگر كارى مفيد است كار مفيد است . اين سخن با اعتقاد كامل گفته مىشود . نهايت امر اين است كه بايد درك كرد كه مفيد و همانند او مىخواستند چه كنند ، و مكتب و پيام و رسالتشان چه بود . بدون اين درك هر قضاوتى نادرست است .\r\nالبته بايد كسانى كه در راه اين متعهدان صاحب رسالت گام بر مىدارند ، موضوع زمان خود را در نظر بگيرند ، و در آن باره به كوشش برخيزند . بايد بنگرند كه امروز دشمن چه مىكند ، تا از راهى كه دشمن مىآيد او را برانند . امروز مسائل و افكار و اصطلاحات به گونه‌اى است جز آنچه در آن سده‌ها بوده است . پس بايد مرزبانان حماسهء حق و نگهبانان عصمت اعتقادى جامعه ، و پاسداران دين و فضيلت ، به مسائل و افكار و اصطلاحات روز ، و تحليل و تشخيص آنها ، و بيان موضع حق ، در برابر آنها ، قيام كنند . اين است يكى از نتايج بزرگى كه ما از مطالعه و تأمل در\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاحوال بزرگانى چون « شيخ مفيد » مىتوانيم گرفت .\r\n\r\n11 - تاريخى كوتاه\r\nابو عبد اللّه ، محمد بن محمد بن نعمان بن عبد السلام بن جابر ابن نعمان بن سعيد بن جبير ، حارثى ، عكبرىّ ، بغدادى .\r\nدر 11 ذيقعدهء 336 [ 1 
  ] در عكبرى [ 2 
  ] ، برده فرسنگى بغداد [ 3 
  ] ، از مادر بزاد . سپس با پدر به بغداد ، بزرگترين مركز علمى آن روزگار ، آمد . و نزد پنجاه و نه تن استادان گوناگون به فرا گرفتن دانشها پرداخت . و پس از سالها آموختن و فرا گرفتن ، با همراهى استعداد ، و زمان ، و گنجايش روح ، و پذيرش دل ، و آميختگى دانش با جان ، و توفيق غيبى ، خود از بزرگترين عالمان و متفكران و مصلحان تاريخ اسلام شد . و شاگردانى بس بزرگ و ارجمند پرورش داد .\r\nو با به جاى هشتن دويست تصنيف و تأليف ، و افراشتن كاخ دانش اسلامى در سدهء چهارم [ 4 
  ] - كه به اعتبار تاريخ علم ، خود سدهء اوج\r\n\r\n\r\n","description":"","footnote":"\r\n[ 1 
  ] . يا : 338 .\r\n[ 2 
  ] . « بردان ، عكبرا ، دو شهر كند بر شمال بغداد ، بر مشرق دجله ، جايى آبادان » . « حدود العالم » / 154 .\r\n[ 3 
  ] . « از بغداد تا بردان چهار فرسنگ ، ازو تا عكبرا پنج فرسنگ . . . » « نزهة القلوب » / 172 . پس ظاهرا - چنان كه در « فلاسفة الشيعة » / 456 آمده است - از بغداد تا « سويقهء ابن البصرى » ، كه جاى كوچكى بوده است از عكبرا و زادگاه شيخ مفيد بوده است ، ده فرسنگ باشد .\r\n[ 4 
  ] . و از اينجاست كه گفته‌اند : « از بزرگترين امتيازهاى حركت عقلى ، و جنبش علمى ، در سدهء چهارم اسلامى ، آشكار شدن مذهب شيعه است » .\r\n« الحضارة . . . » ، ج 1 / 97\r\n","page_name":" 43 ","page_number":43},
  {"content":"\r\n\r\nو اعتلاى علوم اسلامى بود - ، در شب جمعهء سوم ماه رمضان 413 از اين گيتى برفت .\r\nو پس از تكان بزرگى كه بغداد در مرگ او خورد ، و تجليل بسزايى كه از او كرد ، و نماز شكوهمندى كه ميدان اشنان ، با حضور هشتاد هزار تن ، به امامت علم الهدى سيّد مرتضى ، بر پيكر او گزارد ، و اشك سوزانى كه دجله در سوك او افشاند ، در مقابر قريش ( حرم كاظمين ) ، در پايين مرقد امام جواد ، ابن الرّضا ، محمد تقى « ع » ، به خاك سپرده گشت . [ 1 
  ] شيخ مفيد ، از محضر عالمان بزرگ و استادان مشهور بهره برد ، از جمله :\r\nقاضى ابو بكر جعابى درگذشتهء 355 ابن قولويه قمى « 368 ابو عبد اللّه مرزبانى « 378 شيخ صدوق « 380 ابو غالب زرارى « 381 ابن جنيد اسكافى « 381 على بن عيسى رمّانى 384 ( يا : 82 ) همچنين در محضر درس و تربيت شيخ مفيد ، مردان بزرگى پرورش يافتند ، از جمله :\r\nشريف رضى ، محمد بن حسين موسوى در گذشتهء 406\r\n\r\n\r\n","description":"","footnote":"\r\n[ 1 
  ] . نخست در خانهء خويش دفن گشت ، و سپس به مكان مقدس ياد شده انتقال داده شد . - « اوائل المقالات » ، مقدمه / نا .\r\n","page_name":" 44 ","page_number":44},
  {"content":"\r\n\r\nشريف مرتضى ، علم الهدى درگذشتهء 436 قاضى ابو الفتح كراچكى « 449 ابو العباس نجاشى « 450 شيخ الطّائفهء طوسى « 460 پدر شيخ مفيد ، معروف بود به « معلم » ، از اين‌رو ، شيخ مفيد را « ابن المعلم » نيز مىگفتند . [ 1 
  ] و او خود ، معلم امت بود ، بزرگ معلمان بود ، و معلم بزرگان [ 2 
  ] . و از آنجا كه تعاليم و مناظرات او ، همه از دانشى بيكران و روحى قهار و مسلط بر نواميس علم و تعليم و تفهيم برخاسته بود ، و سودمند و مفيد بود ، او را در تاريخ علم اسلام ، « مفيد » لقب دادند . . .\r\nآرى ، غرور آفتاب ، گستردگى دشت ، لطافت نسيمها ، صفاى رودها ، زلال مهتاب شبهاى صاف عكبرا ، و خروش دامنگستر دجله ، همه و همه ، در جان او جارى گشت . و خردمنديى كه خاصيت مردم آن سامان بود [ 3 
  ] ، در وجود او به اوج رسيد . تمدن بزرگ بغداد و تلاطم نشاطزاى رود بزرگ ، در روح او ، اثرى شگرف گذاشت . او از آباديى ، در خاور اروند ، به سوى اجتماعى پهناور روى آورد ، و همواره ، با ياد دميدن آفتاب بر پيكر خروشان دجله ، با خود مىانديشيد كه بايد او خود از اين رود خروشنده‌تر ، مفيدتر و سيراب كننده‌تر باشد . بايد رودى باشد كه به دشتهاى\r\n\r\n\r\n","description":"","footnote":"\r\n[ 1 
  ] . « فلاسفة الشيعة » ديده شود .\r\n[ 2 
  ] . « شرح عقائد الصدوق » ، مقدمه .\r\n[ 3 
  ] . اشاره است به آنچه جغرافيا نويسان قديم گفته‌اند : « خردمندترين مردمان ، هفت جايند : عكبرا و . . . » ، « البلدان » - ابن فقيه / 210 .\r\n","page_name":" 45 ","page_number":45},
  {"content":"\r\n\r\nجانها و زمانها سر نهد ، و موج آفريند ، و پاكى بخشد ، و خروش آبهاى خروشان را به روح انسانها سرايت دهد .\r\n\r\n12 - عقل گرايى و غناى آثار\r\nآنچه كه در آثار اين متفكر بزرگ ، به خوبى ، به چشم مىخورد ، يكى مسئلهء عقل گرايى و ديگرى غناى آثار اوست .\r\nروزگار شيخ مفيد ، دورهء اوج مباحث و استدلالهاى عقلى است ، در فرهنگ اسلامى . متكلمان و متفكران زبردستى در آن دوره ، و پيش از آن ، به هم رسيده بودند كه مباحث اعتقادى و علم كلام اسلامى را به اوج رسانيده بودند . مايه‌هاى تفكر و استدلال و تحليل و شناخت در آثار آنان به قدرى زياد و متنوع و عميق است كه به حق مىتوان برخى از آنان را در شمار فلاسفه آورد .\r\nوسعت دامنهء تحليلات عقلى و استدلالهاى كلامى ، موجب مىشد كه علماى برجستهء مذاهب ، تا سر حد توان و امكان ، به معلومات عقلى و قدرت تحليل عقلانى مسائل مجهز باشند . نگاهى به آثار شيخ مفيد ، و درگيريهاى او با متكلمان زبردست زمان ، و رساله - هايى كه در رد و تحليل آثار و افكار گروه وسيعى از آنان نوشته است ، به خوبى نشان مىدهد كه متبحرترين و مقتدرترين متفكر اسلامى بوده است .\r\nآرى ، در علم كلام اسلامى و تفكرات اعتقادى كمتر كسى به پايهء او مىرسد ، با وجود بزرگانى كه در اين رشته ، در ميان مذاهب اسلامى ، به هم رسيده‌اند . قدرت عقلانى اين متفكر و\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنابغهء عظيم ، در پنج بعد نمودار گشته است :\r\n1 - رد آراء متكلمان مخالف و مقابله با آنها .\r\n2 - نقد عقلى آراء عالمان موافق .\r\n3 - تهذيب و تنظيم علوم اسلامى .\r\n4 - تنوع و بسيارى آثار و نوشته‌ها در مسائل گوناگون علمى و استدلالى .\r\n5 - تأكيد شديد بر مسئلهء رهبرى و فلسفهء سياسى در اسلام .\r\nشيخ بزرگوار مفيد ، در همهء جنبه‌هاى ياد شده ، داراى مقامى است بس ارجمند . بنابراين آنچه دربارهء او و مقام او گفته‌اند درست است نظير اينكه : « آراء و عقايد شيعه در تأليفات او گرد آمده و محفوظ مانده است » . يا : « او را بر هر دانشمندى حقى است » .\r\nيا : « او بود كه علم اصول فقه را منقح كرد . » يا آنچه علامه شيخ فضل اللّه زنجانى ، بر اساس مآخذ ، گفته است :\r\nمقام و مرتبهء علم پس از مقام و مرتبهء نبوت جاى دارد . . .\r\nو عالمان عامل ، كه صاحب دو فضيلت و جامع دو سعادت - علم و عمل - شده‌اند ، و بسيار اندكند ، داراى مزيتى بزرگند ، و نسبت به ديگران امتيازى آشكار دارند . به اين دليل كه اين دسته از عالمان ، جان خود را در راه خدا نهادند ، و براى به دست آوردن خشنودى خداوند ، كوششهاى بسزا كردند . تا آنجا كه نگهبانان دين و نواميس دين شدند ، و پاسداران مرزهاى شريعت و حدود خدايى ، و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nزبانهاى گوياى حق و شمشيرهاى بران حقيقت . اينانند كه دامان تعاليم دين را ، از آلودگيهاى تحريف غاليان [ 1 
  ] ، و نسبتهاى نادرست باطل گويان ، و توجيههاى نادانان پاك داشتند ، و پاك مىدارند .\r\nيك تن از اين يگانگان روزگار ، كه فرهنگ تشيع ، در دهه‌هاى آخر قرن چهارم و اوايل قرن پنجم ، به وسيلهء او درخشيدن گرفت ، و طاق بلند معارف شيعه از او آزين يافت ، شيخ جليل اعظم ، و رئيس مقدم ، شيخ ابو عبد اللّه ، محمد بن محمد بن نعمان بغدادى عكبرى است ، مشهور به « مفيد » - روحش شاد باد - . زندگانى وى سراسر آكنده بود از علم و عمل و كوشش و تلاش ، و بهره گرفتن و بهره رساندن ، تا آنجا كه همهء فضيلتها در او گرد آمد .\r\nنزد دهها تن از مردان علم و حاملان آثار اسلامى عصر خويش شاگردى كرد ، تا خود استاد مسلم شد ، يعنى موثق‌ترين محدث زمان ، و فقيه‌ترين مردمان ، و آگاهترين همه از علم اعتقادات و كلام ، و احوال رجال و راويان احاديث ، و همچنين آگاه از اخبار و تواريخ و شعر شناسى و . . .\r\nاز نظر زندگى عملى نيز چنين بود كه نماز بسيار مىخواند ، و روزه بسيار مىگرفت ، و صدقات بسيار مىداد ، و\r\n\r\n\r\n","description":"","footnote":"\r\n[ 1 
  ] . تحريف : وارونه جلوه دادن . غاليان ( از غلوّ ) : كسانى كه زياده روى مىكنند ، از حد هر چيز مىگذرند .\r\n","page_name":" 48 ","page_number":48},
  {"content":"\r\n\r\nخضوع و فروتنى بسزا داشت . بيشتر روزگارش به ترويج مذهب ، و دفاع از حق ، و مبارزهء علمى با مخالفان مىگذشت ، چه معتزله ، و چه مرجئه ، و چه اشاعره ، و خوارج و . . . و همچنين فرقه‌هاى منحرف شيعه ، مانند زيديه ، و واقفه و . . . گواه اين مطالب ، اخبار مجالس مناظرات اوست در موضوعات مختلف ، كه در كتابها محفوظ است .\r\nدر روزگار شيخ مفيد ، شهر بغداد ، كه مركز كشور پهناور اسلامى بود ، پر بود از طرفداران مذاهب گوناگون ياد شده ؟ و صاحبنظران و بحث آفرينان آن فرقه‌ها . و همواره مجالس گفتگو ميان آنان داير بود ، و مجامع بحث و درگيرى ، يكى پس از ديگرى بر پا مىگشت . و بسيار مىشد كه اين مجالس در نزد خلفا و ديگر صاحبان نفوذ و قدرت تشكيل مىيافت ، و ارباب نظر و علماى اعتقادات حاضر مىشدند ، و دربارهء مسائل اختلافى و عقايد مذهبى ، و همچنين ديگر مسائل اصول و فروع ، به گفتگو و مجادله مىپرداختند - چنان كه در كتابهاى تاريخ و سيره ضبط است .\r\nو در همهء اين مجالس و محافل ، چون شيخ مفيد حاضر مىگشت ، و مناسبت پيش مىآمد ، وارد ميدان بحث مىشد ، و دربارهء مذهب تشيع ، با همهء آنان به مناظره مىپرداخت ، و درگير مىگشت ، و اشكالات همه را رد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمىكرد ، و به هر ايرادى كه بر شيعه داشتند پاسخ مىگفت ، و از يكى يكى نظرات مذهبى دفاع مىنمود ، و با فهم نيرومند ، و نظر دقيق ، و دل نترس ، و زبان باز ، و بيان زيبايى كه داشت ، بر همه چيره و پيروز مىگرديد .\r\nالبته بحثهاى اعتقادى و مذهبى شيخ مفيد ، و دفاعهاى او از مذهب ، منحصر به مناظرات شفاهى نبود ، بلكه به وسيلهء نوشتن كتاب و گفتن جزوه نيز به رد كردن مخالفان و روش كردن شبهه‌هاى آنان مىپرداخت ، و در تأليفات خويش آراء بزرگترين صاحبنظران و متكلمان و بحث - آفرينان فرقه‌ها را مورد انتقاد و رد قرار مىداد . وسعت و تنوع دامنهء كار وى و اهميت آن در مسائل ياد شده ، از ملاحظهء اسامى تأليفات او ، كه در كتابهاى رجال و زندگينامه‌ها و فهرستها ثبت شده است ، به خوبى مشهود است . . . [ 1 
  ] در كشكول بحرانى نيز ، دربارهء مفيد ، چنين آمده است :\r\nكمتر دليلى و مطلبى ، دربارهء مسائل گوناگون مربوط به امامت و اثبات آن ، از قرآن و حديث ، و مبانى عقلى و نقلى ، در كتب عالمان شيعه - كه پس از مفيد آمده‌اند - يافت مىشود ، كه در كتابها و نوشته‌هاى او نباشد ، اگر چه به صورت اشاره . و اين موضوع بر هر كس كتابهاى او را خوانده باشد روشن است . « و اين رتبه‌اى است كه\r\n\r\n\r\n","description":"","footnote":"\r\n[ 1 
  ] . « اوائل المقالات » ، مقدمه .\r\n","page_name":" 50 ","page_number":50},
  {"content":"\r\n\r\nخداوند به هر كس خواهد دهد » . و چگونه شيخ مفيد چنين نباشد ، با اينكه او همان كسى است كه از ناحيهء مقدسهء حضرت حجت بن الحسن العسكرى « ع » ، به منشورهايى چند ( توقيعات ) ، مفتخر شده است . [ 1 
  ]\r\n\r\n13 - مشعل بزرگ هدايت\r\nآن خروش و تعهد كه از آن دم زديم ، همه جا و همه جا ، در آثار و افكار و زندگى و اقدامهاى شيخ مفيد نمودار است .\r\nمفيد ، از خردمندان بزرگ و آگاهان بلند پايهء تاريخ شرق و اسلام است . آنچه در زندگانى اين وجود علمى و عقلى ، به صورتى چشمگير ، همواره ، پديدار مىگردد ، خروش دامنگستر روح اوست ، در راه تعهدات عالى ، و شعلهء سركش خرد بيدار اوست ، در راه هر چه بيشتر افروختن مشعل هدايت .\r\nهمچنان كه خورشيد ، به همه سوى ، نور مىباشد ، و جايى را از روشنايى و گرمى پرورندهء خود تهى نمىخواهد ، جانهاى خورشيديان و خورشيد سازان نيز چنين است . اينان نيز ، سردى و سياهى و تاريكى و ركود و جهل را ، در دلها و جانها و افقها و آباديها ، بر نمىتابند . اينان نيز ، از مدار بلند خويش ، به همه - سوى فروغ مىپاشند ، و نور مىگسترانند . اينان نيز ، عقلها و ذهنها را - مانند گياهان و گلها كه خورشيد مىپرورد - پرورش مىدهند . و هيچ جا را از تابش اشعهء تابناك خويش بىبهره\r\n\r\n\r\n","description":"","footnote":"\r\n[ 1 
  ] . « الكشكول » ، ج 1 / 283 - 285 .\r\n","page_name":" 51 ","page_number":51},
  {"content":"\r\n\r\nنمىهلند .\r\nيكى ، به افق وسيع ، و گسترهء گستردهء آثار معلم بزرگ امت ، حضرت شيخ مفيد ، بنگريد ! اين ستيغ افراشته كدام است ؟ اين خردمند آزاده كيست ؟\r\nاين دجلهء پر خروش عقل و انديشه ، كه پيوسته مىخروشد و مىخروشد ، و به اين سوى و آن سوى سر مىنهد ، و همه جا را غرق در سيرابى و حيات عقلى مىسازد ، كدام است ؟\r\nاين مشعل بزرگ هدايت و ابلاغ ، كه در ميان معبر بزرگ تاريخ ايستاده است ، و آثار روشنگر خويش را ، چونان درفش بنيادگر پيمبران ، بر سر دست گرفته است ، تا توده‌ها و توده‌ها را ، در سراسر اعصار و قرون ، به آستانهء والاى « حق بزرگ » فرا خواند ، و راهشان را از پرتوها و فروغها بيا كند ، كيست ؟\r\nاين جان گستردهء ملتهب ، كه قبسهاى هدايت و اشراق را ، از كران تا كران ، گسيل مىدارد ، تا شعله‌هاى فرو خفتهء حقيقت جاويد را بر افروزد ، كدام خرد بيدار و سراج وهّاج است ؟\r\nاين مرزبان بزرگ حماسهء جاويد ، كه دهها عالم و متفكر و قهرمان بحث و مناظره را محكوم مىسازد ، و اشكالات پيچيدهء آنان را حل مىكند ، تا باروهاى « حق عظيم » ، همچنان ، خلل ناپذير باقى بماند كيست ؟\r\nاين داناى بزرگ ، كه دست دانشمندان و متفكران ، از همه سوى ، به سوى او دراز است تا مشكلات آنان را حل كند ، و سؤالات آنان را پاسخ گويد ، چه كس است ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nسقراط است ، در آتن ؟\r\nافلاطون است ، در آكادميا ؟\r\nارسطو است ، در لوكيون ؟\r\nفلوطين است ، در روم ؟\r\nهشام بن حكم است ، در كوفه و بغداد ؟\r\nفضل بن شاذان است ، در نيشابور ؟\r\nابو نصر فارابى است ، در بغداد و حلب ؟\r\nابو على سيناست ، در گرگان و اصفهان و . . . ؟\r\nيا :\r\nهذه كلّها و بعض سواها . . .\r\nاين ، شيخ مفيد است ، معلم امت ، و مشعل بزرگ هدايت ، و ستيغ افراشتهء حق و فضيلت .\r\n\r\n14 - از بلندترين ستيغ\r\nعقل بزرگ و مسلط ، مانند قله‌هاى سركش ، بر همهء پهنه‌هاى دانش و تفكر و مباحث قرن چهارم ، اشراف داشت . و از بلند افراشتهء پايگاه عالى علم و مطالعات و تبحر گستردهء خويش ، بر همهء جريانهاى عقلانى ، و گرايشهاى فكرى و فلسفى ، و مسائل اعتقادى ، و موضعگيريهاى سياسى روزگار خود نظارت مىكرد .\r\nنمونهء والاى مكتب جعفرى ، با بزرگترين متكلمان ، و عقايدشناسان ، و فقيهان ، و محدثان ، و سخنگويان اديان ، و نويسندگان و اديبان ، و متخصصان فن مناظره ، شب و روز ،\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدرگير بود ، كسانى از ردهء قاضى ابوبكر بن سيار ، قاضى ابو بكر باقلانى ، قاضى ابو محمد عمانى ، ابوبكر بن دقّاق ، طبرانى ( پيشواى زيديه ) ، ابن لؤلؤ ( پيشواى اسماعيليه ) ، ابوبكر بن اخشيد معتزلى ، ابو الحسين كوفى ، ابن كلاب قطّان ( از پيشوايان حشويّه ) ، ابو عبد اللّه بصرى ، پيروان منصور حلاج ، كرابيسى ، جعفر بن حرب ، بلخى ، طلحى ، على بن عيسى رمّانى ، و . . .\r\nاينان و امثال اينان ، كسانى بودند كه همواره ، با حضور خود و شاگردان و مريدان خود ، در جامعهء اسلامى و در مدارس و مساجد ، و القاء انواع شبهه‌هاى فكرى و عقيدتى ، اتصال و مقاومت حق را به خطر مىانداختند . اين دانشمندان ، از طريق بحث و مناظره و تأليف و تدريس ، همواره ، به ايجاد تشتت در اذهان دست مىيازيدند ، و - خواسته يا نخواسته - كليت امت را رو به انحلال مىبردند ، و بويژه ، در مواردى ، باروهاى « حق بزرگ » را ، در معرض تهاجم قرار مىدادند .\r\nهمچنين كسانى در ميان مؤلفان و نويسندگان و متكلمان پيش از مفيد بودند ، كه تأليفات اشتباه آميز ، نظريات گمراه كننده ، گفتارها و مقالات به ظاهر روشنفكرانه و ليكن منحرف و پوچ و واهى ، بر جاى گذاشته بودند ، يا در تفسير قرآن ، و عرضهء تاريخ ، دچار اشتباه و اشتباه انگيزى شده بودند ، شيخ مفيد گروهى از اينان را به محاكمه كشيد ، و آراء آنان را به محك زد ، و بطلان آنها را پديدار ساخت ، و مسلمانان و فرهنگ اسلامى را ، از آن شبهه‌ها و اشتباهها ، و گمراهى آفرينيها ، و خطاهاى تفسيرى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nو حديثى و تاريخى و اعتقادى و لغوى و ادبى ، مصونيت داد .\r\nشيخ مفيد ، در اين جبهه ، از جمله ، به ابطال افكار و عقايد منحرف ، و توضيح نادرستيهاى سخنان اين كسان پرداخت : ابو عثمان جاحظ ، جبّائى متكلم معروف معتزله ، ابو العباس ثعلب ، ابو على قطرب ، ابو محمد بن قتيبه .\r\nو در اين پهنه‌هاى بزرگ ، و كشمكشهاى گستردهء پر آشوب بود ، كه دفاعگر بزرگ حق و حقيقت ، و مرزبان تواناى حماسهء جاويد ، همواره ، در ميان ميدان حضور داشت ، و از هر سو ، راه تهاجم را مىبست ، و مرزهاى حقيقت را پاس مىداشت .\r\nيك دانشمند ، تا چه پايه بايد ، از معلومات بيكران ، و فكر نيرومند ، و ذهن تند ، و جان منور ، و خرد بزرگ ، و زبان فصيح و توانا ، و توان عظيم بر مناظره و استدلال ، و حضور سرشار ذهن ، برخوردار باشد تا بتواند ، يكتنه ، در ميدانى به وسعت دنياى بزرگ اسلام ، در قرن چهارم ، با حضور آنهمه دانشمندان و فقيهان و متكلمان و مناظران فوق العاده ، همواره ، حضور داشته باشد ، و پيوسته - به تصديق موافق و مخالف - فاتح بيرون آيد ، و بر سكوى افتخار جاى داشته باشد . و آيا اين گونه مردان ، از توفيق خداى توانا و مهربان ، چقدر برخوردار بوده‌اند ، و از مدد ارواح مكرم چقدر ؟ آن تقوى كه در آنان بوده است ، بايد چنين هم باشد .\r\nشريف ابو يعلى جعفرى . دربارهء شيخ مفيد ، گفته است :\r\nما كان ينام ، من اللّيل ، الّا هجعة ، ثمّ يقوم يصلّى ، او يطالع ، او يدرّس ، او يتلو القرآن .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n- جز پاسى از شب نمىخفت . آنگاه به پا مىخاست و نماز مىگزارد ، يا كتاب مىخواند ، يا درس مىگفت ، يا قرآن تلاوت مىكرد . [ 1 
  ] همچنين گفته‌اند :\r\nبه بينوايان كمك بسيار مىكرد . سخت فروتن بود بسيار نماز مىخواند ، و بسيار روزه مىگرفت . . . [ 2 
  ]\r\n\r\n15 - بزرگ معلمان و معلم بزرگان\r\nعلامهء فاضل ، مرحوم سيّد هبة الدّين شهرستانى ، در مقدمه‌اى كه بر كتاب « شرح عقائد الصدوق » نوشته است ، در معرفى شيخ مفيد ، سخنانى دارد ، كه من قسمتى از آنها را ترجمه كرده ، براى خوانندگان فارسى مىآورم :\r\nشيخ مفيد ، قلب پر تپش شيعه بود ، و قهرمان بپاخاستهء تشيع ، و مغز متفكر ، و رئيس باتدبير شيعيان ، مردى معروف به خرد و صلاح ، و پيشرو كاروان تربيت و اصلاح ، سخنرانى فريادگر ، و متكلمى بليغ و پرتوان ، و مبارزى زبان‌آور .\r\nاو حد مشترك ميان امام و امت بود ، نه تنها در پايان سدهء چهارم ، بلكه تا هم امروز .\r\nخانهء او ، در محلهء كرخ بغداد ، انجمن عالى علوم بود ، و دار الفنونى بود در فرهنگ آن روز دنياى اسلام . دربارهء اين مركز عالى علم و تربيت در تاريخ اسلام ، همين بس ،\r\n\r\n\r\n","description":"","footnote":"\r\n[ 1 - 2 
  ] . « التهذيب » ، مقدمه / 31 و 33 .\r\n","page_name":" 56 ","page_number":56},
  {"content":"\r\n\r\nكه فارغ التحصيلانى مانند سيّد رضى ، و سيّد مرتضى ، و شيخ طوسى ، و ابو العباس نجاشى ، از آنجا بيرون آمدند ، و همچنين دانشمندان بسيارى جز اينان . و از اينجا بود كه او را « معلم بزرگان » نام دادند ، چنان كه « ابن المعلم » نيز ناميده مىگشت . چون پدرش شغل معلمى داشت .\r\nاو نيز به همين كار پرداخت ، نهايت او بزرگان علم و دانش را تعليم داد . هنگامى كه در بحثها و مناظرات كلامى و اعتقادى ، بر دانشمندانى بسيار ، از جمله قاضى ابو بكر باقلانى - قاضى القضاة بغداد - چيرگى يافت ، على بن - عيسى رمّانى - يكى از بزرگان معتزله - او را به « مفيد » ملقب ساخت .\r\nو براستى ، مفيد ، مفيد بود ، هم در گفتار و هم در كردار ، هم در انديشه و هم در ابتكار . او آيتى بود در هوش ، و سرعت انتقال ، و حاضر جوابى . . .\r\nشيعهء دوازده امامى ، همه ، روى به او آوردند ، و او را پيشواى خويش قرار دادند ، آن هم در روزگارى كه بغداد در امواج فتنه غرق بود ، و دشمنى و كينه‌ورزى نيروها و استعدادها را تباه ساخته بود . در آن روزگار ، شيعه ، به بدترين صورت ، پراكنده و فرقه فرقه گشته بود . . .\r\nشيخ مفيد در چنين شرايطى ، با هوش و تدبير ، آراء گوناگون را به هم نزديك ساخت ، تا منحرفان را به راه اعتدال آورد . او با عقلگرايى و توانمندى ، توانست اجتماع\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشيعه را از پريشانى رهايى بخشد ، و از هم دور شدگان را كنار هم بنشاند . شيخ مفيد كوشيد تا مسائل بىاهميتى را كه مايهء اختلاف شده بود ، كنار گذارد ، تا راهى براى اتحاد گشوده گردد . همچنين كوشيد تا آتش زيانبار گروهسازيها و فتنه انگيزيها را خاموش سازد ؟ و آثار فريبناك فرقه سازان و بدعت پردازان را نابود كند ، و رهبران گمراه گمراهى آفرين را از خر مراد به زير كشد ، و تبليغات تفرقه آموز آنان را تباه گرداند .\r\nبدين منظور ، دست به كار شد ، و براى آنكه از نفوذ گمراهى بكاهد ، و افكار را از انحراف نگاه دارد ، به نوشتن كتابهاى كوتاه و مختصر پرداخت ( تا همه بتوانند آنها را بسرعت بخوانند ) . و همچنين كتابهاى مفصل را گزيده و مختصر كرد . و بسيارى از نوشته‌هاى انحرافى را ، با دليلهاى كوبنده ، پاسخ داد . . .\r\nآرى ، شيخ مفيد ، براى فرهنگ تشيع ، مجموعهء آثارى سودمند و با ارج بر جاى هشت . . .\r\nشيخ مفيد ، در جهاد و كوشش براى حق ، و روشن كردن حق ، به مقامى رسيد كه در رواج بخشى به دين خدا از هيچ چيز پروا نداشت . او شبهه‌هايى را كه در مسائل قرآنى پديد آورده بودند ، همه را پاسخ گفت و زدود . و دستاويزهايى كه گروههاى انحرافى ، به خيال خود ، از قرآن به دست آورده بودند ، از دست آنان گرفت .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nهمهء اين كارها را با پاسخهاى علمى و روشنگر و سخنان مستدل و استوار خويش به سامان رسانيد .\r\nو مطالبى كه كمتر در آثار ديگر عالمان يافت مىشود عرضه داشت . اين مصلح عظيم ، حقايق و دقايقى را ، بر پايهء مطالب عقلى ، و مبانى نقلى ، استنباط و عرضه كرد ، كه اگر آنها نبود ، بسيارى از مردم راه به جايى نمىبردند ، و در ميان اوراق تاريك ضلال ، سطرهاى پرتو زادى ، براى هدايت خويش ، نمىيافتند . . . [ 1 
  ] و اين حضور وسيع و فعال ، در فرهنگ جامعهء متحرك و پوياى قرن چهارم ، از او مرجعى بزرگ پديد آورده بود ، براى همهء متفكران و صاحبنظران دنياى اسلام . و از اينجاست كه مىبينيم چه بسيار از رجال بزرگ فكر و علم و ادب به نزد وى سؤالها مىفرستادند ، و پاسخ مىطلبيدند . و او در پاسخ آنان كتاب ، يا رساله ، يا جزوه - كوچك يا بزرگ - مىنوشت ، و به آنان مىداد ، يا براى كسانى كه در بغداد نبودند مىفرستاد . كسانى از ردهء ابو الفتح كراچكى ، ابو الفرج بن اسحاق ، ابو محمد نوبند - جانى ، ما فرّوخى ، خطيب ابن نباته ، ابو جعفر قمى ، زكريا سبط المعافى ، ابو الحسن نيشابورى ، ابو جعفر ليثى ، و . . .\r\n\r\n16 - در آفاق فلسفه\r\nواقع اين است كه آفاق اطلاعات شيخ مفيد به يك افق و\r\n\r\n\r\n","description":"","footnote":"\r\n[ 1 
  ] - « شرح عقائد الصدوق » ، مقدمه / د - ه .\r\n","page_name":" 59 ","page_number":59},
  {"content":"\r\n\r\nدو افق محدود نمىگردد . دامنهء موضوعات ، و علوم ، و مسائل فكرى و تاليفى شيخ مفيد ، بسيار گسترده است :\r\nفقه و تحقيقات فقهى .\r\nاصول فقه .\r\nفقه تطبيقى .\r\nتوحيد و علوم الاهى .\r\nمسائل مربوط به پيامبران و فرشتگان .\r\nامامت و فلسفهء سياسى و رهبرى در اسلام .\r\nتحليل دقايق پيچيدهء مسائل علم كلام .\r\nشعر و انتخاب شعر و مسائل متعلق به آن .\r\nتحقيقات لغوى - حديثى - قرآنى .\r\nتحقيقات تفسيرى .\r\nمسائل مربوط به شناخت ابعاد قرآن و اعجاز آن .\r\nتحليل و تاريخ تحليلى حوادث صدر اسلام .\r\nتاريخ سياسى ائمهء طاهرين « ع » .\r\nنقد پاره‌اى از آراء محدثان .\r\nنقد سرشار آراء متكلمان و سخنگويان اديان .\r\nمسائل غيبت و انتظار .\r\nمسائل گوناگون فلسفى .\r\nرد تصوف و اباطيل صوفيه .\r\nقياس و مسائل مربوط به آن .\r\nمسائل انسان‌شناسى .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمسائل علم نجوم .\r\nو . . .\r\nپس از ملاحظهء آنچه ياد شد ، توجه خوانندگان را به بعد فلسفى آثار مفيد جلب مىكنيم . مفيد در مسائل فلسفى و شناختهاى عقلى نيز ، تسلطى تا حد اجتهاد داشت . به هنگام بحث دربارهء يك مسئلهء فلسفى مىنگريم كه خود ، به صورتى مستقل ، به مسئله مىنگرد و نظر خويش را - همچون يك فيلسوف صاحبنظر - ابراز مىدارد ، حتى در طبيعيات . و از اينجاست كه به پاره‌اى از مسائل « علمى - فلسفى » نيز ، به اصطلاح امروز ، در آثار او ، بر مىخوريم .\r\nدر ميان متكلمان بزرگ و علماى عقايد اسلام كم نيستند كسانى كه به حق بايد آنان را در شمار فلاسفه آورد ، مانند هشام - بن حكم ، ابو اسحاق و ابو سهل و ديگر نوبختيان ، سيّد مرتضى ، علامهء حلّى ، قاضى ابوبكر باقلانى . كسى كه آراء اين گونه متكلمان را در مسائل مختلف ، از جمله در طبيعيات ، ملاحظه كند ، زمينهء فلسفى نيرومندى در آنان و آن آراء مىبيند ، تا جايى كه آنان ، در مواردى ، تا حد يك فيلسوف صاحب دستگاه فلسفى نيز پيش مىآيند .\r\nو چنين به ذهن مىآيد ، كه پاره‌اى از ايشان اگر به فكر عرضهء يك « نظام فلسفى » مىافتادند ، به خوبى ، از عهده بر مىآمدند .\r\nاز جملهء اين متكلمان ، با اوصافى كه ياد شد ، يكى شيخ مفيد است . بنابر اين ، كار مؤلف فاضل لبنانى ، شيخ عبد اللّه نعمه ، كه عده‌اى از متكلمان ، از جمله مفيد را ، در كتاب « فلاسفة الشيعهء »\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخويش ، در شمار فلاسفهء اسلام آورده است ، بسيار بجاست .\r\n\r\n17 - شمارى از تأليفات\r\nچنان كه ياد كرديم ، آثار و نوشته‌هاى مفيد را در حدود 200 كتاب و رساله گفته‌اند . اين نوشته‌هاى گرانقدر و متعهد ، برخى كتاب است و برخى رساله ، و برخى رساله‌هاى كوچك . تاليفات شيخ مفيد ، هم از نظر كيفيت و ارج علمى و فكرى ، و جهاد اعتقادى ، اهميت بسيار دارد ، و هم از نظر مقدار .\r\nدر اينجا ، شمارى از كتابها و رساله‌هاى وى را كه به چاپ رسيده است ، ياد مىكنيم :\r\n\r\n1 - اجوبة المسائل السّرويّة\r\nاين كتاب - چنان كه از نام آن پيداست - پاسخهاى شيخ مفيد است به پرسشهايى كه از سارى به خدمت او ارسال شده است . چنان كه ياد شد ، شخصيت علمى عظيم و مسلم مفيد ، و شهرت عالمگير او ، در قرن چهارم هجرى سبب گشت ، تا هم از شهرهاى مختلف دور و نزديك ، و هم از شخصيتهاى گوناگون ، از مذاهب مختلف ، از وى پرسشهايى بشود . و اين پرسشها باعث گشت تا مسائل بسيارى روشن گردد ، و حقايق فراوانى ، در مسائل فكرى و فقهى و اعتقادى و علمى ، توضيح داده شود . در فهرست آثار مفيد ، به كتابهاى و رساله‌هاى فراوانى بر مىخوريم ،\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكه همه و همه ، پاسخ به دانشمندان است و به سؤالاتى كه از شهرها آمده است ، از قبيل خوارزم ، مرو ، گرگان ، طبرستان ، حرّان ، رقّه ، عكبرا ، دينور ، شيراز ، نيشابور ، برخى از شهرهاى مصر ، و . . .\r\nرسالهء ياد شده ، در مجموعه‌اى ، با عنوان « عدّة رسائل » به چاپ رسيده است .\r\nاين مجموعه ، شامل كتاب « الافصاح » است ، و 12 رسالهء ديگر ، از رسالات مفيد .\r\n\r\n2 - اصول الفقه\r\nاين رساله ، در كتاب « كنز الفوائد » ، تأليف شاگرد مفيد ، شيخ ابو الفتح كراچكى ، آورده شده است .\r\n\r\n3 - الاختصاص\r\nدربارهء مسائل گوناگونى از مباحث امامت و رهبرى ، معرفى برخى از رجال بزرگ حماسه و تعهد ، و همچنين بسيارى مسائل تاريخى ، اعتقادى ، اخلاقى ، ادبى ، رجالى ، و . . .\r\nاين كتاب ، با مقدمهء فاضلانه‌اى ، از عالم نجفى ، سيد محمد مهدى الخراسان ، به چاپ رسيده است . [ 1 
  ]\r\n\r\n\r\n","description":"","footnote":"\r\n[ 1 
  ] . دربارهء اين كتاب ، مطالبى ، در مقدمهء كتاب « اوائل المقالات » ، چاپ تبريز ، آمده است .\r\n","page_name":" 63 ","page_number":63},
  {"content":"\r\n\r\n\r\n4 - الارشاد\r\nاين كتاب ، دربارهء تاريخ امامان است ، تاريخى توأم با بيان و استناد . همچنين آياتى از قرآن دربارهء امامان ، و سخنان امامان ، و . . . اين كتاب از تواريخ معتبر ائمهء طاهرين « ع » به شمار است .\r\n\r\n5 - الاعلام\r\nالاعلام فيما اتّفقت عليه الاماميّة من الاحكام . شرح احكامى از فقه است كه مورد اتفاق شيعه است ، و نظر فقهاى سنت در آنها ، به گونه‌اى ديگر است . خود شيخ مفيد ، اين رساله را مكملى براى كتاب « اوائل المقالات » خويش دانسته است . در مجموعهء « عدّة رسائل » به چاپ رسيده است .\r\n\r\n6 - الافصاح\r\nدربارهء امامت و فلسفهء رهبرى ، و حكمت سياسى اسلام .\r\nكتابى است بسيار روشنگر و غنى و تحليلى ، مستند به قرآن و سنت و تاريخ ، و نشان دهندهء منطق قوى شيعه ، در ابعاد گوناگون پيروى از قرآن و پيامبر « ص » ، و عمق متبلور فلسفهء رهبرى در اسلام شيعى . مباحث گوناگون قرآنى و تفسيرى كتاب ، كه همراه تحقيقات آمده است ، ارج اصيل آن را بيشتر مىنماياند ، و تقيد منطق شيعى را به كتاب خدا و سنت صحيح رسول « ص » ، آشكار مىسازد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n7 - التواريخ الشرعية\r\nيا : « مسارّ الشّيعة فى مختصر تواريخ الشّريعة » . ذكر ايام و اعياد مذهبى است . همراه « تقويم المحسنين » ، در ايران ، به چاپ رسيده است / 1315 ه . ق . همچنين همراه « قصيدهء بائيّهء » سيّد حميرى نيز به چاپ رسيده است / 1313 ه . ق . [ 1 
  ]\r\n\r\n8 - الثقلان\r\nرساله‌اى است دربارهء حديث نبوى معروف و مسلم يعنى حديث « ثقلين » ، كه پيامبر اكرم « ص » ، در آن حديث ، رهايى از ضلالت و گمراهى را منحصر كرده است به پيروى از قرآن و امامان ، هر دو . اين رساله ، در مجموعهء « عدّة رسائل » ، به چاپ رسيده است .\r\n\r\n9 - الجمل\r\nيا : « النّصرة فى حرب البصرة » ، تاريخى است تحليلى و روشنگر ، دربارهء جنگ جمل ، و اشاره به مسائل اعتقادى و مكتبى ، در اين جنگ ، و روشن ساختن جبههء حق ، و ارائهء ابعاد انحرافهاى منحرفان .\r\n\r\n10 - الرسالة المقنعة\r\nكتاب معروف فقهى شيخ مفيد است . كتاب مشهور و\r\n\r\n\r\n","description":"","footnote":"\r\n[ 1 
  ] . « تهذيب الاحكام » ، مقدمه / 23 .\r\n","page_name":" 65 ","page_number":65},
  {"content":"\r\n\r\nعظيم « تهذيب الاحكام » ، از شيخ الطّايفه ابو جعفر طوسى ، كه از جملهء چهار كتاب حديثى معروف شيعه ( كتب اربعه ) است ، شرح همين كتاب « الرسالة المقنعة » است ، شرح شاگردى ، چون شيخ طوسى ، بر كتاب استادى ، چون شيخ مفيد - رحمة اللّه عليهما رحمة واسعة .\r\n« تهذيب الاحكام » ، از جمله ، در 10 جلد ، به چاپ رسيده است ، نجف ، دار الكتب الاسلاميه ( 1390 ) ، و تهران .\r\nمقدمهء جامعى ، بر آن ، به وسيلهء عالم فاضل نجفى ، سيد حسن الموسوى الخرسان ، نوشته شده است . من در اين نوشته ، و ذكر تاليفات مفيد ، از جمله ، از اين مقدمه ، بهره برده‌ام .\r\n\r\n11 - الفصول العشرة\r\nرساله‌اى است دربارهء مسائل امامت و غيبت امام .\r\nبه نام « خمس رسائل » نيز خوانده مىشود . خمس رسائل ، پنج رساله است دربارهء مسائل ياد شده . رسالهء اول شامل 10 فصل است . از اين جهت ، اين رساله‌ها ، به نام رسالهء اول ، « الفصول العشرة » ، خوانده مىشود .\r\nدر « عدة رسائل » به چاپ رسيده است .\r\n\r\n12 - الفصول المختارة\r\nكتابى است پر مطلب و مفيد ، بويژه از اين نظر ، كه در\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآن ، مناظره‌هاى بسيارى آورده شده است . و ديدن اين مناظره‌ها ، قدرت استدلال و شيوهء « بحث مفيد » را به نگهبانان حقايق اعتقادى ، بخصوص طلاب جوان ، مىآموزد .\r\nشيخ مفيد ، خود در اين كتاب ( ص 287 ) ، دربارهء اهميت بحث و گفتگوى دينى ، و تبادل نظر و تبادل معلومات در مسائل اعتقادى ، حديثى از امام جعفر صادق « ع » نقل مىكند . حديث از طريق يونس بن عبد الرحمان است ، از يكى از اصحاب امام صادق ، از خيثمه . راوى مىگويد :\r\nعازم مدينه بودم ، براى خداحافظى ، نزد امام صادق رفتم . امام فرمود :\r\n« ابلغ موالينا السّلام ، و اوصهم بتقوى اللّه ، و العمل الصّالح ، و ان يعود صحيحهم مريضهم ، و ليعد غنيّهم على فقيرهم ، و ان يشهد حيّهم جنازة ميّتهم ، و ان يتلاقوا فى بيوتهم ، و ان يتفاوضوا علم الدّين ، فانّ فى ذلك حياة لامرنا . رحم اللّه عبدا احيى امرنا . و اعلمهم يا خيثمة ! انّه لا يغنى عنهم من اللّه شيئا الّا العمل الصّالح ، فانّ ولايتنا لاتنال الّا بالورع ، و ان اشدّ الناس عذابا يوم القيامة ، من وصف عدلا ، ثمّ خالفه الى غيره »\r\n. - « به ياران پيرو ما سلام برسان ، و آنان را به تقوى سفارش كن ، و به عمل صالح و كارهاى خوب . بگو : تندرستان به عيادت بيماران بروند . توانگران به ناتوانان برسند . در تشييع جنازه حاضر شوند . براى ديدار به خانه‌هاى يكديگر بروند ، و اطلاعات دينى و اعتقادى و مكتبى را ، با هم ، در ميان گذارند ، و دربارهء آنها\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبحث و گفتگو كنند . زيرا كه اين كار ( گفتگو و تبادل نظر و القاء معلومات دينى و تشريح مبانى مكتبى ) سبب زنده ماندن امر ماست .\r\nخدا بيامرزد كسى را كه امر ما را زنده بدارد .\r\nاى خيثمه ! بگو به شيعه كه در پيشگاه خداوند ، جز عمل صالح و كار خوب ، هيچ چيز به كار نمىآيد . و داخل شدن در جرگهء ولايت ما ، جز با پارسايى امكان پذير نيست . و در روز قيامت ، سخت‌ترين عذاب به كسى خواهد رسيد ، كه در دنيا ، دربارهء عدالت و حق ، داد سخن داده باشد ، ليكن خود ، در عمل ، راه ديگرى پيموده باشد » .\r\nدر همين صفحه ، ، حديث مهم و آموزندهء ديگرى نيز مىآورد ، كه مفيد است . اين حديث نيز ، از امام صادق « ع » است ، از يونس بن عبد الرحمان ، از كثير - ابن علقمه . راوى مىگويد : به امام صادق عرض كردم :\r\nبه من سفارشى فرماييد ! امام فرمود :\r\n« اوصيك بتقوى اللّه ، و الورع ، و العبادة ، و طول السّجود ، و اداء الامانة ، و صدق الحديث ، و حسن الجوار ، فبهذا جاءنا محمّد - صلّى اللّه عليه و آله و سلّم - صلوا فى عشائركم ، و عودوا مرضاكم ، و احضروا جنائزكم ، و كونوا لنا زينا ، و لا تكونوا لنا شيئا ، حبّبونا الى النّاس ، و لا تبغّضونا اليهم ، جرّوا الينا كلّ مودّة . . . »\r\n« تو را به تقوى سفارش مىكنم ، و به پارسايى ، و خدا پرستى ، و سجده‌هاى دراز و طولانى ، و امانتدارى ، و راستگويى ، و خوشرفتارى با همسايه . اين را پيامبر « ص » فرموده است .\r\nهمچنين ، از بستگان خود خبر بگيريد . بيماران را عيادت كنيد . در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nتشييع جنازه حاضر شويد . براى ما كه امام شماييم مايهء افتخار باشيد ، نه مايهء ننگ . كارى كنيد كه مردم ما را دوست بدارند .\r\nكارى نكنيد كه مردم دشمنى ما را به دل بگيرند . سعى كنيد تا هر كس را دوستدار و علاقه‌مند به ما سازيد . . . » .\r\nو البته فلسفه اين توصيهء امام صادق معلوم است ، زيرا كه اگر مردمان مختلف ، متوجه ائمهء طاهرين « ع » شوند ، و اگر محبت آنان در دل توده‌ها ( از راه شناساندن آنان و تعليمات انسانى و والاى آنان ، با گفتار و كردار ) ، وارد گردد ، بيقين همه از آنان پيروى خواهند كرد ، و راه خدا را خواهند سپرد ، و به رستگارى خواهند رسيد .\r\nپس اين سفارش نيز نتيجه‌اش عايد خود مردمان است و خود انسانها ، نه ائمهء طاهرين ، كه از همهء اين چيزها بىنيازند ، به بىنيازى الاهى .\r\nبارى ، در حديث اول ، ديديم كه امام صادق « ع » به مسئلهء مبادلهء اطلاعات اعتقادى و مكتبى اهميت مىدهد ، و اذهان را متوجه آن مىسازد ، زيرا كه از طريق بحث و گفتگو ، كم‌اطلاعان از پراطلاعان سود مىبرند . و از اين راه ، آگاهى و پختگى و يقين آنان افزون مىگردد ، و شبهه‌اى اگر هست رفع مىشود ، و زمينهء پايدارى و تعهد بيشتر و پربارتر مىگردد .\r\nو بدينگونه ، مىنگريم كتاب « الفصول المختارة » ، كه نام كامل آن ، « الفصول المختارة من العيون و المحاسن » است ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nكتابى است بسيار سودمند . و چنان كه از نام ياد شده معلوم مىشود ، اين كتاب گزيده است . آرى گزيده‌اى است از دو كتاب شيخ مفيد : « المجالس المحفوظة فى فنون الكلام » ، و « العيون و المحاسن » . [ 1 
  ] و اين گزينش ، به دست تواناى شاگرد گرامى مفيد ، يعنى عالم بزرگ ، سيّد مرتضى علم الهدى ، انجام يافته است . اين كتاب ، چندين بار ، به چاپ رسيده است .\r\n\r\n13 - المسائل الجاروديّة\r\nدربارهء مسائل مربوط به رهبرى و امامت ، و اينكه خلافت رسول و امامت ، در فرزندان امام حسين « ع » ادامه يافته است . در مجموعهء « عدّة رسائل » به چاپ رسيده است .\r\n\r\n14 - المسائل الصّاغانية\r\nاين رساله ، شامل 10 مسئله است ، از مسائل فقهى و اسلامى ، كه در مورد آنها به شيعه اتهاماتى سخيف وارد كرده‌اند . شيخ مفيد ، در اين رساله ، اين مسايل را تحليل كرده و به اتهامات پاسخ داده است .\r\nظاهرا ، اين مسائل ، از چغانيان ، براى شيخ مفيد ارسال شده است . چغانيان ، از ولايتهاى قديم است در شمال ريزابهء آمودريا .\r\n\r\n\r\n","description":"","footnote":"\r\n[ 1 
  ] - در مقدمهء « اوائل المقالات » ، در اين باره ، توضيح آمده است .\r\n","page_name":" 70 ","page_number":70},
  {"content":"\r\n\r\n\r\n15 - النّكت الاعتقاديّة\r\nاين رساله ، دربارهء اصول دين است . چاپ دوم آن ، در بغداد ، انجام شده است ، به سال 1343 ه . ق ، با تعليقات علامه سيد هبة الدّين شهرستانى . مرحوم حاج شيخ غلامحسين تبريزى ( از عالمان مقيم مشهد ، كه در جامع گوهر شاد اقامهء جماعت مىكرد ، و نماز جمعه را نيز از سالها پيش به پا مىداشت ) ، اين كتاب را به فارسى ترجمه كرده ، و حواشى سودمندى بر آن افزوده است . [ 1 
  ]\r\n\r\n16 - امالى الشيخ المفيد\r\nامالى ، يا الامالى ، نام كتابهاى چندى است از عالمان اسلام ، مانند امالى صدوق ، امالى سيّد مرتضى ، امالى شيخ طوسى ، امالى ابو على قالى . امالى ، جمع املاء است . امالى به كتابى گفته مىشود كه مطالب آن به صورت گفتارهاى مختلف ، و مجالس مرتب شده باشد [ 2 
  ] ، و در چندين جلسه ( مجلس ) ادا گشته باشد . و بيشتر ، چنين بوده است كه طالب علمان ، يا گروهى از آنان ، آن مطالب را يادداشت مىكرده‌اند .\r\nامالى شيخ مفيد ، شامل 42 مجلس است . و چنان كه در صفحهء عنوان ، از چاپ نجف ، آمده است ، « شامل\r\n\r\n\r\n","description":"","footnote":"\r\n[ 1 
  ] . « شرح عقائد الصدوق » ، مقدمه / و .\r\n[ 2 
  ] . « دايرة المعارف فارسى » ، ج 1 / 234 .\r\n","page_name":" 71 ","page_number":71},
  {"content":"\r\n\r\n200 مطلب نفيس است » . مطالب امالى ، مطالبى است اعتقادى ، اخلاقى ، تربيتى ، قرآنى ، حديثى ، تاريخى ، و . . . اين كتاب ، « مجالس مفيد » نيز خوانده مىشود .\r\n\r\n17 - اوائل المقالات\r\nنام كامل اين كتاب چنين است :\r\n« اوائل المقالات ، فى المذاهب و المختارات » . اين كتاب - چنان كه از نام آن پيداست - دربارهء عقايد و آراء متكلمان و علماى مذاهب است ، در مورد مسائل گوناگونى كه در قلمرو تحقيقات دينى و اعتقادى قرار دارد . شيخ مفيد ، در ضمن طرح اين مسائل ، نظر خويش را بيان مىكند ، و نظر ديگر علماى مذاهب را ، چه مذاهب مشهور و چه غير مشهور ، و چه نظريه‌اى كه اهل مذهبى آن را پذيرفته‌اند ، يا نظريهء خاصى كه يكى از متكلمان آن را اظهار داشته است . تسلط عجيب شيخ مفيد ، بر آراء و افكار متكلمان و علماى مذاهب ، در اين كتاب ، به صورتى اعجاب آور ، پديدار است .\r\nاين كتاب ، با مقدمهء عالم فاضل ، شيخ فضل اللّه زنجانى ، مشهور به شيخ الاسلام زنجانى ، به چاپ رسيده است ، با تعليقات و اهتمام واعظ چرندابى ، تبريز / 1371 .\r\n\r\n18 - ايمان ابى طالب\r\nموضوع رساله ، اثبات مطلبى است كه از روز روشنتر\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاست ، ولى علماى ما ، بناچار ، به اين بحث پرداخته‌اند ، به دليل ياوه‌پراكنيهاى مأموران سياسى دربارهاى خلافت اموى و عباسى . البته ، برخى از آنان ، به ظاهر ، در ردهء مؤلفان و متكلمان بوده‌اند .\r\n\r\n19 - رسالة فى تحقيق لفظ « المولى »\r\nچنان كه از نام رساله پيداست ، بحث و تحقيقى است ادبى ، لغوى ، كلامى ، پيرامون لفظ « مولى » ، كه در حديث متواتر و معروف و مشهور « غدير » آمده است .\r\nمعناى « مولى » در « حديث غدير » نيز بر كسى پوشيده نيست ، نهايت عالمان ما ، مانند موضوع ايمان حضرت ابو طالب ، اينجا نيز به پاسخگويى متكلمان مأمور ، يا معاند ، يا بيكار ، يا ياوه سرا ، ملزم گشته‌اند . اين رساله ، در مجموعهء « عدّة رسائل » به چاپ رسيده است .\r\n\r\n20 - شرح عقائد الصدوق\r\nاين كتاب - چنان كه از نام آن پيداست - شرحى است بر رسالهء اعتقادى استاد شيخ مفيد ، شيخ ابو جعفر صدوق ، البته شرحى انتقادى . اين كتاب به نام « تصحيح الاعتقاد » نيز خوانده شده است . و از اين نام ، جنبهء انتقادى آن معلوم مىگردد .\r\nواقع اين است كه آشناى با معارف راستين قرآنى ، به\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nهنگام مطالعهء دقيق اين كتاب ، ممكن است گاه جانب ناقد را بگيرد ، و گاه جانب متن را .\r\nاين كتاب نيز ، با مقدمه و تعليقات علامه سيد هبة الدين شهرستانى ، همراه « اوائل المقالات » به چاپ رسيده است ، به اهتمام و با تعليقات واعظ چرندابى . تبريز ، چاپ دوم / 1371 .\r\nچندين رسالهء ديگر نيز ، از آثار مفيد ، به چاپ رسيده است .\r\nما در اينجا ، سخن دربارهء آثار مفيد را ، به پايان مىبريم .\r\n\r\n18 - تأكيد بر فلسفهء سياسى\r\nدر فصل پيشين ، دربارهء چند كتاب و رساله ، از شيخ بزرگوار مفيد ، سخنى چند گفتيم . و عبور وار ، به آستانهء افكار عالى و معلومات وسيع او ، در راه اعتقاد و تربيت و مكتب ، نظرى انداختيم .\r\nيقين است كه « ريختن بحر در كوزه‌اى » ، ممكن نخواهد بود .\r\nو از آن درياى خيزابه گرفتهء افكار و استنباطات ، در صفحاتى چند ، اطلاعى چندان به دست نمىتوان داد ، ليكن « قسمت يكروزه‌اى » ، مىتوان برگرفت . و از آن خروش و آگاهى و تعهد ، تصوير كوچكى مىتوان ارائه داد .\r\nو من ، در اينجا ، مىخواهم اين قسمت يكروزه‌اى را كه برگرفتيم ، در توجه دادن به يك موضوع بسيار اساسى شكل دهم . و آن مسئلهء بسيار اساسى ، و بسيار قابل توجه ، كه در آثار بزرگان شيعه ، از جمله شيخ مفيد ، همواره ، حضور دارد ،\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nتبيين فلسفهء سياسى و حكمت رهبرى و موضوع امامت است . شايد بيش از دو سوم آثار دويستگانهء مفيد ، مربوط به بحث و تبيين مبانى رهبرى باشد . و اين امر ، به دليل اهميت بنيادى مسئلهء رهبرى است ، در حيات ، و هدايت ، و حركت .\r\nحضور اعلاى حق ، در قلمرو خرد آزاد ، و پهنهء انديشهء انديشمندان بزرگ ، مايهء عزت و بيدارى و بصيرت است . نمونهء اين حضور اعلا را ، از جمله ، در قرن چهارم اسلامى مىبينيم .\r\nمىبينيم كه متفكران بزرگ ، هر يك به گونه‌اى ، در تبيين و تثبيت و استدلال و عرضه و طرفدارى از « حق بزرگ » سهيم مىگردند :\r\nدر منطقه‌اى ، ابو نصر فارابى ، به بيان فلسفهء تشيع و امامت مىپردازد .\r\nدر منطقه‌اى ديگر ، ابو ريحان بيرونى ، به ذكر غدير مىپردازد ، و بر كشيدن درفش افراشتهء عيدى كه بر تارك آن ، منشور مقدس\r\n« من كنت مولاه فهذا علىّ مولاه »\r\nمىدرخشد .\r\nدر ناحيهء بزرگ و گستردهء ديگرى ، ابو على سينا ، مسائل امامت را مطرح مىكند ، و امام را صاحب « خواص نبويّه » مىخواند ، و « ربّ النّوع انسانى » مىشمارد .\r\nو در كرانه‌هاى پرتلاطم اروند رود ، شيخ مفيد ، به روشن - كردن اصول فلسفهء سياسى و ولايت اسلامى اقدام مىكند ، و اين فلسفه را ، چنان روشن و استوار ، بر فراز تفكرات قرن جاى مىدهد ، كه علماى همهء مذاهب اسلامى را در برابر خود ناتوان مىسازد ، و جامعهء وسيع اسلام را به « حق بزرگ » ، يا معتقد ، يا\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمتمايل مىكند .\r\nبدينگونه مىنگريم كه از خوارزم تا حلب ، و از گرگان و همدان تا بغداد ، متفكران بزرگ ، دم از « حق بزرگ » مىزنند ، و « حق بزرگ » را در كتابهاى خود ثبت و جاويد مىسازند .\r\nو من در اينجا ، به مناسبت ذكر آثار مفيد ، و اشاره به حضور مؤكد مباحث رهبرى ، در اين آثار ، سه مسئله را تذكر مىدهم :\r\nمسئلهء اول : طلاب جوان بايد ، با توجه تام و تمام ، كتابهاى بزرگان سلف را بخوانند . و مطالب و مسائل و مباحث پر ماده و غنى و بسيارى را كه در آن كتابها آمده است ببينند ، و بفهمند . و تبيينهاى درست و اصيل و صادقانه و عالمانه را ادراك كنند .\r\nروحيهء علميى كه از خواندن كتب بزرگان قديم ، امثال شيخ صدوق ، شيخ مفيد ، سيّد رضى ، سيّد مرتضى ، شيخ طوسى ، و فارابى ، و بيرونى ، و ابن سينا ، و . . . به دست مىآيد ، از كمتر كتابى ديگر به دست مىآيد .\r\nمسئلهء دوم : طلاب جوان و ديگر جوانان ما ، بايد دربارهء مسائل سياسى - بطور كلى - اطلاعات وسيع و عميق و اجتهادى داشته باشند . نبايد علم سياست را ساده انگارند . امروز اطلاعات عميق و صحيح سياسى و آگاهيهاى اجتماعى و بين المللى ، و شناخت مكاتب و مرامها ، و « ايسمها » ، و فلسفهء پديد آمدن آنها ، و رابطهء آنها با قدرت و جهانخوارى ، و . . . همه و همه ، رابطه‌اى مستقيم دارد با ديندارى ، و نگاهبانى از دين ، و حفظ جوانان خوشدل و\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكم تجربه ، و اداى تكليف در اين زمينه‌هاى مهم .\r\nمسئلهء سوم : طلاب جوان ، و ديگر جوانان ما ، بايد فلسفهء سياسى اسلام را نيز خوب بشناسند ، و امامت و مسائل امامت را - بدرستى - تجزيه و تحليل كنند .\r\nمسائل رهبرى و امامت در اسلام بسيار مهم است . جوهر اعلاى اسلام ، كه در تشيع متجلى است ، همان رهبرى و فلسفهء امامت است . اين مسئلهء بسيار مهم ، نبايد مورد غفلت باشد .\r\nفهم درست و همه جانبهء مسئلهء امامت ، ما را در شكل دادن به سياست اسلامى كنونى ، و ادارهء جامعهء اسلامى ، از جهات گوناگون ، كمكى بيمانند خواهد كرد . چگونه امرى كه « كمال دين » در آن است ، بايد از تجزيهء و تحليل و شناخت برخوردار نباشد ؟\r\n\r\n19 - افتخارات\r\nيقين است كه دانشمندى متعهد ، و مردى الاهى ، و مرزبانى بزرگ ، چونان شيخ مفيد را ، افتخارات بسيار هست . پس هر چه دربارهء او گفته‌اند بجاست . اين صفحات ناقابل نيز كه نوشته شد ، همه و همه ، خطوطى بود از حقايق والاى ايمان و تعهد يكى از نمونه‌هاى تربيت مكتب جعفرى .\r\nما در اينجا ، براى تهييج بيشتر همتها ، بويژه در جوانان روحانى و دانشگاهى ، كلمات چند تن از عالمان اسلام را ، در بارهء شيخ مفيد ، مىآوريم ، تا هم از اين عالمان يادى شده باشد ، و هم براى جوانان ما نمونه‌اى باشد ، تا خود را آنچنانها بسازند\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو تربيت كنند . البته با ياد كرد اين مطلب ، كه عظيمترين و والاترين افتخارات شيخ مفيد ، افتخار عظيم صدور « توقيعات » است به نام او . و بدان اشارتى رفت .\r\n\r\n1 - ابن النديم ( - م 385 ) :\r\nدر عصر ما رياست علماى عقايد شيعه با اوست . او در دانش اعتقادات و فقه و اخبار و معارف دينى شيعه پيشرو همگان است . شيخ مفيد ، مردى بسيار هوشمند است ، و دركى نافذ دارد . من او را زيارت كردم و بيهمتايش ديدم . [ 1 
  ]\r\n\r\n2 - ابو حيّان توحيدى ( - م بعد از 400 ) :\r\nاو در برابر مخالفان عقايد خويش بس شكيبا بود . و در راه حل پيدا كردن براى مسائل بسيار توانا بود . او ژرفدرون و زيبا برون بود . [ 2 
  ]\r\n\r\n3 - شيخ طوسى ( - م 460 ) :\r\nاو رئيس مذهب شيعه شد در علم كلام و مباحث اعتقادى استاد همه بود . در فقه نيز چنين بود . خوش فهم ، پر هوش ، و حاضر جواب بود . نزديك به 200 تأليف كوچك و بزرگ داشت . [ 3 
  ]\r\n\r\n\r\n","description":"","footnote":"\r\n[ 1 
  ] . « الفهرست » / 252 و 279 .\r\n[ 2 
  ] . « الامتاع و المؤانسة » ، ج 1 / 133 .\r\n[ 3 
  ] - « فهرست الشيخ الطوسى » / 157 - 159 .\r\n","page_name":" 78 ","page_number":78},
  {"content":"\r\n\r\n\r\n4 - ابن الجوزى ( - م 597 ) :\r\nبزرگ شيعه بود ، و عالم و مصنف مذهبى آنان . سيد - مرتضى از شاگردان اوست .\r\nاو در خانهء خويش مجلس مناظره و گفتگوى علمى داشت ، كه همهء دانشمندان در آن حاضر مىشدند . [ 1 
  ]\r\n\r\n5 - علامهء حلّى ( - م 726 ) :\r\nاو از بزرگترين مشايخ شيعه بود ، و رئيس شيعه و استاد عالمان شيعى .\r\nكسانى كه پس از او آمده‌اند ، همه از آثار او بهره گرفته‌اند . مفيد موثق‌ترين عالمان روزگار خويش بود . [ 2 
  ]\r\n\r\n6 - ابن حجر عسقلانى ( - م 852 ) :\r\nاو را بر گردن هر دانشمند و پيشوايى ، در اسلام ، حقى و منتى است . [ 3 
  ]\r\n\r\n7 - علامهء بحر العلوم ( - م 1212 ) :\r\nدر او همهء صفات فضيلت گرد آمده بود ، و رياست همگان به او رسيده بود . مقام علمى وى ، و فضل و عدالت و\r\n\r\n\r\n","description":"","footnote":"\r\n[ 1 
  ] . « المنتظم » ، ج 8 / 15 - 16 .\r\n[ 2 
  ] . « الخلاصة » ، « التهذيب » ، مقدمه / 33 - 34 .\r\n[ 3 
  ] . « لسان الميزان » ، ج 5 / 368 .\r\n","page_name":" 79 ","page_number":79},
  {"content":"\r\n\r\nجلالت او ، و وثوق به او ، مورد قبول همه بود . [ 1 
  ]\r\n\r\n8 - حاج ميرزا حسين نورى ( - م 1320 ه . ق ) :\r\nدر كتابهاى علوم اعتقادى ، كمتر دليل و بحثى يافت مىشود ، كه ريشهء آن در كتابهاى شيخ مفيد يافت نشود .\r\nاو زنده كنندهء اسلام بود ، و تباه سازندهء بدعتهاى منحرفان و بدعتگذاران ، و مرد پيروزمند ميدان مناظرات مذهبى . . . [ 2 
  ]\r\n\r\n9 - شرف الدين عاملى ( - م 1377 ) :\r\nاگر مقام عصمت ، براى غير پيامبران و جانشينان آنان روا مىبود ، شيخ مفيد - پس از آنان - نخستين معصوم بود .\r\n\r\n10 - شيخ آقا بزرگ تهرانى ( - م 1389 ) :\r\n. . . و اين برترى او راست كه كوششهاى بسيارى كرد ، براى جلوگيرى از شيوع انحرافهاى عقيدتى فرقه‌هايى چون اسماعيليّه ، و فطحيّه ، و ترويج عقايد صحيح شيعه . [ 3 
  ]\r\n\r\n\r\n","description":"","footnote":"\r\n[ 1 
  ] . « التهذيب » ، مقدمه / 35 .\r\n[ 2 
  ] . « مستدرك الوسائل » ، خاتمه / 517 - 521 .\r\n[ 3 
  ] . « النّابس فى القرن الخامس » ( از « طبقات اعلام الشيعة » ) / 187 .\r\n","page_name":" 80 ","page_number":80},
  {"content":"\r\n\r\n\r\n20 - سعيد بن جبير\r\nنياى پنجم شيخ مفيد ، سعيد بن جبير تابعى است . همان دانشمند آزادهء معرف ، و مجاهد بىامان ، كه در شمار بزرگترين دانشمندان و روحانيون و پرهيزگاران و مجاهدان عصيانگر تاريخ جاى دارد .\r\nهموكه در « على شناسى » و مرزبانى انسانيتهاى جاويد و حماسه‌هاى مقدس ، نقش تاريخى جاودانش ، پيوسته با سپيده‌دمان مىتابد ، و خون جوشانش ، سرخى خون آفرين شفق سرخ را متلألئتر مىسازد .\r\nسعيد بن جبير را « اعلم تابعين » [ 1 
  ] ، در علم تفسير قرآن دانسته‌اند .\r\nو گفته‌اند : « هيچكس بر روى زمين يافت نمىشد ، مگر اينكه به علم سعيد بن جبير نيازمند بود » [ 2 
  ] . او از تربيت يافتگان مكتب تشيع بود ، و از شاگردان و پيروان امام چهارم ، حضرت على بن الحسين « ع » . امام چهارم او را مىستود . و او در نشر علم و فضيلت استوار مىكوشيد .\r\nكتابهاى تفسير سنى و شيعه ، از نقل اقوال وى پر است . سعيد كتابى در « تفسير قرآن » نوشت ، و اين علم را به آيندگان سپرد . امام صادق « ع » نيز دربارهء او سخن گفت و فرمود كه « حجّاج بن يوسف ثقفى او را به علت عقيده به تشيع كشت » . برخى او را نخستين كسى دانسته‌اند كه در « علم تفسير » كتاب نوشته است [ 3 
  ] .\r\nجالب توجه است كه اين عالم بيدار دل ، به هنگامى كه گروهى ،\r\n\r\n\r\n","description":"","footnote":"\r\n[ 1 
  ] . تابعين به كسانى گويند كه اصحاب پيامبر « ص » را درك كرده باشند .\r\n[ 2 
  ] . « سفينة البحار » ، ج 1 / 621 .\r\n[ 3 
  ] . « تأسيس الشيعه » / 322 .\r\n","page_name":" 81 ","page_number":81},
  {"content":"\r\n\r\nبه سركردگى عبد الرحمان بن اشعث ، بر سفاك معروف ، حجّاج - ثقفى ، خروج مىكنند او نيز به آنان مىپيوندد ، و براى ريشه كن كردن ظلم و ظالم ، اقدام به مبارزهء مسلحانه مىكند . سعيد بن جبير ، بجز مقام علمى ، اهل علوم باطنى و مراحل روحى و مقامات و كرامات بود . و البته عالمى كه تا آن اندازه به امام نزديك باشد ، بايد چنين باشد . كراماتى از او در مآخذ نقل شده است . ابعاد زندگى اين مرد بزرگ مىتواند نمايانگر چگونگى تربيت در مكتب شيعه باشد . يك فرد ، هم عالم است و مطلع از اصطلاحات و مراتب علمى ، هم اهل عمل باطنى و تهذيب نفس و كرامات و حيات قلبى ، و هم در صدد مبارزه با ظلم و ظالم ، براى نجات مظلومين ، تا جايى كه در اين راه به شورشيان مىپيوندد ، و بر قدرت وقت مسلحانه خروج مىكند .\r\nسرانجام ، اين قدّيس بزرگ ، و اعلم مفسران تابعين ، در راه ولاى على « ع » ، و دفاع از مذهب عدالت ، به سختترين صورت شهيد مىشود . جريان مقابلهء او را با حجّاج ، به هنگام شهادت ، و شهامت روحى او را ، چنين آورده‌اند :\r\nچون او را نزد حجّاج آوردند اين سخنان ميان آن دو رد و بدل شد .\r\nحجاج : تو شقى بن كسير هستى ! سعيد : مادرم مرا بهتر مىشناخته است ، او مرا سعيد ابن جبير ناميده .\r\nحجاج : دربارهء ابوبكر و عمر چه مىگويى ؟ آيا آنان در\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبهشتند يا دوزخ ؟\r\nسعيد : اگر وارد بهشت شوم و اهل بهشت را ببينم مىفهمم كه چه كسانى در بهشتند ، و اگر وارد دوزخ شوم و دوزخ را ببينم ، مىفهمم كه چه كسانى در دوزخند .\r\nحجاج : دربارهء خلفاى ديگر چه مىگويى ؟\r\nسعيد : من وكيل آنان نيستم .\r\nحجاج : كداميك را دوستتر دارى ؟\r\nسعيد : هر كدام خدا از آنان خشنودتر باشد .\r\nحجاج : خدا از كدام خشنودتر است .\r\nسعيد : علم اين ، نزد خداوند است . خداست كه اسرار و باطن هر كس را مىداند .\r\nحجاج : نمىخواهى به من راست بگويى ! سعيد : اينطور نيست ، بلكه دوست ندارم به تو دروغ بگويم .\r\nحجاج : مىخواهم تو را بكشم ، چه طور مىخواهى كشته شوى ، انتخاب كن ! سعيد : تو انتخاب كن ، زيرا قصاص در پيش است ، هرطور مرا بكشى قصاص مىشوى ! حجاج : او را بكشيد ! سعيد : - رو به قبله كرد و گفت :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ ، حَنِيفاً ، وَ ما أَنَا \r\n\r\n","description":"","footnote":"","page_name":" 83 ","page_number":83},
  {"content":"\r\n\r\n مِنَ الْمُشْرِكِينَ  . [ 1 
  ] - روى خود را با همهء وجود ، به نام مسلمانى پاكدين ، به سوى خدا مىكنم ، او كه آسمانها و زمين را بيافريد ، من خداى يگانه را مىپرستم .\r\nحجاج : روى او را از قبله بگردانيد ! سعيد :  فَأَيْنَما تُوَلُّوا فَثَمَّ وَجْهُ اللَّهِ  . . . [ 2 
  ] - روى خود را به هر سوى بگردانيد ، به سوى خداست .\r\nحجاج : صورتش را روى خاك بگذاريد ! سعيد :  مِنْها خَلَقْناكُمْ ، وَ فِيها نُعِيدُكُمْ ، وَ مِنْها نُخْرِجُكُمْ تارَةً أُخْرى  . . . [ 3 
  ] - شما را از خاك آفريديم ، و دوباره به دل خاك باز مىگردانيم ، و بار ديگر از خاك بيرونتان خواهيم آورد .\r\nو بدينگونه اين مجسمهء فضيلت و جهاد و اعتقاد را ، حجّاج ابن يوسف ثقفى ، والى خون آشام عراق از طرف حكومت اموى شام ، به شهادت رسانيد ، به سال 95 هجرى ، در سن 49 سالگى .\r\nو خود پس از كشتن سعيد بن جبير ، بيش از 15 شب زنده نماند ، و به دردى بيدرمان ، به بدترين گونه ، به هلاكت رسيد .\r\nو دوباره ، داستان پاكان و پليدان ، و خوشبختان و بدبختان\r\n\r\n\r\n","description":"","footnote":"\r\n[ 1 
  ] . سورهء انعام ( 6 ) ، آيهء 79 .\r\n[ 2 
  ] . سورهء بقره ( 2 ) ، آيهء 115 .\r\n[ 3 
  ] . سورهء طه ( 20 ) ، آيهء 55 .\r\n","page_name":" 84 ","page_number":84},
  {"content":"\r\n\r\nتكرار گشت ، آنان كه به پاكى رفتند و در راه پاكيها ، و آنان كه به پليدى و در راه پليديها ، آنان كه سعدا بودند و سعادتمندان ، و آنان كه اشقيا و شقاوت‌پيشگان . . . و همواره عاقبت خوب از آن پاكان است و از آن آنان كه پاكى را برگزيدند . . .\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nراهى به اقيانوس\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nيادكردى از :\r\nمير حامد حسين هندى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\n1 - جريان طبيعى اسلام\r\nجريان طبيعى اسلام ، همان مذهب تشيع است .\r\nبه سخن ديگر : اسلام همان تشيع است ، و تشيع همان اسلام .\r\nاسلام ، در ادامهء خود ، تشيع است ، و تشيع در ادامهء اسلام ، اسلام ، و لا غير . آنچه غير از اين است ، مستحدث است و نوظهور است و بدعت است و پس از نزول قرآن و در گذشت پيامبر آفريده شده است . آنچه آيات قرآن فرموده ، و سنت و احاديث و سفارشهاى صريح و بسيار و مؤكد پيامبر آن را تثبيت كرده است و وظيفه قرار داده است و جزو اسلام و ادامهء اسلام است ، همان محتواى تشيع است . اسلام چيزهايى است كه قرآن و پيامبر گفته‌اند . و قرآن و پيامبر ، در رابطهء با درگذشت پيامبر ، ولايت را مطرح كرده‌اند و امامت و وصايت را . و اين محتواى تشيع است كه با توجه به ابعاد كامل و عميق و غنى آن ، همان ادامه و تبلور و تحقق اسلام است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبه توضيح ديگر : ما مسلمانان پيرو پيامبريم . پيشواى ما پيامبر خداست ، و دين ما مبتنى است بر جهان بينى الاهى ، يعنى كه : جهان خود به خود به وجود نيامده است . و هر چه خود به خود به وجود نيامده باشد ، بلكه عاملى و علتى آن را ايجاد كرده باشد ، بحتم حكمتى دارد و غايت و منظورى . و كمال آن شىء ، در آن است كه بر طبق آن حكمت جريان يابد تا به آن غايت و منظور كه براى آن آفريده شده است برسد .\r\nآرى ، جهان را خدا آفريده است و انسان را نيز خدا آفريده است . غايت و هدف از خلقت انسان ، رسيدن اوست به حقيقت و شناخت حقيقت ، و سپس تطبيق اعمال خود ، اعمال درونى و برونى ، ذهنى و بدنى ، قلبى و قالبى ، فردى و اجتماعى ، سياسى و اقتصادى ، بر آن شناخت ، و حركت كردن بر طبق آن ، و جريان يافتن وجود انسان به آنگونه كه آن شناخت حكم مىكند . تا بدينسان انسان ، در مسير تكامل ، با ديگر موجودات و نواميس جهان ، همگام گردد ، و در جريان يافتن وجودى ، همانند آنها شود ، و همواره رو به كمال رود ، و سرانجام از نظر تحقق وجودى ، و كمالات انسانى ، و تخلق به اخلاق الاهى ، نمونه‌اى از وجود ازلى خداوند گردد .\r\nبراى اينكه انسان به مقصودى و غايتى كه ياد شد برسد ، بايد حركت كند ، و راهى را بپيمايد . و در پيمودن هر راهى نخست بايد آن راه را شناخت . و براى شناخت هر راهى نخست بايد راهنما را شناخت ، و از او چگونگى و شرايط پيمودن راه را آموخت .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو اين راه كه ياد شد ، راه رفتن به سوى كمال است ، و قرب يافتن به خدا ، و دور شدن از نقص وجودى و زوال . و راه رفتن به سوى خدا را جز خدا كسى نمىداند . پس بايد آن را از خدا آموخت . و چون چنين نيست كه خداوند به يك يك افراد بشر وحى فرستد ، يا با آنان تكلم كند ، بنابر اين پيامبرانى مىفرستد ، تا راه او را به مردم بنمايانند . و راه او دين اوست .\r\n\r\n2 - عرضهء دين جامع\r\nو چون اين راهنمايى به كمال رسيد ، و به جايى رسيد كه دينى جامع به وسيلهء پيامبرى افضل و اكمل عرضه گشت ، سلسلهء پيامبرى ختم مىشود ، و راهنامهء جامع كه همان دين آخرين و كتاب آخرين است بر بشريت عرضه مىگردد ، و براى توضيح مقاصد و تعليمات آن كتاب جامع ، انسان جامعى ، به وسيلهء خود پيامبر خاتم معرفى مىشود ، تا كتاب « صامت » بى « ناطق » نباشد ، و سلسلهء انسانهاى جامع و كامل - كه فقط و فقط اينان مربيان انسانند - از هم نگسلد ، و يكى پس از ديگرى ، در مقام هدايت بشر ظاهر گردند ، چه خود آنان و چه كسى كه بشايستگى نيابت از آنان تواند كرد .\r\nبنابر آنچه ياد شد ، اهميت واقعى ، در رهبرى انسان ، از آن پيامبران است ، زيرا كه تنها اينانند كه مىتوانند راه را نشان دهند ، راه كمال را ، راه صعود انسان را ، راهى را كه همهء سعادتهاى انسان را تأمين كند ، حتى سعادت وجودى انسان را ، كه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nعمده و اصل سعادت اين است .\r\nانسان بايد در ابعاد گوناگون ، داراى صحت عمل باشد ، تا به كمال و سعادت مربوط به هر يك از آن ابعاد دست يابد . صحت عمل ، در جنبه‌هاى روحى ، جسمى ، فردى ، اجتماعى ، مادى ، معنوى و . . . و صحت عمل در همهء اين ابعاد متوقف است بر شناخت اين ابعاد و درك آنها ، و ارائهء دستور العمل در مورد همهء آنها . و اينهمه همان چيزهايى است كه در « دين جامع كامل » هست و هيچ نحلهء فلسفى ، و مكتب اجتماعى ، و فلسفهء سياسى ، و مرام حزبى ، و روشهاى فرقه‌اى ، داراى اين تماميت و جامعيت نيست . برخى از فلسفه‌ها و مرامها ، قسمتهايى را از آنچه براى انسان لازم است به صورت ناقص مطرح كرده‌اند ، و قسمتهايى عمده را يا درك نكرده ، يا مطرح نساخته ، و يا دربارهء آنها راهى كه بايد نشان نداده‌اند .\r\nليكن دين جامع ، به عكس آنها ، به همهء ابعاد توجه كرده است ، و كمال فردى و اجتماعى انسان را هدف قرار داده است .\r\nو جالب اينكه كمال فردى را منوط به كمال اجتماعى دانسته است . از اينجاست كه به تشكيل جامعه و امت پرداخته است ، و تأسيس حكومت الاهى و تعيين مركز رهبرى دينى را در سر لوحهء خود قرار داده است . و اين سنت الاهى و روش صحيح پيامبران است ، كه از سوى خداوند مبعوث بوده‌اند .\r\nپيامبران ، نخست پيروان خود را متشكل مىساخته‌اند ، و به روابط افراد مفهوم اجتماعى مىداده‌اند ، و در اين رابطه ، رهبرى دينى پديد مىآورده‌اند ، و سپس اين رهبرى را به اوصيا\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nو جانشينان خود منتقل مىكرده‌اند ، و امت را به قبول رهبرى آنان و پيروى و اطاعت از آنان فرا مىخوانده‌اند . تا بدينگونه رهبريهاى انبيايى ، بمرور ، به رهبريهاى غير انبيايى بدل نشود ، و جامعهء دينى به جامعه‌اى لا تعهد تبديل نيابد ، و به جاى « اللّه » ، « طاغوت » حكم نراند ، و به جاى « ايادى رحمان » ، « ايادى شيطان » ننشينند .\r\n\r\n3 - اصل وصايت در قرآن\r\nاين است كه در قرآن كريم ، به اهميت اين تشكل و رهبرى ، بارها اشاره شده است ، و در جاهايى چند ، با نقل سرگذشت پيشينيان ، نقش تعيين كنندهء رهبرى دينى مطرح گرديده است .\r\nقرآن كريم ، همواره ياد كرده است كه پيامبران ، « وصى » و جانشين داشته‌اند ، و بىتعيين وصى و جانشين درنمىگذشته‌اند ، مانند اين آيات :\r\nسورهء بقره ( 2 ) : 127 و 136 و 140 سورهء آل عمران ( 3 ) : 33 - 34 و 84 سورهء نساء ( 4 ) : 54 سورهء مائده ( 5 ) : 12 و 25 سورهء اعراف ( 7 ) : 142 به بعد سورهء يونس ( 10 ) : 87 - 89 سورهء طه ( 20 ) : 25 به بعد سورهء انبياء ( 21 ) : 48 ، 71 - 73 و 78 به بعد\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nسورهء مؤمنون ( 23 ) : 44 - 50 سورهء شعراء ( 26 ) : 13 به بعد سورهء نمل ( 27 ) : 40 سورهء قصص ( 28 ) : 35 سورهء عنكبوت ( 29 ) : 27 سورهء سجده ( 32 ) : 24 سورهء يس ( 36 ) : 13 - 14 سورهء فصلت ( 41 ) : 14 و . . .\r\nو اين ، سنت الاهى بوده است در نزد پيامبران . و سنت الاهى تا ابد دگرگون نگردد ، چنان كه سنتهاى الاهى در طبيعت نيز چنين است ، يعنى ابدى است : هميشه چون خورشيد بدمد روز بيايد ، و چون تخمى در زمين جاى گيرد برويد . - و لن تجد لسنّة اللّه تبديلا .\r\nپيامبر اكرم ما نيز - كه پيامبرى را ختم كرد و راه سعادت را بكمال نشان داد - بدين سنت خدايى ، به امر خدا ، عمل كرد ، و پيامبرى خويش را ناقص نهشت ، بلكه وصى خود را تعيين كرد . و بدينگونه پيروى از وصى ، وظيفهء شرعى گشت . و شيعه همين راه را رفت ، و همين را گفت ، و اسلام را به صورت طبيعى ، يعنى بر طبق گفتهء پيامبر - كه اسلام را آورده است - ادامه داد . اين است تشيع .\r\nالبته به هنگام در گذشت پيامبر ، به علت جريانهايى كه از\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nپيش تعبيه شده بود ، ادامهء طبيعى اسلام متوقف گرديد ، و على - جانشين و وصى پيامبر و نمونهء اعلاى اسلام - خانه نشين و منزوى گشت ، و از صحنه‌هاى علمى و سياسى و اجتماعى و اقتصادى و نظامى اسلام دور داشته شد ، ليكن از همان روز ، گروههايى و افرادى از بزرگان صحابه و مسلمانان بيدار بيغرض ، به دنبال جريان طبيعى اسلام رفتند و راه على را در پيش گرفتند . پس آنچه بر خلاف تشيع پيش آمد ، امرى مستحدث و بدعت بود ، و دور شدن بود از مسير اصلى الاهى ، و اين بود كه با كنار گذاشتن « امامت غدير » ، و جاى دادن « خلافت سقيفه » به جاى آن ، كار به جايى رسيد كه يزيدها و متوكلها در مقام پيامبر « ص » قرار گرفتند ، و اسلام را بر باد دادند .\r\nآرى ، اين بود نتيجهء اسلام منهاى امامت . . .\r\nبدينگونه مىبينيم كه شيعه از آغاز كوشيد تا وصيت پيامبر عملى شود ، و جريان طبيعى اسلام ادامه يابد ، و خط پيامبر « ص » تحريف نپذيرد ، و جريان انبيايى در تاريخ بشر قطع نگردد . شيعه كوشيد و از جان گذشت تا به وصى پيامبر « ص » مؤمن باشد نه به ديگرى . شيعه براى نشر اين اصل از پاى ننشست . اين بود كه تشيع ، از روزگاران نخستين ( كه نخستين شيعيان در ميان صحابهء بزرگ پيامبر از عرب مكى و مدنى ، اين مشعل را ، با فداكاريهاى بسيار ، فرا داشتند ) ، با مشكلات بسيارى كه داشت متروك نماند و فراموش نگشت .\r\nاين طبيعى است كه شيعه از نظر اجتماعى و سياست دينى ، همواره مخالف حكومتها و قدرتها باشد . و به دليل همين امر طبيعى بود كه از نخستين روز مورد هجوم قرار گرفت : سينهء مقداد\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nابن اسود كندى در سقيفه شكسته شد . . . سعد بن عباده انصارى شب - هنگام آن روز ناگهان كشته شد . . . حباب بن منذر را زير پا افكنده مضروب ساختند . . . و . . . [ 1 
  ] .\r\nاما اين مشكلات و صدها امثال آن ، مانند مشكلاتى كه براى پيامبران و از جمله خود پيامبر اكرم پيش آمد ، حق را نابود نساخت ، و اصل جريان را و اصول اين ايمان را از ميان نبرد .\r\nتا امروز كه اين عقيده در جهان شناخته است و انتشار يافته ، و همه جا - كم يا بسيار - پيروان و معتقدان دارد ، و فلسفه و فرهنگ آن - تا اندازه‌اى - عرضه گشته است .\r\nپيروان اين مكتب ، از همان آغاز ، از هر فرصتى براى نشر و انتقال آن بهره مىجستند . اين بود كه در ميان قبايل و سرزمينهايى كه اسلام پا مىنهاد ، يا خود اسلام شيعى بود ، يا اينكه تشيع نيز همراه گروهى از سربازان ، فرماندهان ، بازرگان ، سياحان ، يا ديگر مقامات اسلامى به آنجا مىرفت ، از همان نخست ، يا به مرور زمان و بر حسب پيشامد امكانات .\r\n\r\n4 - تشيع در هند\r\nاز جمله سرزمينهايى كه تشيع در آن نفوذ كرد ، قارهء هند بود .\r\nدربارهء ورود مذهب شيعه به هند ، و سير اين مذهب در آن ديار ، علامه شيخ محمد حسين مظفر نجفى ، در كتاب « تاريخ الشيعه » شرحى نگاشته است . در اينجا قسمتى از آن شرح را ترجمه كرده مىآورم :\r\n\r\n\r\n","description":"","footnote":"\r\n[ 1 
  ] . « الغدير » ، ج 7 / 74 به بعد .\r\n","page_name":" 96 ","page_number":96},
  {"content":"\r\n\r\nغازيان مسلمان ، در روزگار خليفهء دوم ، از راه سرزمين افغان و ايران ، به سوى هند روى نهادند . و در روزگار امير المؤمنين « ع » ، سربازان مسلمان به جانب سند شتافتند و پيروز باز گشتند . . . بار ديگر غازيان مسلمان ، در روزگار امويان ، چندين نوبت به سوى سند و هند رفتند ، و پاره‌اى از اين سرزمينها را گشودند ، و برخى از شاهان هند مسلمان شدند ، تا به دورهء حكومت عباسى . در اين دوره بود كه نفوذ عباسيان در آن نواحى گسترش يافت . و خوب مىدانيم كه برخى از واليان و اميران و فرماندهان و سپاهيان كه به آن سرزمين اعزام مىشدند از گروندگان به خاندان پيامبر بودند . همين امر - از جمله - باعث گشت تا مذهب تشيع در آن سرزمينها نشر يابد و رواج گيرد .\r\nابن اثير ، در كتاب تاريخ « الكامل » ( ج 5 / 220 ) گفته است : « در سال 151 ، منصور عباسى ، عمر بن حفص را از ولايت سند عزل كرد ، و هشام بن عمرو تغلبى [ 1 
  ] را به جاى او فرستاد . و عمر بن حفص نامبرده را والى افريقا\r\n\r\n\r\n","description":"","footnote":"\r\n[ 1 
  ] . براى جوانانى كه عربى نمىدانند يادآورى مىكنم : در عربى دو نام داريم با اين املا : « عمر » ( ع ، م ، ر ) . يكى از اين دو به همين تلفظ معروف خوانده مىشود : عمر ، بر وزن « گذر » . و ديگرى : عمر ، بر وزن « رفت » . در املاى عربى براى اينكه در تلفظ اشتباه روى ندهد ، دومى را با واوى اضافى ( زايد ) مىنويسند : عمرو . پس اين واو خوانده نمىشود و تنها مىفهماند كه اين اسم بايد بر وزن رفت خوانده شود نه گذر . و پيداست كه اين هر دو ، اسم است و غير از عمر ( بر وزن گفت ) است كه مصدر است ، به معناى حيات و زيستن ، يا اسم مصدر ، به معناى مدت زندگى و زيست .\r\n","page_name":" 97 ","page_number":97},
  {"content":"\r\n\r\nكرد . علت اينكه عمر بن حفص را از سند عزل كرد اين بود : هنگامى كه محمد بن عبد اللّه بن الحسن و ابراهيم ابن عبد اللّه بن الحسن [ دو تن از سادات حسنى و فرزندان شورشى امام حسن مجتبى « ع » ، در حجاز 
  ] خروج كردند ، عمر ياد شده والى سند بود . محمد بن عبد اللّه بن الحسن ، فرزند خويش ، عبد اللّه ، معروف به « اشتر » را به بصره فرستاد . او شمارى اسبان نيكو خريدارى كرد تا بر آنها سوار شوند و به سوى عمر بن حفص روند . زيرا از ميان فرماندهان منصور ، وى با محمد بيعت كرده بود و مذهب شيعه داشت . اينان رفتند تا به سند رسيدند . عمر گفت :\r\nسپاه خويش بياوريد . گفتند : ما چيزى بهتر از سپاهيان آورده‌ايم ، ما براى تو خير دنيا و آخرت آورده‌ايم . تو به ما امان ده تا دعوت خويش نزد تو آشكار كنيم .\r\nيا آن را مىپذيرى يا نه . در صورتى كه نپذيرى ، كار ما را پوشيده دار و به كس مگوى و به ما آزار مرسان ، تا از اين سرزمين باز گرديم .\r\nعمر بن حفص آنان را ايمنى داد . آنان حال خويش و عبد اللّه بن محمد باز گفتند و ياد كردند كه پدر عبد اللّه ، يعنى محمد بن عبد اللّه بن الحسن ( كه او را از جهت كثرت زهد و عبادت ، « نفس زكيّه » مىگفتند ) ، فرزند را نزد او ( يعنى عمر بن حفص ) فرستاده است . چون عمر اين سخنان بشنيد ، آنان را بپذيرفت و خوشامد گفت و با ايشان\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبيعت كرد . و عبد اللّه اشتر را نزد خود مخفى ساخت .\r\nآنگاه بزرگان شهر و فرماندهان و اعضاى خاندان خويش را فرا خواند تا با او بيعت كنند . و آنان چنين كردند .\r\nسپس براى آنان درفشهاى سفيد بياراست و خود نيز جامهء سپيد بپوشيد ، تا با آن جامهء سپيد خطبه بخواند و سخنرانى بكند [ 1 
  ] . و براى روز پنجشنبه آمادهء اعلام انقلاب شد .\r\nدر آن هنگام ، سوارى ، از سوى زن او رسيد و اين پيغام بياورد كه محمد بن عبد اللّه حسنى كشته شد . عمر چون اين خبر را از قاصد همسر خويش بشنيد نزد فرزند محمد يعنى عبد اللّه اشتر آمد . و او را از حال روزگار آگاه ساخت و بر كشته شدن پدر تسليت گفت . اشتر گفت : كار من بر ملا گشت . اگر كشته شوم خونم به گردن تو خواهد بود . عمر گفت : من فكرى كرده‌ام : در اينجا پادشاهى است از سنديان كه مقامى بلند و مملكتى بزرگ دارد ، و با اين حشمت و شوكت ، بيش از همهء مردم به مقام پيامبر خدا تعظيم مىكند و به حضرت او حرمت مىگزارد .\r\nو مرد ، وفادار است . اكنون كس نزد او مىفرستم و ميان تو و او پيمانى برقرار مىكنم ، و تو را نزد او روانه مىكنم . تو تا نزد او باشى كس متعرضت نتواند گشت .\r\nعمر بن حفص چنين كرد . عبد اللّه اشتر را نزد آن شاه\r\n\r\n\r\n","description":"","footnote":"\r\n[ 1 
  ] . چون درفش و شعار حكومت عباسى سياه بود ، او چنين كرد ، تا اعلام دارد كه از بنى عباس گسسته و به « آل محمد » پيوسته است .\r\n","page_name":" 99 ","page_number":99},
  {"content":"\r\n\r\nسندى فرستاد . او عبد اللّه را گرامى داشت و با وى نيكويى بسيار كرد . در آن هنگام شيعهء زيدى به سوى عبد اللّه شتافتند ، تا آنكه چهارصد تن از مردمى كه داراى بصيرت اجتماعى بودند نزد او گرد آمدند » . سپس ابن اثير ياد مىكند كه « كار عبد اللّه به شهادت كشيد . او كشته شد . پادشاه سندى نيز به همراه او كشته شد . خانواده و فرزندان عبد اللّه را نزد منصور فرستادند . منصور آنان را به مدينه فرستاد .\r\nو آن كس كه عبد اللّه و آن پادشاه را بگرفت و بكشت اسفنج بود ، برادر عامل منصور در سند ، يعنى هشام ابن عمرو تغلبى » .\r\nسپس شيخ محمد حسين مظفر ، به سخنان خويش ، چنين ادامه مىدهد :\r\nآنچه گفتيم ما را به اين واقعيت رهنمون مىگردد كه روحيهء تشيع و پيروى از آل محمد « ص » و اعتقاد به ايشان ، از همان روزگاران قديم ، در ميان مردمان آن سرزمينها و كسانى كه به آنجاها مىرفته‌اند ، وجود داشته است .\r\nاز جمله دليلهاى اين امر اين است كه يكى از سلاطين هند ، نامه‌اى به خدمت حضرت امام جعفر صادق « ع » نوشت ، و در آن نامه ياد كرد كه به بركت امام هدايت يافته است .\r\nهمراه نامه هديه‌اى چند نيز خدمت امام صادق فرستاده بود .\r\nكار اينچنين بود ، ليكن مذهب شيعه ، در آن تاريخ ، در آن سرزمينها انتشارى كه بايد نيافت . شايد به اين علت كه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدر آن اوقات ، اين مذهب ، ياران و مبلغان چندانى در هند نداشت . اين است كه مورخان همه مىگويند ، رواج آشكاراى تشيع در هند ، از سرزمين گجرات بوده است .\r\nميان اعراب و هنديان ، از روزگار جاهليت ، روابط بازرگانى برقرار بود . پس از آنكه فروغ اسلام تابيد ، نيز اين روابط پايدار ماند . و همين ارتباط وسيله‌اى بود تا مذهب شيعه كه به وسيلهء تنى چند از مسلمانان مجاهد به هند راه يافته بود ، در آنجا رواج گيرد و انتشار يابد . . .\r\nراجه‌هاى بت‌پرست شمال گجرات ، به او اعظان و بازرگانان شيعه خوشرفتارى مىكردند و جانب آنانرا نگاه مىداشتند اين شد كه بسيارى از مردم بت‌پرست ، با كوشش واعظان شيعى ، دست از بت پرستى كشيدند و مسلمان و شيعهء آل محمد شدند . . . [ 1 
  ] فاضل محقق ، آقاى شيخ عزيز اللّه عطاردى خراسانى ، نيز شرحى دربارهء سير اسلام در هند مرقوم داشته است . در اين نوشته اشاره شده است به چند سلسله از ملوك اسلامى شيعى هند ، تا اوديان نيشابور ، و رفتن نياكان مير حامد حسين به هند . چون مىخواهيم از شرح حال مير حامد حسين آگاه شويم ، نقل قسمتهايى از اين مطلب نيز لازم است :\r\n\r\n\r\n","description":"","footnote":"\r\n[ 1 
  ] . اين شرح ، در كتاب « خدمات متقابل اسلام و ايران » ، تأليف عالم شهيد « شيخ مرتضى مطهرى » چاپ شده است ، صفحات 388 به بعد ، از چاپ انتشارات صدرا ، قم / 1357 .\r\n","page_name":" 101 ","page_number":101},
  {"content":"\r\n\r\nسلاطين غور اصلا از غور هرات هستند و نسب آنان به شنسب نامى مىرسد . اين شنسب در زمان امير المؤمنين على « ع » مسلمان شد ، و فرماندارى ناحيهء غور ، از طرف آن - حضرت به وى تفويض گرديد . مورخين مىنويسند ، در زمان بنى اميه كه امير المؤمنين را در منابر سب مىكردند و حكام بنى اميه مردم را وادار به اين عمل مىنمودند ، مردمان غور زير بار اين عمل نرفتند ، و حكام غور و غرجستان نسبت به آن جناب اسائه ادب نكردند . اولين پادشاه مسلمان غورى كه به هندوستان لشكر كشيد و دهلى را فتح كرد و آنجا را پايتخت قرار داد ، سلطان محمد سام غورى بود . از زمان اين سلطان ( آغاز قرن هفتم ) ، دهلى پايتخت اسلامى شد ، و تا هنگامى كه انگليس بر آن تسلط يافت پايتخت سلاطين مسلمان بود . غوريان در هند مصدر خدمات مهمى شدند . . .\r\nمحمد على قطبشاه ، در همدان متولد شد ، و در عنفوان جوانى از ايران به هند رفت ، و در دكن به ملازمت حاكم آن حدود در آمد . و چون داراى استعداد بود روز بروز بر عزت و مقام وى افزوده گشت ، و پس از چندى ملقب به « قطب الملك » شد . او در سال 918 هجرى رسما زمامدار منطقهء دكن شد . قطبشاه از مريدان شيخ صفى الدين اردبيلى بود . هنگامى كه شنيد شاه اسماعيل مذهب شيعه را در ايران رواج داد ، وى نيز در منطقهء دكن ، مذهب\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nتشيع را رواج داد و مذهب رسمى اعلام كرد .\r\n\r\n5 - مير محمد مؤمن استرآبادى\r\nقطبشاهيان ، در دكن ، در تبليغ دين اسلام و مذهب تشيع سعى و كوشش كردند . و در ايام سلطنت اين طبقه ، جماعتى از ايران ، براى تبليغات ، به ناحيهء دكن رفتند . يكى از شخصيتهاى بزرگ ايرانى كه در اين عصر به هند رفت ، مير محمد مؤمن استرآبادى است . وى يكى از دانشمندان و رجال عاليقدر است . . . او در جميع علوم متداول ، از معقول و منقول ، متبحر بود ، و اعلم علماى عصر خود به شمار مىرفت . . .\r\nعادلشاهيان بيجاپور . . . سر سلسلهء اين خاندان ، يوسف عادلشاه ايرانى است ، كه در ساوه بزرگ شده است .\r\nوى در آغاز از ايران به هندوستان رفت ، و پس و از ورود به هند ، در خدمت حكام و سلاطين بيجاپور وارد شد ، و بعد از مدتى ، سلطنت اين ناحيه را در دست گرفت ، و به « يوسف عادلشاه ساوه‌اى » معروف بود . عادلشاهيان نيز مذهب تشيع داشتند و در ترويج و تبليغ امور دينى بسيار كوشش كردند . و بسيارى از مناطق مركزى هندوستان كه در دست بت‌پرستان بود ، در زمان على عادلشاه به تصرف مسلمين در آمد . در اردوى عادلشاهيان پيوسته گروهى از علما و دانشمندان ايران و سادات نجف اشرف ،\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nكربلاى معلى ، و مدينهء منوره شركت داشتند و امور دينى را زير نظر خود مىگرفتند . . .\r\n\r\n6 - شاه طاهر دكنى\r\nنظامشاهيان احمد نگر . . . سر سلسلهء اين سلاطين ، يك تن هندو به نام « تيما بهست » بود كه در عصر سلطان احمد شاه بهمنى ، به دست مسلمانان اسير شد . سلطان وى را بسيار باهوش و استعداد يافت ، و به فرزند خود محمد شاه بخشيد و همراه او به مكتب فرستاد . وى در اندك زمانى خط و سواد فارسى آموخت و ملقب به « ملك حسن بحرى » گرديد . سرانجام - با تفصيلى كه اينك جاى ذكر آن نيست - به سلطنت رسيد . و پس از استقرار بر اريكهء سلطنت ، مذهب تشيع را پذيرفت ، و در ترويج مذهب جعفرى بسيار كوشش كرد . رجال دربارى و حكومتى و شخصيتهاى مذهبى مملكت نظامشاهيان نيز اكثر ايرانى بودند و امور سياسى و مذهبى را اداره مىكردند . شاه طاهر همدانى ، معروف به دكنى ، در عصر اين پادشاهان به هندوستان رهسپار شد . خدمات شاه طاهر در هند بسيار اهميت دارد .\r\nعلماى زيادى را در موضوعات مختلف اسلامى تربيت كرد ، و حوزهء درس وى يكى از بزرگترين حوزه‌هاى علمى هندوستان بود . شاه طاهر بسيار محترم بود و خدمات وى ارزنده . لازم است كه دربارهء اين مرد مجاهد كتاب\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمستقلى نوشته شود .\r\n\r\n7 - ملوك نيشابورى اود\r\nدر زمان شاه سلطان حسين صفوى ، سيد محمد نامى ، از علماى نيشابور ، به هندوستان رفت و در دهلى اقامت گزيد .\r\nفرزندان وى در مناصب دولتى در آمدند و كم كم اهميت پيدا كردند . يكى از احفاد سيد محمد ، به نام برهان الملك ، فرماندار صوبهء اود شد . وى بعد از چندى در آنجا استقلال به هم رسانيد و ارتباط خود را با دهلى قطع كرد .\r\nپس از وى فرزندانش در اين ناحيه سلطنت مىكردند .\r\nدر زمان پادشاهان نيشابورى ، جماعت زيادى از نيشابور و مشهد مقدس و ساير شهرهاى خراسان به هندوستان رفتند ، و در شهر لكهنو كه مركز حكومت آنان بود ساكن شدند . سادات نقوى ، كه نيشابورى هستند ، در زمان پادشاهان اود به هند رفته‌اند . مرحوم مير حامد حسين نيشابورى ، صاحب « عبقات الانوار » ، در تحت حمايت اين خاندان حاكم شيعى فعاليت مىكرد . . . [ 1 
  ] بدينگونه‌ها كه باجمال ياد شد ، مذهب تشيع ، و اعتقاد به وصايت منصوصهء امام على بن ابيطالب « ع » ، در قارهء هند شناسانده شد ، و پيرو يافت ، و گسترش پذيرفت ، و همراه قرنها و سده‌ها راه سپرد . و خدا خود مىداند كه چه نفوس پاك ، و چه جانهاى حق پرست ،\r\n\r\n\r\n","description":"","footnote":"\r\n[ 1 
  ] . رجوع شود به مأخذ ياد شده .\r\n","page_name":" 105 ","page_number":105},
  {"content":"\r\n\r\nو چه مردان بزرگ و مجاهدى به هم رسيدند ، و چه سفرها كردند ، و چه كوششهاى مرارتبار نمودند ، و چه عذابها و شكنجه‌ها ديدند ، و چه خونها تقديم داشتند ، تا در ميان عوامل و موانع گوناگون ، عقيدهء حق در آن سامانها نفوذ كرد ، و نهال آن آبيارى شد ، و نفس وحى الاهى در آن پهنه‌ها بگسترد .\r\nيكى از نمونه‌هاى والاى اين جهاد مداوم و مقدس ، عالم بزرگوار ، و مجاهد پايدار ، و شهيد معروف تشيع ، حضرت قاضى نور الله شوشترى است . اكنون كه سخن از تشيع در هند است و عالمان شيعى هند ، خوب است سخنى دربارهء اين خون گرم سيّال نيز بياوريم ، و ياد زندهء او را در اين صفحات از نو زنده كنيم - اگر چه باجمال و اختصار .\r\n\r\n8 - قاضى نور اللّه شوشترى\r\nسيّد ضياء الدّين نور اللّه بن سيّد شريف الدين حسينى مرعشى شوشترى ( 956 - 1019 ق ) ، شرح حال و گزارش زندگى وى در كتابهاى چندى آمده است . از جمله ، حاج شيخ عباس قمى ، در كتاب « فوائد الرّضويّه » ، كه در شرح حال عالمان شيعه است ، دربارهء اين عالم ربانى ، و حجت حق ، و شهيد بزرگ دين و عقيده ، چنين مىگويد :\r\nقاضى فاضل كامل علامه ، محدّث متكلم عالم دانا ، سيّد سعيد جليل ، و شمشير بران حق و ايمان . وى كتابهاى چندى در يارى مذهب و رد مخالفان نگاشته است ،\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمانند كتاب « مجالس المؤمنين » ، « احقاق الحق » و . . . قاضى نور الله معاصر شيخ بهائى ( 953 - 1030 ق ) بود . و در هند به علت تأليف كتاب « احقاق الحق » شهيد شد . واقعه چنان كه يكى از عالمان هند ، شيخ على حزين ، معاصر علامهء مجلسى ( 1037 - 1111 ق ) نوشته است ، اينچنين بوده است كه ما بطور خلاصه مىآوريم : قاضى نور الله مذهب خويش را پنهان مىداشت . او در مسائل فقهى بر طبق چهار مذهب اهل سنت مهارت داشت . از اين رو اكبر شاه هندى و بسيارى از مردم او را اهل سنت مىدانستند .\r\nچون اكبر شاه مقام علمى و مراتب فضل و شايستگى وى را بدانست او را قاضى القضاة كرد . سيد به اين شرط پذيرفت كه در موارد و مسائل بر طبق يكى از چهار مذهب ، اما به اجتهاد خويش فتوى دهد و قضاوت كند . به اكبر شاه گفت : من داراى قوهء اجتهادم ، بنابر اين به يك مذهب بخصوص مقيد نخواهم گشت ، اما از چهار چوبهء چهار مذهب بيرون نخواهم رفت . اكبر شاه شرط او را پذيرفت .\r\nاينچنين بود . و چون امرى پيش مىآمد ، قاضى نور الله موضوع را بر طبق مذهب حق و فقاهت صحيح ( فقه آل محمد ) فيصله مىداد . و اگر در موردى بر او اعتراض مىكردند ، نظر خويش را بر طبق يكى از مذاهب چهارگانهء سنى توجيه مىكرد .\r\nقاضى نور الله روزگار خود را اينچنين مىگذرانيد ، و در\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنهان به نوشتن كتابهاى خويش مىپرداخت . تا اينكه اكبر شاه از دنيا رفت و پسر او جهانگير شاه به جاى پدر نشست . و سيد كار را بر همان روال پى مىگرفت .\r\nروزى يكى از عالمان اهل سنت كه نزد جهانگير نيز مقرب بود ، به هوشيارى دريافت كه قاضى شيعى مذهب است .\r\nنزد سلطان سعايت كرد . گفت او شيعى مذهب است و به هيچيك از چهار مذهب سنى پايبند نيست ، و هرگاه فتوا دهد به نظر يكى از چهار مذهب كه در آن مورد با فتواى علماى شيعه موافق است فتوا مىدهد . جهانگير نپذيرفت و گفت : به اين اندازه تشيع او ثابت نمىشود ، زيرا او خود در آغاز پذيرفتن منصب قضاوت شرط كرده است كه به يكى بخصوص از چهار مذهب مقيد نباشد و در هر مورد ، به هر كدام اجتهاد او اقتضا كرد عمل كند و فتوى دهد .\r\nاينجا بود كه دشمنان وى به چاره انديشى افتادند تا تشيع او را ثابت كنند و حكم قتل او را از سلطان بگيرند [ آن روزگار ، متأسفانه ، اينچنين بوده است ! 
  ] . سرانجام كسى را تطميع كردند و واداشتند تا نزد او رود ، و به عنوان شاگرد خدمت او كند ، تا به راز او پى برد و از تأليفات او آگاه گردد و عقيدهء او را بر ملا سازد . آن كس رفت و روزگارى نزد قاضى ماند و اظهار شيعه بودن كرد ، تا آنجا كه قاضى به او اطمينان يافت . آن مرد كتاب « مجالس المؤمنين » قاضى را بديد و پس از اصرار بسيار ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nنسخهء آن را بگرفت و از روى آن بنوشت . و آن نسخه را نزد آن عالمان جبار آورد [ 1 
  ] . آنان همان كتاب را وسيلهء اثبات تشيع او ساختند . و به جهانگير شاه گفتند ، او در اين كتاب چنين و چنان نوشته است . اكنون بايد بر او حد جارى گردد . جهانگير گفت : كيفر او چيست ؟ گفتند :\r\nبايد به فلان تعداد بر او تازيانه زنند . گفت : خود دانيد .\r\nآنگاه آن ستمگران بشتافتند و قاضى نور اللّه را زير تازيانه افكندند . قاضى جان سپرد و شهيد گشت . رحمت خدا بر او باد . شهادت او در اكبر آباد هند واقع شد . اكنون تربت پاك او مزار مردم است . [ 2 
  ] علامهء امينى نيز ، در كتاب خونين نگارهء خود ، « شهداء الفضيله » ، كه در شرح حال عالمان شهيد شيعه است ، به ذكر قاضى نور اللّه شوشترى مىرسد ، و شهادتنامهء شهداى علماى شيعه را ، در سدهء يازدهم هجرى ، با نام منور « قاضى ضياء الدّين نور اللّه » آغاز مىكند ، و پس از ذكر نسب فرخندهء او ، كه با 25 واسطه به امام چهارم ، حضرت زين العابدين و سيّد الساجدين على بن الحسين - عليه السّلام - مىرسد ، مىگويد :\r\nاو كعبهء دين بود و مشعل ديانت ، و درياى موج خيز دانش ،\r\n\r\n\r\n","description":"","footnote":"\r\n[ 1 
  ] . در آغاز گفتار محدث قمى ، آمده بود كه كتاب « احقاق الحق » او باعث شهادت وى گرديد . در پاره‌اى ديگر از مأخذ نيز چنين است . ليكن در اينجا كتاب « مجالس المؤمنين » ذكر شده است . ممكن است بگوييم ، هر دو كتاب به گونه‌اى در شهادت قاضى دخالت داشته است .\r\n[ 2 
  ] . « فوائد الرضوية ، فى احوال علماء المذهب الجعفرية » ، ج 2 / 696 - 697 .\r\n","page_name":" 109 ","page_number":109},
  {"content":"\r\n\r\nو فروغ فروزندهء تشيع ، و شمشير دفاعگر مذهب حق ، و درفش افراشته و زبان گوياى حقيقت ، و يك تن از آنان كه خداوند ايشان را براى يارى حق و نشر هدايت مىانگيزد .\r\nقاضى نور اللّه همواره در راه خدايى خويش بجان كوشيد ، تا سرانجام شربت شهادت نوشيد . خون پاك او را خداوند هيچگاه فراموش نخواهد كرد . قاضى نور اللّه به هندوستان رفت . در آنجا مردمان را به دين حق دعوت مىكرد ، احكام خدا را بر پاى مىداشت ، و با پرتو تابندهء دانش خويش سياهيهاى نادانى و جهالت را مىزدود . . .\r\nعلامهء امينى ، سپس شرح حال قاضى نور اللّه را بتفصيل مىنگارد ، و 97 تأليف از او ، در رشته‌هاى مختلف علوم عقلى و نقلى و هيئت و رياضى و ساير شعب معارف اسلامى ، نام مىبرد ، آنگاه به ذكر شهادت او مىپردازد ، و نمونه‌اى از اشعار فارسى او را مىآورد ، از جمله :\r\n عشق تو نهالى است كه خوارى ثمر اوست * من خارى از آن باديه‌ام كاين شجر اوست\r\nبر مائدهء عشق اگر روزه گشايى * هشدار كه صد گونه بلا ما حضر اوست \r\nو :\r\n اى در سر زلف تو ، صد فتنه به خواب اندر * در عشق تو خواب من ، نقشى ست به آب اندر [ 1 
  ] \r\n\r\n\r\n","description":"","footnote":"\r\n[ 1 
  ] . « شهداء الفضيله » / 171 - 180 .\r\n","page_name":" 110 ","page_number":110},
  {"content":"\r\n\r\n\r\n9 - خونى در شفق\r\nاين آغاز و پايان خونين شب را ، كه ابو العلاى معرّى ، پرتوى از رنگ خون على « ع » و حسين « ع » ، دانسته است ، همواره با خون پاكان و نيكان ، خونين‌تر و خونين‌تر شده است . گروهى از عالمان ربانى شيعه ، به مسلخ عشق راه يافته ، و در آستانهء ولاى على ، قربانى گشته و جان داده‌اند .\r\nدر اين آستانه ، ابوذرها سر نهاده‌اند ، و حجرها ، و ميثمها ، و رشيدها ، و كميل‌ها ، و سعيدها . و سپس كسانى چون ابن سكّيت ، شهيد اول ، شهيد ثانى ، و دهها و دهها تن از اين انسانهاى كامل ، و نمونه‌هاى و الا .\r\nجالب توجه است كه بيشتر اينان را ، نه تنها شهيد كرده‌اند ، بلكه به صورتى دردناك ، و با عذابها و شكنجه‌هاى بسيار به شهادت رسانده‌اند ، و گاه پيكر پاكشان را نيز سوزانيده‌اند . و بدينگونه ، اين زندگان جاويد ، و اين توفيق نصيبان ، و سعادت پيشگان ، از اين فنا آباد ناپايدار ، به ابديت جاويد پيوسته‌اند . چگونگى به شهادت رسيدن قاضى نيز بسى دردناك بوده است . زيرا - چنان كه اشاره شد - بدن مطهر او را برهنه كرده زير تازيانه افكندند ، و چندان تازيانه زدند تا بدن پاره پاره گشت . بنابر نقل برخى مآخذ ، سپس آتشى افروختند ، و آن آتش را در ظرفى نهاده به روى كاسهء سر مقدس او نهادند ، تا مغز او بجوشيد و به شهادت رسيد . . . [ 1 
  ]\r\n\r\n\r\n","description":"","footnote":"\r\n[ 1 
  ] . « احقاق الحق » ، ج 1 / قنط . چاپ اسلاميهء تهران .\r\n","page_name":" 111 ","page_number":111},
  {"content":"\r\n\r\nو بدينسان ، اين عالم ربانى ، و داعى الاهى ، و فرزند پاك پيامبر ، در راه ايمان به حق و اعتقاد به امامت و حكومت معصوم و زمامدارى الاهى زمامداران عادل ، شهيد گشت . و خون اين سيد عالم و جليل ، چونان خون ديگر شهداى آل محمد « ص » ، بر رواق تاريخ نقش بست ، و به جارى زمان رنگ بخشيد ، و باز گفتهء ابن خلدون به وقوع پيوست كه :\r\nو طلّت دماء اهل البيت فى كلّ ناحية . . . [ 1 
  ] - و خون فرزندان پيامبر ، در جاى جاى سرزمينها اسلامى ، بر زمين ريخت . . .\r\n\r\n10 - مسائل تازهء دنياى اسلام\r\nبارى ، در قلمرو تشيع ، مجاهدان و كوشندگان ، در رده - هاى خويش ، به كارزار ابنيايى خود سرگرم بودند و به اداى رسالت خويش مشغول . البته با رعايت اصول اخلاقى و ادب شيعى ، كه شيعه همواره اين ادب را در برابر اهل قبله رعايت كرده است ، بر خلاف بسيارى از آنان . . . كار و روزگار بدينسان مىگذشت تا مىرسيم به سدهء سيزدهم هجرى .\r\nدر اين سده ، براى دنياى اسلام مسائل تازه‌اى مطرح گشت .\r\nچون در اين روزگار ، حدود دو قرن از اوج دورهء رنسانس ( تجديد حيات ، و تحولات فرهنگى و عقلى ) اروپا مىگذشت . و دامنه اين تحول و دگرگونى و تجديد حيات ادبى و اجتماعى و\r\n\r\n\r\n","description":"","footnote":"\r\n[ 1 
  ] . « تاريخ ابن خلدون » ، ج 4 / 3 . چاپ افست بيروت .\r\n","page_name":" 112 ","page_number":112},
  {"content":"\r\n\r\nصنعتى ، كم كم از ايتاليا گذشته بود و در فرانسه ، اسپانيا ، آلمان ، انگلستان و ديگر مناطق اروپايى گسترش يافته بود . از جمله تحولات زاييده از رنسانس « تجديد صنعتى » بود . [ 1 
  ] روشن است كه ملتهايى كه دست به تجدد صنعتى زده باشند ، و در راه پيدا كردن تكنيك نو و بهره گرفتن از آن ، گام زنند ، به فكر كشف و بهره بردارى از منابع و معادن و مواد طبيعى مىافتند . اين مسئله ، همراه با مسئلهء خود بزرگ بينى كه اروپاييان بدان مبتلا بودند ، بويژه نظر تحقير آميزى كه به ملل آسيايى و افريقايى داشتند ، و مسئلهء دشمنى ديرين و كينهء صليبى كه نسبت مسلمانان جهان در جانشان شعله مىكشيد ، و مسئلهء وجود منابع و معادن بسيار مهم در سرزمينهاى اسلامى ، اينها همه ، اروپاييان را به انديشهء هجوم به اين سرزمينها انداخت ، و مستعمره ساختن آنها ، و ناچيز شمردن حقوق مردمان اين مناطق ، و ربودن اين حقوق و منابع و ذخاير .\r\nنيز روشن است كه يوغ استعمار را بسادگى نمىتوان بر گردن هر قومى گذاشت . و هر ملتى را در هر مرتبه از شعور دينى و قومى و فرهنگى باشد ، به آسانى نمىتوان برده ساخت . و معلوم است كه نخستين و نيرومندترين عامل مقاوم در برابر هجوم بيگانه و شبيخون استعمار ، دين است و رجال دين ، سپس زبان و فرهنگ و ديگر آداب و رسوم . بدينگونه ، اروپايى كه در آن تاريخ حدود دو قرن از رنسانس و تحولات خود را پشت سر گذارده بود ، و\r\n\r\n\r\n","description":"","footnote":"\r\n[ 1 
  ] . « دايرة المعارف فارسى » ، ج 1 / رنسانس .\r\n","page_name":" 113 ","page_number":113},
  {"content":"\r\n\r\nآزمونهاى بسيار فرا چنگ آورده بود ، به هيچ روى ، ناشيانه عمل نمىكرد . و ديديم كه ناشيانه عمل نكرد ، بلكه بس هوشمندانه و با آگاهى به كار خويش دست زد . و يكى از وسيعترين و نيرومندترين و پرهزينه‌ترين گروههاى خود را براى در هم كوبيدن عامل مقاوم ( دين ) بسيج كرد . در سرزمينهايى چون هند و مصر و سوريه ، كه صاحب چند هزار سال فرهنگ و شخصيت قومى بودند ، و دوازده - قرن بود كه با اسلام آشنا گشته و مسلمان شده بودند ، و برخوردار از فرهنگ غنى و والاى اسلام بودند ( فرهنگى كه در سر لوحهء تعاليم آن ، حريت و اعتماد به نفس قرار داشت و شخصيت داشتن ، كه  « لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ »  - عزت و شكوه همانا از آن خداوند است و پيامبر او و مردم با ايمان ) ، در چنين سرزمينهايى چگونه مىشد بىمقدمه پا گذاشت ، و بىزمينه‌سازى استيلا يافت ، و بهره كشيد ، و غارت كرد ، و ظفر يافت ، و انحطاط بخشيد ، و بىهويتى آفريد ؟\r\nاين بود كه لبهء تيز تيغ بر پيكر اسلام گذاشته شد . يعنى در صدد بر آمدند تا ملتهاى اسلامى را دچار تفرقه و تشتت و اختلافات داخلى كنند ، و سپس آنان را مورد انواع هجومها قرار دهند .\r\nمىدانيم كه در ميان مسلمانان آنهمه اختلاف و دشمنى و فرقه سازيها كه در مسيحيت وجود داشته است و دارد نبوده است و نيست .\r\nليكن اختلاف دو فرقهء برادر سنى و شيعه ، هرگاه دشمن بخواهد از آن بهره برد ، و دوست ، آگاهى خويش را از دست نهد ، مىتواند زيانها آفريند و تباهيها به بار آورد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nعلى « ع » از روز رحلت پيامبر اكرم ، و ديگر امامان در روزگار خود ، و همهء عالمان آگاه و مسئوليت شناس شيعه ، در عين بيان حقيقت و دفاع از موضع حق ، همواره كوشيده‌اند تا با اين اختلاف به صورتى زيان‌آور روبرو نشوند ، تا به موضع جهانى اسلام زيان نرسد ، و صفوف اهل قبله پراكنده نگردد . و گر نه على بن - ابيطالب ، شجاعى كه شجاعت او حكم اساطير پيدا كرده است ، آيا نمىتوانست از همان روز نخست دست به شمشير برد ؟ چرا مىتوانست ، اما آنچه مهم بود اين بود كه اسلام بماند اگر چه شامل دو جريان . اين بهتر بود از اينكه اصل دين خدا نابود گردد ، و آثار و تعاليم نبوت خاتمه ، در ميان كشاكش دشمنان داخلى و خارجى محو و ناپديد شود . امروز هم همينگونه است . نبايد بيان عقايد از حدود حكمت و خرد بگذرد ، و نبايد موضع عقيدتى فرقه‌اى اسلامى ، به جبههء واحد اسلامى ، در سطح مسائل جهانى و درگيريهاى كلى زيان رساند .\r\n\r\n11 - عامل فساد\r\nبارى ، در چنان هنگامه‌اى ، در نيمهء نخستين سدهء سيزدهم هجرى ، كه نيروهاى استعمار بسيج شده بود ، و بويژه انگلستان و فرانسه چشم طمع به شبه قارهء هند دوخته بودند ، و بيگمان اسلام در هند در برابر هجوم استعمارى آنان سدى بزرگ بود ، در چنين روز و روزگارى ، يكى از عالمان مسلمان هندى ، از اهل سنت ، يعنى مولوى عبد العزيز دهلوى ( م - 1239 ق ) ، دست به تأليف\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكتابى زد به نام « تحفهء اثنا عشريّه » - يعنى : هديه‌اى براى شيعيان دوازده امامى ، اما چه تحفه‌اى و چه هديه‌اى ؟\r\nمولوى عبد العزيز دهلوى ، عالمى بود فاضل و برجسته كه به « سراج الهند » ( چراغ هند ) شهرت يافته بود . پدر او نيز از عالمان بزرگ بود : مولوى شاه ولى اللّه محدّث دهلوى .\r\nاما اين عالم دينى ، مولوى عبد العزيز ، بدون رعايت سخن قرآن كريم :\r\n إِنَّمَا الْمُؤْمِنُونَ إِخْوَةٌ  - مؤمنان همه برادرند .\r\nو بدون توجه به فرمان خداوند :\r\n وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  - همگى به ريسمان خدايى چنگ در زنيد و پراكنده مباشيد ! و بدون عمل به سخن پيامبر اكرم :\r\nو هم يد على من سواهم\r\n- مسلمانان ، در برابر بيگانگان ، همه مانند يك دستند .\r\nو بدون رعايت جانب حق و حقيقت ، و بدون در نظر گرفتن واقعيتهاى تاريخ اسلامى ، و سنت صحيح ، و آيات ولايت ، و حقايق وحى ، و احاديث معتبر ، و بدون پاسدارى معارف سنت نبوى ، و بدون رعايت حقوق پيامبر و آل او ، و بدون ملاحظهء حدود علم حديث ، و بدون توجه به مصالح امت ، و مسائل دنياى اسلام ، و حق برادرى شيعه ، و بدون اهميت دادن به بهره بردارى وسيع استعمار از چنين تأليفى ، كتاب خويش را نوشت ، و با وسائل موجود نشر داد . و چه بسا عوامل فرصت طلب نيز در نشر كتاب\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكمك كردند .\r\nمؤلف « در اين كتاب ، عقايد و آراء شيعه را بطور عموم و فرقهء اثنا عشريه را بالخصوص ، در اصول و فروع و اخلاق و آداب و تمامى معتقدات و اعمالشان ، به عباراتى خارج از نزاكت و كلماتى بيرون از آداب و سنن مناظره ، و به شيوهء كتب نوآموزان - كه به خطابه نزديكتر است تا به برهان ، يا دست كم ، نقل صحيح مطالب - مورد حمله و اعتراض قرار داده . . . كتاب را مملو از افتراآت و تهمتهاى شنيعه ساخته است » . [ 1 
  ] جالب توجه است كه اين كتاب كارى ابتكارى هم نبوده است ، و مؤلف ايراد و اشكال تازه‌اى بر شيعه عرضه نكرده است ، بلكه ترجمه و سرقتى بوده است از تأليفى كه سالها پيش نوشته شده است .\r\nزيرا « بنا به نگارش نويسندهء « نجوم السّماء » ( ج 1 / 352 ) و مؤلف كتاب « عبقات الانوار » ( مجلد حديث غدير ) ، اصل اين كتاب ، همان كتاب « صواقع » خواجه نصر اللّه كابلى است ، كه عبد العزيز آن را به فارسى ترجمه كرده . . . » و اين كار مكرر اتفاق افتاده است ، كه برخى از اراذل مردم ، براى تاختن به باروهاى معنويات - از روى خباثت خويش ، يا از راه مأموريت - شبهات گذشتگان را گرفته و نو كرده‌اند .\r\nبارى اين كتاب بدينگونه انتشار يافت و باعث تشتت جبههء اسلامى هند شد ، و در دل برادران مسلمان ، نسبت به يكديگر ، كينه و نفرت پديد آورد . و صفاى مسجد و محراب و شكوه رمضان و\r\n\r\n\r\n","description":"","footnote":"\r\n[ 1 
  ] . « عبقات الانوار » ، مجلدات حديث ثقلين ، چاپ اصفهان ، ج 6 / 1198\r\n","page_name":" 117 ","page_number":117},
  {"content":"\r\n\r\nعاشورا را كدر ساخت ، و طنين با حشمت بانگ « اللّه اكبر » و وحدت جهت قبله را - كه دل دشمن را آب مىكرد و جان يهود و نصاراى استعمارگر را مىگداخت - دستخوش نابسامانى و تزلزل ساخت . سپس برخى ديگر از جانهاى تاريك و ايادى شر ، به گونه‌اى ديگر ، به نشر و تكثير كتاب پرداختند .\r\nدر سال 1227 هجرى ، شخصى به نام غلام محمد بن - محيى الدّين اسلمى ، در شهر « مدراس » هندوستان ، كتاب « تحفه » را از فارسى به عربى ترجمه كرد ، و به سال 1300 ، محمود شكرى آلوسى ، در بغداد ، به اختصار نسخهء عربى آن پرداخت و به « المنحة الالهيّة ، تلخيص ترجمة التحفة الاثنا عشرية » ناميد ، و در مقدمه ، آن را به سلطان عبد الحميد خان بن سلطان عبد المجيد خان عثمانى تقديم داشت .\r\nو وى را به الفاظ عجيبه ستود : « و قدّمته لاعتاب خليفة اللّه فى ارضه ، و نائب رسوله - عليه الصّلاة و السّلام - فى احياء سنّته و فرضه . . . » [ 1 
  ] . لكن نظر به كمى وسيلهء طبع و نيز برخى محدوديتهاى سياسى كه در آن وقت ، از طرف حكومت عثمانى برقرار بود ، از چاپ و انتشار آن در كشور عراق جلوگيرى شد . آخر الامر در هندوستان و\r\n\r\n\r\n","description":"","footnote":"\r\n[ 1 
  ] . ملاحظه مىكنيد كه عالمى چون محمود شكرى آلوسى بغدادى ، سلطان عثمانى را « خليفة اللّه فى الارض » و « نائب الرسول » مىخواند ! اين است تبديل شدن نظام الاهى انبيايى ، به نظام بشرى كذائى . . . و اين است نتيجهء كنار گذاشتن على بن ابيطالب ، و اين است عاقبت اسلام منهاى امامت .\r\n","page_name":" 118 ","page_number":118},
  {"content":"\r\n\r\nشهر بمبئى كه تحت نفوذ اجانب بوده و نسبت به نشر اين گونه كتب مساعى بسيار مبذول مىشد ، طبع و منتشر گرديد . . .\r\nبه هر حال ، كتاب تحفه ، با تحولات و انتشار متعدد ، در ايجاد اختلاف بين مسلمين ، و تيره ساختن روابط فرق اسلامى نسبت به همديگر ، و بالأخره تحريك حس بدبينى و عصبيت اهل سنت عليه جامعهء شيعه ، بسيار مؤثر بوده ، و معلوم نيست از اين پس نيز چه عواقب سوئى براى مسلمن خواهد داشت . . . [ 1 
  ]\r\n\r\n12 - رسالت مصلح\r\nدر چنان روزگارى كه ياد شد ، و در برابر آن باطل گويى و فساد پراكنى ، يك عالم بزرگ اسلامى ، مسئوليت شناس و تعهد - گراى ، به پا مىخيزد ، و ابراهيم‌وار به شكستن بتها دست مىيازد .\r\nعالمى دانا كه در اين فصل ، از اين كتاب ، مىخواهم يادى كنم از او ، دانايى است كه جانى داشته است چونان خورشيد روشن ، و دانشى چونان اقيانوس بيكران ، و خردى چونان افق گسترده ، و دلى چونان دريا لبريز از زلالها و آبيها . . .\r\nاين عالم فرزانه ، و مجاهد يگانه ، حضرت « مير حامد حسين » است ، مير حامد حسين موسوى نيشابورى هندى ، مجاهد سترك و علامهء بزرگى كه كتاب عظيم « عبقات الانوار » را نوشته است ، براى نشان دادن مقام امامت ، و ارزش شخصيت انسان در رابطه\r\n\r\n\r\n","description":"","footnote":"\r\n[ 1 
  ] . « عبقات الانوار » ، مجلدات « حديث ثقلين ، ج 6 / 1199 .\r\n","page_name":" 119 ","page_number":119},
  {"content":"\r\n\r\nبا پيروى از امام معصوم ، و بنياد فلسفهء سياسى در اسلام ، و موضع متعالى و بر حق مذهب تشيع ، مذهب عدالتها و خروشها ، خونها و حماسه‌ها . . .\r\nپيش از آنكه اشاره‌اى كنيم به اهميت كار علمى عظيم او ، در رابطه با مسائل جهانى اسلام ، و حقايق دين ، و پاسدارى از مرزهاى تربيت قرآنى و تعاليم وحى ، و مرزبانى حماسهء جاويد ، ذكر شرح حالى مختصر ، از اين عالم بزرگ ، در خور است .\r\n\r\n13 - زندگانى و احوال\r\nعلامه شيخ آقا بزرگ تهرانى ، دربارهء مير حامد حسين هندى ، چنين مىنويسد :\r\nسيد مير حامد حسين بن سيد محمد قلى . . . موسوى نيشابورى هندى ، از بزرگترين متكلمان و عظيمترين عالمان متبحّر شيعه ، در اوايل اين سده . در لكهنو به سال 1246 ( ه . ق ) زاده شد . در همانجا نزد پدر خويش ، جناب سيد محمد قلى موسوى - كه از عالمان بزرگ بود - درس خواند و تربيتى نيكو يافت ، و مبادى علوم و علم كلام و عقايد را از پدر فرا گرفت . فقه و اصول را نزد سيد حسين نقوى ( از عالمان هند ) بياموخت . حكمت و معقول را نزد سيد مرتضى بن سيد محمد ، و ادبيات را نزد مفتى سيد محمد عباس تحصيل كرد .\r\nمير حامد حسين ، عالمى پرتبتع بود و پر اطلاع ، و محيط\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبر آثار و اخبار و ميراث علمى اسلامى . او در اين تتبع و احاطه به مرتبه‌اى رسيد كه هيچ كس از معاصران او و متاخران ، بلكه بسيارى از عالمان قرون پيشين نيز به پايهء او نرسيدند . همهء عمر خويش را به بحث و پژوهش در اسرار اعتقادات دينى و حراست اسلام و مرزبانى حوزهء دين راستين بگذرانيد . من در سده‌هاى اخير كسى را نمىشناسم كه در اين راه چونان او جهاد كرده و كوشيده باشد ، و همه چيز خويش را در راه استوارى حقايق مسلم دينى از دست داده باشد . چشم روزگار ، در سرتاسر آباديها و اعصار ، در پژوهش و تتبع ، در فراوانى اطلاع ، در دقت نظر و هوش ، در حفظ و ضبط مطالب ، كسى چنان او نديده است . استاد ، سيد حسن صدر ، در كتاب « تكمله [ 1 
  ] » گفته است : « مير - حامد حسين در ردهء بزرگترين متكلمان است و عظيمترين عالمان نام آور دين ، و اسطوانه‌هاى استوار منطق و استدلال . او عمر خويش را در يارى ايمان و نگهبانى شريعت جدش ، مهتر پيامبران و امامان و راهنمايان ، بگذرانيد . و دين را با تحقيقهاى ارجمند خويش يارى كرد ، و با دقت نظرهاى والاى خود ، و با آن برهانهاى پيامبرانه ، و آن منطق و استدلال على مانند ، و آن احتجاجها كه چونان احتجاجهاى امام على بن موسى الرضا\r\n\r\n\r\n","description":"","footnote":"\r\n[ 1 
  ] . « تكملة امل الآمل » .\r\n","page_name":" 121 ","page_number":121},
  {"content":"\r\n\r\nبود . و بدينگونه روشن ساخت كه باب هفتم « تحفهء اثنا عشريه » خطابه‌هايى است ياوه ، و عباراتى است هذيانى ، كه مردم جهان به آنها مىخندند . . . و مير حامد - حسين را كراماتى بوده است مشهور ، و افتخاراتى معروف . . . [ 1 
  ] علامهء امينى نيز ، دربارهء عظمت مير حامد حسين ، و ارزش بزرگ كتاب « عبقات الانوار » ، و كتابخانهء مير حامد حسين ، و فرزند او سيد ناصر حسين ، در موارد متعدد سخن گفته است . از جمله ، در جلد نخستين « الغدير » ، در فصل « المؤلّفون فى حديث الغدير » ( كسانى كه دربارهء حديث غدير كتابى مستقل نوشته‌اند ) ، عبقات - الانوار را مطرح كرده مىگويد :\r\nمير حامد حسين ، حديث غدير ، و اسناد ، و متواتر بودن ، و معناى حديث را ، در دو جلد بزرگ ، 1080 صفحه ، گرد آورده است . و اين دو جلد ، از مجموعهء كتاب بزرگ او ، عبقات ، است .\r\nآنگاه ، به سخنان خويش ، در بزرگداشت مقام مير حامد حسين چنين ادامه مىدهد :\r\nو هذا السّيّد الطّاهر العظيم ، كوالده المقدّس ، سيف من سيوف اللّه المشهورة على اعدائه ، و راية ظفر الحقّ و الدّين ، و آية كبرى من آيات اللّه ، سبحانه ، قد اتمّ به الحجّة ، و اوضح به المحجّة . و اما كتابه ( العبقات ) ، فقد فاح اريجه بين لابتى العالم ،\r\n\r\n\r\n","description":"","footnote":"\r\n[ 1 
  ] . « نقباء البشر » ( از « طبقات اعلام الشيعة » ) ، ج 1 / 348 - 348 .\r\n","page_name":" 122 ","page_number":122},
  {"content":"\r\n\r\nو طبّق حديثه المشرق و المغرب . و قد عرف من وقف عليه :\r\nانّه ذلك الكتاب المعجز المبين ، الّذى لا يأتيه الباطل من بين يديه و لا من خلفه . و قد استفدنا كثيرا من علومه المودعة فى هذا السّفر القيّم ، فله و لوالده الطّاهر منّا الشّكر المتواصل ، و من اللّه تعالى لهما اجزل الاجور . [ 1 
  ] - اين سيّد پاك بزرگوار ، چونان پدر قديس خويش ، يكى از شمشيرهاى آختهء خداست بر سر دشمنان حق .\r\nو درفش پيروزى حقيقت است و دين . و آيتى بزرگ است از آيات خداى سبحان . خداوند به دست او حجت را تمام كرد ، و راه راست حق را آشكارا ساخت . اما كتاب او ، عبقات ، بوى خوش آن [ 2 
  ] ، از كران تا كران جهان وزيد ، و آوازهء اين كتاب ، خاور و باختر را فرا گرفت . هر كس اين كتاب را ديد ، ديد كه معجزه‌اى است روشن و روشنگر ، كه هيچ باطلى و نادرستى در در آن راه نخواهد داشت . ما از اين كتاب پر ارج و علم و دانش فراوانى كه در آن گرد آمده است استفادهء بسيار برديم . از اين رو سپاسهاى پياپى خويش را به پيشگاه او و پدر گراميش تقديم مىداريم . و از درگاه خدا ، براى آنان ، پاداشهاى بزرگ و بسيار مىطلبيم .\r\n\r\n\r\n","description":"","footnote":"\r\n[ 1 
  ] . « الغدير » ، ج 1 / 156 - 157 .\r\n[ 2 
  ] . از اين‌رو ، « بوى خويش » تعبير مىفرمايد ، كه « عبقات الانوار » ، به معناى گلها و شكوفه‌هاى خوشبو است .\r\n","page_name":" 123 ","page_number":123},
  {"content":"\r\n\r\nصاحب « الغدير » ، در جلد ششم ( ص 77 ) ، نيز به بزرگداشت صاحب « عبقات الانوار » مبادرت مىكند ، و در جلد اول ( ص 157 ، پا نوشت ) ذكر مىكند كه ما به هنگام نقل از اين كتاب ، با رمز « ع » از آن ياد مىكنيم .\r\nمؤلف « ريحانة الادب » نيز ، دربارهء وى - زير عنوان « صاحب عبقات الانوار » - چنين نوشته است :\r\nحجة الاسلام و المسلمين ، لسان الفقهاء و المجتهدين [ 1 
  ] ، ترجمان الحكماء و المتكلّمين ، [ 2 
  ] علامة العصر ، مير حامد - حسين موسوى هندى . . . از ثقات و اركان علماى اماميه ، و وجوه و اعيان فقهاى اثنا عشريه ، و جامع علوم عقليه و نقليه ، بلكه وجودش از آيات آلهيه و حجج فرقهء محقّه ، و از مفاخر شيعه بلكه عالم اسلامى بوده ، و بالخصوص از وسايل سر بلندى اين قرن حاضر ما بر قرون ديگر مىباشد . و علاوه بر فقاهت و ديگر علوم دينيه ، در علم شريف حديث و اخبار و آثار و معرفت احوال رجال فريقين [ 3 
  ] و علم كلام [ 4 
  ] ، خصوصا در مبحث امامت ، داراى\r\n\r\n\r\n","description":"","footnote":"\r\n[ 1 
  ] . يعنى زبان و سخنگوى فقيهان و مجتهدان و عالمان دينى .\r\n[ 2 
  ] . ترجمان - مترجم ، شرح دهنده و گزارنده - يعنى عالمى كه سخنان او بازگو كننده آراء حكيمان و فرزانگان است و شرح مطالب متكلمان و عقايد شناسان .\r\n[ 3 
  ] . فريقين يعنى دو فريق ( فرقه ) اسلامى - اهل سنت و شيعه .\r\n[ 4 
  ] علم كلام ، يعنى علم شناخت استدلالى دين ، و رشته‌اى كه عقايد دينى را بر پايهء استدلال مىشناساند . به عالم و متخصص در اين علم ، متكلم ، ( جمع آن ، متكلمين ) گفته مىشود .\r\n","page_name":" 124 ","page_number":124},
  {"content":"\r\n\r\nمقامى عالى و كثرت احاطه ، و تبحر علمى او مسلم يگانه و بيگانه ، و عرب و عجم و عامه و خاصه بوده ، و در مدافعه از حوزهء ديانت و بيضهء شريعت اهتمام تمام داشته ، و تمامى ساعات و دقايق عمر شريفش در تأليفات دينى مصروف بوده ، و آنى فرو گذارى نداشته ، تا آنكه دست راست او از كثرت تحرير و كتابت عاطل شده ، و در اواخر با دست چپ مىنگاشته است . و از مراجعه به كتاب « عبقات » او مكشوف مىگردد ، كه از صدر اسلام تا عصر وى ، احدى در فن كلام ، خصوصا در باب امامت ، بدان منوال و نمط تصنيفى نپرداخته ، و حاج ميرزا محمد حسن شيرازى و شيخ زين العابدين مازندرانى ، و اكثر اكابر وقت ، تقريضات بسيارى بر آن كتاب نوشته‌اند . و عالم جليل شيخ عباس هندى شيروانى ، رسالهء مخصوصى موسوم به « سواطع الانوار فى تقريضات عبقات الانوار » تاليف [ كرده 
  ] و تا بيست و هشت تقريض از حجج الاسلام طراز اول نقل [ نموده 
  ] ، و در بعضى از آنها تصريح شده بر اينكه به بركت آن كتاب ، در يك سال ، جمع كثيرى شيعه و مستبصر شده‌اند . و مخفى نماند كه اين كتاب « عبقات » ، در امامت و رد كلمات باب امامت كتاب « تحفهء اثنا عشريهء » مولوى شاه عبد العزيز بن ولى اللّه دهلوى عامى متعصب است ، كه جمله‌اى از احاديث متواترهء وارده در امامت حضرت امير المؤمنين « ع » را انكار\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنموده است . و مير حامد حسين در اين كتاب عبقات ، متواتر بودن آنها و صحت سند آنها و وثاقت روات آنها را - موافق كتب رجال و احاديث خود اهل سنت - به طرزى عجيب و ابتكارى بيسابقه ثابت و مبرهن مىنمايد . . .\r\nو بر شخص متفطن خبير ، واضح و آشكار است كه اينهمه احاطه و وسعت نظر ، جز به تأييدات خداوندى ، و عنايات حضرت ولىّ عصر - عجّل اللّه فرجه - صورت امكانى عادى ندارد . . . [ 1 
  ] دربارهء شرح زندگانى اين عالم ربانى ، بجز مآخذى كه به آنها استناد شد ، مآخذ ديگرى نيز وجود دارد . براى اطلاع بيشتر و تحقيق در احوال وى ، بايد به آنها رجوع كرد ، از جمله :\r\nاحسن الوديعة ( ج 1 / 104 - 109 ) ، المآثر و الآثار ( 169 ) ، هدية الاحباب ( 177 ) ، ايضاح المكنون ( ذيل « عبقات » ) ، مستدرك - الوسائل ( خاتمه ) ، فوائد الرّضويّة ( ج 1 / 91 - 92 ) ، اعيان الشّيعة ( ج 18 / 371 - 374 ) ، علماء معاصرين ( 30 - 34 ) ، لغت نامه ( بخش 2 ، از حرف ح / 149 ) ، سواطع الانوار فى تقريضات عبقات الانوار ، القصائد المشكلة فى المراثى المثكلة ( شامل 17 قصيده ، در سوك مير حامد حسين ) ، مؤلفين كتب چاپى ( ج 2 ) . ارمغان ، دورهء 27 ( 1337 ش ) شمارهء 7 ( 313 - 317 ) ، و شمارهء 8 ( 353 - 355 ) ، و شمارهء 9 ( 415 - 419 ) .\r\n\r\n14 - عبقات الانوار\r\nلازم است انسان هر كارى را كه مىخواهد انجام دهد ، در حد\r\n\r\n\r\n","description":"","footnote":"\r\n[ 1 
  ] . « ريحانة الادب » ، ج 2 / 432 - 433 .\r\n","page_name":" 126 ","page_number":126},
  {"content":"\r\n\r\nاعلاى خوبى انجام دهد ، و همهء امكانات و ذوق ابتكار و نيروى خود را به كار گيرد ، تا نتيجهء كار با ارزش ، جوهردار ، مايه‌ور ، خوب و عالى و زيبا باشد ، و جامعه از آن بهرهء شايسته ببرد ، و براى همگان ، سرمشق به شمار آيد . در روايات دينى نيز بر اين امر تأكيد شده است . در روايتى از پيامبر اكرم « ص » نقل شده است كه فرمود :\r\n. . .\r\nو لكنّ اللّه يحبّ عبدا اذا عمل عملا احكمه\r\n[ 1 
  ] - خداوند بنده‌اى را دوست مىدارد كه چون كارى كند ، خوب و استوار كند .\r\nآرى ، و بدينگونه ، هر كار خوب و به حد كمال رسيده‌اى مقرب پروردگار است . به گفتهء ميكل آنژ :\r\nنقاشى خوب ، مقرب درگاه پروردگار است ، و در حقيقت مظهرى از مظاهر اوست . . . نقاشى خوب ، نسخه‌اى از كمالات حق ، و سايه‌اى از قلم و موسيقى جانپرور اوست . . . از اين‌رو كافى نيست كه نقاش ، استادى زبردست باشد . به عقيدهء من بايد تا آنجا كه مىتواند به زندگى خويش سلامت بخشد ، تا روح القدس بر افكارش حكمفرما شود [ 2 
  ] .\r\nپس ، يك كتاب علمى و تحقيقى و دينى ، كه در اوج ردهء خويش جاى گرفته است ، و در آن ، همهء عناصر پژوهش و آگاهى و ايمان و دانايى و فضيلت خواهى و اصلاح طلبى و هدايت پراكنى\r\n\r\n\r\n","description":"","footnote":"\r\n[ 1 
  ] . « امالى الصدوق » / 344 .\r\n[ 2 
  ] . « زندگى ميكل آنژ » / 142 .\r\n","page_name":" 127 ","page_number":127},
  {"content":"\r\n\r\nگرد آمده است . بيقين مقرب درگاه پروردگار است ، و نسخه‌اى از كمال حق ، و سايه‌اى از تأييد او ، و نغمهء جانپرور توفيقات اوست . اينچنين كتابى سايه‌اى است از لطف عميم و توفيق عظيم حق ، و حاكى از اين است كه نويسنده و مؤلف آن ، روحى چنان پاك و دلى چنان تابناك داشته است كه همواره ارواح مكرم او را مدد مىفرموده‌اند .\r\nبراستى كتاب عبقات ، عظيم است . آن اقيانوس بيكران ، و آن درياى ژرف ، اين كتاب است . اينچنين كتابى ، در ديگر آفاق بشرى و فرهنگ ملتها نيز همانند ندارد . هر چه دانشمندان و عالمان بزرگ دربارهء آن گفته‌اند و هر چه سپس بگويند ، حق آن است . اينهمه آگاهى و عمق ، اينهمه معرفت و استقصا ، اين وسعت دامنهء اطلاع ، اين خبرويت و تبحر ، اين حوصله و دقت ، اين جمع و تدوين ، اين بحث و شناخت ، اين عرضه و استدلال ، اين قوام و ماده ، اينها همه براستى اعجازى است در عالم فكر و تأليف ، و در عرصهء قدرتهاى انسانى . كتاب عبقات ، با مجلدات بسيارش [ 1 
  ] ، يكى از والاترين نمونه‌هاى كار خرد انسانى و پشتكار و مسئوليت بشرى است ، و يكى از ارجمندترين سندهاى هدايت و ارشاد .\r\nعلامهء مجاهد ، حضرت مير حامد حسين ، كوشيد تا در اين كتاب ، فلسفهء امامت را روشن كند ، و نشان دهد كه اسلام آن\r\n\r\n\r\n","description":"","footnote":"\r\n[ 1 
  ] . براى اطلاع از تفصيل مجلدات « عبقات الانوار » ، رجوع شود به مقالهء « 400 كتاب در شناخت شيعه » ، در « يادنامهء علامهء امينى » / 552 - 554 .\r\n","page_name":" 128 ","page_number":128},
  {"content":"\r\n\r\nدينى نيست كه در دربارهاى خلفا مطرح بود ، و با وجود هزاران - هزار انسان محروم ، و هزاران گونه ظلم و تعدى و جهل و انحطاط ، دم از اسلام مىزدند ، و خود را رهبران جامعهء اسلامى مىدانستند ، بلكه اسلام آن دين عزت و آگاهى و تعهد و صعود انسانى است كه تعليمات آن ، در ميان خاندان رسول پى گرفته شد . رهبران جامعهء انسانى اسلام ، امامان معصومند . پس انسان ، از نظر اسلام ، چنان عزيز و با ارزش است كه فقط بايد از رهبر معصوم پيروى و اطاعت كند ، نه از هر كس ديگر .\r\nدين اسلام ، ارجى را كه به انسان و حقوق انسان نهاده است ، در نهايت درجهء اوج و حرمت است ، زيرا امامت را مطرح كرده و انسان را مكلف به اطاعت از امام كرده است ، يعنى رهبر معصوم ، يعنى كسانى كه با رهبرى آنها سر سوزنى به شخصيت و حقوق انسانى تجاوز و تعدى نخواهد شد ، زيرا آنان معصومند و مبرا از هر جهل و ستم .\r\nاين فلسفهء سياسى - دينى ، مترقىترين فلسفهء سياسى است كه تاكنون عرضه شده است . عالمان مجاهد شيعه ، همواره ، در صدد بوده‌اند تا اين فلسفه ، يعنى اصل « امامت » را تحكيم بخشند ، اصلى كه مساوى است با عظمت و سعادت بشر . و كتاب « عبقات » يكى از عظيمترين اسناد اين فلسفهء بزرگ است .\r\nاين مصلح دينى و مجاهد اجتماعى ، آثار علمى و تأليفات بزرگ و كوچك ديگر نيز داشته است . شيخ آقا بزرگ به ذكر آن تأليفات نيز مىپردازد . . . و بدينگونه عظمت و وسعت دامنهء\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكار اين عالم شيعى را نمودار مىسازد . سپس به مسأله‌اى اشاره مىكند ، دربارهء اخلاق اسلامى و غيرت دينى او ، و موضعگيرى و بيدارى او نسبت به نفوذ عوامل و مظاهر استعمار ، مىگويد :\r\nامرى عجيب است كه مير حامد حسين ، اينهمه كتابهاى نفيس ، و اين دايرة المعارفهاى بزرگ را تأليف كرده است ، در حالى كه جز با كاغذ و مركب اسلامى ( يعنى كاغذ و مركبى كه در سرزمينهاى اسلامى و به دست مسلمانان تهيه مىشده است ) ، نمىنوشته است . و اين به دليل تقواى فراوان و ورع بسيار او بوده است . اصولا دورى وى از به كار بردن صنايع غير مسلمانان مشهور همگان است . . .\r\nو اين امرى است كه بايد سرمشق همهء ما قرار گيرد . بايد مردم ما ، به اين نمونه‌هاى پاك تأسى جويند ، و راه آنان را برگزينند ، و خود را از هر گونه نياز و وابستگى برهانند .\r\nدر اينجا بايد ياد كنم كه كتاب « عبقات الانوار » ، شاهكار علمى شيعه است در رشتهء مناظرات و عقايد و فلسفهء سياسى ، در سدهء سيزدهم اسلامى . ليكن در سدهء چهاردهم ، مسائل ديگرى مطرح شد ، و دهها تأليف ديگر از ناحيهء مخالفان پديد آمد ، و سطح مسائل و برداشتها از گونه‌اى ديگر گشت ، از اين‌رو فرهنگ شيعه نيازمند تأليفاتى از گونهء ديگر گشت . و چون نوع حمله تفاوت كرد ، نوع دفاع نيز لازم بود كه تفاوت كند . اينجا بود كه عالمان شيعه و « مرزبانان حماسهء جاويد » در سدهء چهاردهم ،\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبه پديد آوردن آثارى ديگر دست زدند ، كه از هر جهت مطابق با روح قرن باشد . اين آثار از جمله كارهاى عظيم علمى شيعه است در سدهء چهاردهم ، و در رأس آنها ، در زبان عربى ، كتابهاى سيد عبد الحسين شرف الدين جاى دارد ، و كتاب جهانى « الغدير » . و كتاب عظيم « الذّريعة » .\r\n\r\n15 - خاندان آگاهى و جهاد\r\nمير حامد حسين هندى ، در دامان خاندانى چشم گشود و پرورش يافت ، كه همه عالمانى بودند آگاه ، و فاضلانى مجاهد .\r\nدر ميان برادران و فرزندان و فرزند زادگان وى نيز عالمانى چند ، خدمتگذار و متعهد ، به هم رسيدند . اينك به چند تن از اين مشعلداران فرهنگ و فضيلت ، و مجاهدان تعهد و عقيده ، اشاره مىكنيم :\r\n\r\nمفتى سيد محمد قلى موسوى ( م 1260 ق )\r\nوى پدر مير حامد حسين است ، و از عالمان و پژوهشيان بزرگ اسلام ، در هند ، در نيمهء نخست سدهء سيزدهم هجرى و دههء اول از نيمهء دوم آن سده ، و يكى از برجسته‌ترين چهره‌هاى علم عقايد و مناظرات است ، و يكى از نمونه‌هاى كم مانند تتبع و استقصا [ 1 
  ] .\r\nحاج شيخ عباس قمى ، در شرح حال وى ، مىنويسد :\r\n\r\n\r\n","description":"","footnote":"\r\n[ 1 
  ] . رجوع شود ، از جمله ، به « ريحانة الادب » ، ج 4 / 55 .\r\n","page_name":" 131 ","page_number":131},
  {"content":"\r\n\r\nيكه‌تاز معركهء فضل و كمالات ، و مناظر ميدان مناظرات و مباحثات ، از اكابر متكلمين عظام . . . جد و جهد او در اعلاى لواى شريعت ، و حمايت دين و ملت ، بر السنهء جمهور مذكور ، و نوادر تحقيقات ، و غرايب تدقيقات ، و محامد صفات ، و معالى كرامات آن رفيع الدّرجات ، در مصنفات و مؤلفات متأخرين مرقوم و مسطور است [ 1 
  ] .\r\nسپس به تأليفات ايشان اشاره مىكند .\r\n\r\nسيد سراج حسين\r\nسيد سراج حسين ، برادر ارشد مير حامد حسين است . او نيز چون پدر و برادران خويش ، از عالمان و فرزانگان بوده است . حاج شيخ عباس قمى ، در شرح حال مفتى سيد محمد قلى موسوى گويد :\r\nو آن جناب را از اولاد ذكور سه پسر بود . اكبر ايشان ، عاليجناب مولانا السّيّد سراج حسين ، فاضل جليل و حكيم عصر و فيلسوف دهر خود بوده . . . [ 2 
  ]\r\n\r\nسيد اعجاز حسين ( م 1286 ق )\r\nسيد اعجاز حسين ، معروف به كنتورى ، نيز برادر مير حامد حسين است . او نيز از عالمان بزرگ شيعهء هند است . وى چونان پدر ، شيفتهء تحقيق و پژوهش بوده است ، و به برادر خود در كار تأليفات او كمك بسيار كرده است ، بويژه در كتاب بزرگ « استقصاء\r\n\r\n\r\n","description":"","footnote":"\r\n[ 1 
  ] . « فوائد الرضويه » ، ج 2 / 596 .\r\n[ 2 
  ] . همان كتاب ، همانجا .\r\n","page_name":" 132 ","page_number":132},
  {"content":"\r\n\r\nالافحام » ، كه به نام مير حامد حسين شهرت يافته است . گفته‌اند بيشترين كار اين كتاب را سيد اعجاز حسين انجام داده است . تأليفات بسيار ديگر نيز داشته است . ريحانه گويد :\r\nعالمى است مبتكر و در تمامى علوم متداوله بصير و خبير ، و از بزرگان علماى شيعه بوده ، و علوم متنوعه را از والد معظم خود ( سيد محمد قلى موسوى ) فرا گرفته . . .\r\n\r\nسيد ناصر حسين ( م 1361 ق )\r\nسيد ناصر حسين ، ملقب به « شمس العلماء » ، فرزند مير حامد - حسين است . او را در علم و تتبع ، تالى مرتبهء پدر شمرده‌اند . مؤلف ريحانة الادب گويد :\r\nسيّد ناصر حسين ، ملقّب به « شمس العلماء » ، فرزند صاحب عبقات . . . عالمى است متبحر ، فقيه ، اصولى ، محدث ، رجالى ، كثير التّتبّع ، و وسيع الاطلاع ، و دايم المطالعه ، از اعاظم علماى اماميهء هندوستان ، و مفتى و مرجع اهالى آن سامان ، و از والد معظم خود و ( مفتى ) سيد محمد عباس تحصيل مراتب علميه كرده ، و در تمامى فضايل و كمالات نفسانيه طاق ، و پدر والاگهر خود را وارث بالاستحقاق . . .\r\nسپس به ذكر تأليفات او مىپردازد ، و از جمله « تتميم عبقات الانوار » را ذكر مىكند . [ 1 
  ]\r\n\r\n\r\n","description":"","footnote":"\r\n[ 1 
  ] . « ريحانة الادب » ، ج 4 / 145 .\r\n","page_name":" 133 ","page_number":133},
  {"content":"\r\n\r\n\r\nسيد ذاكر حسين موسوى هندى\r\nسيد ذاكر حسين كنتورى موسوى هندى ، برادر سيد ناصر - حسين و فرزند ديگر مير حامد حسين است . شيخ آقا بزرگ تهرانى گويد :\r\nسيد ذاكر حسين . . . عالم فاضل و اديب شاعر ، از افاضل خاندان خويش بود و از اديبان و شاعران آن خاندان .\r\nاو را آثارى است . . . و او با برادر خود ، سيد ناصر حسين در تتميم مجلدات « عبقات الانوار » همكارى داشت ، و ديوان شعرى دارد به فارسى و عربى . [ 1 
  ]\r\n\r\nسيد محمد سعيد الملهء موسوى\r\nسيد محمد سعيد الملهء موسوى ، فرزند شمس العلماء سيد ناصر - حسين است و نوادهء مير حامد حسين . سيد محمد سعيد المله نيز از عالمان شيعهء هند است كه در نجف اشرف تحصيل كرده است .\r\nاو را تأليفات چندى است ، از جمله :\r\n1 - مسانيد الائمّة .\r\n2 - الايمان الصّحيح .\r\n3 - مدينة العلم .\r\n4 - معراج البلاغة .\r\n5 - آية الولاية .\r\n6 - آية التّطهير .\r\n\r\n\r\n","description":"","footnote":"\r\n[ 1 
  ] . « نقباء البشر » ، ج 2 / 714 - 715 .\r\n","page_name":" 134 ","page_number":134},
  {"content":"\r\n\r\n7 - الامام الثّانى عشر . [ 1 
  ] علامهء امينى ، در سفر خود به هند ، به سال 1380 ق ، در لكهنو با ايشان ملاقات مىكند . سيد سعيد الملّة به ديدار وى مىآيد ، و فرزند خاندان « عبقات » ، قدوم نويسندهء « الغدير » را بگرمى پذيرا مىشود . در « صحيفة المكتبه » [ 2 
  ] از اين موضوع ياد شده است :\r\nعلامهء بزرگوار ، سيد محمد سعيد الملة ، فرزند دانشمند مشهور سيد ناصر حسين ، و نوادهء علامهء مجاهد ، سيد طايفه ، حضرت مير حامد حسين - قدّس سرّه الشّريف - هر صبح و شام از ما جدا نمىگشت . ما هرگز فضايلى را كه از وى و برادر دانشمندش ، شريف معظم ، سيد نصير الملة مشاهده كرديم فراموش نمىكنيم . آن احترام و بزرگ‌منشى و عزت و شرافت و اخلاق نيك و آداب و روحيات شريفانه و غرايز پسنديده ، و آن بهرهء سرشارى كه از نياى خويش ( مير حامد حسين ) دارند ، و نصيب وافرى كه از فضيلتها برده‌اند ، در خور فراموشى نيست [ 3 
  ]\r\n\r\n16 - كتابخانهء ناصريه\r\nخاندان مير حامد حسين ، از آغاز سدهء سيزدهم ، به پيريزى\r\n\r\n\r\n","description":"","footnote":"\r\n[ 1 
  ] . « الامام الثانى عشر » ، چاپ دوم ، نجف ، مطبعة القضاء ( 1393 ) - مقدمه .\r\n[ 2 
  ] . صحيفة المكتبه ، مجلهء كتابخانهء نجف ( مكتبة الامام امير المؤمنين العامة ) است ، كه در شمارهء دوم آن ، گزارش مسافرت علامهء امينى به هند و كتابخانه‌ها و نسخه‌هايى كه وى در آن ديار ديده است آمده و توصيف شده است .\r\n[ 3 
  ] . صحيفة المكتبه ، شمارهء 2 / 14 .\r\n","page_name":" 135 ","page_number":135},
  {"content":"\r\n\r\nكتابخانه‌اى همت گماشتند . اين كتابخانه ، به مرور زمان تكميل گشت ، و نسخه‌هاى فراوان و مآخذ نفيسى در آن گردآورى شد ، تا به دوران سيد ناصر حسين ، كه به نام وى ناميده گشت . در صحيفة - المكتبة ، شرحى دربارهء اين كتابخانه و برخى نسخه‌هاى نفيس آن آمده است [ 1 
  ] . ما در اينجا ، چند سطر از اين گزارش را بتلخيص مىآوريم :\r\nاين كتابخانهء با عظمت ، كه حاوى 30000 جلد كتاب ، از نفايس مطبوعات و نوادر مخطوطات مىباشد ، نتيجهء همت سه شخصيت بزرگ علمى است . . . پايهء تأسيس اين كتابخانهء مباركه ، به دست رادمرد محقق ، و دانشمند فقيه متكلم ، جامع معقول و منقول ، سيد محمد قلى موسوى نيشابورى - كه از ايرانيان مقيم هند بودند - استوار گرديده . . .\r\nسپس محتويات كتابخانهء فرزندش ، قهرمان بزرگ دانش ، مير حامد حسين ، بدان ضميمه گشته . . . و بعدها آنچه سيد ناصر حسين ، پسر مير حامد حسين ، گرد آورده ، بر آن كتابخانه افزوده گشته است . و پس از درگذشت ايشان ، كتابخانه به فرزندان عاليمقام وى ، سيّد محمد سعيد الملّة و سيّد محمد نصير الملّة ، انتقال يافته ، و در تحت نظر اين دو بزرگوار اداره مىشود .\r\nاين بود اشاره‌اى كوتاه به شرح حال مير حامد حسين هندى\r\n\r\n\r\n","description":"","footnote":"\r\n[ 1 
  ] . شمارهء 2 / 14 - 26 ، با اندكى تغيير در عبارت .\r\n","page_name":" 136 ","page_number":136},
  {"content":"\r\n\r\n- رحمة اللّه عليه - عالم كم مانند شيعى ، و اين بود ذكرى از خاندان او ، و آثار جاودان آنان ، در راه خدمت به نشر اسلام صحيح و تثبيت اركان فرهنگ و فضيلت . تمام شيعه - بلكه همهء مسلمانان - در برابر اين پدران و فرزندان وظيفه دارند كه سپاسگزار باشند ، و در حق آنان دعاى خير كنند ، و در راه نشر افكار و آرمان اين گونه عالمان ( كه چيزى نيست جز نشر دين صحيح و آموختن عقايد حقه و تأمين سعادت معنوى و مادى جامعه و گسترش خير و فلاح ) از جان بكوشند . بدينگونه ما با علامه شيخ آقا بزرگ تهرانى هماواييم :\r\nاين خاندان با جلالت ، در زمرهء آن كسانند كه خداوند آنان را مشمول عنايات خويش قرار داده است . زيرا خداوند بزرگان اين خاندان را از موهبت و نبوغ برخوردار ساخته و استعداد و قابليت بخشيده است ، و از فروغ الهام بهره‌مند كرده و سايهء توفيق را بر سر آنان گسترده است . ايشان نيز اين نعمتهاى خدايى را پاس داشته‌اند ، و همهء ايام زندگى را در دفاع از حريم دين سپرى كرده‌اند ، و براى استحكام پايه‌هاى مذهب جعفرى بجان كوشيده‌اند . آرى خدمات اين بزرگواران به دين مقدس ، و فداكاريهاى آنان براى برپادارى كلمهء حق ، از حد شمار بيرون است . از اين‌رو ، اينان بر گردن همهء شيعه حق دارند ، شيعه‌اى كه ارزش عقيدهء حق خويش را بداند ، و به دين و مذهب خود اهميت دهد ، و براى نشر\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nآيين و الا ، و دين قويم ، و صراط مستقيم تشيع بكوشد . [ 1 
  ]\r\n\r\n17 - پاسدارى از پاسداران\r\nدر همهء جبهه‌ها ، و تعهدها ، و حضورهاى تكليفى ، خط مقدمى است و خطوطى ديگر . هر كس توفيق يافت و در خط مقدم حاضر شد ، زهى سعادت او . و آن كسان كه اين توفيق را نيافتند ، بايد در ديگر خطهاى تكليف حضور به هم رسانند ، و انجام وظيفه كنند .\r\nدر اينجا خوب است ، تعليمى ، از « صحيفهء سجّاديّه » بياوريم :\r\nاللّهمّ ! و ايّما مسلم خلف غازيا او مرابطا فى داره ، او تعهّد خالفيه فى غيبته ، او اعانه بطائفة من ماله ، او امدّه بعتاد ، او شحذه على جهاد ، او اتبعه فى وجهه دعوة ، او رعى له من ورائه حرمة ، فآجر له مثل اجره ، و زنا به وزن ، و مثلا به مثل\r\n. . . [ 2 
  ] - خداوندا ! هر مسلمانى ، ادارهء زندگى جنگجويى ، يا مرزدار مسلحى را به عهده گيرد ، يا به خانوادهء او رسيدگى كند ، يا هزينه‌اى تقديم او دارد ، يا ساز و برگى و سلاحى در اختيار او گذارد ، يا اسلحهء او را تعمير نمايد ، يا دعايى بدرقهء راه او كند ، يا در غياب او با احترام از او نام ببرد ، خداوندا ، چنين كس را نيز پاداشى ده ، همانند پاداش جنگجويان و مرزداران ، و هم اندازهء پاداش آنان .\r\nدر اين بخش ، از اين دعاى مقدس و آموزنده ، دقت كنيد ! امام زين العابدين على بن الحسين « ع » ، پس از مقام بلند نيروهاى\r\n\r\n\r\n","description":"","footnote":"\r\n[ 1 
  ] . « الكرام البررة » ( از « طبقات اعلام الشيعة » ) ، ج 1 / 148 - 149 .\r\n[ 2 
  ] . « صحيفهء سجاديه » ، دعاى 27 .\r\n","page_name":" 138 ","page_number":138},
  {"content":"\r\n\r\nمسلح اسلامى ، چه سربازان و ديگر ارتشيان و چه مرزبانان و پاسداران ، هفت مرتبهء ديگر قائل شده است و هفت گروه ديگر ، و همهء آن مراتب را نيز مشمول اجر بزرگ الاهى خواسته است :\r\n1 - گروه اول : كسانى كه زندگى و خانوادهء افراد نيروهاى مسلح اسلامى را اداره كنند ، تا آنان با خيال راحت به جهاد و دفاع و مرزبانى و پاسدارى ادامه دهند .\r\n2 - گروه دوم : كسانى كه به ادارهء زندگى آنان كمك كنند ، در مورد اطفال و وضع تحصيل آنها ، بيمار و بيمار دارى ، و ديگر نيازهاى زندگى ، با خانواده‌هاى نيروهاى مسلح همكارى نمايند .\r\n3 - گروه سوم : كسانى كه از دارايى و امكانات خويش ، هزينه‌اى تقديم نيروهاى مسلح و افراد آنان بدارند .\r\n4 - گروه چهارم : كسانى كه اسلحه و ديگر وسائل جنگى ، و نيازهاى مختلف جبهه‌اى را آماده ساخته در اختيار آنان گذارند .\r\n5 - گروه پنجم : كسانى كه وسائل جنگى و ابزار و آلات و وسائل لازم را براى آنان تعمير كنند و آماده سازند ، تا جنگجويان و مرزداران بتوانند براحتى و با وسايل كافى به كار مهم خويش بپردازند ، و جهاد مقدس را ادامه دهند و اداره كنند .\r\n6 - گروه ششم : كسانى كه براى آنان دعا كنند ، يعنى در فرصتهاى مناسب ، پس از نمازها ، در سحرها ، پس از نماز جمعه و جماعت ، در مراسم و مجالس مقدس ، در خلوتها و دل شبها ، و هر گونه و هرطور ، خدا را بخوانند ، و سلامتى و قوت قلب و\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nقدرت و استقامت بدنى آنان را ، و پيروزى نيروهاى اسلامى را از خدا بخواهند ، و بدينگونه باعث دلگرمى و تأييد باطنى و ظاهرى آنان شوند .\r\n7 - گروه هفتم : كسانى كه در غياب افراد نيروهاى مسلح درگير در جنگ ، يا مشغول پاسدارى در مرزها ، از آنان با احترام ياد كنند ، و نام آنان را ، به عنوان قهرمان و فداكار ، و حماسه - آفرين ، با تجليل ذكر نمايند . و اجازه ندهند كه مردم سست عنصر ، يا بىاعتقاد ، يا فاقد شرف ، از آنان به بدى ياد كنند و مثلا بگويند :\r\nرفتند به جبهه يا مرز كه چه بشود ؟ چرا بايد خودشان را به خطر بيندازند ؟ و امثال اين ياوه‌ها . هنگامى كه كسى چنين گويد ، توى دهن او بزنند ، و از جانبازان با احترام نام ببرند ، و آنان را قهرمانان و فداكاران بخوانند .\r\nامام از خدا خواسته است تا اين هفت گروه را نيز خداوند همان پاداش دهد كه به جانبازان مىدهد . و اين تعليم عظيم و مقدس ، اهميت حضور عام در جبههء تكليف و تعهد را به خوبى مىرساند . يعنى كسانى كه نتوانند « حضور خاص » داشته باشند ، و در جبهه‌ها و خطهاى مقدم حاضر گردند ، بايد بكوشند تا از « حضور عام » محروم نمانند ، و جزء يكى از اين هفت گروه باشند ، و در ردهء آنان قرار گيرند ، و در اين مراحل ، دست به اقدامى بزنند ، تا در جريان كلى حركت انسان به سوى خدا روان گردند ، زيرا كه حركت جهادى ، عظيمترين حركت انسانى است ، چون جهاد براى استقرار حق و عدل ، و دين خدا ، بزرگترين خدمت است به انسانيت ، و بزرگترين\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nتقرب است به درگاه خدا .\r\nدر كارهاى علمى و فكرى و فرهنگى نيز چنين است . هنگامى كه عالمى ، متفكرى ، محققى ، نوآورى و . . . موفق گشت و كتابى براى روشن كردن راه انسان ، و نشر تعاليم مقدس ، پديد آورد ، لازم است كه ديگران با وسايل گوناگون او را تأييد و تشويق كنند ، و براى نشر كتاب او ، و توجه دادن جامعه به آن كتاب روشنگر ، همه گونه بكوشند .\r\nتقريظها و ستايشنامه‌هايى ، كه آگاهان ، براى مؤلفان بزرگ و كتابهاى سودمند مرقوم داشته‌اند ، در همين رابطه است . [ 1 
  ] در كار كتاب عظيم « عبقات الانوار » نيز چنين شد . پس از انتشار آن ، در اين سوى و آن سوى ، عالمان و اديبان به تأييد جبههء حق پرداختند ، و مقاله‌ها و قصايد بسيارى ، دربارهء اين كتاب و اين مؤلف نوشتند و سرودند ، و تا آنجا به اين وظيفه توجه كردند ، كه پس از درگذشت مير حامد حسين نيز اين ستايشنامه‌ها و چكامه‌ها نوشته و سروده و به هند فرستاده مىشد ، و به دست فرزندان اديب و عالم وى مىرسيد . چون اين نوشته‌ها و قصيده‌ها - كه خود نيز حق است و سند حق و تأييد حق - فراوان گشت ، يكى از اديبان و مؤلفان صفحات هند ، آنها را در كتابى گرد آورد ، و « سواطع الانوار ، فى تقريضات عبقات الانوار » [ 2 
  ] ناميد .\r\n\r\n\r\n","description":"","footnote":"\r\n[ 1 
  ] - در كتاب « شيخ آقا بزرگ تهرانى » نيز در اين باره مطالبى آمده است / 266 به بعد .\r\n[ 2 
  ] - تقريظ و تقريض هر دو صحيح است ، و به يك معنى است . و بيشتر در -\r\n","page_name":" 141 ","page_number":141},
  {"content":"\r\n\r\nدر حدود 20 سال پيش ( 1340 ه . ق - 1381 ه . ق ) ، چند تن از فاضلان اصفهان ، بخش « حديث ثقلين » ، و چند حديث نبوى ديگر ، از « عبقات الانوار » را ، در 6 جلد ، تجديد چاپ كردند . در اين چاپ ، در پايان جلد ششم ، مطالب مفيدى آورده شده است .\r\nدربارهء تقريظهاى عبقات ، از جمله ، به آنجا مراجعه كنيد .\r\n\r\n18 - ميرزاى شيرازى و كتاب « عبقات الانوار »\r\nدر ميان كسانى كه از سر بيدارى و تعهد شناسى ، به ترويج كتاب « عبقات » پرداختند ، و براى آن ، نامه‌ها و تقديرها نگاشتند ، به نامهاى عالمان بزرگى چند بر مىخوريم : ميرزا محمد حسن شيرازى . شيخ زين العابدين مازندرانى . حاج ميرزا حسين نورى .\r\nسيد محمد حسين شهرستانى . حاجى ميرزا ابو الفضل تهرانى .\r\nصدر الافاضل دهدشتى . حاجى ملا اسد اللّه خوئى . شريف العلماء خراسانى . حاج آقا مير قزوينى . حاج سيد اسماعيل صدر . سيد ريحان اللّه كشفى . شيخ الشّريعهء اصفهانى .\r\nشيخ زين العابدين مازندرانى ، از جمله ، نامه‌هايى به بزرگان هند مىنويسد ، و در آن نامه‌ها ، از مير حامد حسين و تأليفات ايشان تجليل مىكند ، و آنان را تشويق مىنمايد تا ديگر آثار مير حامد - حسين را به چاپ برسانند .\r\nميرزاى بزرگ ، ميرزا محمد حسن شيرازى نيز ، به اين امر\r\n\r\n\r\n","description":"","footnote":"\r\nمورد ستايش از كتاب و مؤلف به كار مىرود . انوار اول جمع نور است و انوار دوم جمع نور - به فتح ن - يعنى شكوفه ، شكوفهء گل سپيد .\r\n","page_name":" 142 ","page_number":142},
  {"content":"\r\n\r\nمهم توجه خاص مبذول مىدارد ، و چند نامه به صاحب عبقات ، و سپس به فرزندش سيد ناصر حسين هندى مىنويسد . ميرزاى بزرگ ، در يك نامه ، كه به زبان عربى نوشته شده است ، از جمله ، چنين مرقوم مىدارد :\r\nرأيت مطالب عالية ، تفوق روائح تحقيقها على الغالية .\r\nعباراتها الوافية دليل الخبرة ، و اشاراته الشّافية محلّ العبرة ، و كيف لا ؟ و هى من عيون الافكار الصّافية مخرجة ، و من خلاصة الاخلاص منتجة . هكذا ، هكذا ، و الّا فلا ، لا . . . [ 1 
  ] - من در كتاب شما ، مطالبى عالى و ارجمند خواندم ، نسيم خوش تحقيقاتى كه شما براى پيدا كردن اين مطالب به كار برده‌ايد ، بر هر مشك پرورده و معجون دماغپرورى برترى دارد . عبارات رساى كتاب ، دليل پختگى نويسنده است ، و اشارات جهل زداى آن ، مايهء دقت و آموختن . و چگونه چنين نباشد ؟ در حالى كه كتاب از سرچشمه‌هاى فكرى تابناك نشأت گرفته ، و به دست مجسمهء اخلاص و تقوى تأليف يافته است . آرى كتاب بايد از اين دست باشد ، و مؤلف از اين گونه . . . و اگر غير از اين باشد ، هرگز مباد ، و مباد .\r\nدر سخنان ميرزاى بزرگ تأمل كنيد ! كه چگونه به ابعاد گوناگون كار توجه مبذول مىدارد ، هم جوانب كار و پختگى و تحقيقات و تسلط علمى مؤلف را مىستايد ، و عبارات و چگونگى ادا و تعبير را ، و هم اخلاص كار را . و سپس آرزو مىكند كه اگر كارى جز اين باشد ، مباد . اگر كارى و تأليفى به نام دين ، از ارزشهاى فنى\r\n\r\n\r\n","description":"","footnote":"\r\n[ 1 
  ] - « عبقات الانوار » « حديث ثقلين » ، ج 6 / 1236 .\r\n","page_name":" 143 ","page_number":143},
  {"content":"\r\n\r\nبرخوردار نباشد ، اگر شعرى و نوشته‌اى در حدى كه بايد نباشد ، هرگز مباد ! كه جز زيان چيزى نخواهد داشت . و اگر اخلاص و پاكى دل و سلامت نيت در كار نباشد ، نيز هرگز مباد ، كه نورانيتى و تأثيرى چندان بر آن مترتب نخواهد بود .\r\nميرزاى بزرگ ، در نامه‌اى ، به فارسى نيز ، چنين مىنويسد :\r\n. . . به عرض عالى مىرساند : رجاء واثق آنكه على الدّوام در تشييد قواعد دين حنيف ، و تسديد سواعد شرع شريف ، به بركات امام عصر ، ولىّ زمان - ارواحنا له الفداء - موفق و مسدّد باشيد ! اگر چه در مقام تودّد و اتّحاد ، كمتر ميسر شده است بتوانم چنانچه شايسته است برآيم ، واحد احد اقدس ، عزّت اسماؤه - گواه است ، هميشه شكر نعمت وجود شريف را مىكنم . و به كتب و مصنفات رشيقهء جنابعالى مستأنسم ، و حق زحمات و خدمات آن وجود عزيز را ، در اسلام ، نيكو مىشناسم . انصاف توان گفت : تاكنون ، در اسلام ، در فن كلام ، كتابى به اين گونه نافع و تمام ، تصنيف نشده است ، خصوصا كتاب « عبقات الانوار » كه از حسنات اين دهر ، و غنائم اين زمان است .\r\nبر هر مسلم متدين لازم است كه در تكميل عقايد و اصلاح مفاسد خود ، به آن كتاب مبارك رجوع نمايد و استفاده نمايد .\r\nو هر كس به هر نحو تواند در نشر و ترويج آنها ، به اعتقاد احقر ، بايد سعى و كوشش را فرو گذاشت ندارد . . . [ 1 
  ]\r\n\r\n\r\n","description":"","footnote":"\r\n[ 1 
  ] - « عبقات الانوار » ، همان جا .\r\n","page_name":" 144 ","page_number":144},
  {"content":"\r\n\r\nو همين رابطه است ، و همين تعهد و آگاهى تكليفى ، كه شيخ آقا بزرگ تهرانى را وا مىدارد ، تا از خدا بخواهد كه باقيماندهء عمر او را به نويسندهء « الغدير » دهد ، تا كار هدايت « الغدير » به اتمام رسد .\r\nوى در تقريظى كه ، در روز دوم ماه رمضان سال 1371 هجرى قمرى ، براى صاحب « الغدير » نوشته است ، چنين مىگويد :\r\nمن قاصرم از توصيف اين كتاب گرانبها ، و ستايش آن .\r\nالغدير بالاتر و بزرگتر از آن است كه آن را توصيف كنند و ثنا گويند . من تنها كارى كه مىتوانم كرد اين است كه دعا كنم تا خداوند عمر مؤلف كتاب را طولانى كند ، و به او فرجام نيك بخشد . اين است كه با خلوص دل ، از درگاه خداى متعال مسئلت مىكنم كه بقيهء عمر مرا ، بر عمر شريف او بيفزايد ، تا او بتواند به همهء آرمان خويش دست يابد . . .\r\n\r\n19 - « عبقات » ، « الغدير » و « المراجعات »\r\nدر كتاب « شرف الدّين » ، به اهميت توجه و استناد به متون اشاره كرده‌ام . و در فصل 34 : « نهضت متن گرايى » ، و فصل 35 : « استناد و تفقّه » ، از آن كتاب ، توضيح داده‌ام كه مسئلهء رجوع به متون و استناد به آنها ، « در مورد بحثهاى امامت و سياست اسلامى ، اهميت ويژه‌اى مىيابد . در شرح فلسفهء سياسى اسلام ، و بيان مبانى رهبرى ، و اصول امامت ، هيچ استدلال عقلى ، و تمهيد فلسفى و كلامى ، بهتر از آيه‌اى از قرآن ( كه بنابر مآخذ معتبر تفسيرى سنى و شيعه ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدربارهء امامت ، نازل شده است ) ، يا حديثى از پيامبر ، مهمتر و الزام‌آورتر نيست . . . با توجه به اين امر ، از قديم روزگاران ، عالمانى بسيار ، به متون دينى ، توجهى ويژه داشته‌اند . و بخصوص دربارهء « امامت » كتابهايى مهم ، بر اساس احاديث و متون معتبر تفسير و حديث و تاريخ تأليف كرده‌اند . . . در 150 سال اخير نيز ، در ميان عالمان و متفكران شيعه ، نهضتى پديد آمد ، كه مراجعه به متون را ، به صورتى وسيع و عميق ، در سر لوحهء كار خويش قرار داد .\r\n« اين عالمان گفتند ، كه ما مسلمانان همه ، اهل يك كتابيم و پيرو يك پيامبر . ببينيم دربارهء مسائل مورد اختلاف ، آيا در قرآن و سنت پيامبر « ص » ، اشاره يا توضيحى آمده است يا خير ؟\r\nاگر اشاره ، يا بيان ، يا توضيحى آمده باشد ، سخن تمام است ، بايد مضمون آيه ، و محتواى سنت ، ملاك قرار گيرد و بس .\r\n« عالمان چندى اين روش را به كار بردند ، و موفقيتهاى چشمگيرى به دست آوردند . . . اينان با موازين علمى كه دربارهء « سند شناسى » ، و « نقد حديث » در دست داشتند ، حقايق را روشن كرده پيش چشم خواهندگان گذاشتند . اگر بخواهيم برجسته‌ترين نمونه‌هاى اين جريان فكرى و دينى و ارشادى و تربيتى را ، در يك قرن و نيم اخير ، ياد كنيم ، بايد اين سه تن را نام ببريم :\r\n1 - علامهء مجاهد ، مير حامد حسين هندى ، نويسندهء كتابهايى گرانقدر ، از جمله ، كتاب « عبقات الانوار » .\r\n2 - علامهء مجاهد ، سيّد عبد الحسين شرف الدين ، نويسندهء كتابهاى ارجمند « المراجعات » ، « النّصّ و الاجتهاد » ، « الفصول\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nالمهمّة » ، و . . .\r\n3 - علامهء مجاهد ، شيخ عبد الحسين امينى ، نويسندهء كتابهايى چند ، از جمله ، كتاب عظيم « الغدير » .\r\nاين بود ، اشاره‌اى به اهميت متن گرايى ، و يادى از اين عالمان .\r\n\r\n20 - شناخت ابعاد\r\nكتاب « عبقات الانوار » و كار عظيم پديد آورندهء اين اقيانوس را ، و همچنين شخصيت چنين مؤلفى را ، بايد فراتر از اندازهء يك شرح حال بشناسيم . خوب است در همينجا ياد كنم كه من در نوشتن اين زيستنامه‌ها و ياد كرد اين بزرگمردان ، آهنگ آن ندارم كه يك گزارشگر احوال باشم . بلكه مىخواهم اركان شخصيت و ابعاد كار آنان را بشناسانم ، اگر چه ناقص و باختصار . تا آنچه كه در اين گونه مردان راز جاودانگى است پديدار شود ، و مقدارى كه اين والايان بر حجم معنويت بشرى افزوده‌اند معلوم گردد ، و گامى كه در راه سعادت جامعهء اسلامى و انسانى برداشته‌اند شناخته شود . و تا زندگانى و كارها و مجاهدات آنان سرمشقى گردد براى جوانان ، چه طلاب علوم دينى و چه ديگران ، و تا بدانند كه :\r\nچنين كنند بزرگان چو كرد بايد كار . . .\r\nاين است كه در اينجا به تحليل چند بعد از ابعاد كار عظيم نويسندهء « عبقات » مىپردازم :\r\n\r\n1 - بعد علمى\r\nنخستين بعدى كه از اين كار عظيم ، چشمگير است ، وزن علمى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكتاب است . مير حامد حسين هنگامى كه خود را مكلف مىبيند كه مطالب نادرست كتاب « تحفهء اثنا عشريه » را روشن كند ، نخست به آماده كردن خويش براى اداى تكليف مىانديشد . و باصطلاح پس از احساس تكليف ، به فكر تهيهء مقدمات عمل به تكليف مىافتد ، و نه تنها به شروط « صحت تكليف » ، بلكه به شروط « كمال تكليف » نيز توجه مىكند . همين كه ديد كتابى نوشته شده است كه از نظر دين و علم و جامعه و شرف موضع ، بايد به توضيح اشتباه انگيزيهاى آن پرداخت ، و جهل پراكنيهاى آن را جبران كرد ، و تفرقه آفرينيهاى آن را بازپس راند ، و دروغهاى آن را بر ملا ساخت ، نخست به دنبال گسترش معلومات خويش و پيدا كردن مآخذ و اطلاعات وسيع مىرود ، و سالها بر سر اين سودا عمر مىنهد .\r\nيكى از مشكلات امروز فرهنگ دينى همين است . گروهى از كسان ، از باب ثواب ، دربارهء دين كتاب مىنويسند . گروهى اين كار را شغل گرفته‌اند ، و گروهى عنوان . اشكالى ندارد كه دربارهء موضوعى كتابهاى فراوان نوشته شود ، يا فرهنگى ، واجد شمارهء بسيارى كتاب باشد ، اما كتاب نيز مانند هر چيز اصيل ديگر هويت مىخواهد ، نويسندهء كتاب هويت مىخواهد ، جهت كتاب هويت مىخواهد ، و ماده كتاب هويت مىخواهد . اين درست نيست كه هر كسى ، در هر سنى ، با هر اندازه تحصيل - اگر تحصيلاتى وجود داشته باشد - با هر نوع ديد و هر سطح درك ، به جان معارف دينى افتد و كتاب بنويسد ، و دين شناسى به مردم آموزد ، و دم از اسلام راستين بزند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nما در زمانى به سر مىبريم كه در اقاليم ما مردم خاورميانه ، تحولاتى چند به وقوع پيوسته يا در حال به وقوع پيوستن است . از جملهء اين تحولات ، تحولات انتشاراتى است . امروزه وضع كتاب ، از هر لحاظ ، با 40 بلكهء 20 سال پيش فرق فاحش كرده است . خوانندهء كتاب نيز نسبت به آن روزگار زيادتر شده است بويژه در ميان جوانان . از اين‌رو ناشران بسيارى نيز به هم رسيده‌اند كه به كار نشر كتابهاى مذهبى مىپردازند . بدينگونه كتاب نشر مىشود و به فروش هم مىرسد . و بالاترين تيراژ نيز از آن كتابهاى دينى است . ولى اين موضوع به همان اندازه كه خوشحال كننده و اميد - آفرين است ، و از مقبوليت علم و فرهنگ و دين نزد جامعه حكايت مىكند ، به همان اندازه نيز اضطراب آور و نگرانى آفرين است ، بويژه اگر به يك نكتهء مهم ديگر توجه كنيم . و آن نكته اين واقعيت اجتماعى است كه اكنون سالهاست كه نسل جوان جامعه ، پيشترين بخش معلومات دينى خود را از طريق مطالعه و خواندن به دست مىآورد ، و شخصيت دينى و اسلامى خويش را با كتاب مىسازد .\r\nزيرا گرفتاريهاى تحصيلى و شرايط دنياى ماشين و صنعت و . . .\r\nمجالها را اندك ساخته است و روابط را پوك . پدران و مادران نيز ، يا خود معلومات دينى كافى ندارند ، يا براى انتقال دقيق و درست معلومات خود به فرزندان فرصتى نمىيابند . و مىبينيم كه بسيارى از اين پدران و مادران ، به منظور اداى تكليف خويش ، در مورد تربيت دينى فرزند ، براى او كتاب مىخرند ، يا هزينهء خريد كتاب در اختيار او مىگذارند . و خويشتن را از اين بابت\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبرى الذّمه مىدانند .\r\nدر هر حال و در هر صورت ، كتابى كه به نام دين ، و با عنوان دينى ، نوشته مىشود ، هم چاپ مىشود و هم به فروش مىرسد ، و هم خواننده پيدا مىكند ، هر چه و هر گونه كه باشد ، آن هم خوانندگان بسيار ، و در سطوح مختلف ، بويژه در نسل جوان .\r\nاينكه نسل جوان را ياد مىكنم نبايد يك امر مهم ديگر را از نظرها دور بدارد . و آن امر ، مراجعهء ديگر طبقات است به كتابهاى دينى . هنگامى كه انسان كتابى نوشت و به ناشرى سپرد ، بايد توجه داشته باشد كه پس از انتشار به دست صدها كس مىرسد .\r\nو مردم جامعه آن را ، به دلايل گوناگون ، مىبينند : عالم و غير عالم ، استاد و شاگرد ، موافق و مخالف و . . . بنابر اين بايد استناد و برداشت و عرضهء مسائل در كتابهاى دينى ، به گونه‌اى باشد كه ، دست كم ، در ضرر آن بسته باشد ، و نويسنده در برابر خداوند ، و پيامبران ، و امامان ، و وجدان ، و علم ، و تاريخ ، و فرهنگ شرمسار نباشد ، و صدمه رسان ، و انحطاط آفرين ، و تفرقه افكن ، و حيلت آموز ، و ابتذال پراكن ، و در نتيجه خائن به شمار نيايد .\r\nسرمايهء اصلى ، نسل جوان است . و حال كه چنين است كه بسيارى از جوانان ، درك و برداشت دينى ، و شعور اعتقادى ، و هويت شناختى اسلامى خويش را از كتابهاى فروشگاهها ، و سر بازارها ، و بساطها مىگيرند ، آيا نويسندگان اين كتابها چه تكليفى بر عهده دارند ؟\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nآيا چه مسئوليت عظيمى متوجه آنان است . [ 1 
  ] آيا بايد داراى چه شرايط و سوابق و تحصيلات و اطلاعات و برداشتها و فهمها و امانتها و اهليتهايى باشند ؟\r\nپس تو اى كسى كه به نام دين قلم به دست مىگيرى و كتاب مىنويسى ، يا جزوه يا رساله ، يا هر مكتوب ديگر ، آيا مىدانى كه اگر بسازى چه را مىسازى ، و اگر ويران كنى چه را ويران مىكنى ؟ آيا آگاهى كه به چه كار دست يازيده‌اى ؟ آيا مىدانى كه در اين كار تنها قصد خدمت و داشتن نيت خوب كافى نيست ؟ من مىدانم كه هر كسى مير حامد حسين ، و هر كتابى عبقات نمىشود .\r\nمن مىفهمم كه اين گونه مردان و اين گونه آثار از نوادر روزگارند ، ليكن كسى كه در راه آنان گام بر مىدارد ، بايد تا سر حد امكان مانند آنان كار كند ، و تا آنجا كه در توان دارد بكوشد ، تا كار خود را از هر نظر شايسته و باارزش و پرمايه و غنى عرضه نمايد ، و تا همهء اهليتهاى لازم براى كار را ندارد ، دست به كار نبرد . خداوند وجود آن مردان را حجت قرار داده است ، و به امثال آنان در قيامت احتجاج خواهد كرد .\r\nخدا گواه است هنگامى كه انسان نوشته‌هاى واهى و بىبن كتاب « تحفهء اثنا عشريه » را مىنگرد ، مىبيند كه يك صدم معلومات بيكرانى كه در اقيانوس مير حامد حسين موج مىزند و خيزابه\r\n\r\n\r\n","description":"","footnote":"\r\n[ 1 
  ] . من در اينجا به پاره‌اى از ديگر نويسندگان كار ندارم كه چه خيانتها مىكنند ، تنها نظرم به مؤلفان و نويسندگان اسلامى مؤمن و غير منحرف است .\r\n","page_name":" 151 ","page_number":151},
  {"content":"\r\n\r\nمىگيرد ، براى روشن كردن نادرستى آن كتاب بسنده است ، با اين حال ، پس چرا كتابى از ردهء « عبقات » نوشته مىشود ؟ براى اينكه عبقات كتاب است ، نه دستمايهء فلان ناشر ، يا سرگرمى اجتماعى فلان آقا ، يا وسيلهء نام و نشان فلان جوان ، يا خرافه‌پراكنيهاى فلان پير ، يا كسب تازهء فلان كاسب مؤلف دينى شده ، يا افادات فلان روضه خوان به هوس تأليف افتاده و . . . عبقات نوشته مىشود تا بگويد : اين است تربيت علمى در اين مكتب ، و اين است شناخت و علم و عمق و ژرفنگرى . عبقات نوشته مىشود تا بگويد :\r\nاين است كارنامهء يك تربيت‌يافتهء فرهنگ جعفرى . عبقات نوشته مىشود تا بگويد : اى جوامع بشرى ، اى معاهد علمى ، اى متفكران عالم ، اى استادان دانشگاهها ، اى ناقدان بصير ، اى محققان توانا ، اى حقوقدانان ، اى انسانگرايان ، اى آزادگان ، و اى حق پرستان جهان ، اين است سند حق ، و حقانيت حق .\r\nهمچنين عبقات ، نشانهء بزرگترين احترامى است كه تربيت - يافتگان يك مكتب ، به جامعهء بشرى و شعور انسانى مىگذراند .\r\nزيرا اين تربيت‌يافتگان ، با نوشتن چنين كتابهايى ثابت مىكنند كه براى روبرو شدن با بشريت و دعوت انسان به حقيقت ، تا اين اندازه به خرد آدمى ارج مىنهند ، كه سخن خويش ، همراه اينهمه پژوهش و استناد و تتبع و دليل ، عرضه مىدارند ، و انسانها را والاتر از اين مىدانند كه هر مطلب نامستندى ، و هر عرضهء مبتذلى ، و هر تخطئهء ناجوانمردانه‌اى ، و هر تزوير و خيانتى را به نام فكر و نوشته به خورد آنان دهند . از اينجا به اين نكته توجه مىيابيم كه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنوشته‌هاى سست و توطئه آميز ، و جاهلانه ، و اغواگر و . . . قبل هر چيز ديگر ، متضمن بزرگترين تحقيرها و بيحرمتيهاست نسبت به انسان و انسانيت . . .\r\nمن اميدوارم ، همين تذكار كوتاه - در اين مقام - سودمند افتد . همچنين ارواح مكرم عالمان بزرگ - كه نخست كوشيدند تا بياموزند و سپس بياموزانند - مدد فرمايند ، تا حوزهء نويسندگى و عرضه‌هاى دينى ، از هر گونه ابتذال و خيانتى رهايى يابد .\r\nدر ضمن ، به خوانندگان و علاقه‌مندان به كتابهاى مذهبى ، بويژه جوانان نيز ، سفارش مىكنم كه هر نوشته را بيانگر اسلام و حقايق اسلام ندانند ، و تا از بابت اهليتهاى لازم نويسنده خاطر جمع نگشته‌اند ، به نوشتهء او رجوع نكنند . در پى كتابهاى موثق اسلامى برآيند ، آنها را بدقت بخوانند ، و زياد هم بخوانند .\r\n\r\n2 - بعد اجتماعى\r\nدربارهء اين بعد از كار مير حامد حسين هندى ، پيشتر ، اشاره‌اى گذشت . در آنجا اشاره كرديم كه كتابهايى كه به قصد رد و تخطئه مذهب آل محمد « ص » و پيروان آل محمد « ص » نوشته مىشود ، توهين به دين خدا است ، و تحقير مفاهيم عالى اسلام ، و رد حكومت عادل معصوم بر حق ، و طرفدارى است از حكومت جباران و طاغوتان ، و خيانت است به اسلام و مسلمين ، و دور داشتن مسلمانان است از پيروى مكتب متعهد درگير با ظلم و ظالم ، و خدمت است به دشمنان اسلام . و در اين اعصار ، همين كتابها از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nجمله نوشته‌هايى است كه آب به آسياى استعمار و استعمارگران مىريزد . و اينچنين زيان و صدمه‌اى ، اندك اندك از سطح يك مملكت و يك امت مىگذرد ، و دامنهء آن به بشريت و مسائل عالى بشرى مىكشد . [ 1 
  ] و از اينجاست كه اهميت كتابهايى كه عالمان شيعه - در طول قرون - به منظور دفاع از مكتب متعهد شيعى نوشته‌اند معلوم مىگردد . و اين گونه كتابها كه به دست عالمان فرزانه و آگاه ما نوشته شده است ( عالمانى كه همواره روش خود على « ع » را ملحوظ داشته‌اند ) ، هميشه جنبهء دفاع داشته است نه هجوم . و نوشتن اين گونه كتابهاى روشنگر و مستند ، واجب دينى و علمى و اجتماعى است ، زيرا اين كتابها نظر نادرست ديگران را نسبت به شيعه و تشيع و پيروى از آل محمد « ص » درست مىكند ، و كم كم به شناخت حق و نزديك شدن مسلمين به هم - به صورت صحيح آن - منتهى مىگردد .\r\nاينكه گفتم عالمان فرزانه و آگاه ، براى آنست كه اين رده از مردان مجاهد و نگهبانان دين خدا ، از ديگران جدا گردند . اينان\r\n\r\n\r\n","description":"","footnote":"\r\n[ 1 
  ] . من اين گونه تعبيرها و برداشتها را ، دربارهء تشيع ، و همچنين موضع مخالفان ، از سالها پيش گفته و نوشته و داشته‌ام ، ليكن در اين ايام كه انقلاب اسلامى ايران ، به رهبرى امام امت « خمينى بزرگ » پيروز گشته است ، و پوزهء ابر قدرتها را به خاك ماليده است ، و مىرود تا اسلام اصيل ( تشيع ) ، پيام‌آور نجات همهء مسلمانان ، بلكه مستضعفان جهان باشد ، معناى تعبيرهاى من در اين باره و تلقيهاى من از موضوع بهتر روشن مىشود .\r\n","page_name":" 154 ","page_number":154},
  {"content":"\r\n\r\nبا تأليفات ارجمند و منطقى و سرشار از تحقيق و استناد خويش ، از حق و عدل دفاع كردند ، و تشيع راستين را رونق دادند ، و پايه‌هاى آيين درست را استوار داشتند . نبايد اين رادمردان بزرگ را همرديف سازيم با چند تن مؤلف جاهل ، يا منبرى بيسواد هوچى ، يا پيشنماز نادان ، كه دم از دفاع از حريم تشيع مىزدند و . . . كه ايكاش نمىزدند . اينان ابتذالگرايان بودند و جاهلان ، و فرهنگ - بر باد دهان ، اينان دور بودند از علم و اطلاع ، و از درك و شناخت ، آرى ، اينان دور بودند از معارف اعلا و جامع آل محمد « ص » ، معارفى كه هميشه ، و در همه جا ، و در برابر هر مكتب و مذهب و مرام و فلسفه ، مىتوان با سربلندى عرضه داشت ، و بشريت را براى نجات و رهايى ، به سوى اين مشعل جاويد فرا خواند . . .\r\n\r\n3 - بعد دينى\r\nدر توضيح اين بعد ، بايد مقدمه‌اى كوتاه بياورم . مىدانيم كه اهميت هر دين و مرام به محتواى عقلى و علمى آن است . به سخن ديگر : مهمترين بخش از يك دين و عقيده ، بخش اجتهادى آن است نه بخش تقليدى . چون اين بخش است كه هويت اعتقادى و شخصيت دينى فرد را مىسازد . آنچه اين شخصيت را پديد مىآورد ، بخشى است كه انسان با تشخيص و اجتهاد خود آن را مىيابد ، و يقين مىكند ، و معتقد مىشود . و چه بسيار اتفاق مىافتد كه در راه همين يقين و باور جان خود را نثار مىكند .\r\nاين است جوهر اصلى و مضمون نهادى دين . بنابر اين ،\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nكوشندگانى كه با پيگيريهاى علمى و پژوهشهاى بيكران خويش ، مبانى اعتقادى را توضيح مىدهند ، و حجم دلايل و مستندات دين را بالا مىبرند ، و بر توان استدلالى و نيروى برهانى دين مىافزايند ، و نقاط نيازمند به استناد و بيان را مطرح مىسازند و روشن مىكنند ، اينان ، در واقع ، هويت استوار دين را مىشناسانند ، و جاذبهء منطق مستقل آيين حق را نيرو مىبخشند . اينانند كسانى كه وارثان پيامبرانند . اينانند آنان كه جوهر سيال انسانيت را ، كه از شناخت و استقامت مايه مىگيرد ، در وجود انسانها جارى مىكنند .\r\nايندسته از دانشمندان دينند كه جنبهء عقلى و شناختى دين را عرضه مىكنند ، و نشر مىدهند ، و باعث مىشوند تا به خردها مدد رسد ، و آگاهيهاى اعتقادى افزايش يابد ، و بعد عقلى ايمان شناسانده شود ، و باطلها و گمراهيها و سستيهاى عقيدتى از ميان برود .\r\nآنچه ياد شد ، يكى از مهمترين جنبه‌هاى خدمت متفكران دينى است ، و همچنين عالمانى كه به نشر عقايد صحيح و توضيح و اثبات آنها پرداخته‌اند و مىپردازند ، جنبه‌اى كه با كار فقها قابل قياس نيست . و چنان كه بزرگان گفته‌اند ، « فقه اكبر » است .\r\n\r\n4 - بعد اخلاص\r\nنقش و تأثير اخلاص نيت ، در زندگانى و كارنامهء عالمان دين ، مسأله‌اى است بيش از اندازه مهم . اگر زندگى و زهد و كار و وفور اخلاص نزد اين عالمان ، با عالمان ديگر اديان\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nو اقوام ، يا استادان و مؤلّفانى كه اهل مقام و مدركند ، مقايسه شود ، اهميت آنچه ياد شد آشكار مىگردد . در اينجا مناسب است سخن استاد محمود شهابى را نقل كنيم :\r\nهمت بلند و قوت اراده ، استقامت در امور ، گسستن دل از محسوسات باطل ، و بريدن علايق از ماديات و مشهودات فانى ، و پيوستن با حقايق نشئهء بالا ، و موجودات عالم اعلا ، اينها همه از علايم بزرگى نفس ، و از مظاهر بارز سعهء صدر مىباشد . نفوسى كه داراى خصالى از اين قبيل باشند ، قابل احترام و در خور تقدير مىباشند . . .\r\nكسى كه اندك اطلاعى از رجال علمى اسلام داشته باشد ، و بر سعهء مجال عمل ايشان واقف شود ، به مزاياى علمى و عملى و اخلاقى آنان آشنا خواهد شد ، و خواهد دانست آن بزرگان داراى چه همتى بلند بوده ، و چطور از همه چيز و حتى از خود گذشته ، و تا چه حد در امور معنوى ، يعنى كسب حقايق و ترويج فضايل ، استقامت ورزيده ، و بالاخره از لحاظ عظمت نفس به چه پايه و مقامى شامخ رسيده‌اند . انسان بايد بسيار با همت و بلند نظر و عظيم - النّفس باشد كه در تمام دورهء زندگانى ، از همهء لذايذ مادى و خوشيهاى دنيوى بگذرد ، و با سختى و تنگى زندگانى ، شب و روز ، براى خدا ، در راه كسب و نشر علم كوشش كند ، و در تمام مراحل عمر قدمى از طريق تقوى و زهد بر كنار نرود ، و در جميع شئون زندگى خدا را حاضر\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو ناظر و قاهر داند ، و به ياد او و به راه او قدم و قلم بزند . عنايت و توفيق الاهى نيز بايد به حدى كامل بر حال كسى شامل آيد ، تا بتواند عمر گرانمايه را در راهى چنين به پايان برد ، و نفس خود را به چنان پايه‌اى برساند . . . [ 1 
  ] عالمان با اخلاص و بلند همت و تقوى پيشهء مسلمان ، كه در طول قرون و اعصار ، انواع مصائب را تحمل كردند ، و مشعل فروزان حق و حق طلبى را سر دست گرفتند ، چنان بودند ، و چنان اخلاصى در كار ، و ايمانى به موضع خويش ، داشتند .\r\n\r\n5 - بعد اقتدا\r\nاين بعد مربوط است به نتايجى كه از اين دانستنيها مىتوان گرفت . يقين است كه اطلاع از احوال اين گونه عالمان و چگونگى كار و اخلاص آنان ، و كوششهاى بيكرانى كه در راه خدمتهاى مقدس و بزرگ كرده‌اند ، مىتواند عاملى تربيت‌كننده و سازنده باشد .\r\nبايد جوانان ما ، بويژه طلاب جوان ، كه مرزبانان حماسهء اسلامند ، به اين بزرگمردان اقتدا كنند ، احوال آنان را بخوانند و سرمشق خويش قرار دهند ، و خود را همانگونه تربيت كنند .\r\nايمان ، اخلاص ، پشتكار ، زهد ، تقوى ، گذشت ، دقت ، حوصله ، و غناى شخصيت آنان را نمونه گيرند ، و با جديت و كوشش ، اينهمه را در خويشتن پديد آورند .\r\n\r\n\r\n","description":"","footnote":"\r\n[ 1 
  ] . « فوائد الرضويه » ، ج 1 / مقدمه .\r\n","page_name":" 158 ","page_number":158},
  {"content":"\r\n\r\nچه بسيارند عالمانى كه در زيستنامهء آنان آمده است كه صاحب دويست اثر بوده‌اند يا بيشتر . آنان از همهء لحظات عمر استفاده مىكرده‌اند ، و با چشمپوشى از همهء خواهانيها و لذتها ، دست به اداى رسالت خويش مىزده‌اند . دربارهء مير حامد حسين هندى - رحمة اللّه عليه - نوشته‌اند كه از بس كار كرد دست راستش از كار افتاد . اين تعهد شناسان اينسان به بازسازيهاى فرهنگى ، و خدمات اصلاحى ، و اقدامهاى علمى ، و مرزبانيهاى دينى پرداخته‌اند ، و اين گونه ، نيروهاى بدنى را ، در راه آرمانهاى بلند مىنهاده‌اند ، و با همت بلند ، تن به رنج مىداشته‌اند ، تا جانهاى ديگر مردمان آگاه و آزاد گردد . . . به گفتهء متنبىّ :\r\n و اذا كانت النّفوس كبارا * تعبت فى مرادها الاجسام \r\n- چون روحها بزرگ و بلند همت باشند ، تنها در طلب مقصود آنان خسته و فرسوده گردند . . .\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n\r\n","description":"","footnote":"","page_name":" 160 ","page_number":160}
  ]