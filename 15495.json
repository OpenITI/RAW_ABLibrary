[
  {"content":"\r\n\r\nسلسله پژوهش هاى اعتقادى\r\n( 26 )\r\nتحريم دو حكم حلال\r\nبررسى و نقد حكم\r\nتحريم متعه حج و ازدواج موقت\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nتحريم دو حكم حلال ؛ بررسى و نقد حكم تحريم متعه حج و ازدواج موقت / تأليف سيد على حسينى ميلانى ؛ ترجمه و ويرايش : هيئت تحريريه مركز حقايق اسلامى . قم : مركز حقايق اسلامى ، 1389 .\r\n96 ص . - ( سلسله پژوهش هاى اعتقادى ، 25 ) .\r\n15000 ريال : 4 - 35 - 5348 - 600 - 978 isbn\r\nفهرست نويسى براساس اطلاعات فيپا .\r\nعنوان اصلى : حديث أصحابي كالنجوم .\r\nكتابنامه : ص [ 91 
  ] - 95 ؛ همچنين به صورت زيرنويس .\r\n1 - متعه . 2 . متعه - احاديث . 3 . متعه - جنبه هاى قرآنى . 4 . زناشويى ( فقه ) . 5 . زنان وضع حقوقى و قوانين ( فقه ) . الف . مركز حقايق اسلامى . ب . عنوان ج - عنوان : رساله فى المتعتين . فارسى .\r\n1389 3 ت 5 ح / 4 / 189 bp\r\n36 / 297\r\nمركز الحقائق الاسلامية\r\nنام كتاب : تحريم دو حكم حلال\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريه مركز حقايق اسلامى\r\nناشر : مركز حقايق اسلامى\r\nشمارگان : 2000 نسخه\r\nنوبت چاپ : اول / 1389\r\nچاپ : وفا\r\nقيمت : 15000 ريال\r\nشابك : 4 - 35 - 5348 - 600 - 978\r\n4 - 35 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\n. . . آخرين و كامل‌ترين دين الاهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الاهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الاهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الاهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nتحريم دو حكم حلال\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nعمر بن خطاب :\r\nدر زمان پيامبر خدا صلى اللَّه عليه وآله دو متعه حلال و معمول بوده و من آن دو متعه را ممنوع مىكنم و انجام دهنده آن‌ها را مجازات مىنمايم ؛ متعه حج و متعه زنان . « 1 »\r\n\r\n\r\n","description":"","footnote":"\r\n( 1 ) . ر . ك : ص 43 از همين كتاب .\r\n","page_name":" 14 ","page_number":14},
  {"content":"\r\n\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله\r\nالطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\nدر برنامه‌هاى دين مبين اسلام ، دو متعه داريم ؛ يكى در حج تعبير مىشود و ديگرى به ازدواج موقّت . علما و دانشمندان اسلام از ديرباز درباره اين دو موضوع به طور جدّ از جوانب مختلف بحث كرده و همواره مدّ نظر ايشان بوده است . پيشينيان از علما و علماى متأخر نيز در اين باره كتاب‌هاى بسيارى نگاشته‌اند و هر يك از زاويه‌اى به اين موضوع پرداخته‌اند .\r\nبرخى محدّثان در اين باره حديثى را از از پيامبر اكرم صلى اللَّه عليه وآله روايت كرده‌اند كه آن حضرت ازدواج موقّت با زنان را حرام كرده است .\r\nاز اين رو در اين نوشتار كوتاه به بررسى اين موضوع و واكاوى آن مىپردازيم . بيشتر اين احاديث را بخارى و مسلم از امير مؤمنان على بن ابى طالب عليهما السلام نقل نموده‌اند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبراى نمونه مسلم نيشابورى در صحيح خود اين گونه نقل مىكند :\r\nوقتى اميرالمؤمنين عليه السلام مىشنوند كه ابن عباس به جواز متعه قائل است ، به وى خطاب مىكنند : همانا تو مردى فراموش‌كار هستى ، پيامبر خدا صلى اللَّه عليه وآله در جنگ خيبر ما را از ازدواج موقّت نهى كردند .\r\nاين احاديث ، ساختگى و جعلى هستند و هر انسان منصفى كه در سندها و دلالت‌هاى آن‌ها ژرف‌انديشى كند و منصفانه قضاوت نمايد ، به اين امر اذعان خواهد كرد .\r\nكتابى كه پيش رو داريد با محوريت ديدگاه‌هاى دانشمندان بزرگ و قابل اعتماد اهل سنّت به بحث و بررسى در سند اين احاديث پرداخته است . هم‌چنين بخش‌هاى اصلى آن‌ها را مورد ارزيابى قرار داده و متن‌هاى آن‌ها را با يك‌ديگر مقايسه كرده تا حقيقت آن احاديث آشكار شود . اين بررسىها در دو بخش ساماندهى شده است :\r\nبخش يكم : متعه حج\r\nبخش دوم : ازدواج موقّت\r\nاز خداوند بزرگ خواستارم اين بحث مورد استفاده عالمان و پژوهش‌گران واقع شود كه توفيق از خداوند متعال است .\r\nعلى حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nپيش‌گفتار\r\nبين مسلمانان هيچ گونه اختلافى نيست كه در قرآن كريم آياتى درباره متعه حج و ازدواج موقّت نازل شده است . خداوند درباره متعه حج مىفرمايند :\r\n« . . . فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَسَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ . . . » ؛ « 1 »\r\n. . . پس هر كس از اعمال عمره به حجّ پرداخت ، بايد آن چه از قربانى ميسّر است قربانى كند و آن كس كه قربانى نيافت بايد در هنگام حجّ ، سه روز ، روزه بدارد و چون برگشتيد هفت روز ديگر روزه بداريد ، اين ده روزِ تمام است . اين حجّ تمتّع براى كسى است كه اهل مسجد الحرام و شهر مكّه نباشد . . . .\r\n\r\n\r\n","description":"","footnote":"\r\n( 1 ) . سوره بقره : آيه 196 .\r\n","page_name":" 17 ","page_number":17},
  {"content":"\r\n\r\nخداوند درباره متعه زنان و ازدواج موقّت نيز چنين مىفرمايد :\r\n« . . . فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَريضَةً وَلا جُناحَ عَلَيْكُمْ فيما تَراضَيْتُمْ بِهِ مِنْ بَعْدِ الْفَريضَةِ . . . » ؛ « 1 »\r\n. . . و زنانى را كه ازدواج موقّت مىنماييد واجب است مَهرشان را بپردازيد و گناهى بر شما نيست كه پس از تعيين مَهر ، با يك‌ديگر توافق كنيد ( كه مدت عقد يا مَهر را كم يا زياد نماييد ) . . . .\r\nروشن است كه مسلمانان نيز طبق اين آيه‌ها عمل مىكردند تا اين كه عمر بن خطاب ، پس از گذشت مدتى از خلافتش چنين گفت :\r\nدر زمان پيامبر خدا صلى اللَّه عليه وآله دو متعه حلال و معمول بوده و من آن‌ها را ممنوع مىكنم و انجام دهنده آن‌ها را مجازات مىنمايم .\r\nبدين سان ميان مسلمانان اختلاف به وجود آمد . پيروان عمر كه سخنان او را از اصول برمىشمرند ، براى توجيه اين گفته او سرگردان شدند ؛ چرا كه وى به صراحت اعلام مىكند نظر او بر خلاف دستور شارع است ؛ خداوند فرموده . . . اما من مىگويم . . . .\r\n\r\n\r\n","description":"","footnote":"\r\n( 1 ) . سوره نساء : آيه 24 .\r\n","page_name":" 18 ","page_number":18},
  {"content":"\r\n\r\n\r\nبخش‌يكم متعه حج\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمتعه حج چيست ؟\r\nمنظور از متعه حج اين است كه انسان در ماه‌هاى حج به قصد انجام حج تمتّع از ميقات ، لباس احرام بپوشد ، سپس به خانه خدا بيايد و طواف كند و پس از سعى بين صفا و مروه ، تقصير نمايد « 1 » و از احرام درآيد . آن گاه در همان سفر ، دوباره از مكه لباس احرام بپوشد و مُحرِم شود ؛ هر چند بهتر است كه از مسجد الحرام مُحرِم شود . سپس به سوى عرفات و مشعر الحرام برود و اعمال حج را تا پايان به جاى آورد .\r\nبا اين اقدام ، حج تمتّع و عمره آن را انجام داده است . واژه « متعه » به معناى بهره و لذّت بردن است . از آن جا كه در اين نوع حج ، انجام امور ممنوع در حال احرام و لذّت بردن‌ها ، در فاصله زمانى ميان دو احرام مباح مىشود ، از آن به متعهء حج ياد مىشود .\r\n\r\n\r\n","description":"","footnote":"\r\n( 1 ) . تقصير : گرفتن مقدارى از موى سر يا ريش يا ناخن را مىگويند .\r\n","page_name":" 21 ","page_number":21},
  {"content":"\r\n\r\n\r\nتحريم دو متعه و موضع‌گيرى حضرت على\r\nعليه السلام\r\nآن گاه كه عمر بن خطاب دو حكم حلال خدا را تحريم كرد امير مؤمنان على عليه السلام ؛ آن پاسدار شريعت پاك و حامى سنّت گرامى پيامبر در برابر آن موضع‌گيرى كردند .\r\nدر اين زمينه احمد بن حنبل و مسلم نيشابورى رواياتى را نقل كرده‌اند ؛ بنابر نقل احمد ، عبداللَّه بن شقيق گويد : عثمان از متعه منع مىكرد و على عليه السلام به انجام آن دستور مىداد . عثمان به على عليه السلام گفت : تو چنين و چنان هستى . « 1 » على عليه السلام فرمود : تو نيك مىدانى كه ما در زمان پيامبر خدا صلى اللَّه عليه وآله به همراه ايشان متعه مىنموديم .\r\nعثمان پاسخ داد : بلى ، اما هراسان بوديم . « 2 » در روايت ديگر سعيد بن مسيّب مىگويد :\r\nروزى على عليه السلام و عثمان در منطقه‌اى به نام « عسفان » گرد\r\n\r\n\r\n","description":"","footnote":"\r\n( 1 ) . در اين روايت ، راويان ، گفته‌هاى خليفه سوم عثمان با حضرت على عليه السلام را نياورده‌اند ؛ بلكه به صورت مبهم نقل كرده‌اند ؛ همان گونه كه پاسخ حضرت على عليه السلام به گفته عثمان را نيز نقل نكرده‌اند . در برخى از روايات آمده است : « عثمان به على عليه السلام سخنى گفت » .\r\n( 2 ) . مسند احمد : 1 / 156 ، مسند على بن ابى طالب ، حديث 758 .\r\n","page_name":" 22 ","page_number":22},
  {"content":"\r\n\r\nآمدند . عثمان از ازدواج موقّت و متعهء حج منع مىكرد ؛ على عليه السلام به او فرمود : چرا از امرى كه رسول خدا صلى اللَّه عليه وآله انجام داده مردم را منع مىكنى ؟ !\r\nعثمان گفت : بگذار به حال خودمان باشيم . « 1 » در روايت ديگرى مروان بن حكم مىگويد : عثمان و على عليه السلام را ديدم در حالى كه عثمان از متعهء حج ؛ يعنى جمع ميان عمره و حج ، منع مىكرد . هنگامى كه على عليه السلام او را ديد با صداى بلند به عمره و حج تمتّع لبيك مىگفت و مىفرمود :\r\nما كنت لأدع سنّة النبي صلّى اللَّه عليه وآله لقول أحد ؛ « 2 »\r\nهيچ گاه سنّت پيامبر صلى اللَّه عليه وآله را به جهت سخن كسى رها نخواهم كرد .\r\n\r\n\r\n","description":"","footnote":"\r\n( 1 ) . صحيح بخارى : 2 / 569 ، كتاب حج ، باب « التمتع والإقران والإفراد بالحج » ، حديث 1494 ، صحيح مسلم : 3 / 68 ، كتاب حج ، باب « جواز التمتع » ، حديث 1223 ، مسند احمد : 1 / 220 ، مسند على بن ابى طالب ، حديث 1150 .\r\n( 2 ) . صحيح بخارى : 2 / 567 ، كتاب حج باب « التمتع والإقران والإفراد بالحج » ، حديث 1488 ، مسند احمد : 1 / 153 ، مسند على بن ابى طالب ، حديث 735 .\r\n","page_name":" 23 ","page_number":23},
  {"content":"\r\n\r\n\r\nتحريم دو متعه و موضع‌گيرى بزرگان صحابه\r\nبزرگان صحابه نيز ديدگاه حضرت على عليه السلام را تأييد كرده‌اند كه اينك به چند تن از آنان اشاره مىنماييم :\r\n\r\nابن عباس\r\nيكى از اصحابى كه ديدگاه عمر را رد كرده ، ابن عباس است .\r\nاحمد بن حنبل در مسند خود اين گونه نقل مىكند :\r\nروزى ابن عباس گفت : پيامبر گرامى صلى اللَّه عليه وآله متعهء حج را انجام دادند .\r\nعروه بن زبير گفت : ابوبكر و عمر متعهء حج را منع كردند .\r\nابن عباس ضمن تحقير او گفت : عروه كوچك چه مىگويد ؟\r\nعروه گفت : مىگويم : ابوبكر و عمر متعهء حج را منع كردند .\r\nابن عباس پاسخ داد : من آنان را هلاك شده مىبينم . من مىگويم :\r\nپيامبر صلى اللَّه عليه وآله اين گونه گفته است ، او مىگويد : ابوبكر و عمر مردم را از اين حكم باز داشتند ! « 1 »\r\n\r\n\r\n","description":"","footnote":"\r\n( 1 ) . مسند احمد : 1 / 554 ، مسند عبداللَّه بن عباس ، حديث 3111 .\r\n","page_name":" 24 ","page_number":24},
  {"content":"\r\n\r\n\r\nسعد بن ابى وقّاص\r\nسعد بن ابى وقّاص نيز نظر عمر را نپذيرفته است . ترمذى در سنن خود چنين مىنگارد :\r\nمحمّد بن عبداللَّه بن حارث بن نوفل مىگويد :\r\nسعد بن ابى وقّاص و ضحّاك بن قيس درباره متعهء حج سخن مىگفتند ، ضحّاك بن قيس گفت : هيچ شخصى جز آن كه به شرع و حدود خداوند جاهل است اين كار ( متعه حج ) را انجام نمىدهد .\r\nسعد گفت : چه بد گفتى اى برادرزاده ؟\r\nضحّاك گفت : عمر بن خطّاب از اين عمل منع كرده است .\r\nسعد پاسخ داد : پيامبر خدا صلى اللَّه عليه وآله اين عمل را انجام داده است و ما به پيروى از ايشان انجام داده‌ايم .\r\nترمذى پس از نقل اين روايت مىگويد : سند اين حديث ، صحيح است . « 1 »\r\n\r\nابوموسى اشعرى\r\nصحابى ديگرى كه از ديدگاه عمر سرباز زده ، ابوموسى اشعرى است . احمد بن حنبل در مسند خويش مىگويد :\r\n\r\n\r\n","description":"","footnote":"\r\n( 1 ) . سنن ترمذى : 2 / 224 ، كتاب حج ، باب « احكام تمتع » ، حديث 824 .\r\n","page_name":" 25 ","page_number":25},
  {"content":"\r\n\r\nابوموسى همواره به جواز متعهء حج فتوا مىداد . روزى مردى به او گفت : در پاره‌اى از فتواها تجديد نظر كن ؛ زيرا تو نمىدانى كه اميرالمؤمنين عمر درباره مناسك حج فتوايى تازه داده است !\r\nبعد از آن ابوموسى ، با عمر ملاقات كرد و از او درباره اين مسئله پرسيد .\r\nعمر پاسخ داد : مىدانم كه پيامبر صلى اللَّه عليه وآله آن را انجام داده و صحابه نيز به پيروى از او انجام داده‌اند ، اما من دوست نداشتم كه مسلمانان ( از متعهء حج خارج شوند و ) زير همين درختان اراك « 1 » با زنان هم‌بستر شوند ، سپس با سرها و موهاى خيس به حج بيايند . « 2 »\r\n\r\nجابر بن عبداللَّه انصارى\r\nجابر بن عبداللَّه انصارى نيز از صحابى مخالف ديدگاه عمر درباره متعهء حج است . مسلم در صحيح خود و ديگران چنين نقل مىكنند :\r\nابى نضره مىگويد : ابن عباس همواره به جواز متعهء حج حكم مىكرد . امّا ابن زبير از اين كار باز مىداشت . اين مسئله را نزد جابر بن\r\n\r\n\r\n","description":"","footnote":"\r\n( 1 ) . اراك ، درختى است كه در مناطق بيابانى مىرويد . اين درخت كه در گذشته ، اعراب ازشاخه‌هاى آن مسواك درست مىكردند ، تقريباً شبيه درخت انار و در سراسر سال سرسبز است .\r\n( 2 ) . مسند احمد : 1 / 81 ، مسند عمر بن خطاب ، حديث 353 .\r\n","page_name":" 26 ","page_number":26},
  {"content":"\r\n\r\nعبداللَّه انصارى بازگو كردم .\r\nجابر پاسخ داد : احاديث به دست من در بين مردم داير و شايع شده است . ما به پيروى از پيامبر خدا صلى اللَّه عليه وآله متعهء حج را انجام مىداديم ؛ ولى هنگامى كه عمر به خلافت رسيد گفت : خداوند هر چه را كه مىخواست ، براى پيامبرش حلال مىنمود ، قرآن نيز در جايگاه خود نازل شده است ؛ اما اكنون حج را از عمره ( متعهء حج ) جدا كنيد و ازدواج موقّت با زنان را نيز كنار بگذاريد ؛ زيرا من هر مردى را كه بدانم با زنى ازدواج موقّت كرده ، سنگسار خواهم كرد . « 1 »\r\n\r\nعبداللَّه بن عمر\r\nعبداللَّه پسر عمر بن خطّاب نيز با حكم پدرش مخالفت كرده است . ترمذى مىگويد : از عبداللَّه بن عمر در مورد متعه حج سؤال شد .\r\nعبداللَّه در پاسخ گفت : متعه حج حلال است .\r\nپرسش‌گر گفت : پدرت آن را منع كرده بود ؟\r\nعبداللَّه گفت : اگر پدرم منع كرده باشد و رسول خدا صلى اللَّه عليه وآله جايز دانسته ، آيا فرمان پدرم قابل پيروى است يا فرمان\r\n\r\n\r\n","description":"","footnote":"\r\n( 1 ) . صحيح مسلم : 3 / 56 ، كتاب حج ، باب « المتعه بالحج والعمره » ، حديث : 1217 و پس از آن .\r\n","page_name":" 27 ","page_number":27},
  {"content":"\r\n\r\nپيامبر خدا صلى اللَّه عليه وآله ؟\r\nآن مرد گفت : البته فرمان پيامبر خدا صلى اللَّه عليه وآله .\r\nعبداللَّه بن عمر گفت : پيامبر خدا صلى اللَّه عليه وآله خود اين عمل را انجام داده بود . « 1 »\r\n\r\nعمران بن حصين\r\nبنابر نقل ابن عبدالبرّ در كتاب الاستيعاب و ابن حجر عسقلانى در كتاب الإصابه ، عمران بن حصين از بزرگان صحابه و فقها بوده است . « 2 » وى حتى در واپسين روزهاى بيمارى خود كه به مرگش انجاميد به شدت از ديدگاه عمر انتقاد مىنمود . مسلم روايتى را اين گونه نقل مىكند :\r\nمطرف مىگويد : عمران بن حصين در دوران بيماريش كه به مرگ وى انجاميد ، مرا خواست و گفت : من سخنى چند به تو مىگويم چه بسا كه خداوند آن‌ها را برايت سودمند قرار دهد . اگر من زنده ماندم اين سخنان را\r\n\r\n\r\n","description":"","footnote":"\r\n( 1 ) . سنن ترمذى : 2 / 224 ، كتاب حج ، باب « ما جاء في التمتع » ، حديث 825 .\r\n( 2 ) . الاستيعاب : 3 / 284 ، الاصابه : 4 / 584 . گفتنى است كه ابن قيم در كتاب زاد المعاد في هدى خير العباد مىگويد :\r\nعمران بن حصين از عثمان والاتر است . برخى مىگويند : عمران فرشتگان را مىديد و به وى سلام مىنمودند ؛ همان گونه كه خود نيز به اين امر اشاره مىكند و مىگويد : « همانا بر من درود فرستاده شد » . وى در سال 52 هجرى در بصره درگذشت .\r\n","page_name":" 28 ","page_number":28},
  {"content":"\r\n\r\nپيش كسى بازگو مكن ! « 1 » ولى اگر از دنيا رفتم ، به دلخواه خود عمل كن .\r\nآن گاه گفت : فرشتگان به من سلام و درود فرستادند و بدان كه پيامبر خدا صلى اللَّه عليه وآله ميان حج و متعهء آن را جمع كرد و در اين باره آيه‌اى در كتاب خدا نازل نشد و رسول خدا صلى اللَّه عليه وآله نيز از اين كار نهى نفرمود ؛ ولى مردى آمد و حكمى از خودساخته را صادر كرد . « 2 » نووى در شرح رواياتى كه حاكى از انكار عمران بن حصين در اين موضوع است ، مىنويسد :\r\nتمامى اين روايات بر اين امر اتفاق نظر دارند كه منظور عمران اين بوده كه متعه در حج و نيز حج قِران « 3 » هر دو جايز هستند . هم‌چنين اين روايت به روشنى بيان‌گر اعتراض عمران به فتواى عمر درباره متعهء حج است . « 4 »\r\n\r\n\r\n","description":"","footnote":"\r\n( 1 ) . ملاحظه كنيد تقيه تا كجا رسيده بود ؟\r\n( 2 ) . صحيح مسلم : 3 / 70 ، كتاب حج ، باب « جواز تمتع » ، ذيل حديث 1236 ، و در همين باب از صحيح بخارى : 2 / 569 ؛ كتاب حج ، باب « تمتع » ، حديث 1496 ، سنن ابن ماجه : 4 / 454 ، كتاب مناسك ، باب « التمتع بالعمرة إلى الحج » ، حديث 2978 ، مسند احمد : 5 / 159 ، 5 / 600 ، حديث عمران بن حصين ، حديث 19394 .\r\n( 3 ) . حج قِران يكى از انواع حج است ؛ كسانى كه محل زندگى آن‌ها تا مسجد الحرام بيشتراز 16 فرسخ نباشد ، اين حج را انجام مىدهند .\r\n( 4 ) . المنهاج ، شرح صحيح مسلم : 8 / 168 .\r\n","page_name":" 29 ","page_number":29},
  {"content":"\r\n\r\n\r\nدفاع ابن تيميه و اعتراف او به اشتباه\r\nابن تيميه ، شيخ الاسلام اهل سنّت نيز در اين باره اظهار نظر كرده است . وى در دفاع از ديدگاه عمر زبان به توجيه مىگشايد و مىگويد :\r\n« عمر مىخواست به عمل بهتر ، دستور دهد » .\r\nآن گاه ابن تيميه سخنان پسر عمر را به عنوان شاهد ادّعاى خود مىآورد و مىگويد : عبداللَّه پسر عمر متعه را جايز مىدانست . به او گفتند : پدرت متعه را منع كرده بود .\r\nابن عمر پاسخ داد : منظور پدرم با آن چه شما مىگوييد ، تفاوت دارد .\r\nخلاصه سخن ابن تيميّه همان است كه سرانجام مىگويد : اين نهى ، اختيارى بود ، نه تحريمى . عمر نگفته كه من اين دو متعه را حرام مىكنم . « 1 » به نظر ما اين توجيه ابن تيميه كه « منظور عمر دستور دادن به حكم بهتر بوده » ، پذيرفته نيست و باطل است .\r\nاز سوى ديگر ابن تيميه سخنانى را به پسر عمر نسبت داده كه بر خلاف مطالبى است كه در كتاب‌هاى اهل سنّت از پسر عمر نقل گرديده\r\n\r\n\r\n","description":"","footnote":"\r\n( 1 ) . منهاج السنه : 4 / 182 و 183 .\r\n","page_name":" 30 ","page_number":30},
  {"content":"\r\n\r\nاست . ابن كثير مىگويد : عبداللَّه با پدرش مخالفت مىكرد تا آن كه به او گفتند : همانا كه پدرت از ( متعه ) منع مىكرد !\r\nوى پاسخ داد : مىترسم كه خداوند از آسمان بر شما سنگ نازل كند ! رسول خدا صلى اللَّه عليه وآله اين عمل را انجام داده است ، آيا از سنّت پيامبر خدا صلى اللَّه عليه وآله بايد پيروى كرد يا از سنّت عمر بن خطاب ؟ ! « 1 » نكته مهم در سخن ابن تيميه همان انكار گفتار عمر است كه مىگويد : « و من آن دو متعه را حرام مىكنم » . « 2 » البته ما در ادامه گروهى را نام خواهيم برد كه اين سخن را نقل كرده‌اند !\r\nبا اين حال ، گويا ابن تيميه مىداند كه زحمت‌ها و تلاش‌هاى او براى توجيه اقدام عمر و دفاع از او ، ره به جايى نخواهد برد . از اين رو از روى ناچارى مىگويد :\r\nاهل تسنّن اتفاق نظر دارند كه فقط رسول خدا صلى اللَّه عليه وآله هستند كه همه اعمال ايشان براى ما حجّت است و بايد به آن‌ها عمل كرد .\r\nاز نگاه اهل سنّت هر انسانى به جز رسول خدا صلى اللَّه عليه وآله اشتباه\r\n\r\n\r\n","description":"","footnote":"\r\n( 1 ) . تاريخ ابن كثير : 5 / 159 .\r\n( 2 ) . منهاج السنه : 4 / 182 و 183 .\r\n","page_name":" 31 ","page_number":31},
  {"content":"\r\n\r\nمىكند ، و عمر نيز ، از اين قاعده مستثنا نيست . « 1 » البته اين كار عمر « اشتباه » نيست ؛ بلكه كارى « نوپيدا » است ؛ همان گونه كه در حديث پيشين گذشت كه ابوموسى اشعرى مىگويد : پيامبر خدا صلى اللَّه عليه وآله فرمود :\r\nأنا فرطكم على الحوض ، وليرفعنّ رجال منكم ثمّ ليختلجنّ دوني . فأقول : يا ربّ ! أصحابي !\r\nفيقال : إنّك لا تدري ما أحدثوا بعدك ! « 2 »\r\nمن جلوتر از شما كنار حوض ( كوثر ) خواهم ايستاد . پس مردانى از شما بيرون رانده و از من جدا خواهند شد . من مىگويم : پروردگارا ! اينان ياران من هستند !\r\nگفته مىشود : تو نمىدانى كه اينان پس از تو چه بدعت‌هايى را روا داشتند ؟ !\r\nو در اين جا مىتوان گفت كه قصد اصلى از تحريم متعهء حج احياى سنّت جاهلى است ؛ زيرا در دوران جاهليت ، انجام متعهء حج در\r\n\r\n\r\n","description":"","footnote":"\r\n( 1 ) . همان .\r\n( 2 ) . حافظان حديث ، اين حديث را در باب « الحوض » آورده‌اند ؛ از جمله بخارى در صحيح : 5 / 2405 ، كتاب « الرقاق » « باب فى الحوض » حديث 6205 آورده است .\r\n","page_name":" 32 ","page_number":32},
  {"content":"\r\n\r\nماه‌هاى حج از شديدترين گناهان روى زمين به شمار مىرفت . « 1 » بيهقى در السنن الكبرى مىنويسد :\r\nابن عباس مىگويد : به خدا سوگند ، رسول خدا صلى اللَّه عليه وآله عايشه را در ماه ذى الحجه به همراه خود به عمره نبرد ، مگر براى اين كه عملًا سنّت جاهليّت را ابطال نمايد . « 2 » از اين رو در حديث صحيحى نقل شده كه پيامبر خدا صلى اللَّه عليه وآله فرمود :\r\nلو استقبلت من أمري ما استدبرت ما أهديت ، ولولا أنّ معي الهدي لأحللت .\r\nيعنى براى خروج از احرام عمره تمتّع ، قربانى لازم نيست . پس اين حديث دلالت دارد بر اين كه بعد از اتمام اعمال عمره تمتع بايد از احرام خارج شد .\r\nدر اين هنگام سراقه پسر مالك بن جعشم گفت : اى پيامبر خدا !\r\n\r\n\r\n","description":"","footnote":"\r\n( 1 ) . صحيح بخارى : 2 / 567 ؛ كتاب نكاح ، باب « التمتع والإقران والإفراد بالحج » ، حديث 1489 ، صحيح مسلم : 3 / 81 - 82 ، كتاب حج ، باب « جواز العمره في أشهر الحج » ، حديث 1240 و . . . .\r\n( 2 ) . السنن الكبرى : 4 / 563 ، كتاب حج ، باب « العمرة في أشهر الحج » ، حديث 8732 .\r\n","page_name":" 33 ","page_number":33},
  {"content":"\r\n\r\nاين مسئله ويژه ماست ، يا براى هميشه اين حكم جارى است ؟\r\nپيامبر پاسخ داد : نه ، اين براى هميشه خواهد بود .\r\nهمه صحاح نويسان اين حديث را نقل كرده‌اند . بخارى در صحيح خود بخشى را به آن اختصاص داده است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nبخش‌دوم ازدواج موقّت\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nازدواج موقّت چيست ؟\r\nمقصود از ازدواج موقّت آن است كه زنِ آزاد و عاقل ، خود را با مهريه و مدّتى معيّن به عقد مردى مسلمان درآورد و مرد نيز اين عقد را بپذيرد .\r\nاين همان ازدواج متعه يا ازدواج موقّت است . رعايت همه شروط ازدواج دائم در اين نوع ازدواج نيز شرط است ؛ از جمله دارا بودن همهء شرايط صحّت عقد ، نبود مانع نسبى يا سببى ( از محارم نباشد و . . . ) .\r\nدر اين نوع ازدواج ، وكالت دادن به عاقد نيز همانند ازدواج دائم ، جايز است . فرزندى كه از آنان متولد مىشود ، فرزندى شرعى و به پدر متعلّق است و تمامى شروط و پيامدهاى ازدواج دائم از جمله محرميّت ، نگه داشتن عدّه و امور ديگر بر آن مترتّب است .\r\nتفاوت اين نوع ازدواج با نوع دائم ، در اين است كه جدايى در اين ازدواج به واسطه طلاق نيست ؛ بلكه با پايان يافتن مدّتى است كه در\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nعقد ذكر شده و يا با بخشش آن مدت از سوى مرد نيز جدايى صورت پذير است .\r\nعدّه اين نوع ازدواج در صورتى كه زن يائسه نباشد ، دو حيض است . اين در صورتى است كه آن زن ، خون حيض ببيند ، و گرنه مدّت عدّهء او چهل و پنج روز خواهد بود .\r\nاز ديگر شرايط اين ازدواج اين است كه زن و مرد از يك‌ديگر ارث نمىبرند و هيچ نفقه‌اى نيز بر مرد واجب نمىگردد .\r\nالبتّه اين كه ازدواج موقّت احكامى خاصّ دارد كه در ازدواج دائم وجود ندارد به معناى آن نيست كه دو ازدواج در شريعت داشته باشيم و اين كه ازدواج موقّت در مقابل ازدواج دائم - مثل ازدواج ذات يمين - قرار گيرد ؛ بلكه تفاوت در چند كلمه شرعى معدود است .\r\n\r\nادله ازدواج موقّت\r\nقرآن ، سنتِ پيامبر و اتّفاق نظر شيعه و سنّى بر صحّت و مشروعيّت اين ازدواج و ثبوت آن در اسلام دلالت دارند . اينك به بيان ادلّه اين نوع ازدواج مىپردازيم .\r\n\r\nازدواج موقّت و دليل قرآنى\r\nخداوند متعال مىفرمايد :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n« فَمَا اسْتَمْتَعْتُمْ بِهِ مِنْهُنَّ » ؛ « 1 »\r\nپس هر گاه از آن زنان بهره‌مند شديد . . . .\r\nدر روايتى آمده : جمعى از صحابه و تابعين كه در قرائت قرآن و فهم و درك احكام آن ، مرجع ديگران بودند ، تصريح كرده‌اند كه اين آيه درباره ازدواج موقّت نازل شده است . گفته مىشود كه آنان اين آيه را اين گونه تلاوت مىكردند :\r\nفما استمتعتم به منهن إلى أجل ؛\r\nپس هر گاه تا وقتى معيّن از آن زنان بهره جستيد .\r\nآنان اين آيه را در مصحف‌هاى خود به همين شكل مىنگاشتند .\r\nپس در اين صورت آيه به جواز ازدواج موقّت تصريح دارد . از كسانى كه اين آيه را در صحّت ازدواج موقّت برشمرده‌اند مىتوان عبداللَّه بن عباس ، أبى بن كعب ، عبداللَّه بن مسعود ، جابر بن عبداللَّه ، ابوسعيد خدرى ، سعيد بن جبير ، مجاهد ، سدّى و قتاده را نام برد . « 2 » فراتر اين كه حديث نگاران از ابن عباس اين گونه نقل مىكنند كه او\r\n\r\n\r\n","description":"","footnote":"\r\n( 1 ) . سوره نساء : آيه 24 .\r\n( 2 ) . براى آگاهى بيشتر در اين زمينه ر . ك : تفسيرهاى طبرى ، قرطبى ، ابن كثير ، زمخشرى و الدر المنثور سيوطى در ذيل اين آيه . هم‌چنين ر . ك : احكام القرآن ، جصّاص : 2 / 208 ، السنن الكبرى ، بيهقى : 7 / 335 ، المنهاج ، نووى : 9 / 153 ، المغنى ، ابن قدامه : 7 / 571 .\r\n","page_name":" 39 ","page_number":39},
  {"content":"\r\n\r\nسه مرتبه گفت : « به خدا سوگند ، خداوند اين آيه را اين گونه نازل كرد » .\r\nاز طرف ديگر ، نقل شده كه ابن عباس و أبى بن كعب تصريح كرده‌اند كه اين آيه نسخ نشده است .\r\nبالاتر اين كه قرطبى تصريح مىكند كه دلالت اين آيه بر ازدواج موقّت ، ديدگاه همگان است . وى مىگويد : « همگان گفته‌اند كه مقصود ( از اين آيه ) ازدواج موقّت است كه در صدر اسلام رايج بوده است » . « 1 »\r\n\r\nازدواج موقّت از ديدگاه سنّت\r\nاحاديث فراوانى از سنّت پيامبر در اين باره نقل شده است كه ما در اين جا به حديثى كه بخارى ، مسلم ، احمد بن حنبل و ديگران ، از عبداللَّه بن مسعود نقل كرده‌اند بسنده مىكنيم . ابن مسعود مىگويد :\r\nهمراه رسول خدا صلى اللَّه عليه وآله در جنگى شركت داشتيم . در اين جنگ زنانمان همراه ما نبودند . از اين رو عرض كرديم : ( اى رسول خدا ! ) آيا اجازه مىدهيد خود را اخته كنيم ؟\r\nپيامبر صلى اللَّه عليه وآله ما را از اين كار بازداشت ، آن گاه به ما اجازه داد تا با مهريه قرار دادن لباسى ، زنى را به ازدواج موقّت خود برگزينيم .\r\nسپس عبداللَّه بن مسعود اين آيه را تلاوت كرد :\r\n\r\n\r\n","description":"","footnote":"\r\n( 1 ) . تفسير قرطبى : 5 / 130 : در اين منبع چنين آمده است : « وقال الجمهور : المراد نكاح المتعة الّذي كان في صدر الإسلام » .\r\n","page_name":" 40 ","page_number":40},
  {"content":"\r\n\r\n« يا أَيُّهَا الَّذينَ آمَنُوا لاتُحَرِّمُوا طَيِّباتِ ما أَحَلَّ اللَّهُ لَكُمْ وَلا تَعْتَدُوا إِنَّ اللَّهَ لايُحِبُّ الْمُعْتَدينَ » ؛ « 1 »\r\nاى كسانى كه ايمان آورده‌ايد ، چيزهاىِ پاكيزه‌اى را كه خدا براى استفاده شما حلال كرده ، حرام مشماريد و از حدّ مگذريد ؛ زيرا خداوند متجاوزان را دوست نمىدارد . « 2 » البته منظورِ ابن مسعود از قرائت اين آيه پس از ذكر حديث ، پنهان نيست ؛ زيرا او از منتقدين آن شخصى است كه ازدواج موقّت را حرام كرد .\r\n\r\nازدواج موقّت و اجماع\r\nدر اين كه متعه ، يك نوع ازدواج است ، هيچ اختلافى بين مسلمانان وجود ندارد . قرطبى با ذكر پاره‌اى از احكام آن به اين دليل تصريح كرده و مىگويد :\r\nعلماى گذشته در اين كه متعه ازدواجى موقّت است و در آن ارث و ميراثى نيست و نيز جدايى در آن با پايان مدّت عقد صورت مىپذيرد ؛\r\n\r\n\r\n","description":"","footnote":"\r\n( 1 ) . سوره مائده : آيه 87 .\r\n( 2 ) . صحيح بخارى : 5 / 1953 ؛ كتاب نكاح ، باب « ما يكره من التبتل والخصاء » ، حديث 4787 و 4 / 1687 ، كتاب « التفسير » ، تفسير سوره مائده ، حديث 4339 ، صحيح مسلم : 3 / 193 ، كتاب نكاح ، باب « نكاح المتعه » ، حديث 1404 ، مسند احمد : 1 / 692 ، مسند عبداللَّه بن مسعود ، حديث 3976 .\r\n","page_name":" 41 ","page_number":41},
  {"content":"\r\n\r\nنه با طلاق ، اختلاف نداشتند .\r\nآن گاه قرطبى كيفيّت اين عقد و احكام آن را از ابن عطيّه نقل مىكند . « 1 » طبرى نيز از سدّى اين گونه نقل مىكند : « در اين متعه مرد ، زن را به مهرى معيّن و تا زمانى از پيش تعيين شده ، به عقد خود درمىآورد . . . » . « 2 » هم‌چنين در كتاب التمهيد به نقل از ابن عبدالبرّ اين گونه آمده است :\r\nعلما اتّفاق نظر دارند كه متعه ، ازدواجى است كه نه به شهود نياز دارد و نه به اذن ولىّ زن . هم‌چنين همه حكم مىدهند كه اين ازدواج موقّت بوده و ارثى در آن ردّ و بدل نمىشود . جدايى در آن نيز با پايان يافتن مدّت عقد صورت مىپذيرد ؛ نه با طلاق . « 3 »\r\n\r\nعمر و حرام كردن ازدواج موقّت\r\nازدواج موقّت با زنان ( همانند متعهء حج ) تا زمان وفات پيامبر خدا صلى اللَّه عليه وآله و هم‌چنين زمان خلافت ابوبكر و اندكى از دوران حكومت عمر بن خطّاب حلال و امرى رايج بود تا اين كه\r\n\r\n\r\n","description":"","footnote":"\r\n( 1 ) . تفسير قرطبى : 5 / 132 .\r\n( 2 ) . تفسير طبرى : 5 / 18 .\r\n( 3 ) . التمهيد : 11 / 102 .\r\n","page_name":" 42 ","page_number":42},
  {"content":"\r\n\r\nعمر گفت :\r\nدو متعه در زمان رسول خدا صلى اللَّه عليه وآله حلال و معمول بوده و من آن دو متعه را ممنوع مىكنم و مرتكب آن دو را مجازات مىنمايم ؛ متعه حج و متعه زنان .\r\nاين سخن عمر در كتاب‌ها و منابع حديثى ، فقهى ، تفسيرى و كلامى آمده كه مىتوان به كتاب‌هاى ذيل اشاره كرد :\r\nتفسير رازى ، شرح معانى الآثار ، السنن الكبرى بيهقى ، بدايه المجتهد ، المحلّى ، احكام القرآن تأليف جصّاص ، شرح التجريد تأليف قوشجى أشعرى ، تفسير قرطبى ، المغنى ، زاد المعاد في هدى خير العباد ، الدر المنثور ، كنز العمال و وفيات الأعيان . « 1 »\r\nبرخى از مورخان و حديث نگاران مانند سرخسى به صحيح بودن اين حديث تصريح كرده‌اند . برخى ديگر همانند ابن قيم الجوزيه بر معتبر بودن اين حديث گواهى مىدهند .\r\nراغب اصفهانى در كتاب المحاضرات مىنويسد :\r\n\r\n\r\n","description":"","footnote":"\r\n( 1 ) . تفسير رازى : 2 / 167 ، شرح معانى الآثار : 374 ، السنن الكبرى ، بيهقى : 7 / 206 ، بدايه المجتهد : 1 / 346 ، المحلّى : 7 / 107 ، احكام القرآن تأليف جصّاص : 1 / 279 ، شرح التجريد تأليف قوشجى أشعرى ( در بخش مطاعن عمر ) ، تفسير قرطبى : 2 / 370 ، المغنى : 7 / 527 ، زاد المعاد في هدى خير العباد : 2 / 205 ، الدر المنثور : 2 / 141 ، كنز العمال : 8 / 293 ، وفيات الأعيان : 5 / 197 .\r\n","page_name":" 43 ","page_number":43},
  {"content":"\r\n\r\nيحيى بن اكثم به شيخى در بصره گفت : در جواز متعه به چه كسى اقتدا مىكنى ؟\r\nپاسخ داد : به عمر اقتدا كردم .\r\nپرسيد : چگونه به او اقتدا كردى در حالى كه او از شديدترين مخالفان متعه بود ؟ !\r\nپاسخ داد : زيرا در خبر صحيحى آمده است كه او بر فراز منبر رفت و گفت : خداوند و پيامبر او ، دو متعه را بر شما حلال كردند و من آن دو متعه را بر شما حرام مىكنم و مرتكب آن را مجازات مىكنم .\r\nمن شهادت و گواهى او را به جواز اين عمل پذيرفتم ، ولى فتوايش را نپذيرفتم .\r\nدر پاره‌اى از روايات آمده كه عمر از دو متعه و گفتن « حيّ على خير العمل » ( در اذان و اقامه ) نهى كرد . « 1 » در روايتى عطا نقل مىكند كه جابر بن عبداللَّه انصارى مىگويد :\r\nدر زمان پيامبر خدا صلى اللَّه عليه وآله ، ابوبكر و عمر ازدواج موقّت نموديم ، تا آن كه در اواخر خلافت عمر ، « عمرو بن حريث » زنى را ( كه جابر نامش را آورده ، ولى من فراموش كردم ) به عقد موقّت خود درآورد ، آن زن باردار شد ، زمانى كه عمر آگاه شد ، آن زن را احضار كرد\r\n\r\n\r\n","description":"","footnote":"\r\n( 1 ) . شرح التجريد ، قوشچى ، باب مطاعن عمر ، ص 484 .\r\n","page_name":" 44 ","page_number":44},
  {"content":"\r\n\r\nو از درستى اين خبر پرسيد .\r\nزن پاسخ داد : آرى .\r\nعمر گفت : شاهد شما كيست ؟\r\nعطا مىگويد : اين زن ، مادر يا ولىّ خود را به عنوان شاهد معرفى كرد .\r\nعمر به وى گفت : فرد ديگرى دارى كه شهادت بدهد ؟ !\r\nپس از اين ماجرا بود كه عمر ازدواج موقّت را ممنوع كرد . « 1 » روايات مشابه ديگرى نيز وجود دارد كه در برخى از آن‌ها عمر مخاطب خود را به سنگسار تهديد كرده است . « 2 » در روايتى ديگر اين گونه آمده است :\r\nمردى از شام به مدينه آمد و زنى را به عقد موقّت خويش درآورد و مدتى نامعلوم با او بود ، تا آن كه عقد تمام شد .\r\n\r\n\r\n","description":"","footnote":"\r\n( 1 ) . صحيح مسلم : 3 / 194 ، كتاب نكاح ، باب « نكاح المتعه » ، ذيل حديث 1405 ، مسند احمد : 4 / 237 ، مسند جابر بن عبداللَّه ، حديث 13856 ، السنن الكبرى ، بيهقى : 388 / 7 ، كتاب الصداق ، باب « ما يجوز أن يكون مهراً » ، حديث 14368 ، اين داستان در كتاب المصنف عبدالرزاق : 7 / 497 ، باب « المتعه » ، حديث 14021 نيز آمده است .\r\n( 2 ) . هم‌چنين از عمر نقل مىشود كه گفت : « هيچ مردى را پيش من نمىآورند كه ازدواج موقّت انجام داده باشد ، مگر آن كه او را سنگسار خواهم كرد ، حتى اگر مرده باشد قبرش را سنگسار خواهم كرد ! » ، المبسوط ، سرخسى : 5 / 153 .\r\n","page_name":" 45 ","page_number":45},
  {"content":"\r\n\r\nوقتى عمر از اين موضوع آگاه شد ، آن مرد را به نزد خويش خواند و از او پرسيد : چه چيزى باعث شد تا آن زن را به ازدواج موقّت خود درآورى ؟\r\nآن مرد در پاسخ گفت : اين كار را در زمان پيامبر خدا صلى اللَّه عليه وآله انجام داديم و ايشان تا زمان مرگ ، ما را از اين كار منع ننمود . سپس در زمان ابوبكر نيز همين وضعيت وجود داشت ، او نيز ما را از اين كار نهى نكرد تا اين كه او نيز مرد و شما به روى كار آمدى . از تو نيز خبرى براى نهى از ازدواج موقّت به ما نرسيده است .\r\nعمر گفت : سوگند به آن كه جانم در دست اوست ، اگر پيش‌تر ازدواج موقّت را ممنوع كرده بودم ، تو را سنگسار مىنمودم . « 1 » همان گونه كه روشن شد همه روايات منع از ازدواج موقّت را به عمر منسوب مىكنند و چنين تعبيرهايى دارند :\r\n« هنگامى كه عمر به خلافت رسيد از آن دو ( متعه ) نهى كرد » .\r\n« عمر آن را ممنوع كرد » .\r\n« مردى حكمى از خودساخته را صادر كرد » .\r\nو تعبيرهاى ديگرى كه در منابع آمده است .\r\nپس اگر منعى از جانب رسول خدا صلى اللَّه عليه وآله صورت گرفته\r\n\r\n\r\n","description":"","footnote":"\r\n( 1 ) . كنز العمال : 16 / 218 ، كتاب النكاح ، باب المتعه ، حديث 845718 .\r\n","page_name":" 46 ","page_number":46},
  {"content":"\r\n\r\nبود ، هيچ كس منع و آثار و پيامدهاى منفى آن را به عمر نسبت نمىداد .\r\nدر روايتى آمده است كه امير مؤمنان على عليه السلام فرمود :\r\nلولا أنّ عمر نهى عن المتعة ما زنى إلّاشقي ؛ « 1 »\r\nاگر عمر ازدواج موقّت را ممنوع نمىكرد ، جز فرد نگون بخت كسى مرتكب زنا نمىشد .\r\nهم‌چنين در اين باره از ابن عباس چنين نقل شده است :\r\n« متعه چيزى جز رحمت خداوند نسبت به بندگانش نبود . اگر عمر از آن نهى نمىكرد ، جز انسان نگون بخت ، كسى زنا نمىكرد » . « 2 » از اين رو نخستين كسى كه ازدواج موقّت را حرام كرد ، عمر بن خطّاب است . « 3 » فراتر اين كه خود عمر مىگويد :\r\nاين دو متعه ( متعه حج و ازدواج موقّت ) در زمان پيامبر خدا صلى اللَّه عليه وآله رايج بوده و من آن‌ها را ممنوع اعلام مىكنم .\r\nاو از منع رسول خدا صلى اللَّه عليه وآله سخنى به ميان نمىآورد و نهى\r\n\r\n\r\n","description":"","footnote":"\r\n( 1 ) . المصنف عبدالرزاق : 7 / 500 ، باب المتعه ، حديث 1402 ، تفسير طبرى : 5 / 19 ، الدر المنثور : 2 / 251 ، تفسير رازى : 10 / 52 .\r\n( 2 ) . تفسير قرطبى : 5 / 130 ، برخى در اين روايات به جاى واژه « شقى ؛ نگون بخت » از واژهء « شفى » به معناى « ناچيز » استفاده كرده‌اند . ر . ك : النهايه : 2 / 437 ، تاج العروس : 19 / 578 و ديگر فرهنگ نامه‌هاى عربى .\r\n( 3 ) . تاريخ الخلفاء : 137 .\r\n","page_name":" 47 ","page_number":47},
  {"content":"\r\n\r\nرا به خودش نسبت مىدهد .\r\nعمر حتى براى تخلف كنندگان از حكم خود ، مجازات تعيين مىنمايد ، تا آن گاه كه آن مرد شامى پاسخ داد : تا اين لحظه از تو فرمانى جديد براى ممنوع بودن اين عمل به ما نرسيده است .\r\nعمر سخن او را تكذيب نكرد ؛ بلكه با عبارات خود اعتراف كرد كه تا آن لحظه هرگز متعه كردن ، حرام نبوده است .\r\nالبته در روايتى آمده بود : « ثمّ معك فلم تُحدث لنا فيه نهياً . . . » و به كار بردن فعل « تُحدث » ( آوردن حكمى نو و بىسابقه ) اشاره به نو پيدا و بدعت بودن اقدام عمر دارد .\r\n\r\nتحريم ازدواج موقّت و موضع گيرى حضرت على عليه السلام‌و بزرگان صحابه\r\nهر چند برخى همانند عبداللَّه بن زبير در ممنوعيت ازدواج موقّت از عمر پيروى كردند ، اما بزرگان صحابه به پيروى از قرآن و سنّت ، به حلال بودن آن قائل بودند . از پيشگامان بزرگان صحابه مولاى ما امير مؤمنان حضرت على و اهل بيت عليهم السلام هستند .\r\nدر اين زمينه ابن حزم مىگويد :\r\nگروهى از پيشينيان بر حلال بودن ازدواج موقّت بعد از وفات رسول خدا صلى اللَّه عليه وآله هم‌چنان ثابت قدم ماندند . از جمله برخى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nصحابه مانند اسماء دختر ابوبكر ، جابر بن عبداللَّه انصارى ، ابن مسعود ، ابن عباس ، معاوية بن ابى سفيان ، عمرو بن حريث ، ابوسعيد خدرى ، سلمه و معبد فرزندان امية بن خلف .\r\nجابر بن عبداللَّه انصارى حلال بودن ازدواج موقّت را تا پايان عمرِ مباركِ رسول خدا صلى اللَّه عليه وآله ، زمان ابوبكر و هم‌چنين اواخر دوران خلافت عمر ، به نقل از تمامى صحابه پيامبر صلى اللَّه عليه وآله روايت كرده است . . . از تابعين نيز طاووس ، عطا ، سعيد بن جبير و ديگر فقهاى مكه مكرمه بر حلال بودن ازدواج موقّت ثابت قدم مانده‌اند . . . . « 1 » البتّه ابن حزم ، نامى از عمران بن حصين و برخى ديگر از صحابه به ميان نمىآورد . قرطبى نيز اين نام‌ها را آورده و به نقل از ابن عبدالبرّ مىافزايد :\r\nپيروان ابن عباس از اهل مكه و يمن ، همگى به پيروى از ابن عباس ، به حلال بودن ازدواج موقّت حكم داده‌اند . « 2 » عبدالملك بن عبدالعزيز مشهور به ابن جريج مكّى درگذشته سال 149 هجرى از نام‌آورترين فقهاى مكه مكرمه به حلال بودن ازدواج موقّت حكم كرده است ؛ وى از بزرگان فقها و تابعان نامدار و از\r\n\r\n\r\n","description":"","footnote":"\r\n( 1 ) . المحلّى : 9 / 129 .\r\n( 2 ) . تفسير قرطبى : 3 / 133\r\n","page_name":" 49 ","page_number":49},
  {"content":"\r\n\r\nمحدّثان ثقه و مورد اعتماد و نيز از راويان صحيح بخارى و صحيح مسلم است . نقل شده كه وى نزديك به 90 زن را با عقد موقّت به ازدواج خود درآورده بود .\r\nابن خلّكان مىگويد : مأمون در دوران خلافت خود دستور داد تا در بين مردم به حلال بودن ازدواج موقّت ندا دهند .\r\nمحمّد بن منصور و ابوالعيناء ( از فقهاى دربار وى ) بر او وارد شدند تا شايد نظرش را برگردانند .\r\nمأمون در حالى كه با عصبانيت مشغول مسواك زدن بود ، كلام عمر را بر زبان مىآورد و مىگفت : « دو متعه در زمان رسول خدا صلى اللَّه عليه وآله و ابوبكر رايج بودند و من آن دو را ممنوع مىكنم ! » تو كيستى اى چپ چشم ؟ ! تا از آن چه رسول خدا صلى اللَّه عليه وآله و ابوبكر انجام داده‌اند ، نهى كنى ؟\r\nمحمّد بن منصور خواست با مأمون سخن بگويد ، اما ابوالعيناء به آرامى به او گفت : مىخواهى به كسى كه به صراحت درباره عمر چنين مىگويد ، چه بگويى ؟ !\r\nدر اين هنگام يحيى بن اكثم وارد شد و با مأمون خلوت كرد و او را از فتنه ترساند تا او را از اين نظر بازگرداند . « 1 »\r\n\r\n\r\n","description":"","footnote":"\r\n( 1 ) . وفيات الاعيان : 6 / 149 - 150 ، شرح حال يحيى بن اكثم .\r\n","page_name":" 50 ","page_number":50},
  {"content":"\r\n\r\n\r\nدفاع از عمر و توجيه گفتار او\r\nاينك بر آنيم به سخنان افرادى بپردازيم كه براى دفاع از عمر و توجيه اين اقدام وى - همانند همه موارد اين چنينى - خود را بيهوده به زحمت مىاندازند ؛ چرا كه اين حكم از نگاه قرآن و سنّت پيامبر صلى اللَّه عليه وآله امرى ثابت ، مسلّم و از ضروريات دين به شمار مىرود . حال آن كه خليفه آشكارا حكم خداوند را ناديده مىگيرد و با آن مخالفت مىكند .\r\n\r\nسه ديدگاه متفاوت\r\nكسانى كه به توجيه حكم عمر پرداخته‌اند ، به چند دسته تقسيم مىشوند . در يك تقسيم بندى كلّى مىتوان ديدگاه‌ها را به سه دسته ساماندهى كرد :\r\nديدگاه يكم : پيامبر خدا صلى اللَّه عليه وآله حكم جواز ازدواج موقّت را نسخ كردند ، ولى به جز عمر هيچ كس از اين مسأله آگاه نشد .\r\nاين ديدگاه را فخر رازى پس از بيان چند توجيه براى اقدام عمر و نپذيرفتن آن‌ها ، چنين بيان مىكند :\r\n. . . فقط اين راه باقى مىماند كه گفته شود : منظور عمر آن بود كه متعه در زمان پيامبر خدا صلى اللَّه عليه وآله مباح بوده و من از آن منع مىكنم ؛ زيرا\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبراى من ثابت شده كه پيامبر صلى اللَّه عليه وآله اين حكم را نسخ كرده است . « 1 » نَوَوى پس از نقل سخن عمر مىافزايد :\r\nمعناى اين سخن چنين است : كسانى كه در زمان ابوبكر و عمر متعه نموده‌اند ، خبر نسخ حكم متعه را نشنيده بودند . « 2 » ديدگاه دوم : شخص پيامبر صلى اللَّه عليه وآله متعه را حرام كرده است .\r\nديدگاه سوم : عمر آن را حرام كرد .\r\nديدگاه دوم و سوم را ابن قيّم جوزيه بيان كرده است . « 3 » كسانى كه ديدگاه دوم را مىپذيرند و بر اين باورند كه خود رسول خدا صلى اللَّه عليه وآله متعه را حرام كرد ، درباره زمان تحريم متعه از سوى آن حضرت به هفت دسته تقسيم مىشوند « 4 » كه مىگويند نسخ :\r\n1 . در جنگ خيبر صورت پذيرفت . شافعى ، از پيروان اين ديدگاه است .\r\n2 . در زمان انجام عمره پس از فتح مكه صورت پذيرفت .\r\n\r\n\r\n","description":"","footnote":"\r\n( 1 ) . تفسير كبير : 10 / 56 .\r\n( 2 ) . المنهاج ، شرح صحيح مسلم : 9 / 157 .\r\n( 3 ) . زاد المعاد في هدى خير العباد : 2 / 184 - 185 .\r\n( 4 ) . ابن قيم چهار مورد را آورده كه عبارتند از : جنگ خيبر ، فتح مكه ، جنگ حنين و حجّة الوداع . ر . ك : زاد المعاد في هدى خير العباد : 2 / 183 و سه مورد ديگر از كتاب فتح البارى : 9 / 210 ، ذكر شده است .\r\n","page_name":" 52 ","page_number":52},
  {"content":"\r\n\r\n3 . در سال فتح مكه انجام متعه حرام شد . از قائلين به اين نظريه ، ابن عيينه و گروهى ديگر هستند .\r\n4 . در جنگ اوطاس صورت گرفت .\r\n5 . در سالى كه جنگ حنين در گرفت ، صورت پذيرفت .\r\nابن قيم مىگويد : به دليل متصل بودن جنگ حنين به فتح مكه ، در واقع اين ديدگاه همان نظريه دوم است . « 1 » البته ما در آينده اين موضوع را بررسى و پيرامون آن بحث خواهيم كرد .\r\n6 . در سال جنگ تبوك صورت پذيرفت كه سخن در اين باره خواهد آمد .\r\n7 . در سال حجة الوداع انجام شد .\r\nابن قيم مىگويد : اين توهّم برخى از راويان است . آنان در سفر توهّمى خود از فتح مكه تا حجة الوداع را پيموده‌اند ؛ چرا كه سفر خيالى از نقطه‌اى به نقطه ديگر ، از زمانى به زمان ديگر و از رويدادى به رويداد ديگر براى حافظان حديث و ديگر راويان بسيار رخ مىدهد . « 2 » خلاصهء آن چه طرفداران ديدگاه سوم براى توجيه حرام شدن\r\n\r\n\r\n","description":"","footnote":"\r\n( 1 ) . زاد المعاد في هدى خير العباد : 2 / 183 .\r\n( 2 ) . همان : 2 / 183 .\r\n","page_name":" 53 ","page_number":53},
  {"content":"\r\n\r\nآن چه خدا و رسولش حلال نموده‌اند ( به طورى كه اين حكم تا زمان رحلت پيامبر خدا صلى اللَّه عليه وآله نيز دست نخورده باقى ماند ) چنين بيان شده است :\r\nعمر متعه را حرام نمود و آن را منع كرد ، اما از سوى ديگر ، رسول خدا صلى اللَّه عليه وآله به پيروى از سنّت و تشريع خلفاى راشدين فرمان داده‌اند . « 1 » دسته بندى اين ديدگاه‌ها برگرفته از اقوال و گفته‌هاى آنان است كه با پژوهش و بررسى مىتوان آن را از ديدگاه‌ها و اقوال آشفته آنان به دست آورد . اما شايسته است اين ديدگاه‌ها بررسى و ارزيابى شوند .\r\n\r\nنقد ديدگاه يكم\r\nبهتر بود امام اهل سنّت فخر رازى اين ديدگاه را مطرح نمىكرد كه نَسْخ ازدواج موقّت توسط پيامبر خدا صلى اللَّه عليه وآله صورت گرفته بود و فقط عمر از اين مسأله آگاه بود ؛ زيرا چگونه ممكن است عمر از نَسْخ اين حكم باخبر شود ، ولى امير مؤمنان على عليه السلام و ديگر اصحاب رسول خدا صلى اللَّه عليه وآله از اين مسأله آگاه نباشند ؟ !\r\nچرا پيامبر گرامى صلى اللَّه عليه وآله فقط او را از اين مسأله آگاه كرده است ؟ !\r\n\r\n\r\n","description":"","footnote":"\r\n( 1 ) . همان : 2 / 184 .\r\n","page_name":" 54 ","page_number":54},
  {"content":"\r\n\r\nچرا هنگامى كه عمران بن سواد عمر را نصيحت مىكرد ، به او پاسخ نداد كه متعه در زمان رسول خدا صلى اللَّه عليه وآله حرام شد ؟\r\nعمران بن سواد خطاب به عمر گفت : امت تو چهار مسأله را بر تو ايراد مىگيرند ، از جمله آن كه تو ازدواج موقّت با زنان را حرام كردى ؛ حال آن كه خدا حلال نموده بود و ما با مشتى خرما ازدواج موقّت مىكرديم . سه مسأله ديگر بماند .\r\nعمر گفت : همانا پيامبر خدا صلى اللَّه عليه وآله در زمان ضرورى و اضطرار اين حكم را صادر كرده بود . اما پس از آن مردم از اين وضعيت بيرون آمدند و حكم اضطرار نيز برداشته شد . . . . « 1 » به راستى چرا همه مسلمانان ، اين مسأله را از عمر نپذيرفتند و اين اختلاف تا امروز باقى است ؟ !\r\n\r\nنقد ديدگاه سوم\r\nبنابراين ديدگاه ، عمر ازدواج موقّت را حرام كرده است و پيروى از حكم عمر لازم است .\r\nابن قيم در اين باره مىگويد :\r\nاگر گفته شود : مسلم نيشابورى در صحيح خود از جابر بن عبداللَّه اين گونه نقل مىكند : « ما در زمان رسول خدا صلى اللَّه عليه وآله و ابوبكر ، در\r\n\r\n\r\n","description":"","footnote":"\r\n( 1 ) . تاريخ طبرى : 3 / 290 ، حوادث سال 23 .\r\n","page_name":" 55 ","page_number":55},
  {"content":"\r\n\r\nمقابل يك مشت خرما يا آرد ازدواج موقّت انجام مىداديم ، تا اين كه عمر در قضيه عمرو بن حريث از آن نهى كرد » . شما در برابر اين روايت كه به صراحت زمان تحريم را دوران خلافت عمر اعلام مىكند ، چه پاسخى داريد ؟\r\nهم‌چنين ثابت شده است كه عمر اين گونه گفته است : « دو متعه در زمان رسول خدا صلى اللَّه عليه وآله حلال و رايج بوده و من آن‌ها را منع مىكنم : متعه حج و متعه زنان » . اين سخن را چگونه توجيه مىكنيد ؟\r\nپاسخ داده مىشود : در اين مسأله مردم به دو گروه تقسيم مىشوند :\r\nگروه اول مىگويند : عمر ، ازدواج موقّت را حرام كرد و مردم را از انجام آن باز داشت ؛ رسول خدا صلى اللَّه عليه وآله به پيروى از سنّت و تشريع‌هاى خلفا فرمان داده بودند . بنابراين ، بايد از حكم عمر پيروى كرد .\r\nاين گروه به صحّت روايت سبرة بن معبد معتقد نيستند . طبق اين روايت كه عبدالملك بن ربيع بن سبره از پدرش از جدّ خويش نقل مىكند ، ازدواج موقّت در سال فتح مكه حرام گرديده است .\r\nابن معين نيز بر اين حديث ايراد گرفته است . البته بخارى به نقل اين حديث در صحيح خود نيازى نديده است . اين در حالى است كه پرداختن به آن بسيار ضرورى و اصلى ، از اصول اسلام است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبنابراين ، دليل نيامدن اين حديث در كتاب بخارى ، صحيح نبودن آن حديث از نگاه اوست ؛ چرا كه اگر او در صحّت حديث ترديد نداشت ، بىشك آن را نقل و به آن استناد مىكرد .\r\nراويان مىگويند : اگر حديث « سبره » صحيح باشد ، باكى بر ابن مسعود نيست كه روايت كند كه آنان به ازدواج موقّت عمل مىكرده‌اند و به آيه قرآن استناد نمايد .\r\nهم‌چنين در صورت صحّت اين روايت نبايد عمر اعلام مىكرد كه اين عمل در زمان پيامبر صلى اللَّه عليه وآله رايج بود و من از آن منع مىكنم و مرتكبش را به مجازات مىرسانم ؛ بلكه بايد اين گونه مىگفت :\r\nپيامبر صلى اللَّه عليه وآله آن را حرام نمود و ما را از ازدواج موقّت ، نهى كرد .\r\nبرخى ديگر مىگويند : اگر ( اين حديث ) صحيح بود ، متعه در زمان ابوبكر - كه جانشين برحق پيامبر بود ( ! ) - نبايد جايز شمرده مىشد .\r\nگروه دوم : حديث « سبره » را صحيح مىدانند . از نگاه پيروان اين ديدگاه حتى اگر اين حديث صحيح نباشد ، حديث حضرت على عليه السلام كه مىگويد : « رسول خدا صلى اللَّه عليه وآله خود ازدواج موقّت با زنان را حرام نموده » حديثى صحيح است .\r\nبه اين ترتيب بايد حديث جابر بن عبداللَّه را اين گونه تفسير نمود : كسانى كه گفته شده به متعه عمل مىكردند ، در واقع خبر تحريم اين عمل به آنان نرسيده بود . اين حكم هم‌چنان مشهور نبود تا اين كه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدر زمان عمر بر سر متعه نزاع پيش آمد . در اين هنگام بود كه حكم حرمت متعه آشكار و مشهور شد . به اين ترتيب ميان احاديث متعارض ، سازگارى ايجاد مىشود . و توفيق از خداوند است . « 1 » بنابراين ديدگاه ، طرفداران اين ديدگاه ، اذعان دارند كه تحريم متعه از جانب عمر بوده ، نه از جانب خدا و پيامبر او ، اما آنان تحريم عمر را توجيه مىكنند ؛ بلكه اين كار را به خدا و پيامبر نسبت مىدهند .\r\nبه اين اعتبار كه پيامبر خدا صلى اللَّه عليه وآله ، به پيروى از دستورات و احكام صادره از خلفاى راشدين امر نموده است .\r\nمهم‌ترين دليل توجيه كنندگان اقدام عمر همين است ، امّا بايد بدانيم اين توجيه بر پايه روايت « لزوم پيروى از سنّت خلفاى راشدين » است . اما اگر نادرستى اين روايت ثابت شود ، بايد پذيرفت كه عمر در دين « بدعت » گذاشته است . هم‌چنان كه بسيارى از اصحاب رسول خدا صلى اللَّه عليه وآله نيز همين سخن را بيان كرده‌اند .\r\nابن قيّم مىگويد : « رسول خدا صلى اللَّه عليه وآله به پيروى از آن چه خلفا صادر مىنمايند ، دستور داده است » . اين سخن اشاره‌اى است به آن چه از پيامبر روايت شده كه فرمود :\r\n« از سنّت من و سنّت خلفاى راشدين هدايت يافته پس از من\r\n\r\n\r\n","description":"","footnote":"\r\n( 1 ) . زاد المعاد في هدى خير العباد : 2 / 184 و 185 .\r\n","page_name":" 58 ","page_number":58},
  {"content":"\r\n\r\nپيروى كنيد و به آن چنگ زنيد و پايبند بمانيد » !\r\nگفتنى است كه طبق تحقيقاتى كه صورت پذيرفته اين حديث با تمامى سندهايش باطل و جعلى است . « 1 » برخى بزرگان ائمه اهل تسنّن هم‌چون حافظ ابن قطّان درگذشته سال 628 هجرى اين حديث را رد مىكند .\r\nابن حجر در شرح حال عبدالرحمان سلمى مىگويد : وى تنها يك حديث در پند و اندرز دارد كه آن را ترمذى تصحيح نموده است .\r\nنگارنده مىافزايد كه اين حديث را « ابن حبّان » و حاكم نيشابورى در المستدرك على الصحيحين نقل نموده‌اند .\r\nابن قطّان فاسى مىگويد : به دليل ناشناخته بودن راوى حديث ، اين روايت صحيح نيست . « 2 » گفتنى است كه دانشمندان بزرگ شرح حال ابن قطّان را نگاشته و او را ستوده‌اند . « 3 »\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : سلسله پژوهش‌هاى اعتقادى ، شماره 23 ، كتاب سنّت پيامبر يا سنّت خلفا ؟ ! از همين نگارنده .\r\n( 2 ) . تهذيب التهذيب : 6 / 215 .\r\n( 3 ) . ر . ك : تذكره الحفاظ : 4 / 1407 ، طبقات الحفاظ : 498 .\r\n","page_name":" 59 ","page_number":59},
  {"content":"\r\n\r\n\r\nنقد ديدگاه دوم\r\nدرباره زمان تحريم ازدواج موقّت توسط پيامبر خدا صلى اللَّه عليه وآله چند قول ديگر نيز مطرح شده است .\r\nبرخى مىگويند : در سال حجة الوداع بوده . ابن قيّم در اين باره مىگويد : اين ديدگاهِ غلط ، از برخى راويان ناشى شده است .\r\nقول ديگر اين كه تحريم در سال جنگ حنين رخ داد ، ابن قيّم مىگويد : به دليل نبود فاصله زمانى ميان جنگ حنين و فتح مكه ، در واقع اين ديدگاه همان نظريه دوم است . « 1 » در رابطه با اين نظر كه تحريم ازدواج موقّت زنان در جنگ اوطاس رخ داد ، سهيلى مىگويد : ديدگاه راويانى كه مىگويند : تحريم در جنگ اوطاس بود ، همسو با روايتى است كه بر تحريم ازدواج موقّت در سال فتح مكه گواهى مىدهد . « 2 » درباره تحريم ازدواج موقّت زنان در عمره قضا ، ديدگاه سهيلى چنين است :\r\nعجيب‌ترين اين روايت‌ها ، آن است كه مىگويد : اين مسئله در جنگ تبوك رخ داده است . هم‌چنين حديث شگفت ديگر اين كه طبق\r\n\r\n\r\n","description":"","footnote":"\r\n( 1 ) . در آينده اين موضوع را بررسى و پيرامون آن بحث خواهيم كرد .\r\n( 2 ) . فتح البارى : 9 / 210 .\r\n","page_name":" 60 ","page_number":60},
  {"content":"\r\n\r\nروايت حسن اين تحريم در عمره قضا صورت پذيرفته است . « 1 » ابن حجر عسقلانى در اين باره مىگويد : حرام شدن ازدواج موقّت در عمره قضا ، نادرست است ؛ زيرا اين روايت مرسل از « حسن » نقل شده و روايات مرسل او ضعيف هستند ؛ زيرا وى از هر كس روايت نقل مىكرد . با فرض درستى روايت او ، شايد منظور وى در زمان جنگ خيبر باشد ؛ چرا كه اين دو جنگ در يك سال اتفاق افتاده ، همان گونه كه فتح مكه و جنگ اوطاس در يك سال رخ داده است . « 2 » ابن قيّم مىگويد : درست آن است كه ازدواج موقّت در سال فتح مكه حرام گرديد . « 3 » ابن حجر عسقلانى مىگويد : روايتى كه مسلم نقل مىكند تصريح دارد كه حرمت ازدواج موقّت در زمان فتح مكه ديدگاه پذيرفته‌ترى است . به اين ترتيب زمان حرام شدن ازدواج موقّت مشخص مىگردد و خدا داناتر است .\r\nابن حجر عسقلانى در آغاز ، همه روايات و ديدگاه‌ها را مطرح و بررسى مىكند . پس از بيان آن‌ها پيرامون اين قول به تفصيل سخن\r\n\r\n\r\n","description":"","footnote":"\r\n( 1 ) . همان .\r\n( 2 ) . همان : 9 / 211 .\r\n( 3 ) . زاد المعاد في هدى خير العباد : 2 / 183 .\r\n","page_name":" 61 ","page_number":61},
  {"content":"\r\n\r\nمىگويد و سرانجام چنين مىنويسد :\r\n. . . از بين زمان‌هايى كه درباره زمان تحريم ازدواج موقّت بيان شد ، فقط جنگ خيبر و فتح مكه از همه ديدگاه‌هاى پيشين صحيح‌تر است . البته سخن دانشمندان درباره ديدگاه تحريم در جنگ خيبر نيز پيش از اين بيان گرديد . بلكه سهيلى اين ديدگاه را نظر مشهور دانسته است . « 1 »\r\n\r\nروايت تحريم ازدواج موقّت در سال فتح مكه\r\nاينك متن روايتى را كه تحريم ازدواج موقّت را در سال فتح مكه مىداند ، همان گونه كه مسلم نيشابورى آورده ، نقل مىكنيم :\r\nاسحاق بن ابراهيم ، از يحيى بن آدم ، از ابراهيم بن سعد ، از عبدالملك بن ربيع بن سبره جهنى ، از پدرش و او از جدش اين گونه نقل مىكند :\r\nرسول خدا صلى اللَّه عليه وآله در سال فتح مكه به ما امر نمودند تا ازدواج موقّت نماييم و پيش از خروج از مكه ما را از اين كار نهى نمودند . « 2 »\r\n\r\n\r\n","description":"","footnote":"\r\n( 1 ) . فتح البارى : 9 / 210 و 212 و 213 .\r\n( 2 ) . صحيح مسلم : 3 / 196 ، كتاب نكاح ، باب « نكاح متعه » ، ذيل حديث 1406 .\r\n","page_name":" 62 ","page_number":62},
  {"content":"\r\n\r\n\r\nروايت تحريم ازدواج موقّت در جنگ تبوك\r\nراويان اهل سنّت اين روايت را از سه تن از صحابه رسول خدا صلى اللَّه عليه وآله ؛ يعنى امير مؤمنان على بن ابى طالب عليهما السلام ، جابر بن عبداللَّه انصارى و ابوهريره نقل مىنمايند . نَوَوى اين روايت را به نقل از حضرت على عليه السلام اين گونه نقل مىكند :\r\nبه جز مسلم ديگران نيز از على عليه السلام نقل مىكنند كه پيامبر صلى اللَّه عليه وآله در جنگ تبوك از ازدواج موقّت نهى فرمودند .\r\nسلسله راويان حديث مذكور به اين ترتيب است : اسحاق بن راشد ، از زهرى ، از عبداللَّه بن محمّد بن على و او از پدرش به نقل از حضرت على عليه السلام . « 1 »\r\nحازمى نيز اين روايت را به نقل از جابر آورده است .\r\nامّا روايت نقل شده از ابوهريره را « ابن راهويه » و « ابن حبّان » - ابن حبّان نيز از طريق ابن راهويه - نقل كرده‌اند .\r\nابن حجر عسقلانى نيز روايت اين دو راوى را نقل كرده است . « 2 » با توجه به آن چه در نقد روايت جنگ تبوك بيان خواهيم كرد ، در اين جا از بررسى اين روايت خوددارى مىكنيم .\r\n\r\n\r\n","description":"","footnote":"\r\n( 1 ) . المنهاج ، شرح صحيح مسلم : 9 / 154 .\r\n( 2 ) . فتح البارى : 9 / 210 و 211 .\r\n","page_name":" 63 ","page_number":63},
  {"content":"\r\n\r\n\r\nروايت تحريم ازدواج موقّت در جنگ حنين\r\nراويان اهل سنّت اين روايت را از مولاى ما امير مؤمنان حضرت على عليه السلام نقل كرده‌اند . نسائى اين روايت را اين گونه نقل مىكند :\r\nعمرو بن على و محمّد بن بشار و محمّد بن مثنّى از عبدالوهّاب نقل مىكنند كه مىگويد : يحيى بن سعيد مىگويد : مالك بن انس از ابن شهاب از عبداللَّه و حسن فرزندان محمّد بن على و آنان نيز به نقل از پدرشان محمّد بن على مىگويند : على بن ابى طالب رضى اللَّه عنه فرمودند :\r\nرسول خدا صلى اللَّه عليه وآله در جنگ خيبر از ازدواج موقّت نهى كردند .\r\nمحمّد بن مثنّى مىگويد : در اين روايت به جاى جنگ خيبر ، جنگ حنين آمده است . وى مىافزايد : عبدالوهّاب از كتاب خود اين گونه براى ما نقل كرده است . « 1 »\r\n\r\nروايت تحريم ازدواج موقّت در جنگ خيبر\r\nراويان اهل سنّت در كتاب‌هاى صحاح و ديگر كتاب‌هاى حديثى ، تحريم ازدواج موقّت در جنگ خيبر را به نقل از امير مؤمنان\r\n\r\n\r\n","description":"","footnote":"\r\n( 1 ) . السنن الكبرى ، نسائى : 6 / 436 ، كتاب نكاح ؛ تحريم المتعه ، حديث 3367 .\r\n","page_name":" 64 ","page_number":64},
  {"content":"\r\n\r\nعلى بن ابى طالب عليهما السلام نقل مىكنند . اما در متن اين روايات تفاوت‌هايى وجود دارد . ما به آن چه بخارى و مسلم نقل كرده‌اند ، بسنده مىكنيم .\r\nبخارى مىگويد : مالك بن اسماعيل از ابن عيينه ، از زهرى ، از حسن بن محمّد بن على و برادرش عبداللَّه از پدرشان نقل مىكنند كه على عليه السلام به ابن عباس فرمود :\r\nپيامبر صلى اللَّه عليه وآله در جنگ خيبر از ازدواج موقّت و گوشت الاغ منع نمودند . « 1 » مسلم نيز اين روايت را با چند سند اين گونه نقل مىكند :\r\nسند يكم . يحيى بن يحيى ، از مالك ، از ابن شهاب ، از عبداللَّه و حسن فرزندان محمّد بن على ، از پدرشان از على بن ابى طالب عليهما السلام نقل مىكنند كه حضرتش فرمود :\r\nرسول خدا صلى اللَّه عليه وآله در جنگ خيبر از ازدواج موقّت با زنان و خوردن گوشت الاغ منع كردند .\r\nسند دوم . عبداللَّه بن محمّد بن اسماء ضبعى ، از جويريه ، از مالك ، به همان سند پيشين نقل مىكند كه از على بن ابى طالب عليهما السلام\r\n\r\n\r\n","description":"","footnote":"\r\n( 1 ) . صحيح بخارى : 5 / 1966 ، كتاب نكاح باب « نهى رسول اللَّه صلّى اللَّه عليه وآله عن نكاح المتعه » ، حديث 4825 .\r\n","page_name":" 65 ","page_number":65},
  {"content":"\r\n\r\nشنيده شد كه به فردى مىگفت : تو فراموش‌كار هستى ؛ چراكه رسول خدا صلى اللَّه عليه وآله ما را از ازدواج موقّت با زنان و . . . نهى كردند .\r\nسند سوم . ابوبكر بن ابى شبيه و ابن نمير و زهير بن حرب از ابن عيينه چنين نقل كرده‌اند : زهير گفت : سفيان بن عيينه ، از زهرى ، از حسن و عبداللَّه فرزندان محمّد بن على از پدرشان ، از على عليه السلام براى ما نقل كرد كه حضرت على عليه السلام فرمود :\r\nپيامبر صلى اللَّه عليه وآله در جنگ خيبر ما را از ازدواج موقّت با زنان و خوردن گوشت الاغ نهى نمودند .\r\nسند چهارم . محمّد بن عبداللَّه بن نمير ، از پدرش ، از عبيداللَّه ، از ابن شهاب ، از حسن و عبداللَّه فرزندان محمّد بن على ، از پدرشان ، از على بن ابى طالب عليهما السلام چنين نقل مىكنند :\r\nروزى ايشان باخبر شدند كه ابن عباس به جواز ازدواج موقّت معتقد است ، از اين رو به ابن عباس گفتند : اى پسر عباس ! درنگ كن كه رسول خدا صلى اللَّه عليه وآله در نبرد خيبر از اين كار و نيز از خوردن گوشت الاغ نهى فرمودند .\r\nسند پنجم . ابوالطاهر و حرملة بن يحيى از ابن وهب ، از يونس ، از ابن شهاب ، از حسن و عبداللَّه فرزندان محمّد بن على ، از پدرشان نقل مىكنند كه فردى شنيده كه على بن ابى طالب عليهما السلام به ابن عباس مىگويد :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nرسول خدا صلى اللَّه عليه وآله در نبرد خيبر از ازدواج موقّت با زنان و از خوردن گوشت الاغ نهى فرمودند . « 1 »\r\n\r\nنقدهاى مشترك\r\nهمه اين روايت‌ها با چند نقد مشترك رو به رو هستند ؛ به طورى كه اين ايرادها بيان‌گر باطل بودن اين احاديث هستند ، گرچه سند اين احاديث صحيح باشد .\r\nاينك به اختصار اين نقدهاى مشترك را ذكر مىكنيم ؛ سپس حديث تحريم ازدواج موقّت در فتح مكه را به دليل ادّعاى شهرت آن ، نقد خواهيم كرد . آن گاه حديث تحريم ازدواج موقّت در نبرد خيبر را نيز به تفصيل بررسى و نقد خواهيم كرد ؛ زيرا اين روايت از امير مؤمنان على عليه السلام مشهور شده و در صحيح بخارى و مسلم نيز آمده است ! !\r\nدليل گزينش دو حديث مربوط به تحريم ازدواج موقّت در نبرد حنين و تبوك از ميان احاديث ديگر و نيز دليل بررسى اين دو روايت اين است كه راويان اهل سنّت اين دو حديث را از امير مؤمنان على عليه السلام نقل كرده‌اند .\r\nنخستين نقد درباره اين احاديث ، تعارض آن‌ها با يك‌ديگر است كه برخى از آن‌ها ، برخى ديگر را تكذيب مىكنند ؛ امرى كه باعث\r\n\r\n\r\n","description":"","footnote":"\r\n( 1 ) . صحيح مسلم : 3 / 198 - 199 ، كتاب نكاح ، باب نكاح المتعه ، حديث 14097 و پس از آن .\r\n","page_name":" 67 ","page_number":67},
  {"content":"\r\n\r\nسردرگمى عالمان اهل سنّت شده و راهكارهاى ايشان با يك‌ديگر در تناقض هستند . « 1 » از اين رو برخى به ناچار گفته‌اند : ازدواج موقّت در آغاز حلال بود ، سپس حرام شد ، آن گاه بار ديگر حلال گرديد . اما اين عمل براى بار دوم حرام اعلام شد ؛ تا جايى كه مسلم در صحيح خود بخشى را به همين موضوع ، اختصاص داده و بابى را با اين عنوان « باب نكاح متعه و تبيين مباح بودن آن و نسخ شدن اين حكم و نيز حلال شدن آن پس از نسخ و سرانجام حرام شدن متعه تا روز قيامت » براى يكى از بخش‌هاى كتاب خود برگزيده است . « 2 » اما اين روايات متناقض به اين جا ختم نمىشود و برخى هم چون قرطبى اين تحريم و حلال شدن را تا هفت مرتبه ذكر كرده‌اند . « 3 » البته ابن قيّم مىگويد : ممكن نيست براى دو مرتبه در شريعت اسلام نسخ رخ دهد ، چه برسد به بيشتر از دو مرتبه ؟ !\r\nاز سوى ديگر ، ابن قيّم حرام شدن ازدواج موقّت را در سال فتح\r\n\r\n\r\n","description":"","footnote":"\r\n( 1 ) . براى آگاهى بيشتر ، ر . ك : المنهاج ، نووى : 9 / 155 ، فتح البارى ، ابن حجر : 9 / 212 .\r\n( 2 ) . صحيح مسلم : 3 / 192 .\r\n( 3 ) . تفسير قرطبى : 5 / 131 .\r\n","page_name":" 68 ","page_number":68},
  {"content":"\r\n\r\nمكه مىداند . او مىگويد : اگر حرام شدن ازدواج موقّت در جنگ خيبر بود ، لازمه اين امر ، نسخ شدن دوباره اين حكم است و اين مسئله هرگز در شريعت اسلام رخ نداده و رخ نخواهد داد . « 1 » هم‌چنين اين ديدگاه‌ها متن گفته عمر را تكذيب مىكنند ؛ چرا كه وى گفت : « دو متعه در زمان پيامبر صلى اللَّه عليه وآله حلال و رايج بوده و من آن‌ها را منع مىكنم . . . » .\r\nعمر در اين جمله كه صحت سند آن ثابت است ، اذعان مىنمايد كه خود ، آن چه را كه در زمان پيامبر خدا صلى اللَّه عليه وآله حلال بوده ، حرام كرده است .\r\nنقد ديگر آن كه ياران پيامبر ( چه پيش از دوران خلافت عمر ، چه در زمان خلافت او و چه بعد از آن ) به حلال بودن ازدواج موقّت و حرام شدن آن توسط عمر گواهى داده‌اند وبرخى نيز گفته‌اند : اگر اقدام عمر به تحريم ازدواج موقّت نبود ، جز فرد بدبخت ، زنا نمىكرد .\r\n\r\nبررسى و نقد تحريم در فتح مكه\r\nاكنون به بررسى و نقد حديث فتح مكه مىپردازيم . از سخنان ابن قيّم نادرستى اين روايت روشن شد . وى مىگويد : اين حديث را\r\n\r\n\r\n","description":"","footnote":"\r\n( 1 ) . زاد المعاد في هدى خير العباد : 2 / 183 .\r\n","page_name":" 69 ","page_number":69},
  {"content":"\r\n\r\nعبدالملك بن ربيع بن سبره از پدرش از جدش روايت مىكند .\r\nابن معين به راوى اين حديث ايراد گرفته و بخارى حديث او را در صحيح خود نقل نكرده است .\r\nما در اين جا به شرح حال راوى حديث كه توسط ابن حجر عسقلانى روايت شده ، اكتفا مىكنيم . متن عبارت او به اين شرح است :\r\nابوخيثمه مىگويد : از يحيى بن معين در مورد احاديث عبدالملك بن ربيع كه از پدر و جدش نقل مىكند ، سؤال شد .\r\nابن معين گفت : اين روايت‌ها ضعيف هستند .\r\nابن جوزى نيز از ابن معين اين گونه حكايت مىكند كه او گفت :\r\nعبدالملك از نظر نقل روايت فردى ضعيف است .\r\nابوالحسن بن قطان مىگويد : عدالت او ثابت نشده است . هر چند مسلم از وى روايت نقل مىكند ، اما باز نمىتوان به روايات وى استناد كرد . مسلم تنها يك حديث از او در مورد ازدواج موقّت نقل مىكند ، البته مؤلف ، اين نكته را يادآورى كرده است . « 1 »\r\n\r\nبررسى و نقد تحريم در جنگ حنين\r\nاين روايت را نسائى از امير مؤمنان على عليه السلام نقل مىكند كه ما\r\n\r\n\r\n","description":"","footnote":"\r\n( 1 ) . تهذيب التهذيب : 6 / 345\r\n","page_name":" 70 ","page_number":70},
  {"content":"\r\n\r\nبه هنگام بررسى رواياتى كه از آن حضرت در اين باره نقل شده ، به اين حديث خواهيم پرداخت . به همين دليل از بررسى آن ، در اين جا خوددارى مىكنيم .\r\nگذشته از اين بايد توجه داشت كه خود اهل سنّت و راويان آن‌ها از ربيع بن سبره نقل مىكنند كه تحريم ازدواج موقّت در حجّة الوداع صورت پذيرفته است .\r\nابوداوود اين گونه آورده است :\r\nمسدد بن مسرهد ، از عبدالوارث ، از اسماعيل بن اميّه نقل مىكند كه زهرى مىگويد : ما در حضور عمر بن عبدالعزيز بوديم . بحث از ازدواج موقّت با زنان به ميان آمد ، شخصى به نام ربيع بن سبره به عمر بن عبدالعزيز گفت : گواهى مىدهم كه پدرم گفت :\r\nپيامبر خدا صلى اللَّه عليه وآله در حجّة الوداع از ازدواج موقّت نهى نمود . « 1 »\r\n\r\nبررسى و نقد تحريم در جنگ تبوك\r\nحديث جنگ تبوك را كه از حضرت امير مؤمنان على عليه السلام نقل مىكنند ، در جاى خود بررسى خواهيم كرد . گذشته از اين روايت ، ابن حجر عسقلانى به صراحت مىگويد : آن چه از جابر بن عبداللَّه\r\n\r\n\r\n","description":"","footnote":"\r\n( 1 ) . سنن ابوداوود : 2 / 92 ، كتاب نكاح ، باب فى نكاح المتعه ، حديث 2072 .\r\n","page_name":" 71 ","page_number":71},
  {"content":"\r\n\r\nانصارى نقل شده ، پذيرفته نيست ؛ زيرا از طريق ابن كثير نقل شده و او نيز مورد اعتماد نيست و فرد متروكى است . « 1 » ابن حجر در كتاب تهذيب التهذيب ضمن اشاره به نام دو راوى به نام عبّاد مىنويسد : عبّاد بن كثير ثقفى بصرى و عبّاد بن كثير رملى فلسطينى ، هر دو قابل اعتماد نيستند و افراد متروكى هستند . آنان روايات ساختگى نقل مىنمايند و دروغ‌گو هستند .\r\nابوحاتم نيز در شرح حال عبّاد بن كثير رملى فلسطينى مىگويد :\r\nگمان مىكردم كه وى از هم‌نام خودش بهتر است ، ولى متوجه شدم كه با او فرقى ندارد و روايات وى نيز ضعيف است . « 2 » گويا جعل كننده حديث ، به اين دليل حديث را جعل كرده تا با احاديث صحيح و ثابتى كه بيان‌گر مباح بودن حكم ازدواج موقّت تا آخرين لحظهء عمر پيامبر صلى اللَّه عليه وآله است ، تعارض پيدا كند .\r\nهمان گونه كه احاديث فراوانى وضع كرده‌اند كه ابن عباس از اين عقيده برگشت . در آينده به اين مسئله اشاره خواهيم كرد .\r\nهم‌چنين در آينده روشن خواهد شد كه اين افراد روايات ساختگى در اين باره را به حضرت على عليه السلام نيز نسبت داده‌اند .\r\n\r\n\r\n","description":"","footnote":"\r\n( 1 ) . فتح البارى : 9 / 211 .\r\n( 2 ) . تهذيب التهذيب : 5 / 92 - 90\r\n","page_name":" 72 ","page_number":72},
  {"content":"\r\n\r\nيكى از روايات از ابوهريره نقل شده است . ابن حجر عسقلانى مىگويد : حديث ابوهريره نيز خالى از بحث نيست ؛ چرا كه او حديث را از مؤمّل بن اسماعيل از عكرمة بن عمار نقل مىكند و در شخصيّت هر دو فرد جاى حرف و حديث است . « 1 »\r\n\r\nبررسى و نقد تحريم در جنگ خيبر\r\nمهم‌ترين روايات در اين مسئله ، رواياتى هستند كه از زبان امير مؤمنان على عليه السلام وضع كرده‌اند . . . چرا كه آن حضرت از مهم‌ترين مخالفان اين تحريم بود . . . كسانى كه در دل‌هايشان حبّ پاداش و چاپلوسى به حاكمان و فرمانروايان سلطه‌گر پرورش يافته بود . . . براى دشمنى با على عليه السلام تمام سعى و تلاش خود را كردند و به همين دليل احاديث ساختگى را به آن حضرت نسبت دادند .\r\nاحاديث ساختگى كه از زبان آن حضرت نقل شده ، هم‌ديگر را تكذيب مىكنند و متناقض هستند ؛ زيرا افراد بسيارى در پى نسبت دادن احاديث دروغ به آن حضرت بوده‌اند . اين نيز يكى از نشانه‌هاى والاى حقانيت است .\r\nاين احاديث ساختگى را به نقل از نوه‌هاى ايشان از فرزندش\r\n\r\n\r\n","description":"","footnote":"\r\n( 1 ) . فتح البارى : 9 / 211 . براى آگاهى بيشتر درباره شرح حال اين دو راوى به كتاب تهذيب التهذيب : 10 / 339 و 340 و 7 / 226 و 277 مراجعه شود .\r\n","page_name":" 73 ","page_number":73},
  {"content":"\r\n\r\nمحمّد بن حنفيه آورده‌اند . . . ولى به نقل از فرزندان امام حسن و امام حسين عليهما السلام نقل و جعل نكرده‌اند ؛ زيرا آنان به خوبى مىدانند كه اين وصله‌ها به آنان نمىچسبد .\r\nدروغ گويان به دروغ از آن حضرت نقل مىكنند كه وقتى شنيد ابن عباس به جواز ازدواج موقّت حكم داده ، او را به تندى مورد خطاب قرار داد . . . .\r\nچه بسا اگر تعارضى در احاديث ساختگى به وجود نمىآمد ممكن بود كه حقايق حتى بر خواص هم پوشيده بماند ، تا چه رسد به عوام مردم .\r\nاكنون شايسته است ساختگى بودن اين روايات را به تفصيل در ضمن چند عنوان تبيين كنيم .\r\n\r\nتناقض روايات در زمان تحريم\r\nدر اين زمينه حديثى از زهرى ، از حسن بن محمّد بن على و برادرش عبداللَّه بن محمّد بن على ، از پدرشان ، از على عليه السلام نقل شده كه حضرت على عليه السلام به ابن عباس فرمود : رسول خدا صلى اللَّه عليه وآله در نبرد خيبر از ازدواج موقّت با زنان و خوردن گوشت الاغ منع كردند . « 1 »\r\n\r\n\r\n","description":"","footnote":"\r\n( 1 ) . صحيح مسلم : 3 / 199 ، كتاب نكاح ، باب « نكاح المتعه » ، ذيل حديث 1407 .\r\n","page_name":" 74 ","page_number":74},
  {"content":"\r\n\r\nابن مثّنى اين روايت را با اين تفاوت نقل مىكند : اين تحريم در جنگ حنين بوده است .\r\nوى مىافزايد : عبدالوهّاب در كتاب خود براى ما اين گونه نقل كرده است .\r\nزهرى ، به نقل از دو فرزند محمّد بن على از پدرشان از على عليه السلام نقل نقل مىكند كه اين تحريم در جنگ حنين بوده است . « 1 » در نقل ديگر زهرى از عبداللَّه بن محمّد بن على ، از پدرش ، از على عليه السلام روايت مىكند كه پيامبر صلى اللَّه عليه وآله در جنگ تبوك از ازدواج موقّت منع نمود . « 2 » در روايت ديگرى كه از محمّد بن حنفيه نقل شده ، آمده است :\r\nحضرت على عليه السلام به ابن عباس فرمود : تو مردى فراموش‌كار هستى ؛ چرا كه رسول خدا صلى اللَّه عليه وآله در حجّة الوداع از ازدواج موقّت با زنان نهى نمودند . « 3 » روايت ديگرى را شافعى از مالك از على عليه السلام نقل مىكند كه گفت : رسول خدا صلى اللَّه عليه وآله در جنگ خيبر از خوردن گوشت الاغ\r\n\r\n\r\n","description":"","footnote":"\r\n( 1 ) . السنن الكبرى ، نسائى : 6 / 436 ، كتاب النكاح ، باب « تحريم المتعه » ، حديث 3367 .\r\n( 2 ) . المنهاج ، شرح صحيح مسلم : 9 / 154 .\r\n( 3 ) . مجمع الزوائد : 4 / 487 ، كتاب نكاح ، باب « نكاح المتعه » ، حديث 7391 .\r\n","page_name":" 75 ","page_number":75},
  {"content":"\r\n\r\nمنع كردند .\r\nدر اين روايت امر ديگرى مطرح نشده است و درباره ازدواج موقّت با زنان ، سخن به ميان نيامده است . « 1 » همان گونه كه روشن است همه اين روايات به يك سند و در يك موضوع از امير مؤمنان على عليه السلام نقل شده است . اگر كسى بگويد :\r\nهمهء اين روايات نزد آن‌ها معتبر نيست و برخى معتبر است ؛ ( تا تعارض حل شود ) ؛\r\nپاسخ مىدهيم : روايت نخست را همه معتبر دانسته و در تحقيقات و مطالعه‌هاى خود به آن استناد كرده‌اند .\r\nدرباره روايت دوم نيز بايد گفت كه آن را نسائى در كتاب خود - كه از كتاب‌هاى صحاح به شمار مىآيد - نقل كرده است .\r\nروايت چهارم را نيز طبرانى نقل كرده است . هيثمى نيز آن را در كتابش ذكر كرده وافزوده است : راويان اين حديث ، معتبر هستند . « 2 » روايت سوم را نَوَوى آورده ، سپس به نقل از قاضى عياض مىنويسد :\r\nهيچ كسى در اين امر از او تبعيت نكرده و اين كار خطايى از اوست . « 3 »\r\n\r\n\r\n","description":"","footnote":"\r\n( 1 ) . عمده القارى : 17 / 247\r\n( 2 ) . مجمع الزوائد : 4 / 487 ، كتاب نكاح ، باب « نكاح المتعه » ، حديث 7391 .\r\n( 3 ) . المنهاج ، شرح صحيح مسلم : 9 / 154\r\n","page_name":" 76 ","page_number":76},
  {"content":"\r\n\r\nابن حجر عسقلانى مىگويد : عجيب‌تر از آن ، روايت اسحاق بن راشد است كه از زهرى نقل مىكند . در اين روايت آمده است : در جنگ تبوك از ازدواج موقّت نهى شد كه اين روايت نيز نادرست است . « 1 » اما در مورد روايت پنجم چند نكته شايان توجه است :\r\nاگر نهى از ازدواج موقّت در جنگ خيبر بر او ثابت مىشد ، در مورد اين موضوع ساكت نمىماند ؛ چرا كه اين كار ، پنهان كردن حقيقت است و كارى زشت به شمار مىآيد .\r\nاما شافعى خود بر اين نظر است كه تحريم ازدواج موقّت در جنگ خيبر و از سوى پيامبر صلى اللَّه عليه وآله بوده است . « 2 » افزون بر اين كه اين روايت از مالك نقل شده و او در كتاب الموطأ از زهرى از عبداللَّه و حسن از پدرشان محمّد بن حنفيه نقل مىكند كه حضرت على عليه السلام فرمود : رسول خدا صلى اللَّه عليه وآله در جنگ خيبر از ازدواج موقّت منع نمودند . « 3 »\r\n\r\n\r\n","description":"","footnote":"\r\n( 1 ) . فتح البارى : 9 / 209\r\n( 2 ) . زاد المعاد في هدى خير العباد : 2 / 183\r\n( 3 ) . الموطأ : 2 / 542 ، كتاب نكاح ، باب « نكاح المتعه » ، حديث 41 .\r\n","page_name":" 77 ","page_number":77},
  {"content":"\r\n\r\n\r\nراويان اهل سنّت و به بازى گرفتن متن حديث خيبر\r\nروشن شد كه معتبرترين حديث نزد اهل سنّت در تحريم ازدواج موقّت ، رواياتى است كه از امير مؤمنان على عليه السلام در جنگ خيبر روايت شده است . مهم‌ترين آن‌ها ، روايتى است كه زهرى از دو فرزند محمّد بن حنفيه از امير مؤمنان على عليه السلام نقل مىكند . بهتر است بدانيم كه اهل سنّت اين حديث را با متن‌هاى گوناگون نقل كرده‌اند .\r\nابن تيميّه مىگويد : اين حديث را راويان معتبر در صحيح بخارى و مسلم و كتاب‌هاى ديگر از زهرى از عبداللَّه و حسن دو فرزندِ محمّد بن حنفيه از پدرشان و او از پدرش على بن ابى طالب نقل مىكند :\r\nعلى عليه السلام به ابن عباس - كه ازدواج موقّت را جايز مىدانست - فرمودند : تو مردى فراموش‌كار هستى . رسول خدا صلى اللَّه عليه وآله ازدواج موقّت با زنان و خوردن گوشت الاغ‌ها را در جنگ خيبر حرام نمودند .\r\nبزرگان اسلام در عصر خويش هم‌چون سفيان بن عيينه و مالك بن انس و ديگر كسانى كه مسلمانان به علم و عدالت و حافظ بودن آنان اتفاق نظر دارند ، همگى اين روايت را از زهرى - به عنوان دانشمندترين و داناترين مرد زمانه نسبت به سنّت پيامبر و دلسوزترين مردم بر حفظ اين سنّت - نقل كرده‌اند و علماى حديث شناس در صحّت اين حديث اتفاق نظر داشتند و آن را پذيرفته‌اند و هيچ كدام از\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاينان به اين روايت خدشه وارد نكرده‌اند . « 1 » در صحيح بخارى ، صحيح مسلم ، سنن ترمذى و مسند احمد به نقل از زهرى اين گونه آمده است : حسن بن محمّد بن على و برادرش عبداللَّه به نقل از پدرشان خبر دادند كه حضرت على عليه السلام به ابن عباس فرمود : پيامبر صلى اللَّه عليه وآله در جنگ خيبر از ازدواج موقّت و خوردن گوشت الاغ منع نمود .\r\nدر صحيح مسلم آمده است : « شنيده شد كه على بن ابى طالب به فردى مى گفت : تو مردى فراموش‌كار هستى » .\r\nهم‌چنين در اين كتاب اين گونه آمده است : « اميرالمؤمنين عليه السلام خبردار شد كه ابن عباس به ازدواج موقّت معتقد است ، از اين رو به او گفت : اى ابن عباس ! احتياط كن » .\r\nنسائى نيز اين گونه آورده است : حسن بن محمّد بن على و برادرش عبداللَّه از پدرشان نقل كردند كه حضرت على عليه السلام خبردار شد كه مردى ازدواج موقّت را بىاشكال مىداند . به او فرمود :\r\nهمانا كه تو مردى فراموش‌كار هستى ، پيامبر خدا صلى اللَّه عليه وآله در نبرد خيبر مرا از اين مسئله و از خوردن گوشت الاغ نهى نمودند .\r\nدر كتاب الموطأ نيز به نقل از على بن ابى طالب عليهما السلام اين گونه\r\n\r\n\r\n","description":"","footnote":"\r\n( 1 ) . منهاج السنه : 4 / 189 .\r\n","page_name":" 79 ","page_number":79},
  {"content":"\r\n\r\nآمده است : منادى رسول خدا صلى اللَّه عليه وآله در جنگ خيبر حرام شدن ازدواج موقّت را اعلام كرد .\r\nشافعى نيز حديث خيبر را نقل مىكند ، اما هنگامى كه متوجه ايجاد اختلاف در امر ازدواج موقّت مىشود ، در قبال اين مسئله سكوت مىنمايد !\r\nطبرانى اين حديث را به اين شكل نقل مىكند :\r\nعلى عليه السلام و ابن عباس درباره ازدواج موقّت با زنان ، بحث و گفت و گو مىكردند ، على عليه السلام به ابن عباس فرمود : تو مردى فراموش كار هستى ، پيامبر در حجّة الوداع از ازدواج موقّت منع نمود .\r\nبنابراين ، طبرانى نيز اين حديث را نقل كرده ؛ ولى حرمت متعه را در زمان حجّة الوداع قرار داده است .\r\n\r\nچند نكته درباره دلالت حديث خيبر\r\nيكى از حديث‌هايى كه نقل شد ، زمان تحريم ازدواج موقّت را در جنگ خيبر دانست . متن و مفهوم اين حديث چند نكته را روشن مىكند :\r\nنخست آن كه امير مؤمنان على عليه السلام به تحريم ازدواج موقّت با زنان اعتقاد داشت ؛ حتى به ابن عباس كه به حلال بودن آن معتقد بود ، فرمود : « تو مردى فراموش كار هستى » .\r\nاين نسبت ، دروغى بيش نيست ؛ زيرا همه مىدانند كه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nامير مؤمنان على عليه السلام سرآمد مخالفان تحريم ازدواج موقّت بود ؛ هم‌چنان كه در مخالفت با تحريم متعه حج نيز پيشگام بود .\r\nاما ساختن روايات و نسبت دادن آن‌ها به آن حضرت شگفتى ندارد ؛ همان گونه كه در متعه حج نيز همين گونه عمل كرده‌اند . . . .\r\nنقل اين مسئله از طريق دو پسر محمّد بن حنفيه از پدرشان از على بن ابى طالب عليهما السلام نيز شگفتى ندارد . . . بيهقى روايتى را اين گونه نقل مىكند : عبداللَّه و حسن دو فرزند محمّد بن على از پدرشان از اميرالمؤمنين رضى اللَّه عنه نقل مىكنند كه حضرتش فرمود :\r\nيا بني ! أفرد الحجّ ، فإنّه أفضل ؛ « 1 »\r\nپسرم ! حج ( واجب ) را جداگانه انجام بده كه اين گونه بهتر است .\r\nدوم آن كه تحريم ازدواج موقّت با زنان در جنگ خيبر صورت پذيرفته است . حال آن كه محدثان بزرگ آن را نادرست مىدانند و تكذيب مىكنند . اما در مقام توجيه آن سرگردان مانده‌اند .\r\nابن حجر عسقلانى در شرح صحيح بخارى از سهيلى اين گونه نقل مىكند : « خدشه‌اى به اين روايت وارد است ؛ چرا كه طبق مفاد آن ، ازدواج موقّت با زنان در نبرد خيبر حرام شد ، حال آن كه هيچ يك از\r\n\r\n\r\n","description":"","footnote":"\r\n( 1 ) . السنن الكبرى ، بيهقى : 5 / 8 ، كتاب حج باب « من اختار الإفراد ورآه أفضل » ، حديث 8818 .\r\n","page_name":" 81 ","page_number":81},
  {"content":"\r\n\r\nسيره نويسان و تاريخ نگاران چنين مسأله‌اى را ثبت نكرده‌اند » . « 1 » هم‌چنين عينى درباره اين روايت مىنويسد :\r\n« ابن عبدالبرّ مىگويد : روايت حرام شدن ازدواج موقّت در نبرد خيبر نادرست است » . « 2 » قسطلانى نيز مىنويسد : « بيهقى مىگويد : اين روايت براى سيره نگاران و تاريخ نويسان ناشناخته است » . « 3 » ابن قيّم نيز مىگويد : ياران پيامبر در جنگ خيبر زن‌هاى يهودى را به ازدواج موقّت خود در نياوردند و در اين مسئله از پيامبر كسب اجازه نكردند . از سوى ديگر هيچ كس در تاريخ جنگ خيبر ، روايتى در اين باره نياورده است . در اين جنگ نه درباره انجام ازدواج موقّت و نه درباره حرام شدن آن سخنى به ميان نيامده است . « 4 » ابن كثير مىگويد : برخى دانشمندان تلاش كرده‌اند كه روايت على بن ابى طالب عليهما السلام را اين گونه توجيه كنند كه برخى عبارات اين روايت پس و پيش شده است . شيخ حافظ ابوحجاج مزى به اين\r\n\r\n\r\n","description":"","footnote":"\r\n( 1 ) . فتح البارى : 9 / 210 .\r\n( 2 ) . عمدة القارى : 7 / 246 .\r\n( 3 ) . ارشاد السارى : 11 / 397 ، 9 / 232 .\r\n( 4 ) . زاد المعاد في هدى خير العباد : 2 / 184 .\r\n","page_name":" 82 ","page_number":82},
  {"content":"\r\n\r\nبرداشت از روايت گرايش دارد . . . با اين حال ابن عباس از باور خود درباره مباح بودن گوشت الاغ و ازدواج موقّت با زنان دست برنداشت . « 1 » سوم آن كه ديدگاه ابن عبّاس در اين مسئله با حضرت امير مؤمنان على عليه السلام متفاوت بود . اين سخن از ديد ما پذيرفته نيست ؛ چرا كه ابن عباس به ويژه در چنين مسائلى كه از ضروريات دين مبين است ، از حضرت على عليه السلام پيروى مىكرد .\r\nبا فرض پذيرش اين ديدگاه ، اين پرسش به ميان مىآيد كه آيا مىتوان باور كرد كه با وجود يادآورى حكم خدا و رسول او صلى اللَّه عليه وآله از سوى حضرت على عليه السلام ، ابن عباس هم‌چنان بر باور خود پافشارى كند ؟\r\nبه خدا سوگند كه هرگز چنين نيست . به همين دليل دروغ پردازان ناگزير به ساخت احاديث جعلى در اين مسئله روى آوردند . ابن تيميّه مىگويد : « ابن عباس روايت مىكند : هنگامى كه خبر نهى از ازدواج موقّت به وى رسيد از ديدگاه خود برگشت » . « 2 » اما اين حرف دروغ است . براى اثبات نادرستى اين گفتار ، سخن ابن حجر عسقلانى را بازگو مىكنيم . وى به نقل از ابن بطّال مىگويد :\r\n\r\n\r\n","description":"","footnote":"\r\n( 1 ) . تاريخ ابن كثير : 4 / 220 .\r\n( 2 ) . منهاج السنه : 4 / 190 .\r\n","page_name":" 83 ","page_number":83},
  {"content":"\r\n\r\n« رويگردانى ابن عباس از ديدگاه خود ، با رواياتى سست و ضعيف نقل شده است » . « 1 » به همين جهت ابن كثير مىگويد : « با اين حال ابن عباس هم‌چنان بر مباح بودن ازدواج موقّت ثابت قدم باقى ماند و نظر خود را تغيير نداد .\r\nبله ، ابن عباس تا آخرين لحظه از عمر خويش در مورد اين مسئله نظر خود را تغيير نداد ، هم‌چنان كه برخى از بزرگان حديث نگار اهل سنّت نيز نقل كرده‌اند .\r\nمسلم به نقل از عروة بن زبير مىگويد : عبداللَّه بن زبير در مكّه برخاست و گفت : عده‌اى كه خدا آنان را كوردل قرار داده - هم‌چنان كه ديده جسم آنان نيز كور است - به جواز ازدواج موقّت فتوا مىدهند .\r\nآن مرد به او گفت : همانا تو نادان و بىخرد هستى . به جانم سوگند كه ازدواج موقّت در زمان پيشواى پرهيزكاران - رسول خدا صلى اللَّه عليه وآله - انجام مىشد .\r\nابن زبير گفت : اگر شهامت دارى برو ازدواج موقّت كن ؛ به خدا سوگند اگر چنين كنى ، سنگسارت مىنمايم . « 2 »\r\n\r\n\r\n","description":"","footnote":"\r\n( 1 ) . فتح البارى : 9 / 216 .\r\n( 2 ) . صحيح مسلم : 3 / 197 ، كتاب نكاح ، باب « نكاح المتعه » ، ذيل حديث 1406 .\r\n","page_name":" 84 ","page_number":84},
  {"content":"\r\n\r\nمخاطب سخن ابن زبير ، پسر عموى حضرت على عليه السلام يعنى ابن عباس بود . وى در آن زمان نابينا شده بود . به همين دليل به او گفت :\r\nخداوند همان گونه كه چشم‌هايشان را كور كرده ، دل‌هايشان را نيز كور نموده است .\r\nدر رواياتى كه مسلم نيشابورى و احمد بن حنبل از ابى نضره نقل كرده‌اند ، نام ابن عباس آشكارا ذكر شده است .\r\nبا اين روايت مشخص مىشود كه ابن عباس در مكّه و زمان ابن زبير چه ديدگاهى نسبت به ازدواج موقّت با زنان داشت .\r\nروشن است كه وى همواره در جواز ازدواج موقّت سخن مىگفته است ؛ همان گونه كه مىدانيم فقهاى مكه نيز پيرو ديدگاه ابن عباس بوده‌اند .\r\nاز سوى ديگر روشن است كه اگر رسول خدا صلى اللَّه عليه وآله ازدواج موقّت را حرام كرده بود و حضرت على عليه السلام حكم آن را به ابن عباس رسانده بود ، در اين صورت بىترديد ، نسبت دادن مخالفت با خدا ، رسول و وصى ايشان ، به ابن عباس نارواست .\r\n\r\nچند نكته پيرامون روايت‌هاى نقل شده از حضرت على\r\nعليه السلام\r\nروشن شد كه روايات متناقضى كه در حرام شدن ازدواج موقّت توسط رسول خدا صلى اللَّه عليه وآله از امير مؤمنان على عليه السلام نقل\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكرده‌اند همگى داراى يك سند هستند . همه اين روايات را زهرى از پسران محمّد بن حنفيه و او نيز به نقل از پدرش روايت كرده است .\r\nاز سوى ديگر حسن بن محمّد از سلمة بن اكوع و جابر بن عبداللَّه انصارى نقل كرده كه پيامبر خدا صلى اللَّه عليه وآله نزد ما آمد و به ما اجازه ازدواج موقّت با زنان را داد .\r\nاين روايت دلالت دارد كه اين دو فرزند محمّد حنفيه به جواز ازدواج موقّت باور داشتند ؛ چرا كه معقول نيست فردى از دو تن از صحابه رسول خدا صلى اللَّه عليه وآله حلال بودن ازدواج موقّت را نقل كند ، اما خبر نسخ اين حكم را از آنان نقل نكند .\r\nهم‌چنين معقول نيست كه روايت حلال بودن ازدواج موقّت را نقل كند ، اما از نسخ آن توسط رسول خدا صلى اللَّه عليه وآله آگاه نشده باشد .\r\nبنابراين ، با چشم پوشى از دلالت روايت فوق و از آن چه در شرح حال عبداللَّه و حسن ، فرزندان محمّد بن حنفيه آورده‌اند و هم‌چنين با چشم پوشى از تناقض و تعارض ميان اين روايات نسبت داده شده به حضرت على عليه السلام بايد توجّه داشت كه محور راويان اين احاديث فردى به نام زهرى است . به همين دليل شايسته است با شرح حال زهرى آشنا شويم .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nزهرى راوى دروغين و نگاهى به شرح حال او\r\nاينك گزيده‌اى از شرح حال زهرى كه راوى اصلى احاديث متناقض و متعارض درباره حرام بودن ازدواج موقّت از حضرت على عليه السلام است ، مىآوريم :\r\n1 . زهرى از معروف‌ترين افرادى بود كه با امير مؤمنان على عليه السلام ساز مخالفت مىزد . وى با عروة بن زبير هم‌نشين مىشد و از حضرت على عليه السلام بدگويى مىكردند .\r\n2 . او از عمر بن سعد بن ابى وقاص ، قاتل امام حسين عليه السلام روايت نقل مىكرد .\r\n3 . او از دست نشانده‌ها و مزدوران امويان بود . دانشمندان برجسته به اين دليل بر او خرده گرفته و او را نكوهش كرده‌اند .\r\n4 . امام يحيى بن معين به هنگام مقايسه زهرى با اعمش به شخصيت وى خدشه وارد مىكند .\r\n5 . امام على بن الحسين زين العابدين عليه السلام با نوشتن نامه‌اى او را به خاطر حضور در دربار ستمكاران نكوهش و سرزنش مىكند . اما اين پندها در او كارساز نبود . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : چگونگى نماز ابوبكر به جاى رسول خدا صلى اللَّه عليه وآله : ص 61 - 66 از سلسله پژوهش‌هاى اعتقادى ، از همين نگارنده .\r\n","page_name":" 87 ","page_number":87},
  {"content":"\r\n\r\n\r\nنتيجه بحث در ازدواج موقّت\r\nاكنون نتيجه اين بحث را در چند بند خلاصه مىكنيم :\r\n1 . طبق قرآن ، سنّت و اجماع ، ازدواج موقّت يكى از احكام ضرورى اسلام بوده و مسلمانان در سخن و عمل بر اين عقيده بوده‌اند .\r\n2 . عمر بن خطّاب پس از گذشت پاسى از خلافت خود آن را حرام كرد .\r\n3 . اهل سنّت پس از اعتراف به اين دو مسئله به اختلاف افتاده و براى توجيه كار عمر ، سرگردان شدند .\r\nبرخى گفتند : حرام شدن ازدواج موقّت ، از سوى پيامبر صلى اللَّه عليه وآله صورت پذيرفته است و به جز عمر هيچ كس از اين مسئله آگاه نشده است . اين مسئله باطل و نادرست است .\r\nبرخى ديگر گفتند : حرام شدن ازدواج موقّت از جانب خود عمر بود . اما بايد از حكم وى پيروى كرد ؛ چرا كه پيامبر صلى اللَّه عليه وآله فرموده‌اند : « از سنّت من و سنّت خلفاى راشدين پيروى كنيد » .\r\nما درباره اين روايت به طور جداگانه بحث كرده‌ايم و باطل بودن آن را به اثبات رسانده‌ايم . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك : سنّت پيامبر يا سنّت خلفا ؟ ! شماره 23 از سلسله پژوهش‌هاى اعتقادى ، از همين نگارنده .\r\n","page_name":" 88 ","page_number":88},
  {"content":"\r\n\r\nبرخى نيز گفتند : شخص پيامبر صلى اللَّه عليه وآله ازدواج موقّت را حرام نموده‌اند .\r\nپيروان اين ديدگاه در تعيين زمان و مكان اين مسئله دچار اختلاف شده‌اند و به پاره‌اى از احاديث استناد كرده‌اند كه همه اين احاديث ساختگى هستند .\r\n4 . حلال بودن ازدواج موقّت به عنوان يكى از احكام اسلام و ساختگى بودن احاديث نقل شده از پيامبر صلى اللَّه عليه وآله درباره حرمت آن روشن شد .\r\nبا توجه به اين مسئله و نيز با روشن شدن نادرستى روايت نسبت داده شده به پيامبر خدا صلى اللَّه عليه وآله كه دلالت بر لزوم پيروى از سنّت عمر دارد ، « 1 » به اين نتيجه مىرسيم كه حرام شدن ازدواج موقّت از سوى عمر چيزى جز بدعت نيست ؛ امرى كه رسول گرامى صلى اللَّه عليه وآله از آن نهى كرده‌اند و فرموده‌اند :\r\nإيّاكم ومحدثات الامور . . . ؛\r\nاز امور نوپيدا و بدعت‌گذارىها بپرهيزيد .\r\n\r\n\r\n","description":"","footnote":"\r\n( 1 ) . براى آگاهى بيشتر از اين روايت ر . ك : حديث اقتدا به شيخين در ترازوى نقد ، شماره 8 ازسلسله پژوهش‌هاى اعتقادى ، از همين نگارنده .\r\n","page_name":" 89 ","page_number":89},
  {"content":"\r\n\r\nآن چه در اين نوشتار آمده بر پايه پژوهش و بررسى كوتاه پيرامون احاديث ، ديدگاه‌ها و اقوال مطرح شده درباره حكم دو متعه ( يعنى متعه حج و ازدواج موقّت ) بود . هر چند اين موضوع ابعاد گوناگون ديگرى دارد كه پژوهش‌گران فقيه و متكلم در كتاب‌هاى خود به تفصيل بررسى كرده‌اند .\r\nاز خداوند منّان خواستاريم كه ما را در يافتن حق و پيروى از آن يارى نمايد و تلاش‌هاى ما را به درگاه خويش خالص گرداند . هم‌چنين از خدا مىخواهيم ما را با حضرت محمّد صلى اللَّه عليه وآله و خاندان پاك و پيروان حقيقىاش محشور فرمايد ، به راستى كه او مهربان و بخشايش‌گر است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nكتابنامه\r\n1 . قرآن كريم .\r\nالف\r\n2 . أحكام القرآن : ابن العربى مالكى ، دار الكتب علميّه ، بيروت ، لبنان ، سال 1416 .\r\n3 . إرشاد السارى : احمد بن محمّد بن ابو بكر قسطلانى ، دار احياء التراث العربى ، بيروت .\r\n4 . الإستيعاب في معرفة الأصحاب : ابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\n5 . الإصابه فى تمييز الصحابه : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\nب\r\n6 . بداية المجتهد : محمّد بن احمد بن محمّد بن احمد بن رشد قرطبى اندلسى ، دار الفكر ، بيروت ، لبنان .\r\n7 . البداية والنهايه ( تاريخ ابن كثير ) : حافظ ابى الفداء اسماعيل بن كثير دمشقى ، دار احياء التراث العربى ، بيروت ، لبنان ، چاپ يكم ، سال 1408 .\r\nت\r\n8 . تاج العروس : زبيدى ، دار مكتبة الحياة ، بيروت ، لبنان .\r\n9 . تاريخ الخلفاء : جلال الدين سيوطى ، منشورات شريف رضى ، قم ، ايران ، چاپ يكم ، سال 1411 .\r\n10 . تاريخ طبرى ( تاريخ الامم والملوك ) : ابوجعفر محمّد بن جرير طبرى ، مؤسسه اعلمى ، بيروت ، لبنان .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n11 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n12 . تفسير ابن كثير ( تفسير القرآن العظيم ) : ابن كثير ، دار المعرفه ، بيروت ، چاپ سوم ، سال 1409 .\r\n13 . التفسير الكبير : فخر رازى ، دار الفكر ، بيروت ، لبنان ، سال 1415 و دار احياء التراث العربى ، بيروت ، چاپ سوم .\r\n14 . تفسير طبرى ( جامع البيان في تفسير القرآن ) : محمّد بن جرير طبرى ، دارالمعرفه ، بيروت ، سال 1412 .\r\n15 . تفسير فخر رازى ( تفسير الكبير ) : امام فخر رازى ، دار احياء التراث العربى ، بيروت ، چاپ سوم .\r\n16 . تفسير قُرْطُبى ( الجامع لاحكام القرآن ) : محمّد بن احمد انصارى قرطبى ، دار احياء التراث العربى ، افست از چاپ دوم .\r\n17 . التمهيد لما في الموطّأ من المعانى والأسانيد : ابن عبدالبر قرطبى ، دار الفاروق الحديثه ، قاهره ، مصر ، چاپ يكم ، سال 1420 .\r\n18 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\nچ\r\n19 . چگونگى نماز ابوبكر به جاى رسول خدا : سيد على حسينى ميلانى ، مركز حقايق اسلامى ، قم ، چاپ يكم ، سال 1387 ش .\r\nد\r\n20 . الدرّ المنثور فى التفسير بالمأثور : جلال الدين سيوطى ، دار الكتب علميّه ، بيروت ، چاپ يكم ، سال 1421 .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nز\r\n21 . زاد المعاد في هدى خير العباد : ابن قيم جوزى ، مؤسسه الرساله ، بيروت ، سال 1408 .\r\nس\r\n22 . سنّت پيامبر يا سنّت خلفا ؟ ! : سيد على حسينى ميلانى ، مركز حقايق اسلامى ، چاپ يكم ، سال 1389 ش .\r\n23 . سنن ابى داوود : ابى داوود ، دار الكتب علميّه ، بيروت ، لبنان ، چاپ يكم ، سال 1416 .\r\n24 . السنن الكبرى : احمد بن حسين بيهقى ، دار الكتب علميّه ، بيروت ، لبنان ، چاپ دوم ، سال 1414 .\r\n25 . السنن الكبرى : احمد بن شعيب نسائى ، دار الكتب علميّه ، بيروت ، لبنان ، سال 1411 .\r\n26 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\nش\r\n27 . شرح التجريد : ملّا على قوشجى اشعرى .\r\n28 . شرح معانى الآثار : احمد بن محمّد بن سلمة بن عبدالملك ازدى طحاوى حنفى .\r\nص\r\n29 . صحيح بُخارى : محمّد بن اسماعيل بُخارى ، دار ابن كثير ، دمشق ، بيروت ، يمامه ، چاپ پنجم ، سال 1414 و دار الفكر ، بيروت ، سال 1401 .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n30 . صحيح مُسلم : مُسلم بن حجّاج نيشابورى ، مؤسسه عز الدين و دار الفكر ، بيروت ، لبنان ، چاپ يكم ، سال 1407 .\r\nط\r\n31 . طبقات الحفّاظ : جلال الدين سيوطى ، دار الكتب علميّه ، بيروت ، لبنان ، چاپ دوم ، سال 1414 .\r\nع\r\n32 . عمدة القارى فى شرح البُخارى : بدر الدين عينى ، دار الفكر ، و دار احياء التراث العربى ، بيروت ، لبنان .\r\nف\r\n33 . فتح البارى فى شرح صحيح البُخارى : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1410 .\r\nك\r\n34 . الكشاف : جاراللَّه محمود بن عمر زمخشرى ، دار الكتب علميّه ، بيروت ، چاپ يكم ، سال 1415 .\r\n35 . كنز العُمّال : علاء الدين على متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nم\r\n36 . المبسوط فى الفقه الحنفيه : شمس الدين سرخسى ، دار المعرفه ، بيروت ، سال 1406 .\r\n37 . مجمع الزوائد ومنبع الفوائد : نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n38 . المحلّى : ابومحمّد ابن حزم ظاهرى اندلسى ، دار الفكر ، بيروت ، لبنان .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n39 . مسند احمد : احمد بن حنبل شيبانى ، دار احياء التراث العربى و دار صادر ، بيروت ، لبنان ، چاپ سوم ، سال 1415 .\r\n40 . المصنف : عبدالرزاق صنعانى ، مكتب الإسلامى ، بيروت ، لبنان ، سال 1403 .\r\n41 . المغنى : ابومحمّد عبداللَّه بن احمد بن محمّد ابن قدامه ، دار الكتاب العربى ، بيروت ، لبنان .\r\n42 . منهاج السنّه النبويّه : ابن تيميّه حرّانى ، مكتبة ابن تيميّه ، قاهره ، مصر ، چاپ دوم ، سال 1409 .\r\n43 . المنهاج فى شرح صحيح مُسلم بن حَجّاج : يوسف بن عبدالرحمان مزى .\r\n44 . المنهاج : يحيى بن شرف دمشقى شافعى نَووى ، دار الكتب علميّه ، بيروت ، لبنان ، چاپ يكم ، سال 1415 .\r\n45 . الموطأ : مالك بن انس ، دار احياء التراث العربى ، بيروت ، لبنان ، سال 1406 . 46 . النهاية في غريب الحديث : ابن اثير جزرى ، دار الكتب علميّه ، بيروت ، لبنان سال 1418 .\r\n47 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nserles of theologlcal researches\r\n( 26 )\r\nprohibition of\r\ntwo lawful sentences\r\nthe study and critive of prohibition sentence of\r\npilgrimage temporary marriage and the temporary marriag e\r\nayatollah sayyid ali husayni milani\r\n\r\n\r\n","description":"","footnote":"","page_name":" 96 ","page_number":96}
  ]