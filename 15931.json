[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n2\r\nهو العليم\r\nجلد پنجم\r\nاز قسمت\r\nامام شناسى\r\nولايت ( توحيد و ولايت - تفسير آيهء ولايت )\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nامام شناسى / تأليف سيد محمد حسين حسينى طهرانى . - مشهد : علامه طباطبائى ، 1419 ق .\r\n18 ج . - ( دورهء علوم و معارف اسلام ؛ 2 )\r\nكتابنامه به صورت زيرنويس .\r\n1 . امامت . الف . عنوان . ب . فروست .\r\n223 BP\r\n45 / 297\r\nشابك دورهء معمولى 7 - 02 - 6533 - 964\r\nشابك دورهء زركوب 8 - 07 - 6533 - 964\r\nشابك معمولى 0 - 45 - 6533 - 964\r\nشابك زركوب 8 - 55 - 6533 - 964\r\nISBN SET 964 - 6533 - 02 - 7\r\nISBN SET 964 - 6533 - 07 - 8\r\nISBN 964 - 6533 - 45 - 0\r\nISBN 964 - 6533 - 55 - 8\r\nدورهء علوم و معارف إسلام ( 2 )\r\nامام شناسى\r\nجلد پنجم\r\nتأليف : حضرت علامه آية الله حاج سيد محمد حسين حسينى طهرانى\r\nطبع دوم : رجب المرجب 1419 هجرى قمرى\r\nتعداد : 1500 نسخه\r\nچاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، صندوق پستى 6149 - 91375\r\nقيمت : با جلد معمولى\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \"\r\nاز تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nهوالعزيز\r\nامام شناسى\r\nبحث هاى تفسيرى فلسفى روائى تاريخى اجتماعى دربارهء امامت و ولايت بطور كلى ؛ و دربارهء امامت و ولايت أميرالمؤمنين على بن ابيطالب و ائمه معصومين سلام الله عليهم اجمعين\r\nبالخصوص\r\nدرسهاى استدلالى علمى متخذ از قرآن كريم و روايات وارده از خاصه و عامه ؛ و ابحاث حلى و نقدى در پيرامون ولايت\r\nلمؤلفه\r\nسيد محمد حسين حسينى طهرانى\r\nعفى عنه\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" شناسنامه 7 ","page_number":7},
  {"content":"\r\n . \r\n","description":"","footnote":"","page_name":" شناسنامه 8 ","page_number":8},
  {"content":"\r\n . \r\n","description":"","footnote":"","page_name":" شناسنامه 9 ","page_number":9},
  {"content":"\r\n . \r\n","description":"","footnote":"","page_name":" شناسنامه 10 ","page_number":10},
  {"content":"\r\n . \r\n","description":"","footnote":"","page_name":" 1 ","page_number":11},
  {"content":"\r\n . \r\n","description":"","footnote":"","page_name":" 2 ","page_number":12},
  {"content":"\r\n . \r\n","description":"","footnote":"","page_name":" 3 ","page_number":13},
  {"content":"\r\n . \r\n","description":"","footnote":"","page_name":" 4 ","page_number":14},
  {"content":"\r\n . \r\n","description":"","footnote":"","page_name":" 5 ","page_number":15},
  {"content":"\r\n . \r\n","description":"","footnote":"","page_name":" 6 ","page_number":16},
  {"content":"\r\n\r\n\r\nجلد پنجم\r\n\r\nدرس شصت و يكم و شصت و دوّم تفسير آيه هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً\r\n\r\n","description":"","footnote":"","page_name":" 7 ","page_number":17},
  {"content":"\r\n . \r\n","description":"","footnote":"","page_name":" 8 ","page_number":18},
  {"content":"\r\n\r\nدرس شصت و يكم و شصت و دوم بسم اللّه الرّحمن الرّحيم و صلّى اللّه على محمّد و آله الطّاهرين ، و لعنة اللّه على اعدائهم أجمعين من الآن الى قيام يوم الدين ، و لا حول و لا قوّة إلّا بالله العلىّ العظيم .\r\nقال اللّه الحكيم فى كتابه الكريم :\r\n هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  « 1 » .\r\n« آنجا ولايت اختصاص به خداوند دارد كه اوست حقّ ، و اوست پاداش و مزد اختيار شده ، و اوست عاقبت اختيار شده و پسنديده » .\r\nكلمهء ولايت كه مصدر است و يا اسم مصدر ، با بسيارى از اشتقاقات آن همچون : ولىّ ، و تولّى ، و والى ، و أولياء ، و موالىّ ، و مولّى ، تولّى ، و توليت و غيرها در قرآن مجيد وارد شده است .\r\nحال بايد ديد معناى لغوى آن چيست ؟ و سپس در تفسير آيه مباركه سخن گفت .\r\nامّا معناى آن در لغت :\r\nدر « مصباح المنير » گويد : الولى ، مثل فلس ، به معناى قرب است ، و در آن دو لغت است : اوّل - وليه يليه با دو كسره از باب حسب يحسب ، و دوّم از باب وعد يعد ، و ليكن لغت دوّم كمتر استعمال مىشود . و وليت على الصّبىّ و المرأة ، يعنى من بر طفل وزن ولايت پيدا كردم ، و فاعل آن وال و جمع آن ولاه آيد ، وزن و طفل را مولّى عليه گويند . و ولايت با كسره و فتحه به معناى نصرت است ،\r\n\r\n\r\n","description":"","footnote":"\r\n( 1 ) - سورهء كهف : 18 - آيه 44 .\r\n","page_name":" 9 ","page_number":19},
  {"content":"\r\n\r\nو استولى عليه يعنى بر او غالب شد و بر او تمكّن يافت - الخ .\r\nو در « صحاح اللّغة » گويد : الولى به معناى قرب و نزديك شدن است ، گفته مىشود : تباعد بعد ولى ، يعنى بعد از نزديكى دورى كرد ، و كل ممّا يليك ، أى ممّا يقاربك ، يعنى از آنچه كه نزديك توست بخور . تا آنكه گويد : ولىّ ضدّ دشمن است ، و از همين معنى تولّى استعمال شده است ، و مولى به آزاد كننده ، و آزاد شده ، و پسر عمو ، و يارى كننده ، و همسايه گويند ، و ولىّ به داماد گويند ، و كلّ من ولى أمر واحد فهو وليّه يعنى هر كس امر كسى را متكفّل گردد ، و از عهدهء انجام آن برآيد ولىّ او خواهد بود . و تا آنكه گويد :\r\nو ولايت با كسرهء واو به معناى سلطان است ، و ولايت با كسره و با فتحه به معناى نصرت است ، و سيبويه گفته است كه : ولايت با فتحه مصدر است ، و با كسره اسم مصدر است ، مثل : إمارت و نقابت ، چون اسم است براى آن چيزى كه تو بر آن ولايت دارى ، و چون بخواهند معناى مصدرى را اراده كنند ، فتحه مىدهند .\r\nو در « اقرب الموارد » گويد : ولاه و وليه يليه ، از باب ضرب يضرب و حسب يحسب است ، و اوّل آن قليل الاستعمال است ، و مصدر آن ولى است ، به معناى اينكه نزديك شد ، و گفته مىشود : جلست ممّا يليه : يعنى نشستم در جائى كه نزديك اوست ، و گفته مىشود : الولى حصول الثّانى بعد الأوّل من غير فصل يعنى ولى عبارت است از پيدايش چيز دوم به دنبال چيز اول بدون فاصله .\r\nولى الشّىء و عليه ولاية و ولاية : يعنى مالك امر آن شد ، و بر آن قيام كرد . يا آنكه ولايت با فتح و كسر هر دو به معناى خطّه و أمارت و سلطان است ، و ولى فلانا و عليه به معناى اينست كه او را يارى و نصرت نمود ، و ولى فلانا ولاية ، به معناى اينست كه او را دوست داشت ، و ولى البلد ، يعنى بر آن شهر تسلّط پيدا كرد .\r\nو والى اسم فاعل است ، و از اين قبيل است : والى بلد يعنى شخص مسلّط و حاكم بر شهر ، به علّت آنكه رشتهء تدبير امور آن مرز و بوم را با امر كردن و نهى نمودن خويش ، به دست ولايت خود مىگيرد ، و جمع آن ولاة است . و ولاء بر وزن سماء به معناى ملك و محبّت و نصرت و قرب و قرابت آيد .\r\nو ولاءة با فتحه به معناى قرابت است و ولاية با فتحه مصدر است ، و نيز به\r\n\r\n","description":"","footnote":"","page_name":" 10 ","page_number":20},
  {"content":"\r\n\r\nشهرهائى گويند كه والى بر آنجاها تسلّط يافته است و جمع آن ولايات است .\r\nو ولاية با كسره به معناى خطّه و أمارت و سلطان است ، و نام شهرهائى است كه والى بر آنجا مسلّط است و اين معناى اصلى نيست ، بلكه از مولّدات است .\r\nو ولىّ بر وزن غنىّ بارانى است كه بعد از باران مىريزد ، و يا بارانى است كه بعد از اوّلين باران فصل بهار مىريزد ، جمع آن أولية و منسوب به آن را ولوىّ گويند ، و نيز به معناى محبّ و صديق و نصير آيد و جمع آن أولياء مىباشد ، و در « مصباح » آمده است كه : « ولىّ بر وزن فعيل به معناى فاعل است از مادّهء وليه ، يعنى قيام به آن امر نمود ، و از همين قبيل است : الله ولىّ الّذين آمنوا ، و جمع آن أولياء است ، و ابن فارس گويد : كلّ من ولى أمر أحد فهو وليّه ، يعنى هر كس متولّى و متكفّل انجام كار كسى شود ، او ولىّ او خواهد بود ، و نيز گاهى ولىّ بر آزاد كننده ( معتق ) ، و آزاد شده ( معتق ) ، و پسر عمو ، و يارى كننده ، و حافظ نسب ، و صديق ، اطلاق مىشود ، چه آنان مذكّر باشند ، و يا مؤنّث ، و در هر حال با همين صيغه به آنها ولىّ گويند ، ليكن بعضى از اوقات مؤنّث آن را با هاء تأنيث آورند ، و گفته مىشود : هى وليّة ، يعنى آن زن ولىّ است ، و ابو زيد گويد : من شنيدم بعضى از بنى عقيل مىگفتند : هنّ وليّات الله و عدوّات الله و أولياؤه و أعداؤه ، و نيز ولىّ به معناى مفعول در حقّ مطيع وارد شده است ، و بنابر اين گفته مىشود : ألمؤمن ولىّ الله » .\r\nو در « مجمع البحرين » گويد : أولى النّاس بإبراهيم « 1 » يعنى أحقّهم به و أقربهم منه ، من الولى ، و هو القرب ، يعنى أولى النّاس بإبراهيم معنايش احقيّت اوست به او ، و نزديكتر بودن اوست از ساير مردم به آن حضرت ، زيرا از مادّهء ولى است كه به معناى قرب است .\r\nو گفتار خداوند تعالى :  هُنالِكَ الْوَلايَةُ لِلَّهِ  « 2 » ، با فتحه است ، به معناى ربوبيّت ، يعنى در آن روز همگى در تحت ولايت خدا درمىآيند ، و به او ايمان مىآورند ، و از آنچه در دنيا پرستيده‌اند بيزارى مىجويند .\r\nو ولايت با فتحه نيز به معناى نصرت است ، و با كسره ، به معناى امارت است ، زيرا مصدر وليت مىباشد ، و گفته شده است كه : هر دو لغت به معناى دولت\r\n\r\n\r\n","description":"","footnote":"\r\n( 1 ) - سورهء آل عمران : 3 - آيه 68 .\r\n( 2 ) - سورهء كهف : 18 - آيه 44 .\r\n","page_name":" 11 ","page_number":21},
  {"content":"\r\n\r\nاست ، و ليكن در « نهايه » گفته است : با فتحه به معناى محبّت ، و با كسره به معناى توليت و سلطان است ، و از ابن سكّيت وارد شده است كه ولاء با كسره نيز همين معنى را دارد .\r\nو ولىّ و والى هر كسى را گويند كه زمام امر ديگرى را به دست خود گيرد ، و عهده‌دار آن گردد .\r\nو ولىّ به كسى گويند كه : نصرت و كمك از ناحيهء اوست .\r\nو ولىّ به كسى گويند كه : تدبير امور كند ، و تمشيت به دست و به نظر او انجام گيرد ، و بر اين اصل گفته مىشود : فلان ولىّ المرأة يعنى نكاح آن زن به صلاحديد و به نظر اوست .\r\nو ولىّ دم به كسى گويند كه حقّ مطالبهء ديه را از قاتل و يا از زخم زننده دارد .\r\nو سلطان ولىّ أمر رعيّت است ، و از همين باب است گفتار كميت شاعر دربارهء حضرت امير المؤمنين عليه السّلام :\r\n و نعم ولىّ الأمر بعد وليّه * و منتجع التّقوى و نعم المقرّب \r\n« امير المؤمنين علىّ بن ابي طالب عليه السّلام خوب سلطان و كفيل أمر امّت بعد از سلطان و كفيل اولش رسول الله بوده است ، و خوب دليل و راهنماى تقوى و سداد در بيابان خشك و بيداء جهالت ، و خوب نزديك كنندهء امّت به خداوند متعال است » .\r\nو گفتار خداوند تعالى :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 1 » در حقّ على بن أبي طالب عليه السّلام نازل شده است ، و در اين شأن نزول ، مخالفين و مؤالفين اتّفاق دارند كه : چون آن حضرت در ركوع نمازش بود ، وسائلى از آن حضرت چيزى خواست ، او با انگشت خنصر دست راست خود ، اشاره به سائل كرد ، وسائل انگشتر را از انگشت خنصر او بيرون كرد و براى خود گرفت ، و ثعلبى در تفسير خود اين شأن نزول را روايت كرده است .\r\nو شيخ ابو على ، در ضمن حديث طويلى گفته است كه : رسول خدا صلّى اللّه عليه و آله و سلّم به خدا عرض كرد : اللّهمّ اشرح لى صدرى ، و يسّر لى أمرى ، و اجعل لى وزيراً من أهلى ، عليّاً أخى ، اشدد به ظهرى « بار پروردگارا من ، سينهء مرا براى من بگشا ، و امر مرا آسان گردان ، و از اهل من على را كه برادر من است ، وزير من قرار بده ، به واسطهء او پشت\r\n\r\n\r\n","description":"","footnote":"\r\n( 1 ) - سورهء مائده : 5 - آيه 55 .\r\n","page_name":" 12 ","page_number":22},
  {"content":"\r\n\r\nو كمر مرا محكم و قوى گردان » .\r\nابو ذر گويد : سوگند به خداوند كه هنوز اين سخن و اين دعاى رسول اللّه به پايان نرسيده بود ، كه جبرائيل عليه السّلام فرود آمد ، و گفت : اى محمّد ! بخوان :\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\nو ابو على گفته است كه معناى آيه اينست كه : « آن كسى كه متولّى تدبير شما گردد ، و ولايت امور شما را عهده گيرد ، خداوند است ، و رسول خداوند است ، و كسانى هستند كه صفات آنان اين‌طور باشد كه اقامهء نماز كنند ، و در حال ركوع نماز خود زكات بدهند » .\r\nابو على گفته است كه : جار اللّه « 1 » گفته است كه : در اينجا داستان به لفظ جمع آورده شده است ، - و اگر چه سبب و علّت در اين قضيّه شخص واحدى است - براى آنكه مردم در بجا آوردن چنين كارى رغبت كنند ، و براى آنكه بياگاهاند كه سجيّه و طبيعت مؤمن ، لازم است كه تا اين سر حدّ ، كوشا براى احسان و كار نيكو باشد . و پس از آن ابو على گفته است كه من مىگويم : و بسيار در لغت مشهور است كه براى تعظيم از شخص واحدى با لفظ جمع تعبير مىكنند ، و بنابر اين براى صيغهء جمع آوردن ، نيازى به استدلال جار الله نيست ، و بر اين اساس ، اين آيه ، از واضح‌ترين ادلّه براى صحّت امامت بلا فصل علىّ بن ابي طالب عليه السّلام بعد از نبى اكرم صلّى اللّه عليه و آله و سلّم است .\r\nو چنين نقل شده است كه جماعتى از اصحاب رسول خدا در مسجد مدينه ، دور هم گرد آمدند ، و بعضى به بعض ديگر گفتند : اگر ما به اين آيه كافر شويم ، به ساير آيات قرآن هم كافر شده‌ايم ! و اگر به اين آيه ايمان آوريم ، اين آيه به همان متن و مفاد خود ، ما را دعوت مىكند ، و لكنّا نتولّى و لا نطيع عليّا فيما أمر ، فنزلت :  يَعْرِفُونَ نِعْمَتَ اللَّهِ ثُمَّ يُنْكِرُونَها  .\r\n« و ليكن ما ولايت على را قبول مىكنيم ، و امّا دربارهء آنچه اوامر مىكند ، اطاعت او را نمىنمائيم ، اين آيه نازل شد : « نعمت خدا را مىشناسند ، و سپس آن نعمت را انكار مىكنند » .\r\n\r\n\r\n","description":"","footnote":"\r\n( 1 ) - جار الله ، لقب زمخشرى صاحب تفسير معروف « كشّاف » است .\r\n","page_name":" 13 ","page_number":23},
  {"content":"\r\n\r\nو گفتار خداوند تعالى :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  « 1 » از حضرت باقر عليه السّلام است كه اين اولويّت پيامبر ، به مؤمنان از خود ايشان ، دربارهء امر حكومت و امارت نازل شده است ، و معنايش اين مىشود كه : پيغمبر نسبت به مردم ، سزاوارتر است به آنها از خود آنها به خودشان ، و بنابر اين اگر پيامبر نياز پيدا كند ، كه غلام و مملوكى را از صاحبش بگيرد ، و به كسى بدهد ، كه او بدان نيازمند است ، جايز است بر او كه چنين كارى را بكند .\r\nو روى همين اصل روايت وارد شده است كه : النّبىّ صلّى اللّه عليه و آله و سلّم أولى بكلّ مؤمن من نفسه و كذا علىّ من بعده .\r\n« پيامبر سزاوارتر است به هر مؤمن از خود نفس آن مؤمن به خودش ، و نيز على بن ابي طالب پس از او چنين است » .\r\nو گفتار خداوند تعالى :  لَمْ يَكُنْ لَهُ وَلِيٌّ مِنَ الذُّلِّ  « 2 » . « از براى خداوند وليّى از جهت ذلّت او نيست » ولىّ به كسى گويند كه قائم مقام و جانشين شخص باشد در امورى كه اختصاص به او دارد ، و آن شخص به جهت عجز و ناتوانى قادر بر بجا آوردن آن امور نيست ، مانند ولىّ طفل و ولىّ مجنون .\r\nو بناء على هذا هر كس كه ولىّ دارد ، نيازمند به اوست ، و چون خداوند غنى و بىنياز است ، محال است كه داراى ولىّ باشد ، و همچنين اگر آن ولىّ هم نيازمند به خدا باشد ، در اينجا دور لازم مىآيد ، و اگر نيازمند نباشد شريك او خواهد بود ، و هر دو صورت محال است .\r\nو گفتار خداوند تعالى :  أَنْتَ وَلِيِّي فِي الدُّنْيا وَ الْآخِرَةِ /  « 3 » . « تو ولىّ من هستى ، در دنيا و آخرت » يعنى تو ولايت امر مرا در دنيا و آخرت به دست دارى ، و تو قيام به آن مىكنى .\r\nو گفتار خداوند تعالى :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  « 4 » « خداوند ولىّ كسانى است كه ايمان آورده‌اند ، آنان را از ظلمات به نور داخل مىكند » ، حضرت صادق عليه السّلام فرمودند : يعنى من ظلمات الذّنوب إلى نور التّوبة\r\n\r\n\r\n","description":"","footnote":"\r\n( 1 ) - سورهء احزاب : 33 - آيه 6 .\r\n( 2 ) - سورهء اسراء : 17 - آيه 111 .\r\n( 3 ) - سورهء يوسف : 12 - آيه 101 .\r\n( 4 ) - سورهء بقره : 2 - آيه 257 .\r\n","page_name":" 14 ","page_number":24},
  {"content":"\r\n\r\nو المغفرة لولايتهم كلّ إمام عادل من الله .\r\n« از تاريكيهاى گناهان خداوند آنان را داخل در نور توبه مىكند ، و داخل در نور غفران مىنمايد ، به جهت آنكه ايشان ولايت هر امام عادلى را از جانب خداوند بر عهده دارند » .\r\n وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  .\r\n« و كسانى كه كافر شده‌اند ، اولياى ايشان طاغوت است ، كه آنان را از نور به درون تاريكىها مىبرد » ، « و مراد از اين آيه آنست كه : آنان بر نور اسلام بوده‌اند ، همين كه ولايت هر امام جائرى را چون از جانب خدا نيست بر عهده گيرند ، به واسطهء اين ولايت از نور اسلام به ظلمات كفر داخل مىشوند ، و بنابر اين خداوند آتش را براى آنان واجب گردانيده است كه با كافران بسوزند » .\r\nو در « نهايهء ابن اثير » گويد : از جملهء اسماء خداوند تعالى ولىّ است ، يعنى ناصر و يارى كننده ، و گفته شده است ، كه معناى آن : متولّى ادارهء امور عالم و خلائق است كه به خداوند قيام دارند .\r\nو از جملهء اسماء خداوند ، والى است ، و آن به معناى مالك جميع اشياء و تصرّف كننده در آنهاست ، و گويا كه ولايت اشعار به تدبير و قدرت و فعل دارد ، و تا وقتىكه تدبير و قدرت و فعل ، با هم مجتمع نشوند ، اسم والى بر آن رها و آزاد نيست . تا آنكه گويد :\r\nو لفظ مولى در حديث بسيار آمده است : و آن اسمى است كه بر جماعت كثيرى گفته مىشود : و آن عبارت است از ربّ ( مربّى و صاحب اختيار ) و مالك ( صاحب ملك ) و سيّد ( آقا و بزرگوار ) و منعم ( نعمت بخشنده ) و معتق ( آزاد كننده ) و ناصر ( يارى كننده ) و محبّ ( دوست دارنده ) و تابع ( پيروى كننده ) و جار ( همسايه ) و ابن عمّ ( پسر عمو ) و حليف ( هم سوگند ) و عقيد ( هم‌پيمان ) و صهر ( داماد ) و عبد ( غلام و بنده ) و معتق ( غلام يا كنيز آزاد شده ) و منعم عليه ( نعمت بخشيده شده ) ، و بسيارى از اين معانى در حديث آمده است و بنابر اين هر يك از اين معانى به آنچه در آن حديثى كه وارد شده است ، اقتضا دارد ، نسبت به آن داده مىشود .\r\nو هر كس كه متصدّى امرى گردد ، و يا قيام بر آن امر كند آن كس مولى و\r\n\r\n","description":"","footnote":"","page_name":" 15 ","page_number":25},
  {"content":"\r\n\r\nولىّ آن امر است .\r\nو مصدرهاى اين اسامى نيز گاهى مختلف مىشود ، و ولايت با فتحه در نسب و نصرت و معتق ، و ولايت با كسره در إمارت و معتق مىآيد ، و موالاة از فعل والى القوم است ، و از اين لفظ حديثى از رسول الله وارد شده است كه : من كنت مولاه فعلىّ مولاه « هر كس كه من مولاى او هستم ، على مولاى اوست » . و لفظ مولى در اين حديث بر اكثر اسمائى كه ذكر شد حمل مىشود ، و دلالت بر اكثر آن معانى دارد .\r\nشافعى گفته است : مراد رسول الله از اين ولآء ، ولآء اسلام است ، همچون گفتار خداى تعالى :  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  « و اين بدين جهت است كه خداوند مولاى كسانى است كه ايمان آورده‌اند ، و بتحقيق كه براى كافران مولائى نيست » .\r\nو گفتار عمر به علىّ بن أبي طالب : أصبحت مولى كلّ مؤمن ، أى ولىّ كلّ مؤمن « حالت تو اينك چنانست كه مولاى هر مؤمنى هستى ، يعنى ولىّ هر مؤمنى هستى » .\r\nو در سبب اين حديث گفته شده است كه اسامة به علىّ گفت : لست مولاى ، إنّما مولاى رسول اللّه صلّى اللّه عليه و آله و سلّم ! فقال صلّى اللّه عليه و آله و سلّم : من كنت مولاه فعلىّ مولاه .\r\n« تو مولاى من نيستى ، و اينست و جز اين نيست كه مولاى من رسول الله است ، و حضرت رسول در جواب اسامه گفتند : هر كس كه من مولاى او هستم پس علىّ مولاى اوست » .\r\nو زمخشرى در « اساس البلاغه » نظير همين گفتار را آورده است يعنى دربارهء لفظ ولى و ولآء و ولىّ و مولى .\r\nو در « تاج العروس » گويد : ولى معانى بسيارى دارد بعضى از آنها محبّ است ، و آن ضدّ دشمن است ، و آن اسم است از مادّهء والاه يعنى او را دوست داشت ، و بعضى از آنها صديق است ، و بعضى نصير است از مادّه والاه يعنى يارى كرد او را .\r\n( و ولى الشّىء و ) ولى ( عليه ولاية و ولاية ) با كسره و فتحه است ، و يا آنكه با فتحه مصدر است ، و با كسره اسم است مثل إمارت و نقابت ، چون اسم است براى آن امرى كه متولّى آن شده‌اى ، و بر انجام آن قيام نمودى . و بنابر اين چون معناى مصدرى را اراده كنند ، فتحه مىدهند ، و بر اين گفتار ، سيبويه تصريح كرده است .\r\nو گفته شده است كه : ولايت با كسره ، خطّه و إمارت است ، و بر اين گفتار ،\r\n\r\n","description":"","footnote":"","page_name":" 16 ","page_number":26},
  {"content":"\r\n\r\nدر « محكم » تصريح كرده است همانند إمارت ، و ابن سكّيت گفته است : ولايت با كسره ، به معناى سلطان است .\r\nو پس از آنكه همانطور كه ذكر كرديم معانى مختلفى براى مولى مىكند ، مىگويد : مولى و همچنين ولىّ : الّذى يلى عليك أمرك ، يعنى آن كسى كه به عنوان تسلّط و برترى ، امور تو را عهده‌دار و متكفّل گرديده است . و مولى و ولىّ ، هر دو به معناى واحد هستند ، و از همين قسم است حديثى كه آمده است : أيّما امرأة نكحت به غير إذن مولاها ، و بعضى روايت كرده‌اند : به غير إذن وليّها .\r\nو ابن سلام از يونس روايت كرده است كه : إنّ المولى فى الدّين هو الولىّ ، هر جا كه در امور دينى لفظ مولى استعمال شود ، مراد از آن ولىّ ، و عهده‌دار و رئيس و متكفّل آن امر است ، بدليل آنكه خداوند تعالى مىفرمايد :  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  يعنى لا ولىّ لهم . معناى آنكه كافران مولى ندارند ، آنست كه ولىّ ، و صاحب اختيار ، در امور دين ندارند . و بر همين اساس ، حديث شريف آمده است كه : من كنت مولاه فعلىّ مولاه ، أى من كنت وليّه ، يعنى هر كس كه من در امور دين او ولىّ و صاحب اختيار او هستم ، علىّ ، ولىّ او و صاحب اختيار اوست .\r\nتا آنكه گويد : و از جملهء معانى ولىّ كه در اسماء خداوند تعالى آمده است ، يكى ناصر است ، و گفته شده است : المتولّى لامور العالم القائم بها ، يعنى متولّى و عهده‌دار و صاحب اختيار امور عالم است ، و بر همهء عالم قيام دارد ، و بر آن امور متمكّن است . و گفته شده است كه معناى ولىّ در اينجا والى است و هو مالك الأشياء جميعها المتصرّف فيها . يعنى خداوند مالك همهء چيزهاست بطور كلّى ، و تصرّف كننده در آنهاست بطور عموم .\r\nو ابن اثير گفته است كه : مثل آنكه ولايت ، دلالت بر تدبير در امور ، و قدرت بر آنها ، و بجا آوردن آنها را دارد ، و هنگامى كه اين معانى سه گانه ( تدبير و قدرت و فعل ) با يكديگر مجتمع نشوند ، اطلاق لفظ والى در آنجا آزاد و رها نيست .\r\nو ولىّ يتيم ، به كسى گويند كه : امور يتيم را بر عهده گيرد ، و او را كفالت كند ، و ولىّ زن به كسى گويند كه : امور نكاح او تحت نظرش باشد ، و نگذارد كه\r\n\r\n","description":"","footnote":"","page_name":" 17 ","page_number":27},
  {"content":"\r\n\r\nآن زن بدون صلاحديد او ، مستبدّا ، خود ، با رأى خود ، به نكاح اقدام كند ، و جمع ولىّ ، أولياء است .\r\nولىّ يا فعيل است به معناى فاعل ، يعنى كسى كه طاعات او نسبت به خدا ، بدون تخلّل عصيان و فاصله شدن گناه ، پى در پى بوده باشد ، و يا به معناى مفعول است ، يعنى كسى كه فضل و احسان خداوندى پى در پى و بدون فاصله بر او ريزش نموده است .\r\nو در « لسان العرب » آنچه را كه ما در اينجا از « نهايهء » ابن اثير ، و از « تاج العروس » آورده‌ايم ، بعينه آورده است ، و لذا از تكرار آن خوددارى مىكنيم .\r\nو راغب اصفهانى در « مفردات » گويد : الولاء و التّوالى أن يحصل شيئان فصاعدا حصولا ليس بينهما ما ليس منهما .\r\n« ولاء و توالى به معناى آنست كه : دو چيز و يا بيشتر از آن طورى قرار گيرند و واقع شوند كه بين آن دو چيز غير از آنچه از خود آن دو چيز است نبوده باشد .\r\nو بدين مناسبت از ولآء و توالى براى قرب مكانى و قرب نسبى و قرب دينى و قرب صداقت و دوستى و قرب نصرت و يارى و قرب اعتقاد استعاره مىآورند .\r\nو ولايت با كسره به معناى نصرت ، و ولايت به فتحه به معناى متولّى شدن در امور است ، و گفته شده است كه ولايت و ولايت همانند دلالت و دلالت هستند ، كه حقيقت آن متولّى شدن بر امر است .\r\nو ولىّ و مولى هر يك از آن دو در اين معنى استعمال مىشوند ، و بنابر اين در معناى فاعلى ، موالى و در معناى مفعولى ، موالى گفته مىشود .\r\nبه مؤمن ولىّ الله گفته مىشود ، و ليكن مولى الله وارد نشده است ، و گاهى گفته مىشود ، الله تعالى ولىّ المؤمنين و مولاهم « خداوند متعال ولىّ مؤمنان و مولاى ايشان است » .\r\nامّا از نوع اوّل ( يعنى به معناى فاعل ) اين آيات است : 1 -  اللَّهُ وَلِيُّ الَّذِينَ آمَنُوا  2 -  إِنَّ وَلِيِّيَ اللَّهُ  3 -  وَ اللَّهُ وَلِيُّ الْمُؤْمِنِينَ .  4 -  ذلِكَ بِأَنَّ اللَّهَ مَوْلَى الَّذِينَ آمَنُوا .  5 -  نِعْمَ الْمَوْلى وَ نِعْمَ النَّصِيرُ .  6 -  وَ اعْتَصِمُوا بِاللَّهِ هُوَ مَوْلاكُمْ فَنِعْمَ الْمَوْلى  7 -  قُلْ يا \r\n\r\n","description":"","footnote":"","page_name":" 18 ","page_number":28},
  {"content":"\r\n\r\n أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ  8 -  وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ  9 -  ثُمَّ رُدُّوا إِلَى اللَّهِ مَوْلاهُمُ الْحَقِّ  .\r\n1 - خداوند ، ولىّ آنانست كه ايمان آورده‌اند 2 - بدرستى كه ولىّ من خداست 3 - و خدا ولىّ مؤمنان است 4 - و اين به جهت آنست كه خداوند مولاى كسانى است كه ايمان آورده‌اند 5 - خداوند خوب مولائى و خوب يارى كننده‌اى است 6 - خود را در عصمت و مصونيّت خدا درآوريد ، زيرا كه او مولاى شماست ، و خوب مولائى است . 7 - بگو ( اى پيغمبر ) اى كسانى كه طريقهء يهوديّت را اتّخاذ كرده‌ايد ، اگر چنين مىپنداريد كه شما اوليائى براى خدا هستيد ، غير از مردم 8 - و اگر آن دو زن ( عائشه و حفصه ) بر عليه پيغمبر ، معين و همكار هم گردند ، پس بدرستى كه ، خداوند مولاى پيغمبر است 9 - و سپس به سوى خداوند كه مولاى حقّ ايشانست باز گردانيده شدند .\r\nو والى كه در گفتار خداوند آمده است :  وَ ما لَهُمْ مِنْ دُونِهِ مِنْ والٍ  « از براى ايشان غير از خداوند هيچ والى نيست » به معناى ولىّ مىباشد ، يعنى ايشان غير از خدا وليّى ندارند .\r\nو سپس راغب بسيارى از آيات قرآن را كه در آنها نام ولىّ برده شده ، و نفى ولايت از غير خدا نموده است ، و نهى از اتّخاذ ولايت يهود و نصارى ، و ولايت دشمنان خدا ، و بسيارى از آياتى را كه در آنها مشتقّات اين مادّه ذكر شده است ، بيان كرده ، و معناى مناسب آنها را ذكر كرده است .\r\nبارى ما در اينجا آنچه لازم بود ، از كتب لغت ، دربارهء معناى ولايت و مشتقّات آن آورديم تا خبير بصير بر خصوصيّات معانى و موارد استعمال آنها مطّلع گردد ، و با تدبير و تأمّل بدست آورد كه : تمام اين معانى مختلفى را كه براى ولايت و ولىّ و مولى و غيرها نموده‌اند - چنان كه در « تاج العروس » گويد : معانى ولىّ به بيست و يك قسم مىرسد - همه و همه راجع به يك معناى واحد است ، كه آن اصل و ريشهء معناى ولايت است ، و بقيّهء معانى آن نيز با استعاره از آن معنى آورده شده است ، و يا آنكه اصل معناى ولايت در همگى اين موارد استعمال محفوظ است ، غاية الأمر به مناسبت جهتى از جهات ، آن معناى اصل را با ضميمهء خصوصيّتى كه در مورد استعمال در نظر گرفته‌اند ملاحظه نموده‌اند .\r\n\r\n","description":"","footnote":"","page_name":" 19 ","page_number":29},
  {"content":"\r\n\r\nو اصل آن معنى همان معنائى است كه راغب در « مفردات » نموده است ، چنان كه در مادّهء ولى گويد :\r\nالولاء و التّوالى أن يحصل شيئان فصاعدا حصولا ليس بينهما ما ليس منهما .\r\n« ولاء و توالى عبارت است از آنكه : دو چيز و يا بيشتر ، طورى بشوند كه بين آن دو چيز غير از آن دو نباشد » يعنى بين آن دو چيز ، هيچگونه حجاب ، و مانع ، و فاصله ، و جدائى ، و غيريّت ، و بينونت ، نباشد بطورى كه اگر فرض شود چيزى بين آن دو چيز وجود داشته باشد ، از خود آنها باشد ، نه از غير آنها .\r\nمثلا مقام وحدانيّت و يگانگى كه بين بنده و پروردگارش پيدا شود ، كه هيچگونه حجاب و پرده‌اى در هيچيك از مراحل طبع ، و مثال ، و نفس ، و روح ، و سرّ ، نبوده باشد ، اين را ولايت گويند .\r\nو مقام يگانگى كه بين حبيب و محبوب ، و عاشق و معشوق ، و ذاكر و مذكور ، و طالب و مطلوب ، پيدا شود بطورى كه ابدا جدائى به هيچ وجه من الوجوه نبوده باشد ، آن را ولايت نامند .\r\nو بر اين اساس ، خداوند تعالى ، ولىّ همهء موجودات است ، بطور مطلق ، در عالم تكوين ، و همهء موجودات نيز بدون استثناء تكوينا ولى خدا هستند ، زيرا هيچ حجاب بين خداوند ربّ ، و بين موجودات مربوب نيست مگر آنكه از خود آنهاست ، و امّا در عالم تشريع و عرفان ، ولايت حقّ ، اختصاص به كسانى دارد كه از مراحل شرك خفى بطور كلّى عبور كرده ، و از همهء حجابهاى نفسانى گذشته ، و در نقطهء اصلى و حقيقت عبوديّت قرار گرفته‌اند .\r\nو بر همين ميزان است كه به هر يك از دو طرف نسبت و اضافه ، ولىّ مىگويند ، يعنى بينونت و غيريّت بطور كلّى از بين رفته است و هو هويّت پديد آمده است .\r\nاينست حقيقت ولايت ، و از اينجا مىبينيم كه اوّلا - در ولىّ به معناى مفعول تمام آثار و خصوصيات ولىّ به معناى فاعل مشهود مىشود ، و چون آئينه بدون مختصر خودنمائى ، تمام چهرهء صاحب صورت را در خود منعكس مىكند .\r\nو ثانيا - تمام مشتقّاتى كه از ولىّ شده است ، و تمام معانيى كه براى آن ذكر\r\n\r\n","description":"","footnote":"","page_name":" 20 ","page_number":30},
  {"content":"\r\n\r\nشده است ، همه بر اين اساس و روى اين ميزان است ، چون لازمهء ولايت ، قرب است ، آنگاه قرب داراى انواع و اشكال مختلفى است ، كه در هر يك از مظاهر قرب و نزديك به تمام معنى الكلمة ، آن حقيقت ولايت ، با ملاحظهء اين خصوصيّت ، قرب ملاحظه شده است .\r\nو على هذا صحيح نيست كه بگوئيم : ولايت و ولىّ و مولى و ساير مشتقّات آنها كه در معانى مختلفه استعمال مىشوند ، به نحو اشتراك لفظى است ، نه چنين نيست . بلكه به نحو اشتراك معنوى و استعمال لفظ در همان معناى واحد است ، كه بواسطهء قرينهء مقاميّه و يا مقاليّه ، يك نوع خصوصيّت قرب و نزديكى از آن معناى عامّ در نظر گرفته شده است ، و اين‌گونه استعمال در همهء موارد استعمال ، حقيقت است .\r\nو روى اين گفتار ، هر جا كه لفظ ولايت ، و يا ولىّ ، و يا مولى ، و غير آنها را يافتيم ، و قرينه‌اى بخصوص نبود كه دلالت بر خصوص يكى از مصاديق آن كند ، بايد همان معناى كلّى را بدون هيچ قيدى در نظر بگيريم و آن را مراد و معناى لفظ بدانيم . مثلا اگر گفته شد : ولايت از آن خداست بايد گفت : مراد ، معيّت خداوند با همهء موجودات است . و اگر گفته شود فلان كس به مقام ولايت رسيده است ، بايد گفت : مراد آنست كه در مراحل سير و سلوك و عرفان و شهود الهى ، به مرحله‌اى رسيده است كه هيچ يك از حجب نفسانيّه ، بين او و حضرت حقّ نيستند ، و تمام شوائب فرعونيّت و ربوبيّت در وجود او مضمحل گرديده ، و به مقام عبوديّت مطلقه و بندگى محضهء حضرت حقّ - جلّ و عزّ - نائل گرديده است .\r\nبارى از اين بيانى كه نموديم معلوم مىشود كه هر جا كه ولايت و يا ولىّ استعمال مىشود ، يك نوع جنبهء اتّحاد و وحدتى بين دو چيز وجود دارد ، كه بر آن اصل اين لفظ را مىآورند ، مثلا نسبتى كه بين مالك و مملوك است ، و آن نسبت آن دو را بهم دوخته و پيوند زده است ، لذا بهر يك از آنها ولىّ گويند . و نسبتى كه بين آقا و غلام اوست چنين است ، و نسبتى كه بين منعم و منعم عليه ( نعمت دهنده و نعمت داده شده ) موجود است ، هر دو را تحت عنوان خاصّى قرار داده است ، و بهر يك از آن دو ولىّ گويند ، و نسبتى كه بين معتق و معتق ( آقاى آزاد كننده و بندهء آزاد شده ) موجود است ، اين عنوان را در پى آورد خود آورده است و نسبتى كه بين دو نفر حليف\r\n\r\n","description":"","footnote":"","page_name":" 21 ","page_number":31},
  {"content":"\r\n\r\n( هم سوگند ) و دو نفر عقيد ( هم عهد و هم پيمان ) موجود است ، و نسبتى كه بين حبيب و محبّ است ، و صهر ( داماد ) را نيز ولىّ گويند چون بواسطهء قرابت و خويشاونديى كه پيدا كرده است ، در بسيارى از امور جزو خانواده محسوب مىشود ، و جار ( همسايه ) را ولىّ گويند ، چون بواسطهء قرب مكانى ، داراى احكام و احترامات خاصّى شده است ، و ابن عمّ ( پسر عمو ) را ولىّ گويند ، چون جزء افراد عاقله است ، و ديهء خطائى بر عهدهء اوست ، و نيز در بسيارى از موارد حكم برادر را دارد ، و معين و ياور است .\r\nو هر جا كه قرينهء خاصّى براى ارادهء يكى از اين معانى بود ، بايد لفظ را حمل بر آن كنيم ، و گرنه همان معناى ولايت عام بدون قرينه ، متبادر به ذهن مىگردد ، و همان معنى مراد گويندهء كلام است .\r\nو معلوم است كه مالكيّت در تدبير ، و تكفّل در امور ، و عهده‌دار شدن احكام و مسائل مولّى عليه ، لازمه و نتيجهء حاصله از ولايت است ، نه اصل حقيقت و معناى مطابقى آن ، و هر جا كه احيانا اگر ديده شود ولايت را به حكومت و امارت و سلطان و مراقبت و پاسدارى تفسير كنند ، تفسير به لوازم معنى نموده‌اند ، نه بيان معناى واقعى و حقيقى .\r\n\r\n[ بيان استاد علامه طباطبائى قدّس سرَّه در معناى ولايت 
  ]\r\nو بر همين و تيره ، استاد گرامى ما : حضرت آية الحقّ و العرفان و سند العلم و الايقان مرحوم آية الله طباطبائى أفاض الله علينا من بركات نفسه و تربته الشّريفة - در رسالهء « الولاية » « 1 » و در تفسير « الميزان » بيان فرموده‌اند . در رسالهء « ولايت » فرموده‌اند : الولاية هى الكمال الأخير الحقيقىّ للإنسان و إنّها الغرض الأخير من تشريع الشّريعة الحقّة الإلهيّة .\r\n« ولايت ، آخرين درجهء كمال انسان است ، و آخرين منظور و مقصود از تشريع\r\n\r\n\r\n","description":"","footnote":"\r\n( 1 ) - از نفائس رسائل مؤلّفهء علامه است كه مستقلا تأليف شده است ، و حقير آن را با رساله نبوّت و امامت كه آن نيز مستقلا تأليف شده است با هفت رسالهء ديگر كه مجموعا در يك مجلد تأليف شده است روى خط مؤلف نسخه‌بردارى كرده ، و همگى را در يك مجلّد تجليد نموده‌ام . اين رساله‌ها در زمان حيات آن فقيد به طبع نرسيد ، و ليكن بعد از ارتحال ايشان رسالهء « ولايت » را فقط در ضمن يادنامه‌اى بنام : « يادنامهء مفسّر كبير استاد علّامه سيّد محمّد حسين طباطبائى » از ص 251 تا ص 305 طبع نموده‌اند .\r\n","page_name":" 22 ","page_number":32},
  {"content":"\r\n\r\nشريعت حقّهء خداوندى است » .\r\nو در تفسير فرموده‌اند : گر چه براى ولايت معانى بسيارى ذكر كرده‌اند ، لكنّ الأصل فى معناها ارتفاع الواسطة الحائلة بين الشّيئين بحيث لا يكون بينهما ما ليس منهما .\r\n« و ليكن اصل در معناى آن ، برداشته شدن واسطه‌اى است كه بين دو چيز حائل شده باشد ، بطورى كه بين آن دو چيز ، غير از آن دو چيز باقى نماند » .\r\nو سپس براى نزديكى چيزى به چيز ديگرى به انحاء وجوه قرب و نزديكى استعاره آورده‌اند ، همچون قرب نسبى ، و قرب مكانى ، و قرب منزلتى ، و صداقت و غير ذلك .\r\nو به همين مناسبت بر هر يك از دو طرف ولايت ، ولىّ گفته مىشود ، بالأخصّ به جهت آنكه هر يك از آن دو نسبت به ديگرى حالتى را دارد كه غير آن ندارد . و بنابر اين خداوند سبحانه ولىّ بندهء مؤمن خود است ، به علّت آنكه ، امور او را زير نظر دارد ، و شئون او را تدبير مىكند ، و او را در صراط مستقيم هدايت مىنمايد ، و او را در امورى كه سزاوار اوست ، و يا سزاوار او نيست ، امر مىكند و نهى مىنمايد ، و در دنيا و در آخرت او را نصرت و يارى مىنمايد .\r\nو مؤمن حقيقى و واقعى نيز ولىّ پروردگارش مىباشد ، زيرا كه خود را در اوامر و نواهى او تحت ولايت او درمىآورد ، و نيز در جمع بركات معنويّه ، از هدايت ، و توفيق و تأييد ، و تسديد ، و آنچه در پى دارند ، از مكرّم داشتن به بهشت و مقام رضوان خدا ، در تحت ولايت و پذيرش خداوند خود است .\r\nو على هذا بر هر تقدير ، أولياى خدا ، خصوص مؤمنان هستند ، چون خداوند در حيات معنوى و زندگانى جاودانى ، خود را ولىّ ايشان مىشمرد ، و مىگويد :  وَ اللَّهُ وَلِيُّ الْمُؤْمِنِينَ  « 1 » « و خداوند ولىّ مؤمنان است » .\r\nامّا چون در آيه 62 ، از سورهء 10 : يونس داريم :  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  . « آگاه باشيد كه براى اولياى خداوند هيچ گونه ترس و\r\n\r\n\r\n","description":"","footnote":"\r\n( 1 ) - سورهء آل عمران : 3 - آيه 68 .\r\n","page_name":" 23 ","page_number":33},
  {"content":"\r\n\r\nهيچگونه اندوه و حزنى نيست » ، و به دنبال اين آيه ، آيه ديگرى است ، كه در حكم تفسير كلمهء اولياء الله مىباشد ، و آن اينست :  الَّذِينَ آمَنُوا وَ كانُوا يَتَّقُونَ  . « أولياء خدا آن كسانى هستند كه ايمان آورده‌اند ، و در دنيا داراى استمرار صفت تقوى بوده‌اند » .\r\nلذا اين دنباله نمىگذارد كه لفظ أولياء الله ، شامل همهء مؤمنان گردد ، درحالىكه مىبينيم در ميان ايشان كسانى هستند كه خداوند سبحانه دربارهء آنها مىگويد :  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  « 1 » .\r\n« اكثريت اين افرادى كه به خداوند ايمان آورده‌اند مشرك هستند » .\r\nچونكه  الَّذِينَ آمَنُوا وَ كانُوا يَتَّقُونَ  مىفهماند كه آنان داراى ايمان و تقوى هستند ، و قبل از زمان ايمانشان مدّت مديدى استمرار بر تقوى داشته‌اند ، چون مىگويد : آمنوا و كانوا يتّقون .\r\nو اين تعبير به خوبى دلالت دارد بر آنكه قبل از تحقّق اين ايمان ، مدّتى بر تقوى مستمرّ بوده‌اند ، و چون مىدانيم كه ايمان اوّلى آنان بدون تقوى بوده است ، زيرا كه يا آن ايمان با تقوى متقارب بوده ، و يا قبل از آن بوده است ، و بالأخصّ تقواى مستمرّ و دائمى ، بنابر اين مراد از اين ايمان ، مرتبهء ديگرى از مراتب ايمان ، غير از مرتبهء اوّل است . و در جزء اوّل تفسير در آيه 130 از سورهء بقره گذشت كه : براى هر يك از عناوين إيمان و إسلام ، و نيز براى هر يك از عناوين شرك و كفر ، مراتب مختلفى است ، كه بعضى بالاتر از بعضى ديگر است .\r\nمرتبهء اوّل از اسلام ، جارى كردن شهادتين بر زبان و تسليم ظاهرى است ، و به دنبال آن مرتبهء اوّل از ايمان است ، و آن اذعان و اعتراف به مفاد شهادتين است اجمالا از روى قلب ، و پذيرش دل ، و اگر چه هنوز به جميع اعتقادات حقّهء دينيّه سرايت نكرده باشد ، و مؤمن به يكايك آنها اذعان ننموده باشد .\r\nو بدين جهت ممكن است كه بعضى از مراتب شرك با ايمان مجتمع گردند قال اللّه تعالى :\r\n وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  .\r\n\r\n\r\n","description":"","footnote":"\r\n( 1 ) - سورهء يوسف : 12 - آيه 106 .\r\n","page_name":" 24 ","page_number":34},
  {"content":"\r\n\r\nو پيوسته و پى در پى ، ايمان بنده پاك و صاف مىگردد ، و رشد و نموّ مىكند ، تا آنكه مرتبهء تسليم بنده به حضرت حقّ سبحانه و تعالى شامل تمام چيزهائى مىشود كه بازگشتش به سوى خداست ، و مىدانيم كه بازگشت همه چيز به سوى خداست .\r\nو به هر مقدار كه اسلام بالا رود ، و درجهء عالىترى بيابد ، ايمان مناسب با آن درجه ، اعتراف و اذعان به لوازم آن درجه مىباشد و تا به سر حدّى مىرسد كه بنده نسبت به پروردگار خود در مقام تسليم ، به حقيقت معناى ربوبيّت و الوهيّت او تسليم مىگردد ، و بطور كلّى ، اعتراض و غضب از او بريده مىشود ، بدين قسم كه در برابر هيچيك از اوامر خدا ، از قضا و قدر ، و احكام ، در سخط و ناراحتى نمىباشد ، و به هيچ يك از اقسام اراده و اختيار خدا دربارهء او ، اعتراض نمىكند ، و مرتبهء چنين ايمانى ، يقين به خدا و يقين به تمام امورى است كه راجع به خداست ، و آن ايمانى است كه داراى مرتبهء كمال است ، و با آن ، بنده به تمام مراتب عبوديّت خويشتن نائل آمده است .\r\nقال الله تعالى :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « 1 » .\r\n« سوگند به پروردگار تو ( اى پيامبر ) كه اين مردم ايمان نمىآورند مگر آنكه در مشاجرات و مرافعاتى كه بين آنها اتّفاق مىافتد ، تو را به عنوان قاضى و حكم قرار دهند ، و پس از آنكه حكم كردى ، ابدا در دل خود نسبت بدان حكم ، گر چه بر عليه ايشان باشد ، گرفتگى و ناراحتى نداشته باشند ، و به تمام معنى الكلمه تسليم باشند » .\r\nو از آنچه بيان شد واضح مىشود كه مراد از ايمان در الّذين آمنوا در تفسير أولياء الله همان مرتبهء كامل از ايمان و يا مرتبهء قرب به كمال است .\r\nو از اين گذشته ، خداوند اولياء الله را توصيف مىكند به لا خوف عليهم و لا هم يحزنون « نه ترس و دهشتى دارند ، و نه آنكه اندوه و غصّه‌اى آنان را مىگيرد » .\r\nو اين قيد به روشنى دلالت دارد كه مراد از ايمان همان درجهء عالى است كه\r\n\r\n\r\n","description":"","footnote":"\r\n( 1 ) - سورهء نساء : 4 - آيه 65 .\r\n","page_name":" 25 ","page_number":35},
  {"content":"\r\n\r\nبا آن معناى عبوديّت و مملوكيّت محضه براى بنده به حدّ تماميّت مىرسد ، زيرا بنده در اين حال مىبيند كه قدرت و سلطنت و حكومت اختصاص به خدا دارد ، و هيچ چيزى راجع به خود او نيست ، تا آنكه از فقدانش محزون گردد ، و يا از بيم فوت و عدم وصولش ترسناك شود .\r\nو اين به علّت آنست كه ترس كه به نفس عارض مىشود ، به واسطهء متوقّع بودن ضررى و منتظر بودن شرّى است كه به او برسد ، و غصّه و اندوه كه به نفس عارض مىشود ، به واسطهء فقدان محبوب ، و يا رسيدن به مكروهى است كه از آن بيم دارد . و اين در صورتى است كه انسان براى خود ملكيّتى ببيند ، و يا حقّى را نسبت به آنچه از آن مىترسد و يا از فقدانش غصّه مىخورد ، از فرزند و مال و جاه و اعتبار و غير ذلك براى خود قائل شود ، و امّا در صورتى كه انسانى به هيچ وجه من الوجوه ، علقه و تعلّقى در خود نمىبيند ، بنابر اين از چه بترسد ؟ و بر فقدان چه غصّه‌دار شود ؟\r\nآن بندهء مؤمنى كه هر چيزى را ملك طلق خدا مىبيند ، بطورى كه در آن ملكيّت هيچ موجودى شريك نيست ، و نمىتواند شريك باشد ، او در نفس خود و براى خود ملكيّتى و يا حقّى نسبت به هيچ چيز نمىبيند ، تا از بيم عدم وصول در هراس افتد ، و در فقدان آن در سوك ماتم و غصّه بنشيند .\r\nو اين همان صفتى است كه خداوند براى اولياى خود بيان مىكند آنجا كه مىگويد :\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  .\r\nو بناء على هذا اين دسته از مردم كه اولياى خدا هستند ، از هيچ چيز ترس ندارند ، و بر هيچ چيز غصّه نمىخورند ، نه در امور دنيا ، و نه در امور آخرت ، مگر آنچه را كه خدا بخواهد ، و مىدانيم كه خدا خواسته است كه از پروردگارشان بترسند ، و در برابر آنچه از كرامات خداوندى از آنان فوت شود محزون و اندوهگين شوند . و اينها همه از مراتب تسليم براى خداوند است .\r\nحضرت علّامه - رضوان اللّه عليه - پس از بحث بليغى دربارهء اينكه اين عدم خوف و عدم حزن در دنيا براى أولياى خداست ، و از قرائنى استفاده مىشود كه اين صفات براى آنان در دنيا تحقّق مىيابد ، و اين آيه احوال آنها را در دنيا بيان مىكند در پايان بحث مىفرمايد :\r\n\r\n","description":"","footnote":"","page_name":" 26 ","page_number":36},
  {"content":"\r\n\r\nو اين آيه دلالت دارد بر آنكه اين اوصاف براى گروه مخصوصى از مؤمنان است كه با غير خودشان از ساير مؤمنان در مرتبهء خاصّى از ايمان امتياز دارند ، و براى عامّهء مؤمنان نيست ، و اين دلالت از ناحيهء همان جملهء تفسيريّهء :  الَّذِينَ آمَنُوا وَ كانُوا يَتَّقُونَ  با همان تقريرى كه ذكر شد استفاده مىشود .\r\nو بالجمله برداشته شدن خوف از غير خدا ، و غصّه از اولياء خدا ، به معناى آن نيست كه خير و شرّ ، و نفع و ضرر ، و نجات و هلاكت ، و سختى و راحتى ، و لذّت و درد ، و نعمت و بلاء ، در نزد ايشان يكسان است ، و در قواى ادراكيّه و احساسات ايشان متساوى است . اين كلامى است كه عقل انسانى بلكه شعور عامّ حيوانى آن را نمىپذيرد و قبول نمىكند ، بلكه معنايش اينست كه ايشان براى غير خداوند به هيچ وجه استقلالى در تأثير نمىبينند ، و حكم و ملكيّت و اراده و حكومت را منحصرا در حقّ تعالى مشاهده مىكنند ، پس بنابر اين نمىترسند مگر از خدا ، و از آن چيزى كه خداوند دوست دارد و مىخواهد كه از آن بترسند ، و اندوهناك نمىشوند مگر از چيزى كه خداوند دوست دارد از آن اندوهناك شوند .\r\nتوحيد كامل ، حقيقت قدرت و ملكيّت را در خداوند سبحانه و تعالى منحصر مىكند ، و بنابر اين از براى غير خدا استقلال در تأثير باقى نمىماند ، تا بر أثر آن براى نفس ، حبّ و بغض ، و يا خوف و حزن ، و يا فرح و اسف خوردن و غير ذلك پيدا شود .\r\nو آن مؤمن راستينى كه نور توحيد الهى او را فرا گرفته است ، مىترسد و غصّه مىخورد ، و يا آنكه خوشايند دارد و ناخوشايند دارد بالله سبحانه و تعالى ، يعنى همه چيزش با خدا و به سبب خدا و از خداست .\r\nو در اين صورت ، تناقض بين گفتار ما : مؤمن حقيقى از هيچ چيز نمىترسد مگر از خدا ، و بين قول ما : او از بسيارى از چيزهائى كه به وى ضرر مىرساند مىترسد ، و از بسيارى از امورى كه ناپسند دارد مىگريزد ، از بين مىرود . و اين مطلب را خوب فهم كن « 1 » .\r\nو در تفسير « بيان السّعادة » نيز مجمل آن شرح و تفصيلى را كه علّامه بيان\r\n\r\n\r\n","description":"","footnote":"\r\n( 1 ) - « تفسير الميزان » ج 11 ، ص 89 تا ص 93 .\r\n","page_name":" 27 ","page_number":37},
  {"content":"\r\n\r\nفرموده‌اند ، در ذيل آيه :  هُنالِكَ الْوَلايَةُ لِلَّهِ الْحَقِّ  راجع به معناى ولايت بيان مىكند ، و مىگويد :\r\nولايت با فتحه ، نصرت و تصرّف و تربيت است ، و با كسره ، سلطنت و امارت است ، و آيه شريفه به هر دو گونه قرائت شده است . و لفظ هنالك اسم اشاره است كه به مكان اشاره مىشود ، و مراد از آن مرتبهء خاصّى از نفس است ، كه تشبيه به مكان شده است ، يعنى در آن حالى كه تمام آمال و آرزوهاى نفس از غير خداوند منقطع مىگردد ، براى نفس چنين مشاهده مىشود كه ولايت اختصاص به حضرت حقّ دارد ، آن خداوندى كه خود ظاهر شده است كه او فقط حقّ است و لا غير . و بنابر اين ولايت او باقى و ولايت غير او باطل است .\r\nو بنابر اين فائده توصيف به حقّانيت خدا ، در اين ولايت ، براى اشعار بدين جهت است كه خداوند تبارك و تعالى در آن هنگام به حقّانيّت ظهور دارد ، و غير خدا به بطلان ظهور دارد « 1 » .\r\nامّا خود علّامه در تفسير آيه وارده در مطلع گفتار كه در سورهء كهف آيه 44 واقع است :  هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  .\r\n« در آنجا ولايت اختصاص به خداوند دارد كه حقّ است ، و او بهترين پاداش و بهترين عاقبت است » ، مىفرمايد : قرائت مشهور با فتحهء واو است ، و با كسره نيز قرائت شده است ، و در هر دو صورت ، معنى يكسان است .\r\nو مفسّرين چنين ذكر كرده‌اند كه لفظ هنالك اشاره است به معناى گفتار خداوند : و احيط بثمره « ثمرات و ميوه‌هاى باغ آن مرد منكر خدا و منكر روز قيامت ، و متّكى به نفس ، مورد غضب خدا و تباهى و نابودى واقع گشت » .\r\nيعنى در آن موضع و يا در آن وقت كه وقت هلاكت و ظهور ولايت خداست . و ولايت را نيز به معناى نصرت و يارى گرفته‌اند ، يعنى خداوند سبحانه و تعالى ناصر و ياور انسان است ، در وقتىكه بلايا و آفات از هر جانب به او روى آورد ، و انسان\r\n\r\n\r\n","description":"","footnote":"\r\n( 1 ) - « تفسير بيان السّعادة » طبع سنگى ، ص 438 .\r\n","page_name":" 28 ","page_number":38},
  {"content":"\r\n\r\nاز جميع اسباب منقطع گردد ، و بريده شود ، در آن حال يار و ياورى غير از خدا ندارد .\r\nو اين معنى فى حدّ نفسه ، معناى خوبى است و ليكن مناسبتى با منظور و مقصود آياتى كه براى بيان آنها آمده است ندارد « 1 » ، زيرا منظور اين است كه بيان كند كه امر فقط به دست خداست ، آن هم تمام مراتب و درجاتش . و اينكه خداوند فقط ، آفريدگار هر چيزى و مدبّر هر امرى است ، و از براى غير خدا ، غير از توهّم و تخيّل سراب وهم و خيال چيزى نيست ، و زينت داده شدن زندگى دنيوى براى غرض امتحان و اختيار است .\r\nو اگر مطلب از همان قرارى بود كه مفسّران بيان كرده‌اند ، بهتر آن بود كه در وقت توصيف خداوند ، و در گفتارش : لله الحقّ ، به قوّت ، و عزّت ، و قدرت ، و غلبه ، و غيرها وصف آورده شود ، نه آنكه به كلمهء حقّ موصوف شود ، كه در مقابل باطل است .\r\nو همچنين براى گفتارش كه : خود خداوند ، بهترين پاداش ، و خودش بهترين عاقبت است ، وجه ظاهرى و محمل نيكوئى نبود .\r\nو حقّ در مسئله آنست كه بگوئيم - و اللّه أعلم - ولايت به معناى مالكيّت در تدبير است ، و اين همان معنائى است كه در ساير مشتقّاتش سارى و جارى است ، نظير همين در گفتار خداى تعالى :  إِنَّما وَلِيُّكُمُ اللَّهُ وَ رَسُولُهُ  « 2 » گذشت .\r\nيعنى در هنگام احاطهء هلاكت ، و ساقط شدن سلسلهء اسباب از تأثير ، و\r\n\r\n\r\n","description":"","footnote":"\r\n( 1 ) - اين آيات از آيه 32 تا آيه 43 ، از همين سورهء كهف است ، و إجمالا مفادش آنست كه : مثالى خداوند مىآورد ، براى دو مردى كه يكى از آنها باغهاى سرشارى از انگور و خرما داشت ، كه داراى ميوه‌هاى گوناگون بوده ، و نهرهاى آب در آن جارى بود . و اين مرد صاحب باغ به خود مىباليد ، و به كثرت مال و نفرات مغرور بود ، و چنين مىپنداشت كه قيامتى برپا نمىشود ، و اين باغ هيچگاه دستخوش نابودى قرار نمىگيرد ، و چنين مىگفت ، اگر من هم فرضا به سوى پروردگارم بازگشت كنم ، از اين باغ بهتر در آنجا خواهم داشت . رفيق و يارش به او پند و اندرز مىداد ، و هيچ سودمند واقع نشد تا آنكه ناگهان به امر خدا آن باغ ، تباه و ويران شد ، و ميوه‌اش دستخوش زوال و نابودى گشت ، و آن مرد مىگفت : اى واى بر من كه چقدر براى اين باغ مصرف كردم ؟ و اى كاش من براى خداوند ، مؤثّر ديگرى را قائل نمىشدم و شرك نمىآوردم .\r\n( 2 ) - سورهء مائده : 5 - آيه 55 .\r\n","page_name":" 29 ","page_number":39},
  {"content":"\r\n\r\nروشن شدن ناتوانى و عجز انسانى كه براى خود استقلال و استغنائى مىپنداشت ، ولايت امر انسان و هر چيزى و هر ملكى براى خداست ، و تدبير اين امور يكسره به دست خداست . چون اوست حقّ ، و براى اوست تدبير و تأثير در امور بحسب واقع امر .\r\nو امّا غير از خداوند ، هر گونه اسبابى كه در ظاهر به عنوان شريك براى خدا قرار داده مىشود ، و براى آنها تدبير و تأثير پنداشته مىگردد ، همگى باطل بوده ، و آن اسباب هيچگونه ملكيّتى در تأثير ندارند ، مگر آنچه را كه خداوند بدانها اذن و اجازه دهد ، و آن اثر را به آنها تمليك كند ، و البتّه آن اسباب هيچ استقلالى ندارند مگر فقط نامى و اسمى بر آنها برده مىشود ، به حسب توهّم و تخيّل انسان مبتلاى به قوّهء واهمه و خيال .\r\nتمام اسباب فى حدّ نفسه باطل ، و به خداوند سبحانه و تعالى حقّ مىباشند ، پس خداوند بذات خود حقّ است ، و مستقل است ، و غنىّ بالذّات است .\r\nو در اين صورت چون خداوند را با غير او از اسبابى كه شركاء در تأثير براى او قرار داده مىشوند قياس كنيم - و البتّه خداوند برتر از قياس است - خداوند پاداش و مزدش از آنها بهتر است ، چون پروردگار نسبت به كسى كه به او بگرود و متديّن به او باشد ، ثواب و اجر حقّ مىدهد ، و آن اسباب نسبت به كسى كه به آنها بگرود و متديّن گردد ، و وابسته گردد ، ثواب و پاداش باطل مىدهند كه البتّه باطل ، زائل و نابود شدنى است ، و دوام ندارد ، و در عين حال آن هم به اذن و اجازه خداست . و خداوند نيز از لحاظ عاقبت بهتر است ، چون خداوند حقّ ثابت است ، كه فانى نمىشود ، و زوال نمىپذيرد ، و از اسماء جلال و جمال خود تغيير نمىيابد ، و امّا آن اسباب امورى است فانى و متغيّر كه خداوند براى امتحان انسان زينت زندگى دنيوى قرار داده است ، كه انسان درون تهى بدانها بگرود ، و آنها را معبود و معشوق و مقصود خود داند ، و دلش به آنها تعلّق گيرد ، تا آنكه دوران عمر و كتاب الهى به پايان رسد ، و اجل زندگى فرا رسد ، و خداوند در نهايت ، زمين را پاك و خالى و بدون ثمر و زينتى قرار مىدهد « 1 » .\r\n\r\n\r\n","description":"","footnote":"\r\n( 1 ) - « تفسير الميزان » ج 13 ، ص 340 و 341 .\r\n","page_name":" 30 ","page_number":40},
  {"content":"\r\n\r\nبايد دانست كه لفظ ولايت با كسره در اين قرائت متعارف در قرآن كريم نيامده است ، و ليكن ولايت با فتحه در دو مورد آمده است : يكى در همان آيه‌اى كه در مطلع درس ذكر شد و تفسيرش بيان شد ، و ديگرى در آيه 72 از سورهء 8 : انفال :\r\n إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلَّا عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ  .\r\n« آن كسانى كه ايمان آورده‌اند ، و هجرت كرده‌اند ، و با مال‌هاى خود و جان‌هاى خود در راه خدا جهاد نموده‌اند ، و همچنين آن كسانى كه ايشان را مأوى داده و يارى كرده‌اند ، هر يك از آنان در ميان دو گروه ، ولىّ بعضى ديگرند ، و آن كسانى كه ايمان آورده‌اند ، و ليكن هجرت نكرده‌اند ، آنان از ولايت مؤمنان هيچ بهره و نصيبى ندارند ، مگر آنكه هجرت كنند ، و اگر آن مؤمنان غير مهاجر ، از شما مؤمنان و مهاجران ، طلب يارى و نصرت در امور دين نمودند ، بر شما لازم است كه ايشان را يارى كنيد ، مگر آنكه يارى شما بر عليه گروهى باشد كه بين شما و آنها پيمان و ميثاق و عهد عدم تعرّض استوار گرديده است ، و خداوند به آنچه بجا مىآوريد بيناست » .\r\nمراد از اين آيه از جملهء الّذين آمنوا و هاجروا گروه اوّل از مهاجرين هستند كه قبل از نزول اين سوره هجرت كرده بودند ، و مراد از جملهء و الّذين آووا و نصروا انصار مدينه‌اند كه پيامبر و مسلمين مهاجر را مأوى داده و يارى نموده‌اند ، و در آن زمان مسلمانان منحصر به اين دو گروه بوده‌اند ، مگر جماعت اندكى كه ايمان آورده بودند ، و ليكن در مكّه باقى مانده و هنوز مهاجرت ننموده بودند .\r\nخداوند در اين آيه ، بين مهاجرين و انصار ، و بين خود مهاجرين ، و بين خود انصار ، جعل ولايت نموده است . و اين ولايت اعمّ از ولايت در ميراث ، و ولايت در نصرت ، و ولايت در امان و مصونيّت بودن است .\r\nو بنابر اين هر كافرى كه ايمان بياورد و هجرت كند ، در تمام اين امور ولايتش نافذ است . و روى اين كلام ، بعضى از جميع ، ولىّ بعضى ديگر خواهند بود ،\r\n\r\n","description":"","footnote":"","page_name":" 31 ","page_number":41},
  {"content":"\r\n\r\nهر مهاجرى ولىّ هر مهاجرى است ، و هر انصارى ولىّ هر انصارى ، و هر مهاجرى ولىّ هر انصارى ، و هر انصارى ولىّ هر مهاجرى است .\r\nو همانطور كه علّامهء طباطبائى - رضوان اللّه عليه - فرموده‌اند هيچگونه شاهدى در آيه نيست كه اين ولايت را منحصرا به عقد اخوّت بين مهاجرين و انصار بدانيم ، كه بر اساس آن در به دو هجرت تا زمانى از يكديگر ارث مىبرده‌اند ، و سپس به آيه  وَ أُولُوا الْأَرْحامِ  منسوخ گرديده است « 1 » .\r\nو شاهد بر عموميّت معناى ولايت در اين آيه ، استثناء نصرت است ، چون مىفرمايد : غير مهاجرين هيچگونه ولايتى بر شما ندارند ، مگر آنكه اگر از شما نصرت در امور دين طلبيدند ، شما آنان را يارى كنيد ! و على كلّ تقدير چون نمىتوانيم ولايت را در اين آيه به همان معناى واقعى و حقيقى عامّ خود كه رفع حجاب كلّى باشد بگيريم ، ناچاريم به معناى عامّى كه نزديكتر به معناى واقعى باشد بگيريم ، و آن در اينجا اعمّ از ولايت در ارث ، و ولايت در نصرت ، و ولايت در امن از ضرر و آسيب رسانيدن است .\r\nو بالجمله نتيجه و ما حصل از بحث ما اين شد كه معناى واقعى و حقيقى ولايت ، آنست كه : دو چيز يا بيشتر از آن طورى بشوند كه در بين آنها غير از آنها چيزى نباشد ، اين معناى واقعى است ، و سپس براى اقسام قرب مكانى و يا قرب نسبى و ساير صور قرب استعاره آورده‌اند ، اين كلام راغب است ، ولى استاد ما علّامه - رضوان اللّه عليه - بعد از تأكيد و اصرار بر صحّت اين معنى در موارد عديده ، فرموده‌اند كه : ظاهرا قرب مكانى و قرب كذايى و حسّى كه از آن تعبير به ولايت مىشود ، اوّلين چيزى است كه انسان آن را دربارهء اجسام و مكان‌ها و زمان‌ها اعتبار كرد ، و سپس براى قرب معنوى استعاره آورد - به عكس گفتار راغب - چون محصّل از بحث در احوال انسان بدوى و اوّلى ، اين نتيجه را مىدهد كه در اوّلين وهله انسان با محسوسات آشنا شده ، و بدانها اشتغال داشته است ، و اين امر از زمان اشتغال انسان به تفكّر در معقولات ، و معانى ، و صور مختلفهء تأمّل و تصرّف و اعتبار آنها مقدّم بوده است « 2 » .\r\n\r\n\r\n","description":"","footnote":"\r\n( 1 ) - « تفسير الميزان » ج 9 ، ص 145 .\r\n( 2 ) - « تفسير الميزان » ج 6 ، ص 9 .\r\n","page_name":" 32 ","page_number":42},
  {"content":"\r\n\r\nو ما فعلا در صدد اختلاف اين دو جهت نيستيم ، گر چه نظريّهء استاد مقرون به صحّت ، و دليل تجربه و حسّ مؤيّد آنست ، و ليكن بر هر دو تقدير ، معناى ولايت ، واحد است ، و آن عبارت است از رفع حجاب و پرده بين دو چيز بطورى كه هيچ چيز در بين فاصله نباشد . و بر اين اساس هر جا گفته شود كه خداوند ولايت دارد و خداوند ولىّ و مولى است ، منظور آنست كه تكوينا و تشريعا بين ذات اقدس او ، و تمام موجودات عالم امكان كه مولّى عليه او مىباشند ، هيچ واسطه و حجابى غير از او نيست . و هيچ موجودى مستقلّا نمىتواند حاجب گردد ، و واسطه در ربط و اتّصال ذات او ، و نور او ، و صفات جماليّه و جلاليّهء او به موجودات شود .\r\nهر حجاب و واسطه‌اى فرض شود ، از خود اوست ، نه از غير او ، و معناى مرآتى و آيتى ، دارد نه استقلالى ، و هر جا به نحو اطلاق و بدون قيد و قرينه گفتيم : رسول الله ولىّ خداست ، و علىّ ولىّ اللّه است ، و أئمّهء اطهار داراى مقام ولايت هستند ، و اولياء الله مىباشند ، معنايش آنست كه در مقام عرفان و شهود ، به درجه‌اى رسيده‌اند كه : بين آنها و بين پروردگارشان هيچ حجاب و فاصله‌اى نيست ، كه از غير خود آنها و وجود و هستى خود آنها باشد ، پس اگر حجابى باشد نفس هستى و وجود آنهاست كه حجاب اقرب و واسطهء فيض به موجودات هستند .\r\nو اين مسئله ديگر تفاوتى ندارد ، چه در ولايت تكوينيّه باشد ، يا تشريعيّه . و به عبارت ديگر يا در ولايت حقّهء حقيقيّه باشد ، و يا اعتباريّه . زيرا كه لازمهء قرب واقعى و حقيقى - نه قرب مجازى و اعتبارى - وساطت در فيض ، و تدبير امور و شئون عالم ما سوى است . و اين امر ، امر قهرى و ضرورى است كه وجود اقدس آنان بدان رسيده است . و البتّه ولايت اعتباريّه و تشريعيّه نيز به دنبال ولايت حقيقيّه براى آنها آمده است .\r\nو ما به حمد اللّه و المنّة اينك كه از بحث لغوى معناى ولايت فارغ شديم ، در كيفيّت ولايت و انحاء ولايت آن بزرگواران ، در ضمن دروس عديده‌اى بحث خواهيم نمود - ان شاء اللّه تعالى .\r\n\r\n","description":"","footnote":"","page_name":" 33 ","page_number":43},
  {"content":"\r\n . \r\n","description":"","footnote":"","page_name":" 34 ","page_number":44},
  {"content":"\r\n\r\n\r\nدرس شصت و سوّم و شصت و چهارم تفسير آيه أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ\r\n\r\n","description":"","footnote":"","page_name":" 35 ","page_number":45},
  {"content":"\r\n . \r\n","description":"","footnote":"","page_name":" 36 ","page_number":46},
  {"content":"\r\n\r\nدرس شصت و سوم و شصت و چهارم بسم اللّه الرّحمن الرّحيم و صلّى اللّه على محمّد و آله الطّاهرين ، و لعنة الله على أعدائهم اجمعين من الآن إلى قيام يوم الدّين ، و لا حول و لا قوّة إلّا بالله العلىّ العظيم .\r\n\r\n[ كيفيَّت ارتباط ولائى خداوند با مؤمن 
  ]\r\nقال اللّه الحكيم فى كتابه الكريم :\r\n   أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ * الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ    « 1 » .\r\n« آگاه باش كه : هيچگونه ترس و وحشتى براى اولياى خدا نيست ، و هيچوقت ايشان غصّه‌دار و اندوهگين نمىشوند . اولياى خدا ، آنانند كه ايمان آورده‌اند ، و قبل از آن اينچنين بوده‌اند كه با تقوى عمل مىكرده‌اند .\r\nاز براى آنان است بشارت در زندگى و حيات دنيا و در آخرت ، هيچ گونه تغيير و تبديلى براى كلمات خدا نيست ، اين است فوز و بهره‌يابى و پيروزى عظيم » .\r\nدر اين آيات به قرينهء تفسير أولياء الله به جملهء الّذين آمنوا و كانوا يتّقون ، مىيابيم كه ولايت الهيّه به مجرّد ايمان بدوى تحقّق نمىپذيرد ، بلكه ايمانى است بعد از طىّ مدارج تقوى و عمل صالح ، و بنابر اين يك نوع ايمان قوىّ و شديدى است كه پس از ايمان اوّلى و پس از عمل بر طبق آن ، و ملازمت تقوى و عمل صالح در مدّت مديدى حاصل مىشود . در اثر ايمان و استدامهء آن با عمل\r\n\r\n\r\n","description":"","footnote":"\r\n( 1 ) - سورهء يونس : 10 - آيه 62 تا 64 .\r\n","page_name":" 37 ","page_number":47},
  {"content":"\r\n\r\nصالح و تقواى الهى ، تدريجا ايمان قوى و قوىتر مىگردد ، تا رفته رفته حجاب‌هاى نفسانى كه بين بنده و حضرت حقّ - جلّ و عزّ - وجود دارد ، ضعيف مىگردد ، و تارها و رشته‌هاى علائق به مشتهيات مادّى و افكار و هواجس جسمانى رقيق و نازل مىگردد ، تا كم كم در اثر مداومت بر آن ، حجاب‌ها يكسره پاره مىشود ، و رشته‌هاى علائق به كلّى گسيخته مىگردد ، و بين بنده و پروردگارش هيچ حجابى باقى نمىماند . اينست معناى ولايت ، و كيفيّت ارتقاء به آن مرتبه إجمالا .\r\nدر اين صورت ولايت چون قائم به هر دو موضوع است : خداوند و بندهء خدا ، لذا در اينجا خداوند را ولىّ و مؤمن را هم ولىّ گويند ، خداوند از نظر ربوبيّت و فاعليّت ، و بنده از نظر عبوديّت و پذيرش و قابليّت . و اين است ولايت إلهيّة ، چون اين رفع حجاب بين بنده و حضرت معبود واقع مىشود .\r\nدر مقابل ولايت شيطان ، كه بين شخص متجاوز و معصيت كار و بين او ، حجابى نمىماند ، و شيطان مدير و مدبّر و متصرّف در امور او مىشود ، و هر گونه حجاب بين او و شيطان برداشته مىشود ، شيطان يكسره فاعل ، و اين مسكين ، پيوسته قابل ، شيطان ولىّ اوست . و او ولىّ شيطان است .\r\nو البتّه اين زيان بزرگى است كه شيطان ولىّ كسى شود ، و بواسطهء يگانگى و اتّحاد با او ، صاحب تصرّف در شئون او شود .\r\n وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً  « 1 » .\r\n« و هر آنكه شيطان را براى خود به عنوان ولايت ، ولىّ قرار دهد ، و خداوند را ولىّ خود قرار ندهد ، حقّا كه به زيان و خسران روشن و آشكارى دست آزيده است » .\r\n  قُلْ أَمَرَ رَبِّي بِالْقِسْطِ وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ كَما بَدَأَكُمْ تَعُودُونَ * فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ وَ يَحْسَبُونَ أَنَّهُمْ مُهْتَدُونَ   « 2 » .\r\n« بگو ( اى پيغمبر ) پروردگار من أمر به قسط و عدل نموده است ، و اينكه صورت‌ها و چهره‌هاى خود را در نزد هر سجده‌گاهى بگذاريد ، اقامهء سجده كنيد ، و\r\n\r\n\r\n","description":"","footnote":"\r\n( 1 ) - سورهء نساء : 4 - آيه 119 .\r\n( 2 ) - سورهء اعراف : 7 - آيه 29 و 30 .\r\n","page_name":" 38 ","page_number":48},
  {"content":"\r\n\r\nخداى را بخوانيد بطورى كه دين و روش خود را از روى اخلاص صرفا براى او قرار دهيد ! همچنان كه خداوند شما را از جائى ابتداء آفريد ، به همان‌جا شما بازگشت خواهيد نمود ! گروهى را خداوند هدايت نمود ، و گروهى بر ايشان گمراهى و ضلالت متحقّق گشت ، ايشان كسانى بودند كه شياطين را اولياى خود قرار دادند ، و از ولايت خداوند ، دورى جستند ، و چنين مىپنداشتند كه آنها راه يافتگانند » .\r\n إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ  « 1 » .\r\n« بدرستى كه ما حقّا شياطين را براى كسانى كه ايمان نمىآورند ، ولىّ قرار مىدهيم » .\r\nشيطان دعوت به فحشاء ، و منكرات ، و خودنمائى ، و استكبار ، و شرك ، و كفر مىكند ، و انسان را در گمراهى و ضلالت مىبرد ، و وعدهء ثبات و دوام در عالم غرور مىدهد ، و از فقر و مصائب و مشكلات مىترساند ، و ليكن خداوند ، به عدل و داد ، و معروف ، و شايسته ، و پسنديده ، و توحيد ، و عرفان ، و خدابينى ، أمر مىكند و انسان را در اين راه هدايت مىكند ، و وعدهء ثبات و دوام عالم آخرت ، و بقاء ، و لقاء الله ، و فناى در أسماء حسنى و صفات عليا ، و ذات مقدّس و اقدس خود را مىدهد ، و از باطل ، و پوچ ، و غرور بيم مىدهد و به دار السّلام و خانهء سعادت دعوت مىكند .\r\nفعلى هذا راه ولايت خداوند ، منحصر در دورى از شيطان و آراء و افكار اوست يعنى از عالم كثرت ، و توجّه به عالم غرور ، به سوى عالم وحدت ، و عالم اصيل و حقيقت عرفان و لقاى إلهى حركت كردن ، و كثرات اين عوالم و پديده‌هاى اين نشئات را در نور ديدن ، و پشت سر انداختن ، و با نداى الله أكبر وارد در وادى ايمن عرفان شدن است . و اين با نسيان كثرت ، و با ذكر خدا ، و ياد خدا ، و پيوسته در انديشه بودن خدا ، و گريستن در فراق خدا ، و سوختن از نار ملتهب هجران خدا ، صورت مىگيرد .\r\n\r\n\r\n","description":"","footnote":"\r\n( 1 ) - سورهء اعراف : 7 - آيه 27 .\r\n","page_name":" 39 ","page_number":49},
  {"content":"\r\n\r\nچقدر خوب و عالى اين آيه مباركه ، اين حقيقت را مبّين و روشن مىسازد ، كه يگانه راه ولايت ، ذكر خدا ، و ياد خداست . و غفلت از ياد خدا و ذكر خدا موجب انغمار در وادى ضلالت است :\r\n  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى   . « 1 » « پس ( اى پيغمبر ) روى گردان و اعراض كن ، از آن كسى كه از ذكر ما روى گردانيده است ! و غير از حيات و زندگى دنيا چيزى را نخواسته و اراده ننموده است ! اينست نهايت بلوغ علمى ايشان ! بدرستى كه پروردگار تو داناتر است به آن كسى كه از راه او گمراه گرديده است ، و داناتر است به آن كسى كه در راه او ، راه را يافته است » .\r\nاوّلا در اين آيات مىبينيم كه : زندگانى پست ، و غرور دنيوى ، و انغمار در شهوات ، و افكار باطله ، و آراء كاسده را ملازم با اعراض از ياد خدا و ذكر خدا مىداند .\r\nو ثانيا مىفهماند كه : نهايت بلوغ علمى بطور مطلق در اين توقّفگاه نيست ، بلكه اين توقّفگاه نهايت بلوغ علمى و انديشهء فكرى اين كوته‌نظران است ، و افرادى كه به ذكر خدا پيوسته متذكّرند ، نهايت بلوغ علمى آنان جاى ديگر و در محلّ ديگرى خواهد بود .\r\nو ثالثا مىرساند كه : اين افراد ، گمراه مىباشند ، و خداوند به گمراهان و گمگشتگان از راه او عالم و از احوال آنها مطّلع است ، و نيز مىرساند كه : غير اين دستهء غافل از ذكر خدا ، آن دسته كه به ذكر خدا متوجّهند ، آنان راه يافتگانند ، و خداوند به احوال ايشان نيز عالم است ، و بنابر اين به خوبى و روشنى ، اين آيه مىرساند كه : گمراهى از راه خدا در اثر غفلت از ذكر خدا ، و راه يافتگى به راه خدا ، در اثر ذكر خداست . پس ذكر خدا موجب سلوك و رسيدن به مقصود و مقام ولايت است .\r\nو آيات سورهء التكاثر نيز به خوبى مىرساند كه : توجّه به كثرات اين عالم ، انسان را از لقاء محبوب ، و از بهشت نعيم لقاء و ولايت محروم مىكند ، و بنابر اين\r\n\r\n\r\n","description":"","footnote":"\r\n( 1 ) - سورهء نجم : 53 - آيه 29 و 30 .\r\n","page_name":" 40 ","page_number":50},
  {"content":"\r\n\r\nرسيدن به نعيم ولايت ، و وارد شدن در منزل أمن و امان إلهى كه بدون هيچ حاجب و پرده‌اى در آن مقام امين متمكّن گردد ، متوقّف بر نسيان كثرات اين عالم است .\r\n         أَلْهاكُمُ التَّكاثُرُ * حَتَّى زُرْتُمُ الْمَقابِرَ * كَلَّا سَوْفَ تَعْلَمُونَ * ثُمَّ كَلَّا سَوْفَ تَعْلَمُونَ * كَلَّا لَوْ تَعْلَمُونَ عِلْمَ الْيَقِينِ * لَتَرَوُنَّ الْجَحِيمَ * ثُمَّ لَتَرَوُنَّها عَيْنَ الْيَقِينِ * ثُمَّ لَتُسْئَلُنَّ يَوْمَئِذٍ عَنِ النَّعِيمِ          « 1 » .\r\n« گرايش به كثرات ، و توجّه به تكاثر به طور مطلق ، شما را از ياد خدا و راه خدا منصرف و منحرف كرد ، تا وقتىكه در آستانهء مرگ واقع شده ، و گورستان خود را در برابر ديدگان خود مشاهده كرديد ! ابدا چنين نيست كه گرايش و اشتغال به كثرات براى شما مفيد باشد ! به زودى خواهيد دانست ! و باز هم تأكيدا ، أبدا چنين نيست كه گرايش به كثرات براى شما مفيد باشد ! به زودى خواهيد دانست ! أبدا چنين نيست ! اگر شما به علم اليقين مىدانستيد ، و از حقيقت امر مطّلع مىشديد ! هر آينه جحيم و آتش دوزخ را ( كه حقيقت توجّه به كثرات ، و باطن و واقعيّت توجّه به غير خداست ) مىديديد ! و سپس آن را به عين اليقين درمىيافتيد ! و مىديديد ، و پس از آن شما از نعيم ولايت مورد سؤال و بازپرسى قرار مىگرفتيد » .\r\nما به حول و قوّهء خدا در مجلّد هشتم از « معادشناسى » در مجلس پنجاه و هشتم ، به اثبات رسانيده‌ايم كه مراد از نعيم مقام ولايت است ، و هر جا كه در قرآن كريم ذكرى از نعيم و نعمت به ميان آمده است ، مراد ولايت است ، و در اين صورت مىبينيم كه در اين آيات ، تكاثر يعنى توجّه به كثرات و زياده طلبى را مطلقا ، چه در مال باشد ، و يا فرزند ، و زن ، و يا در ملك و ضيعه ، و يا در ملك و حكومت ، و يا در علم و دانش مطلقا ، و يا در جاه و اعتبار ، همه را ناشى از نسيان وحدت مىداند ، و بنابر اين موجب ضلال و گمراهى از مقصود و نعيم نعمت ولايت مىگردد ، و بالنّتيجه شخص مبتلاى به اين كثرات ، مورد سؤال و بازپرسى از فقدان ولايت قرار\r\n\r\n\r\n","description":"","footnote":"\r\n( 1 ) - آيات سورهء تكاثر : 102 .\r\n","page_name":" 41 ","page_number":51},
  {"content":"\r\n\r\nمىگيرد ، و بالملازمه نعيم يعنى ولايت و رفع حجاب دوئيّت ، و بينونت ، و رسيدن به مقام عبوديّت محضه را متوقّف بر نسيان كثرات ، و دور ريختن عالم اعتبار و غرور و باطل و آراء و آمال و آرزوهاى پوچ و بيهوده مىداند ، و معلوم است كه نسيان كثرات جز با ذكر خدا غير ميسور بلكه غير مقدور است ، پس بنابر اين ذكر خدا بطور مداوم موجب طلوع نور حقيقت و رسيدن به مقام أمن و متمكّن شدن در منزل ولايت است .\r\n\r\n[ پيمودن طريق ولايت مبتنى بر چشم‌پوشى از همه چيز جز خداست 
  ]\r\nو بالجمله حركت كردن به سوى خداوند ، و رفع حجاب‌هاى نفسانيّه ، بدون اعراض تامّ از دنيا و زخارف آن ، و كسر صولت شهوات ، و بريدن علاقه با عالم مجاز ، و اعتبار ، و مصلحت انديشىهاى خيالى ، و اعتباريّات وهمى ، و كسب همّت عالى صورت نخواهد پذيرفت . قال اللّه سبحانه و تعالى :\r\n وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً  « 1 » .\r\n« و پيوسته جان و ارادهء خود را با آنان كه پروردگار خود را در صبحگاهان و شامگاهان مىخوانند ، و او را مىجويند ، نگاهدار ، و با صبر و شكيبائى با آنان هماهنگ باش ! و مبادا به جهت درخواست و ارادهء زينت‌هاى زندگانى دنيا از آنان چشم بپوشى و نگاه براندازى ، و هيچگاه اطاعت مكن از كسى كه ما دل او را از ياد خود غافل نموده‌ايم ، و در نتيجه پيوسته از هواى نفس خود پيروى مىكند ، و اموراتش تباه و فاسد و خراب مىشود » .\r\nو آيه مباركهء :  وَ تَبَتَّلْ إِلَيْهِ تَبْتِيلًا  « 2 » .\r\n« و يكسره منقطع به سوى خدا باش ! و از همه چيزها ببر و به دو بپيوند » ، به اين امر دلالت دارد كه : عازم سفر حرم خدا بايد از هر چيز جز خدا و جز رضاى خدا چشم بپوشد ، و راه اخلاص بپويد ، و جز وجه خدا و رضاى او هيچ نجويد ، و گرنه به منزل مقصود نمىرسد .\r\n\r\n\r\n","description":"","footnote":"\r\n( 1 ) - سورهء كهف : 18 - آيه 28 .\r\n( 2 ) - سورهء مزمّل : 73 - آيه 8 .\r\n","page_name":" 42 ","page_number":52},
  {"content":"\r\n\r\n قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  « 1 » .\r\n« بگو ( اى پيامبر ) اگر شما چنين هستيد كه خداوند را دوست مىداريد ، پس بنابر اين بايد از من پيروى كنيد ، تا خداوند نيز به شما محبّت داشته باشد ، و گناهان شما را بيامرزد » .\r\nآمرزش گناه عبارت از رفع موانع طريق و آلودگيهاى نفسانى است ، كه موجب چرك و كثافت بر روى دل مىشود ، و محبّت خدا عبارت از جذبه‌اى است كه به سوى مؤمن مىرسد ، و پيوسته او را به سوى خدا مىكشد .\r\nبايد دانست كه عبادت بر سه قسم ممكن است واقع شود : اوّل ، به جهت ميل و طمع به بهشت ، دوّم ، به جهت ترس از دوزخ ، سوّم ، به جهت محبت به خداوند ، تقرّبا اليه و ابتغاء لوجهه ، نه به جهت طمع و نه به جهت ترس . و سالكين الى الله كه مقصدشان وصول به ولايت و محض عبوديّت است حتما بايد عبادات بلكه تمام كارهاى خود را به جهت سوّم كه عشق و محبّت به خداوند تعالى است انجام دهند .\r\nزيرا نهايت و غايت از دو قسم اوّل و دوّم ، يا رسيدن به راحتى و يا تخلّص و دورى از عذاب و ناراحتى است . و بنابر اين مقصد و مقصود رسيدن به مشتهاى نفس است ، و توجّه به خداوند سبحانه براى حصول اشتهاى نفسانى است . و در اين صورت خداوند واسطه‌اى براى كاميابى و اميال نفسانى قرار گرفته است . و معلوم است كه واسطه از جهت نفس وساطت ، مقصود اصلى نيست ، بلكه مقصود عرضى و تبعى است ، و على هذا چنين عبادتى حقيقةً براى خدا نيست ، بلكه براى وصول به مشتهيات نفسانى است ، و ليكن حقّ عبادت كه براى حقّ است حقّا همان قسم سوم است ، كه طالبان ولايت بر آن و تيره تمشّى دارند .\r\nمحمّد بن يعقوب كلينى ، از علىّ بن ابراهيم ، از پدرش ، از ابن محبوب ، از جميل ، از هارون بن خارجة ، از حضرت صادق عليه السّلام روايت مىكند كه : قال : إنّ العبّاد ثلاثة : قوم عبدوا الله عزّ و جلّ خوفا ، فتلك عبادة العبيد ، و قوم عبدوا الله تبارك و تعالى طلب الثّواب ، فتلك عبادة الاجراء ، و قوم عبدوا الله عزّ\r\n\r\n\r\n","description":"","footnote":"\r\n( 1 ) - سورهء آل عمران : 3 - آيه 31 .\r\n","page_name":" 43 ","page_number":53},
  {"content":"\r\n\r\nو جلّ حبّا له فتلك عبادة الأحرار ، فهى أفضل العبادة . « 1 » « عبادت كنندگان بر سه گروه تقسيم مىشوند : گروهى خداوند عز و جلّ را از روى ترس عبادت مىكنند ، اين عبادت بندگان است ، و گروهى خداوند تبارك و تعالى را از روى خواستن مزد و پاداش و ثواب عبادت مىكنند ، و اين عبادت اجيران است ، و گروهى خداوند عزّ و جلّ را از روى محبت عبادت مىكنند ، و اين عبادت آزادگان است ، و اين با فضيلت‌ترين اقسام عبادت است » .\r\nو در « نهج البلاغه » وارد است : إنّ قوما عبدوا الله رغبة ، فتلك عبادة التّجّار ، و إنّ قوما عبدوا الله رهبة ، فتلك عبادة العبيد ، و إنّ قوما عبدوا الله شكرا فتلك عبادة الأحرار « 2 » .\r\n« دسته‌اى از مردم ، خداى را از روى رغبت به ثواب و ميل به پاداش عبادت مىكنند ، اين عبادت تاجران است . و دسته‌اى از مردم خداى را از روى ترس عبادت مىكنند ، اين عبادت بندگان است . و دسته‌اى از مردم خداى را از روى شكر عبادت مىكنند ، اين عبادت آزادگان است » .\r\nصدوق در « خصال » با سند متّصل خود از يونس بن ظبيان آورده است كه قال : قال الصّادق عليه السّلام : إنّ النّاس يعبدون الله عزّ و جلّ على ثلاثة أوجه : فطبقة يعبدونه رغبة فى ثوابه ، فتلك عبادة الحرصاء و هو الطّمع ، و آخرون يعبدونه فرقا من النّار ، فتلك عبادة العبيد و هى الرّهبة ، و لكنّى أعبده حبّا له عزّ و جلّ ، فتلك عبادة الكرام و هو الأمن ، لقوله عزّ و جلّ :  وَ هُمْ مِنْ فَزَعٍ يَوْمَئِذٍ آمِنُونَ  ، و لقوله عزّ و جلّ :  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  ، فمن أحبّ الله أحبّه الله عزّ و جل و من أحبّه الله عزّ و جلّ كان من الآمنين « 3 » .\r\n« حضرت جعفر بن محمّد عليهما السّلام فرمودند : مردم خداوند عزّ و جلّ را بر سه طريق عبادت مىنمايند : يك طبقه از مردم خداوند را به جهت رغبت به ثواب و پاداش\r\n\r\n\r\n","description":"","footnote":"\r\n( 1 ) - « اصول كافى » طبع حيدرى ، ج 2 ، باب العبادة ص 84 .\r\n( 2 ) - « نهج البلاغه » ج 2 ، حكمت 237 .\r\n( 3 ) - « خصال » باب الثلاثة طبع حروفى ، ص 188 .\r\n","page_name":" 44 ","page_number":54},
  {"content":"\r\n\r\nعبادت مىكنند ، و اين عبادت حريصان است ، كه طمع دارند . و طبقهء ديگر از مردم ، خداوند را به جهت دورى از آتش عبادت مىكنند ، و اين عبادت بندگان است كه از روى ترس است .\r\nو ليكن من خداوند را از روى محبّت عبادت مىكنم ، و اين عبادت كريمان است ، و اين مقام أمن است .\r\nزيرا كه خداوند عزّ و جلّ مىفرمايد : « اين طبقه از مردم در آن روز بازپسين و قيام قيامت از فزع در ايمنى هستند . » و نيز به علّت آنكه خداوند عزّ و جلّ مىفرمايد : « ( اى پيغمبر ) بگو اگر شما مردم به خدا محبّت داريد ، بايد از من پيروى كنيد ، تا خدا نيز به شما محبّت داشته باشد ، و گناهان شما را بيامرزد » .\r\nو بنابر اين هر كس كه خدا را دوست داشته باشد ، خداوند عزّ و جلّ نيز او را دوست دارد ، و هر كس كه خدا او را دوست داشته باشد از اهل امن و امان خواهد بود » .\r\nبارى چون عبادت حقيقى ، بدون توجّه به خداوند غير معقول است ، بنابر اين ، پيوسته در اثر ازدياد عبادت ، زيادى توجّه پيدا مىشود ، تا كم كم اين توجّهات متراكم شده ، و براى نفس به صورت ملكه درمىآيد ، و مورث يقين و معرفت و شهود مىشود . و اين اصل كلّى علاوه بر آنكه از آيات و روايات شواهد بسيارى دارد ، اعتبار عقلى نيز مساعد آن است ، چون محبّت و اشتياق به هر چيزى ، موجب توجّه و دلبستگى به آن چيز مىگردد ، و اين توجّه كه نفس عمل است ، آن اشتياق و محبّت را در دل پا بر جا و ثابت مىكند ، و اين ثبات كه علم است ، موجب تأكّد ثبوت آن چيز در دل مىگردد ، و چون آن چيز مؤكّدا در دل نشست ، و به صورت ملكه درآمد ، ظهوراتش پيدا مىشود ، و تمام آثار و خواصّش پديدار مىگردد .\r\nتا رفته رفته شخص عابد ، و متوجّه به محبوب حقيقى و معبود واقعى ، پروردگارش را مشاهده مىكند ، و او را مىشناسد و نيز خود را و تمام موجودات را به خدا و با خدا مىشناسد ، و در اين حال توجّه عبادى به جاى خود نشسته و در محلّ خود استقرار مىيابد ، زيرا كه تا عبادت طورى نشود كه معبود را مشهودا و وجدانا و حضورا ببيند ، آن عبادت صورت تصوريّه‌اى بيش نيست ، و حقّ عبادت معبود نيست ، زيرا كه معبود او يك صورت فكريّه و ذهنيّهء محدود است ، و مطابق آن صورت نيز در خارج\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nمتوهّم و محدود است ، و آن معبود حقيقى و مقصود اصلى نيست ، آن غير مقصود است .\r\nالبتّه اين‌گونه عبادت بايد به هيچ وجه مورد قبول حقّ تعالى واقع نشود ، و ليكن از فضل و رحمت ، حقّ آن را پذيرفته است .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً  « 1 » .\r\n« و اگر فضل و رحمت واسعه و زائدهء خداوند بر شما نبود هيچگاه يك نفر از شما پاك و پاكيزه نمىشد » .\r\n\r\n[ عارفان حق ، ذات خداوند را عبادت مىكنند 
  ]\r\nو امّا عارفان به خدا و مقرّبان حريم مقدّس او هيچگاه خدا را با مفهوم فكرى و صورت تخيّلى ذهنى عبادت نمىكنند ، و هيچگاه مطابق خارجى همان مفهوم را نمىپرستند ، بلكه عبادت آنان به ذات حقيقى و واقعى پروردگارشان جلّت عظمته تعلّق مىگيرد ، و حضورا و شهودا خدا را مىخوانند ،   سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ   « 2 » . و راه وصول به اين مطلب ، تمكّن ذكر خداست در دل .\r\n فَاذْكُرُوا اللَّهَ كَذِكْرِكُمْ آباءَكُمْ أَوْ أَشَدَّ ذِكْراً /  « 3 » .\r\n« خداوند را ياد كنيد ، همچنان كه پدران خود را ياد مىكنيد ! بلكه از ياد پدران خود نيز خداوند را بيشتر ياد كنيد » .\r\nو اين شهود و عرفان ، داراى درجات و مراتب مختلفى است ، و به هر درجه از آن متحقّق گردد ، به همان قدر معرفت حاصل مىشود ، مرتبهء اوّل مشاهدهء توحيد افعالى ، و فناء در آن است ، و مرتبهء دوّم مشاهدهء توحيد اسمى ، و فناء در آن ، و مرتبهء سوّم مشاهدهء توحيد ذاتى ، و فناء در ذات اقدس حقّ تعالى است .\r\nو كمال براى كسى صورت مىپذيرد ، كه مراتب سه گانهء فناء دربارهء او تحقّق پيدا كرده باشد ، و به عبارت ديگر در فعل و اسم و ذات حقّ ، فانى شده باشد ، و انسان در سير خود به سوى حقّ تعالى بايد از اين سه مرحله عبور كند تا به مقام توحيد مطلق نائل گردد .\r\n\r\n\r\n","description":"","footnote":"\r\n( 1 ) - سورهء نور : 24 - آيه 21 .\r\n( 2 ) - سورهء صافّات : 37 - آيه 160 .\r\n( 3 ) - سورهء بقره : 2 - آيه 200 .\r\n","page_name":" 46 ","page_number":56},
  {"content":"\r\n\r\nولى مطلب قابل توجّه اينجاست كه انسان به هيچيك از اين مراتب كماليّهء خود نمىرسد مگر با فناء خود و با بقاء آن كمال در محلّ خود ، چون فناء عبارت است از عبور از حدود عدميّه ، نه از اصل وجود .\r\nبنابر اين در سير الى الله ، و حصول اين مراتب از فناء ، اصل الوجود باقى است ، و عبور از درجات و مراتب مىشود ، تا از همهء حدود بگذرد ، و ديگر هيچ چيز نماند جز ذات اقدس وجود مطلق حقّ تعالى شأنه .\r\nو لهذا انسان در هر مرحله‌اى از اين مراحل ، در مجراى جميع انواع فيوضات مترشّحهء از آن مرتبه به مراتب پائين‌ترش واقف مىشود ، و به آن آثار و خواصّ آن متحقّق مىگردد ، تا به توحيد ذاتى برسد ، و ديگر از او هيچ اسم و رسمى باقى نماند و الملك يومئذ للّه . و بنابر اين اولياى خدا در هر منزلى از منازل ، و در هر مرحله‌اى از مراحل ، به فيوضات آن منزل و مرحله متحقّق‌اند ، غاية الأمر از آنها نيست ، و از خداست .\r\nو چون به سر منزل مقصود يعنى عبوديّت مطلقه و محضه ، و مقام ولايت ، و ارتفاع همهء حجابهاى نفسانى و روحى رسند ، و بين آنان و حضرت معبود هيچ حاجبى نباشد ، كه اين مقام ولايت است در آنجا به همهء اسماء و صفات حقّ مسمّى و متّصف ميگردند . اين است مقام اولياى حقّ سبحانه و تعالى .\r\nبزرگان از اهل حكمت ، در كتابهاى خود فصلى در مقامات اولياء آورده‌اند ، و شيخ الرّئيس در نمط نهم از « اشارات » بطور فىالجمله مبسوطى ذكر كرده است . امّا چون منظور ما در اين كتاب « امام‌شناسى » خصوص ولايت أئمّهء طاهرين سلام الله عليهم اجمعين است ، لهذا به مقدار كمى از آيات و روايات دربارهء آثار و صفات مطلق ولىّ مىآوريم ، تا طبعا حالات و صفات آن سروران روشن شود ، و ديگر هر جا به آيه‌اى و يا به روايتى از فضائل و مناقب و كرامات و معجزات باهرهء آنان برخورد كرديم ، با ديدهء تأمّل ننگريم ، زيرا حال آنها لازمهء مقام آنهاست ، و حال ما لازمهء مقام ما .\r\n كار پاكان را قياس از خود مگير * گر چه باشد در نوشتن شير شير \r\nاولياى خدا به جهت آنكه اسماءشان و رسومشان در ذات حقّ فانى شده است ،\r\n\r\n","description":"","footnote":"","page_name":" 47 ","page_number":57},
  {"content":"\r\n\r\nو بنابر اين حقّ زمام امور آنان را به دست دارد ، و در حقيقت ، متجلّى خداست ، در مرآت و آئينهء وجود ايشان ، و ولايت امر آنها با حضرت حقّ است ، فلهذا ابدا ممكن نيست كسى به كمال نهائى و غائى آنان اطّلاع حاصل كند .\r\nزيرا كه :  وَ لا يُحِيطُونَ بِهِ عِلْماً  « 1 » .\r\n« هيچكس نمىتواند با علم خود ، به خداوند احاطه پيدا كند » .\r\n\r\n[ صفات و مقامات اولياى خدا 
  ]\r\nأولياى خدا چون به درياى وسيع و بىحدّ از رحمت ، وجود ، و وجود ، رسيده‌اند ، كمى و كاستى در آنان اثرى ندارد ،  لا خَوْفٌ عَلَيْهِمْ وَ لا هُمْ يَحْزَنُونَ  . نه بر احتمال و يا يقين از دست دادن چيزى در آينده ، ترسناك مىشوند ، و نه بر فقدان چيزى در گذشته اندوهناك مىگردند . اگر كسى يك ظرف آبى داشته باشد ، از احتمال ريخته شدن آن و يا مقدارى از آن در آينده مىترسد ، و از ريخته شدن آن در گذشته غصّه مىخورد ، زيرا كه آب سرمايهء وجودى اوست ، و با فقدان آن حيات خود را در فقدان مىبيند .\r\nولى اولياى خدا ، در درياى رحمت نشسته ، و در اين اقيانوس بىكران شناورند ، و در آبشخور رحمت و فيض وجود ، متمكّن ، و در محلّ أمان و أمين مستقرّ مىباشند ، و در اين صورت كجا متصوّر است كه نسبت بدانها فقدان صدق كند ، چه در گذشته و چه در آينده ؟ ! آيا اگر كسى آبى از دريا بردارد ، از آب دريا كم مىشود ؟ و يا اگر مقدارى آب به روى دريا بريزد ، آب دريا اضافه مىشود ؟ ابدا . حال و صفت أولياء الله اينچنين است .\r\nاولياى خدا ، وجه خدا هستند ، و بنابر اين باقى هستند به بقاى خدا .\r\n ما عِنْدَكُمْ يَنْفَدُ وَ ما عِنْدَ اللَّهِ باقٍ  « 2 » .\r\n« آنچه در نزد شماست ، فانى و خراب مىشود ، و آنچه در نزد خداست باقى مىماند » .\r\n\r\n\r\n","description":"","footnote":"\r\n( 1 ) - سورهء طه : 20 - آيه 110 .\r\n( 2 ) - سورهء نحل : 16 - آيه 96 .\r\n","page_name":" 48 ","page_number":58},
  {"content":"\r\n\r\n كُلُّ شَيْءٍ هالِكٌ إِلَّا وَجْهَهُ  « 1 » .\r\n« هر چيز هلاك شونده و از بين رونده است ، جز وجه خدا » .\r\nوجه هر چيز عبارت است از آنچه كه انسان به واسطهء آن با آن مواجه مىشود ، و وجه اشياء از آنها جدا و منفصل نيست ، و بنابر اين أولياى خدا كه وجه اللّه هستند ، با گامهاى صدق ، و قدم‌هاى راستين خود ، در سبحات وجه خدا متمكّن ، و در غمار انوار او مستهلك‌اند ، و از حيطهء اعمال ، خارج ، و اختصاصى به زمان خاصّى و يا مكان خاصّى ندارند .\r\n فَأَيْنَما تُوَلُّوا فَثَمَّ وَجْهُ اللَّهِ  « 2 » .\r\n« پس به هر جا روى آوريد آنجا وجه خداست » .\r\n  كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ /   « 3 » .\r\n« تمام كسانى كه بر روى زمين هستند ، فانى هستند ، و وجه پروردگار تو كه داراى دو صفت جلال و جمال است ، باقى مىماند » .\r\nتمام قاريان قرآن بر اين اتّفاق دارند كه ذوالجلال مرفوع است ، و صفت وجه است ، نه صفت ربّ .\r\nو كسى نگويد : صفت مقطوع است به تقدير هو ، زيرا در مقام توصيف وجه است ، نه توصيف ربّ .\r\nو شاهد بر اين معنى آن است كه در گفتار خداى تعالى :  تَبارَكَ اسْمُ رَبِّكَ  ، و   سَبِّحِ اسْمَ رَبِّكَ   در مقام بيان جمال و تقديس إسم است ، نه ذات ربّ .\r\nو چون إكرام به معناى همان جمال است ، فلهذا جلال و اكرام در آيه شريفه ، جامع صفات جمال و جلال است ، و بنابر اين هيچيك از صفات عليا و أسماء حسناى خداوند ، از تحت اين دو صفت بيرون نيست ، و أولياى خدا كه وجه خدا هستند و داراى صفت و اسم جمال و جلال ، و جميل و جليل مىباشند ، داراى همهء صفات و اسماء حضرت حقّند .\r\n\r\n\r\n","description":"","footnote":"\r\n( 1 ) - سورهء قصص : 28 - آيه 88 .\r\n( 2 ) - سورهء بقره : 2 - آيه 115 .\r\n( 3 ) - سورهء رحمن : 55 آيه 27 .\r\n","page_name":" 49 ","page_number":59},
  {"content":"\r\n\r\nأولياء الله در اين صفات و أسماء تمكّن دارند ، و هيچ اسم و رسمى براى آنان نمانده است ، مگر صفات و أسماء خدا . و حجاب برداشته شده ، و على هذا غير از اسم وجه‌اللّهى كه داراى دو نعمت و دو وصف جلال و اكرام با آنها و در آنهاست ، چيزى نيست .\r\nاز حضرت امام موسى بن جعفر عليهما السّلام روايت است كه فرمودند : ليس بينه و بين خلقه حجاب إلّا خلقه ، فقد احتجب به غير حجاب محجوب ، و استتر به غير ستر مستور - الحديث « 1 » .\r\n« بين خداوند و بين مخلوقاتش هيچ حجابى نيست ، مگر خود خلق ، و بنابر اين خداوند ، در حجاب و پرده است ، امّا بدون حجاب پوشنده ، و بدون پردهء مخفى كننده و پنهان دارنده‌اى » .\r\nأولياء خدا هيچ حجابى ندارند ، مگر وجود مرآتى و آيتى خودشان كه ممكن‌اند و واجب نيستند ، و البتّه هم مىدانيم كه وجود آنان ظلّى و تبعى و مرآتى و داراى معناى حرفى است .\r\nو از همين بيان ، روايت وارده در آمدن فرشتگان در وقت قبض روح ولىّ خدا ، و آوردن نامه‌اى از جانب خدا و بشارت به بهشت روشن مىشود كه در آن نوشته است : من الملك الحىّ القيّوم إلى الملك الحىّ القيّوم - الحديث « 2 » .\r\n« اين نامه‌ايست از پادشاه و سلطان زنده و قيّوم موجودات ، به سوى پادشاه و سلطان زنده و قيّوم موجودات » .\r\nهمانطور كه گفته شد ، اولياى خدا در مقام قرب واقعند ، و در حجاب أقربند ، و خداوند آنان را از مقرّبان ناميده است ، زيرا كه آنان را با نام و علامت سابقين ذكر كرده ، و سابقين را با خيرات نام برده است :   وَ السَّابِقُونَ السَّابِقُونَ أُولئِكَ الْمُقَرَّبُونَ /   « 3 » .\r\n\r\n\r\n","description":"","footnote":"\r\n( 1 ) - نسخهء خطّى رسالهء الولاية حضرت استاد آية الله فقيد علّامهء طباطبائى رضوان الله عليه ، كه استنساخ شده به خطّ حقير است . ص 32 .\r\n( 2 ) - ، عين مصدر ، ص 42 .\r\n( 3 ) - سورهء واقعه : 56 - آيه 10 .\r\n","page_name":" 50 ","page_number":60},
  {"content":"\r\n\r\n« و سابقين كه سبقت گيرندگانند ، البتّه ايشان مقرّبانند » .\r\n ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ  « 1 » .\r\n« و پس از آن ما كتاب را به ميراث داديم به آنان كه اختيارشان نموديم از بندگان خود ، پس برخى از ايشان به نفس‌هاى خود ستمگرند ، و بعضى به نحو اقتصاد و ميانه‌روى سلوك دارند ، و بعضى با اذن و اجازهء خدا از سبقت‌گيرندگان به خيرات هستند » .\r\nخداوند آنان را از هر گونه شرك علمى و عملى ، نفى كرده است ، و از موقنان به آيات و از مشفقان از حضرت حقّ توصيف نموده است ، و از سرعت كنندگان در خيرات ، و سبقت‌گيرندگان به آن شمرده است .\r\n   إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ * وَ الَّذِينَ هُمْ بِآياتِ رَبِّهِمْ يُؤْمِنُونَ * وَ الَّذِينَ هُمْ بِرَبِّهِمْ لا يُشْرِكُونَ    تا آنكه گويد :  أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ  « 2 » .\r\n« و آن كسانى كه از خوف و خشيت پروردگارشان در هراس و بيم هستند ، و آن كسانى كه به آيات پروردگارشان ايمان مىآورند ، و آن كسانى كه براى پروردگارشان شريك قرار نمىدهند . . . . ايشانند سرعت‌گيرندگان در خيرات ، و ايشان در امر خيرات سبقت گيرندگانند » .\r\nخداوند به مقرّبان وعده داده است كه حجاب جهل را نسبت به عوالم غيب از روى قلوب آنها بردارد ، و آنان را بر اسرار عالم علّيّين و ملك و ملكوت مطّلع گرداند .\r\n    كَلَّا إِنَّ كِتابَ الْأَبْرارِ لَفِي عِلِّيِّينَ * وَ ما أَدْراكَ ما عِلِّيُّونَ * كِتابٌ مَرْقُومٌ * يَشْهَدُهُ الْمُقَرَّبُونَ /     « 3 » .\r\n« أبدا چنين نيست كه مشركان مىپندارند ، بدرستى كه نامهء عمل ابرار در\r\n\r\n\r\n","description":"","footnote":"\r\n( 1 ) - سورهء فاطر : 35 - آيه 32 .\r\n( 2 ) - سورهء مؤمنون : 23 - آيه 57 تا 61 .\r\n( 3 ) - سورهء مطفّفين : 83 - آيه 18 تا 21 .\r\n","page_name":" 51 ","page_number":61},
  {"content":"\r\n\r\nعلّيّون است ، و تو چه مىدانى كه علّيّون چيست ؟ كتابى و نامه‌اى نوشته شده است ، كه در حضور مقرّبان درگاه الهى و در مشهد و منظر آنهاست » .\r\nخداوند وعده فرموده است كه وجود آنان را تبديل به حيات محض كند ، و به آنان نور معنوى مرحمت كند تا با آن نور الهى در روى زمين مشى نمايند .\r\n أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  « 1 » .\r\n« آيا آن كسى كه مرده بوده است ، پس ما او را زنده كرديم ، و به او نورى داديم كه با آن نور در ميان مردم راه برود ، همانند كسى است كه در ظلمات است ، و از آنجا خارج نيست ؟ » .\r\nاولياى خدا داراى نور الهى هستند ، كه با آن نور در بين مردم بوده و در معاشرت و مخالطه با حواسّ و قواى ربّانيّه مىباشند ، كه بين جهل و علم ، و باطل و حقّ ، و سعادت و شقاوت ، و الهامات رحمانيّه و خاطرات شيطانيّه فرق گذاشته ، و آنها را از هم جدا مىنمايند .\r\nخداوند چنين بيان كرده است كه اين نور ، روح است و داراى فهم و عقل است ، و بدان وسيله راه هدايت بندگانى كه خداوند بخواهد معيّن مىشود :\r\n وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا  « 2 » .\r\n« و اين چنين است ( اى پيامبر ) كه ما روحى را از أمر خودمان به سوى تو وحى فرستاديم ! تو چنين نبودى كه بدانى كتاب چيست ؟ و ايمان چيست ؟ و ليكن ما آن روح را نورى قرار داديم ، تا بدان وسيله ، هر يك از بندگان خود را كه بخواهيم هدايت كنيم » .\r\nخداوند تبارك و تعالى ، اولياى خود را با نور خاصّ خود ، يعنى با نورى كه به نفس خود نسبت داده است ، هدايت مىكند ، و ايشان از چنين نورى بهره‌مندند .\r\n\r\n\r\n","description":"","footnote":"\r\n( 1 ) - سورهء انعام : 6 - آيه 122 .\r\n( 2 ) - سورهء شورى : 42 - آيه 52 .\r\n","page_name":" 52 ","page_number":62},
  {"content":"\r\n\r\n\r\n[ تفسير آيه نور ، و نور خاص اولياى الهى 
  ]\r\n يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ  « 1 » .\r\n« كافران مىخواهند نور خدا را با دهانهايشان خاموش كنند ، امّا خداوند تمام كننده و كامل كنندهء نور خودش مىباشد » .\r\n يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ  « 2 » .\r\n« اى كسانى كه ايمان آورده‌ايد ، تقواى خداوند را پيشه گيريد ، و به رسولش ايمان آوريد ، تا خداوند دو نصيب از رحمت خود به شما عطا كند ، و براى شما نورى قرار دهد ، كه با آن راه برويد » .\r\n أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ /  « 3 » .\r\n« پس آيا آن كسى كه خداوند سينه و دل او را براى قبول اسلام باز و گسترده كرده است ، و بنابر اين او از طرف پروردگارش داراى نورى شده است ، بهتر است يا . . . ؟ » .\r\nو با اين نور خاصّ ، افرادى از بندگان را كه ايمان خود را كامل كرده‌اند و  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  « 4 » شده‌اند ، هدايت مىكند ، چون از همان نورى كه آسمانها و زمين از آن روشن مىشوند ، از همان نور بعينه بندگان خاصّ خود را رهبرى مىنمايد ، و آن نور معنوى است كه مختصّ به خودش بوده ، و از تمام انوار موجوده در آسمان‌ها و در زمين برتر و غالب‌تر و قوىتر است .\r\nچقدر عالى و خوب ، آيات واقعه در سورهء نور ، اين نور و كيفيّت نزول آن را در عالم امكان شرح مىدهد ، و هدايت بندگان خاصّ خود را از آن مىنمايد ، و در بيوت رفيع المنزله و عظيم القدر قرار مىدهد ، آنجا كه فرمايد :\r\n  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ * فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ  \r\n\r\n\r\n","description":"","footnote":"\r\n( 1 ) - سورهء صف : 61 - آيه 8 .\r\n( 2 ) - سورهء حديد : 57 - آيه 28 .\r\n( 3 ) - سورهء زمر : 39 - آيه 22 .\r\n( 4 ) - سورهء نور : 24 - آيه 37 .\r\n","page_name":" 53 ","page_number":63},
  {"content":"\r\n\r\n   وَ الْآصالِ رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ - لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ    .\r\n( آيات 36 تا 39 ، از سورهء 24 : نور ) .\r\n« خداوند نور آسمانها و زمين است ، مثال نور او همانند مشكاتى « 1 » است كه در آن چراغى است ، و آن چراغ در شيشه‌اى است ، و آن شيشه چنان متلالى و روشن است ، كه گوئى يك ستارهء درخشان است .\r\nآن چراغ از درخت بركت داده‌شدهء زيتون كه نه شرقى است و نه غربى ، افروخته و فروزان مىگردد ، بطورى كه زيت و روغن آن درخت ، بدون آنكه آتشى به آن برسد ، خود به خود پيوسته نور مىدهد ، و درخشان است .\r\nآن شيشه ( بواسطهء تلألأ چراغ ، و روشنى و صفاى خودش همچون ) نورى است كه بر روى نورى پديد آمده است .\r\nخداوند هر كرا كه بخواهد به نور خودش هدايت مىكند ، و براى مردم مثال‌هائى مىزند ، و خداوند به هر چيز داناست .\r\nآن مشكاه درون مصباح ، در خانه‌هائى واقع است كه خداوند اذن داده است كه رفيع و بلند مرتبه باشند ، و نام خدا در آنجاها برده شود ، و اينچنين است كه در هر صبحگاهى و در شامگاهان ، در آن خانه‌ها تسبيح مىكنند خدا را مردانى كه هيچ تجارتى و هيچ خريد و فروشى ، آنان را از ياد خدا باز نمىدارد ، و از بر پا داشتن نماز و دادن زكات مشغول نمىكند ، و ايشان مىترسند از روزى كه در آن روز دل‌ها و چشم‌ها واژگون گردد و منقلب شود .\r\nبراى آنكه خداوند به بهترين وجهى اعمال ايشان را پاداش دهد و از فضل خود نيز زيادتى عنايت كند و خداوند به هر كس كه بخواهد روزى بدون حساب مىدهد » .\r\nدر اين آيات ملاحظه مىشود كه خداوند خبر داده است كه :  يَهْدِي اللَّهُ لِنُورِهِ \r\n\r\n\r\n","description":"","footnote":"\r\n( 1 ) - در زمان سابق كه از چراغهاى روغنى و يا نفتى استفاده مىنموده‌اند ، براى محلّ چراغ ، شكافى به صورت طاقچه در اطاق در مىآورده‌اند ، و چراغ را در آنجا مىگذارده‌اند ، اين شكاف را كوّة و يا مشكوة گويند .\r\n","page_name":" 54 ","page_number":64},
  {"content":"\r\n\r\n مَنْ يَشاءُ  و خودش فرموده : است : نور او نورى است كه آسمانها و زمين از آن روشن شده است .\r\nآنگاه براى نور خود ، دو حجاب قرار داده است ، آن دو حجاب نيز از نور هستند ، و از نور خدا روشن مىشوند ، و آسمانها و زمين نيز از آنها روشن مىشوند . يكى از آن دو حجاب ، مشكاة است كه نورش كمتر است ، و از آنچه در درون آن است كسب نور مىكند ، و آن چيز درونى ، شيشه‌اى است كه با مصباح روشن مىشود .\r\nپس مصباح ، نور بخش به شيشه و زجاجهء درخشانى است كه خود در داخل آن قرار دارد ، و زجاجه نورش از مشكاة بيشتر و قيّم نور آنست . و شايد نور زمين از مشكاة باشد ، و برتر از آن نور آسمانها از زجاجه باشد زيرا مىفرمايد :\r\n يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ  ( آيه 5 ، از سورهء 32 : سجده ) .\r\n« خداوند تدبير أمر را از آسمان به سوى زمين مىكند ، و سپس آن أمر به سوى خدا عروج مىنمايد » .\r\nدر اين آيه شريفه ذكرى از ماوراء آسمانها و زمين به ميان نيامده است ، تا دانسته شود نورش از كجاست ؟ و نه ذكرى از خصوصيّات چراغ و مصباح شده است ، غير از آنكه فقطّ فرموده است : از روغن زيتونى كه درخت مباركى است ، و شرقى و غربى نيست ، تا آنكه برخى از اوقات آفتاب بر آن بتابد ، و در بعضى ديگر نتابد ، و در نتيجه ثمره و ميوه‌اش شاداب نباشد ، بلكه پيوسته از نور شمعى عالم بهره‌مند مىشود ، و بهترين ميوه را مىدهد ، مىباشد .\r\nو غير از آنكه فرموده است : روغن اين چراغ پيوسته نور مىدهد ، گر چه آتش به آن برخورد نكند .\r\nو سپس فرموده است : مثال اين مشكاة با آنچه در درون آنست همگى در خانه‌هائى هستند كه خداوند اذن داده است كه رفيع القدر و المنزله باشند ، و هر صبح و شام كه كنايه از دوام و پيوستگى است ، مردان خدا كه هيچ امرى از امور دنيا ، آنان را از نماز و زكات و اعمال صالحه منع نمىكند ، در آن تسبيح خدا گويند .\r\nارى اين رجال اولياى خدا هستند ، زيرا آنان را چنين معرّفى مىكند كه : آنان از ياد خدا غافل نيستند ، و از عمل صالح غافل نيستند ، و هيچگاه از ذكر خدا و ياد خدا محجوب نمىباشند ، و به غير خدا التفات ندارند ، بلكه فقطّ توجّهشان به\r\n\r\n","description":"","footnote":"","page_name":" 55 ","page_number":65},
  {"content":"\r\n\r\nخداست ، و اينست معناى ولايت و صاحبان آن ولىّ خدا هستند .\r\nايشان از پاك‌شدگان و پاكيزگان هستند كه درجات اخلاص را طى كرده ، و اينك در سر منزل خلوص رسيده‌اند ، و از نام مخلصين عبور كرده ، نام و نشان مخلصين به خود گرفته‌اند .\r\nمقرّبان و اولياى حضرت حقّ تبارك و تعالى ، حتما از مخلصين هستند ، كه دربارهء آنان آياتى در قرآن كريم وارد شده است : اوّلا به مقام و درجه‌اى رسيده‌اند كه به علّت قرب و عدم حجاب مىتوانند آن‌طور كه بايد و شايد خدا را توصيف كنند :   سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ   « 1 » . « پاك و منزّه است خداوند از آنچه او را توصيف مىكنند ، مگر توصيف بندگان مخلص خداوند » .\r\nثانيا از أهوال ساعت قيامت ، و وحشت و دهشت آن ، از صعقه ، و فزع ، و نفخ صور ، و سؤال و حساب ، و كتاب ، و وقوف و حضور معاف شده‌اند ، زيرا ايشان اين مراحل را در دنيا قبل از مرگ طىّ كرده‌اند :\r\n  فَإِنَّهُمْ لَمُحْضَرُونَ إِلَّا عِبادَ اللَّهِ الْمُخْلَصِينَ   « 2 » . « پس حقّا ايشان از حاضرشدگانند : مگر بندگان مخلص خداوند » .\r\nو ثالثا از اغواء و دستبرد شيطان خارج شده‌اند ، و ابليس بدانها دسترسى ندارد :\r\n  قالَ فَبِعِزَّتِكَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ /   « 3 » . « شيطان به خدا گفت : سوگند به عزّت خودت كه من همهء افراد بنى آدم را اغواء مىكنم ، مگر بندگان مخلص تو را » .\r\nو بر همين اساس هرگونه گناه و زشتى و فحشاء و منكرى از آنان دور شده و برداشته شده است :\r\n كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ  « 4 » . « اينست كه ما از يوسف هر گونه بدى و منكرى را دور كرديم ، چون او از بندگان مخلص ما بود » .\r\nو رابعا جزاى اعمال هر كس بر اساس عمل اوست ، مگر اين دسته كه جزاء ايشان در قبال عمل نيست ، چون عملى ندارند كه جز ذات اقدس احديّت ، جزا و\r\n\r\n\r\n","description":"","footnote":"\r\n( 1 ) - آيه 159 و 160 ، از سورهء 37 : صافّات .\r\n( 2 ) - آيه 127 و 128 ، از سورهء 37 : صافّات .\r\n( 3 ) - آيه 83 و 84 از سورهء 38 : ص .\r\n( 4 ) - آيه 24 ، از سورهء 12 : يوسف .\r\n","page_name":" 56 ","page_number":66},
  {"content":"\r\n\r\nپاداش آن باشد :\r\n  وَ ما تُجْزَوْنَ إِلَّا ما كُنْتُمْ تَعْمَلُونَ إِلَّا عِبادَ اللَّهِ الْمُخْلَصِينَ   « 1 » .\r\n« شما پاداش داده نمىشويد مگر آنچه را كه عمل كرده‌ايد ، مگر بندگان مخلص خدا » .\r\n\r\n[ آيات وارده در توحيد افعالى اولياى خدا 
  ]\r\nبارى اين مقدارى بود از آنچه خداوند به اولياى خود عنايت كرده است ، و از مجموع آنچه گفته شد به دست مىآيد كه از عنايات حضرت حقّ دربارهء ايشان حصول فناء در سه مرحلهء افعال و صفات و ذات است .\r\nاوّلين چيزى كه در آنها به مرحلهء فناء مىرسد ، افعال است . و كمترين چيزى كه علماء در افعال فانيه به شمارش آورده‌اند شش چيز است : موت و حياة و مرض و صحّت و فقر و غنى .\r\nيعنى آنان در اين شش چيز فعلى را از خودشان و يا از غير خودشان نمىيابند ، بلكه از حقّ سبحانه مشاهده مىكنند ، مانند كسى كه حركتى را مىبيند ، ولى محرّك آن را نمىبيند و مشاهده نمىكند ، ولى مىداند كه محرّك دارد ، و در اين صورت حضرت حقّ سبحانه در مقام أفعال آنان قيام مىكند ، و فعل ايشان بنابر اين عين فعل حقّ مىباشد .\r\nدربارهء توحيد افعالى اولياى خدا كه ملازم با فناء در افعال است ، در « توحيد » صدوق از حضرت صادق عليه السّلام در اين آيه شريفه :  فَلَمَّا آسَفُونا انْتَقَمْنا مِنْهُمْ  « 2 » وارد است كه :\r\nإنّ الله تبارك و تعالى لا يأسف كأسفنا و لكنّه خلق أولياء لنفسه يأسفون و يرضون و هم مخلوقون مربوبون فجعل رضاهم رضا نفسه و سخطهم سخط نفسه .\r\nو ذلك لأنّهم جعلهم الدّعاة إليه و الأدلّاء عليه فلذلك صاروا كذلك و ليس أنّ ذلك يصل إلى الله كما يصل إلى خلقه و لكن هذا معنى ما قال من ذلك .\r\nدربارهء فرعون و فرعونيان گويد كه : « چون ما را به خشم درآوردند و غمگين نمودند ، ما از ايشان انتقام گرفتيم ، و همه را هلاك در غرقاب نموديم » . حضرت صادق\r\n\r\n\r\n","description":"","footnote":"\r\n( 1 ) - سورهء صافّات : 37 - آيه 39 تا 40 .\r\n( 2 ) - آيه 55 از سورهء 43 : زخرف .\r\n","page_name":" 57 ","page_number":67},
  {"content":"\r\n\r\nعليه السّلام فرمودند :\r\n« خداوند تبارك و تعالى ، خشمگين و اندوهگين نمىشود مانند خشم ما و اندوه ما ، و لكن او براى خود ، اوليائى خلق مىكند كه با آنكه مخلوق هستند ، و مربوب هستند خشمگين مىشوند ، و راضى مىگردند ، و در اين صورت خداوند رضايت آنان را رضايت خود ، و غضب آنان را غضب خود قرار داده است .\r\nو اين به سبب آنست كه خداوند ايشان را از داعيان به سوى خود ، و از راهنمايان به راه خود قرار داده است . و ازاين‌جهت اين‌طور شده‌اند كه رضا و غضب آنها رضا و غضب خدا شده است .\r\nو معنايش آن نيست كه همانطور كه رضا و غضب به خلق خدا مىرسد ، به خود خدا هم مىرسد ، و اينست معناى آنچه را كه خدا گفته است » . و پس از آن ، حضرت فرمودند :\r\nو قد قال أيضا : من أهان لى وليّا فقد بارزنى بالمحاربة و دعانى إليها .\r\n« و نيز خداوند گفته است : كسى كه ولىّ مرا اهانت كند و پست بدارد ، حقّا كه با من به جنگ برخاسته است ، و مرا به خصومت با خود فرا خوانده است » .\r\nو قد قال أيضا :  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  « 1 » .\r\n« و نيز گفته است : ( اى پيامبر ) حقّا آنان كه با تو بيعت مىكنند ، با خداوند بيعت مىنمايند » .\r\nو قد قال أيضا :  مَنْ يُطِعِ الرَّسُولَ فَقَدْ أَطاعَ اللَّهَ  « 2 » .\r\n« و نيز گفته است : هر كس از پيغمبر اطاعت كند حقّا از خداوند اطاعت كرده است » .\r\nو كلّ هذا و شبهه على ما ذكرت لك و هكذا الرّضا و الغضب و غيرهما من الأشياء ممّا يشاكل ذلك - الحديث « 3 » .\r\n\r\n\r\n","description":"","footnote":"\r\n( 1 ) - سورهء 48 : فتح آيه 10 .\r\n( 2 ) - سورهء نساء : آيه 80 .\r\n( 3 ) - « توحيد » صدوق ، باب 26 ص 168 و 169 ، و نيز اين روايت را كلينى در « كافى » مسنداً از حضرت صادق آورده است ، ج 1 از اصول ، طبع حروفى حيدرى ، ص 144 .\r\n4 - آيه 80 .\r\n","page_name":" 58 ","page_number":68},
  {"content":"\r\n\r\n« و تمام اين امور و اشباه آن بنابر آنچه من براى تو گفتم ، از اين قبيل است ، و همچنين رضا و غضب و غير آن از اشيائى كه با اينها مشابهت دارند » .\r\nبارى اينكه حضرت مىفرمايند : و بسيارى از چيزهائى كه با اينها مشابهت دارند ، اشاره به آيات و روايات بسيارى است كه در اين باب وارد شده است ، مثل آيه شريفه :\r\nقوله تعالى :  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 1 » .\r\n« ( اى پيامبر ) در وقتىكه تو تير انداختى ، تو تير نينداختى ، و ليكن خداوند تير انداخته است » .\r\nو قوله تعالى :   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   « 2 » .\r\n« و پيغمبر از روى هوى سخن نمىگويد ، سخن او نيست مگر وحيى كه به او وحى مىشود » .\r\nو قوله تعالى :  لَيْسَ لَكَ مِنَ الْأَمْرِ شَيْءٌ /  « 3 » .\r\n« ( اى پيامبر ) براى تو از اراده و اختيار هيچ نيست » .\r\nو مانند گفتار رسول الله صلّى اللّه عليه و آله و سلّم : فاطمة بضعة منّى من آذاها فقد آذانى و من آذانى فقد آذى الله - الحديث « 4 » .\r\n« فاطمه ، پارهء بدن من است هر كس او را آزار كند ، حقّا مرا آزار كرده است ، و هر كس مرا آزار كند ، حقّا خداوند را آزار كرده است » .\r\nاين مختصرى بود كه راجع به فناء فعلى أولياء خدا ، در افعال خدا بيان شد .\r\nو پس از فناء در افعال ، فناء در اوصاف پيدا مىشود ، و اصول اين فناء بنابر آنچه از روايات أئمّهء طاهرين سلام الله عليهم اجمعين دستگير مىشود پنج چيز است : حيات ، علم ، قدرت ، سمع ، بصر و خداوند در اين پنج مورد بجاى ولىّ خود قيام دارد ، يعنى سالك حيات و علم و قدرت و شنوائى و بينائى را مطلقا از خدا مىبيند ، و\r\n\r\n\r\n","description":"","footnote":"\r\n( 1 ) - آيه 17 از سورهء 8 : انفال .\r\n( 2 ) - آيه 3 و 4 از سورهء 53 : نجم .\r\n( 3 ) - آيه 128 ، از سورهء 3 : آل عمران .\r\n( 4 ) - « بحار الانوار » طبع كمپانى ، ج 10 ، ص 13 روايت بدين لفظ از جابر است .\r\n","page_name":" 59 ","page_number":69},
  {"content":"\r\n\r\nادراك مىكند ، نه مىتواند به خود نسبت دهد ، و نه به غير خود از ممكنات .\r\n\r\n[ آيات و روايات وارد در فناء در اوصاف الهى 
  ]\r\nدر « كافى » در ضمن حديثى از حضرت باقر عليه السّلام روايت است كه : إنّ الله جلّ جلاله قال : ما تقرّب الىّ عبد من عبادى بشىءٍ أحبّ الىّ ممّا افترضت عليه ، و انّه ليتقرّب إلىّ بالنّافلة حتّى احبّه ، فإذا أحببته كنت سمعه الّذى يسمع به ، و بصره الّذى يبصر به ، و لسانه الّذى ينطق به ، و يده الّتى يبطش بها ، إن دعانى أحببته ، و إن سألنى أعطيته الحديث « 1 » .\r\n« خداوند سبحانه و تعالى مىفرمايد : هيچگاه بنده‌اى از بندگان من به من تقرّب و نزديكى نجسته است ، كه در نزد من محبوب‌تر باشد از آنچه من بر او واجب كردم ، و بندهء من پيوسته بواسطهء بجا آوردن كار نافله و مستحبّ به من تقرّب و نزديكى مىجويد ، تا جائى كه من او را دوست مىدارم ، و چون او را دوست داشتم ، من گوش او هستم كه با آن مىشنود ، و چشم او هستم كه با آن مىبيند ، و زبان او هستم كه با آن تكلّم مىكند ، و دست او هستم كه با آن مىگيرد .\r\nاگر بندهء مؤمن من مرا بخواند او را اجابت مىكنم ، و اگر از من سؤال كند به او مىدهم - الحديث » .\r\nاين حديث را فريقين از شيعه و عامّه روايت كرده‌اند ، و از احاديث رائجه و دارجه محسوب است .\r\nو تصديق صحّت متن آن ، اين آيه مباركه است :\r\n قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  ( آيه 31 ، از سورهء 3 : آل عمران ) .\r\n« بگو ( اى پيامبر ) اگر شما چنين هستيد كه خدا را دوست داريد ، بايد از من پيروى كنيد تا بالنّتيجه خدا هم شما را دوست داشته باشد ، و گناهان شما را بيامرزد » .\r\nبارى انسان قبل از وصول به اين مرحله ، در بين مردم بود ، معاشرت مىكرد ، گفتگو و تكلّم داشت ، با قواى نفسانى خود از چشم ، و گوش ، و زبان ، و دست ،\r\n\r\n\r\n","description":"","footnote":"\r\n( 1 ) - اين حديث را كلينى با دو سند متّصل آورده است . « اصول كافى » ج 2 ص 352 ، از طبع حيدرى .\r\n","page_name":" 60 ","page_number":70},
  {"content":"\r\n\r\nاينك در بين مردم با نور خداست ، معاشرت مىكند و گفتگو و تكلّم دارد ، ولى آن تقوا تغيير و تبديل پيدا كرده است ، و به نور خدا مبدّل شده ، اينك چشم و گوش و زبان و دست از آن او نيست ، از آن خداست .\r\n چو تافت بر دل من پرتو جمال حبيب * بديد ديدهء جان حسن در كمال حبيب \r\n« 1 » مسعودى در « اثبات الوصيّة » در ضمن خطبه‌اى كه امير المؤمنين عليه السّلام دربارهء انتقال رسول الله از آدم تا وقتىكه متولّد شدند بيان مىكند نقل كرده كه آن حضرت چنين به درگاه خدا عرض مىكند :\r\nسبحانك أىّ عين تقوم نصب بهاء نورك ؟ و ترقى إلى نور ضياء قدرتك ؟ و أىّ فهم يفهم ما دون ذلك إلّا أبصار كشفت عنها الأغطية ، و هتكت عنها الحجب العميّة ، و فرّقت أرواحها إلى أطراف أجنحة الأرواح فناجوك فى أركانك ، و ولجوا بين أنوار بهائك ، و نظروا من مرتقى التّربة إلى مستوى كبريائك ، فسمّاهم أهل الملكوت زوّارا ، و دعاهم أهل الجبروت عمّارا - الخطبة « 2 » .\r\n« پاك و مقدّس هستى اى خداوند ! كدام چشمى است كه در برابر روشنى نور تو تاب بياورد ؟ و بتواند به نور درخشنده و نوربخش قدرت تو ، بالا رود و دست يابد ؟ و كدام فهمى است كه بتواند پائين‌تر از اينها را بفهمد ، و ادراك كند ؟ مگر آن چشمانى كه تو از روى آنها پوشش‌ها را برگرفتى ، و پرده‌ها و حجاب‌هاى كور و تاريك را از آنها زدودى و پاره كردى ، و جان‌هاى آنها را به سوى اطراف بالهاى أرواح ، منتشر و پراكنده نمودى ، پس ايشان با تو در مقامات تو و اركان عظمت تو وارد شده ، و با تو آهسته سخن گويند ، و در ميان انوار روشنى بخش بهاء و درخشش تو فرو روند ، و از اين خاكدان و تربت با نظر ارتقاء به سوى مستواى مقام كبريائيّت تو نظر كنند ، پس اهل ملكوت آنان را زائر شمارند ، و اهل جبروت آنان را عامر و آباد كننده بخوانند » .\r\nدر اينجا ملاحظه مىشود كه بالصّراحه مىفرمايد : آن چشم‌هائى كه از روى آنان حجاب و پرده را برداشتى ، مىتوانند به بهاء نور عظمت تو ، و به نور درخشندهء\r\n\r\n\r\n","description":"","footnote":"\r\n( 1 ) - از مغربى است .\r\n( 2 ) - « اثبات الوصيّة » طبع سنگى ، ص 95 .\r\n","page_name":" 61 ","page_number":71},
  {"content":"\r\n\r\nقدرت تو نظر كنند ، و اين نيست مگر به فناء صفت در صفات و أسماء خداوند . چون تا مقام فناء در صفت ابصار متحقّق نگردد ، رؤيت نور حضرت احديّت محال است ، و در حال فناء ديگر چيزى غير از خدا نيست كه بر او محيط شود ، و اوست و بس ، او خود را مىبيند .\r\nو از جمله رواياتى كه دلالت بر فناء صفت است ، روايتى است كه صدوق در « توحيد » آورده از هشام در حديث زنديقى كه از حضرت صادق عليه السّلام از نزول خداوند تعالى به آسمان دنيا پرسيده بود ، و حضرت در پاسخ گفته بودند : ليس كنزول جسم عن جسم إلى جسم ، « نزول خداوند همچون نزول جسمى از جسمى به سوى جسمى نيست » تا آنكه فرمودند : و لكنّه ينزل إلى سماء الدّنيا به غير معاناة و لا حركة فيكون هو كما فى السّماء السّابعة على العرش كذلك فى سماء الدّنيا .\r\n« و ليكن خداوند به سوى آسمان دنيا كه نزول مىنمايد ، بدون تهيّهء اسباب و بدون حركت است ، پس بعد از نزول هم در آسمان دنيا ، همانطور است كه در آسمان هفتم بر روى عرش است » .\r\nحضرت در اينجا اضافه كردند كه : إنّما يكشف عن عظمته ، و يرى أولياءه نفسه حيث شاء ، و يكشف ما شاء من قدرته ، و منظره بالقرب و البعد سواء « 1 » .\r\n« خداوند از عظمت خود پرده برمىدارد ، و خود را به هر قسمى كه بخواهد به اولياى خود نشان مىدهد ، و به هر مقدارى كه بخواهد قدرت خود را ظاهر و منكشف مىكند ، و محلّ نظر خدا در نزديكى و دورى يكسان است » .\r\nنشان دادن خود را به اولياى خود ، غير از فناء وصفى ، يعنى فناء در عالم بصر ، در عالم علم و بصيرت خداوند نيست ، زيرا كه با وجود بقاء و عدم حصول فناء ، ممكن ، محال است خدا را ببيند ، زيرا كه معنايش احاطهء محدود بر غير محدود است ، و اما در فناء چيزى نيست غير از ذات اقدس او كه بيننده باشد ، و لذا اين ارائه و نشان دادن را فقط براى اولياى خود كه رفع هر گونه حجاب نموده‌اند متذكّر مىگردد .\r\n\r\n\r\n","description":"","footnote":"\r\n( 1 ) - « بحار الانوار » ، كتاب الاحتجاج ، از طبع كمپانى ، ج 4 ص 137 و مرحوم مجلسى اين جملات را از بعضى از نسخه‌هاى « توحيد » صدوق نقل مىكند .\r\n","page_name":" 62 ","page_number":72},
  {"content":"\r\n\r\nدر « عدّة الدّاعى » مرحوم ابن فهد از وهب بن منبه نقل مىكند كه فيما أوحى الله إلى داود : يا داود ! ذكرى للذّاكرين ، و جنّتى للمطيعين ، و حبّى للمشتاقين ، و أنا خاصّة للمحبّين « 1 » .\r\n« از جمله چيزهائى كه خداوند به داود وحى فرستاد ، اين بود كه گفت : اى داود من ياد كسانى هستم كه مرا ياد مىكنند ، و بهشت من براى كسانى است كه اطاعت مرا مىنمايند ، و محبّت من به كسانى است كه شوق ديدار مرا دارند ، و من ( با تمام صفات جمال و جلال ) براى كسانى هستم كه مرا دوست دارند » .\r\nدر دعاهاى متعارف و معمول ، از اين قبيل مطالب و درخواست‌هاى دعا كنندگان بسيار است ، از جمله در مناجات شعبانيّهء حضرت امير المؤمنين عليه السّلام چنين وارد است كه :\r\nإلهى و ألهمنى ولها بذكرك إلى ذكرك ! و اجعل همىّ إلى روح نجاح أسمائك و محلّ قدسك ! « خداوندا به من الهام كن و عطا كن شدّت اشتياق و وجد و سرور را در ذكر خودت و ياد خودت ، كه بدانها به مرتبهء عالىتر از ذكر خودت و ياد خودت راه يابم ، و همّ و ارادهء مرا قرار بده در فرح و راحتى وصول و ظفر و كاميابى به اسماء خودت ، و محلّ پاكى و پاكيزگى ذات مقدّست » .\r\nتا آنكه عرض مىكند : إلهى هب لى كمال الانقطاع إليك ، و أنر أبصار قلوبنا بضياء نظرها إليك ، حتّى تخرق أبصار القلوب حجب النّور فتصل إلى معدن العظمة و تصير أرواحنا معلّقة بعزّ قدسك .\r\nإلهى و اجعلنى ممّن ناديته فأجابك و لاحظته فصعق لجلالك ، فناجيته سرّا ، و عمل لك جهرا .\r\n« خداوندا ! كمال انقطاع مرا به سوى خودت ، بر من ارزانى دار ، و چشم‌هاى دلهاى ما را به درخشش و روشنى نظر كردن به سوى تو ، روشن و نورانى فرما ، تا جائى كه ديدگان دل ما ، حجاب‌هاى نور را پاره كند و سپس به معدن عظمت تو و اصل شود ، و جان‌هاى ما به مقام عزّ قدس تو معلّق گردد » .\r\n\r\n\r\n","description":"","footnote":"\r\n( 1 ) - « عدّة الدّاعى » ص 186 .\r\n","page_name":" 63 ","page_number":73},
  {"content":"\r\n\r\nخداوندا ! مرا از آنان قرار ده ، كه ايشان را ندا فرمودى ، و به سوى خود خواندى ، و آنها اجابت تو را نمودند ! و با ديدهء مراقبت بر آنان نظر افكندى ! و از جلال تو مدهوش شدند ! و سپس با آنان در سرّ و خلوت به نجوى و سخن پنهان گفتن پرداختى ! و ايشان در جهر و آشكارا و علن براى خدمت تو قيام كردند و عمل نمودند ! » تا آنكه عرض مىكند إلهى و ألحقنى بنور عزّك الأبهج فأكون لك عارفا و عن سواك منحرفا و منك خائفا مراقبا « 1 » .\r\n« خداوندا : مرا به نور عزّت خودت كه بسيار نيكو و نشاط انگيز است برسان ! تا اينكه به مقام تو عارف شوم ! و از غير تو چشم بپوشم ! و از تو پيوسته در خوف و مراقبت باشم » .\r\nو پس از فناء در أوصاف ، مرحلهء سوّم از فناء پيش مىآيد ، و آن فناء در ذات است ، يعنى ذات ولىّ خدا در ذات خداوند مندكّ و فانى مىشود ، و وجودش مضمحلّ مىگردد ، و از او اثرى نمىماند .\r\nدر اينجا هر اسم و رسمى محو و نابود مىشود ، و حضرت حقّ قائم مقام او مىگردد .\r\nاين مقام مقامى است بزرگتر و برتر از آنكه لفظى بتواند آن را حكايت كند ، و يا اشاره‌اى بدان راه يابد . و اصولا اطلاق مقام بر آن مجاز است ، و اين از مواهب حضرت سبحان است به رسول اكرمش : محمّد بن عبد اللّه صلّى اللّه عليه و آله و سلّم ، و پس از آن حضرت براى أولاد طاهرين آن حضرت نيز مفتوح گرديده است ، و نيز براى اولياى خدا از امّت آن حضرت مفتوح است ، به مقتضى و مدلول روايات بسيارى كه دلالت دارند بر آنكه خداوند سبحانه و تعالى ، شيعيان آنها را در درجات اخروى به آن سروران ملحق مىنمايد .\r\nدربارهء فناء در ذات در روايت وارده در معراج رسول اللّه صلّى اللّه عليه و آله و سلّم آمده است كه دربارهء ولىّ خدا ، خداوند مىفرمايد : و ينقل من دار الفناء إلى دار البقاء ، و من دار الشّيطان إلى دار الرّحمن « 2 » .\r\n\r\n\r\n","description":"","footnote":"\r\n( 1 ) - « اقبال » ص 685 تا 687 ، از ابن خالويه روايت مىكند .\r\n( 2 ) - « ارشاد القلوب » باب 54 ، حديث معراج ، ص 284 از طبع مصطفوى .\r\n","page_name":" 64 ","page_number":74},
  {"content":"\r\n\r\n« از خانهء فانى به سوى خانهء باقى انتقال پيدا مىكند ، و از خانهء شيطان به سوى خانهء رحمن منتقل مىشود » .\r\nو از اينجا به دست مىآيد كه : آنچه را كه خداوند سبحانه و تعالى به امّت‌ها وعده داده است ، از مقامات و كرامات در آخرت ، براى اولياى خدا در دنيا معيّن فرموده ، و به آنها در دنيا روزى كرده ، و لحوق به امامشان نيز در اينجا تحقّق مىگيرد .\r\nو از جمله موهبت‌هاى حضرت حقّ تبارك و تعالى به اولياى خودش ، سير دادن آنهاست در عوالم متوسّطى كه بين مبدأ سير ، و بين وصول و فناء در خدايشان حاصل مىشود .\r\nدر اينجا روايات در كتب مفصّلهء اخلاقيّه و عرفانيّه ، بالأخصّ در « بحار الأنوار » مرحوم مجلسى رضوان الله عليه بسيار است . و ما براى نمونه ، قدرى از روايت معراجيّهء رسول الله صلّى اللّه عليه و آله و سلّم را ، كه مصدّر به يا أحمد است ذكر مىكنيم :\r\n\r\n[ حالات اولياء خدا در منازل سلوك تا فناء فى الله 
  ]\r\nدر « ارشاد القلوب » « 1 » مرفوعا و در « بحار الأنوار » از « ارشاد القلوب » ، و با دو سند ديگر كه از بعضى از كتب حديث ، و بعضى از كتب قديمه يافت شده است ، روايتى بسيار عالى المضمون كه داراى نكات دقيق و عجائب سير و سلوك الى الله است ، بيان مىكند . اين روايت حقّا روايتى است جامع و كامل و براى سير در مقام ولايت ، از بيان هيچ دستورى خوددارى نكرده است ، و ما در اينجا مختصرى از آن را مىآوريم :\r\nيا أحمد : هل تدرى أىّ عيش أهنأ ، و أىّ حياة أبقى ؟ ! قال : اللّهم لا ! قال : أمّا العيش الهنىء ، فهو الّذى لا يفتر صاحبه عن ذكرى ، و لا ينسى نعمتى ، و لا يجهل حقّى ، يطلب رضاى فى ليله و نهاره ! و أمّا الحياة الباقية ، فهى الّتى يعمل لنفسه ، حتّى تهون عليه الدّنيا ، و تصغر فى عينه ، و تعظم الآخرة عنده ، و يؤثر هواى على هواه ، و يبتغى مرضاتى ، و يعظّم حقّ عظمتى ، و يذكر علمى به ، و يراقبنى باللّيل و النّهار عند كلّ سيّئة أو معصية ، و ينقى قلبه عن كلّ ما أكره ، و يبغض الشّيطان و وساوسه ، و لا يجعل لابليس على قلبه سلطانا و سبيلا .\r\nفإذا فعل ذلك ، أسكنت قلبه حبّا حتّى أجعل قلبه لى ، و فراغه و اشتغاله و همّه و\r\n\r\n\r\n","description":"","footnote":"\r\n( 1 ) - همين مصدر اخير .\r\n","page_name":" 65 ","page_number":75},
  {"content":"\r\n\r\nحديثه من النّعمة الّتى أنعمت بها على أهل محبّتى من خلقى ! و أفتح عين قلبه و سمعه حتّى يسمع بقلبه و ينظر بقلبه إلى جلالى و عظمتى ، و أضيّق عليه الدّنيا و ابغّض إليه ما فيها من اللّذّات ، و احذّره من الدّنيا و ما فيها كما يحذّر الرّاعى غنمه من مراتع الهلكة ، فإذا كان هكذا يفرّ من النّاس فرارا ، و ينقل من دار الفناء إلى دار البقاء ، و من دار الشّيطان إلى دار الرّحمن .\r\n« اى احمد ! آيا مىدانى كدام عيش گواراتر ، و كدام زندگى باقىتر است ؟ ! عرض كرد : بار خدايا نه ! خداوند خطاب كرد : امّا عيش گوارا ، آن عيشى است كه كسى كه داراى آن است ، از ياد من سست نشود ، و نعمت مرا فراموش ننمايد ، و نسبت به حقّ من نادان نباشد ، و رضا و پسند مرا در شب و روز خود بجويد ، و امّا زندگى جاودان و باقى ، آن حياتى است كه شخص براى خود كار كند ، تا به جائى كه دنيا در نزد او سبك شود ، و در نظر او كوچك نمايد ، و آخرت در نزد او بزرگ آيد ، و خواهش مرا بر خواهش خود مقدّم دارد ، و در دنبال رضايت من برآيد ، و آن را بجويد ، و حقّ بزرگى و عظمت مرا بزرگ شمارد ، و علم مرا به خودش ياد آورد ، و در شبانه‌روز ، در وقت پيش‌آمد هر طاعت و معصيتى ، مرا در نظر آورد ، و مراقبت كند ، و دل خود را از هر چه كه ناخوشايند من است پاك كند ، و شيطان و وسوسه‌هاى او را دشمن دارد ، و براى تسلّط ابليس بر دلش هيچ قدرت و راهى نگذارد ، و چون چنين كند من محبّت و عشق خود را در قلب او جا مىدهم ، تا جائى كه قلب او را براى خودم مىگذارم ، و فراغت او ، و اشتغال او ، و همّ او ، و گفتار او را از آن گونه نعمت‌هائى قرار مىدهم كه با خصوص اهل محبّت از بندگان خودم كرده‌ام ، و به آنها بدين گونه نعمت بخشوده‌ام ، و چشم دل او را باز مىكنم ، و گوش دل او را باز مىكنم ، تا آنكه با دلش بشنود ، و با دلش ببيند جلال و عظمت مرا ، و دنيا را بر او تنگ مىكنم ، و لذّات دنيا را در نزد او ناگوارا و ناپسند مىنمايم ، و همچون شبانى كه گوسپندان خود را از مرتع‌ها و چراگاههاى هلاكت بر حذر مىدارد ، من او را از دنيا و آنچه كه در دنياست ، بر حذر مىدارم .\r\nيا أحمد ! و لا زيّننه بالهيبة ، و العظمة ، فهذا هو العيش الهنىء و الحياة الباقية ، و\r\n\r\n","description":"","footnote":"","page_name":" 66 ","page_number":76},
  {"content":"\r\n\r\nهذا مقام الرّاضين .\r\nفمن عمل برضاى الزمه ثلاث خصال : اعرّقه شكرا لا يخالطه الجهل ، و ذكرا لا يخالطه النّسيان ، و محبّة لا يؤثر على محبّتى محبّة المخلوقين .\r\nفإذا أحبّنى أحببته ، و أفتح عين قلبه إلى جلالى ، و لا اخفى عليه خاصّة خلقى ، و اناجيه فى ظلم اللّيل ، و نور النّهار ، حتّى ينقطع حديثه مع المخلوقين ، و مجالسته معهم ، و اسمعه كلامى و كلام ملائكتى ، و اعرّقه السّرّ الّذى سترته عن خلقى ، و البسه الحياء حتّى يستحيى منه الخلق كلّهم ، و يمشى على الأرض مغفورا له ، و أجعل قلبه واعيا و بصيرا ، و لا اخفى عليه شيئا من جنّة و لا نار .\r\nو اعرّفه ما يمرّ على النّاس فى يوم القيامة من الهول و الشّدّة ، و ما احاسب الأغنياء و الفقراء و الجهّال و العلماء .\r\nو انوّمه فى قبره ، و انزل عليه منكرا و نكيرا حتّى يسألاه ، و لا يرى غمرة الموت و ظلمة القبر ، و اللّحد ، و هول المطّلع ، ثمّ أنصب له ميزانه ، و أنشر ديوانه ، ثمّ أضع كتابه فى يمينه فيقرؤه منشورا .\r\nثمّ لا أجعل بينى و بينه ترجمانا ، فهذه صفات المحبّين .\r\n« اى احمد ! و من او را به هيبت و عظمت زينت مىدهم ! اينست عيش گوارا ، و زندگانى جاودان ! ، و اينست مقام كسانى كه از من راضىاند .\r\nو بنابر اين ، هر كس به رضاى من عمل كند ، من سه صفت را پيوسته ملازم با او مىگردانم :\r\nمن آن گونه شكرى را به او مىشناسانم كه أبدا در آن جهل نباشد ، و آن گونه به ياد بودن را به او مىنمايانم كه در آن نسيان نباشد ، و محبّتى را كه با وجود آن هيچگاه محبّت مخلوقات را بر محبّت من مقدّم ندارد .\r\nو چون او مرا دوست بدارد ، من هم او را دوست مىدارم ، و چشم دل او را به سوى جلال خود باز مىكنم ، و خواصّ از بندگان خود را از او پنهان نمىدارم ، و در شب‌هاى تاريك ، و در روشنى روز با او در پنهان سخن مىگويم ، و مناجات دارم ، تا آنكه ديگر ، گفتارش با مردمان قطع مىشود ، و رفت و آمدش با آنان بريده مىگردد .\r\nو من گفتار خودم را ، و گفتار فرشتگانم را به او مىشنوايانم ، و آن راز و سرّى\r\n\r\n","description":"","footnote":"","page_name":" 67 ","page_number":77},
  {"content":"\r\n\r\nرا كه از خلق خودم مخفى داشته‌ام ، به او نشان مىدهم ، و لباس حياء بر قامت او مىپوشانم ، بطورى كه تمام مخلوقات از او حيا مىكنند ، و با حال آمرزيدگى و بخشودگى در روى زمين راه مىرود ، و دل او را فراگير و بينا مىكنم ، و هيچ چيز از بهشت و جهنّم را از او پنهان نمىدارم ، و آنچه در روز قيامت بر مردم مىگذرد ، از هول و اضطراب ، و شدّت ، به او مىنمايانم ، و آن كيفيّتى را كه از اغنياء و فقراء و جهّال و علماء حساب مىكشم ، به او مىشناسانم ، و او را در قبرش به خواب مىبرم ، و نكير و منكر را خودم بر او وارد مىسازم ، تا از او پرسش كنند .\r\nو او به هيچ وجه سكرات مرگ ، و تاريكى قبر و لحد را نمىبيند . و ترس از امور هولناك آخرت كه بر او اشراف مىكنند ندارد .\r\nو سپس من خودم ، ميزان عمل او را نصب مىكنم ، و نامهء عمل او را باز مىگردانم ، و نامهء عمل او را از طرف راست كه جانب سعادت است به او مىرسانم ، و او آن نامه را گسترده و باز شده مىخواند .\r\nو ديگر آنكه من بين خودم و او هيچ مترجم و واسطه در سخن گفتن قرار نمىدهم ، و اينست صفات محبّان » .\r\nيا أحمد ! اجعل همّك همّا واحدا ! فاجعل لسانك لسانا واحدا ! و اجعل بدنك حيّا لا تغفل عنّى ، من يغفل عنّى لا ابالى بأىّ واد هلك - الحديث « 1 » .\r\n« اى احمد ! اراده و مقصود خود را ، مقصود واحدى قرار بده ! و زبانت را زبان واحدى بگردان ! و پيوسته افكار و خيالت را زنده كن ، تا هيچوقت از من غافل نشوى ! هر كس از من غافل شود ، من باكى ندارم كه در هر بيابان و هر نقطه‌اى هلاك شود » .\r\n\r\n[ روايت معراجيّهء « يا أحمد » در آثار سلوك به ولايت 
  ]\r\nدر « كافى » با اسناد خود روايت كرده است كه : رسول الله صلّى اللّه عليه و آله و سلّم به حارثة بن مالك بن نعمان أنصارىّ برخورد كردند و گفتند : حالت چطور است اى حارثه ؟ ! فقال : يا رسول الله : مؤمن حقّا ! فقال له رسول اللّه صلّى اللّه عليه و آله و سلّم : لكلّ شىء حقيقة ، فما حقيقة قولك ؟ ! فقال يا رسول الله ! عزفت نفسى عن الدّنيا فأسهرت ليلى ، و أظمأت\r\n\r\n\r\n","description":"","footnote":"\r\n( 1 ) - « بحار الانوار » طبع كمپانى ، ج 17 ، ص 8 و 9 ، و طبع حروفى ، ج 77 ، ص 28 و 29 . و نيز اين حديث را شيخ حرّ عاملى در « جواهر السنيّة » از ص 145 تا 154 از طبع سنگى آورده است .\r\n","page_name":" 68 ","page_number":78},
  {"content":"\r\n\r\nهوا جرى ، و كأنّى أنظر عرش ربّى ، و قد وضع للحساب ، و كأنّى أنظر إلى أهل الجنّة يتزاورون فى الجنّة ، و كأنّى أسمع عواء أهل النّار فى النّار .\r\nفقال رسول اللّه صلّى اللّه عليه و آله و سلّم : عبد نوّر الله قلبه ، أبصرت فاثبت - الحديث « 1 » .\r\n« حارثه گفت : اى رسول خدا ! مؤمن هستم به حقيقت ايمان ! رسول اللّه صلّى اللّه عليه و آله و سلّم فرمود : از براى هر چيزى حقيقتى است ، حقيقت گفتار تو چيست ؟ ! حارثه گفت : نفس من به دنيا پشت كرده است ! و من شب‌ها بيدارم ، و روزهاى گرم روزه و تشنه‌ام ، و گويا من چنين مىبينم كه عرش پروردگارم را براى حساب خلايق گذرانده‌اند ، و گويا من چنين مىبينم اهل بهشت را كه در بهشت به ديدار و زيارت هم مىروند ، و گويا من چنين مىبينم كه در ميان آتش ، جهنّميان فرياد مىكشند ، و زوزه مىكشند .\r\nرسول اللّه صلّى اللّه عليه و آله و سلّم فرمودند : اين بنده‌ايست كه خداوند دل او را به نور ايمان منوّر كرده است ، اى حارثه چشمت باز شده است ، و مخفيّات را مىبينى ، و بنابر اين بر اين حال ثابت باش » ما به حول اللّه و قوّته در ج 2 « معادشناسى » مجلس نهم ، مقدار مختصرى در حالات اولياء اللّه آورده‌ايم ، و اين مطالبى كه در اينجا آورديم ، إجمال و اختصارى است ، كه از يك دنيا أخبار و آثار و قصص و حكايات زنده ، دربارهء اولياى خدا بازگو مىكند ، و اگر با ذهنى صاف و فكرى استوار در آنها تدبّر كنيم خواهيم يافت كه راه ولايت و وصول به مقام عبوديّت محضهء حضرت حقّ متعال باز است ، و بر روى كسى بسته نيست ، غاية الأمر ، امامان و پيشوايان دين ، معلّمان اين طريق ، و هاديان اين سبيل مىباشند . فلله درّهم و عليه أجرهم . و لازمهء مقام امامت آنست كه : دست مأموم را بگيرند ، و به همان جائى كه خودشان رفته‌اند رهبرى كنند ، و السّلام علينا و على عباد الله الصالحين .\r\n\r\n\r\n","description":"","footnote":"\r\n( 1 ) - اين روايت را به اين مضمون ، از حضرت صادق عليه السلام در ج 2 ، از « اصول كافى » آورده است ص 54 ، و به مضمون قريب به آن نيز در ص 53 آورده است ، و مجلسى در « بحار الانوار » در ج 15 از طبع كمپانى در قسمت دوّم كه كتاب ايمان و كفر است ، در ص 63 و 64 ، از « كافى » و در ص 67 و 68 از « محاسن » برقى روايت كرده است .\r\n","page_name":" 69 ","page_number":79},
  {"content":"\r\n . \r\n","description":"","footnote":"","page_name":" 70 ","page_number":80},
  {"content":"\r\n\r\n\r\nدرس شصت و پنجم تا شصت و هفتم تفسير آيه النَّبِيُّ أَوْلى بِالْمُؤْمِنِينَ مِنْ أَنْفُسِهِمْ\r\n\r\n","description":"","footnote":"","page_name":" 71 ","page_number":81},
  {"content":"\r\n . \r\n","description":"","footnote":"","page_name":" 72 ","page_number":82},
  {"content":"\r\n\r\nدرس شصت و پنجم تا شصت و هفتم بسم اللّه الرّحمن الرّحيم و صلّى الله على محمّد و آله الطّاهرين ، و لعنة الله على أعدائهم اجمعين من الآن إلى قيام يوم الدّين ، و لا حول و لا قوّة الّا بالله العلىّ العظيم .\r\nقال اللّه الحكيم فى كتابه الكريم :\r\n النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ مَعْرُوفاً كانَ ذلِكَ فِي الْكِتابِ مَسْطُوراً  « 1 » .\r\n« پيغمبر أولى و سزاوارتر است به مؤمنان ، از خودشان به خودشان ، و زنان پيامبر ، مادران مؤمنان هستند ، و قوم خويشان نسبى ( در حكم إرث بردن ) بعضى بر بعضى ديگر مقدّمند در كتاب خدا ، از مؤمنان و مهاجران ( كه با هم عقد اخوّت بسته‌اند ) مگر آنكه شما از روى احسان و نيكى براى بعضى از اولياى خودتان وصيّت كنيد ( در اين صورت بر ارث قوم خويشان مقدّم مىشوند ) و اين تقدّم و حكم در كتاب خدا نوشته شده است » .\r\nاز جمله مسائل و احكام شرعيّه ، ولايت حضرت رسول الله و حضرات أئمّهء عليهم السّلام بر مردم است ، و اين ولايت در دو بخش تقسيم مىگردد : بخش اوّل ، ولايت حقيقى كه از آن به ولايت تكوينى تعبير مىشود . و بخش دوّم ، ولايت اعتبارى كه از آن به ولايت تشريعى تعبير مىگردد .\r\n\r\n\r\n","description":"","footnote":"\r\n( 1 ) - آيه 6 از سورهء احزاب : 33 .\r\n","page_name":" 73 ","page_number":83},
  {"content":"\r\n\r\nو پس از آنكه در دروس سابق ، معناى ولايت در لغت و در محاورات روشن شد ، اينك بايد ديد كه نحوهء ولايت آن سروران چگونه است ؟ آيا اكتسابى است و يا موهبتى ؟ و علاوه تصوّر حقيقت اين معنى در حقّ ايشان چگونه است ؟ ما به حمد الله و المنّة در اين درس بطورى بحث خواهيم نمود ، كه همچون آفتاب مسأله روشن شود .\r\n\r\n[ معناى توحيد خداوند متعال 
  ]\r\nشكّ نيست كه حقيقت ذات حضرت بارى تعالى بر توحيد است ، و ادلّهء عقليّه و برهان فلسفى از يك ناحيه ، و شهود وجدانى و عرفان قلبى ، از ناحيهء ديگر ، و آيات و روايات متواتره و متضافره ، از ناحيهء سوّم ، همگى بر يك مسير و در يك خطّ مشى ، توحيد ذات اقدس حضرت حقّ متعال را در تمام جهات ، از بديهيّات ، ضروريّات و يقينيّات مىدانند .\r\nيعنى خداوند با جميع مختصّات او از ذات ، و صفات ، و أسماء و افعال ، واحد است ، و در هيچيك از اين مراتب ، شائبه دوئيّت و غيريّت ، مشهود نيست ، و نمىتواند مشهود باشد .\r\nدر تمام عوالم و جهان هستى ، ذات مستقلّ قيّوم بالذّات ، و وجود محض بسيط ، و خارج از هر گونه قيد و تعيّن يكى است ، و آن وجود أقدس حضرت حقّ است ، تبارك و تعالى .\r\nو در تمام عوالم ، هر صفتى چون : علم ، و قدرت ، و حيات ، و غيرها ، و هر اسمى چون : عالم ، و قادر ، و حىّ و غيرها بالأصالة و الحقيقة ، اختصاص به ذات حقّ دارد ، و آن علم واحد و قدرت واحده و حيات واحده مىباشند ، و همچنين عالم و قادر و حىّ واحد است ، و اوست ذات اقدس حقّ كه بدين صفات موصوف است . پس صفت علم و اسم عالم واحد است ، و آن براى ذات حقّ متعال است .\r\nو در تمام عوالم و جهان هستى ، هر فعلى بالأصالة و الحقيقة ، اختصاص به خدا دارد ، و هيچ موجودى از موجودات نمىتواند مستقلّا داراى فعلى باشد ، مگر آنكه آن فعل بالأصاله براى خداست ، و تمام أفعال در جهان ، فعل واحدى است ، و همه فعل الله است .\r\nاين مراتب سه گانهء توحيد : يعنى توحيد در ذات ، و توحيد در أسماء و صفات ، و توحيد در افعال ، از خصائص الهيّون است ، و همه بر آن متّفقند ، و بر اين اصل ، هر\r\n\r\n","description":"","footnote":"","page_name":" 74 ","page_number":84},
  {"content":"\r\n\r\nمذهب و مكتبى كه استوارتر بوده ، و توانسته است برهان قوىتر بياورد ، توحيد را روشن‌تر ساخته است . و از ميان همهء طبقات الهيّون امّت اسلام ، توحيدش بهتر و استوارتر است زيرا آورندهء آن حضرت محمّد بن عبد اللّه عليه الصّلاة و السّلام ، خود به درجهء اقصاى از توحيد رسيده بود ، و اين باب را بر امّت خود مفتوح فرمود .\r\nشعار آن حضرت : اللّه اكبر ، و قل هو الله أحد ، و لا إله إلّا الله وحده وحده ، و هو الأوّل و الأخر و الظّاهر و الباطن ، و هو العليم و هو الحكيم و هو الحىّ و هو السّميع و هو البصير و الحمد للّه و سبحان الله و امثالها بوده است ، كه به روشنى بر توحيد صرف ذات اقدس حقّ تعالى در تمام مراتب شاهدى گوياست .\r\nو بنابر اين ، موجودات از ملكى و ملكوتى ، و از نفوس قدسيّهء عوالم مجرّده تا هيولاى أوّليّة و مادّة الموادّ ، هيچكدام أصالت ندارند ، بلكه أصالت ذات او دارد ، و موجودات ظلّى و تبعى و مرآتى هستند ، يعنى خدا نما .\r\nموجودات از ذات اقدس حقّ بنحو تولّد صادر نشده‌اند ، كه داراى استقلال باشند ، همچون تولّد مولود از والدش ، بلكه او لم يلد است ، و نيز در هيچيك از آنها آن استقلال و اصالتى كه ملاحظه مىشود ، از آن خود آنها نيست بلكه آن اصالت حقّ است ، زيرا كه او لم يولد است ، و وجود بحت و بسيط و وحدت بالصّرافه دارد ، و داراى تشخّص است كه لم يكن له كفوا أحد مىباشد فسبحان الله الواحد القهّار .\r\nخلقت موجودات از عقول مجرّده و نفوس كلّيّه تا برسد ، به عالم طبع و مادّه ، همگى به عنوان خروج از ذات اقدس نيست ، يعنى با ارادهء ازليّهء خود ، آنها را مستقلّا ايجاد نفرموده است ، زيرا ايجاد استقلالى منافات با أحديّت و واحديّت او دارد ، بلكه ايجادشان به نحو وجود ظلّى و تبعى و عرضى است ، همه سايهء خدا هستند . و بنابر اين ، خلقت به معناى ايجاد استقلالى نيست ، و مخلوق به معناى وجود مستقلّ نمىباشد ، بلكه خلقت به معناى ايجاد پرتوى و سايه‌اى و عرضى و إظهار در آئينهء تجلّى است ، و مخلوق به معناى وجود پرتوى و سايه‌اى و ظهور در تجلّى مىباشد ، مخلوق يعنى مظهر و مجلى ، و خلقت به معناى ظهور و تجلّى است .\r\nقرآن كريم همهء موجودات را آيات خدا مىداند ، يعنى نمايشگر و نشان دهنده و آئينه و علامت . هر جا مذاكره از تغييرات و تحوّلات و حوادث و پديده‌هاى مادّى ، و\r\n\r\n","description":"","footnote":"","page_name":" 75 ","page_number":85},
  {"content":"\r\n\r\nيا موجودات نفسى و تجرّدى به ميان مىآيد ، همه را آيه و نماينده و نشان دهنده معرّفى مىكند .\r\nآفرينش آسمانها و زمين ، و اختلاف شب و روز ، و كشتى جارى در دريا براى منفعت مردم ، و ريزش باران از آسمان ، و زنده شدن زمين بواسطهء آن ، و پديد آمدن همه گونه جنبنده و متحرّك در روى زمين ، و گردانيدن بادها ، و ابرهاى معلّق و مسخّر در ميان آسمان و زمين « 1 » ، و مسخّر شدن شب و روز ، و خورشيد و ماه و ستارگان « 2 » ، و كشت و زرع ، و درخت زيتون و نخل خرما ، و درخت انگور ، و اقسام و انواع ميوه‌ها « 3 » ، و ميوه‌هاى درخت خرما و انگور « 4 » ، و زنبور عسل و زندگانى آن و كيفيّت پديد آمدن عسل « 5 » ، و سپيدى روز و سياهى شب « 6 » ، و خلقت انسان از خاك « 7 » ، و خلقت زنان « 8 » ، و اختلاف زبان‌ها و صورت‌ها و رنگ‌هاى مختلف مردمان « 9 » ،\r\n\r\n\r\n","description":"","footnote":"\r\n( 1 ) - ( آيه 164 ، از سورهء 2 : بقره ) :  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ  .\r\n( 2 ) -  وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ  . ( آيه 13 از سوره 16 : نحل ) .\r\n( 3 ) -  يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً لِقَوْمٍ يَتَفَكَّرُونَ  . ( آيه 11 از سورهء 16 : نحل ) .\r\n( 4 ) -  وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِي ذلِكَ لَآيَةً لِقَوْمٍ يَعْقِلُونَ  ( آيه 67 از سورهء 16 نحل )\r\n( 5 ) -   وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ * ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ   ( آيه 68 و 69 از سورهء 16 : نحل ) .\r\n( 6 ) -  وَ جَعَلْنَا اللَّيْلَ وَ النَّهارَ آيَتَيْنِ فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً لِتَبْتَغُوا فَضْلًا مِنْ رَبِّكُمْ وَ لِتَعْلَمُوا عَدَدَ السِّنِينَ وَ الْحِسابَ وَ كُلَّ شَيْءٍ فَصَّلْناهُ تَفْصِيلًا  ( آيه 12 از سورهء 17 : اسراء ) .\r\n( 7 ) -  وَ مِنْ آياتِهِ أَنْ خَلَقَكُمْ مِنْ تُرابٍ ثُمَّ إِذا أَنْتُمْ بَشَرٌ تَنْتَشِرُونَ  ( آيه 20 از سورهء 30 : روم ) .\r\n( 8 ) -  وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً إِنَّ فِي ذلِكَ لَآياتٍ لِقَوْمٍ يَتَفَكَّرُونَ  ( آيه 21 ، از سورهء 30 روم ) .\r\n( 9 ) -  وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ وَ أَلْوانِكُمْ إِنَّ فِي ذلِكَ لَآياتٍ لِلْعالِمِينَ  ( آيه 22 ، از سورهء 30 : روم ) .\r\n","page_name":" 76 ","page_number":86},
  {"content":"\r\n\r\nو خوابيدن در شب و بيدارى در روز « 1 » ، و پريدن پرندگان در جوّ آسمان « 2 » ، و پيدايش برق در آسمان به اميد باران رحمت و ترس از زيان احتراق « 3 » و آنچه خداوند از اقسام مختلف ، و ألوان گوناگون اشجار و ميوه‌ها و حبوبات و سبزيجات و غيرها در روى زمين آفريده است « 4 » ، و هزاران هزار حادثه و پديدهء ديگر همگى آيات خدا هستند .\r\nحضرت عيسى و مادرش آيه است « 5 » و ناقهء حضرت صالح نيز آيه است « 6 » .\r\nو إجمال مطلب آنكه همه چيز آيه است ، چه در آفاق ، و چه در انفس ، همه نمايشگر خدا و نشان دهندهء خدا و آئينه و مرآت خدا هستند ، اين آيات را خدا نشان مىدهد ، براى آنكه خود را نشان دهد ، چون آئينه ، خودى ندارد ، و خودنمائى ندارد ، هر چه دارد قابليّت انعكاس صورت‌ها و چهره‌هاى منعكس در آن است .\r\nچقدر زيبا و عالى و واضح بيان مىكند ( آيه 53 و 54 از سورهء 41 : فصّلت ) .\r\n  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ * أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ   .\r\n« ما البتّه به زودى آيات خودمان را در آفاق و در انفس به ايشان نشان مىدهيم ، تا براى آنان روشن شود كه البتّه اوست حقّ . آيا پروردگار تو كافى نيست ؟ ! كافى نيست كه او بر هر چيز ، ناظر و حاضر و شاهد است ؟ ! و يا در هر چيز مشهود است ، آنان در لقاء پروردگارشان در شكّ و ترديد مىباشند ، و آگاه باش كه او به هر چيزى محيط است » .\r\nچون ضمير أنّه ظاهرا به خدا برمىگردد ، و شهيد يا به معناى شاهد و اسم\r\n\r\n\r\n","description":"","footnote":"\r\n( 1 ) -  وَ مِنْ آياتِهِ مَنامُكُمْ بِاللَّيْلِ وَ النَّهارِ وَ ابْتِغاؤُكُمْ مِنْ فَضْلِهِ إِنَّ فِي ذلِكَ لَآياتٍ لِقَوْمٍ يَسْمَعُونَ  ( آيه 23 از سوره 30 : روم )\r\n( 2 ) -  أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ ما يُمْسِكُهُنَّ إِلَّا اللَّهُ إِنَّ فِي ذلِكَ لَآياتٍ لِقَوْمٍ يُؤْمِنُونَ  ( آيه 79 از سورهء 16 : نحل ) .\r\n( 3 ) -  وَ مِنْ آياتِهِ يُرِيكُمُ الْبَرْقَ خَوْفاً وَ طَمَعاً وَ يُنَزِّلُ مِنَ السَّماءِ ماءً فَيُحْيِي بِهِ الْأَرْضَ بَعْدَ مَوْتِها إِنَّ فِي ذلِكَ لَآياتٍ لِقَوْمٍ يَعْقِلُونَ  ( آيه 24 از سورهء 30 : روم ) .\r\n( 4 ) -  وَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ إِنَّ فِي ذلِكَ لَآيَةً لِقَوْمٍ يَذَّكَّرُونَ  ( آيه 13 از سورهء 16 : نحل )\r\n( 5 ) -  وَ جَعَلْنَا ابْنَ مَرْيَمَ وَ أُمَّهُ آيَةً وَ آوَيْناهُما إِلى رَبْوَةٍ ذاتِ قَرارٍ وَ مَعِينٍ  ( آيه 50 از سورهء 23 : مؤمنون ) .\r\n( 6 ) -  هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ  ( آيه 73 از سورهء 7 : اعراف ) .\r\n","page_name":" 77 ","page_number":87},
  {"content":"\r\n\r\nفاعل ، و يا به معناى مشهود و اسم مفعول است ، و على كلا التّقديرين ، معناى آيه مىرساند كه در هر چيزى خدا مشهود است ، و يا در هر چيزى خدا شاهد و حاضر است ، پس اشياء ، خدانما هستند ، و بايد در آنها خدا را ديد ، چون أشياء ، هستى و خوديّتى جز به حقّ ندارند ، و خوديّت و اصالت و استقلال آنها ، وجود حضرت حقّ است سبحانه و تعالى .\r\nو ليكن اين مطلب بر عامّه پوشيده است ، و آنان در اشياء به نظر استقلال مىنگرند ، و لهذا خدا را نمىبينند ، و روى اين اصل ايشان در لقاء و ديدار خداوندشان در شكست و ترديد مىباشند ، و ليكن اين شكّ چقدر خبط و غلط است ، درحالىكه او به هر چيز محيط است ، و هستى هر چيز ، اوّل به اوست ، و سپس نسبتى با خود پيدا مىكند .\r\n\r\n[ حضرت حقَّ در موجودات تجلَّى دارد 
  ]\r\nو حاصل مطلب آنست كه جز خداوند تبارك و تعالى در جميع عوالم هستى ، موجود ذى اثرى نيست ، مگر به حول و به قوّهء خدا ، و مگر ظهور و تجلّى خدا ، پس هر چه هست مستند به حقّ است سبحانه و تعالى .\r\nو از اينجا خوب روشن مىشود كه ولايت با همهء موجودات است ، از صغير و كبير ، و از ذرّه تا كهكشان‌ها ، و از مادّه و هيولاى اوّليّه ، تا حجاب اقرب و أعلى درجه از موجودات مجرّدهء قدسيّه .\r\nزيرا تا ولايت نباشد ، هيچ موجودى وجود پيدا نمىكند ، و معقول نيست كه لباس هستى بپوشد .\r\nچون ما بيان كرديم كه ولايت عبارت است از : گرديدن دو چيز به گونه گرديدنى كه هيچ فاصله و حائل بين آن دو چيز نباشد مگر از خود آن دو چيز .\r\nو حال كه هر موجودى كه وجود پيدا مىكند ، بايد بين او و بين حقّ هيچ فاصله‌اى نباشد چه در ناحيهء وجودش و يا در ناحيهء علم و قدرت و حياتش ، تا بتواند موجود شود ، و الّا ايجاد ، محال مىگردد .\r\nو ما بالوجدان موجودات بسيارى از هر گونه ، و از هر شكل و شمايل ، و از هر صورت آفاقى و هر نمونهء انفسى را ادراك مىكنيم و مىيابيم ، و بنابر اين همهء اينها با ولايت آفريده شده‌اند ، يعنى بين آنها و ذات اقدس حقّ هيچ فاصله و حجابى نيست ،\r\n\r\n","description":"","footnote":"","page_name":" 78 ","page_number":88},
  {"content":"\r\n\r\nجز هستى و موجوديّت و تعيّن خود آنها . و اگر أحيانا بين آنها و بين حقّ ، چيزى غير از تعيّن و ماهيّت خود آنان بود ، در اين صورت آفرينش محال مىشد ، و ربط خدا با موجودات ، بريده مىگشت .\r\nهمهء موجودات با خدا هستند ، و ربط به خدا دارند ، بلكه وجودشان عين ربط است ، و اينست معناى ولايت . پس موجوديّت هر موجود ، ملازم با ولايت است ، و حضرت حقّ داراى ولايت است ، و ولايت او با هر موجود است . و از اينجا معناى  وَ هُوَ مَعَكُمْ أَيْنَ ما كُنْتُمْ  ( آيه 5 ، از سورهء 57 : حديد ) .\r\n« خدا با شماست هر جا كه بوده باشيد » را خوب مىفهميم ، و معناى على كلّ شىء شهيد و بكلّ شىء محيط را خوب مىيابيم .\r\nو نيز خوب ادراك مىكنيم كه : چگونه يكى از اسماء خداوند ، ولىّ است ؟ زيرا لازمهء اين اسم آنست كه ولايتش با يكايك از موجودات باشد ، همچون عليم و قدير و سميع و بصير . و نيز خوب مىفهميم كه آياتى در قرآن مجيد كه ولايت را به خدا نسبت مىدهد چه معنائى را دارد ، همچون آيه 14 از سورهء 6 : انعام :\r\n قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ  .\r\n« بگو ( اى پيامبر ) كه : آيا من غير از خداوند ، براى خود وليّى اتّخاذ كنم ، درحالىكه اوست كه آسمانها و زمين را آفريده است ؟ ! » يعنى لازمهء آفرينش ، ولايت است ، پس چگونه مىشود در عالم تكوين و يا در عالم تشريع غير از خداوند را ولىّ خود گزيد ؟\r\nو چون مىدانيم كه اختلاف موجودات ، در قرب و بعد به حضرت حقّ تعالى ، همان اختلاف حجاب‌هاى آنهاست ، يعنى كثرت و قلّت تعيّنات ، و يا به عبارت ديگر اتّساع و يا تنگى ماهيّات و حدود و قيود وجوديّه ، كه بر حسب اين اختلاف ، عالم كثرت و جهان هستى بدين شكل شگرف و زيبا به وجود آمده است ، بنابر اين بهرهء همهء موجودات از ولايت يكسان نيست ، كما اينكه بهرهء همهء موجودات از علم و حيات و قدرت حضرت حقّ يكسان نيست . هر موجودى كه به حضرت حقّ نزديكتر ، و ماهيّتش وسيع‌تر ، و وجودش گسترده‌تر ، و تجرّدش بيشتر است ، ولايت او بيشتر ، يعنى حجاب او كمتر است ، و هر موجودى كه ماهيّتش تنگ‌تر ، و وجودش محدودتر ، و\r\n\r\n","description":"","footnote":"","page_name":" 79 ","page_number":89},
  {"content":"\r\n\r\nتجرّدش كمتر باشد ، ولايتش كمتر ، يعنى حجاب او بيشتر است .\r\n\r\n[ اختلاف ولايت خدا در موجودات به حسب مراتب وجود است 
  ]\r\nو چون مىدانيم كه لازمهء شدّت ولايت ، شدّت نور و علم و حيات و قدرت و سائر اسماء خداست ، لازمهء ضعف ولايت ، ضعف نور و علم و سائر اسماء الهى است ، لذا بطور كلّى ، هر موجودى كه به خداوند نزديكتر باشد ، يعنى حجاب او كمتر ، و ولايت او قوىتر باشد ، شعاع گسترش نور و حيات و علم و قدرت او در عالم بيشتر ، و إحاطهء او شديدتر ، و سيطره و هيمنهء او بر ما سوى الله بيشتر ، و تدبير و تكفّل او در عالم امكان گسترده‌تر است ، و به عبارت ديگر : به مقدار وسيعى از موجودات امكانيّه در تحت پرتو نور ، و مهميز سيطرهء تدبير او قرار دارند و به عكس ، به عكس است .\r\nو ما بالوجدان مىبينيم كه تأثيرات و تأثّراتى در اين عالم صورت مىگيرد ، بعضى كوچك و خرد همچون : پريدن مگس ، و حركت پشّه ، و بعضى بزرگ همچون : خلقت فيل . بعضى همچون ذرّه ، و برخى همچون خورشيد و ماه و اختران ثوابت و سيّار ، بعضى همچون فهم و إدراك يك جنبندهء بسيط ، همچون كرم در لاى خاك ، و برخى همچون علم و إدراك جبرائيل و روح كه از نزديكان و مقرّبان درگاه حقّند تبارك و تعالى .\r\nو على هذا بايد علم و توانائى ، و سعهء حيات ، و تابش شعاع نور معنوى آن موجودهاى مقرّب ، قوىتر باشد ، و عالمى را با آن اداره كنند ، به خلاف آن ذرّه و كرم كه چنين علم و حياتى ندارند ، و البتّه لازم هم ندارند .\r\nو بنابر اين بيان : همگى موجودات ، از مادّهء كثيف و ضعيف گرفته ، تا حضرت جبرائيل و حضرت روح كه مقامش أفضل از ملائكه است ، هر يك در درجهء خاصّ و مرتبهء مخصوص قرار گرفته ، و داراى حدّ مشخّصى از علم و حيات و قدرت و بالأخره حدّ مخصوصى از وجود مىباشند ، و بنابر اين هر يك در مرتبهء خاصّ و منزل مشخّصى از ولايت هستند .\r\nبارى در آنچه تا به اينجا گفتيم هيچ جاى شبهه و شكّى نيست ، ادلّهء عقليّهء فلسفيّه قدم به قدم با ماست ، شهود و وجدان عارفان عاليمقام ، جمله جملهء اين مطالب را تأييد مىكند ، آيات و روايات ، بيش از حدّ احصاء و إمكان استقصاء آمده است .\r\n\r\n","description":"","footnote":"","page_name":" 80 ","page_number":90},
  {"content":"\r\n\r\nحال بايد ديد : مقام و منزلت إنسان ، در اين خطّ سير طولانى ولايت در كجا قرار دارد ؟ و سهميّهء او از ماء معين آبشخوار شريعهء وحدت تا چه حدّ است ؟\r\nشكّ نداريم كه انسان به هر شكل و صورت ، و از اهل هر نقطه و مكان ، و از هر نژادى كه باشد ، داراى قابليّتى است كه در اثر حركت در آن قابليّت ، مرتبهء استعداد خود را مىتواند به منزل فعليّت و ظهور و ثبوت برساند ، و به مقدار معتنابهى ، وجود خود را گسترش دهد ، و علم و توانائى خود را افزون كند .\r\nهيچ يك از افراد بشر در ابتداى تولّد ، داراى ملكهء علم و طبابت ، و حرف ، و صنايع ، و كتابت و غيرها نبوده‌اند ، و به واسطهء تمرين و مجاهده و تعليم و تربيت در كلاس مخصوص توانائى پيدا كرده‌اند .\r\nسير انسان مىتواند در مرحلهء مادّيّات ، و ازدياد شهوات ، و جاه ، و اعتباريّات دنيوى باشد ، و به مقامى بزرگ در اين زمينه نائل آيد ، و مىتواند در گسترش معنويّات ، و علم و أنديشه ، و طهارت باطن ، و صفاى قلب ، و تقويت فكر و بالأخره عبور از مراحل جزئيّهء مادّيّه ، و وصول به حقايق دانش و قدرت و حيات باشد .\r\nسير به سوى خدا ، و وصول به مقام عزّ شامخ حضرت حقّ متعال ، جزء خميره و سرشت انسان است ، و امكان وصول به اين مرتبه ، از ذاتيّات نفس ناطقه مىباشد ، و ما در دروس سابق به اثبات رسانيديم كه انسان مىتواند در سير إلى الله مراتب و كمالاتى را واجد گردد ، و در منازل و مراحل فناء فى اللّه به مرحلهء فناء در فعل و فناء در إسم و صفت و فناء در ذات ، نائل آيد ، و به مقام وصول برسد . و راه عرفان و تكامل براى انسان باز است .\r\nالبتّه بايد دانست كه انسان كه مىگوئيم : مراد ما اين بدن محدود ، مادّى و طبيعى نيست كه دو متر مكان را اشغال كرده باشد ، بلكه نفس ناطقه و روح اوست كه امكان حركت و سير در اين مراحل را دارد .\r\nانسان به مقام هر اسم و صفتى از أسماء حضرت حقّ برسد ، مظهر آن اسم و صفت مىگردد ، و آن اسم و صفت در وجود او متجلّى مىشود . مثلا اگر مظهر اسم جمال باشد ، جميل مىشود ، و اگر مظهر اسم جلال باشد ، جليل مىگردد ، اگر مظهر اسم عليم شود ، عالم مىشود ، و اگر مظهر اسم قدير گردد ، قادر مىشود .\r\n\r\n","description":"","footnote":"","page_name":" 81 ","page_number":91},
  {"content":"\r\n\r\nو مظهريّت هم متفاوت است ، طبق تفاوت مراتب وصول . انسان معمولى و عادى به همين مقدار كه ملاحظه مىشود ، مظهر اسم عليم ، و سميع ، و بصير ، و قدير ، و حىّ است ، فلذا به همين مقدار از حيات و علم و قدرت و بينائى و شنوائى اكتفا كرده است ، و به هر مقدار كه سير انسان به سوى حقّ شدّت يابد ، و مظهريّت اسماء و صفات شدّت يابد ، تجلّى اين اسماء و صفات در انسان شديدتر مىگردد ، يعنى به هر درجه كه انسان از تعيّن و محدوديّت هستى خويش بگذرد ، بيشتر در درياى واسع اسماء و صفات وارد مىگردد ، و بهرهء افزون‌ترى مىبرد .\r\n\r\n[ سير انسان در مراتب مختلف ولايت 
  ]\r\nتا برسد به جائى كه مظهر تامّ اسم و صفتى قرار گيرد ، يعنى به مقام فناء مطلق در اسم و صفتى برسد ، همچون اسم عالم ، و قادر ، و رحمن ، و رحيم ، و غيرها ، در اين صورت آن اسم بنحو اتمّ و اكمل در انسان متجلّى مىشود .\r\nاگر كسى به مقام فناء در اسم عالم و صفت علم حقّ تعالى برسد ، مظهر تامّ و تمام اسم عالم و صفت علم حقّ مىگردد ، يعنى از همه جا ، و از همه كس ، و از همه چيز ، مطّلع مىگردد ما كان و ما يكون و ما هو كائن در نزد او يكسان است . علم به مجرّدات ، و علم به مادّيّات ، علم به دنيا ، و علم به آخرت ، همه و همه در نزد او حاضر است يعنى او به علم شهودى و حضورى و وجدانى ، موجودات را ادراك مىكند .\r\nو اگر كسى به مقام فناء در اسم حىّ ، و صفت حيات حقّ تعالى برسد ، مظهر تامّ آن اسم و صفت حقّ مىگردد ، يعنى با همهء موجودات به حيات حقّ موجود است ، و با هر چيز از ذرّهء كوچك تا اشياء كبيره معيّت در حيات پيدا مىكند ، و همچنين اگر كسى به مقام فناء در اسم قادر ، و صفت قدرت حقّ برسد ، مظهر تامّ آن اسم و صفت مىشود ، و براى انجام هر چيز تواناست ، كوچك و بزرگ در نزد او بىتفاوت است ، و با قدرت حقّ متعال توانائى هر چيز را دارد ، از إحياء و إماته ، و شفاء امراض ، و تغيير و تبديل در اوضاع و امور با إذن حقّ تعالى .\r\nو اگر كسى به مقام فناء در اسم الله و يا در اسم هو برسد ، چون الله اسم جامع جميع صفات حقّ است ، بنابر اين مظهر هر صفت و اسمى مىگردد ، و زنده كردن ، و ميراندن ، و توانائى بر هر أمرى از امور و علم و دانائى نسبت به هر حادثه‌اى از حوادث ، براى اوست .\r\n\r\n","description":"","footnote":"","page_name":" 82 ","page_number":92},
  {"content":"\r\n\r\nالبتّه فراموش نشود كه : اين اعمال به عنوان مظهريّت و تجلّى است ، يعنى به اذن خداست ، و به عبارت ديگر عمل خود خداست ، كه در اين آئينه و اين آيه متجلّى مىشود ، زيرا كه غير از حقّ هيچ موجودى به هر عنوان و به هر تعبير استقلال در وجود ، و استقلال در اسم و صفتى ندارد . و در اين صورت حقّ است كه ظهور اسم و صفت خود را مىدهد .\r\nهمچنان كه در همهء موجودات ، اسم و صفت اختصاص به حقّ دارد و بس ، غاية الأمر در تعيّنات و ماهيّات مختلف به صورت‌هاى متفاوت ، جلوه و ظهور دارد ، و گرنه أبدا حقّ متعال ، از مقام شامخ عزّ قدس خود تنازل نمىكند ، و به هيچ موجودى استقلالا عطاى صفتى و بخشش اسمى را نخواهد نمود ، اين بخشش و عطا منافات با سعهء عزّت او دارد ، و او هيچگاه ذليل و شكسته و ناتوان نخواهد شد ، و پيوسته در مقام عزّ خود پايدار و استوار است .\r\nانسان پس از آنكه به مقام فناء كلّى رسيد ، و فناء در ذات و صفت و اسم و فعل براى او حاصل شد ، و سفرهاى چهارگانهء خود را به اتمام رسانيد كه سفر : من الخلق إلى الحقّ از خلق به سوى حقّ ، و سفر فى الحقّ بالحقّ در اسماء و صفات با حقّ ، و سفر من الحقّ إلى الخلق بالحقّ از حقّ با حقّ به سوى خلق ، و سفر فى الخلق بالحقّ در خلق با حقّ تعالى و تقدّس باشد ، انسان كامل مىگردد ، و به مرتبهء كمال مطلق خود نائل مىشود ، و تمام قوا و استعدادهاى الهيّه كه در وجود او به وديعت نهاده شده است به فعليّت محضه مىرسد و انسان ، انسان بالفعل مىشود ، و آئينهء تمام نماى صفات جمال و جلال و ذات حضرت احديّت مىگردد .\r\nولايت او كامل مىشود يعنى ولىّ مطلق به ولايت حقّهء الهيّه مىگردد ، پس با همهء موجودات به ولايت حضرت حقّ است ، و تصرّف او در جميع امور به اذن خدا براى اوست ، زيرا كه لازمهء مقام ولايت مطلقه اين است .\r\nبلكه ولايت مطلقهء حضرت حقّ سبحانه و تعالى غير از اين چيزى نيست . و روى اين اصل خداوند مىفرمايد :\r\n لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  ( آيه 4 از سورهء 95 : التّين ) « به تحقيق كه ما انسان را در نيكوترين قوامى آفريديم » .\r\n\r\n","description":"","footnote":"","page_name":" 83 ","page_number":93},
  {"content":"\r\n\r\nاين اعلى درجهء قوام انسانى ، همان صلاحيّت اوست بر حسب خلقت ، به عروج به رفيع أعلى ، و نائل شدن به حيات أبدى سرمدى عند الله ، و تحقّق به اسماء و صفات كلّيّهء او جلّ و عزّ .\r\nو بر همين أصل نيز خداوند مىفرمايد :\r\n وَ عَلَّمَ آدَمَ الْأَسْماءَ كُلَّها  ( آيه 32 از سورهء 2 : بقره ) .\r\n« و خداوند تمام أسماء را به آدم تعليم كرد » .\r\n\r\n[ انسان كامل متحقَّق به ولايت مطلقهء خداست 
  ]\r\nو اينست معناى خليفةاللّهى ، و معنى و مفاد حديث شريفى كه از رسول اكرم صلّى اللّه عليه و آله و سلّم روايت شده است كه :\r\nخلق اللّه آدم على صورته « 1 » « خداوند آدم را بر صورت خود آفريد » .\r\nو در مقام و منزلت اين انسان و مرتبه و درجهء اوست ، كه حضرت جعفر بن محمّد الصّادق عليهما السّلام فرمودند :\r\nإنّ الصّورة الإنسانيّة هى أكبر حجّة الله على خلقه ، و هى الكتاب الّذى كتبه بيده ، و هى الهيكل الّذى بناه بحكمته ، و هى مجموع صورة العالمين ، و هى المختصر من العلوم فى اللّوح المحفوظ ، و هى الشّاهد على كلّ غائب ، و هى الحجّة على كلّ جاحد « و هى الطّريق المستقيم إلى كلّ خير ، و هى الصّراط الممدود بين الجنّة و النّار « 2 » .\r\n« بدرستى كه صورت انسانيّت بزرگترين حجّت خداوند است بر جميع آفريدگان ، و اوست كتابى كه خداوند به دست خودش نوشته است ، و اوست هيكلى كه خداوند از روى حكمتش بنا كرده است ، و اوست مجموع صورت همهء عوالم الهى و اوست مختصر از علوم موجود در لوح محفوظ ، و اوست شاهد و ناظر بر هر غائب ، و اوست حجّت خدا بر هر منكر ، و اوست راه مستقيم به سوى هر امر خير ، و اوست صراط و پلى كه بين بهشت و دوزخ كشيده مىشود » .\r\nو همچنين بر اساس همين اصل بود كه انسان ، مسجود ملائكه قرار گرفت ، و مقام و منزلتش از جميع فرشتگان افزون شد « 3 » . و به حجاب أقرب كه مقرّب‌ترين\r\n\r\n\r\n","description":"","footnote":"\r\n( 1 ) - « جامع الاسرار » سيد حيدر آملى ص 135 .\r\n( 2 ) - « جامع الاسرار » ص 383 و ذيل آن را در « تفسير صافى » ص 55 از طبع اسلاميّه آورده است .\r\n( 3 ) - به جلد اوّل « معادشناسى » مجلس اوّل مراجعه شود .\r\n","page_name":" 84 ","page_number":94},
  {"content":"\r\n\r\nموجودات كه روح است و اعظم از ملائكه است و اصل شد ، و بدين مناسبت هم حقيقت انسان را روح انسان گويند چون قابل وصول به مقام روح است ، و گرنه روح اسم و علم براى حقيقت انسان نيست « 1 » .\r\nسيّد حيدر آملى گويد : و صاحب اين مقام ، مرجع كلّ است و مبدأ و مصدر و منشأ كلّ است .\r\nاوست مبدأ و به سوى اوست منتهى كه گفته مىشود : ليس وراء عبّادان قرية « 2 » . و همهء علوم و اعمال به او مستند است ، و جميع مراتب و مقامات به او منتهى مىشود ، چه صاحب اين مقام پيغمبر باشد ، و يا ولىّ باشد ، و يا وصىّ باشد ، و يا رسول .\r\nو باطن اين نبوّت ، ولايت مطلقه است ، و ولايت مطلقه عبارت است از حصول مجموع اين كمالات در أزل به حسب باطن ، و باقى گذاردن آنها تا أبد ، مانند گفتار امير المؤمنين عليه السّلام كه فرمود : كنت وليّا و آدم بين الماء و الطّين « من ولىّ بودم درحالىكه آدم در بين آب و گل بود » ، و مانند گفتار رسول خدا صلّى اللّه عليه و آله و سلّم : أنا و علىّ من نور واحد « من و علىّ از يك نور هستيم » ، و مانند گفتار ديگر رسول خدا : خلق الله روحى و روح علىّ بن أبي طالب قبل ان يخلق الخلق بألفى عام - الحديث « خداوند ، روح مرا و روح علىّ بن ابي طالب را دو هزار سال ، قبل از آنكه موجودات را بيافريند ، آفريد » .\r\nو مانند گفتار ديگرش : بعث علىّ مع كلّ نبىّ سرّا و معى جهرا « علىّ با هر پيغمبرى به طور پنهان ، و با من به طور آشكارا مبعوث شده است » .\r\nو بر اقتضاء همين درجه و مرتبه ، امير المؤمنين عليه السّلام در خطبة البيان فرموده است :\r\nأنا وجه الله ، أنا جنب الله ، أنا يد الله ، أنا القلم الأعلى ، أنا اللّوح المحفوظ ، أنا الكتاب المبين ، أنا القرآن النّاطق ، أنا كهيعص ، الم ذلك الكتاب ، أنا طاء الطّواسيم ، أنا حاء الحواميم ، أنا الملقّب بياسين ، أنا صاد الصّافّات ، أنا سين المسبّحات ، أنا النّون و القلم ، أنا مائدة الكرم ، أنا خليل جبرئيل ، أنا صفوة ميكائيل ، أنا الموصوف ب « لا فتى » ،\r\n\r\n\r\n","description":"","footnote":"\r\n( 1 ) - ما به حول الله و قوّته مطالب نفيسى را دربارهء معناى روح و افضليّت آن از ملائكه از علّامهء طباطبائى رضوان الله عليه ، در كتاب مهر تابان ، آورديم ( بخش دوم - شماره رديف - 240 - 241 ) .\r\n( 2 ) - مثالى است معروف كه آن طرف آبادان ديگر شهرى نيست ، قريه‌اى نيست .\r\n","page_name":" 85 ","page_number":95},
  {"content":"\r\n\r\nأنا الممدوح فى « هل أتى » ، أنا النّبأ العظيم ، أنا الصّراط المستقيم ، أنا الأوّل ، أنا الآخر ، أنا الظّاهر ، أنا الباطن ، إلى آخره « 1 » .\r\n« من وجه خدا هستم ، من جنب خدا هستم ، من دست خدا هستم ، من رفيع‌ترين مرتبهء قلم هستم ، من لوح محفوظ هستم ، من كتاب مبين هستم ، من قرآن ناطق هستم ، من كهيعص هستم ، من الم ذلك الكتاب هستم ، من طاء اوّل ، در سوره‌هائى كه اوّلش طس دارد هستم ، من حاء اوّل در سوره‌هائى كه اوّلش حم دارد هستم ، من ملقّب به يس هستم ، من صاد اوّل از سورهء صافّات هستم ، من سين اوّل در سوره‌هائى كه در اوّلش با تسبيح خدا شروع شده است هستم « 2 » : من نون و القلم هستم ، من سفره و مائدهء كرم خدا هستم ، من خليل جبرئيل هستم ، من دوست خالص ميكائيل هستم ، من آن كسى هستم كه لا فتى درباره‌اش رسول خدا از قول جبرائيل گفته است ، من به سورهء هل أتى تمجيد و مدح شده‌ام ، من خبر بزرگ هستم ، من صراط مستقيم هستم ، من أوّلم ، من آخرم ، من ظاهرم ، من باطنم ، - تا آخر » .\r\n\r\n[ ولايت مطلقهء امير المؤمنين عليه السلام 
  ]\r\nمبادا اين مطالب در نظر بعيد بيايد ، زيرا بعدش در صورتيست كه آن حضرت اين افعال را خودش مستقلّا بجا آورده باشد ، و امّا اگر آن حضرت آئينهء محض بوده ، و آيه اكمل حقّ بوده ، و اين افعال ، جلوهء حضرت احديّت است كه در آئينهء وجود آن حضرت تجلّى كرده است ، و در حقيقت بجاآورندهء اينها خود حضرت حقّ بوده است ، ديگر چگونه مىتوان بعيد شمرد ؟ اگر در باب توحيد ، كار منحصر به حقّ است ، چه تفاوت ميان كار كوچك آن حضرت است ، همچون : بلند كردن در خيبر ، و كشتن عمرو بن عبدود ، و مرحب ، و صناديد قريش در غزوات خيبر و أحزاب و بدر ، و بين كار بزرگ ، همچون : طوفان نوح ، و ارسال باد سموم بر قوم عاد و نظائرها ، زيرا در هر دو صورت فعل ، فعل حقّ است ، تبارك و تعالى .\r\n\r\n\r\n","description":"","footnote":"\r\n( 1 ) - « جامع الأسرار » ص 382 ، 383 .\r\n( 2 ) - پنج سوره در قرآن كريم هست كه ابتداى آنها با سبّح و يسبّح شروع مىشود و آنها را سور مسبّحات گويند و عبارتند از : سورهء حديد ، حشر ، صفّ ، جمعة ، تغابن . در روايت است كه حضرت رسول اكرم ( ص ) اين سوره‌ها را شبها قبل از خواب مىخوانده‌اند ، و چون از سبب پرسيدند ، فرمودند : در هر يك از اين سوره‌ها آيه‌اى است كه بمنزلهء هزار آيه از قرآن است ( مهر تابان : يادنامهء علّامهء طباطبائى رضوان الله عليه ، بخش دوم ص 13 ) .\r\n","page_name":" 86 ","page_number":96},
  {"content":"\r\n\r\n\r\n[ شرح كلام ابن سينا در مقامات اهل عرفان بالله 
  ]\r\nأبو على سينا در « اشارات » گويد : فإذا عبر الرّياضة إلى النّيل ، صار سرّه مرآة مجلوّة محاذيا بها شطر الحقّ ، و درّت عليه اللّذّات العلى ، و فرح بنفسه لما بها من أثر الحقّ ، و كان له نظر إلى الحقّ و نظر إلى نفسه و كان بعد متردّدا « 1 » .\r\nيعنى : « چون شخص عارف ، رياضتش تمام شد و به مطلوب و مرادش نائل آمد ، كه همان اتّصال به حقّ باشد ، سرّش همچون آئينهء درخشان ، در مقابل حضرت حقّ قرار مىگيرد ، و حقّ در آن تجلّى مىكند ، و لذّات عالم علوى پيوسته و افاضات حقيقى دائما بر آن فيضان مىكند و مىريزد ، و از اين محبّت و أثر حقّ ، مبتهج و مسرور مىشود ، زيرا كه آن را اثر حقّ مىبيند ، و در اين هنگام دو نظر دارد : يك نظر به حقّ دارد كه محلّ بهجت و مسرّت است ، و يك نظر به لذّاتى دارد كه از جانب حقّ مورد بهجت قرار گرفته است ، و در اين حال بين اين دو نظر متردّد است » .\r\nو سپس مىگويد : ثمّ إنّه ليغيب عن نفسه ، فيلحظ جناب القدس فقطّ ، و إن لحظ نفسه فمن حيث هى لا حظّة ، لا من حيث هى بزينتها ، و هناك يحقّ الوصول « 2 » .\r\nاين آخرين درجات سلوك الى الله ، يعنى مقام وصول است .\r\nيعنى : « عارف پس از طىّ آن مرحله ، ديگر از خودش غائب مىشود ، و فقطّ جناب اقدس حضرت حقّ را مىبيند و نظر مىكند ، و اگر هم أحيانا به نفس خودش نظرى كند ، ازاين‌جهت است كه آن نفس ، بيننده و نظر كننده است ، نه از جهت آنكه از حقّ داراى كمالاتى شده است ، و منتقش به صورت‌ها ، و متزيّن به زينت‌هائى گرديده است . و در اين حدّ و منزلت ، وصول به حقّ ، به مقام تحقّق مىرسد و حقيقت پيدا مىكند .\r\nو پس از آن مىگويد : العرفان مبتدئ من تفريق و نفض و ترك و رفض ممعن فى جمع هو جمع صفات الحقّ ، للذّات المريدة بالصّدق منته إلى الواحد ، ثمّ وقوف « 3 » .\r\n« يعنى براى شخص سالك الى الله ، عرفان از تفريق ، و نفض ، و ترك ، و رفض شديد شروع مىشود .\r\n\r\n\r\n","description":"","footnote":"\r\n( 1 ) - « اشارات » ، طبع حروفى ج 3 ، ص 91 تا 93 .\r\n( 2 ) - اشارات ، طبع حروفى ج 3 ، ص 91 تا 93 .\r\n( 3 ) - همين كتاب ، ص 96 تا 98 .\r\n","page_name":" 87 ","page_number":97},
  {"content":"\r\n\r\n( تفريق يعنى : شخص عارف بايد از هر چيزى كه او را از حقّ به خود مشغول مىدارد جدائى بگيرد ، و نفض يعنى : تكان دادن نفس خود را از آثار آن شواغل ، بطورى كه هيچ التفات و توجّه بدانها نكند ، و اين براى تكميل نفس است براى تجرّد از ما سواى حقّ . و ترك يعنى : يكسره همه چيز را براى وصول به حقّ فراموش كردن و از همه بريدن . و رفض يعنى : دور ريختن و كنار زدن تمام لذّات به جهت وصول به حقّ ) .\r\nو به مقام جمع مىرسد بطورى كه جميع صفاتش صفات حقّ مىگردد ، آن حقّى كه با صدق و راستى ارادهء او را داشت ، و به خداوند واحد منتهى مىشود ، و در اينجا ديگر وقوف است » .\r\nو خواجه نصير الدّين طوسى ( ره ) در شرح اين مطالب گويد :\r\n« عارف چون از نفس خود ببرد و منقطع شود و متّصل به حقّ شود هر قدرتى را مستغرق در قدرت مطلقهء حقّ كه به جميع مقدورات تعلّق گرفته است ، مىبيند ، و هر علمى را مستغرق در علم مطلق حقّ كه چيزى از آن پنهان نيست ، مىبيند ، و هر اراده‌اى را مستغرق در ارادهء حقّ كه ممتنع است چيزى از ممكنات از آن جدا باشد ، مىبيند ، بلكه هر وجود و هر كمال وجودى از حقّ صادر است ، و از جانب او فيضان دارد .\r\nو در اين صورت ، حقّ ، چشم عارف مىشود كه با آن مىبيند ، و گوش او مىشود كه با آن مىشنود ، و قدرت او مىشود كه با آن كارها را بجا مىآورد ، و علم او مىشود كه با آن مىداند ، و وجود او مىشود كه با آن موجود است .\r\nو در اين وقت عارف متخلّق به اخلاق الله به حقيقت مىشود ، و اينست معناى قول شيخ : العرفان ممعن فى جميع صفات هى صفات الحقّ للذّات المريدة بالصّدق .\r\nو پس از آن عارف بالعين و الوجدان مشاهده مىكند كه : اين صفات و امثال اين صفات كه داراى وصف كثرت و تمايز هستند ، به قياس به مبدأ و منشأى كه از آنجا هستند ، آن مبدأ واحد است ، بدين معنى كه علم ذاتى او بعينه همان قدرت ذاتى\r\n\r\n","description":"","footnote":"","page_name":" 88 ","page_number":98},
  {"content":"\r\n\r\nاوست ، و بعينه همان ارادهء اوست ، و همچنين ساير صفات .\r\nو چون وجود ذاتى براى غير او نيست ، پس صفات مغاير با ذات هم نيست ، و ذات محلّ و موضوع براى صفات هم نيست ، بلكه همهء آنها يك چيز است ، همچنان كه خداوند عزّ من قائل فرموده است :\r\n إِنَّمَا اللَّهُ إِلهٌ واحِدٌ  ( آيه 171 ، از سورهء 4 : نساء ) .\r\n« اين است و غير از اين نيست كه : خداوند ، خداى واحد است » .\r\nپس او ، اوست ، و غير او چيزى نيست ، و اينست معناى قول شيخ : منته إلى الواحد ، و در اينجا ديگر نه واصفى است و نه موصوفى ، و نه سالكى است و نه مسلوكى ، و نه عارفى است و نه معروفى بلكه اينجا مقام وقوف است « 1 » .\r\nو نيز بو على سينا در نمط عاشر از « اشارات » گفته است : و إذا بلغك أنّ عارفا حدّث عن غيب فأصاب متقدّما ببشرى أو نذير فصدّق ! و لا يتعسّرنّ عليك الإيمان به ! « 2 » « و چون به تو چنين برسد كه شخص عارفى از غيب چيزى گفت ، و آن گفتارش مطابق واقع درآمد ، خواه قبل از آن بشارتى داده بود ، و يا تحذير نموده بود ، در هر حال او را تصديق كن ، و ايمان به گفتار او براى تو مشكل نباشد » .\r\nو سپس گفته است : التّجربة و القياس متطابقان على أنّ للنّفس الإنسانيّة أن تنال من الغيب نيلا ما فى حالة المنام ، فلا مانع من ان يقع ذلك النّيل فى حال اليقظة ، إلّا ما كان إلى زواله سبيل ، و لارتفاعه إمكان « 3 » .\r\n« تجربه و قياس هر دو گواهى مىدهند كه نفس ناطقهء انسان در حال خواب ، فىالجمله با عالم غيب رابطه‌اى پيدا مىكند ، و از غيب مطّلع مىشود ، بنابر اين مانعى ندارد كه اين رابطه و اطّلاع براى نفس انسان در حال بيدارى پيدا شود ، مگر آن چيزهائى كه براى زوال آن راهى ، و براى از بين رفتن آن امكانى است كه در اين صورت نسبت به خصوص آن چيزها علم به غيب پيدا نمىشود » .\r\n\r\n\r\n","description":"","footnote":"\r\n( 1 ) - « اشارت » و شرح آن ، طبع سنگى ، اواخر نمط نهم كه در مقامات عارفين است و در طبع حروفى ، ج 3 ص 96 تا 99 .\r\n( 2 ) - « اشارت » طبع حروفى ، ج 3 ص 119 .\r\n( 3 ) - همين كتاب ، ص 119 و 120 .\r\n","page_name":" 89 ","page_number":99},
  {"content":"\r\n\r\nتا آنكه گويد :\r\nو لعلّك قد تبلغك عن العارفين أخبار تكاد تأتى بقلب العادة فتبادر إلى التّكذيب ، و ذلك مثل ما يقال : إنّ عارفا استسقى للنّاس فسقوا ، أو استشفى لهم فشفوا ، أو دعا عليهم فخسف بهم و زلزلوا ، أو هلكوا بوجه آخر .\r\nو دعا لهم ، فصرف عنهم الوباء ، و الموتان ، و السّيل ، و الطّوفان ، أو خشع لبعضهم سبع ، أو لم ينفر عنهم طائر ، أو مثل ذلك ممّا لا تؤخذ فى طريق الممتنع الصّريح فتوقّف ، و لا تعجل ! فإنّ لأمثال هذه أسبابا فى أسرار الطّبيعة « 1 » .\r\nيعنى : « و شايد به تو از ناحيهء بعضى از عارفيان اخبارى رسيده باشد ، كه نزديك باشد كه آن اخبار حكايت از كارهاى خارق عادت كند و تو بخواهى به تكذيب آنها مبادرت كنى ! مثل اينكه مثلا گفته شود : شخص عارفى براى مردم از خدا طلب باران كرد ، و باران آمد و مردم سيراب شدند ، و يا براى آنان طلب صحّت و شفا نمود ، و همگى شفا يافتند ، يا بر عليه آنها دعا كرد و نفرين نمود ، و آنان ، مثلا به خسف و فرو رفتن زمين ، و يا به زلزلهء شديد و يا به نوعى ديگر به هلاكت رسيدند .\r\nو يا آنكه براى آنها دعا كرد ، و از آنان وباء برگشت ، و يا مرگى كه در بهائم پيدا مىشود ، از بهائم آنها برگشت ، و يا سيل و طوفان از آنها دور شد ، و يا براى بعضى از آنان حيوان سبع و درنده ، خاضع و خاشع شد ، و يا پرنده از آنان نگريخت ، و يا أمثال اينها ، از چيزهائى كه در طريق ممتنع صريح واقع نشده است .\r\nپس در اين صورت درنگ كن ! و تعجيل به انكار منما ! زيرا از براى امثال اين امور ، اسبابى در اسرار عالم طبيعت وجود دارد » .\r\nو پس از آن گويد : إنّ الأمور الغريبة تنبعث فى عالم الطّبيعة من مبادى ثلاثة : أحدها الهيئة النّفسانيّة المذكورة .\r\n« امور و كارهاى غريب ، در عالم طبيعت از سه چيز پيدا مىشود ، يكى از آنها همان كيفيّت نفسانيّهء عرفاء است كه ذكر شد ، و آنگاه گويد : و السّحر من قبيل الأوّل ، بل المعجزات و الكرامات « 2 » .\r\n\r\n\r\n","description":"","footnote":"\r\n( 1 ) - « شرح اشارات » نمط دهم كه در اسرار الآيات است ، و در طبع حروفى ، ج 3 ، ص 150 مىباشد .\r\n( 2 ) - « شرح اشارت » طبع حروفى ، ج 3 ، ص 158 و 159 .\r\n","page_name":" 90 ","page_number":100},
  {"content":"\r\n\r\nيعنى سحر كردن بلكه معجزات و كرامات أنبياء و أولياى خدا ، از قبيل همان كيفيّت نفسانيّه است » .\r\n\r\n[ شرح قيصرى بر گفتار ابن عربى دربارهء انسان كامل 
  ]\r\nمحيى الدّين عربى در « فصوص الحكم » در فصّ آدمى در ضمن بيان حقيقت آدم و خليفه بودن او گويد :\r\nفهو من العالم كفصّ الخاتم من الخاتم الّذى هو محلّ النّقش و العلامة الّتى بها يختم الملك على خزائنه ، و سمّاه خليفة من أجل هذا : لأنّه الحافظ خلقه كما يخفظ بالختم الخزائن ، فما دام ختم الملك عليها لا يجسر أحد على فتحها إلّا باذنه ، فاستخلفه فى حفظ العالم ، فلا يزال العالم محفوظا ما دام فيه هذا الإنسان الكامل « 1 » .\r\n« نسبت آدم به عالم همانند نسبت نگين انگشترى است به انگشترى ، آن نگينى كه محلّ نقش و علامتى است كه با آن پادشاه بر خزائن خود مهر مىزند « 2 » ، و از روى همين علّت هم آدم را خداوند خليفه نام نهاده است .\r\nچون آدم حفظ كنندهء عالم آفرينش حقّ است ، همچنان كه به واسطهء مهر كردن ، خزائن محفوظ مىماند .\r\nو بنابر اين مادامىكه مهر پادشاه بر آن خزينه‌ها خورده است . هيچكس را ياراى جسارت براى باز كردن آنها نيست ، مگر آنكه خود پادشاه اذن و اجازه دهد ، پس حقّ متعال ، آدم را براى حفظ عالم به خلافت خود برگزيد . و على هذا پيوسته عالم در حفظ و مصونيّت است ، مادامىكه در آن اين إنسان كامل بوده باشد » .\r\nو قيصرى در شرح اين فقره گفته است : الحقّ يحفظ خلقه بالانسان الكامل ، عند استتاره بمظاهر أسمائه و صفاته عزّة ، و كان هو الحافظ لها قبل الاستتار و الاختفاء و إظهار الخلق .\r\nفحفظ الانسان لها بالخلافة فتسمّى بالخليفة لذلك ، و حفظه للعالم عبارة عن إبقاء\r\n\r\n\r\n","description":"","footnote":"\r\n( 1 ) - « شرح فصوص الحكم » قيصرى طبع سنگى ، ص 72 .\r\n( 2 ) - سابقا معمول بود كه مردم و بخصوص بزرگان و علماء و سلاطين نام خود را و يا علامتى را كه مختصّ خود آنان بود بر روى نگين انگشترى خود نقش مىكردند تا هر وقت بخواهند نامه و يا سندى را مهر كنند به آسانى از دست درآورند و مهر كرده و دوباره انگشترى را به دست كنند ، و از همين سبب انگشترى به خاتم مشهور است يعنى ما يختم به : چيزى كه با او مهر زده مىشود و ختم كرده مىشود .\r\n","page_name":" 91 ","page_number":101},
  {"content":"\r\n\r\nصور أنواع الموجودات على ما خلقت عليها الموجب لإبقاء كمالاتها و آثارها باستمداده من الحقّ التّجلّيات الذّاتيّة ، و الرّحمة الرّحمانيّة و الرّحيميّة بالأسماء و الصّفات الّتى هذه الموجودات صارت مظاهرها و محلّ استوائها .\r\nإذ الحقّ انّما يتجلّى لمرآة قلب هذا الكامل ، فينعكس الأنوار من قلبه إلى العالم ، فيكون باقيا بوصول ذلك الفيض إليها ، فما دام هذا الانسان الكامل موجودا فى العالم ، يكون محفوظا بوجوده و تصرّفه فى عوالمه العلويّة و السّفليّة .\r\nفلا يجسر أحد من حقايق العوالم و ارواحها على فتح الخزائن الإلهيّة و التّصرّف فيها إلّا بإذن هذا الكامل ، لأنّه صاحب الإسم الأعظم الّذى به يربى العالم كلّه .\r\nفلا يخرج من الباطن إلى الظّاهر معنى من معانى الّا بحكمه ، و لا يدخل من الظّاهر فى الباطن شىء إلّا بأمره ، و إن كان يجهله عند غلبة البشريّة عليه « 1 » .\r\n« حقّ متعال ، خلقت خود را به واسطهء انسان كامل حفظ مىكند ، چون از روى عزّت ، خود را در مظاهر أسماء و صفات خود پنهان داشته است ، و قبل از پنهان شدن و اظهار عالم آفرينش ، خودش حافظ عالم خلق بود .\r\nو بنابر اين حفظ كردن انسان عالم آفرينش را به واسطهء خلافت اوست كه جانشين شده است ، و بر همين اصل او را خليفه نامند . و حفظ كردن آفرينش عبارت است از باقى گذاردن صور أنواع موجودات ، بر همان اساسى كه براى آنها آفريده شده‌اند ، كه ايجاب مىكند كه كمالات و آثارشان در اثر استمداد از حقّ باقى بماند .\r\nآن استمدادى كه با تجلّيات ذاتيّه و رحمت رحمانيّه و رحيميّهء حقّ بواسطهء أسماء و صفاتى كه اين موجودات مظاهر آنها شده‌اند ، و محلّ استواء آنها گرديده‌اند تحقّق پذيرد .\r\nچون حقّ متعال در آئينهء دل اين انسان كامل تجلّى مىكند ، و بنابر اين أنوار الهيّه از دل او بر عالم منعكس مىگردد ، و بنابر اين عالم به واسطهء وصول اين فيض بر آن پيوسته باقى مىماند .\r\nو بر اين اساس ، تا وقتىكه اين انسان كامل در عالم موجود است ، عالم به وجود\r\n\r\n\r\n","description":"","footnote":"\r\n( 1 ) - « شرح فصوص » قيصرى ، ص 72 و 73 .\r\n","page_name":" 92 ","page_number":102},
  {"content":"\r\n\r\nاو و به تصرّف او در عوالم علوى و سفلى خود محفوظ است .\r\nو لهذا هيچيك از موجودات خارجيّه و حقايق عالم و ارواح عالم ، قدرت بر باز كردن خزينه‌هاى الهيّه و تصرّف كردن در آنها را ندارند مگر با اذن و اجازهء اين كامل ، چون او داراى اسم اعظم خداست كه به واسطهء آن عالم نشو و نما دارد .\r\nو بنابر اين هيچ يك از معانى از عالم باطن به ظاهر بيرون نمىآيد ، و خارج نمىشود ، مگر با حكم او ، و هيچ چيزى از عالم ظاهر به باطن نمىرود و داخل نمىشود مگر به أمر او ، و اگر چه خودش به واسطهء غلبهء عالم بشريّت بر اين دخول و خروج جاهل باشد » .\r\n\r\n[ گفتار شيخ عبد الكريم جبلى دربارهء انسان كامل 
  ]\r\nتا آنكه گويد : و قد صرّح شيخنا ( رض ) فى كتاب المفتاح أنّ من علامات الكامل أن يقدر على الإحياء و الإماتة و أمثالهما « 1 » .\r\n« و شيخ ما تصريح كرده است كه انسان كامل ، از علاماتش اينست كه قدرت بر زنده كردن و ميراندن و امثالها را داشته باشد » .\r\nو شيخ عبد الكريم جيلى در كتاب « انسان كامل » گويد : « بدان كه انسان ، نسخهء حقّ تعالى است ، همچنان كه رسول خدا صلّى اللّه عليه و آله و سلّم خبر داده است ، آنجا كه گفته است : خلق الله آدم على صورة الرّحمن « خداوند آدم را بر صورت رحمن آفريده است » . و در حديث ديگر وارد است كه : خلق الله آدم على صورته « خداوند آدم را بر صورت خود آفريده است » .\r\nو علّتش آنست كه خداوند تعالى حىّ عليم قادر مريد سميع بصير و متكلّم است و همچنين انسان حىّ عليم - تا آخر صفات - است ، و سپس هويّتش با هويّت حقّ ، و إنّيّتش با إنّيّت حقّ ، و ذاتش با ذات حقّ ، و كلّش با كلّ حقّ ، و شمولش با شمول حقّ ، و خصوصيّتش با خصوصيّت حقّ مقابله دارد .\r\nو از براى انسان كامل مقابلهء ديگرى با حضرت حقّ است ، و آن مقابلهء با حقايق ذاتيّهء اوست .\r\nو بدان كه : انسان كامل كسى است كه به حكم اقتضاى ذاتى خود ،\r\n\r\n\r\n","description":"","footnote":"\r\n( 1 ) - « شرح قيصرى » ص 74 .\r\n","page_name":" 93 ","page_number":103},
  {"content":"\r\n\r\nاستحقاق أسماء ذاتيّه و صفات إلهيّه را به معناى حقيقى استحقاق و أصالت ملكيّت دارد ، چون اوست كه از حقيقت او بدين عبارات تعبير مىشود ، و به لطيفهء او بدين اشارات اشاره مىگردد .\r\nو از براى اين عبارات و اشارات ، مستندى در وجود ، غير از انسان كامل نيست .\r\nو بنابر اين ، مثال انسان كامل نسبت به حقّ ، مثال آئينه‌ايست كه شخص صورت خود را نمىتواند ببيند مگر در آن ، و گرنه هيچ ممكن نيست كه حقّ صورت خود را ببيند مگر در آئينهء اسم . پس انسان كامل آئينهء اوست ، و أيضا انسان كامل آئينهء حق است به جهت آنكه : حقّ تعالى بر خود واجب گردانيده است كه أسماء و صفات خود را نبيند مگر در انسان كامل . و اينست معناى گفتار خداى متعال :\r\n إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  ( آيه 72 ، از سورهء 33 : أحزاب ) .\r\n« ما امانت را بر آسمان‌ها و زمين و كوه‌ها عرضه داشتيم ، همگى از حمل آن امتناع ورزيدند ، و از آن ترسيدند ، و ليكن انسان آن را حمل كرد ، و حقّا كه انسان بسيار ستمگر و بسيار نادان است » .\r\nيعنى انسان به نفس خود ستمگر است ، به اينكه آن را از آن درجه پائين آورده است ، و نادان است به قدر و منزلت خود ، زيرا او محلّ امانت خداوند است ، و او نمىداند » .\r\nتا آنكه مىگويد : و للانسان الكامل تمكّن من منع الخواطر عن نفسه جليلها و دقيقها ، ثمّ إنّ تصرّفه فى الأشياء لا عن اتّصاف و لا عن آلة و لا عن اسم و لا عن رسم ، بل كما يتصرّف أحدنا فى كلامه و أكله و شربه - الخ « 1 » .\r\n« انسان كامل چنين قدرتى دارد كه تمام خاطرات را از ذهن خود دفع كند ، چه بزرگ و چه كوچك .\r\nو همچنين تصرّف او در اشياء از روى اتّصاف به صفتى ، و استخدام اسباب\r\n\r\n\r\n","description":"","footnote":"\r\n( 1 ) - « انسان كامل » طبع مطبعهء أزهر مصر سنهء 1316 ، هجريّه ص 48 .\r\n","page_name":" 94 ","page_number":104},
  {"content":"\r\n\r\nو آلتى ، و يا از روى اسمى و رسمى نيست ، بلكه بطورى عادى است ، همانند آنكه يكى از ما در كارهاى عادى خود همچون : خوردن و آشاميدن و گفتنش تصرّف دارد » .\r\nو ملّا هادى سبزوارى رحمة اللّه عليه فرموده است - در ضمن بحث در اينكه علم بارى تعالى به اشياء با عقل بسيط و اضافهء اشراقيّه مىباشد - : « بدان كه در اينجا دو مقام است : مقام كثرت در وحدت يعنى : مرتبهء اعلاى از وجود با وحدت و بساطتش ، جامع همهء وجودات است ، و بر آن به تنهائى تمام آنچه را كه از كمالات بر جميع مترتّب است مترتّب مىگردد » . و سپس فرموده است :\r\nمثاله الانسان الكامل بالفعل حيث إنّه بوحدته جامع لكلّ ما فى الوجود من الصّور و المعانى و الأشباح و الأرواح ، ليس من الله بمستنكر أن يجمع العالم فى واحد ، فهو بحيث كان الكلّ من الدّرّة إلى الذّرّة مرائى ذاته كما هو مرأة الحقّ و مقام الوحدة فى الكثرة « 1 » .\r\n« مثال اين قضيّه ، انسان كامل است كه كمال او به فعليّت رسيده است ، چون او با وحدت خود جامع تمامى آن چيزهائيست كه در عالم وجود ، از صور و معانى و اشباح و ارواح موجود است .\r\nو از خداوند ناروا نيست كه تمام عالم را در يك موجودى گرد آورد ، و على هذا انسان كامل به طورى است كه تمام موجودات از درّه تا ذرّه همگى آئينه‌هاى نمايشگر ذات او هستند ، همچنان كه او آئينهء ذات حقّ است و مقام وحدت در كثرت را حائز است » .\r\n\r\n[ گفتار حكيم سبزوارى راجع به انسان كامل 
  ]\r\nو نيز سبزوارى فرموده است :\r\n فلك دوران زند بر محور دل * وجود هر دو عالم مظهر دل\r\nهر آن نقشى كه بر لوح از قلم رفت * نوشته دست حقّ بر دفتر دل \r\nو نيز فرموده است :\r\n جمله عالم چون تن ، و انسان دل است * هر چه مىجوئى ز انسان حاصل است\r\nهر دو عالم جسم * و جانش آدم است\r\nزانكه آدم اصل جمله عالم است \r\n\r\n\r\n","description":"","footnote":"\r\n( 1 ) - « شرح منظومه » ، طبع ناصرى ، ص 166 .\r\n","page_name":" 95 ","page_number":105},
  {"content":"\r\n\r\n هست انسان مركز دور جهان * نيست بىانسان مدار آسمان\r\nهر دو عالم گشته است أجزاى او * برتر از كون و مكان مأواى او\r\nلا مكان اندر مكان كرده مكان * بىنشان گشته مقيّد در نشان\r\nصد هزاران بحر در قطره نهان * ذرّه‌اى گشته جهان اندر جهان\r\nاين أبد عين أزل آمد يقين * باطن اينجا عين ظاهر شد ببين \r\nو نيز از مرحوم سبزوارى است كه تخلّص به اسرار دارد :\r\n اختران پرتو مشكاة دل انور ما * دل ما مظهر كل\r\nكل همگى مظهر ما * نه همين اهل زمين را همه باب اللّهيم\r\nنه فلك در دورانند به گرد سرما * بر ما پير خرد طفل دبيرستان است\r\nفلسفى مقتبسى از دل دانشور ما * گر چه ما خاك‌نشينان مرقّع پوشيم\r\nصد چو جم خفته بدر يوزه‌گرى بر در ما * چشمهء خضر بود تشنه سراب ما را\r\nآتش طور شرارى بود از مجمر ما * اى كه انديشهء سردارى و سر مىخواهى\r\nبه كدوئى است برابر سر و افسر بر ما * گو به آن خواجهء هستى طلب و زهد فروش\r\nنبود طالب كالاى تو در كشور ما * بازى بازوى نصريم نه چون نسر به چرخ\r\nدو جهان بيضه و فرخ است به زير پر ما * ماه گر نور و ضيا كسب نمود از خورشيد\r\nخور بود مكتسب از شعشعهء اختر ما * خسرو ملك طريقت به حقيقت مائيم\r\nكله از فقر به تارك زفنا افسر ما * عالم و آدم اگر چه همگى اسرارند\r\nبود اسرار كميتى ز سگان در ما \r\nو نيز در حاشيهء خود بر « اسفار اربعهء » حكيم متألّه ملّا صدراى شيرازى أعلى الله درجته ، در ضمن بحث در علّت غائى آنجا كه گفته است : ثمّ إلى عبادة الانسان و تشبّهه بالمبدأ الأعلى فى العلم و العمل و إدراكه للمعلومات و تجرّده عن الجسمانيّات ، فعبادته أجلّ العبادات الأرضيّة ، و معرفته أعظم المعارف الحيوانيّة ، و له فضيلة النّطق و شرف القدرة و كمال الخلقة « 1 » ، فرموده است :\r\n« ملّا صدرا در عبارت خود ، عبادت انسان را به أرضى ، و معرفتش را به\r\n\r\n\r\n","description":"","footnote":"\r\n( 1 ) - سپس به عبادت انسان ، و تشبّه او به مبدأ أعلى ، در دو مقام علم و عمل و ادراك او معلومات را ، و تجرّد او از جسمانيّات ، زيرا كه عبادت او از همهء عبادت‌هاى روى زمين بزرگتر است ، و معرفت او از همهء معارف حيوانيّه اعظم است ، و از براى اوست فضيلت نطق ، و شرف قدرت و توان ، و كمال در خلقت .\r\n","page_name":" 96 ","page_number":106},
  {"content":"\r\n\r\nحيوانى نسبت داد ، زيرا كه عبادت او چه نسبت دارد با عبادت أفلاك و فلكيانى كه هيچگاه چشمان آنها را خواب نمىگيرد ، و بدن‌هايشان را فترت و سستى پيدا نمىشود .\r\nپيوسته عبادت خدا را مىكنند ، و هيچوقت سختى و ناراحتى آنها را مسّ نمىكند ، و معرفتش چه نسبت دارد با معرفت فرشتگان معصوم به خصوص مقرّبان از آنها ، همچنان كه گفته شده است :\r\n دوست كجا و تو كجا اى دغل * نور أزل را چه به بل هم أضلّ \r\nو ليكن در اين نوع انسان ، صنفى از مردمانند كه أشرف از فرشتگانند ، فضلا از فلك و فلكيان .\r\n نه فلك راست مسلّم نه ملك را حاصل * آنچه در سرّ سويداى بنى آدم ازوست \r\nاين صنف از انسان خلاصهء بندگان خداوند معبودند ، و نخبهء عالم وجود بالأخصّ محمّديّون از آنها كه چنين گفته‌اند : روح القدس فى جنان الصّاقورة ، ذاق من حدائقنا الباكورة » « 1 » .\r\nو دربارهء رئيس آنها و آقاى آنها گفته شده است :\r\n أحمد را بگشايد آن پرّ جليل * تا أبد مدهوش ماند جبرئيل \r\nبلكه مطلق اين صنف از انسان چنين هستند ، همچنان كه شيخ فريد الدّين عطّار نيشابورى قدّس سرّه گفته است :\r\n روز و شب اين هفت پرگار اى پسر * از براى توست بر كاراى پسر\r\nطاعت روحانيان از بهر توست * خلد و دوزخ عكس لطف و قهر توست\r\nقدسيان يكسر سجودت كرده‌اند * جزء و كلّ ، غرق وجودت كرده‌اند \r\n\r\n\r\n","description":"","footnote":"\r\n( 1 ) - اين حديث چنين روايت شده است كه به خطّ حضرت امام عسكرى عليه السّلام يافت شده است ، و اين مقدارى از حديث است ، و تمام آن را در « بحار الانوار » طبع كمپانى ، ج 7 ص 338 و طبع حروفى ج 26 ، ص 264 و 265 آورده است .\r\nو لفظ صاقوره را به غين هم ضبط كرده‌اند ولى ظاهرا معناى مناسب آن صاقوره با قاف است كه در « لسان العرب » گويد : به معناى آسمان سوّم است و معناى حديث اينست كه : روح القدس در بهشت آسمان سوّم از باغهاى سرشار از ميوهء ما فقط نوبرى چشيده بود .\r\n","page_name":" 97 ","page_number":107},
  {"content":"\r\n\r\n از حقارت سوى خود منگر بسى * زانكه ممكن نيست پيش از تو كسى\r\nظاهرت جزو است و باطن كلّ كلّ * خويش را قاصر مبين در عين ذلّ\r\nچون درآيد وقت رفعت‌هاى كلّ * از وجود توست خلقت‌هاى كلّ \r\nو سرّ اين مطلب آنست كه انسان كامل بالفعل در تحت اسم اعظم قرار دارد ، و آن اسم جلال و پادشاهى است كه در تحت أسماء تنزيهيّهء خداوند همچون سبّوح و قدّوس واقع است ، و أمّا فلك در تحت اسم دائم و رافع و ربّ و نحوها واقع است ، پس انسان نشانه‌دار از جميع أسماء تنزيهيّه و تشبيهيّهء حقّ است .\r\nآيا نمىبينى كه : روح فلك پيوسته روح مضاف است ، و روح اين انسان روح مرسل و مطلق است ؟ ! كه از قيد و بند ، و از وثاق جسم طبيعى ، بلكه از جسم مثالى ، بلكه از همهء عوالم صورى آزاد شده است ، و نعلين خود را خلع كرده و كونين را طرح كرده و كنار زده است .\r\nو فرشتگان مقرّب گر چه روح مطلق هستند ، الّا آنكه به جميع أسماء تنزيهيّه و تشبيهيّه نشانه‌دار نيستند .\r\nو ليكن اين صنف از انسان ، ختم كنندگان در سلسلهء صعوديّه هستند ، و آنان عقول بالا رونده‌اى مىباشند كه از استعمال بدن و استخدام آلات بدن بىنياز گرديده‌اند .\r\nو آنان چنان هستند كه گوئى لباس‌ها و پوشش‌هاى بدن را كه در آن هستند ، كنده‌اند و بيرون آورده‌اند . و اينان در برابر عقولى كه در ابتداى سلسلهء نزوليّه مىباشند ، قرار دارند . و اگر فىالجمله حجابى هم باشد به كلّى برداشته مىشود همچنان كه علىّ عليه السّلام در وقت خلع فرمود : فزت و ربّ الكعبة « سوگند به پروردگار كعبه كه فائز شدم » .\r\nپس عبادت اين صنف از عبادت فلك أجلّ است ، زيرا چه بسا كه عمل خالصى اندك بر عمل بسيار ترجيح داشته باشد به مقدار معتنابهى ، همچنين معرفت آنان نسبت به ملك اينچنين است ، زيرا كه انسان كامل ، خداوند تعالى را با جميع اسمآئش مىشناسد ، و شايد مراد ملّا صدرا از اين عبارت خود ، انسان بشرى بما\r\n\r\n","description":"","footnote":"","page_name":" 98 ","page_number":108},
  {"content":"\r\n\r\nهو بشر بوده است « 1 » » .\r\n\r\n[ اشاره‌اى به كلمات صدر المتألهين قدّس سرَّه دربارهء انسان كامل 
  ]\r\nو امّا صدر المتألهّين قدّس الله سرّه ، اين مقامات و درجات انسان كامل را در يك جا و دو جا ذكر نكرده است ، بلكه در غالب از كتب خود آورده ، و بالأخصّ در « اسفار » در مواضع بسيارى از آن ياد مىكند بلكه مىتوان « أسفار أربعة » را مقامات و درجات انسان كامل دانست ، و كتاب « اسفار » را به كتاب انسان كامل نام نهاد كه حقّا مىتوان گفت : بهترين تصنيفى است كه در اين موضوع تا به حال از نقطهء نظر جامعيّت ، به وقوع پيوسته است ، و ما در اينجا براى نمونه ، فقط يك عبارت مختصر را از او مىآوريم :\r\nو هذا أيضا من لطائف صنع الله و حكمته فى خلق الإنسان الكامل ، و صيرورته إنسانا كبيرا بعد ما كان عالما صغيرا ، فكأنّ الوجود كلّه كشخص واحد دار على نفسه ، و كأنّه كتاب كبير ، فاتحته عين خاتمته ، و العالم كلّه تصنيف الله ، و ابتدأ بالعقل و اختتم بالعاقل ، كما قال تعالى :\r\n  أَ وَ لَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ إِنَّ ذلِكَ عَلَى اللَّهِ يَسِيرٌ * قُلْ سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ ثُمَّ اللَّهُ يُنْشِئُ النَّشْأَةَ الْآخِرَةَ إِنَّ اللَّهَ عَلى كُلِّ شَيْءٍ قَدِيرٌ   « 2 » .\r\n« و اين نيز از لطائف صنع خداوند و حكمت او در آفرينش انسان كامل است ، كه بعد از آنكه او را عالم صغير قرار داده بود ، اينك به صورت انسان كبير در آورد .\r\nپس گويا اينكه تمام عالم وجود ، همچون شخص واحدى است كه بر دور محور وجود نفس انسان كامل دور مىزند ، و گويا كه او كتاب بزرگ إلهى است كه فاتحهء آن عين خاتمهء آنست ، و عالم به طور كلّى تصنيف خداست كه ابتداء به عقل فرموده است ، و به عاقل خاتمه داده است ، همچنان كه خودش فرموده است :\r\n« آيا نمىبينند كه چگونه خداوند عالم آفرينش را ابتداء كرد ، و سپس آن را باز مىگرداند ، و اين براى خداوند آسان است . بگو : در روى زمين سير كنيد پس\r\n\r\n\r\n","description":"","footnote":"\r\n( 1 ) - « اسفار أربعة » طبع حروفى ، ج 2 ، ص 275 و 276 .\r\n( 2 ) - « اسفار اربعة » ، طبع حروفى ، ج 7 ، ص 18 .\r\n","page_name":" 99 ","page_number":109},
  {"content":"\r\n\r\nببينيد چگونه خداوند آفرينش را ابتداء كرد ، و پس از آن خداوند عالم آخرت را انشاء و ايجاد مىكند ، و حقّا كه خداوند بر هر كارى تواناست » .\r\n\r\n[ اشعار ابن فارض در تحقَّق اسماء و صفات الهى در انسان كامل 
  ]\r\nابن فارض كه در اشعار عربى در عرفان ، همانند حافظ شيرازى در ميان پارسىزبانان است ، در نظم السّلوك كه عبارت از تائيّهء كبراى اوست ، مقام انسان كامل را عجيب توصيف كرده است ، اين قصيده مجموعا هفتصد و شصت و يك بيت است ، كه تمام مراحل سلوك را با نظم بديعى و سبك لطيفى آورده است ، و ما در اينجا به مقدار مختصرى از اواخر آن كه تحقّق أسماء و صفات الهى در انسان كامل است ، اكتفا مىكنيم :\r\n 1 و إنّى و إن كنت ابن آدم صورة * فلى فيه معنى شاهد بابوّتى \r\n« 1 »\r\n 2 و نفسى على حجر التّجلّى برشدها * تجلّت و فى حجر التّجلّى تربّت\r\n3 و فى المهد حزبى الأنبياء و فى عنا * صرى لوحى المحفوظ و الفتح سورتى\r\n4 و قبل فصالى دون تكليف ظاهرى * ختمت بشرعى الموضحى كلّ شرعة\r\n5 فهم و الأولى قالوا بقولهم على * صراطى ، لم يعدوا مواطئ مشيتى\r\n6 فيمن الدّعاة السّابقين إلىّ فى * يمينى و يسر اللّاحقين بيسرتى\r\n7 و لا تحسبنّ الأمر عنّى خارجا * فما ساد إلّا داخل فى عبودتى\r\n8 و لولاى لم يوجد وجود و لم يكن * شهود و لم تعهد عهود بذمّة\r\n9 فلا حىّ إلّا من حياتى حياته * و طوع مرادى كلّ نفس مريدة\r\n10 و لا قائل إلّا بلفظى محدّث * و لا ناظر إلّا بناظر مقلتى \r\nتا آنجا كه گويد :\r\n 11 تسبّبت فى التّوحيد حتّى وجدته * و واسطة الأسباب إحدى أدلّتى\r\n12 و وحّدت فى الأسباب حتّى فقدتها * و رابطة التّوحيد أجدى وسيلة\r\n13 و جرّدت نفسى عنهما فتجرّدت * و لم تك يوما قطّ غير وحيدة\r\n14 و غصت بحار الجمع بل خضتها على ان * فرادى فاستخرجت كلّ يتيمة\r\n15 لأسمع أفعالى بسمع بصيرة * و أشهد أقوالى به عين صحيحة \r\n\r\n\r\n","description":"","footnote":"\r\n( 1 ) اين بيت ، ششصد و سى و يكمين بيت از تائيّه كبرى است .\r\n","page_name":" 100 ","page_number":110},
  {"content":"\r\n\r\n 16 فإن ناح فى الأيك الهزار و غرّدت * جوابا له الأطيار فى كلّ دوحة\r\n17 و أطرب بالمزمار مصلحه على * مناسبة الأوتار من يد قينة\r\n18 و غنّت من الأشعار ما رقّ فارتقت * لسدرتها الأسرار فى كلّ شدوة\r\n19 تنزّهت فى آثار صنعى منزّها * عن الشّرك بالأغيار جمعى و الفتى\r\n20 فبى مجلس الأذكار سمع مطالع * ولى حانة الخمّار عين طليعة\r\n21 و ما عقد الزّنّار حكما سوى يدى * و إن حلّ بالإقرار بى فهى حلّت\r\n22 و إن نار بالتّنزيل محراب مسجد * فما بار بالإنجيل هيكل بيعة\r\n23 و أسفار توراة الكليم لقومه * يناجى بها الأحبار فى كلّ ليلة\r\n24 و إن خرّ للأحجار فى البدّ عاكف * فلا وجه للإنكار بالعصبيّة\r\n25 فقد عبد الدّينار معنى منزّه * عن العار بالاشراك بالوثنيّة\r\n26 و قد بلغ الإنذار عنّى من بغى * و قامت بى الأعذار فى كلّ فرقة\r\n27 و ما زاغت الأبصار من كلّ ملّة * و ما راغت الافكار من كلّ نحلة\r\n28 و ما اختار من للشّمس عن غرّة صبا * و إشراقها من نور أسفار غرّتى\r\n29 و إن عبد النّار المجوس و ما انطفت * كما جاء فى الأخبار فى ألف حجّة\r\n30 فما قصدوا غيرى و إن كان قصدهم * سواى و إن لم يظهروا عقد نيّة \r\n« 1 »\r\n\r\n\r\n","description":"","footnote":"\r\n( 1 ) - حجر با فتحه به معناى منع كردن و حجر با كسره به معناى دامن است .\r\nو الموضحى در اصل و الموضح لى بوده است .\r\nيتيمه درّ گرانبها را گويند أيك درخت پر برگ و ساقه را گويند و دوحة به معناى درخت بزرگ است .\r\nهزار به معناى بلبل است قينه : زن آوازه‌خوان است حانة الخمّار : دكان شراب فروش و محلّ انداختن شراب زنّار : چيزى را گويند كه به كمر مىبندند .\r\nهيكل : محلّى است در صدر كليسا كه قربانى را به آنجا مىبرند ، نظير محراب مسجد .\r\nاحبار : علماى يهود بدّ با كسر باء به معناى مثال و مجسّمه و بت است و منظور در اينجا محل بدّ يعنى بتخانه است .\r\nو لا و لا اشاره به حديثى است كه از رسول الله أبو درداء روايت كرده است كه : ان اللّه خلق آدم فضرب بيمينه على يساره فاخرج درّيّة بيضاء كالفضّة ، و من اليسرى سوداء كالحتمة ، ثم قال : هؤلاء فى الجنة و لا ابالى و هؤلاء فى النّار و لا ابالى ( شرح تائية ملا عبد الرزّاق كاشانى ، طبع سنگى ، ص 466 ) .\r\n","page_name":" 101 ","page_number":111},
  {"content":"\r\n\r\n 31 رأوا ضوء نورى مرّة فتوهّمو * ه نارا فضلّوا فى الهدى بالأشعّة\r\n32 و لو لا حجاب الكون قلت و إنّما * قيامى بالأحكام المظاهر مسكتى\r\n33 فلا عبث و الخلق لم يخلقوا سدى * و إن لم يكن أفعالهم بالسّديدة\r\n34 على سمة الأسماء تجرى امورهم * و حكمة وصف الذّات للحكم أجرت\r\n35 يصرّفهم فى القبضتين و لا و لا * فقبضة تنعيم و قبضة شقوة\r\n36 ألا هكذا فلتعرف النّفس أو فلا * و يتل بها القرآن كلّ صبيحة\r\n37 ولى من مفيض الجمع عند سلامه * علىّ بأو أدنى ، إشارة نسبة\r\n38 و من نوره مشكاة ذاتى أشرقت * علىّ فنارت بى عشائى كضحوتى\r\n39 و آنست انوارى فكنت لها هدى * و ناهيك من نفس عليها مضيئة\r\n40 و بدرى لم يأفل و شمسى لم تغب * و بى تهتدى كلّ الدّرارى المنيرة \r\n1 - و من اگر چه پسر آدم هستم از جهت صورت ، و ليكن در من معنى و حقيقتى است كه گواهى مىدهد كه پدر او مىباشم .\r\n2 - و نفس من كه در ممنوعيّت از تجلّيات و ظهورات اسمائيّه و صفاتيّهء حقّ قرار داشت ، در اثر هدايت حقّ تجلّى كرد ، و نفس من در دامن تجلّيات و ظهورات اسمائيّه و صفاتيّه تربيت يافت و رشد و نموّ كرد .\r\n3 - و در گاهواره ، حزب من پيمبران بودند ، و در عناصر من لوح محفوظ من بود ، و فتح و گشايش سورهء من بود .\r\n4 - و قبل از آنكه از شير گرفته شوم ، بدون تكليف ظاهر من ، من با منهاج و شرع خود كه براى من روشن كننده و واضح كننده بود ، هر شريعتى را ختم كردم و به پايان رسانيدم .\r\n5 - و بنابر اين أنبياء و آنان كه طبق گفتار ايشان گفتند و رفتند ، همگى بر صراط و راه من بودند ، و هيچگاه از مواضع قدم‌ها و گام‌هاى من تجاوز ننمودند .\r\n6 - پس يمن و بركت داعيان و رهبران إلهى كه قبل از من بودند ، در دست راست من بود ، و آسانى و سهولت داعيان و رهبران به سوى خدا كه بعد از من مىآيند ، و ملحق مىشوند ، در دست چپ من است .\r\n7 - و گمان مبر كه أمر از من خارج است ، و على هذا هر كس به سيادت و\r\n\r\n","description":"","footnote":"","page_name":" 102 ","page_number":112},
  {"content":"\r\n\r\nبزرگى رسيد او داخل در تحت عبوديّت من بود .\r\nو اگر من نبودم ، أصلا وجودى موجود نمىشد ، و شهودى هويدا نبود ، و هيچ عهد و پيمانى در ذمّه‌اى شناخته نبود .\r\n9 - پس هيچ زنده و جان‌دارى نيست ، مگر آنكه حيات او از حيات من است ، و هر نفس صاحب اراده و مقصود ، در تحت اطاعت و انقياد ارادهء من است .\r\n10 - و بنابر اين هيچ گوينده‌اى نيست ، مگر آنكه با الفاظ و عبارات من سخن مىگويد ، و هيچ بيننده‌اى نيست مگر آنكه با مردمك چشم من مىبيند ، و هيچ شنونده و گوش فرا دهنده‌اى نيست مگر آنكه با گوش من مىشنود ، و هيچ گيرنده‌اى نيست مگر آنكه با صولت و قدرت من مىگيرد .\r\n11 - من در توحيد حقّ تعالى ، اسباب را اتّخاذ كردم ، تا آنكه توحيد را يافتم ، و واسطه قرار گرفتن اسباب يكى از راهنمايان من بود .\r\n12 - و من در اسباب با نظر توحيد نگريستم ، تا آنكه اسباب را گم كردم ، و رابطهء توحيد در اين أمر مفيدترين وسيلهء من بود .\r\n13 - و من نفس خود را از توحيد و اسباب ، مجرّد كردم و او مجرّد شد ، و بنابر اين ديگر در هيچ روزى نفس من غير تنها و مجرّد نيست .\r\n14 - و من فرو رفتم و غوص كردم در درياهاى عالم جمع ، بلكه گردش كردم و خوض نمودم ، و هر گونه درّ شاهوار را بيرون آوردم .\r\n15 - اينها براى آن بود كه كارهاى خود را با گوش بينا بشنوم ، و گفتارهاى خود را با چشم شنوا مشاهده كنم .\r\n16 - پس در اين صورت اگر در ميان درخت‌هاى پيچيده بلبلى ناله كند ، و پرندگان ديگر در هر درخت تنومند و بزرگى ، با آواز خوش الحان خود بخوانند ، و جواب او را بدهند ، 17 - و اگر با نى ، نىزن توانائى كه بر اساس تناسب حركت تارهاى چنگ و تارى كه در دست زن آوازه‌خوانى است بنوازد ، و به طرب درآيد ، 18 - و آن زن آوازه‌خوان با اشعار رقيق و لطيف تغنّى كند ، و در هر نوع از آواز و تغنّى ، أسرار تا محلّ خود از سدرة المنتهى بالا رود ، 19 - در تمام اين احوال ، من در آثار صنع خودم پاك و منزّه هستم ، و مقام\r\n\r\n","description":"","footnote":"","page_name":" 103 ","page_number":113},
  {"content":"\r\n\r\nجمع و صداقت و الفت خود را از آنكه اغيار در آن شريك باشند حقّا تنزيه و تطهير مىكنم .\r\n20 - پس به واسطهء من مجالس ذكر ، همگى مجالس حضور و تفهّم و فراگيرى است ، و براى من دكّان شراب‌خوارى جاسوس لشكر است .\r\n21 - و هيچ مجوسى ، زنّار نبست ، مگر آنكه دست من بود كه حكم بستن آن را نمود ، و اگر به واسطهء ايمان و اقرار به من ، آن زنّار باز شد ، دست من بود كه آن را باز كرد .\r\n22 - و اگر محراب مسجدى بواسطهء وحى و قرآن نورانى گشت ، و آنچه را كه بواسطهء انجيل ، صدر واقع در كليسا كه محلّ تقرّب قربانى است ، هلاك و تباه شد .\r\n23 - و نيز كتاب‌ها و اسفار توراتى را كه موساى كليم براى قومش آورد ، و با آن علماى يهود در هر شب مناجات مىكنند .\r\n24 - و اگر در بتخانه ، شخص معتكف و بت‌پرست خود را بر روى سنگ‌ها و بت‌ها مىاندازد ، و به سجده مىافتد ، پس البتّه براى اين كار ، وجهى از روى عصبيّت براى انكار نيست ، 25 - زيرا كه پول و درهم و دينار را پرستيده است : واقعيّتى كه منزّه و پاك است از شرك آوردن به خدا ، كه در اثر اعتقاد به بت‌پرستى ، و صنم دوستى صورت مىگيرد .\r\n26 - و تحذير و إنذار من به هر كسى كه ستم كند رسيده است ، و عذرها از جانب من ، در هر فرقه‌اى به من قائم است ، 27 - و آنچه را كه در هر ملّت و آئينى چشم‌ها را خيره و خسته مىكند ، و آنچه را كه در هر مذهب و ديانتى ، افكار را منحرف مىنمايد ، و به باطل سوق مىدهد .\r\n28 - و آنچه را كه خورشيدپرست براى خورشيد از روى غفلت اختيار مىكند ، و بدان مىگرايد ، درحالىكه اشراق خورشيد و تابش آن از نور اشراق وجه من است .\r\n29 - و اگر مجوسى آتش‌پرست ، آتش را عبادت كند ، و همچنان كه در\r\n\r\n","description":"","footnote":"","page_name":" 104 ","page_number":114},
  {"content":"\r\n\r\nأخبار آمده است ، در هزار سال آن آتش خاموش نشود .\r\n30 - بنابر اين ، اين مردم مختلف و اين اصناف متفاوت ، أبدا غير از مرا قصد نكرده ، و در نيّت خود نياورده‌اند و اگر چه نيّت و قصد ايشان غير من بوده است ، و اگر چه عقد نيّت مرا اظهار نكرده‌اند .\r\n31 - زيرا آنان تابش نور مرا ديدند ، و ليكن آن را آتش پنداشتند ، و بواسطهء هدايت شدن به شعاعهاى مقيّد ( از نور مطلق من ) گمراه شدند .\r\n32 - و اگر حجاب عالم كون نبود ، من صريحا مىگفتم ، و ليكن آنچه مرا به سكوت وا داشته است آنست كه : من به أحكام مظاهر اعتنا دارم ، و اختلاف مظاهر به وجود من قائم است .\r\n33 - و بنابر اين در عالم وجود ، چيز عبث و بيهوده نيست ، و دستگاه آفرينش يله و رها نيست ، و بدون غايت و نتيجه آفريده نشده‌اند ، و اگر چه أفعال آنها از روى سداد و صواب نباشد .\r\n34 - امور خلايق بر اساس نشانهء أسماء إلهيّه از معزّ مذلّ و هادى و غيرها جارى مىشود ، و حكمت ظهور اوصاف ذات از إعزاز و إذلال و هدايت و غيرها ، اين حكم سعادت و شقاوت را بر آنها جارى مىكند .\r\n35 - پيوسته تصرّف و دگرگون شدن خلايق در دو قبضهء و لا ابالى و لا ابالى است ، كه يك قبضه قبضهء نعمت بخشيدن و سعادت ، و قبضهء ديگر قبضهء شقاوت و محجوب داشتن است .\r\n36 - اى طالب راه سعادت ! نفس را اين‌گونه كه ما بيان كرديم بشناس ، و يا آنكه دنبال معرفت نفس مرو . و اينست همان مطالبى كه قرآن كه در هر صبحگاهى كه خوانده مىشود ، بر آن حاكم است .\r\n37 - و از براى من اشارهء نسبتى به مقام او ادنى مىباشد از مقام افاضهء جمع كه رسول الله - صلوات الله عليه - است در هنگام سلام بر من « 1 » .\r\n\r\n\r\n","description":"","footnote":"\r\n( 1 ) - مراد السلام علينا و على عباد الله الصالحين است كه رسول خدا در نمازها قرائت مىنموده‌اند و بنابر اين آن حضرت به تمام بندگان صالح خدا سلام مىكرده‌اند .\r\n","page_name":" 105 ","page_number":115},
  {"content":"\r\n\r\n38 - و از نور وجود اوست كه مشكاه ذات من روشن شده است ، و چنان آن مشكاه ذات نورانى گرديده است كه شب و عشاء من همانند روز روشن شده است .\r\n39 - و من با انوار خود انس پيدا كردم ، و من هادى آنها بودم ، و آنها را فرستادم ، و متوجّه باش كه اين أنوار از نفس پيدا شده است ، كه خود نفس بر آن تابش نموده و إشراق كرده است .\r\n40 - و ماه وجود من هيچوقت غروب نمىكند ، و خورشيد من هيچگاه غائب نمىگردد ، و بواسطهء من است كه تمام كواكب درخشان و نور دهنده كه همچون دانه‌هاى درّ هستند هدايت مىيابند .\r\n\r\n[ در لوازم و آثار ولايت كلّيّه كه فناء مطلق است 
  ]\r\nبارى اين مطالبى را كه در اين درس نقل كرديم از فلاسفهء بزرگ و عرفاء عاليقدر اسلام ، حقايقى است كه براى سالك ، در حال عرفان و شهود حضرت حقّ جلّ و عزّ در عالم فناء مطلق كه فناء در ذات و فناء در جميع أسماء و صفات اوست پيدا مىشود ، يعنى در مقام ولايت كلّيّه كه حجاب و پرده‌اى نيست ، و حتّى حجاب إنّيّت و خوديّت سالك به تمام معنى الكلمه پاره شده و از بين رفته است ، و در اين مقام است كه ذات اقدس حقّ ، خود سخن مىگويد ، و خود مىبيند ، و خود مىشنود ، و خود أخذ و بطش مىكند .\r\nو مبادا انسان اين مطالب را باور نكند ، و بر گزافه‌گوئى و مبالغه‌سرائى حمل كند ، زيرا اين حقايق همه در مقام عرفان و توحيد است ، يعنى در حقيقت اين حقايق از شخص متحقّق به توحيد سر مىزند ، يعنى از شخص فانى كه به بقاء حضرت حقّ باقى شده است ، يعنى از خود حضرت حقّ جلّ و عزّ ، زيرا كه غير از او مصدر فعل و اصالتى در عالم نيست ، غاية الأمر قبل از مقام لقاء و عرفان و فناء ، مردم خود را از روى جهالت مستقلّ در امور مىپنداشتند ، و اينك در عالم توحيد فهميدند كه اشتباه مىكردند و مىگفتند ، بلكه يگانه وجود مؤثّر و مستقلّ ، غير از ذات حضرت احديّت موجودى نيست  تَبارَكَ اسْمُ رَبِّكَ ذِي الْجَلالِ وَ الْإِكْرامِ  . و نهايت سير ما به سوى خدا مقام توحيد است ، و إنكار اين معارف ، سير ما را به سوى خدا مسدود مىكند ، و راه عرفان إلهى را مىبندد ، و بهرهء ما را از مواهب الهيّهء بىدريغ و بىكمّ و كيف ، و استعداد غير متناهى براى وصول به مقام عزّ شامخ حضرتش را محدود به حيات دنيوى و اشياء\r\n\r\n","description":"","footnote":"","page_name":" 106 ","page_number":116},
  {"content":"\r\n\r\nجزئيّهء خسيسه و امور اعتباريّه و سرگرم كننده مىكند ، تا آنكه ناگهان أجل در رسد و    أَلْهاكُمُ التَّكاثُرُ حَتَّى زُرْتُمُ الْمَقابِرَ    بر ما خوانده شود .\r\nرسول الله صلّى اللّه عليه و آله و سلّم پيشتاز راه ولايت مطلقه و يگانه سابق در اين مضمار است ، كه تمام أنبياء سابقين و پيامبران مكرّمين حتّى اولوا العزم از آنها ، از مشكاة مصباح نور آن حضرت بهره مىگيرند .\r\nآن حضرت راه توحيد مطلق و عرفان محص و شهود أسمائى و صفاتى و ذاتى را براى امّت خود بطور مطلق و مرسل باز كرد ، و امّت آن حضرت از مواهبى بهره‌مندند كه امّت‌هاى پيامبران پيشين بهره‌مند نبوده‌اند .\r\nو پس از آن حضرت و از آن حضرت به حضرت مولى الموحّدين أمير المؤمنين عليه الصّلاة و السّلام منتقل شد و به يازده فرزند گرامش يكى پس از ديگرى ، تا اينك اين مقام بطور أكمل و اتمّ براى حضرت بقيّة الله حجّة ابن الحسن العسكرى ارواحنا له الفداء مىباشد ، و ساير أولياء حقّه و عرفاء حقّهء إلهيّه ، از بركات آن بزرگواران ، و در عصر غيبت از بركات اين آينهء اتمّ الهى بهره مىگيرند ، و به كمال مىرسند ، و به وصول و فناء نائل مىگردند .\r\nبارى وجود أقدس حضرت رسول الله صلّى اللّه عليه و آله و سلّم خود ، باز كنندهء اين راه براى امّت است و امامان بر حقّ عليهم السّلام و الإكرام همگى داراى اين مقام بوده و هستند ، و ولايت تكوينى يك أمر بسيط و ساده از نظر أهل دل و فضيلت و عرفاء حقّه است ، و براى هر كس كه پا در اين ميدان نهد به فضل و رحمت حقّ پيدا مىشود .\r\nآنگاه جاى أسف نيست ، كه ما اين مقام را از رسول الله و امامان انكار كنيم ؟ و وصول به مقامات را منحصرا به يك الفاظ تو خالى و ميان تهى بسنده نمائيم ، و هر گونه فضيلت و كرامتى را مجرّد أمر اعتبارى و توهّمى بپنداريم ؟\r\nولايت تكوينى از امور ضروريّه و از لوازم حتميّهء سير در راه معرفت ، و عرفان و شهود حضرت حقّ است . و منكران آن حقّا دستشان از معارف إلهيّه تهى است ، و كامشان از آب حيات ولايت تر نشده ، و از ماء معين شهود و وجدان چيزى را نياشاميده‌اند ، جگرشان تفته و خشك ، همچون كلاب عوعو كننده در بيابان خشك و تيه و ريگزار جهل سرگردانند .\r\n\r\n","description":"","footnote":"","page_name":" 107 ","page_number":117},
  {"content":"\r\n\r\n مه فشاند نور و سگ عوعو كند * هر كسى بر باطن خود مىتند \r\n\r\n[ بيان استاد علامه طباطبائى رضوان الله عليه در ولايت ائمه عليهم السلام 
  ]\r\nدر مقامات و درجات ولايت امامان دوازده گانهء شيعه كه خلفاى منصوب از جانب رسول اللّه هستند ، علّامهء فقيد و بزرگوار و استاد ما : آية الله طباطبائى رضوان الله عليه مختصرى در رسالهء ولايت خود آورده‌اند كه عين آن را ما در اينجا به زبان پارسى مىآوريم :\r\nو از جمله اخبارى كه در اين باب وارد شده است ، چيزى است كه در « بحار » از « محاسن » از رسول خدا صلّى اللّه عليه و آله و سلّم آمده است كه : إنّا معاشر الأنبياء نكلّم النّاس على قدر عقولهم « ما جماعت پيامبران با مردم به اندازهء عقلهايشان سخن مىگوئيم » .\r\nاين تعبير وقتى نيكوست كه در آنجا از معانى و چيزهاى مهمّ ، امورى باشد كه فهم مستمعان از مردم بدان نرسد ، و اين معنى واضح است ، زيرا آن حضرت فرمود : نكلّم و نفرمود : نقول يا نبيّن يا نذكر و نحوها .\r\nو اين دلالت دارد بر آنكه معارفى را كه أنبياء عليهم السّلام بيان كرده‌اند ، بيان آنها در حدود مقدار عقل‌ها و ظرفيّت أفكار و انديشه‌هاى امّت‌هاى آنها بوده است ، چون مىخواستند از مشكل و صعب به آسان و سهل تنازل و ميل كنند ، نه آنكه از معارف كثيره به جهت إرفاق به عقول و انديشه ، به اين مقدار مختصر و كم اقتصار كرده باشند ، و از مجموع بعضى را آورده باشند ، اينچنين نيست .\r\nو به عبارت ديگر : تعبير رسول الله ناظر است به كيفيّت بيان ، نه كمّيّت آن ، پس دلالت دارد بر آنكه اين معارف ، حقيقتش آن درايتى است كه وراء آن چيزى است كه عقول براى وصول به آن در معارف از برهان ، و جدل ، و خطابه مىپيمايد و سير مىكند ، و پيامبران عليهم السّلام آنچه را كه بيان كرده‌اند ، با تمام راههائى است كه عقول از برهان و جدل و وعظ دارند با وجود آنكه آنان از اين راه به بهترين بيان بيان كرده‌اند ، و در شرح آن از پيمودن هر راه ممكنى دريغ نكرده‌اند .\r\nو از اينجا دانسته مىشود كه براى معارف إلهيّه مرتبه‌ايست ما فوق بيان و گفتار لفظى ، بطورى كه اگر آن مرتبه را به مرتبهء بيان تنزّل دهند ، و به لفظ و گفتار بگويند ، و به زبان آورند ، عقول عادى آن را ردّ مىكند .\r\nو اين ردّ يا به جهت آنست كه طبق مطالب ضرورى كه در نزد آنهاست ،\r\n\r\n","description":"","footnote":"","page_name":" 108 ","page_number":118},
  {"content":"\r\n\r\nنمىباشد ، و با آن مخالف است ، و يا به جهت آنست كه با بيانى كه براى آنها شده است ، و عقول آنها قبول كرده است ، منافات دارد .\r\nو از اينجا ظاهر مىشود كه نحوهء فهميدن و إدراك كردن حقيقت اين معارف غير از نحوهء إدراك عقول است ، كه آن إدراك فكرى و انديشه نظرى است . و اين مطلب را خوب تفهّم كن ! و از جملهء اخبار در اين باب « 1 » ، خبر مستفيض و مشهورى است كه :\r\nإنّ حديثنا صعب مستصعب لا يحتمله إلّا ملك مقرّب أو نبىّ مرسل أو عبد مؤمن امتحن الله قلبه للإيمان .\r\n« بدرستى كه حديث ما سخت و مشكل و غير قابل دسترس ، و نيز سخت و مشكل شمرده شده و غير قابل دسترسى انگاشته شده مىباشد ، بطورى كه هيچكس نمىتواند آن را متحمّل گردد و بردارد ، مگر آنكه فرشتهء مقرّبى باشد ، و يا پيامبر مرسلى ، يا بندهء مؤمنى كه خداوند قلب او را به تحمّل ايمان ، آزمايش نموده باشد » .\r\nو از جملهء اخبار ، خبرى است كه براى رسانيدن مقصود ، از خبر سابق دلالتش بيشتر است ، و آن را در « بصائر » مسندا از أبو صامت روايت مىكند كه او گفت : از حضرت صادق عليه السّلام شنيدم كه مىفرمود :\r\nإنّ من حديثنا ما لا يحتمله ملك مقرّب و لا نبىّ مرسل و لا عبد مؤمن .\r\nقلت : فمن يحتمله ؟ ! قال : نحن نحتمله .\r\n« بعضى از احاديث ما چنان است كه هيچ فرشتهء مقرّبى و هيچ پيامبر مرسلى ، و هيچ بندهء مؤمنى نمىتواند آن را تحمّل كند .\r\nعرض كردم : پس چه كسى تحمّل آن را مىكند ؟ ! فرمود : خود ما تحمّل آن را مىنمائيم ! » .\r\nو اخبارى كه بر اين سياق است ، همچنين مستفيض است ، و در بعضى از\r\n\r\n\r\n","description":"","footnote":"\r\n( 1 ) - اين احاديث بسيار است ، و با تعابير مختلفى بيان شده و به حدّ استفاضه مىرسد ، و آنها را مجلسى در جلد اوّل « بحار » از طبع كمپانى از ص 117 تا 126 در تحت عنوان « باب انّ حديثهم عليهم السلام صعب مستصعب و انّ كلامهم ذو وجوه كثيرة و فضل التدبّر فى اخبارهم و التسليم لهم و النّهى عن ردّ اخبارهم » آورده است .\r\n","page_name":" 109 ","page_number":119},
  {"content":"\r\n\r\nآنها وارد است كه :\r\nقلت : فمن يحتمله جعلت فداك ؟ ! قال : من شئنا .\r\n« عرض كردم : پس بنابر اين چه كسى مىتواند تحمّل آن را كند فدايت شوم ؟ ! فرمود : هر كسى كه ما بخواهيم » .\r\nو ايضا در « بصائر الدرجات » از مفضّل روايت است كه گفت : حضرت امام محمّد باقر عليه السّلام فرمودند :\r\nإنّ حديثنا صعب ، مستصعب ، ذكوان ، أجرد ، و لا يحتمله ملك مقرّب ، و لا نبىّ مرسل ، و لا عبد امتحن الله قلبه للإيمان .\r\nأمّا الصّعب فهو الّذى لم يركب بعد ، و أمّا المستصعب فهو الّذى يهرب منه إذا رئى ، و أمّا الذّكوان فهو ذكاء المؤمنين ، و أمّا الأجرد فهو الّذى لا يتعلّق به شىء من بين يديه و لا من خلفه و هو قول الله :\r\n« الله الّذى نزّل أحسن الحديث » فأحسن الحديث حديثنا ، و لا يحتمل أحد من الخلائق أمره بكماله حتّى يحدّه لأنّه من حدّ شيئا فهو اكبر منه ، و الحمد لله على التّوفيق ، و الإنكار هو الكفر .\r\n« حديث ما صعب ، و مستصعب ، و ذكوان ، و أجرد است ، و هيچ ملك مقرّبى ، و پيغمبر مرسلى ، و بنده‌اى كه خداوند دل او را به ايمان آزموده است ، نمىتواند آن را تحمّل كند .\r\nامّا مراد از صعب ، آن چيزى است كه نتوانسته‌اند بر او سوار شوند ، و مراد از مستصعب آن چيزى است كه چون آن را ببينند از آن فرار كنند ، و مراد از ذكوان ، بر فروزنده و ملتهب كنندهء مؤمنان است ، و مراد از أجرد ، آن چيزى است كه در مقابل او و در پشت او هيچ چيزى به او تعلّق نگرفته باشد ، و اينست گفتار خداوند :  اللَّهُ نَزَّلَ أَحْسَنَ الْحَدِيثِ  « خدا بهترين حديث را فرستاده است » زيرا بهترين حديث ، حديث ماست . و هيچيك از خلايق توان آن را ندارد كه آن را تحمّل نمايد ، مگر آنكه آن را بتواند اندازه‌گيرى كند ، چون كسى كه چيزى را اندازه‌گيرى كند ، از آن چيز بزرگتر است . و سپاس خداى را بر توفيق ، و انكار همانا كفر است » « 1 » .\r\n\r\n\r\n","description":"","footnote":"\r\n( 1 ) - صعب به آن حيوان سركش و چموش گويند كه كسى نمىتواند آن را سوار شود ، در مقابل ذلول كه مراد\r\n","page_name":" 110 ","page_number":120},
  {"content":"\r\n\r\nگفتار امام كه در صدر حديث مىفرمايد : لا يحتمل كسى نمىتواند تحمّل آن را كند ، و در ذيل حديث : حتّى يحدّه مگر آنكه آن را اندازه‌گيرى كند ، دلالت دارد بر آنكه حديث آنان عليهم السّلام داراى مراتبى است ، و بعضى از مراتب آن بواسطهء اندازه‌گيرى كردن قابل تحمّل است .\r\nو شاهد بر اين گفتار آنكه : در روايت أبو صامت گذشت كه : من حديثنا بعضى از احاديث ما قابل تحمّل نيست . و بنابر اين ، مورد اين روايات با روايت اوّل كه مىفرمايد : لا يحتمله إلّا ملك مقرّب مورد واحدى است ، و مشكّك و داراى مراتب و درجاتى است .\r\nو همچنين در حكم تعميم نبوىّ سابق است كه فرمود : إنّا معاشر الأنبياء نكلّم النّاس على قدر عقولهم .\r\nو علّت عدم إمكان تحديد و اندازه‌گيرى خلايق ، أحاديث آنان را اين است كه : ظروف آنان كه همان حدود وجودى ايشان و ذات ايشان است محدود است ، و چون بواسطهء آن ظروف تحمّل مىكنند آنچه را كه تحمّل مىكنند ، بنابر اين آنچه را متحمّل مىشوند نيز محدود مىگردد .\r\nو اين است همان علّتى كه كسى نمىتواند حديث آنان را به كماله و تمامه تحمّل كند ، چون أمر غير محدود است و از حيطهء حدود امكان خارج ، و آن عبارت است از مقام و منزلت ايشان كه هيچ حدّى و اندازه‌اى نمىتواند آن را تحديد كند و اندازه زند ، و اين است ولايت مطلقة ، و انشاء الله العزيز در بعضى از فصول اخير اين رساله قدرى مبسوطتر از اين در اين باره سخن مىگوئيم .\r\nو از جمله اخبار ، اخبار ديگرى است كه موجب تأييد و تقويت مطالب سابق\r\n\r\n\r\n","description":"","footnote":"\r\nاز آن حيوان رام است و مستصعب حيوانى را گويند كه چون آن را ببينند از آن فرار كنند ، از شدّت حدّت ، و بيم گزند آن ، و در اينجا حضرت حديث خود را به چنين حيوانى تشبيه كرده‌اند يعنى نزديك شدن به أسرار آل محمّد در توان هر كس نيست ، و ذكوان از مادّهء ذكت تذكو النّار : اشتدّ لهيبها ، و همانطور كه مجلسى در بيان حديث مشابه آن آورده است : ذكاء المؤمنين يعنى در توقّد و التهاب و فرو زندگى پيوسته مردم را در هيجان مىآورد . و أجرد به آن كسى گويند كه هيچ مو در بدن او نيست ، و بنابر اين بسيار پاك و زيباست ، و اين را براى طراوت و نيكوئى استعاره آورند ، و محصّل آنكه : حديث ما پاك و پاكيزه و باطراوت و بدون هيچ شائبه‌ايست ، و موجب التهاب و اضطراب و به حركت در آمدن مؤمنان است كه برخيزند و به دنبال ما بگردند ، و نيز مشكل است و كسى را ياراى تحمل آن نيست .\r\n","page_name":" 111 ","page_number":121},
  {"content":"\r\n\r\nاست ، همچنان كه در « بصائر الدّرجات » مسند از مرازم روايت كرده است كه حضرت صادق عليه السّلام گفتند :\r\nإنّ أمرنا هو الحقّ ، و حقّ الحقّ ، و هو الظّاهر ، و باطن الظّاهر ، و باطن الباطن ، و هو السّرّ ، و سرّ السّرّ ، و سرّ المستسرّ ، و سرّ مقنّع بالسّرّ .\r\n« أمر ماست كه آن است حقّ ، و حقّ حقّ ، و آن است ظاهر ، و باطن ظاهر ، و باطن باطن ، و آن است سرّ و سرّ سرّ ، و سرّ پوشيده شده ، و سرّى كه با سرّ پنهان شده ، و پرده بر خود گرفته است » .\r\nو در بعضى از اخبار وارد است كه : إنّ للقرآن ظهرا و بطنا ، و لبطنه بطنا إلى سبعة أبطن « از براى قرآن ظاهرى و باطنى است ، و از براى باطن آن باطن ديگرى است ، تا هفت باطن » . و در خبر ديگرى وارد است كه : إنّ ظاهره حكم و باطنه علم .\r\n« ظاهر قرآن ، حكم است ، و باطنش علم است » .\r\nو در بعضى از اخبار جبر و تفويض ، در « توحيد » صدوق مسندا از مرازم از حضرت صادق عليه السّلام در حديثى روايت مىكند كه : قال : فقلت له : فأىّ شىء هو ، أصلحك الله ؟ ! قال : فقلّب يده مرّتين ، أو ثلاثا ، ثمّ قال عليه السّلام : لو اجبتك فيه لكفرت ! « مرازم گويد : از حضرت صادق پرسيدم : آن كدام است ؟ ! خداوند أمر تو را اصلاح كند ، و خيرت دهد .\r\nمرازم گفت : حضرت دو بار و يا سه بار دست خود را واژگون كردند ، و سپس گفتند : اگر در اين باره پاسخ تو را بدهم ، كافر خواهى شد ! » .\r\nو در اشعار منسوب به حضرت امام سجّاد سيّد العابدين عليه السّلام اين گفتار وارد است كه :\r\n و ربّ جوهر علم لو أبوح به * لقيل لى أنت ممّن يعبد الوثنا \r\n« و چه بسيار از علوم حقيقى و واقعى است ، كه اگر من آن را اظهار كنم ، به من گفته مىشود كه تو از زمرهء بت‌پرستان مىباشى ! » .\r\nو از جملهء اخبار ، روايات وارده دربارهء ظهور است كه مىرساند كه حضرت قائم مهدى عليه السّلام بعد از ظهورش ، أسرار وارده در شريعت را منتشر مىكند ، و قرآن كريم آن را تصديق مىكند .\r\n\r\n","description":"","footnote":"","page_name":" 112 ","page_number":122},
  {"content":"\r\n\r\nو در « بصائر الدّرجات » مسندا از مسعدة بن صدقه از حضرت صادق از پدرشان حضرت باقر عليهما السّلام روايت است كه : قال : ذكرت التّقيّة يوما عند علىّ بن الحسين عليه السّلام . فقال لى : و الله لو علم أبو ذرّ ما فى قلب سلمان لقتله و قد آخى بينهما رسول اللّه صلّى اللّه عليه و آله و سلّم - الحديث .\r\n« روزى از پدرم حضرت سجّاد عليه السّلام كه دربارهء تقيّه سخن به ميان آمد از لزوم آن پرسيدم ، فرمود : سوگند به خدا كه اگر آنچه را كه در دل سلمان بود ، ابو ذر آن را مىفهميد سلمان را مىكشت ، درحالىكه رسول اللّه صلّى اللّه عليه و آله و سلّم بين آن دو نفر عقد اخوّت و برادرى بسته بود » .\r\nو در خبر است كه حضرت باقر عليه السّلام مطالبى را به جابر « 1 » گفتند ، و فرمودند : اگر آنها را افشاء كنى ، لعنت خداوند و ملائكه و مردم ، همگى بر تو خواهد بود ! و نيز در « بصائر الدّرجات » از مفضّل ، از جابر ، حديث وارد است كه ملخّص آن اين است كه : « بعد از رحلت حضرت باقر عليه السّلام جابر خدمت حضرت صادق عليه السّلام آمد و گفت : نفس من از تحمّل اين احاديث تنگ شده و ديگر طاقت بر إخفاء آنها را ندارم ! حضرت صادق عليه السّلام او را امر كردند كه : در زمين حفره‌اى حفر كند ، و سرش را در آن فرو برد ، و آن احاديث را با گودال بگويد ، و سپس خاك بر روى آن بريزد ، زيرا كه زمين در اين صورت رازدار او مىشود » .\r\nو همچنين در « بحار الانوار » از كتاب « اختصاص » و « بصائر الدّرجات » ، از جابر از حضرت باقر عليه السّلام روايت است كه حضرت به او در ضمن حديثى گفتند : يا جابر ما سترنا عنكم أكثر ممّا أظهرنا لكم .\r\n« اى جابر ! آنچه را كه ما بر شما مخفى داشته‌ايم ، بيش از آن است كه به شما اظهار نموده‌ايم ! » .\r\nو متفرّقات اخبار در اين زمينه بسيار است ، و بلكه به حدّ إحصاء نمىرسد ، و\r\n\r\n\r\n","description":"","footnote":"\r\n( 1 ) - مراد جابر بن يزيد جعفى است كه از اعاظم اصحاب آن حضرت بوده است ، نه جابر بن عبد اللّه أنصارى .\r\n","page_name":" 113 ","page_number":123},
  {"content":"\r\n\r\nبطورى است كه جمعى از اصحاب رسول اللّه و أئمّهء اهل بيت سلام الله عليهم را از أصحاب أسرار شمرده‌اند ، همچون سلمان فارسى ، و اويس قرنىّ ، و كميل بن زياد نخعىّ ، و ميثم تمّار كوفىّ ، و رشيد هجرىّ ، و جابر جعفىّ رضوان اللّه تعالى عليهم أجمعين « 1 » » .\r\n\r\n[ در معناى ولايت تكوينى و تشريعى 
  ]\r\nبارى آيه‌اى كه در مطلع گفتار ذكر شد : النّبىّ أولى بالمؤمنين من أنفسهم ، دلالت دارد بر ولايت رسول اللّه صلّى اللّه عليه و آله و سلّم بر جميع مؤمنين ، و اطلاق اين ولايت ، هم در مورد تكوين و هم در مورد تشريع است ، و بلكه حقيقت ولايت در ناحيهء تكوين و حقيقت است ، و پس از آن در ناحيهء تشريع و اعتبار .\r\nولايت تكوينيّه معنايش آن است كه : رسول اللّه حقّا واسطه و حجاب بين بنده و خداوند قرار دارند ، و تمام فيوضات از جانب پروردگار نسبت به بندگان ، از حيات و علم و قدرت ، و ساير جهات توسّط ايشان كه آئينه و مرآت حقّند ، و در مقام ولايت و بدون واسطگى قرار دارند ، افاضه مىشود .\r\nولايت تشريعيّة معنايش آن است كه : رسول اللّه در مقام تصميم‌گيرى و اختيار و انتخاب مؤمنين ، اراده و اختيار آن حضرت مقدّم است ، و بجاى اراده و اختيار مؤمن مىنشيند ، بدين معنى كه : اگر مؤمن بخواهد كارى را انجام دهد ، و آن حضرت منع كنند ، و يا بخواهد انجام ندهد ، و آن حضرت امر كنند ، بايد منع و يا امر آن حضرت را برخواست و ارادهء خويشتن مقدّم دارد ، و به دنبال انجام فرمان او برود هر چه باشد ، خواه جنگ و يا صلح ، و خواه گرفتن مال و يا دادن ، و خواه نكاح و يا طلاق و جلاء وطن و كسب و كار ، و ساير امور زندگى ، و دستورات دينى و تكاليف الهيّه ، همه و همه از جانب رسول اللّه نازل مىشود ، و اطاعت آنها واجب است .\r\nاز جمله موارد اعمال ولايت تشريعى رسول اللّه صلّى اللّه عليه و آله و سلّم داستان زينب است كه حضرت رسول اللّه به امر ولائى خود او را به پسر خوانده و غلام آزادشدهء خود زيد بن حارثة تزويج كردند و پس از آن كه زيد او را طلاق گفت باز به امر ولائى او را به حبالهء نكاح خويش درآوردند .\r\n\r\n\r\n","description":"","footnote":"\r\n( 1 ) - رسالهء « الولاية » علّامه فقيد آية الله طباطبائى رضوان الله عليه ، نسخهء خطّى حقير ص 3 تا ص 6 .\r\n","page_name":" 114 ","page_number":124},
  {"content":"\r\n\r\n\r\n[ داستان ازدواج زينب با زيد بن حارثه 
  ]\r\nتوضيح آنكه : زينب دختر عمّهء آن حضرت بود يعنى دختر اميمة كه او دختر عبد المطّلب بود . اميمة را مردى به نام جحش تزويج كرده بود و از او دخترى آمد به نام زينب .\r\nپس زينب بنت جحش دختر اميمه بنت عبد المطّلب و عمّه‌زادهء رسول الله است .\r\nزيد بن حارثه غلام رسول الله بود ، و حضرت او را آزاد كردند ، و پس از آزادى او را پسر خود خواندند ، و در آن زمان داستان پسر خواندگى بسيار معروف و مشهور و در بين مردم متداول بود .\r\nو البتّه تمام اين كارهاى رسول خدا بر اساس حكمت و مصلحت بوده است كه اينك قدرى از آن را مىيابيم .\r\nدر زمان جاهليّت ، اعراب پسر خوانده را كه اسمش دعىّ بوده است ، در احكام ، پسر حقيقى خود مىدانستند ، و در تمام خصوصيّات از نكاح و ارث ، و ساير امور همچون پسر و يا دختر واقعى خود مىشمردند .\r\nو بنابر اين عيالى را كه براى پسر خواندهء خود مىگرفتند : عروس واقعى خود مىشمردند ، و او را محرم خود مىدانستند . و پس از آن كه پسر خوانده ، او را طلاق مىداد ، به نكاح خويش در نمىآوردند ، زيرا كه مىگفتند : زن فرزند ماست ، و عروس ماست ، و حرمت مؤبّد دارد .\r\nو از طرف ديگر ، أشرافيّت در بين عرب متداول و مرسوم بود ، و هيچ زن متعيّن و متشخّص حاضر نبود به حبالهء نكاح غلام آزاد شده‌اى كه از جهت نسب داراى آبرو و اعتبارى نيست درآيد .\r\nبزرگان عرب دختران خود را به افراد نامدار ، و قبيله‌دار ، و صاحب عشيره ، و داراى اسم و رسم مىدادند و تزويج با فقرا و مستمندان و غلام‌هاى آزاد شده ، براى آنان بزرگترين ننگ و عار محسوب مىشد ، كه حاضر بودند بميرند ، و يا دختران آنها ترك شوهر گويند ، و به چنين ازدواجى حاضر نمىشدند .\r\nرسول خدا صلّى اللّه عليه و آله و سلّم از جانب پروردگار مأمور مىشود ، كه اين احكام جاهليّت را براندازد .\r\nأوّلا - به مردم اعلان كند كه شرافت مؤمن به ايمان و تقوى است ، نه به مال و\r\n\r\n","description":"","footnote":"","page_name":" 115 ","page_number":125},
  {"content":"\r\n\r\nحسب و نسب ، و بنابر اين هر مرد مسلمان و فقيرى گر چه غلام آزاد شده‌اى باشد ، حقّ دارد از دختران أشراف ازدواج كند ، و زن‌هاى شريف و أصيل نيز مىتوانند با مردم مؤمن فقير ازدواج كنند .\r\nدر همسرى و انتخاب زن و شوهر ، كفو بودن يعنى ، همطراز و هم طبقه بودن ، عبارت است ، از : ايمان و تقوى ، نه همطراز و هم كفو بودن در مال و اعتبار و عشيره و قوم و قبيله .\r\nو ثانيا - به مردم اعلان كند كه : پسر خواندهء انسان ، پسر انسان نيست ، و هيچگونه آثار نسب بر او مترتّب نمىشود ، پسر خوانده ، پسر نيست ، و دختر خوانده ، دختر نيست ، نه ارث مىبرد ، و نه از او ارث مىبرند ، و نه محرم است ، دختر خوانده محرم نيست ، پسر خوانده با زوجهء انسان محرم نيست ، و زوجهء پسر خوانده نيز عروس انسان محسوب نمىشود ، و با انسان محرم نمىگردد ، و پس از آنكه أحيانا پسر خوانده او را طلاق داد ، انسان مىتواند او را در نكاح خويش درآورد ، زيرا كه زنى است به تمام معنى بيگانه و اجنبىّ ، و جزء محارم نمىباشد .  وَ ما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَ اللَّهُ يَقُولُ الْحَقَّ وَ هُوَ يَهْدِي السَّبِيلَ  ( آيه 4 از سورهء 33 : - احزاب ) « و خداوند پسر خوانده‌هاى شما را پسر قرار نداده است ، و اين گفتار خود شما است كه بر سر زبانهايتان جارى است . و خداوند حقّ مىگويد ، و او به راه راست رهبرى مىكند » .\r\nرسول خدا مىخواهد اين احكام را اجرا كند ، ولى از مردم مىترسد ، از مردم تازه مسلمان مىترسد كه مبادا استيحاش كنند ، و زير بار نروند ، و از دين برگردند و بگويند : اين محمّد شريعتى را آورده است كه ( عياذا باللّه ) مانند مجوس نكاح محارم را تجويز مىكند .\r\nفلهذا اين خوف و ترس رسول اللّه از مردم ، به جهت نگاهدارى دين و براى خداوند بوده است . و ليكن خداوند به او أمر مىكند كه بدين خوف اعتناء مكن ! و از من فقطّ بترس ! و اين امر را اجرا كن .\r\nنظير امر و عتاب خداوند به رسول اللّه در قضيّهء غدير كه :  بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  . « اى پيغمبر برسان به\r\n\r\n","description":"","footnote":"","page_name":" 116 ","page_number":126},
  {"content":"\r\n\r\nمردم ، و تبليغ كن آنچه را كه از طرف پروردگارت به تو نازل شده است ، و اگر بجا نياورى رسالت خدا را تبليغ نكرده‌اى ! و خداوند تو را از مردم حفظ مىكند » ( آيه 67 از سورهء 5 : مائده ) .\r\nرسول خدا صلّى اللّه عليه و آله و سلّم در وقت آمدن احكام شديد كه مردم در به دو أمر تحمّل آن را نداشتند ، آن حكم را اوّل دربارهء خود و اقوام و نزديكان خود پياده مىفرمود ، و عمل مىكرد ، تا مردم بدانند كه رسول اللّه خود با نفس نفيس خود ، در معرض اين حكم قرار گرفته ، و دربارهء خود اجرا كرده است ، و بنابر آن ، استيحاش و نگرانى از بين برود ، و يا لااقلّ تخفيف پيدا كند .\r\nمثلا وقتى كه خواست ربا را بردارد ، و حكم به حرمت آن كند ، و پول‌هاى ربوى را كه مردم در جاهليّت از يكديگر طلب داشتند ، فسخ كند و آن را بىاعتبار بشمارد ، اوّل بار ، دربارهء عمويش عبّاس ، اين حكم را اجرا كرد ، و تمام پولهاى ربوى را كه او از مردم طلب داشت اسقاط كرد چنان كه در خطبهء حجّة الوداع كه در عرفات ايراد فرمود ، آمده است كه : و وضع ربا الجاهليّة و أوّل ربا وضعه ربا عمّه العبّاس رضى اللّه عنه « 1 » .\r\nو نيز وقتى كه خواست ارزش خون‌هاى مشركين و غير مسلمان را بردارد ، اوّل دربارهء پسر عموى خودش : ربيعة بن حارث بن عبد المطّلب ، كه در شرك و در جاهليّت ريخته شده بود و هذيل او را كشته بود ، برداشت و در خطبه فرمود ، چنان كه آمده است : و وضع الدّماء فى الجاهليّة و أوّل دم وضعه دم ابن عمّه ربيعة بن الحارث بن عبد المطّلب قتله هذيل .\r\nفقال : أوّل دم أبدا به من دماء الجاهليّة موضوع فلا يطالب به فى الاسلام « 1 » .\r\nو در همين خطبه مىفرمايد : إنّ دماءكم و أموالكم حرام عليكم كحرمة يومكم هذا ، فى شهركم هذا فى بلدكم هذا . ألا كلّ شىء من امر الجاهليّة تحت قدمى موضوع ، و ربا الجاهليّة موضوع ، و أوّل رباء أضع ربا العبّاس بن عبد المطّلب .\r\n« بدانيد كه : حقّا خون‌هاى شما و مال‌هاى شما بر يكديگر حرام است ، مانند\r\n\r\n\r\n","description":"","footnote":"\r\n( 1 ) - « سيرهء حلبيّه » ، ج 3 ص 298 .\r\n","page_name":" 117 ","page_number":127},
  {"content":"\r\n\r\nحرمت اين روز حرام ، در اين ماه حرام ، و در اين شهر حرام « 1 » . آگاه باشيد كه هر امرى از امور جاهليّت را من در زير گام خود گذاشتم ، و رباى جاهليّت را زير پاى خود گذاشتم ، و اوّلين ربائى كه ساقط كردم و از بين بردم ، رباى عبّاس پسر عبد المطّلب است » .\r\nبارى پيامبر اكرم صلّى اللّه عليه و آله و سلّم براى اجراء امر اوّل كه ازدواج بين طبقهء اشراف و طبقهء ضعيفان بود ، و مىخواست اوّلين بار اين أمر را دربارهء خاندان خود اجرا كند به نزد زينب بنت جحش ( دختر عمّهء خود ) آمدند و او را براى زيد بن حارثة كه غلام آزاد شده و پسر خواندهء آن حضرت بود خطبه و خواستگارى كردند ، اين امر بر زينب گران آمد همچنان كه در تفسير « الدّرّ المنثور » وارد است كه :\r\nاخرج ابن جرير عن ابن عبّاس ، قال : خطب رسول اللّه صلّى اللّه عليه و آله و سلّم زينب بنت جحش لزيد بن حارثة فاستنكفت منه و قالت : انا خير منه حسبا ، و كانت امرأة فيها حدّة ، فأنزل اللّه تعالى :\r\n وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  . ( آيه 36 از سورهء 33 : أحزاب ) . « 2 » ابن جرير از ابن عبّاس تخريج كرده است كه : رسول خدا از زينب براى زيد بن حارثه خواستگارى كردند ، و زينب از پذيرش آن استنكاف كرد و گفت : حسب من از او بهتر است ، و زينب داراى حدّت و شدّت بود . در اين حال خداوند اين آيه را فرستاد :\r\n« و چنين حقّى و اختيارى براى هيچ مرد مؤمن و هيچ زن مؤمنه‌اى نيست ، در آن وقتى كه خدا و رسول خدا بر او حكمى را بنمايند ، او از براى خود اختيار در آن امر داشته باشد ، و هر كس مخالفت خدا و رسول خدا را بكند به گمراهى آشكارى گمراه مىگردد » .\r\n\r\n\r\n","description":"","footnote":"\r\n( 1 ) - منظور از روز حرام روز عرفه است ، كه بسيار محترم است ، و از ماه حرام منظور ماه ذوالحجّة است كه ماه محترم است و منظور از شهر حرام شهر مكّه است كه داراى حرمت بوده و بدون احرام نمىتوان در آن داخل شد .\r\n( 2 ) - « الدّرّ المنثور » ج 5 ، ص 200 .\r\n","page_name":" 118 ","page_number":128},
  {"content":"\r\n\r\nبنابر أمر ولائى رسول خدا ، زينب ازدواج با زيد را پذيرفت ، و در بحث حبالهء نكاح او درآمد ، ولى اين ازدواج مقرون به آرامش و سكون نبود ، پيوسته زينب در خود شرف و بزرگى مىديد ، و زيد : شوهر خود را غلام آزادشدهء پسر دائى خود : محمّد رسول اللّه .\r\nو اين عدم توافق روحى كار را بر زيد تنگ كرد ، و كرارا به نزد رسول خدا آمد ، و اجازه مىخواست تا زينب را طلاق گويد ، و پيغمبر اجازه نمىداد ، و مىفرمود : بايد زنت را نگاهدارى كنى ، و طلاق ندهى .\r\n وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ  . ( نيمهء اوّل آيه 37 ) .\r\n« و اى پيغمبر مىگفتى به آن كسى كه خداوند بر او نعمت بخشيده بود ، و تو نيز بر او نعمت ارزانى داشته بودى كه : زنت را براى خودت نگاهدار ، و رها مكن ، و از خداوند بپرهيز » .\r\nتا آنكه آن‌قدر زندگى آنان مشكل شد كه زيد خسته شد ، و نزد رسول اللّه آمد و گفت من ديگر تحمّل صبر و شكيبائى با او را ندارم ، و اذن مىخواهم تا او را طلاق دهم ، و پيغمبر اذن دادند ، و او را طلاق داد .\r\nدر اينجاست كه پيغمبر به أمر خدا مأمور مىگردند تا حكم دوّم يعنى الغاء آثار پسر خواندگى را اجرا كنند ، آن هم در اوّلين مرحله دربارهء خود ، به اينكه : زينب را كه زن پسر خواندهء خود و در حكم عروس آن حضرت بود ، به نكاح خويش درآوردند ، تا عملا بر مردم روشن گردد ، كه عروس پسر خوانده ، عروس انسان نيست ، و نكاح او بدون اشكال است . و ليكن پيغمبر از مردم در خوف و هراس بودند ، كه اين امر در نزد مردم بىسابقه است و اگر زينب را نكاح كنند ، مردم مىگويند : با عروس خود نكاح كرده ، و از دين برمىگردند ، و اسلام چه بسا در اين مراحل محتمل بود منقلب شود .\r\nاين آيه آمد كه اى پيغمبر تو از مردم در خشبت و ترس مىباشى ! نترس ! و أمر خدا را عملى كن و خداوند سزاوارتر است از اينكه از او بترسى ! و آنچه را كه از امر خدا راجع به ازدواج با زينب پنهان مىكنى و به مردم نمىگوئى ، خداوند آن را ظاهر و آشكار مىسازد :\r\n\r\n","description":"","footnote":"","page_name":" 119 ","page_number":129},
  {"content":"\r\n\r\n وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  ( دنبال آيه ) .\r\nرسول خدا صلّى اللّه عليه و آله و سلّم به أمر خدا براى برداشته شدن اين بدعت جاهلى ، با وجود نگرانى و ترس از مردم ، با زينب ازدواج كردند ، و خداوند هم تأييد فرمود و كمك كرد ، و ايراد و اشكال مردم ، ضعيف و ناتوان آمد ، و به حمد اللّه اين حكم هم اجرا شد ، و بر پسر خوانده ديگر آثار پسر حقيقى مترتّب نگشت .\r\n فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا  . ( بقيهء آيه 37 ) .\r\n« پس چون زيد حاجت خود را از زوجهء خود گرفت ، و به او استمتاع و دخول كرد ، ما زينب را به زنيّت و زوجيّت تو درآورديم ، به جهت آنكه هيچ گاه ديگر براى مؤمنان سختى و حرجى ، در نكاح كردن زنهاى پسر خوانده‌هاى آنان نباشد ، در وقتى كه آن پسر خوانده‌ها حاجت خود را از آن زنان به استمتاع و دخول گرفته باشند ، و البتّه امر خداوند شدنى است » .\r\nدر اينجا قضاء وطر يعنى استمتاع و دخول را در هر دو بار مىآورد ، براى آن كه بفهماند حتّى بعد از همخوابگى و آميزش ، نكاح زن پسر خوانده اشكال ندارد ، و نه فقطّ اين حكم منحصر به صورت عدم آميزش بوده باشد .\r\nاين بود حقيقت داستان زينب و أمر ولائى رسول خدا صلّى اللّه عليه و آله و سلّم كه طبق آيه شريفهء قرآن و تفاسير شيعه بيان شد ، ولى بسيارى از تفاسير أهل تسنّن ، داستان را به صورت غير نيكوئى بيان مىكنند .\r\nو مستشرقين نيز چون از تواريخ و تفاسير اهل تسنّن ، به اسلام‌شناسى متوسّل شده‌اند ، فلهذا اسلام را از ديدگاه آنان مىبينند ، و دچار اشكال مىگردند .\r\nگوستاو لوبون فرانسوى در كتاب « تاريخ تمدّن اسلام و عرب » مىنويسد :\r\n« محبّت پيغمبر به زن تا اين درجه بود كه يك روزى اتّفاقا چشمش به زن زيد پسر خواندهء وى كه بدون لباس بود افتاده ، ميلى در وى پيدا شد ، وقتى كه زيد مطّلع گرديد ، او را طلاق داد ، و بعد به حبالهء نكاح پيغمبر درآمد ، و اين مطلب ميان مردم انعكاس بدى انداخته بعضى بناى اعتراض را گذاشتند ، ولى جبرئيل كه هر روز\r\n\r\n","description":"","footnote":"","page_name":" 120 ","page_number":130},
  {"content":"\r\n\r\nنزد پيغمبر مىآمد ، وحى آورد كه اين فعل از پيغمبر بدون مصلحت نبوده است ، مردم هم بعد از اين ساكت شدند » « 1 » .\r\nو از آنچه ما بيان كرديم معلوم شد : صورت قضيّه صد در صد چيز ديگرى بوده است ، و درست بر خلاف اين نظريّه و در مقابل آن است . علّامهء طباطبائى فرموده است :\r\n« و بعضى از مفسّرين خواسته‌اند براى عمل رسول اللّه طبق تفاسير عامّه محملى بتراشند ، فلهذا گفته‌اند : آن حالت رسول اللّه ، حالت جبلّى بشرى بود كه هيچ گاه انسانى از آن فارغ نيست ، و اين از دو جهت اشكال دارد :\r\nأوّلا - اين كلام در مورد منع است ، كه تقويت تربيت الهيّه بطورى نبوده است ، كه بر غريزهء بشرى غالب شود .\r\nثانيا - در آن صورت ديگر محلّى براى عتاب و مؤاخذهء خداوند در كتمان و إخفاء اين امر تصوّر نمىشود ، زيرا در اسلام مجوّزى براى ذكر زنهاى شوهردار مردم ، و علاقه‌مند شدن و گرايش پيدا كردن به آنها نيست ، و در اين صورت چگونه خداوند پيامبر را بر إخفاء اين أمر و ترسيدن از مردم عتاب و مؤاخذه مىكند « 2 » ؟\r\nو نظير اين گونه از نسبت‌هاى ناروا در تواريخ و تفاسير اهل تسنّن به رسول اللّه ديده مىشود ، كه بطور كلّى تاريخ و تفسير شيعه از اين گونه امور پاك است . و شايد علّت تفاسير و تواريخ عامّه آن باشد كه مصادر حديث خواسته‌اند طبق آراء خودشان ، رسول اللّه را از مقام قدّوسيّت و طهارت و عصمت تنزّل دهند ، و با روايات مجعوله در تعريف شيخين كه تا سر حدّ امكان مقام و منزلت آنها را بالا برده‌اند ، تطبيق داده ، و در اين صورت ديگر فاصله‌اى بين رسول اللّه و آنها نخواهد بود ، و اگر هم باشد ضعيف است ، و اين بزرگترين خيانت به تاريخ ، و جنايت به واقعيّت است كه انسان به جهت إعلاء شخصى ، پيامبرى را به أمر غير صحيحى متّهم كند .\r\nو اگر كسى بگويد : همانطور كه سنّىها در جعل روايات براى تعريف شيخين و عثمان كوشش كرده‌اند شيعه هم براى تعريف و تمجيد علىّ بن ابي طالب\r\n\r\n\r\n","description":"","footnote":"\r\n( 1 ) - تاريخ تمدّن » ص 121 و 122 ، در ضمن فصل چهارم .\r\n( 2 ) - تفسير الميزان ، ج 16 ص 343 .\r\n","page_name":" 121 ","page_number":131},
  {"content":"\r\n\r\nاين تلاش را كرده است . جواب گوئيم كه : اين كلام غلط است ، زيرا حكومت و سياست بعد از رسول خدا در دست طرفداران خلفاء بوده است ، و طرفداران علىّ بن ابي طالب مهجور و مطرود و محبوس و مضروب و مقتول بوده‌اند ، و اين امر يكى و دو روز نبوده بلكه تا زمان رفع تقيّه در عهد صفويّه به فتواى عالم كبير و شيخ جليل : شيخ عبد العالى ميسى كركى جبل عاملى ، معروف به محقّق كركى و محقّق ثانى باقى بوده است و در اين صورت كه ازهرجهت قدرت و حكومت و بيت المال و تبليغات در دست مخالفين بوده است ، كجا شيعه مىتواند روايتى جعل كند ، شيعه حتى نتوانسته است روايات وارده در فضائل و مناقب آنها را دست به دست و سينه به سينه به ديگران برساند و شواهد تاريخى بر اين امر بسيار است ، تا كجا رسد كه زياده از مرويّات در فضائل آن سروران خود روايتى بسازد و منتشر كند ، چنانچه شافعى كه از بزرگان و امامان خود مخالفين است چون از او در بارهء امير المؤمنين عليه السّلام پرسيدند ، گفت : ما أقول فى رجل أسرّ أولياه مناقبه تقيّة و كتمها اعداؤه حنقا و عداوة و مع ذلك قد شاع منه ما ملأت الخافقين .\r\n« من چه بگويم دربارهء مردى كه دوستان او مناقب و فضائل او را پنهان كردند از روى تقيّه و ترس ، و دشمنان او نيز پنهان كردند از روى كينه و دشمنى ، و با وجود اين ، مناقب و فضايل او مشرق و مغرب عالم را پر كرده است » .\r\n\r\n[ عناد و كتمان عامّه نسبت به فضائل امير المؤمنين عليه السلام 
  ]\r\nو سيّد تاج الدّين عاملى اين مفاد را از شافعى اخذ كرده است آنجا كه گويد :\r\n لقد كتمت آثار آل محمّد * محبّوهم خوفا و أعداؤهم بغضا\r\nفابرز من بين الفريقين نبذة * بها ملأ الله السّماوات و الارضا \r\n« به تحقيق كه آثار آل محمّد را كتمان كردند ، دوستانشان از روى خوف ، و دشمنانشان از روى بغض . و مع هذا آن مقدار مختصرى كه از بين اين دو گروه ظاهر گرديده است خداوند با آن آسمان‌ها و زمين را پر كرده است » « 1 » . و اين كلام جاى دقّت است . و السّلام علينا و على عباد اللّه الصّالحين .\r\n\r\n\r\n","description":"","footnote":"\r\n( 1 ) - « الكنى و الالقاب » ترجمه شافعى ج 2 ، ص 316 از طبع صيدا .\r\n","page_name":" 122 ","page_number":132},
  {"content":"\r\n\r\n\r\nدرس شصت و هشتم تا هفتاد و يكم تفسير آيه إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ\r\n\r\n","description":"","footnote":"","page_name":" 123 ","page_number":133},
  {"content":"\r\n . \r\n","description":"","footnote":"","page_name":" 124 ","page_number":134},
  {"content":"\r\n\r\nدرس شصت و هشتم تا هفتاد و يكم بسم اللّه الرّحمن الرّحيم و صلّى اللّه على محمّد و آله الطاهرين ، و لعنة الله على اعدائهم أجمعين من الآن الى قيام يوم الدين ، و لا حول و لا قوّة الّا بالله العلىّ العظيم .\r\nقال اللّه الحكيم فى كتابه الكريم :\r\n\r\n[ آيات دالَّه بر انحصار ولايت در خداوند عزَّ و جلَّ 
  ]\r\n إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ  . ( آيه يكصد و نود و ششم ، از سورهء أعراف : هفتمين سوره از قرآن كريم ) .\r\n« بدرستى كه ولىّ من خداست ، آن كسى كه كتاب را فرو فرستاده است ، و او ولايت صالحان را دارد » .\r\nآياتى در قرآن كريم داريم كه ولايت را منحصر به خداوند مىداند ، و بدون هيچ گونه استثنائى ، در بسته و سربسته ولايت را از آن خدا قرار مىدهد . مانند آيات زير :\r\n قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ  . ( آيه 14 ، از سورهء 6 : انعام ) « بگو ( اى پيامبر ) آيا من براى خودم وليّى غير از خداوند بگيرم ، درحالىكه او آسمان‌ها و زمين را آفريده است ؟ ! و او غذا مىدهد ، و كسى به او غذا نمىدهد ؟ ! بگو من مأمور شده‌ام كه : اوّلين كسى باشم كه به اين خدا ايمان آورده و تسليم شده باشد ! و البتّه البتّه از مشركان به خدا مباش » .\r\nدر اين آيه مىبينيم ولايت را ملازم با آفرينش آسمان‌ها و زمين ، و واجب الوجود بودن ذات حقّ مىگيرد ، كه عالم را طعام و رزق مىدهد ، و خود به هيچ گونه روزى نمىخورد ، پس ولايت در انحصار خداوند است .\r\n\r\n","description":"","footnote":"","page_name":" 125 ","page_number":135},
  {"content":"\r\n\r\n أَمِ اتَّخَذُوا مِنْ دُونِهِ أَوْلِياءَ فَاللَّهُ هُوَ الْوَلِيُّ وَ هُوَ يُحْيِ الْمَوْتى وَ هُوَ عَلى كُلِّ شَيْءٍ قَدِيرٌ  . ( آيه 9 ، از سورهء 42 : شورى ) « آيا ايشان غير از خداوند ، براى خود أوليائى گزيده‌اند ، پس خداوند است كه اوست فقطّ ولىّ ، و اوست كه مردگان را زنده مىكند ، و او بر هر چيزى تواناست » .\r\n وَ هُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا وَ يَنْشُرُ رَحْمَتَهُ وَ هُوَ الْوَلِيُّ الْحَمِيدُ  . ( آيه 28 ، از سورهء 42 : شورى ) « و اوست آنكه باران را پس از آنكه از بارش آن نااميد شدند ، فرو مىفرستد ، و رحمت خود را مىگسترد ، و اوست كه صاحب ولايت است ، و محمود و مورد ستايش » .\r\n وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  ( آيه 107 ، از سورهء 2 : بقره و آيه 22 از سورهء عنكبوت : 29 ، و آيه 31 از سورهء 42 : شورى ) « و از براى شما غير از خداوند ، هيچ صاحب ولايتى ، و هيچ يار و معينى نيست » .\r\nدر تمام اين آيات و آيات ديگرى از قرآن ، مىبينيم كه ولايت را از صفات مختصّهء حضرت بارى عزّ و جلّ ، و ولىّ را از أسماء مختصّهء او مىداند .\r\nو از طرفى مىبينيم در آياتى ولايت را به غير خدا هم نسبت مىدهد مانند :\r\n وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ  . ( آيه 4 از سورهء 66 : تحريم ) « و اگر شما دو نفر ( عائشه و حفصه ) بر عليه پيغمبر قيام نموده و در اين غلبه پشت به پشت يكديگر دهيد ، و با هم معين و همداستان شويد ، پس خداوند ولىّ پيغمبرش مىباشد ، و جبرئيل و صالح المؤمنين ( علىّ بن ابي طالب ) ولىّ پيغمبرش مىباشند ، و فرشتگان نيز علاوه كمك كار و يار و ياور او خواهند بود » .\r\nدر اين آيه مباركه جبرائيل و امير المؤمنين عليه السّلام را به خداوند ضميمه نموده و آنها را ولىّ رسول اللّه قرار داده است .\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  . ( آيه 55 ، از سورهء 5 : مائده )\r\n\r\n","description":"","footnote":"","page_name":" 126 ","page_number":136},
  {"content":"\r\n\r\n« اين است و جز اين نيست كه ولىّ شما خداست و رسول خدا و كسانى كه ايمان آورده‌اند ، آنان كه اقامهء نماز مىكنند ، و إعطاء زكات در حال ركوع مىنمايند » .\r\nدر اين آيه نيز علاوه بر ولايت خداوند ، ولايت رسول خدا و ولايت امير المؤمنين عليه السّلام را كه در حال ركوع انگشترى خود را به صدقه و زكات دادند معيّن مىكند براى حلّ اين مسئله و حلّ اين اختلافى كه به صورت ظاهر اختلاف به نظر مىرسد ، جواب همان است كه در موارد عديده داده‌ايم ، و آن اين است كه : صفات حضرت بارى براى خداوند بالأصاله است ، و براى غير خداوند بالتّبع ، خداوند نور است و ديگران پرتو و شعاع ، خداوند نور است و غير خدا سايه .\r\nو على هذا هيچ تنافى نيست ، زيرا ولايت رسول اللّه و امير المؤمنين هم به ولايت خداست ، و از خداست .\r\nو نظير اين مسئله در قرآن كريم بسيار است ، از جمله آن كه مىگويد :\r\n أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً  ( آيه 139 ، از سورهء 4 : نساء ) « آيا ايشان در نزد آنان ( كافران ) عزّت مىجويند ؟ عزّت تمام اقسام و مراتبش اختصاص به خدا دارد » .\r\n مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً  ( آيه 10 ، از سورهء 35 : فاطر ) « هر كس عزّت مىخواهد ، بداند كه تمام مراتب و درجات عزّت ، اختصاص به خدا دارد .\r\nدر عين حال مىگويد :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ  . ( آيه 8 ، از سورهء 63 : منافقون ) « عزّت اختصاص به خدا و رسول خدا و مؤمنين دارد ، و ليكن منافقين نمىدانند » .\r\nعزّت خداوند مال خداست و ذاتى اوست ، و عزّت رسول خدا و مؤمنان ، از خداست و نسبت به آنها عرضى است . همچنين ولايت براى خداوند ذاتى است ، و براى غير او عرضى است . همچون چهره و صورت صاحب صورت كه براى خود او ذاتى است ، و براى آئينه‌اى كه در آن مىنگرد عرضى است .\r\nكسى نمىتواند شكل و صورت را از خودش بگيرد ، ولى مىتواند در آئينه نظر كند و صورتش در آن منعكس گردد ، و مىتواند صورت خود را از آئينه بردارد ، و در اين حال ديگر صورتى در آن ديده نمىشود .\r\n\r\n","description":"","footnote":"","page_name":" 127 ","page_number":137},
  {"content":"\r\n\r\n\r\n[ ولايت عين توحيد بوده و براى قوام عالم ضرورى است 
  ]\r\nولايت خداوند از صفات و أسماء ، لازمهء ذات اوست ، و بالأصالة و الحقيقة مىباشد ، ولى ولايت كلّيّه و عامّه و مطلقهء الهيّهء رسول الله و أئمّهء طاهرين سلام الله عليهم تبعى و عرضى است ، و مرآتى و آيتى است ، از خداست كه در اين آئينه‌هاى تابناك و آيات درخشان ، نمودار شده و تجلّى كرده است .\r\nبدون ولايت ، عالم تحقّق و قرار ندارد ، و وجود و ثبات ندارد ، بلكه معدوم و نابود است .\r\nزيرا نزول نور هويّت الهيّه در اسم الله و ساير صفات جمال و جلال بواسطهء انعكاس نور ذات و آئينه‌هاى مختلف است ، تا در عالم امكان كثرت پديد آيد ، و موجودات بهم رسند ، و حادث به قديم مربوط گردد ، و اين امر بدون ولايت محال است .\r\nهمچنان كه خلق و مخلوقيّت ، بدون صفت خلّاقيّت و اسم خلّاق خدا ، و مرزوق و مطعوم ، بدون صفت رازقيّت و طاعميّت خدا محال است ، و معلوم بدون علم ، و رحمت بدون رحمن و رحيم محال است ، همچنين ايجاد و پرورش موجودات ، بدون ولايت محال است ، زيرا كه ايجاد و إحياء و إماته و تربيت ، همه در ظلّ اسم و صفت ولىّ و ولايت است ، و بدون آن امكان تحقّق ندارد .\r\nولايت در هر موجودى هست ، بحسب سعه و ضيق هويّت وجودى آن موجود . زيرا ولايت عبارت است از عدم حجاب و فاصله بين خلق و خالق ، و تا حجاب و فاصله‌اى باشد ، خلقت ممتنع است .\r\nپس هر موجودى از يك پر كاه گرفته تا كوههاى استوار ، و از ذرّه گرفته تا خورشيد و منظومهء آن ، همه با ولايت است ، يعنى با ربط محض با خداوند قادر و ايجاد كننده و عالم و روزى دهنده .\r\nغاية الأمر موجودات ضعيف در تحت ولايت موجودات قوىتر ، و آنان نيز در تحت ولايت موجودات قوىتر ، تا برسد به جائى كه ولايت كلّيّهء الهيّه و مطلقه و عامّهء آن در زير اين صفت و اسم ، تمام موجودات را به وجود مىآورد ، و روزى مىدهد ، و حيات و ممات مىبخشد ، و علم ، و سمع ، و بصر ، و قدرت افاضه مىكند .\r\n\r\n[ ولايت ولىَّ خدا همچون صورت و نقش ولايت كلّيّهء الهيّه است 
  ]\r\nلازمهء خلقت همهء موجودات كثيره ، با اختلاف مرتبه و درجهء آنها در وجود ،\r\n\r\n","description":"","footnote":"","page_name":" 128 ","page_number":138},
  {"content":"\r\n\r\nارتباط با ولايت كلّيّه است ، كه ازهرجهت سعه و احاطه‌اش بيشتر ، و قدرتش گسترده‌تر ، و تناهى او وسيع‌تر است .\r\nو آن را أوّل ما خلق الله گويند ، كه حجاب أقرب و آئينهء تمام نماى ذات و صفات جمال و جلال حضرت اوست - جلّ و علا . و عالم كثرت از ملك و ملكوت ، و عقول ، و نفوس ، و عالم طبع ، از آنجا شروع مىشود ، و به وسيلهء گسترش ولايت در شبكه‌هاى مختلف عالم امكان ، به تدريج از بالا به پائين ، و از قوى به ضعيف ، و از وسيع به ماهيّت ضيق و تنگ ، موجودات لباس وجود و هستى در برمىنمايند .\r\nآن أوّل ما خلق الله كه آئينه‌اش از همهء موجودات گسترده‌تر ، و فراخ‌تر و وسيع‌تر است بطورى كه بدون هيچ كم و كاستى مىتواند از ذات و صفات حكايت كند آن ولايت مطلقه و كلّيّه است ، زيرا بنا به فرض ، حجاب أقرب ، و نزديكترين موجود از نظر قرب به ساحت أقدس كبريائى است .\r\nو فرق او با خود ذات بارى تعالى ، همين است كه او عرضى و مجازى است ، و ذات اقدس ، ذاتى و حقيقى . چون غير از ذات خداوندى ، در عالم وجود هيچ مؤثّرى نيست . و على هذا آن اوّل ما خلق ، فرقش با ساير موجودات آن است كه سعه و گسترشش بسيار است ، نه آنكه از خود هستى دارد ، چنين نيست .\r\nهمه موجودات از أوّل ما خلق تا آخرين درجهء ماهيّات ضعيفه و كثيفهء امكانيّه همه فقير و نيازمند به خدا هستند ، بلكه عين فقر و نفس نياز و احتياجند . روح الأمين و ساير فرشتگان مقرّب نيز اينچنين‌اند ، و هيچ چيز در عالم امكان ، از اين قاعده مستثنى نيست ، و غير از ذات واجب الوجود همه ممكن الوجودند .\r\nأوّل ما خلق الله در عين آنكه از همهء موجودات عالم پرورنده‌تر ، و قادرتر است ، باز آئينه است . آئينهء وسيع‌تر و نشان دهنده‌تر ، و كامل‌تر است . و هيچ گاه صفت آيتيّت و مرآتيّت از آن جدا نخواهد شد .\r\nپس ولايت كلّيّهء إلهيّه ، عين ولايت خداست ، أصل يكى است ، در خداوند اصالت دارد و در ولىّ ، تبعيّت دارد . خدا خود را نشان مىدهد ، و ولىّ ، خدا را نشان مىدهد .\r\nو عياذا بالله كسى مپندارد كه : ولايت ، به اعطاء خدا و استقلال در وجود ولىّ\r\n\r\n","description":"","footnote":"","page_name":" 129 ","page_number":139},
  {"content":"\r\n\r\nالله است ، اين كلام غلط و عين شرك است .\r\n ميان ماه من تا ماه گردون * تفاوت از زمين تا آسمان است\r\nدانهء فلفل سياه و خال مهرويان سياه * هر دو جان سوزند امّا اين كجا و آن كجا ؟\r\nشكّر مازندران و شكّر هندوستان * هر دو شيرينند امّا اين كجا و آن كجا ؟ \r\nاز اينجاست كه در « نهج البلاغه » در نامهء 28 از باب رسائل كه امير المؤمنين عليه السّلام به معاويه مىنويسند در ضمن آن مىگويند : فإنّا صنائع ربّنا و النّاس بعد صنائع لنا « ما دست پروردگان پروردگارمان هستيم ، و مردم پس از اين دست پروردگان ما هستند » « 1 » .\r\nمجلسى رحمة الله عليه در ج 8 از ط كمپانى در ص 536 از « بحار الانوار » گويد : « اين گفتار مشتمل بر أسرار عجيبه‌اى است از غرائب شأن آنها كه عقول از ادراك آن عاجز است و ما به قدر توان خود مقدارى كه مىتوانيم اظهار كنيم ، بيان مىكنيم ، پس مىگوئيم : صنيعة الملك من يصطنعه و يرفع قدره . و منه قوله تعالى :  وَ اصْطَنَعْتُكَ لِنَفْسِي  أى اخترتك و أخذتك صنيعتى لتتصرّف عن ارادتى و محبّتى « دست پرودهء پادشاه و سلطان به كسى گويند كه او را براى خودش تربيت مىكند ، و ارزش او را بالا مىبرد ، و از اين قبيل است گفتار خداوند تعالى ، به حضرت موسى كه : من تو را براى خودم پرورده‌ام ، يعنى من تو را براى خودم اختيار كرده‌ام و دست پروردهء خودم قرار داده‌ام تا بدين جهت ، تو هر كار كه مىكنى از روى ارادهء من و محبّت من باشد .\r\nپس معنى و مفاد گفتار امير المؤمنين عليه السّلام اين مىشود كه : هيچ بشرى بر ما نعمتى ندارد بلكه فقط خداوند است كه بر ما نعمت ارزانى داشته است . پس بين ما و خداوند هيچ واسطه‌اى نيست ، و مردم بتمامى و همگى دست پروردهء ما هستند و بنابر اين ، ما واسطه بين مردم و بين خدا هستيم » .\r\nو ابن ابى الحديد در شرح « نهج البلاغه » ط بيست جلدى در ج 15 ، ص 194 گويد : « اين كلام عظيمى است كه بر هر گفتارى برترى و تفوّق دارد و معنايش بر هر معنائى برترى و تفوّق دارد ، و صنيعة الملك من يصطنعه و يرفع قدره . حضرت مىفرمايد :\r\n\r\n\r\n","description":"","footnote":"\r\n( 1 ) - « نهج البلاغه » ج 2 ، از ط عبده مصر ص 32 و « احتجاج طبرسى » ط نجف ج 2 ص 260 .\r\n","page_name":" 130 ","page_number":140},
  {"content":"\r\n\r\nهيچ يك از افراد بشر بر ما نعمتى ندارند ، بلكه خداوند است كه بر ما نعمت بخشيده است پس بين ما و بين خدا واسطه‌اى نيست ، و مردم جملگى مصنوعات و دست پروردگان ما هستند . و بنابر اين ما واسطه بين آنها و بين خدا هستيم ، و اين مقام مقام جليلى است كه ظاهرش همانست كه ذكر شد و باطنش اين است كه آنان بندگان خدا هستند و مردم بندگان ايشان مىباشند - انتهى » .\r\nو شيخ محمّد عبده در پاورقى ص 32 گويد : آل النّبىّ اسراء إحسان الله عليهم و النّاس اسراء فضلهم بعد ذلك « آل پيغمبر اسيران احسانى هستند كه خدا به آنها كرده است ، و مردم اسيران فضلى هستند كه اهل بيت بر آنها كرده‌اند » .\r\nولايت كلّيّهء الهيّه از نقطه‌نظر صفت و اسم خدا ولايت است ، امّا ازاين‌جهت اگر رفع يد كنيم ، نه آنكه ولايت نيست ، بلكه صرف نيستى و صفر و معدوم و تباه است .\r\nولايت كلّيّه و مطلقه همانطور كه در سلسلهء تكوين و ايجاد تمام اثر را دارد ، همانطور در ناحيهء صعود و وصول نيز تمام اثر را دارد . يعنى كسى به معرفت و قرب ذات اقدس حقّ نمىرسد ، مگر از اين آئينه و اين آيت بزرگ . زيرا بنا به فرض ، آئينه بزرگ است ، و چون جمال محبوب و معرفت معبود ، بدون آئينه و حجاب براى سالك در وهلهء اوّل امكان‌پذير نيست ، و نور و تشعشع ذات ، ديدهء هر بيننده را كور ، و او را به ديار ضلال مىفرستد ، بنابر اين وصول به اين آئينه و شرطيّت آن براى سير در مراحل معرفت ، از ألزم لوازم است . خورشيد را نمىتوان ديد ، و ليكن در آئينه مىتوان ديد .\r\nچقدر خوب و روشن اين حقيقت را عارف معروف : شيخ محمود شبسترى بيان كرده است :\r\n نگنجد نور ذات اندر مظاهر * كه سبحات جلالش هست قاهر\r\nدر آن موضع كه نور حقّ دليل است * چه جاى گفتگوى جبرئيل است ؟\r\nبود نور خرد در ذات أنور * بسان چشم سر در چشمهء خور\r\nچه نسبت خاك را با عالم پاك * كه ادراكست عجز از درك ادراك\r\nدر اين مشهد كه انوار تجلّى است * سخن دارم ولى ناگفتن أولى است\r\nاگر خواهى كه بينى چشمهء خور * ترا حاجت فتد با چشم ديگر \r\n\r\n","description":"","footnote":"","page_name":" 131 ","page_number":141},
  {"content":"\r\n\r\n چو چشم سر ندارد طاقت و تاب * توان خورشيد تابان ديد در آب\r\nازو چون روشنى كمتر نمايد * در إدراك تو حالى مىفزايد\r\nعدم آئينهء هستى است مطلق * كز و پيداست عكس تابش حقّ\r\nعدم چون گشت هستى را مقابل * در او عكسى شد اندر حال حاصل\r\nشد آن وحدت ازين كثرت پديدار * يكى را چون شمردى گشت بسيار\r\nعدد گر چه يكى دارد بدايت * و ليكن نبودش هرگز نهايت\r\nعدم در ذات خود چون بود صافى * وزو با ظاهر آمد گنج مخفى\r\nحديث كنت كنزا را فرو خوان * كه تا پيدا ببينى گنج پنهان\r\nعدم آئينه ، عالم عكس ، و انسان * چو چشم عكس در وى شخص پنهان\r\nتو چشم عكسى و او نور ديده است * بديده ديده را ديده كه ديده است ؟\r\nجهان انسان شد و انسان جهانى * ازين پاكيزه‌تر نبود بيانى\r\nچو نيكو بنگرى در اصل اين كار * هم او بيننده ، هم ديده است ، و ديدار\r\nحديث قدسى اين معنى بيان كرد * فبى يسمع و بى يبصر عيان كرد \r\n« 1 » و از آنچه گفته شد ، ضرورت مقام ولايت در عالم تكوين ، و ضرورت آن براى صعود و رسيدن به مقام توحيد و عرفان خداوند ، جاى شبهه و اشكال نيست ، و امّا ولايت رسول خدا و أئمّهء معصومين سلام الله عليهم اجمعين ، از آثار و خصائص آنان و تطبيق آن كلّيّات مذكوره با أحوال عرفانى و ملكات إلهى ايشان مشهود و ظاهر است ، و اين فقط از دو راه است :\r\nاوّل - از نصوصى كه از مقام ولايت مسلّمه رسيده است ، و دوّم - از معجزات و كراماتى كه از خصوص ولىّ خدا مىتواند سر زند ، و از غير واجد مقام ولايت ، محال است ، همچون إحياء مردگان .\r\nشيخ جليل محمّد بن حسن حرّ عاملى - عامله الله برحمته - كتابى نفيس و پر ارزش در اين باب نگاشته به نام : إثبات الهداة بالنّصوص و المعجزات و براى رسول خدا و يكايك از أئمّهء دوازده‌گانه و خلفاى به حقّ آن پيامبر عزيز ، در فصول جدا\r\n\r\n\r\n","description":"","footnote":"\r\n( 1 ) - « گلشن راز » انتشارات كتابخانه احمدى شيراز 1333 شمسى ، از ص 12 تا ص 14 .\r\n","page_name":" 132 ","page_number":142},
  {"content":"\r\n\r\nجدا ، از دو راه معجزه و نصّ وارد ، ولايت و امامت آنان را اثبات مىكند ، جزاه الله عن الاسلام و الولاية خير الجزاء .\r\n\r\n[ حديث سلسلة الذَّهب دربارهء ولايت 
  ]\r\nو نيز مرحوم محدّث سيّد هاشم بحرانى تغمّده الله برحمته - كتابى نفيس و ارزشمند به نام مدينة المعاجز در معجزات آن سروران ، و غاية المرام در خصوص ولايت امير المؤمنين عليه السّلام نوشته كه حقّا از تمجيد و تحسين مستغنى است ، و كتاب غاية المرام از مفاخر شيعه ، و در عالم علم و ادب شيعه از نقطه نظر جامعيّت بىنظير است .\r\n\r\n[ حديث سلسلة الذَّهب دربارهء ولايت 
  ]\r\nبارى براى لزوم ولايت و شرطيّت آن ، در مسير راه عرفان و توحيد حضرت ربّ العزّة ، روايت شريف سلسلة الذّهب كه در صدور آن از حضرت ثامن الحجج على بن موسى الرّضا عليهما السّلام هيچ جاى شبه و ترديد نيست ، و نيز در دلالت آن بر لزوم ولايت شبهه‌اى نيست ، زيرا نصّ در اين شرطيت است را در اينجا مىآوريم . و سپس به حول الله و قوّته در پيرامون آن بحث مىكنيم :\r\nدر كتاب « كشف الغمّة » علىّ بن عيسى إربلى گويد : جامع اين كتاب كه فقير به سوى خداست ، چنين مىگويد كه : من نقل مىكنم از كتابى كه اسم آن فعلا در خاطرم نيست ، مطلبى را كه عين عبارات آن چنين است :\r\nروايت كرد مولاى سعيد ، إمام دنيا و عماد دين : محمّد بن أبى سعد بن عبد الكريم وزّان در ماه محرّم 596 كه صاحب كتاب « تاريخ نيشابور » در تاريخ خود آورده است كه :\r\nچون حضرت علىّ بن موسى الرّضا عليهما السّلام در آن سفرى كه به فضيلت شهادت نائل آمد ، داخل در شهر نيشابور شد ، بر روى كجاوه‌اى بود كه عبارت بود از نشيمنگاهى بر روى قاطرى سپيد رنگ كه در سپيدى آن خطوط و نقوش سياهى بود ( بغلة شهباء ) و آن نشيمنگاه هودجى بود از نقرهء خالص .\r\nو چون از بازار مىگذشت دو نفر عالم بزرگوار و پيشواى علم و حديث كه از جهت فنّ حديث به مرتبهء حافظ رسيده بودند : أبو زرعة و محمّد بن أسلم طوسى رحمهما الله به آن حضرت برخورد كردند ، و عرض كردند :\r\nاى آقا و سيد بزرگوار ! و اى پسر امامان و سادات بزرگوار ! اى امام و اى پسر امامان ! اى جوهرهء سلالهء طاهرهء رضيّه ! و اى خلاصهء زاكيهء نبويّه ! تو را به حقّ پدران\r\n\r\n","description":"","footnote":"","page_name":" 133 ","page_number":143},
  {"content":"\r\n\r\nبزرگوارت كه پاكترين افراد بشر بوده‌اند ، و به حقّ نياكان گراميت كه مكرّم‌ترين مردم بودند ، سوگند مىدهيم كه : چهره و سيماى ميمون و مباركت را به ما نشان دهى ! و براى ما حديثى از پدرانت ، از جدّت روايت كنى ، تا بدين‌وسيله ما پيوسته در ياد تو باشيم .\r\nحضرت دستور دادند ، كه بغله و كجاوه را نگه دارند ، و پردهء هودج را بالا زنند .\r\nدر اين حال چشمان مسلمين به طلعت مبارك و ميمون او روشن شد ، و دو طرّهء گيسوان او از دو طرف مانند دو طرّهء گيسوان رسول خدا صلّى اللّه عليه و آله و سلّم آويزان بود ، و تمام اصناف و گروههاى مختلف مردم همه ايستاده بودند .\r\nبعضى صيحه و فرياد مىزدند ، و بعضى گريه مىكردند ، و بعضى لباس خود را پاره مىنمودند ، و بعضى در خاك مىغلطيدند ، و بعضى دهانه و لجام قاطر را مىبوسيدند ، و بعضى گردن‌هاى خود را بلند كرده ، تا داخل ، هودج را كه سايبانش پس رفته بود ببينند ، و اين هياهو و غوغا تا نيمهء روز به طول انجاميد ، و اشك‌هاى مردم همچون نهرها جارى شد ، و ديگر صداها آرام گرفت ، و پيشوايان و قاضيان فرياد مىكشيدند : معاشر النّاس اسمعوا ، و عوا ، و لا تؤذوا رسول اللّه صلّى اللّه عليه و آله و سلّم فى عترته ، و أنصتوا .\r\n« اى مردم گوش فرا دهيد ، و حفظ كنيد و بگيريد ، و رسول الله را در عترت او ميازاريد ، و همگى ساكت شويد » .\r\nدر اين حال حضرت رضا عليه السّلام اين حديث را إملاء كردند ، درحالىكه بيست و چهار هزار قلمدان غير از دوات‌هائى كه مردم با خود داشتند ، از كمرها و جيب‌ها بيرون آورده و مىنوشتند .\r\nو آن كسانى كه گفتار حضرت را به مردم مىرسانيدند ، و با صداى بلند بازگو مىكردند : أبو زرعة رازى و محمّد بن أسلم طوسى بودند ، رحمة الله عليهما .\r\nحضرت فرمودند : حديث كرد براى من پدرم : موسى بن جعفر كاظم كه گفت : حديث كرد براى من پدرم : جعفر بن محمّد صادق كه گفت : حديث كرد براى من پدرم : محمّد بن علىّ باقر كه گفت : حديث كرد براى من پدرم : علىّ بن الحسين زين العابدين كه گفت : حديث كرد براى من پدرم : حسين بن علىّ شهيد أرض كربلاء كه\r\n\r\n","description":"","footnote":"","page_name":" 134 ","page_number":144},
  {"content":"\r\n\r\nگفت : حديث كرد براى من پدرم امير المؤمنين علىّ بن ابي طالب شهيد ارض كوفه كه گفت : حديث كرد براى من برادرم و پسر عمويم محمّد رسول اللّه صلّى اللّه عليه و آله و سلّم كه گفت : حديث كرد براى من جبرئيل عليه السّلام قال : سمعت ربّ العزّة سبحانه و تعالى يقول :\r\nكلمة لا إله إلّا الله حصنى ، فمن قالها دخل حصنى ، و من دخل حصنى أمن من عذابى ، صدق الله سبحانه و صدق جبرئيل و صدق رسوله و صدق الأئمّة عليهم السّلام « 1 » . كه گفت من از حضرت ربّ العزّة سبحانه و تعالى شنيدم كه مىگفت :\r\n« كلمهء لا إله إلّا الله قلعه و دژ مستحكم من است ، و هر كس آن را بگويد ، در اين دژ وارد مىشود ، و هر كس در اين دژ وارد شود ، از عذاب من در أمان است .\r\nخداوند سبحانه راست گفت ، و جبرئيل راست گفت ، و پيامبر خدا راست گفت ، و امامان راست گفتند » .\r\nاين حديث شريف را به همين كيفيّت محدّث قمى در « سفينة البحار » از « كشف الغمّة » ذكر مىكند « 2 » ، و ابن صبّاغ مالكى در « فصول المهمّة » ذكر كرده است « 3 » و محدّث أمين سيّد محسن جبل عاملى در « أعيان الشّيعة » آورده است « 4 » .\r\nو ليكن أصل اين حديث را مرحوم صدوق در « معانى الأخبار » و « عيون أخبار الرّضا » و كتاب « توحيد » آورده است و شيخ طوسى در « أمالى » و شيخ حرّ عاملى در « جواهر السّنيّة » با الفاظ مختلف روايت كرده‌اند ، و با اسناد متفاوت آورده‌اند ، و ما اينك عين آنچه را كه در اين كتب آمده است ذكر مىكنيم :\r\n1 - در « معانى الأخبار » ص 370 از محمّد بن موسى بن متوكّل ، از ابو الحسين محمّد بن جعفر اسدى ، از محمّد بن حسين صوفى ، از يوسف بن عقيل ، از اسحاق بن راهويه ، عين سند حديث را روايت كرده است ، تا آنكه مىگويد : سمعت الله عزّ و جلّ يقول : لا إله إلّا الله حصنى فمن دخل حصنى أمن [ من 
  ] عذابى ، فلمّا مرّت الرّاحلة نادانا : بشروطها و أنا من شروطها .\r\n\r\n\r\n","description":"","footnote":"\r\n( 1 ) - كشف الغمّة » ص 271 .\r\n( 2 ) - « سفينة البحار » مادّهء حدث ، ج 1 ، ص 229 و 230 .\r\n( 3 ) - « فصول المهمّة » مطبعة العدل ، نجف ، ص 235 و 236 .\r\n( 4 ) - أعيان الشّيعة » ج 4 ، قسمت دوّم ص 118 .\r\n","page_name":" 135 ","page_number":145},
  {"content":"\r\n\r\n« شنيدم خداوند عزّ و جلّ مىگفت : كلمهء لا إله إلّا الله قلعهء من است ، پس هر كه در آن قلعه وارد شود ، از عذاب من در امان است ، و چون كجاوه به راه افتاد ، حضرت با صداى بلند به ما گفتند : به شروط كلمهء لا إله إلّا الله ، و من از شروط آن هستم » .\r\n\r\n[ حديث سلسلة الذَّهب بنا به نقل قدماى اصحاب 
  ]\r\nو عين اين حديث را مرحوم صدوق در كتاب « ثواب الأعمال » ص 7 آورده است .\r\n2 - در « معانى الأخبار » ص 371 از محمّد بن حسن قطّان ، از عبد الرّحمن بن محمّد حسينى ، از محمّد بن ابراهيم بن محمّد فزارى ، از عبد الله بن بحر اهوازى ، از ابو الحسن علىّ بن عمرو ، از حسن بن محمّد بن جمهور ، از علىّ بن بلال ، از حضرت علىّ بن موسى الرّضا عليهما السّلام ، با همان سند ، از رسول خدا صلّى اللّه عليه و آله و سلّم ، از جبرئيل از ميكائيل از إسرافيل از لوح از قلم روايت كرده است كه :\r\nيقول الله تبارك و تعالى : ولاية علىّ بن أبي طالب - صلوات الله عليه - حصنى فمن دخل حصنى أمن نارى .\r\n« خداوند تبارك و تعالى مىگويد : ولايت علىّ بن أبي طالب - صلوات الله عليه - قلعهء من است و هر كس داخل در قلعهء من گردد ، از آتش من در أمان است » .\r\nاين حديث را در « جواهر السّنيّة » ص 225 از صدوق در « أمالى » نقل كرده است ، ولى راوى حديث را احمد بن حسن گفته است » .\r\n3 - در « عيون اخبار الرّضا » ص 315 عين حديثى را كه در « معانى الأخبار » ص 370 نقل كرده است از محمّد بن موسى بن متوكّل بدون كم و بيش نقل كرده است ، و فقط در سه مورد بسيار جزئى كه ابدا ربطى به اختلاف در معنى ندارد ، تفاوت دارد ، أوّل آنكه در سلسلهء روات ، محمد بن حسين صولى گفته است ، دوّم آنكه گفته است : سمعت الله جلّ جلاله ، سوّم گفته است : أمن من عذابى و لفظ من را در متن قرار داده ، و نسخه بدل نياورده است .\r\nو در « عيون أخبار الرضا » ص 313 و ص 314 اين حديث را با مختصر اختلافى به سه سند ديگر نقل كرده است ، و آنها به قرار ذيل هستند :\r\n4 - از ابو سعيد محمّد بن فضل بن محمّد بن اسحاق مذكّر نيشابورى در نيشابور ، از\r\n\r\n","description":"","footnote":"","page_name":" 136 ","page_number":146},
  {"content":"\r\n\r\nابو على حسين بن على خزرجى أنصارى سعدى ، از عبد السّلام بن صالح ابو صلت هروى كه گفت : من با علىّ بن موسى الرّضا عليهما السّلام در نيشابور بودم ، و او بر بغلهء شهباء سوار بود كه محمّد بن رافع ، و أحمد بن حارث ، و يحيى بن يحيى ، و إسحق بن راهويه ، و عدّه‌اى از اهل علم ، لگام قاطر آن حضرت را در مربعة گرفتند و گفتند : . . . در اينجا حديث را با همان سلسله سند بيان مىكند . تا مىرسد ، به جبرئيل كه مىگويد :\r\nقال الله جلّ جلاله :  إِنِّي أَنَا اللَّهُ   لا إِلهَ إِلَّا أَنَا  فاعبدونى ، من جاء منكم بشهادة أن لا إله إلّا الله بالإخلاص دخل فى حصنى ، و من دخل فى حصنى أمن من عذابى .\r\n« خداوند جلّ جلاله مىگويد : به درستى كه حقّا من هستم خداوند ، كه هيچ معبودى جز من نيست ، پس مرا بپرستيد . هر كدام از شما با شهادت مخلصانه به لا إله إلّا اللّه در نزد من آيد ، داخل در قلعهء من مىشود ، و هر كس داخل در قلعهء من شود . از عذاب من در امان است » .\r\n5 - از ابو الحسين محمّد بن علىّ بن شاه فقيه مرورودى ، در خانهء خودش در مرورود ، از أبو القاسم عبد الله بن أحمد بن عبّاس عامر طائى در بصره ، از پدرش از حضرت علىّ بن موسى الرّضا عليهما السّلام ، و همينطور با همان سند روايت را ذكر مىكند تا آن كه مىگويد :\r\nقال رسول اللّه صلّى اللّه عليه و آله و سلّم : يقول الله جلّ جلاله : لا إله إلّا الله حصنى ، فمن دخله أمن من عذابى .\r\n6 - از أبو نصر أحمد بن حسين بن أحمد بن عبيد ضبّى ، از أبو القاسم محمّد بن عبيد الله بن بابويه كه مردى صالح بود ، از أبو محمّد أحمد بن محمّد بن إبراهيم بن هاشم حافظ ، از حسن بن علىّ بن محمّد بن علىّ بن موسى بن جعفر سيّد محجوب كه امام عصر خود در مكّه بود ، از پدرش علىّ بن محمّد نقىّ ، از پدرش : محمّد بن على تقىّ ، از پدرش علىّ بن موسى الرضا عليهما السّلام ، تا به همين سند مىرسد ، تا آن كه مىگويد :\r\nقال الله سيّد السّادات جلّ و عزّ : إنّى أنا الله لا إله إلّا أنا ، فمن أقرّ لى بالتّوحيد دخل حصنى و من دخل حصنى أمن من عذابى .\r\n« خداوند كه آقاى بزرگان است جلّ و عزّ مىگويد : حقّا من خداوند هستم ، كه هيچ معبودى غير از من نيست . پس هر كس كه نسبت به من اقرار به وحدانيّت\r\n\r\n","description":"","footnote":"","page_name":" 137 ","page_number":147},
  {"content":"\r\n\r\nكند ، داخل در دژ من مىشود ، و هر كس داخل دژ من شود از عذاب من در أمان است » .\r\nو اين روايت را در « جواهر السّنيّة » ص 147 از « عيون » نقل كرده است .\r\n7 - در « توحيد » صدوق ص 25 روايتى را كه در تحت عنوان شمارهء 1 از « معانى الأخبار » و در تحت عنوان شمارهء 3 از « عيون » نقل كرديم ، بدون هيچ تفاوتى روايت مىكند ، از محمّد بن موسى بن متوكّل ، تا پايان آن كه حضرت در هنگام حركت راحله فرمود : بشرطها و أنا من شروطها .\r\nسپس صدوق مىگويد : مصنّف اين كتاب مىگويد : من شروطها الإقرار للرّضا عليه السّلام بأنّه إمام من قبل الله عزّ و جلّ على العباد مفترض الطّاعة عليهم .\r\n« از شروط كلمهء توحيد و لا إله الّا الله ، اقرار كردن و اعتراف نمودن است به اينكه حضرت رضا عليه السّلام از جانب خداوند ، إمام واجب الإطاعة بر بندگان خداست » .\r\nو عين اين تفسير را صدوق در كتاب « عيون » در ذيل اين روايت آورده است .\r\n8 - در « توحيد » صدوق ص 24 روايتى را كه ابو الحسين محمّد بن علىّ بن الشّاه فقيه ، در مرورود تحت شمارهء 5 نقل كرديم ، بدون كم و زياد روايت مىكند ، و در « جواهر السّنيّة » ص 156 از « توحيد » نقل كرده است .\r\n9 - در « توحيد » صدوق ص 24 روايتى را كه از ابو سعيد محمّد بن فضل بن محمّد بن اسحاق مذكّر نيشابورى نقل كرديم ، بدون كم و زياد روايت مىكند .\r\n10 - در « امالى » شيخ طوسى ج 2 ، ص 201 گويد : جماعتى براى ما روايت كردند از ابو المفضّل كه گفت : ابو نصر ليث بن محمّد بن ليث عنبرى إملاء از اصل كتاب خود براى ما حديث كرد كه گفت : حديث كرد براى ما أحمد بن عبد الصّمد بن مزاحم هروى سنهء 261 ، و گفت : حديث كرد براى ما أبو صلت عبد السّلام بن صالح هروى كه گفت : چون حضرت رضا عليه السّلام داخل نيشابور شد من با او بودم ، و بعد عين قضيّه را با سلسلهء سند روايت ذكر مىكند ، تا مىرسد به اينجا كه : جبرئيل روح الأمين از خداوند تقدّست أسماؤه و جلّ وجهه خبر داد كه قال : إنّى انا الله لا إله إلّا أنا وحدى ، عبادى فاعبدونى ، و ليعلم من لقينى منكم بشهادة أن لا إله إلّا الله مخلصا بها أنّه قد دخل حصنى و من دخل حصنى أمن من عذابى .\r\n\r\n","description":"","footnote":"","page_name":" 138 ","page_number":148},
  {"content":"\r\n\r\nقالوا : يا بن رسول الله ! و ما إخلاص الشّهادة لله ؟ ! قال : طاعة الله و رسوله و ولاية أهل بيته عليهم السّلام .\r\n« خداوند مىگويد : حقّا من هستم الله كه هيچ معبودى جز من نيست ، و من يگانه هستم ! اى بندگان من مرا بپرستيد ، و بايد دانسته شود كه هر كه مرا به شهادت لا إله إلّا اللّه از روى اخلاص به آن ملاقات كند داخل در قلعهء من مىشود ، و هر كه داخل در قلعهء من گردد ، از عذاب من ايمن است .\r\nگفتند : اى پسر رسول خدا ! إخلاص شهادت براى خدا كدام است ؟\r\nحضرت فرمود : إطاعت كردن از خدا و رسول خدا و ولايت أهل بيت او عليهم السّلام » .\r\n11 - در « جواهر السّنيّة » طبع نجف ص 222 عين روايتى را كه در تحت شماره 1 از « معانى الأخبار » ص 370 نقل كرديم آورده است ، و آن را با همين اسناد از صدوق در كتاب « امالى » نقل كرده است ، و ليكن فرموده است : و أنا فى شروطها « و من از شروط آن مىباشم » .\r\nو سپس شيخ حرّ فرموده است : اين بر تقدير اين است كه لفظ انا در أنا فى شروطها با تخفيف نون باشد ، و امّا اگر با تشديد باشد و انّا فى شروطها ، شامل جميع أئمّهء معصومين عليهم السّلام مىشود ، و مقصود از اين باب در هر دو صورت حاصل است .\r\n12 - در « جواهر السّنيّة » ص 158 گويد : و با همين سند رسول الله فرموده است كه قال الله عزّ و جلّ : لا إله إلّا الله حصنى من دخله أمن عذابى .\r\nو مراد شيخ حرّ عاملى از اين سند چنانچه در صفحهء قبل بيان كرده است ، از « امالى » شيخ ابو على حسن بن محمّد بن حسن طوسى از شيخ طوسى كه او گفت : خبر داد به ما ابو محمّد فحّام سرّ مرّائى كه او گفت : حديث كرد براى ما ابو الحسن محمّد بن احمد بن عبد الله منصورى ، كه او گفت : حديث كرد براى ما عموى ابو موسى بن عيسى بن احمد بن عيسى منصورى كه او گفت : من مصاحب حضرت امام علىّ بن موسى عليهما السّلام بودم - و از آن حضرت او زياد روايت كرده است - . حضرت علىّ بن موسى فرمود ، و سلسلهء روايت را تا آخر روايت ذكر مىكند .\r\n\r\n","description":"","footnote":"","page_name":" 139 ","page_number":149},
  {"content":"\r\n\r\n13 - در « جواهر السّنيّة » ص 262 از ابو على حسن بن محمّد بن حسن طوسى در « أمالى » خود ، از پدرش شيخ طوسى روايت مىكند ، كه حديث كرد براى ما أبو الفتح هلال بن محمّد بن جعفر حفّار كه او گفت : حديث كرد براى ما عبد الله بن محمّد بن عيسى واسطى ، كه او گفت : حديث كرد براى ما محمّد بن معمّر كوفى در واسط كه او گفت : حديث كرد براى ما : أحمد بن معافا در قصر صبيح كه او گفت : حديث كرد براى ما علىّ بن موسى از پدرش ، از جبرئيل ، از ميكائيل ، از اسرافيل ، از لوح ، از قلم از خداوند تعالى ، قال : ولاية علىّ بن أبي طالب حصنى ، من دخله أمن نارى .\r\n\r\n[ تحقيق پيرامون حديث سلسلة الذَّهب 
  ]\r\nاينها مجموعهء رواياتى بود كه ما به آنها برخورد كرديم ، و البتّه همانطور كه ملاحظه مىشود داراى مضامين مختلف است .\r\nدر بعضى وارد است كه : كلمهء لا إله إلّا الله حصن و قلعهء خداست ، و هر كه آن را بگويد داخل در حصن مىشود ، و در بعضى وارد است كه : خود لا إله إلّا الله حصن است ، به شروط آن و امام از شروط آن است ، و در بعضى وارد است كه : هر كس خدا را با شهادت لا إله إلّا الله از روى اخلاص ملاقات كند داخل در حصن مىشود ، و در بعضى وارد است كه : ولاية علىّ بن أبي طالب حصن خداست و كسى كه داخل شود از آتش خدا در مصونيّت است .\r\nولى با دقّت و تأمّل در آنها يك مطلب به دست مىآيد ، و آن همان حقيقتى است كه ما در ضمن بحث معروض داشتيم ، و آن وصول به مقام عرفان و توحيد خداست كه بناچار بايد از راه ولايت تحقّق پذيرد .\r\nيعنى آنچه انسان را در عصمت و مصونيّت درمىآورد ، وصول به مقام توحيد است كه از آن به لا إله إلّا الله تعبير مىشود ، و وصول بدين مقام بدون عبور از ولايت كه معناى مرآتى خداست ناممكن است . و بنابر اين همهء اين روايات مجموعا يك مطلب واحدى را بيان مىكند ، و ما را به همان يك جهت سوق مىدهد .\r\nزيرا گفتن لا إله إلّا الله مقدّمهء وصول به لا إله إلّا الله است ، و وصول به آن كه حقيقت توحيد است بدون إخلاص صورت نمىگيرد ، و روايات أنا من شروطها بيان اخلاص است كه بايد بدين گونه خدا را ملاقات نمود ، و چون توحيد را با معناى مرآتى و آيتى حجاب أقرب در نظر بگيريم همان ولايت است . و اين همان مفاد روايتى است كه\r\n\r\n","description":"","footnote":"","page_name":" 140 ","page_number":150},
  {"content":"\r\n\r\nمىگويد : ولايت علىّ بن ابي طالب حصن است ، و آن موجب ايمنى از آتش است .\r\nپس لازمهء وصول به توحيد ، عبور از ولايت است ، و على هذا براى سالك ، توحيد و ولايت يك چيز است . توحيد عين ولايت ، و ولايت عين توحيد است .\r\nو اين همان واقعيّتى است كه اين روايات هر يك به عبارت مخصوص آن را نشان مىدهد ، و بدان دلالت مىكند .\r\nو نظير اين اختلاف لفظى و وحدت مفادى و معنوى در اين روايات ، رواياتى است كه دلالت دارد بر آنكه اسلام از پنج چيز بنا شده است . روايات شيعه يكى از آن پنج ركن را ولايت مىداند ، و روايات وارده از طريق عامّه آن را توحيد مىداند . ما نيز بعضى از اين روايات را بيان مىكنيم و سپس جمعش را ذكر مىنمائيم .\r\nامّا از طريق شيعه : در « كافى » از فضيل از أبو حمزة ، و در « محاسن » از ابن محبوب از أبو حمزة از حضرت باقر عليه السّلام روايت مىكنند كه :\r\nبنى الإسلام على خمس : على الصّلاة و الزّكاة و الصّوم و الحجّ و الولاية ، و ما نودى بشىء - و لم يناد بشىء - كما نودى بالولاية « 1 » .\r\n« اسلام بر پنج ستون بنا نهاده شده است : بر نماز ، و زكات ، و روزه ، و حجّ ، و ولايت . و به هيچ چيز توصيه نشده است به آن‌گونه كه به ولايت توصيه شده است » .\r\nو امّا از طريق عامّه : در « صحيح » مسلم با إسناد خود از عبد الله بن عمر ، از پدرش روايت مىكند كه قال رسول اللّه صلّى اللّه عليه و آله و سلّم : بنى الإسلام على خمس : شهادة أن لا إله إلّا الله ، و أنّ محمّدا عبده و رسوله ، و اقام الصّلاة ، و ايتاء الزّكاة ، و حجّ البيت ، و صوم رمضان « 2 » .\r\n« رسول خدا فرمود : اسلام بر پنج پايه بنا شده است : شهادت به لا إله إلّا اللّه ، و به اينكه محمّد رسول الله و بندهء خداست ، و إقامه داشتن نماز ، و دادن زكات ، و حجّ بيت الله الحرام ، و روزهء ماه رمضان » .\r\n\r\n\r\n","description":"","footnote":"\r\n( 1 ) - « اصول كافى » ج 2 ، ص 18 و « محاسن » ج 1 ، حديث شمارهء 429 ، ص 286 . و نيز در « كافى » از ص 18 تا ص 21 ، و در « محاسن » ص 286 چندين روايت ديگر به همين مضمون با سلسله روات ديگر از حضرت صادق و حضرت باقر عليهما السلام آورده‌اند .\r\n( 2 ) - « صحيح مسلم » ج 1 ، كتاب ايمان ص 35 ، و نيز در ص 34 و ص 35 سه روايت ديگر به همين مضمون از رسول الله آورده است .\r\n","page_name":" 141 ","page_number":151},
  {"content":"\r\n\r\nاين روايات مىفهماند كه رسول خدا صلّى اللّه عليه و آله و سلّم ، اسلام را بر اين پنج اساس كه از جملهء آن توحيد است بيان فرموده‌اند ، و ليكن چون عامّه به همان ظاهر شهادتين اكتفا كرده ، و إقرار به مجرّد نبوّت را گر چه مقارن با مخالفت امر رسول خدا دربارهء ولايت باشد ، از اساس اسلام شمرده ، و به همان اكتفا نموده‌اند ، لهذا أئمّهء طاهرين سلام الله عليهم أجمعين ، روايات وارده از رسول خدا را بدين قسم تفسير كرده‌اند كه : إقرار به توحيد و به نبوّت بدون إقرار به ولايت جز ظاهرى بيش نيست ، و حقيقت اعتراف به آن مستلزم اقرار به ولايت است ، و دخول در عالم توحيد ، مشروط از عبور از ولايت است . و اين دو امر از هم جدا و منفكّ نمىباشند .\r\n\r\n[ انحراف فرقهء وهابيّه در توحيد ذات الهى 
  ]\r\nحقيقت اسلام به ولايت متّكى است ، كه مفتاح توحيد در مظاهر أسماء و صفات و أفعال است ، و نيز باطن و جوهرهء نبوّت است .\r\nاين بود بحث شريف دربارهء حقيقت ولايت ، و عدم انفكاك آن از توحيد حضرت بارى تعالى شأنه .\r\nو در اين مسئله دو طائفه به ضلالت و گمراهى رفته‌اند : أوّل - طائفهء وهّابيّه ، دوّم - طائفهء شيخيّه .\r\nأمّا طائفهء وهّابيّه ، آنان قدرت و عظمت و علم و إحاطه و حيات و ساير أسماء و صفات حضرت حقّ را از موجودات ، جدا مىدانند ، بدين معنى كه عنوان وساطت را از وسائط ، و مرآتيّت را از آئينه‌هاى وجود كه مظاهر و مجالى ذات حقّند ، الغاء مىكنند ، و بنابر اين اصولا معناى ظهور و تجلّى را در عالم امكان نمىدانند .\r\nو بنابر اين در اشكال و محذورى واقع مىشوند ، كه تا روز قيامت هم اگر فكر كنند ابدا رهائى و خلاصى از آن را ندارند ، و آن اشكال اين است كه :\r\nما وجدانا و شهودا موجودات بسيارى را در اين عالم مشاهده مىكنيم ، و همهء آنها را داراى حيات و علم و قدرت مىبينيم ، اين جاى شبهه و ترديد نيست ، موجودات مؤثّر را در اين جهان نمىتوانيم انكار كنيم .\r\nحال مىگوئيم : اگر حيات و قدرت و علم را در ذات أزلى حقّ بدون اين موجودات و كثرات بدانيم ، اين كلام وجدانا و شهودا غلط است ، زيرا وجود اين صفات در موجودات از ضروريّات و يقينيّات است .\r\n\r\n","description":"","footnote":"","page_name":" 142 ","page_number":152},
  {"content":"\r\n\r\nو اگر اين موجودات را داراى قدرت مستقلّ و حيات و علم مستقلّ بدانيم ، گر چه به إعطاء حقّ باشد ، اين هم غلط است ، زيرا اين كلام عين شرك و ثنويّت و تعدّد آلهه و اشكالات بىشمارى ديگر مىگردد .\r\nعنوان إعطاء ، با عنوان استقلال سازش ندارد ، چون لازمهء اين گفتار ، تولّد موجودات از ذات حقّ مىشود ، و اين كلام عين تفويض است ، و مىدانيم كه خداوند   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   است .\r\nو بنابر اين هيچ چارهء علمى و فلسفى نداريم ، مگر آنكه كثرات اين عالم و موجودات را مظاهر و مجالى ذات أقدس حقّ بدانيم ، بدين گونه كه قدرت و حيات و علم ، اختصاص به ذات حقّ دارد ، و در اين موجودات به حسب سعه و ضيق ماهيّت و هويّت آنها ظهور و بروز كرده است ، يعنى استقلال در وجود منحصر به ذات اقدس حقّ است ، استقلال در حيات و علم و قدرت و ساير أسماء و صفات اختصاص به ذات حقّ دارد ، و در غير ذات حقّ ، تبعى و عرضى است ، در ذات حق أصالتى است ، و در موجودات مرآتى و آيتى .\r\nو على هذا در أرواح مجرّده ، و نفوس قدسيّهء فرشتگان علوى ، و نفوس ناطقهء مطهّرهء أنبياء و أئمّه عليهم السّلام ، و در حضرت مهدى قائم آل محمّد كه سعهء وجودى آنها بيشتر است ، طبعا بيشتر ظهور و بروز نموده ، و اين آئينه‌ها بطور تامّ و تمامى ، حكايت از ذات و صفات اقدس حضرت حقّ مىكنند .\r\nو روى اين اصل قدرت و علم و حيات ، در عين اختصاص به ذات حقّ ، ظهورش در اين مرائى و آئينه‌ها شهودا غير قابل انكار ، و عقلا لازم و ثابت است .\r\nظهور و ظاهر ، و حضور و حاضر ، يك چيز است ، معناى حرفى مندكّ در معناى اسمى است .\r\nموجودات ، بدون إستثناء همگى آيات و علامات و معانى حرفيّه نسبت به ذات حقّ متعال هستند ، و تصوّر معناى استقلال براى معناى حرفى غير معقول است ، و در قياس برهانى موجب خلف مىگردد .\r\nمعناى حرفى با معناى اسمى دو چيز نيستند ، معناى حرفى كيفيّت و خصوصيّت معناى اسمى را نشان مىدهد .\r\n\r\n","description":"","footnote":"","page_name":" 143 ","page_number":153},
  {"content":"\r\n\r\nحاجت خواستن از پيامبر اكرم ، و امامان معصوم ، عين حاجت خواستن از خداست ، و اين مسئله عين توحيد است .\r\nدر فلسفهء متعاليه و حكمت اسلام ، وجود وحدت در كثرت ، و كثرت در وحدت ذات حقّ به اثبات رسيده است ، خداوند تبارك و تعالى همانطور كه داراى اسم أحديّت است ، كه مبرّى از جميع أسماء و تعيّنات ، و منزّه از هر اسم و رسم مىباشد ، و آن أحديّت دلالت بر همان ذات بسيط و صرف كه عارى از هر گونه تعلّقات ، و منطبق عليه مفهومات مىكند ، همين طور داراى اسم واحديّت است ، كه به ملاحظهء ظهور و طلوع او ، در عالم أسماء و صفات كلّيّه و جزئيّه ، و پيدايش همهء عوالم چه از ملك و چه از ملكوت ملاحظه شده است .\r\nوهّابيّه مىگويند : خداوند عوالم را بدون واسطه خلق كرده است ، و موجودات علوى ، و فرشتگان سماوى ، و أرواح مجرّدهء قدسيّه ، هيچ تأثيرى در آفرينش ندارند ، و هيچگونه عنوان واسطگى به خود نمىگيرند ، بنابر اين استمداد از روح رسول الله ، و إمامان و از ملائكه حتّى ملائكهء مقرّبين شرك است .\r\nجواب مىدهيم : آيا استمداد از أرواح به صورت زنده ، مثل پيغمبر زنده ، و امام زنده شرك نيست ؟ ! آيا استمداد از عالم ، و طبيب ، و متخصّص ، و كشاورز ، و صنعتكار ، شرك نيست ؟ ! اگر شرك است ، چرا شما استمداد مىكنيد ؟ ! دست از هر گونه استمدادى در عالم طبع و در حيات دنيا برداريد ، تا پس از چند لحظه‌اى همگى بميريد ! و به ديار عدم ، و موطن اصلى خود برگرديد ! و اگر شرك نيست ، چه تفاوت دارد ، بين استمداد از پيامبر زنده ، و از روح او پس از مرگ ؟ ! چه تفاوت دارد بين استمداد از طبيب جرّاح ، براى عمل آپانديس مثلا ، و استمداد از جبرئيل ؟ ! مىگويند : اينها شرك نيست ، و آنها شرك است ! چون أرواح آنها ديده نمىشوند ، و به صورت نمىآيند ، و خلاصه استمداد از اسباب طبيعى و مادّى شرك نيست ، ولى از أمور معنوى و روحانى شرك است . استمداد از مادّهء كثيف شرك نيست ، و از نفوس عاليهء مجرّدهء قدسيّه شرك است .\r\n\r\n","description":"","footnote":"","page_name":" 144 ","page_number":154},
  {"content":"\r\n\r\nدر جواب مىگوئيم : قاعدهء عقليّه استثناءپذير نيست ، اگر استمداد از غير خدا شرك باشد ، همه جا شرك است ، و همه جا غلط است . پس چگونه شما با دليل عقلى مىخواهيد ، اثبات توحيد حقّ را بنمائيد ! آنگاه در خصوص امور مادّى و طبيعى ، استثناء مىزنيد ! ؟ آيا اين خنده‌آور نيست ؟ يا گريه‌آور ، بر مسكنت و تهيدستى شما از علم و عرفان حضرت حق ؟ ! مىگويند : طواف بر گرد قبر معصوم شرك است ، بوسيدن ضريح مطهّر شرك است ، بوسيدن عتبه شرك است ، سجده كردن بر روى تربت سيّد الشّهداء عليه السّلام شرك است ، واسطه قرار دادن أئمّه و حضرت صدّيقه فاطمهء زهراء را براى قضاء حوائج ، شرك است .\r\nجواب مىدهيم : چرا شرك است ؟ چه تفاوت بين بوسيدن حجر الأسود يا بوسيدن ضريح است ؟ چه تفاوت بين خانهء بناشدهء حضرت ابراهيم عليه السّلام به نام كعبه ، و بين مرقد مطهّر آيت كبراى الهى و صاحب مقام أو أدنى ، و صاحب شفاعت كبرى ، و حامل لواء حمد ، مىباشد ؟ چرا طواف در آنجا جايز است ، و در اينجا كه از جهت اهميّت ، حائز مزايائى است جايز نيست ؟ ! « 1 » چرا سجده كردن بر روى زمين و خاك و هر چيزى جايز است ، ولى خصوص تربت پاك يگانه شهيد راستين شرع و شريعت ، و حقّ و حقيقت أبا عبد اللّه الحسين جايز نيست ؟ ! اگر سجده كردن بر روى چيزى شرك است ، چرا بر روى فرش و\r\n\r\n\r\n","description":"","footnote":"\r\n( 1 ) - « در اينجا براى عدم جواز طواف قبرها بعضى استدلال كرده‌اند به روايت حلبى از حضرت صادق و به روايت محمّد بن مسلم از آن حضرت و يا از حضرت باقر عليهما السّلام كه فرمود : و لا تطف بقبر و ليكن ظاهرا اين استدلال بىمورد است ، زيرا مراد از طوف در اين دو روايت شريفه غائط كردن است نه طواف نمودن و دور زدن يعنى : روى قبر سرگين مكن ! و غائط مكن ! و شاهد بر اين معنى كلام أئمّهء لغت است ، « صحاح اللّغة » و « تاج العروس » و « لسان العرب » و غيرها ، و در « شرح قاموس » در مادّهء طوف گويد : و طوف به معناى غائط است طاف يعنى : بشد از براى غائط كردن مثل اطّاف از باب افتعال . و در « مجمع البحرين » گويد : و الطّوف : الغائط و منه الخبر : لا يصلّ أحدكم و هو يدافع الطّوف يعنى درحالىكه كسى فشار غائط كردن دارد ، نماز نخواند ، و نيز در حديث آمده است : لا تبل فى ماء مستنقع و لا تطف بقبر ! در آب راكد ، بول مكن ! و در روى قبر غائط مكن ! يارى ما در ضمن بحث از بعضى مسائل فقهيّه ، رسالهء كوتاهى مستدلا در اين موضوع نوشته‌ايم كه بدون هيچ گونه شبهه‌اى نشان مىدهد كه طواف بر گرد قبور اشكال ندارد ، و مراد از اين روايات غائط كردن است .\r\n","page_name":" 145 ","page_number":155},
  {"content":"\r\n\r\nقالى ، و زمين ، و حصير جايز است ، ولى در اينجا بخصوصه حرام شد ؟ در آنجا توحيد است ، در اينجا شرك شد ؟\r\nاستمداد از هر شخص زنده‌اى هم كه مىكنيد ، از روح او مىكنيد نه از بدن او ! و در اين صورت چرا استمداد از نفوس خبيثهء كافره كه در دنيا هستند شرك نيست ؟ و از روح صدّيقهء طاهره شرك شد ؟\r\nاينها سؤالاتى است كه نمىتوانند جواب آن را بگويند ، و هيچگاه هم نمىتوانند و نتوانسته‌اند .\r\nجواب اين است كه : اگر به عنوان استقلال باشد ، همه شرك است ، چه طواف به گرد خانهء خدا ، و چه بوسيدن حجر الأسود ، و چه سجده كردن بر روى فرش و زمين معمولى ، و چه واسطه قرار دادن طبيب و جرّاح و عالم و متخصّص ، و اگر به عنوان استقلال نباشد ، هيچكدام شرك نيست ، بلكه نفس توحيد و عين توحيد است .\r\nآيا در موجودات اين عالم به نظر استقلال نگريستن شرك نيست ؟ پس طائفهء وهّابيّه ، با اين تنزيه و تقديسى كه مىخواهند از ذات حقّ كنند ، خودشان كوركورانه در دامن شرك افتاده‌اند ، و ممّن  يَعْبُدُ اللَّهَ عَلى حَرْفٍ  « 1 » گرديده‌اند .\r\nنظر به آيات إلهى از جهت آيتيّت ، عين نظر به توحيد است ، بوسيدن امام به جهت امامت عين احترام به خداوند است ، عرض حاجت به أرواح مقدّسه از جهت معنويّت و روحانيّت و تقرّب آنها به خداوند ، عين عرض حاجت به خدا ، و عين توحيد است ، حبّ محبوبان خدا حبّ خداست .\r\nاين از نظر دليل عقلى . و امّا از نظر دليل نقلى : مىگوئيم : تمام آيات و روايات سرشار است از اينكه : موجودات وسائط در وجود و ايجاد هستند ، و خلقت با سببيّت صورت مىگيرد ، و إلغاء واسطه در عالم تكوين ، علاوه بر آنكه إنكار أمر وجدانى است ، انكار منقولات شرعيّه از كتاب و سنّت است .\r\nمگر در قرآن كريم نمىخوانيم :  فَالْمُدَبِّراتِ أَمْراً  ( آيه 5 ، از سورهء 79 : نازعات )\r\n\r\n\r\n","description":"","footnote":"\r\n( 1 ) - ( آيه 11 ، از سورهء 22 : حجّ ) و برخى از مردم هستند كه خدا را از يك سو و يك جانب فقط عبادت مىكنند - يعنى فقطّ خدا را از يك دريچه مىبينند و مىنگرند و قدرت و عظمت او را فقط در بعضى از چيزها مىدانند نه در همه چيز و در همه جا .\r\n","page_name":" 146 ","page_number":156},
  {"content":"\r\n\r\n« سوگند به فرشتگانى كه تدبير امور مىكنند » .\r\n وَ أَرْسَلْنَا الرِّياحَ لَواقِحَ  ( آيه 22 ، از سورهء 15 : حجر ) « و ما بادها را فرستاديم ، تا درخت‌ها را آبستن كنند . ( و از گردهاى نر به درخت‌هاى ماده زنند ، و در اين صورت تلقيح صورت گرفته و درخت ميوه مىدهد ) » .\r\n وَ اللَّهُ الَّذِي أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ مَيِّتٍ فَأَحْيَيْنا بِهِ الْأَرْضَ بَعْدَ مَوْتِها كَذلِكَ النُّشُورُ  . ( آيه 9 ، از سورهء 35 : فاطر ) .\r\n« و خداوند آن است كه بادها را مىفرستد ، تا ابرها را حركت دهند ، و بنابر اين ما آن ابر را به مكان مرده ( و بىآب و علف ) سوق مىدهيم ، تا به سبب آن أبر ، زمين را پس از مردنش زنده مىكنيم ، نشور مردگان هم همينطور است » .\r\n وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ  ( آيه 99 ، از سورهء 6 : انعام ) « و اوست آن كه از آسمان آب را فرود آورد ، تا آنكه ما بوسيلهء آن ، روئيدنى هر چيز را استخراج نمائيم » .\r\n\r\n[ مذهب وهابيّه ملازم انكار صريح آيات قرآن است 
  ]\r\nچگونه در اين آيات ، تدبير امور را از فرشتگان مىداند ، و باران را از حركت أبرها به نقاط محروم ، و بهره‌بردارى از درختان را بواسطهء تلقيح بادها ، و بيرون آوردن هر قسم از روئيدنيها را به سبب ريزش باران از آسمان . و نيز در بسيارى از آيات ديگر صريحا ايجاد تكوّنات را از اين اسباب ذكر مىكند .\r\nو بنابر اين ما چگونه مىتوانيم نفى سببيّت كنيم ، درحالىكه اين آيات صريحا اثبات آن را مىنمايد ؟\r\nبلى بايد گفت : اين اسباب ، همه مقهور و مأمور خدا هستند و استقلال ندارند ، و ما هم دربارهء اين اسباب ، و همه گونه اسباب ديگر از مادّى و معنوى ، همين را مىگوئيم ، كه : از خود استقلال ندارند ، بلكه شفيع و شافع و واسطه براى أخذ از جانب خدا و إفاضه به عوالم مىباشند .\r\nمىگويند : استمداد از أرواح پيغمبران و امامان ، استمداد از روح مرده است ، و اين يك نوع مرده‌گرائى است ، و يك نوع بت‌پرستى كه انسان از چيز مرده ، و بدون عين و أثر حاجتى را طلب كند ، و آن را نزد خداوند شفيع قرار دهد ، چه تفاوت مىكند بين درخواست حاجت از صنم ، و بين درخواست حاجت از موجود بدون اثر ؟\r\n\r\n","description":"","footnote":"","page_name":" 147 ","page_number":157},
  {"content":"\r\n\r\nجواب مىدهيم : به نصّ آيات قرآن و براهين عقليّه ، روح انسان پس از مرگ ، مرده نيست بلكه زنده است و بنابر تجرّد نفس نمىتواند معدوم صرف گردد ، و مرگ عبارت است از انتقال از دنيا به آخرت . و علاوه دربارهء شهداء مگر قرآن كريم نمىفرمايد : زنده‌اند و در نزد خداوند روزى مىخورند ؟\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  ( آيه 169 ، از سورهء 3 : آل عمران ) « و البتّه البتّه ( اى پيغمبر ) چنين گمان مكن كه : آنان كه در راه خدا كشته شده‌اند ، مردگانند ! بلكه زندگانند ، و در نزد پروردگارشان روزى مىخورند » .\r\nمىگويند : اين آيه ، دربارهء خصوص شهيدان است ، شهيدان غزوهء احد چون حمزه و غيره .\r\nجواب آنست كه : آيا حمزه و غير او ، از شهيدان ، مگر در تحت نبوّت رسول الله نبوده‌اند ؟ ! آيا مقام حمزه از رسول الله بالاتر شد ، كه او زنده است ، و رسول الله پس از مرگ مرده است ؟ ! نه ، چنين نيست ، بلكه رسول الله شهيد شهداء و موكّل بر أرواح پيغمبران است .\r\nما در تمام نمازها به پيامبر درود مىفرستيم : السّلام عليك أيّها النّبىّ و رحمة اللّه و بركاته .\r\n« سلام خدا بر تو باد اى پيغمبر خدا ! و رحمت خدا و بركات خدا بر تو باد ! » .\r\nمخاطب به اين خطاب ، مگر مىتواند غير از شخص زنده و مستمع كلام ما بوده باشد ؟\r\nبارى درست بخاطر دارم در سنهء 1390 ، هجريّهء قمريّه كه براى بار دوّم به بيت الله الحرام با دو نفر از پسران خود به جهت أداء مناسك حج مشرّف شده بودم ، صبحگاهى پس از چند طواف مستحبّى ، در گوشه‌اى از مسجد الحرام نشستيم ، و به تماشا و زيارت بيت و كيفيّت طواف مردم مشغول بوديم .\r\nدر اين حال يكى از علماى سنّى مذهب آمده و با ما معانقه نمود ، و پهلوى ما نشست ، و مىگفت : من از اهل سوريا و از شهر حلب هستم ، و اسم من : عمر عادل\r\n\r\n","description":"","footnote":"","page_name":" 148 ","page_number":158},
  {"content":"\r\n\r\nملا حفجى است . و ما با او گرم تكلّم و صحبت شديم .\r\n\r\n[ گفتگوى مؤلَّف با برخى علماى اهل سنَّت در مسجد الحرام 
  ]\r\nدر اين حال به مناسبت آشنائى با او ، يكى ديگر از علماى عامّه كه مىگفت : از أئمّهء جماعت مدينه است آمد ، و سلام كرد و روبروى من نشست ، و بعد كم كم جماعت كثيرى از اهل تسنّن آمدند و همه پهلوى ما نشستند ، و تقريبا مجلسى تشكيل شد .\r\nدر اين هنگام ، من از متعهء حجّ از آنها پرسيدم ! گفتند : ما تا حجّ را بجاى نياوريم تمتّع نمىكنيم ! گفتم : مىدانيم كه رسول الله در حجّة الوداع در بالاى كوه صفا ، براى مردم إعلان كرد كه : از حالا تا روز قيامت ، حجّ تبديل به حجّ تمتّع شده است ، براى كسانى كه خانه و منزلشان در نزديكى مسجد الحرام نيست . بدين معنى كه از ميقات كه احرام مىبندند ، بايد به قصد عمره باشد ، و پس از وارد شدن در مكّه و أداء مناسك عمره ، محلّ شوند ، و مىتوانند در اين صورت با زنان تمتّع كنند ، و در مكّه مىمانند تا براى أداء مناسك حجّ و وقوف به عرفات و مشعر ، از خود مكّه محرم مىشوند ، و حجّ را بجاى مىآورند .\r\nو به پيغمبر اعتراض كردند كه چگونه ما براى اداى مناسك حجّ آمده‌ايم ، و اينك در زير درخت أراك جوانهاى ما بنشينند ، و از موهاى سرشان قطرات آب غسل جنابت بچكد ؟ ! رسول الله فرمود : من از جانب خودم نگفتم ، اينك جبرائيل است كه آمده ، و اين حكم را آورده است ! و در اين حال شبّك أصابعه انگشت‌هاى دو دست را رسول خدا در هم فرو برد ، و فرمود : از حال تا روز قيامت اين‌طور حجّ و عمره در هم داخل شدند ، و عمل واحدى گرديدند ، و بنابر اين هر كس از راه دور مىآيد ، بايد عمره و حجّ را با هم انجام دهد ، و بين آن دو عمل محلّ گردد ، اين است حكم خدا ! گفتند : بلى همينطور است ولى عمر بنابر مصالحى اين را تغيير داد ، يعنى متعه را برداشت ، و دستور داد هر كس از ميقات إحرام مىبندد ، به قصد حجّ باشد ، و بنابر اين تا آخرين عمل حجّ ، حقّ تمتّع و آميزش با زنان را كسى ندارد .\r\nگفتم : بگذريم از اين كه عمر اين عمل را از روى مصلحتى طبق انديشهء\r\n\r\n","description":"","footnote":"","page_name":" 149 ","page_number":159},
  {"content":"\r\n\r\nخود انجام داد ، فعلا در اين بحث وارد نمىشويم ، ولى مىخواهم بگويم : آيا عمل عمر حجّت است ؟ و ما تا روز قيامت بايد از او پيروى كنيم ؟ ! عمر كه مسلّما پيامبر نبوده است ، و بر او وحى نازل نمىشده است . ما چگونه كلام پيغمبر رسول الله كه بر او از جانب خدا وحى نازل مىشده ، و جبرائيل به محضرش مىرسيده است ، كنار بگذاريم ، و به گفتار عمر عمل كنيم ؟ ! عمر در زمان خود براى مردم خود گفتارى را گفت ، آن گفتار به ما چه مربوط است ؟ ! آيا گفتار عمر بر گفتار رسول الله ، و جبرائيل ، و آيه قرآن مقدّم است ؟ ! آيا عمر در حجّيت گفتار با رسول الله شريك است ، كه در صورت معارضه بين دو گفتار ، كلام او را مثلا مقدّم بداريم ؟ يا آنكه گفتار او ناسخ كلام رسول است ؟ و بالأخره تا يكى از اين امور متحقّق نگردد ، و به اثبات نرسد ، ما كه نمىتوانيم ، روى انديشهء شخصى و ذوق نفسانى ، از حجّيّت كلام رسول خدا رفع يد كنيم ! در اينجا اين دو عالم سنّى سكوت اختيار كردند ، و هيچ پاسخى ندادند ، و مدّتى به سكوت محض مجلس مبدّل شد .\r\nدر اين حال من رو كردم به شيخ عمر عادل كه از أهل حلب بود ، و بسيار چهرهء زيبائى داشت ، و معلوم بود كه سخنان مرا پذيرفته است ، و گفتم : شما چرا به اينها نمىگوئيد : دست از مزاحمت زوّار بردارند ؟ ! در دور قبر رسول اللّه ، شرطه گماشته‌اند ، كسى قبر مطهّر را نبوسد ، اين چه كارى است ؟ زوّار از راه دور از نقاط مختلف دنيا با اشتياق در تمام مدّت حياتشان چه بسا يك بار مشرّف مىشوند ، و مىخواهند اظهار محبّت كنند ، رسول الله را ببوسند ، دستشان از آن حضرت كوتاه است ، در حرم را مىبوسند ، ضريح را مىبوسند ، گريه مىكنند يك دنيا عواطف دارند .\r\nهمين كه مىخواهند ببوسند ، ناگهان شرطه با شلّاق بر سر آنها مىزند : اى مشرك نبوس ! اين ضريح از آهن است ، آهن بوسيدن ندارد ! بوسيدن آهن شرك است ، و آمران به معروف هم تأييد مىكنند و مىگويند : اين اعمال شرك است .\r\nزوّار بيچاره ، حالشان گرفته شده ، مثل چوب خشك متحيّر در گوشه‌اى\r\n\r\n","description":"","footnote":"","page_name":" 150 ","page_number":160},
  {"content":"\r\n\r\nمىايستند ، و با خود مىگويند : اين ديگر چه داستانى است ؟ ! اين چه شركى است ؟ ! شما را به صاحب اين بيت سوگند ! آيا زوّار ، آهن و فولاد را مىبوسند ، يا بدن رسول الله ، يا نفس رسول الله را ؟ ! آنها چدن و چوب را مىبوسند ، يا نفس مقدّس حضرت صدّيقه را ؟ ! آيا شما در وجدان خود نمىيابيد كه دست پدر و مادر و استاد و معلّم و مربّى روحانى را مىبوسيد ؟ آيا احترام به نفس او مىگذاريد ، يا صرفا نظر به قطعهء گوشت داريد ؟ ! مگر أشعار قيس بن ملوّح عامرىّ را نخوانده‌ايد ، كه دربارهء معشوقهء خود ليلى عامرىّ مىگويد : ؟\r\n أمرّ على جدار ديار ليلى * اقبّل ذا الدّيار و ذا الجدارا\r\nو ما حبّ الدّيار شغفن قلبى * و لكن حبّ من سكن الدّيارا \r\n« من عبور مىكنم و مىگذرم بر ديوار شهر ليلى ، و آن شهر را مىبوسم ، و آن ديوار را مىبوسم .\r\nو اين طور نيست كه دل من از محبّت شهر و ديار ، آكنده باشد ، و ليكن دل من سرشار از محبّت آن كسى است كه در شهر سكونت گزيده است » « 1 » .\r\nشيخ عمر عادل در اين حال با كمال ناراحتى و عصبانيّت رو به من كرد و گفت : يا سيّد ! و الله هم مشركون ، هم مشركون ! سوگند به خدا كه خود اين وهّابىها شرك هستند ، آنگاه گفت :\r\nمن امروز صبح پس از انجام فريضهء صبح و طواف ، ديدم جماعتى از ايرانيان ايستاده‌اند ، و يك نفر براى آنها دعا مىكند ، و آنها هم دعا را با او مىخوانند .\r\nآن دعا خواننده مىگفت : إلهى بحقّ فاطمة و ابيها و بعلها و بنيها و السّرّ المستودع فيها كذا و كذا : « خداوندا به حقّ فاطمه و پدرش ، و به حقّ شوهرش و پسرانش ، و به حقّ سرّى كه در او به وديعت نهاده شده است ، ترا سوگند مىدهيم كه حاجات ما را برآورده كنى » .\r\n\r\n\r\n","description":"","footnote":"\r\n( 1 ) -\r\n بوسه گر بر در زنم ليلى بود * خاك اگر بر سر كنم ليلى بود \r\n","page_name":" 151 ","page_number":161},
  {"content":"\r\n\r\nامام جماعت همين مسجد : مسجد الحرام از آنجا مىگذشت ، و به آنها نهيب زد : اين شرك است ، نگوئيد ! از فاطمه چيز خواستن شرك است ! من بسيار ناراحت شدم ، جلو رفتم و گفتم : إخسأ ! إخسأ ! خفه شو ، و لال شو ، و ساكت شو ، و برو گم شو ! و بعد به او گفتم از تو سؤالى دارم ( و سوگند به خداوند و به اين بيت كه : اين مطلب و اين سؤال را أبدا در جائى نديده بودم ، و در كتابى نخوانده بودم ، و قبلا هم به نظر من نيامده بود ، و در همان حال گويا بر دل من الهام شد كه اين‌طور بگو ) و آن سؤال اين است : مىدانى كه : چون پيراهن يوسف را از مصر آوردند ، و در كنعان بر سر يعقوب كه كور شده بود ، انداختند چشمش باز و بينا شد ؟\r\n فَلَمَّا أَنْ جاءَ الْبَشِيرُ أَلْقاهُ عَلى وَجْهِهِ فَارْتَدَّ بَصِيراً  ( آيه 96 ، از سورهء 12 : يوسف ) « چون بشير از مصر آمد ، و آن پيرهن را بر روى صورت يعقوب انداخت ، چشمانش باز شد و بينا شد » .\r\nامام مسجد گفت : بلى مىدانم ! گفتم : جنس آن پيرهن از چه بود ؟ ! گفت : از پنبه و يا كتان ! گفتم : پنبه و كتان چنين أثرى دارد كه چشمان نابيناى يعقوب را بينا كند ، امّا فاطمهء زهرا كه پيغمبر ما او را سيّدهء عالميان خوانده است ، چنين أثرى ندارد كه در نزد خدا شفيع شود ، و حاجت چند نفر مؤمن را بر آورده كند ؟ ! بعد گفت : يا سيّد ! و الله خسأ خسأ ، سوگند به خدا كه در پاسخ سؤال من خفه شد و لال شد ، و مطرود و دور شد .\r\nو سپس گفت : ما تمام طوائف سنّىها از وهّابىها بيزاريم ! آنها آئين و مذهب خاصّى آورده‌اند ، بسيار خشك و بىمحتوا . ما هم از راه دور آمده‌ايم و اشتياق داريم قبر رسول خدا را ببوسيم ، اينها مانع مىشوند ! و پس از اين ، ما را به حلب دعوت كرد ، كه در آنجا برويم ، و در منزلش وارد شويم و مىگفت : ما به اهل بيت عصمت فوق‌العاده محبّت داريم ، زنان ما تا خواب فاطمهء زهراء را نبينند ، مىگويند : اعمال ما قبول نشده است و مخصوصا مىگفت\r\n\r\n","description":"","footnote":"","page_name":" 152 ","page_number":162},
  {"content":"\r\n\r\n« بيائيد ، و خودتان زنان ما را ببينيد ! و از آنها گفتگو كنيد ! من خواهرانى دارم كه از محبّت أهل بيت دلشان سرشار است » .\r\n\r\n[ وهابيّه قائل به جسمانيَّت خداوند هستند 
  ]\r\nيكى از مفاسد مهمّ مذهب وهّابيّه آن است كه آنان قائل به تجسّم خداوند هستند ، زيرا معتقدند : از ظواهر قرآن نبايد تجاوز كرد ، و معناى ظاهرى هم همان معناى متعارف و معمول است ، كه در بين مردم شايع است ، و بنابر اين : آياتى كه در قرآن مجيد ، نسبت دست ، و چشم ، و جانب ، و وجه ، و غيرها را به خدا مىدهد ، مراد از آنها همين معانى ظاهريّهء متعارف و معمولى هستند . و لازمهء اين معنى جسميّت خداوند است ، سبحانه و تعالى . مىگويند : آيات قرآن مثل :  يَدُ اللَّهِ فَوْقَ أَيْدِيهِمْ  ( آيه 10 ، از سورهء 48 : فتح ) « دست خداوند ، بالاى دست‌هاى ايشان است » .\r\nو مثل :  وَ اصْنَعِ الْفُلْكَ بِأَعْيُنِنا  ( آيه 37 ، از سورهء 11 : هود ) « ( اى نوح ) كشتى را در برابر چشمان ما بساز » .\r\nو مثل :  وَ لِتُصْنَعَ عَلى عَيْنِي  ( آيه 39 ، از سورهء 20 : طه ) « ( و اى موسى ) به جهت آن كه تو در برابر چشم من تربيت شوى و رشد كنى » .\r\nو مثل :  وَ لَوْ تَرى إِذْ وُقِفُوا عَلى رَبِّهِمْ  ( آيه 30 ، از سورهء 6 : انعام ) « و اى كاش مىديدى تو ( اى پيغمبر ) در آن وقتىكه ايشان در برابر پروردگارشان ايستاده‌اند » .\r\nو مثل : يا حسرتا  عَلى ما فَرَّطْتُ فِي جَنْبِ اللَّهِ  ( آيه 53 ، از سورهء 39 : زمر ) « ( گفتار ستمگران است در روز قيامت كه ) اى حسرت و ندامت براى من بر آنچه من دربارهء جنب خدا كوتاهى كرده‌ام » .\r\nو مثل :  كُلُّ شَيْءٍ هالِكٌ إِلَّا وَجْهَهُ  ( آيه 88 ، از سورهء 28 : قصص ) « هر چيز از بين رونده و زائل شونده است ، مگر وجه خدا .\r\nو مثل :  فَأَيْنَما تُوَلُّوا فَثَمَّ وَجْهُ اللَّهِ  ( آيه 115 ، از سورهء 2 : بقره ) « هر جا روى خود را بگردانيد ، پس آنجا وجه خداست » .\r\nو مثل :  الرَّحْمنُ عَلَى الْعَرْشِ اسْتَوى  ( آيه 5 ، از سورهء 20 : طه ) « خداوند رحمن ، بر روى تخت استوار شده است » .\r\n\r\n","description":"","footnote":"","page_name":" 153 ","page_number":163},
  {"content":"\r\n\r\nو مثل :  يَخافُونَ رَبَّهُمْ مِنْ فَوْقِهِمْ  ( آيه 50 ، از سورهء 16 : نحل ) « از پروردگارشان مىترسند ، از جانب بالاى خودشان » .\r\nو مثل :  وَ جاءَ رَبُّكَ  ( آيه 22 از سورهء 89 : فجر ) « و آمد پروردگار تو » .\r\nو مثل :  اللَّهُ يَسْتَهْزِئُ بِهِمْ  ( آيه 15 ، از سورهء 2 : بقره ) « خداوند آنان را مسخره مىكند » .\r\nو مثل :  غَضِبَ اللَّهُ عَلَيْهِ  ( آيه 93 ، از سورهء 4 : نساء ) « خدا بر او غضبناك شد » .\r\nو مثل :  إِلَّا مَنْ رَحِمَ اللَّهُ  ( آيه 42 ، از سورهء 44 : دخان ) « مگر آن كسى كه خدا بر او رحم كند » .\r\nو امثال اين آيات كه در قرآن مجيد بسيار است . مىگويند همين معناى ظاهرى را دارد ، خداوند دست دارد ، و پهلو دارد ، و چشم دارد ، و بر روى تخت قرار گرفته است ، و غضب مىكند ، و رحم مىكند ، و مسخره مىنمايد » .\r\nاين است عقايد ايشان ،  سُبْحانَهُ وَ تَعالى عَمَّا يَقُولُونَ عُلُوًّا كَبِيراً  .\r\nپيشتاز اين كفريّات ، ابن تيميّهء حرّانى شامى است ، او تابع احمد حنبل بود و در عناد و دشمنى با اهل بيت بالأخصّ امير المؤمنين عليه السّلام بىتاب و بىقرار بوده است ، در كتاب خود به نام « منهاج السّنّة » كه در ردّ براهين و ادلّهء افتخار عالم تشيّع و اسلام : علّامهء حلّى نوشته است ، انكار ضروريّات و مسلّمات و يقينيّات را مىكند ، هر حديثى كه در فضائل امير المؤمنين و اهل بيت وارد شده است ردّ مىكند ، و آن را دروغ و باطل مىشمرد ، و يا آن را مرسل و يا ضعيف و يا مجعول مىداند گر چه در نهايت إتقان و صحّت باشد ، و گر چه مستفيض و متواتر باشد ، و گر چه بزرگان از حفّاظ و مشايخ و راويان اهل سنّت با طرق عديده‌اى آن را آورده باشند و در كتب خود تصريح به صحّت متن و صحّت إسناد و رجال آن كرده باشند ، به مجرّد اينكه در آن حديث ذكرى از مولى الموحّدين آمده باشد ، آن را رمى به مجعول بودن نموده و به شيعه إفترا مىزند ، و راوى آن حديث را گر چه از مشايخ « صحاح ستّه » عامّه باشد ، فقطّ و فقطّ به جرم روايت اين روايت ضعيف مىشمرد ، و بطور كلّى ملاك صحّت و عدم صحّت\r\n\r\n","description":"","footnote":"","page_name":" 154 ","page_number":164},
  {"content":"\r\n\r\nدر نزد او ، پيروى و تشيّع و نقل فضائل علىّ بن ابي طالب است ، و صريحا از خلفاى بنى اميّه حتّى معاويه و يزيد و خلفاى عبّاسى جانبدارى مىكند ، آرى مظلوميّت اهل بيت تنها دربدرى بيابانها و حبس و شكنجه و كشتن و به دار آويختن و سوزاندن و غارت كردن نبوده است ، بلكه إخفاء فضايل آنان و نسبت آن فضايل را به دشمنان از مهم‌ترين كودتاهاى ظاهرى و باطنى براى قلع و قمع آنان و برداشتن نام آنان از صفحهء روزگار بوده است ، امثال اين مرد شامى تابع حزب اموى و علمدار امضاء سيّئات خلفاء جور ، همچون معاويه و امثال او در اين كودتاها سعى وافرى نموده‌اند ، و ليكن مع‌ذلك كار آنان به جائى نرسيد و فضائل علىّ بن ابي طالب سراسر آفاق را گرفت و دوست و دشمن حتّى يهودىها و نصرانىها و مادّىها همه و همه در برابر عظمت و شخصيّت و اصالت و واقعيّت آن راستين مرد و آن امام مظلوم سر تسليم فرود آورده و مهر و محبّت او را در روح و سر و سويداى خود جاى داده‌اند . وامق نصرانى : بقراط بن أشوط كه از أهل ارمنستان است و از سرلشكران مهمّ بوده است در عصر متوكّل قصيده‌اى غرّاء دربارهء فضايل و محامد امير المؤمنين مىسرايد كه بعضى از آن ابن شهرآشوب در « مناقب » طبع سنگى ص 286 و ص 532 آورده است ، و عبد المسيح انطاكى در قصيدهء علويّهء خود كه بالغ بر 5595 بيت است ، و بولس سلامة ، قاضى مردم مسيحى در بيروت قصيده‌اى به نام عيد الغدير كه بالغ بر 3085 بيت است دربارهء مناقب و فضائل امير المؤمنين سروده‌اند و از حقّ آن حضرت دفاع كرده‌اند . يكى از شعراى مسيحى مذهب به نام رينبا ابن اسحق رسعنى موصلى اشعارى مىگويد كه شايان دقّت است :\r\n عدّى و تيم لا احاول ذكرها * بسوء و لكنّى محبّ لهاشم\r\nو ما تعترينى فى علىّ و رهطه * إذا ذكروا فى الله لومة لائم\r\nيقولون ما بال النّصارى تحبّهم * و أهل النّهى من أعرب و أعاجم\r\nفقلت لهم إنّى لأحسب حبّهم * سرى فى قلوب الخلق حتّى البهائم \r\n« 1 » « من دربارهء ابو بكر و عمر كه از بنى عدىّ و بنى تيم هستند ، نامى به زشتى\r\n\r\n\r\n","description":"","footnote":"\r\n( 1 ) - « الغدير » ج 3 ، ص 7 و ص 8 .\r\n","page_name":" 155 ","page_number":165},
  {"content":"\r\n\r\nنمىبرم ، و ليكن من دوستدار علىّ بن ابي طالب اين مرد هاشمى هستم . از بردن نام و ذكر ايشان آنچه راجع به على و اقوامش از گزند و آزار ملامت كنندگان به من برسد در من ابدا اثر بدى نخواهد گذاشت .\r\n\r\n[ گفتار ابن حجر راجع به سخافت شخصيّت و آراء ابن تيميَّه 
  ]\r\nمىگويند : چرا مسيحيان على و اولاد على را دوست دارند ؟ و چرا خردمندان و دانشمندان از عرب و از عجم آنها را دوست دارند ؟ من به آنها در پاسخ گفتم كه : من چنين مىپندارم كه محبّت آنان در دل جميع مخلوقات حتّى بهائم و حيوانات بىزبان نيز جارى و سارى شده است » .\r\nبارى بزرگان از عامّه ابن تيميّه را ردّ كرده‌اند ، و او را گمراه و كافر شمرده‌اند و مىگويند : صريحا معترف به جسميّت خداست . و ما در اينجا عين گفتار حافظ ابن حجر را در كتاب خود به نام « الفتاوى الحديثة » ص 86 مىآوريم و ترجمهء آن را ذكر مىكنيم :\r\nابن تيميّة عبد خذله الله و أضلّه و أعماه و أصمّه و أذلّه ، و بذلك صرّح الأئمّة الّذين بيّنوا فساد أحواله ، و كذب أقواله ، و من اراد ذلك فعليه بمطالعة كلام الإمام المجتهد المتّفق على إمامته و جلالته و بلوغه مرتبة الاجتهاد أبى الحسن السّبكى و ولده التّاج و الشّيخ الإمام العزّ بن جماعة و أهل عصرهم و غيرهم من الشّافعيّة و المالكيّة و الحنفيّة ، و لم يقصر اعتراضه على متأخّرى الصّوفيّة بل اعترض على مثل عمر بن الخطّاب و علىّ بن ابي طالب - رضى الله عنهما - .\r\nو الحاصل أنّه لا يقام لكلامه وزن بل يرمى فى كلّ وعر و حزن ، و يعتقد فيه أنّه مبتدع ضالّ مضلّ غال ، عامله الله بعدله و أجارنا من مثل طريقته و عقيدته و فعله ، آمين ( إلى أن قال ) إنّه قائل بالجهة و له في إثباتها جزء ، و يلزم أهل هذا المذهب الجسميّة و المحاذاة و الاستقرار ، أى فلعلّه فى بعض الأحيان كان يصرّح بتلك اللّوازم فنسبت اليه ، سيّما و ممّن نسب إليه ذلك من أئمة الاسلام المتّفق على جلالته و امامته و ديانته و انّه الثّقة العدل المرتضى المحقّق المدقّق ، فلا يقول شيئا إلّا عن تثبّت و تحقّق و مزيد احتياط و تحرّ سيّما ان نسبت الى مسلم ما يقتضى كفره و ردّته و ضلاله و إهدا ردمه ، الكلام « 1 » .\r\n\r\n\r\n","description":"","footnote":"\r\n( 1 ) - « الغدير » ج 3 ص 217 .\r\n","page_name":" 156 ","page_number":166},
  {"content":"\r\n\r\n« ابن تيميّه كسى است كه خداوند او را مخذول و منكوب نموده ، و گمراه كرده و كور و كر كرده ، و ذليل و بىمقدار نموده است ، و بدين امر بزرگان از علماء كه فساد احوال او را بيان كرده‌اند و دروغ گفتار او را معيّن كرده‌اند تصريح نموده‌اند ، و كسى كه بخواهد اين حقيقت را دريابد بايد به مطالعهء گفتار امام مجتهد كه همگى بر امامت و جلالت و درجهء اجتهاد او اعتراف و اتّفاق دارند يعنى شيخ ابو الحسن سبكى بپردازد و نيز به مطالعهء گفتار فرزندش تاج امّت و شيخ جماعت عزّ بن جماعة و ساير هم عصران ايشان و غير هم عصران از شافعىها و مالكىها و حنفىها بپردازد تا كاملا بر انحرافات ابن تيميّه واقف گردد ، ابن تيميّه اعتراض خود را فقط بر طائفهء متأخّرين از صوفيّه مقصور نداشته است بلكه بر مثل عمر بن خطّاب و علىّ بن ابي طالب اعتراض داشته است .\r\nو حاصل مطلب آن است كه براى گفتار او قيمت و ارزشى نيست زيرا علماء به گفتار او به نظر عدم ارزش و قابليّت مطالعه و به نظر سخن دور افتاده‌اى مىنگرند و دربارهء او اعتقاد دارند كه مرد ضالّ و مضلّ ، گمراه و گمراه كننده و مرد بدعت‌گذار و متجاوزى بوده است . خداوند او را به دست انتقام عدالتش بگيرد و ما را از پيمودن راهى همانند راه او بر حذر دارد و از عقيده و كردار او در پناه خود حفظ فرمايد ، آمين .\r\n( ابن حجر گفتار خود را ادامه مىدهد تا آنكه مىگويد ) : ابن تيميّه در عقائد خود معتقد است به اينكه خداوند جهت دارد و براى اثبات اين عقيده جزوى از كتاب خود را قرار داده است و لازمهء اين عقيده جسميّت خداست و محاذات با موجودات دگر و مستقرّ شدن و متمكّن گشتن در مكان . و چون ابن تيميّه در بعضى از اوقات به اين لوازم تصريح مىكرده است مذهب او را به جسميّت خدا و مكان داشتن خدا مىدانسته‌اند . بالأخصّ آنكه از جمله كسانى كه به او نسبت جسميّت داده‌اند از بزرگان أئمّهء اسلام كه اتّفاق بر جلالت و امامت و ديانت او كرده‌اند همين بزرگ مرد شيخ ابو الحسن سبكى است چون او مردى است محقّق و مدقّق و مورد وثوق و امضاى علماء اعلام ، شيخ سبكى چيزى نمىگويد مگر از روى تحقيق و تجسّس كامل و احتياط فراوان و بررسى تامّ و تمام بالأخصّ در نسبت به مسلمانى كه مقتضى\r\n\r\n","description":"","footnote":"","page_name":" 157 ","page_number":167},
  {"content":"\r\n\r\nكفر و ارتداد و گمراهى و به هدر شدن خون او باشد ، ( و بنابر اين به ابن تيميّه كه نسبت كفر و ضلال و ارتداد داده است بر اساس تحقيق و تدقيق در معتقدات او بوده است ) » .\r\n\r\n[ گفتار علما و مورَّخين راجع به ابن تيميَّه 
  ]\r\nعالم جليل آية الله محسن أمين جبل عاملى گويد : تمام طايفهء وهّابيّه و مؤسّس دعوت آنها : محمّد بن عبد الوهّاب ، و آنكه اوّلين تخم اين كشت را پاشيد : أحمد بن تيميّه و شاگردش : ابن قبّم جوزىّ ، و پيروانشان ، مدّعى هستند كه آنان موحّدند ، و به اعتقاد خودشان چنين مىپندارند كه : ايشان عالم توحيد را حفظ مىكنند كه شائبه‌اى از شرك در آن وارد نشود ، و وهّابىها ادّعا دارند كه فقطّ خودشان اهل توحيدند ، و بقيّهء مسلمانان بدون استثناء همگى مشرك مىباشند .\r\nو ليكن حقيقت مطلب اين است كه : ابن تيميّة و ابن عبد الوهّاب و پيروانشان ، ورود در قرقگاه توحيد را مباح كردند ، و پرده‌هاى آن را پاره نمودند ، و حجاب آن را دريدند ، و به خداوند تعالى چيزهائى را نسبت دادند كه لايق به مقام قدس او نيست . و تعالى الله عن ما يقول الظّالمون علوّا كبيرا .\r\nو براى خدا جهت بالا قرار دادند ، و قرار گرفتن بر روى تخت و كرسى كه بالاى آسمانها و زمين است ، معتقد شدند ، و پائين آمدن به آسمان دنيا ، و آمدن ، و نزديك شدن ، با معانى معمولى آن پنداشتند ، و براى خدا صورت ، و دو دست : دست راست و دست چپ ، و انگشتان ، و كف دست ، و دو چشم قرار دادند ، بدون آنكه اين معانى را تأويل كنند بلكه با تجسّم صريح ذكر كردند .\r\nو همچنين صفاتى را مانند غضب ، و محبّت ، و رضا ، و رحمت ، و غير آنها را بر همين معانى متعارف گرفتند و تصريح كردند كه : خداوند سخن مىگويد ، با همين حروف و الفاظ ، و سخنش صدا دارد ، و على هذا خداوند را محلّ حوادث و آثار طبيعى پنداشتند ، و اينها همه از لوازم حدوث است .\r\nامّا ابن تيميّة او صريحا قائل به جهت داشتن ، و جسميّت ، و قرار گرفتن بر روى عرش ( تخت ) حقيقتا ، و سخن گفتن با حروف و أصوات مىباشد .\r\nاو اوّلين كسى است كه بدين گفتار اعلان كرد ، و رساله‌هاى مستقلّى مانند رسالهء عقيدهء حمويّة و رسالهء عقيدهء واسطيّة و غير اين دو را نوشت ، و شاگردان او : ابن -\r\n\r\n","description":"","footnote":"","page_name":" 158 ","page_number":168},
  {"content":"\r\n\r\nقيّم جوزىّ و ابن عبد الهادى و پيروانشان از او تبعيّت كردند .\r\nو از همين جهت بود كه علماى عصرش حكم به كفر و ضلالت او نمودند ، و سلطان را أمر به قتل و يا حبس او كردند ، و لهذا او را گرفتند ، و به مصر فرستادند ، و علماء با او مناظره كردند ، و حكم به حبس او نمودند ، و او را زندانى كردند و بالأخره پس از آنكه توبه كرد ، و دوباره از توبهء خود برگشت ، در زندان جان داد .\r\nو ما اينك آنچه را كه از او حكايت كرده‌اند ، و آنچه را كه دربارهء او گفته‌اند ، در اينجا مىآوريم ، تا آنكه ميزان ارزش ابن تيميّه در نزد علماء معلوم شود :\r\nأحمد بن حجر هيتمىّ مكّىّ شافعىّ ، صاحب كتاب « الصّواعق المحرقة » در كتاب خود به نام : « جوهر المنظّم فى زيارة القبر المكرّم » گويد : ابن تيميّه به جناب مقدّس حقّ تجاوز كرد ، و ديوار عظمت او را شكست ، به آنچه براى عامّهء مردم بر روى منبرها ، از دعواى جهت داشتن و جسميّت داشتن حقّ بيان كرد .\r\nإبن حجر نيز در كتاب « الدّرر الكامنة » بر حسب حكايتى كه شده است گفته است : مردم دربارهء ابن تيميّة به چند دسته تقسيم شده‌اند :\r\nبعضى او را نسبت به تجسّم خدا مىدهند ، چون عقيدهء خود را در كتاب « حمويّه » و « واسطيّه » و غيرهما ابراز كرده است ، كه : خدا دست دارد ، و پا دارد ، و ساق پا دارد ، و چهره دارد ، و اينها به همان معناى معمولى صفات خدا هستند .\r\nو اينكه خدا با ذات خود بر روى تخت قرار گرفته است ، و چون به او ايراد كردند كه لازمهء اين قول ، تحيّز و انقسام است ، در جواب گفت : ما قبول نداريم كه تحيّز و نياز به مكان داشتن ، از خواصّ اجسام است ، و بنابر اين ملزم شد كه او دربارهء ذات خدا قائل به تحيّز و مكان داشتن است .\r\nو بعضى او را نسبت به زندقه داده‌اند چون گفته است ، إنّ النّبىّ لا يستغاث به « مردم در شدائد نمىتوانند از پيغمبر مدد جويند ، و او را ندا كنند » و اين موجب تنقيص ، و منع از تعظيم رسول الله است .\r\nو آن كسى كه از همهء مردم در اين ايراد بر ابن تيميّه شديدتر و سخت‌تر بود نور بكرىّ بود ، چون مجلسى براى محاكمهء اين امور ترتيب دادند ، بعض از حضّار گفتند : بايد او را تعزير كرد .\r\n\r\n","description":"","footnote":"","page_name":" 159 ","page_number":169},
  {"content":"\r\n\r\nنور بكرىّ گفت : اين حرف معنى ندارد ، زيرا اگر تنقيص باشد بايد كشته شود ، و اگر نباشد تعزير هم نبايد بشود .\r\nو بعضى او را به نفاق نسبت داده‌اند چون درباره علىّ گفته است : او از هر جانب كه حركت كرد مخذول شد ، و كرارا به دنبال رياست رفته ، و نائل نشد ، و جنگهايش براى رياست بود ، نه براى ديانت ، و او رياست را دوست مىداشت ، و عثمان مال را دوست مىداشت .\r\nو مىگفت : ابو بكر وقتى اسلام آورد ، شيخ بود ، و مىدانست چه مىگويد ، و علىّ در حال صباوت ايمان آورد ، و اسلام صبىّ بنابر قولى صحيح نيست .\r\nو به جهت گفتارى كه در داستان خطبهء ابو جهل دارد ، و به جهت ثنائى كه در داستان أبى العاص بن ربيع دارد كه از مفهوم آن استفادهء تشنيع و بغض به علىّ بن ابي طالب استفاده مىشود ، و روى اين اصل او را منافق دانسته‌اند ، زيرا رسول خدا صلّى اللّه عليه و آله و سلّم مىفرمايد : لا يبغضك إلّا منافق .\r\n« اى على كسى تو را دشمن ندارد ، مگر آنكه او منافق است » .\r\nو بعضى از جماعات او را نسبت داده‌اند كه در حيازت إمامت كبرى كوشش داشت ، چون در نام بردن از ابن تومرت « 1 » مبالغه مىكرد ، و بدان مفتون بود ، و او را تمجيد و تحسين بسيار مىگفت .\r\n\r\n\r\n","description":"","footnote":"\r\n( 1 ) - ابن تومرت از كسانى است كه در مغرب زمين ، يعنى در نواحى شمال آفريقا در اواخر قرن پنجم و اوائل قرن ششم هجرى ادّعاى مهدويّت كرد ، و كارش بالا گرفت ، و مريدان بسيارى به دور او گرد آمدند ، و به جنگ برخاست ، و سلسلهء موحّدين را تشكيل داد ، و بعد از او به سلسلهء مؤمنيّهء كوميّه معروف شدند .\r\nدر « لغت‌نامهء دهخدا » گويد : ابن تومرت : ابو عبد اللّه ، محمّد بن عبد اللّه بن تومرت منعوت به مهدىّ هرغى . ابن خلدون او را أمغار مىنامد كه در زبان بربرى به معناى رئيس است ، مولد او بين 470 و 480 هجرى در قريه‌اى از كوه سوس الأقصى از بلاد مغرب است . در جوانى به مشرق مسافرت كرد ، و بدانجا علوم دينى را فرا گرفت . و ابن خلّكان گويد : صحبت ابو حامد غزالى را نيز درك كرد ، و پس از آن به مغرب بازگشت ، و در آن وقت مذهب تجسّم به مغرب رواج داشت ، و أهل آن مردمى خشك و متعصّب بودند ، چنان كه كتابهاى غزالى را يك بار بسوختند . ابن تومرت در آنجا ادّعاى مهدويّت كرد ، و به امر به معروف و نهى از منكر پرداخت ، و نسب خود به علىّ بن ابي طالب پيوست . مردى موسوم به عبد المؤمن بن علىّ كه پس از وى به نشر دعوت او پرداخت پيروى او گزيد ، و دعوت آنان قوّت گرفت . در سال 517 ابن تومرت ، عبد المؤمن را به جنگ مرابطين فرستاد ، و سپاه او هزيمت يافت ، ليكن به علّت ضعف مرابطين دوباره قوّت گرفتند تا در\r\n","page_name":" 160 ","page_number":170},
  {"content":"\r\n\r\nو همين أمر سبب شد كه مدّت زندانى شدن او به طول انجامد . بارى وقايع ابن تيميّه كه در آنها مخالفتش ظاهر بود ، بسيار است ، و هر وقت كه در هنگام بحث محكوم مىشد ، و حقّ بر او ثابت مىگشت ، مىگفت : من اين جهت را اراده نكرده‌ام ، مقصود من چيزى ديگرى بوده است ، و يك احتمال بعيدى را ذكر مىكرد . تمام شد گفتار ابن حجر در كتاب : « الدّرر الكامنة » .\r\nو از « منتهى المقال فى شرح حديث لا تشدّ الرّحال » كه مؤلّف آن : مفتى صدر الدّين است ، چنين وارد است كه : او در آن كتاب گفته است : شيخ إمام و حبر همام سند محدّثين : شيخ محمّد برلسى در كتاب خود : « إتحاف أهل العرفان برؤية الأنبياء و الملائكة و الجانّ » چنين گفته است كه :\r\nابن تيميّهء حنبلى - كه خداوند با او با عدالتش رفتار كند - قدم جسارت فرا نهاده است ، و بيان حرمت سفر كردن براى زيارت پيغمبر صلّى اللّه عليه و آله و سلّم را كرده است ، تا آنكه گويد :\r\nحتّى از اينها هم قدم بالاتر گذارده ، و تجاوز به جناب حقّ اقدس كه\r\n\r\n\r\n","description":"","footnote":"\r\nسال 522 يا 524 ابن تومرت وفات كرد ( قبر او در شهر تينمّل است ) و عبد المؤمن به وصيّت او جانشين ابن تومرت شده و سر سلسلهء موحّدين او باشد ( در لغت ابن تومرت ، ص 297 ، از مجلّد اول ) .\r\nو زركلى در « أعلام » مطالبى را آورده است كه ما مختصرى از آن را در اينجا مىآوريم :\r\nالمهدىّ ابن تومرت 485 - 524 ه .\r\n1092 - 1130 م .\r\nمحمد بن عبد الله بن تومرت مصمودى بربرى ابو عبد الله المتلقّب بالمهدىّ و به او مهدىّ الموحّدين گويند ، او صاحب دعوت سلطان عبد المؤمن بن على پادشاه مغرب است و وضع كننده و پديدآورندهء اساس دولت مؤمنيّهء كوميّه . او از قبيلهء هرغه ، از مصامدة ، از قبائل كوه سوس در مغرب اقصى مىباشد و هرغة خود را به حسن بن على نسبت مىدهند . و ليكن در نسب ابن تومرت ، اقوالى است كه در هامش همين ترجمه مىآوريم ، به مشرق آمد و به عراق رسيد ، و حجّ بجا آورد ، و مدّتى در مكّة اقامت كرد و سپس به مصر آمد و حكومت آن ، او را بيرون كرد ، و او به مغرب بازگشت و أنصارى را به دور خود جمع كرد و در حضور على بن يوسف بن تاشفين كه پادشاه بردبار و حليمى بود گرد آمد ، و بر او خروج كرد و در جاى استوارى از كوههاى تينملّل فرود آمد . و مردم را موعظه مىكرد تا به دور او جمع شدند او مردم را بر عليه تاشفين برانگيخت و بسيارى از لشگريان او را كشت و خودشان در كوه جا گرفتند و بواسطهء اين ياران ، كار ابن تومرت بالا گرفت ، و به المهدىّ القائم بأمر الله لقب يافت ولى قبل از آنكه مراكش را فتح كند فوت كرد . او قواعد و دستورى معيّن كرده بود ، تا پس از او عبد المؤمن فتوحات را انجام داد ، و سلطان مغرب شد . سلاوى گويد : او در اذان صبح « اصبح و لله الحمد » را زياد كرد « اعلام » زركلى ، ج 7 ، ص 104 و 105 .\r\n","page_name":" 161 ","page_number":171},
  {"content":"\r\n\r\nمستحقّ نفيس‌ترين كمال است ، كرده است ، و ديوار كبريائيّت و جلال خدا را شكافته است ، و با ادّعاى جهت داشتن و جسم بودن خدا در مقام اثبات منافى عظمت و كمال خدا برآمده است ، و كسى را هم كه اعتقاد به جهت و تجسّم خدا ندارد ، او را نسبت به ضلالت و گناه داده است . و اين مطلب را در روى منبرها اظهار كرده ، و بين أصاغر و أكابر شايع و ذايع گردانيده است ، بطورى كه همه از معتقدات او مطّلع شده‌اند .\r\n\r\n[ گفتار علماى عامّه در كفر ابن تيميَّه 
  ]\r\nو از صاحب كتاب « أشرف الوسائل إلى فهم الشّمايل » نقل شده است كه : او در بيان آويزان كردن كنار عمامه را بين دو كتف گفته است :\r\nابن قيّم جوزى از استادش ابن تيميّه مطلب بديعى را ذكر كرده است ، و آن اين است كه : چون رسول الله صلّى اللّه عليه و آله و سلّم ديد كه : خداوند دست خود را در ميان دو كتف او قرار داده است ، اينجا را محترم شمرد ، و آن را براى آويختن كنار عمامه معيّن كرد .\r\nعراقى گويد : ما براى اين كلام ، اصلى و روايتى نيافتيم .\r\nو سپس صاحب كتاب « اشرف الوسائل » گويد : اين گفتار هم از قبيل ساير آراء و افكار باطلهء اين دو نفر است ( استاد و شاگرد ) زيرا كه اين دو نفر در استدلال بر مذهب خودشان كه تجسّم خدا باشد ، إطالهء سخن داده‌اند ، و اهل سنّت را كه اين معنى را نفى مىكنند ، به حساب خودشان مىخواهند محكوم كنند .\r\nتعالى الله عمّا يقول الظّالمون و الجاحدون علواً كبيراً .\r\nو از براى اين استاد و شاگرد ( ابن تيميّه و ابن جوزى ) در اين مقام از انواع قبائح و اعتقاد فاسد ، به اندازه‌اى است ، كه گوش‌ها از شنيدن آن كر مىشوند ، و گفتارشان محكوم به دروغ و باطل و ضلالت و بهتان و افتراء است . خداوند آن دو را قبيح گرداند و قبيح گرداند هر كه را به گفتار ايشان گوياست .\r\nو امام أحمد بن حنبل و بزرگان از مذهب ابن تيميّه ، از اين لكّهء ننگ و قبيح ، برى هستند ، و از قول به جسم بودن و جهت داشتن حقّ بيزارند ، چگونه اين‌طور نباشد ، در صورتى كه اين عقيده در نزد اكثر اهل سنّت كفر است . تمام شد گفتار صاحب « اشرف الوسائل » .\r\nو از مولوىّ عبد الحليم هندى در كتاب « حلّ المعاقد » در حاشيهء « شرح العقايد »\r\n\r\n","description":"","footnote":"","page_name":" 162 ","page_number":172},
  {"content":"\r\n\r\nوارد است كه : ابن تيميّه حنبلى بوده است ، و ليكن از حدّ تجاوز كرد ، و در مقام اثبات منافيات عظمت حقّ برآمد ، و براى حقّ اثبات جسم و جهت كرد ، و لغزش‌ها و گفتارهاى بيهودهء بسيارى ديگر نيز دارد ، تا آنكه گويد :\r\nدر قلعهء جبل ، مجلسى براى مناظره و محاضره با ابن تيميّه تشكيل دادند ، و علماى أعلام و فقهاى عظام و رئيس ايشان قاضى القضاة زين الدّين مالكى حاضر شدند ، و ابن تيميّه نيز حضور يافت ، و بعد از گفتگوها و بحث‌ها ابن تيميّه بهت زده و محكوم شد ، و قاضى القضاة در سنهء 705 او را محكوم به حبس كرد ، و پس از آن در دمشق ندا كردند كه هر كس بر عقيدهء ابن تيميّه بوده باشد ، مال او و خون او حلال است .\r\nاين‌طور در « مرآة الجنان » امام أبو محمّد عبد اللّه يافعى آمده است ، و سپس ابن تيميّه توبه كرد ، و در سنه 707 از زندان خلاص شد ، و گفت : من أشعرى هستم ، و پس از آن عهد خود را شكست ، و سرّ خود را آشكار نمود ، و به حبس شديدى محكوم شد ، و باز توبه كرد ، و از زندان رهائى يافت ، و در شام سكونت گزيد ، و از او در شام وقايعى به ظهور رسيده است كه در كتب تاريخ ثبت است .\r\nابن حجر در جلد اوّل ، از « درر الكامنة » احوال او را بيان كرده ، و اقوال او را ردّ كرده است ، و ذهبى در تاريخ خود ، نيز چنين كرده است ، و غير از ابن حجر و ذهبى نيز بسيارى از محقّقين او را رد كرده‌اند .\r\nو حاصل مرام اينست كه چون ابن تيميّه قائل است به اينكه خداوند جسم است ، گفته است كه : او داراى مكان است ، زيرا كه ثابت شده است كه هر جسمى بايد داراى مكان باشد ، و به جهت آنكه در فرقان حميد آمده است : الرّحمن على العرش استوى « خداوند رحمن بر روى كرسى و تخت قرار گرفت » .\r\nو بر اين اصل گفت : عرش ، مكان خداست .\r\nو چون ابن تيميّه خودش خدا را أزلى مىداند ، و أجزاء اين عالم در نزد او حادث مىباشند ، لهذا در اينجا ناچار شد كه بگويد : جنس عرش ، أزلى و قديم است ، و ليكن أفراد و اشخاص غير متناهيهء عرش يكى پس از ديگرى به دنبال هم مىآيند ، و آن جنس أزلى ، و اين اشخاص متعاقب حادث ، مكان خدا هستند .\r\n\r\n","description":"","footnote":"","page_name":" 163 ","page_number":173},
  {"content":"\r\n\r\nپس مطلق مكان داشتن خدا ، ازلى و قديم است ، و مكان گرفتن‌هاى به خصوص در نزد او حادث‌اند ، همچنان كه متكلّمين اين‌طور در حدوث تعلّقات معتقدند . تمام شد گفتار مولوى عبد الحليم .\r\nو از يافعى در « مرآة الجنان » است كه در ضمن بيان فتنهء ابن تيميّه گفته است : آنچه كه ابن تيميّه در مصر ادّعا كرد ، اين است كه مىگفت : خداوند حقيقتا بر روى تخت نشسته است ، و گفتگويش با سخنى است كه داراى صوت و حروف است ، و از اين پس در دمشق ندا در دادند : هر كس بر عقيدهء ابن تيميّه باشد ، مال او و خون او هدر است . تمام شد گفتار يافعى .\r\nو از « تاريخ أبو الفداء » در حوادث سنهء 705 وارد است كه : و در اين سال تقىّ الدّين أحمد بن تيميّه از دمشق به مصر خوانده شد ، و براى او مجلسى ترتيب دادند ، و از اظهار عقيدهء خود امساك كرد ، و از بيان آن خوددارى كرد ، زيرا كه او قائل به جسميّت خداوند بود .\r\nو در منشورى كه از ناحيهء سلطان صادر شد اين بود كه : مرد شقىّ : ابن تيميّه در اين مدّت ، زبانهء قلم خود را گشوده ، و عنان گفتار خود را گسترده است ، و در مسائل قرآن و صفات حقّ ، گفتار منكر و كلام زشتى را ابراز كرده است ، و مطالبى را اظهار كرده است كه آن را علماء اسلام منكر شمرده‌اند ، و بر مخالفت او علماء اعلام اجماع كرده‌اند ، و جميع علماء عصر او و فقهاء شهر شام و مصر او را مخالف دانسته‌اند ، و ما دانستيم كه او پيروان خود را سبك شمرده ، و آنان از او اطاعت كردند ، تا اينكه به ما چنين رسيده است كه پيروان او در ذات حقّ تعالى تصريح به جسميّت و گفتار با حروف و صوت را دارند . تمام شد گفتار أبو الفداء .\r\nو از « كشف الظّنون » از بعضى چنين نقل شده است كه : در ردّ بر ابن تيميّه مطلب را به اينجا رسانيده است كه تصريح نموده است كه : هر كس به ابن تيميّه ، شيخ الاسلام بگويد ، كافر است . تمام شد گفتار كشف الظّنون « 1 » .\r\nتا اينجا مرحوم آية الله جبل عاملى رضوان الله عليه ، دربارهء خود ابن تيميّه\r\n\r\n\r\n","description":"","footnote":"\r\n( 1 ) - « كشف الارتياب فى اتباع محمد بن عبد الوهّاب » طبع سوم ، ص 129 تا ص 133 .\r\n","page_name":" 164 ","page_number":174},
  {"content":"\r\n\r\nبحث كرده ، و از اين به بعد دربارهء محمّد بن عبد الوهّاب « 1 » كه به دنبال آثار ابن تيميّه رفته است ، در زيارت اهل قبور و تشفّع و توسّل و غيرها ، بحث مىكند و مىگويد : ابن عبد الوهّاب براى خداوند جهت ، و استواء بر عرش كه بالاى آسمانها و زمين است ، و جسميّت ، و رحمت ، و رضا و غضب و دو دست : راست و چپ و كف و انگشتان ، به معانى معمولى و متعارف آن بدون تأويل قائل است .\r\n\r\n[ عقائد پيروان محمَّد بن عبد الوهَّاب 
  ]\r\nاو كتابى نوشته است به نام : « التّوحيد الّذى هو حقّ على العبيد » و در ضمن بحث از آيه :  حَتَّى إِذا فُزِّعَ عَنْ قُلُوبِهِمْ قالُوا ما ذا قالَ رَبُّكُمْ قالُوا الْحَقَّ وَ هُوَ الْعَلِيُّ الْكَبِيرُ  ( آيه 23 از سورهء 34 : سبا ) .\r\n« ( براى مردم روز باز پسين ) تا جائى كه چون ترس و ناراحتى از ايشان برداشته شود ، به آنان مىگويند : پروردگار شما چه گفت ؟ ! مىگويند : حقّ ! و اوست بلند پايه و بزرگ مرتبه » .\r\nمىگويد : براى خداوند جهت علوّ و بالائى ، و غضب ، و رضا ، و استواء بر عرش و غيرها مىباشد ، و سپس استدلال مىكند به آيه :  وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ  . ( آيه 67 از سورهء 39 : زمر ) .\r\n« و حقّ قدر و ميزان خدا را نشناختند ، درحالىكه تمامى زمين در روز قيامت در مشت و قبضهء اوست » .\r\nو مىگويد : خداوند انگشتان دارد ، بر روى يك انگشتش آسمان‌ها قرار دارد ، و بر روى انگشت ديگرش زمين‌ها ، و بر روى يك انگشت درخت‌ها ، و بر روى\r\n\r\n\r\n","description":"","footnote":"\r\n( 1 ) - در « خلاصة الكلام فى امراء البلد الحرام » تأليف شيخ احمد بن زينى دحلان وارد است كه : محمّد بن عبد الوهّاب در سنهء 1111 هجرى متولّد شد و در سنهء 1207 وفات يافت و مدت عمرش 96 سال بود . و اظهار عقيده و دعوت او در سال 1143 واقع شد ، و ليكن شهرتش بعد از سنهء 1150 بود . « كشف الارتياب » ، ص 3 و ص 5 . و در كتابى كه جاسوس انگليسى در بلاد اسلامى كه به نام « مذكّرات » مستر همفر نوشته ، و دكتر ج خ به زبان عربى ترجمه كرده است ، و در آنجا به روشنى ، حركت و قيام محمّد بن عبد الوهّاب را بر عليه اسلام و بر عليه جميع فرق مسلمين و تأسيس مذهب جديد به بريطانياى كبير و عمّال استعمارى آن توسط وزارت مستعمرات انگلستان نسبت مىدهد و در ص 83 از اين كتاب آمده است كه در سنهء 1143 محمّد بن عبد الوهّاب اراده‌اش براى دعوت قوى شد ، و انصار قابل توجّهى به گرد خود جمع كرد ، و دعوت خود را با كلمات مبهم و الفاظ مجمل براى اخصّ خواصّ خود شروع كرد .\r\n","page_name":" 165 ","page_number":175},
  {"content":"\r\n\r\nيك انگشت آب‌ها ، و بر روى يك انگشت خاك‌ها ، و بر روى يك انگشت ساير مخلوقات .\r\nو بعدا از روايتى كه از ابن مسعود دربارهء يك نفر از أخبار نقل مىكند ، كه به خدمت رسول الله آمد ، و از اين مقولات سخنانى گفت ، و از خندهء حضرت رسول كه دليل بر امضاى كلام او گرفته است ، اثبات جسميّت و جهت و كيف براى خدا مىكند .\r\nو پس از مردن محمّد بن عبد الوهّاب ، پيروان او نيز اثبات جسميت و جهت و وجه و دو دست و دو چشم و پائين آمدن به آسمان دنيا ، و راه رفتن ، و نزديك شدن و غير اينها را با همين معانى معمولى و متعارف براى خدا نمودند .\r\nدر رسالهء چهارم از پنج رساله‌اى كه مجموعهء آنها به « الهديّة السّنيّة » ناميده مىشود ، و متعلّق به عبد اللّطيف : نوادهء پسرى محمّد بن عبد الوهّاب است ، چون برخى از اعتقادات وهّابيّه را مىشمرد ، كه آنها با عبارت ابو الحسن اشعرى مطابقت دارد مىگويد :\r\nخداوند تعالى بر روى عرش خود است همچنان كه مىگويد :  الرَّحْمنُ عَلَى الْعَرْشِ اسْتَوى  .\r\nو او دو دست دارد بدون كيفيّت همچنان كه مىگويد : لما خلقت بيدىّ - بل يداه مبسوطتان .\r\nو او دو چشم دارد بدون كيفيّت ، و او چهره و صورت دارد ، همچنان كه مىگويد :  وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  .\r\nو بر اين مطالب گواهى مىدهد : رواياتى كه از رسول خدا صلّى اللّه عليه و آله و سلّم وارد شده است كه : خداوند به سوى آسمان دنيا پائين مىآيد و مىگويد : آيا استغفار كننده‌اى هست ؟\r\nتا آنكه مىگويد : و در قرآن مىخوانند كه خداوند در روز قيامت مىآيد ، همچنان كه مىگويد :  وَ جاءَ رَبُّكَ وَ الْمَلَكُ صَفًّا صَفًّا  .\r\nو به آفريدگانش بهر گونه كه بخواهد نزديك مىشود ، همچنان كه مىگويد :  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  .\r\nو در رسالهء پنجم كه متعلّق به محمّد بن عبد اللّطيف است ، وارد است كه :\r\nو ما معتقديم كه خداوند تعالى بر روى عرش خودش قرار گرفته و تمكّن\r\n\r\n","description":"","footnote":"","page_name":" 166 ","page_number":176},
  {"content":"\r\n\r\nيافته است ، و بر مخلوقاتش علوّ و بلندى دارد ، و عرش و تخت او بالاى آسمانهاست ، چون مىگويد :  الرَّحْمنُ عَلَى الْعَرْشِ اسْتَوى  .\r\nو بنابر اين ما به ظاهر اين لفظ ايمان داريم ، و حقيقت برقرارى تمكّن و بر روى عرش را اثبات مىكنيم ولى كيفيّت آن را مشخّص نمىكنيم ، و براى آن مثالى هم نمىآوريم .\r\nإمام دار الهجرة : مالك بن أنس مىگويد - و ما هم به قول او مىگوئيم - : در وقتىكه مردى از إستواء از او پرسيد ، فقال : الاستواء معلوم و الكيف مجهول و الإيمان به واجب و السّؤال عنه بدعة .\r\n« او در جواب آن مرد گفت : استواء معنايش معلوم است ، و كيفيّت آن نامعلوم است ، و ايمان به آن واجب ، و پرسش از آن بدعت است » .\r\nتا آنكه مىگويد : پس بنابر اين هر كس خدا را به مخلوقاتش شبيه بداند ، كافر است ، و كسى كه انكار كند آنچه را كه خداوند خودش را به آن صفت توصيف كرده است كافر است ، و ما ايمان داريم به آنچه وارد شده است كه خداوند تعالى ينزل كلّ ليلة إلى سماء الدّنيا حين يبقى ثلث اللّيل فيقول . . .\r\n« خداوند تعالى هر شب به سوى آسمان دنيا پائين مىآيد ، در هنگامى كه ثلث از شب مانده است ، و مىگويد : آيا توبه كننده‌اى هست ؟ » .\r\nو در اينجا مرحوم أمين فرموده است : از اين گفتار يكى از دو أمر لازم مىآيد : يا قول به تجسّم ، يا قول به محال ، و هر دو محال است ، زيرا حصول معناى استواء به معناى معروف و معمولى بدون كيفيّت محال است به حكم عقل ، و با كيفيّت هم تجسّم است ، و بنابر اين حتما بايد به قرينهء عقلى ، مراد از استواء را به استيلاى حقيقى و معنوى و تسلّط تفسير كنيم « 1 » .\r\nو دهخدا گويد : ابن تيميّه منسوب به تيما ، شهركى است به شام : تقىّ الدّين ابو العبّاس احمد بن عبد الحليم بن عبد السّلام بن عبد اللّه بن محمّد بن تيميّهء حرّانى ( تولّد 661 وفات 728 هجرى قمرى ) تولّد او در حرّان نزديك دمشق است ( تا آنكه گويد )\r\n\r\n\r\n","description":"","footnote":"\r\n( 1 ) - « كشف الارتياب » از ص 133 تا ص 137 .\r\n","page_name":" 167 ","page_number":177},
  {"content":"\r\n\r\nابن تيميّه با أشاعره و حكماء و صوفيّه و كلّيّهء فرق اسلام جز سلفين معارضه كرده ، و همه را باطل شمرده و به تجسّم معتقد بوده ، و از ظاهر لفظ قرآن و حديث ، تجاوز روا نمىداشته ، و زيارت قبور أوليا را بدعت مىشمرده ، چنان كه در اين أمر او را پيشرو وهّابيان مىتوان گفت « 1 » .\r\nابن بطوطه در سفر خود به دمشق ابن تيميّه را ملاقات كرده است ، و در ضمن بيان قضاة دمشق ، پس از آن گويد : حكاية الفقيه ذى اللّوثة « حكايت فقيهى كه داراى حماقت بود » . آنگاه گويد :\r\nدر دمشق از بزرگان فقهاى حنابله ، ابن تيميّه بزرگ شام بود ، و در همهء فنون سخن مىگفت إلّا أنّ فى عقله شيئا جز اين كه عقلش سبك بود ، و خللى داشت .\r\nأهل دمشق او را به نهايت تعظيم مىكردند ، و او آنان را بر فراز منبر موعظه مىنمود ، و يك بار در مطلبى سخن گفت كه فقهاء انكارش نمودند ، و شكايت او را به سوى ملك ناصر كه در مصر بود بردند ، ملك ناصر امر كرد او را به مصر آوردند .\r\nهمگى قضات و فقهاء در مجلس ناصر گرد آمدند ، و شرف الدّين زواوىّ مالكى سخن مىگفت ، و گفت : اين مرد چنين و چنان گفته است ، و آنچه را كه بر ابن تيميّه منكر مىدانست برشمرد ، و نامه‌هاى شهادت را حاضر كرده ، و همه را در برابر قاضى القضاة قرار داد .\r\nقاضى القضاة به ابن تيميّه گفت : چه مىگوئى ؟ ! گفت : لا إله الّا الله ، دوباره قاضى القضاة گفت : چه مىگوئى ؟ باز ابن تيميّه همان جمله را تكرار كرد ، ملك ناصر امر كرد تا او را به زندان بردند ، و چندين سال در زندان بود ، و در زندان كتابى در تفسير قرآن نوشت در چهل جلد و آن را « بحر محيط » نام نهاد .\r\nمادر ابن تيميّه به نزد ملك ناصر رفت ، و شكايت به سوى او برد ، و ملك ناصر أمر كرد تا او را آزاد كردند ، تا دوباره آن اشتباهات از او سر زد ، و من در آن وقت در دمشق بودم ، روز جمعه‌اى در مسجد حاضر شدم ديدم ابن تيميّه بر بالاى منبر است ، و مردم را موعظه مىكند ، و سخنانى مىگويد ، و از جمله كلام او اين بود كه :\r\nإنّ الله ينزل إلى سماء الدّنيا كنزولى هذا و نزل درجة من درج المنبر .\r\n\r\n\r\n","description":"","footnote":"\r\n( 1 ) - « لغت‌نامهء دهخدا » لغت ابن تيميّه ج 1 ص 297 .\r\n","page_name":" 168 ","page_number":178},
  {"content":"\r\n\r\n« خداوند به آسمان دنيا پائين مىآيد ، همانطور كه من پائين مىآيم ، و در اين حال از يك پلّه از پلّه‌هاى منبر به زير آمد » .\r\nدر اين حال يك فقيه مالكى كه به ابن الزّهراء معروف بود ، بر عليه او سخن گفت ، و به معارضه برخاست . و آنچه را كه ابن تيميّه گفته بود به شدّت ردّ كرد .\r\nهمهء مردم برخاستند ، و به سمت اين فقيه آمدند ، و با دست‌ها و كفش‌هاى خود او را مفصّلا كتك زدند بطورى كه عمامهء او به زمين افتاد و كلاه زير عمامه‌اش معلوم شد كه حرير است ، اين لباس را منكر شمردند ، و او را به خانهء عزّ الدّين بن مسلم كه قاضى حنابله بود بردند . قاضى حكم كرد او را به زندان بردند و تعزير كردند ، ولى فقهاى مالكيّه و شافعيّه « 1 » تعزير او را نپسنديدند و منكر شمردند .\r\nو بالأخره داستان به سوى ملك الامراء سيف الدّين تنكيز ارجاع شد ، و او از بهترين امراء و صالحان ايشان بود ، و او داستان را براى ملك ناصر نوشت . و نامهء مفصّلى مبنى بر شهادت شرعى بر عليه ابن تيميّه كه در آن امور منكره‌اى را بر شمرده بود ، نوشت . و آن نامه را به سوى ملك ناصر فرستاد و او امر كرد ابن تيّميه را در قلعه حبس كنند ، و او را حبس كردند ، تا زماني كه وفات يافت « 1 » .\r\nبنابر آنچه ذكر شد بسيار صريح و بطور روشن معلوم مىشود كه : ابن تيميّه قائل به تجسّم خدا بوده است ، و تمثيل او به پائين آمدن خودش از يك پلّهء منبر خوب مىرساند كه مراد از نزول خدا ، نزول مكانى بوده است تعالى الله عن ذلك . و بنابر اين آنچه را كه محمّد بهجت عطّار در كتاب « حياة ابن تيميّه » آورده است كه : در آن وقتى كه ابن بطوطه در دمشق بوده است ، ابن تيميّه در قلعهء دمشق محبوس بوده ، و بنابر اين شخص ديگرى بر منبر دمشق سخنان مزبور را اظهار داشته ، و ابن بطوطه او را با ابن تيميّه اشتباه كرده است ، سخنى بى جا و توجيهى غير قابل قبول است ، زيرا ابن بطوطه با آن فراست و كياست و با آن سابقه ، چگونه ممكن است ابن تيميّه را نشناسد ، و شخص ديگرى را بجاى او اشتباه كند ؟ آن هم با اين خصوصيّاتى كه ابن بطوله از اين داستان ذكر كرده است .\r\nاز همهء اينها گذشته ابن بطوطه سيّاح و جهانگرد بوده است ، و در اين رحله ،\r\n\r\n\r\n","description":"","footnote":"\r\n( 1 ) - « رحلهء ابن بطوطة » طبع دار صادر ، دار بيروت ، 1384 هجرية ص 95 و ص 96 .\r\n","page_name":" 169 ","page_number":179},
  {"content":"\r\n\r\nسفرنامهء خود را ذكر مىكند ، و رحلة به معناى سفر است ، و معلوم است كه جهانگردان كه سفرنامه و رحله مىنويسند وقايع هر روز را در همان روز مىنويسند ، نه بعد از مدّتى كه چيزى از يادشان نرود ، و همهء خصوصيّات را ثبت كنند . و ابن بطوطه هم مدّتى در دمشق اقامت كرده است ، و اگر احيانا اين قضيّه متعلّق به ابن تيميّه نبود ، مخفى نمىماند و در دمشق مشهور مىشد و ابن بطوطه مىنوشت . و اين سفرنامه نيز نزد مورّخين داراى اهميّت و اعتبار است ، و با وجود أحوال ، اشتباه ابن بطوطه ، آن هم در امرى چنين واضح و هويدا غير قابل توجيه است .\r\n\r\n[ الفاظ براى معانى عامّه وضع شده‌اند 
  ]\r\nعلاوه از همهء اين گفتگوها ، ما چه داعى داريم او را تا به اين حدّ تقديس كنيم ، كه براى توجيه أغلاط او به چنين راههاى دور و غير قابل عبورى برويم ، مردى كه همهء علماء اسلام به انحراف فكرى او شهادت داده‌اند ، و خود ابن بطوطه در عقل او ، خلل و نارسائى مىبيند ، و به عنوان فقيه ذى اللّوثة ، يعنى دانشمند أحمق از او نام مىبرد .\r\nاين أغلاط ابن تيميّه و ابن عبد الوهّاب ، همه ناشى از جمود به ظاهر و عدم تعقّل در آيات خداست .\r\nفقطّ يك جمله ياد گرفته‌اند كه : از قرآن و سنّت نبويّه نمىتوان تجاوز كرد ، امّا قرآن يعنى چه و چه قسم بايد آن را بفهميم ؟ قرآنى را كه كتاب عمل و برنامهء دانش عقلاء و حكماء عالم تا انقراض عالم و قيام قيامت است ، چگونه تفسير كنيم ؟ ابدا نمىفهمند . مىگويند : و جاء ربّك يعنى خدا آمد ، و مجيء هم به معناى راه رفتن است ، پس خدا راه مىرود .\r\nاگر اينان يك قدم در ادبيّات صحيح ، و يا در فلسفهء اسلام برمىداشتند ، چنين مزخرفاتى را نمىگفتند .\r\nالفاظ براى معانى عامّه وضع شده است ، مجيء به معناى آمدن ، يعنى نزديك شدن تدريجى است اين حقيقت در انسان دو پا ، با حركت دو پاست ، و در حيوان چهار پا ، با چهار پا ، و در پرنده ، با حركت بالها ، و در حوادث ارضى و سمائى ، به مناسبت خود . شما مىگوئيد : باران آمد ، برف آمد ، باد آمد ، زلزله آمد ، آيا اينها پا دارند ؟ ! شما مىگوئيد : خورشيد آمد ، نور آمد ، آيا اينها پا دارند ؟ و در امور معنوى مىگوئيد : عقل زيد بجاى خود آمد ، محبّت او آمد ، إدراكش آمد ، سخاوتش\r\n\r\n","description":"","footnote":"","page_name":" 170 ","page_number":180},
  {"content":"\r\n\r\nآمد ، جبرئيل آمد ، و در امور مادّى غير معنوى همچون برق و آب و غيرهما مىگوئيد : برق آمد ، آب آمد ، تب زيد آمد ، بدنش گرم شد . آيا اينها پا دارند ؟ پس آمدن هر چيز به تناسب خود اوست ، و در هيچ لغت آمدن را ملازم با حركت پاها بيان نكرده‌اند .\r\nپس معناى اين كه رحمت خدا آمد ، يعنى نزديك شد و حجاب صفتى برداشته شد ، و صفت رحمت براى مردم ظهور پيدا كرد .\r\nو خدا آمد ، يعنى حجاب إنّيّت مردم برداشته شد ، و ذات اقدس او را از نقطه نظر سيطره ، و احاطه و استيلا ، نزديك مشاهده كردند ، و جمال و جلال او را بدون پرده و حجاب ادراك كردند ، اين است معناى حقيقى آمدن . پس الفاظ براى معانى عامّه وضع شده‌اند ، و خصوصيّات مورد استعمال ، دخلى در موضوع له عامّ آنها ندارد .\r\nو على هذا مىگوئيم : لفظ مجيء در معناى حقيقى خود استعمال شده است ، غاية الأمر معناى حقيقى آن عامّ است ، و در آن خصوصيّات مورد استعمال در نظر گرفته نشده است .\r\nنه آن كه بگوئيم : لفظ مجيء را در اين موارد ، نمىتوان در معناى حقيقى خود كه رفتن با پاست استعمال كرد و بايد آن را تأويل كرد ، و به معناى مجازى حمل كرد . اين جواب درست نيست .\r\nلفظ عرش در معناى واقعى و حقيقى خود استعمال شده است ، و آن عامّ است ، و لازمه‌اش عرش مادّى نيست ، عرش هر چيز متناسب با خود اوست . عرش خدا مجرّد است ، و مانند خود خدا مادّى و صورى نيست .\r\nعرش خدا عالم مشيّت و اراده و اختيار خداست كه با آن بر عوالم حكمفرماست .\r\nخداوند سميع است ، و مىشنود يعنى با علم إحاطى خود مسموعات را ادراك مىكند ، بصير است و چشم دارد ، يعنى با علم احاطى خود مبصرات را ادراك مىكند ، خداوند دست دارد يعنى قدرت و وسيلهء اعمال قدرت دارد ، دو دست خدا دو صفت جمال و جلال خداست ، و دو اسم جميل و جليل اوست . اينها معانى مأوّله و مجازيّه نيستند ، تا كسى بگويد قرينهء بر مجاز نداريم ، و در صورت عدم قرينه بايد لفظ را بر معانى حقيقيّه حمل كنيم ، و قرينهء عقليّه نيز كافى نيست ، زيرا عقول در اينجا تفاوت دارند .\r\n\r\n","description":"","footnote":"","page_name":" 171 ","page_number":181},
  {"content":"\r\n\r\nاين گونه بحث‌هاى سطحى بالأخره ما را به همان خشك‌گرائى و تجسّم سوق مىدهد ، ولى وضع الفاظ براى معانى عامّه همهء مشكلات را حلّ مىكند ، زيرا كه واقعيّت مطلب هم نيز از اين قرار است .\r\n\r\n[ گمراهى وهَّابيّه در فهم حقايق قرآنى 
  ]\r\nتعبّد بر معانى متعارفه و مستعملهء آيات قرآن كه در محاورات روزمرّهء مردم مورد نظر و استعمال قرار مىگيرند ، كتاب إلهى را به كلّى از درجهء إعتبار ساقط مىكند ، و اين آيات عالى و رفيع را به محمولات دانيه و خسيسه و پست و معانى مبتذل تبديل مىكند . و اين تعبّد خلاف دستور خود قرآن است كه ما را به كوشش و كاوش و تعقّل و تفكّر دعوت مىكند . دور بودن از عرفان الهى ، و مقام ولايت ، و سير عملى در عوالم محبّت و اتّصال به باطن ، و احتراز از علوم عقليّه و برهان فلسفيّه و قواعد حكميّه ، اين نكبت‌ها را به بار مىآورد .\r\nابن تيميّه مىخواهد از قرآن و سنّت استفاده كند ليكن راهش را گم كرده است ، و لذا در بيابان خشك با جگر تفته ، و دل گداخته حسرت زده جان مىدهد ، فتوى مىدهد كه : اگر كسى براى زيارت قبر حضرت رسول خدا صلّى اللّه عليه و آله و سلّم به مدينهء منوّره سفر كند ، نمازش را بايد تمام بخواند « 1 » ، چون اين سفر سفر معصيت است ، و زيارت رسول الله بدعت است . آيا اين تفتيدگى جگر و مسكنت روحى نيست ؟ كه كسى بگويد : انسان براى تفريح و تفرّج و هر گونه كاميابى ، و يا براى تجارت به هر نقطه از نقاط دنيا سفر كند ، سفرش حلال ، و نمازش شكسته است ، أمّا سفر به مدينه براى زيارت قبر رسول الله حرام ، و در سفر حرام بايد نماز را تمام بخواند ؟\r\nمىخواهند به قرآن دست يابند ، و از قرآن تجاوز نكنند ، آنگاه به عنوان شرك ، شمشير آخته بر مسلمانان مىكشند ، و به بهانهء اينكه شما مشرك هستيد ، حجاز و نجد و مكّه و جدّه و عراق و سوريّه و غيرها را چنان با خون حمّام مىسازند ، و جان أطفال شيرخوار را از دم تيغ مىگذرانند ، كه روى مغول را حقّا سپيد مىكنند ، آنگاه مىگويند : اين دعوت به توحيد است ، همهء مسلمين جهان را كافر دانستن ، توحيد است ؟ خون مسلمين را مباح دانستن توحيد است ؟ اين است طريقهء وهّابيّت كه از\r\n\r\n\r\n","description":"","footnote":"\r\n( 1 ) - « رحلهء ابن بطوطة » ص 96 .\r\n","page_name":" 172 ","page_number":182},
  {"content":"\r\n\r\nمحمّد بن عبد الوهّاب بنيادگذار اين مرام پديد آمده است ، و از ابن تيميّه رئيس و قائد فكرى اوّل اين طريقه مأثور است .\r\n\r\n[ وهَّابيّه تنها معانى ظاهرى آيات قرآنى را مىفهمد 
  ]\r\nهر كس مىخواهد اطّلاع كافى بيابد ، كتبى را كه دربارهء وهّابيّه و تاريخ آنان نگاشته شده است ، مطالعه كند ، تا بداند كه : دور بودن از ولايت حضرت صادق و مذهب جعفرى ، چنين مسكنت به بار مىآورد .\r\nشما كتاب « كشف الارتياب فى أتباع محمّد بن عبد الوهّاب » تأليف مرحوم أمين ، و كتاب : « هى هذه الوهّابيّة » تأليف شيخ محمّد جواد مغنيّه را مطالعه كنيد ، تا از سخافت اين قوم اطّلاع يابيد .\r\nآرى كسى كه مىخواهد از قرآن كريم ، بدون مدد أهل بيت استفاده كند ، عاقبت از اين گونه آراء و أفكار سر درمىآورد . دانهء فيروزه و گوهر يكدانهء برليان را بايد از گوهر فروش خريد ، نه از چغندر فروش .\r\nمطالبى را كه دربارهء توحيد ذات ، و توحيد صفات ، و توحيد افعال ، ما چه در اين كتاب و چه در غير آن و يا در خصوص همين درس آورديم ، و از لواداران مكتب تشيّع ، و به اهتراز درآورندگان لواى حمد و مقام شفاعت علىّ بن ابي طالب و أولا أمجاد او نقل كرديم ، و از « توحيد » صدوق ، و « عيون الأخبار » ، و « نهج البلاغة » و غيرها ذكر كرديم ، و آراء عرفاى عاليقدر ، و حكماى رفيع المنزلة را كه در پيروى از اين مكتب ، به چنان نكات دقيق و عميق راه يافته‌اند ، با عين عبارات آنها تقديم نموديم ، شما مقايسه كنيد با اين‌گونه آراء و أفكار طائفهء وهّابيّه ، چه در اصول عقايد از تجسّم خدا ، و چه در فروع ، از حكم به حرمت زيارت رسول الله ، و چه در عمل از غدّاره‌كشى و آدم كشى به بىرحمانه‌ترين وجه متصوّر ، به نام خدا و به نام رسول خدا ، تا ببينيد : تفاوت از كجاست تا به كجا ، آرى  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  ( آيه 40 ، از سورهء 24 : نور ) « خداوند براى هر كس نورى قرار ندهد ، آن كس نور ندارد » .\r\nوهّابيّه مىگويند : مراد از نور در قرآن ، همين نور ظاهر است ، و مراد از ظلمت همين است ، معانى باطنيّه و تأويل و تفسير ، هيچ معنائى ندارد ، بايد ظاهر قرآن را گرفت و بس ، اينست طريق و بس .\r\nو شما ببينيد : اين گونه فكر ، چه مفاسد عظيمى چه در ناحيهء عقيده ، و چه در\r\n\r\n","description":"","footnote":"","page_name":" 173 ","page_number":183},
  {"content":"\r\n\r\nناحيهء احكام عمليّه و مسائل فقهيّه ، به بار مىآورد ؟ ! در اينجا مناسب است داستانى را كه از حضرت استادمان : آية اللّه فقيد ، فقيد العلم و العرفان علّامهء طباطبائى رضوان الله عليه ذكر شده است نقل كنيم ، و با بيان آن داستان مطلب را خاتمه دهيم :\r\nشايد قريب به پانزده سال قبل « 1 » ، ايشان نقل كردند كه : چندى پيش ، روزى سرتيپ قريب كه به نزد ما آمده بود ، بالمناسبة قضيّه‌اى را ذكر كرد ، كه بسيار معجب و سرورآور است .\r\nاو گفت : در سالى كه من به حجّ بيت اللّه الحرام مشرّف شدم ، از طريق شام ، آن هم با كشتى بود تا به جدّه رسيديم ، كشتى بيش از يك هفته بر روى آب بود ، و در آنجا رفقا و دوستان من كه غالبا هم طراز و رفيق من بودند ، براى ياد گرفتن أعمال و مناسك حجّ ، وقت فارغ و مكان آرامى را داشتند .\r\nشيخى در كشتى بود كه او هم عازم حجّ بود ، تنها بود ، و پيوسته مراقب و ساكت و به حال خود مشغول .\r\nما روزهاى اوّل ساعتى نزد او مىرفتيم ، و از مسائل مورد نياز مىپرسيديم ، و در روزهاى بعد بيشتر ، تا جائى كه از او تقاضا كرديم كه : در نزد ما بيايد ، و با ما هم غذا شود ، تا ما از وجود او بيشتر بهرمند گرديم ، او هم قبول نمود ، و نزد ما آمد ، و در حقيقت بر رفقاى همسفرى ما يك نفر اضافه شد .\r\nبه مدينهء منوّره رسيديم ، و ديگر هر جا مىرفتيم ، همه با هم بوديم ، و شيخ هم با ما بود ، و از وجود او بسيار بهره‌مند و خوشحال بوديم ، مردى خليق و آرام و متفكّر و صبور و دانشمند بود .\r\nيك روز در معيّت شيخ ، همه با هم براى ديدار كتابخانهء معروف مدينه رفتيم ، رئيس و عالم كتابخانه ، پيرمردى نابينا بود ، كه شيخ و عالم و وهّابى مذهب بود . ما همگى نشستيم ، و آن عالم سنّى ، با ما از هر جا سخن مىگفت ، و چون فهميده بود كه ما ايرانى و جعفرى مذهب هستيم ، از هر طرف در ردّ شيعه ، و توبيخ ، و توهين ، و\r\n\r\n\r\n","description":"","footnote":"\r\n( 1 ) - تاريخ كتابت اين داستان ، عيد فطر سنهء 1403 ، هجريه قمريه است و بنابر اين حدود پانزده سال قبل ، در حدود سنهء 1388 ، هجريّه قمريّه مىباشد .\r\n","page_name":" 174 ","page_number":184},
  {"content":"\r\n\r\nاهانت و نسبت شرك ، و يهوديّت ، و مجوسيّت ، خوددارى نمىكرد ، از اصول گرفته تا فروع همه را به باد انتقاد گرفته ، و با عصبانيّت روايت مىخواند ، و توجيه مىكرد ، و آيات قرآن مىخواند ، و معنى مىنمود ، و همهء ما را با آنها محكوم نموده و نتيجه مىگرفت ، كه ما اصولا مسلمان نيستيم ، و نماز نمىخوانيم ، و روزه نمىگيريم ، و حجّ ما براى تماشا و جهانگردى است ، نه براى عبادت ، و ما كه در نماز سر بر تربت إمام حسين مىگذاريم ، اين يك نحو بت‌پرستى است ، زيارت اهل قبور ، و طواف در دور مشاهد مشرّفه و بوسيدن ضريح و درها ، همه و همه مرده‌پرستى است و شرك است .\r\nمىگفت : شيعه قرآن را نمىداند و نمىخواند ، و معانى را تأويل مىكند ، اين خراب كردن قرآن است ، قرآن را بايد روى معناى ظاهر معنى كرد ، و اصولا نبايد معنى كرد ، و فقطّ به ظاهر بايد اكتفا نمود .\r\nمعناى  اللَّهُ نُورُ السَّماواتِ وَ الْأَرْضِ  ( آيه 35 از سورهء 24 : نور ) « خداوند نور آسمانها و زمين است » مراد همين نور ظاهرى است .\r\nشيعه مىگويد ، و در تفسير خود مىنويسد : مراد از نور حقيقت است ، اين تفسير به رأى است و حرام است .\r\nشيعه مىگويد مقصود اين است كه : خدا نور دهندهء آسمانها و زمين است ، اين خلاف ظاهر است .\r\nقرآن صريحا مىگويد :  وَ جاءَ رَبُّكَ  « خدا مىآيد » ، شيعه مىگويد : منظور اين است كه و  جاءَ أَمْرُ رَبِّكَ  ، « أمر خدا مىآيد » ، اين معنى غلط است .\r\nبالأخره مدّتى مفصّل ، در اين باره بحث كرد ، و اين شيخ همراه ما هم ساكت بود ، و چيزى نمىگفت .\r\nما هم همه كسل شديم ، و ناراحت ، كه چرا شيخ ما جواب نمىدهد ؟ اين شيخ ما كه تا به حال اين طور نبود ، به نظر ما مرد دانشمندى بود ، چرا اينجا محكوم شد ؟ و حتّى بعضى از ما مىخواستيم بر آن شيخ وهّابى پرخاش كنيم ، و بگوييم : اين گفتار شما تهمت است ، و غلط است ، و آيه نور  وَ جاءَ رَبُّكَ  را اين طور معنى كردن ، معنايش جسميّت خداست ، و اين غلط است ، قرآن را بايد از أهلش آموخت ، نه از\r\n\r\n","description":"","footnote":"","page_name":" 175 ","page_number":185},
  {"content":"\r\n\r\nاجنبىّ ، أهل قرآن رسول الله و أهل بيت اوست ، نه افرادى مانند شما كه اين طور تفسير مىكنند ، و اين گونه مىفهمند .\r\nولى أوّلا درست به زبان عرب وارد نبوديم ، و ثانيا از شيخ خودمان كه عالمى جليل و بزرگوار بود ، ملاحظه مىكرديم ، كه با وجود او سخن گفتن ما غلط است ، و تصميم گرفتيم كه چون بيرون آئيم ، ديگر با شيخ خودمان رفاقت نكنيم .\r\nخلاصه آن شيخ وهّابى ، آن قدر إطالهء سخن داد ، تا خسته شد ، و دهانش كف كرده بود ، و شيخ ما هم آرام گوش مىداد ، و حتّى يك جمله هم چيزى نگفت .\r\nدر اين حال كه او سخنانش را به پايان رسانيد ، شيخ ما رو به او كرد و گفت : لا بدّ اين همه شما خود را عصبانى مىكنيد ، و زحمت مىكشيد ، و از ساحت قرآن و پيغمبر اسلام دفاع مىكنيد ، براى اين جهت است كه در روز قيامت به خدمت پيغمبر مشرّف گرديد ! و او را زيارت كنيد ! و اعمال شما مقبول و مشكور واقع شود ؟ ! شيخ وهّابى گفت : آرى ! آرى ! شيخ ما گفت : ولى من متأسّفم كه : شما در روز قيامت ، رسول الله را أبدا نخواهيد ديد ! شيخ وهّابى با حال عصبانيّت گفت : به چه جهت ؟ ! به چه علّت ؟ ! شيخ ما گفت : براى اين كه شما كور هستيد ! و طبق گفتار قرآنى كه خودتان از آن دفاع مىكنيد ، بنابر تفسير و معنائى كه خودتان مىفرمائيد : كسى كه در اين جهان كور باشد در آن جهان هم كور است و گمراه :  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  . ( آيه 72 ، از سورهء 17 : إسراء ) .\r\nو خودتان مىفرمائيد كه :  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  ( آيه 40 ، از سورهء 24 : نور ) « و كسى كه خداوند براى او اين نور ظاهرى را قرار نداده باشد ، او هيچوقت نور ندارد » .\r\nو بنابر اين شما كه كوريد ! در آخرت هم كوريد و گمراه ! و نور نداريد ! فلهذا پيغمبر خدا را أبدا نخواهيد ديد !\r\n\r\n","description":"","footnote":"","page_name":" 176 ","page_number":186},
  {"content":"\r\n\r\nاين جمله را شيخ ما گفت و ديگر چيزى نگفت .\r\n\r\n[ انحرافات عقيدتى شيخيّه 
  ]\r\nشيخ وهّابى چنان مضطرب و مشوّش شد ، و چنان ناراحت و بىتاب شد كه گوئى مانند مرغ سر بريده‌اى بر خود مىپيچد ، و ديگر چيزى نگفت ، و سكوت محض اختيار كرد ، و هى با خود غرّش مىكرد ، و بدنش را تكان مىداد .\r\nاز اين جملهء شيخ خودمان ، ما آن‌قدر مسرور و مبتهج شديم كه در پوست نمىگنجيديم ، برخاستيم و برگشتيم و در راه دائما شيخ را مىبوسيديم ، و بعضى از دوستان ما بىاختيار مىخواست شيخ را در حين عبور از خيابان و كوچه در آغوش بگيرد ، و بغل كند ، و به او گفتيم : تو از شدّت سكوت خود ، ما را خسته كردى و گفتيم : مفحم و محكوم شده‌اى ! ولى تنها و تنها فقطّ با اين يك جمله‌ات ، تمام سخنان طويل و عريض او را باطل كردى جزاك الله عن الإسلام و القرآن خيرا .\r\nاين بود مختصرى راجع به مذهب وهّابيّه .\r\nو امّا طايفهء شيخيّه ، آنان نهايت سير انسان را به ذات أقدس حقّ نمىدانند ، و وصول او را به مقام عزّ شامخ حضرت احديّت ، و فناء و اندكاك هستى او را در ذات او جلّ و عزّ ، صريحا انكار مىكنند .\r\nفبناء على هذا ، امكان عرفان الهى و معرفت ذات حقّ را دربارهء انسان منكرند و مىگويند :\r\nنهايت سير عرفانى و كمالى انسان به سوى ولىّ اعظم است ، كه حجاب أقرب و واسطهء فيض است .\r\nايشان مىگويند : ذات أقدس حقّ از هر اسم و رسمى برىّ ، و از هر صفتى مبرّى است ، بنابر اين أسماء و صفات حقّ ، عين ذات او نيستند ، و در مرحلهء پائين‌تر قرار دارند ، و بالنّتيجه ذات حقّ فاقد هر صفتى و هر اسمى است .\r\nحضرت ولىّ اعظم و قطب دائرهء امكان : امام زمان ، اسم خداست ، و در رتبهء پائين‌تر از ذات حقّ است ، و چون سير به سوى ذات كه خارج از هر اسم و رسمى است ، و ازلى و ابدى است ، و ما لا نهاية له مىباشد محال است ، لذا غايت سير انسان به سوى اسم اعظم حقّ است ، كه همان ولىّ أعظم است كه فاصلهء بين خداوند و بين عالم خلق است .\r\n\r\n","description":"","footnote":"","page_name":" 177 ","page_number":187},
  {"content":"\r\n\r\nشيخيّه مىگويند : چون امام زمان فقطّ مىتواند به وصال خدا نائل آيد ، و ما نيز بدون واسطه نمىتوانيم به وصال امام زمان نائل آئيم ، بايد واسطه و ربطى در بين باشد كه ما را به آن حضرت ربط دهد ، و آن شيخ است كه آن را ركن رابع نامند ، ركن اوّل ، خداوند ، و ركن دوّم پيامبر ، و ركن سوّم امام ، و ركن چهارم شيخ است ، پس در غايت و نهايت ، سير ما به فناى در شيخ ، و غايت سير شيخ فناى در امام ، و غايت سير امام ، فناى در حقّ است ، و اين چهار ركن لازم است .\r\nو فساد اين گونه عقيده واضح است زيرا :\r\nأوّلا : آنكه اگر صفات و أسماء حقّ را از او جدا بدانيم ، و ذات را بدون هيچ گونه اسم و رسمى بشناسيم ، مرجع اين گفتار به آن است كه : ذات حضرت حقّ ، فاقد حيات و علم و قدرت است ، و بنابر اين يك ذات خشك و مرده و جاهل است ، و تعالى الله عن ذلك .\r\nو ثانيا : آنكه آيات قرآن و روايات جميعا ، ما را به ذات حقّ دعوت مىكند در سير و معرفت ، و نهايت سير و وصول و عرفان را ، عرفان و وصول به ذات حقّ مىدانند ، نه وصول و عرفان به ولىّ اعظم .\r\nو ثالثا : آنكه چرا خود إمام و ولىّ اعظم ، امكان عرفان و وصول به ذات اقدس حقّ را دارد ، و ساير افراد بشر ندارند ؟ اگر براى او ممكن است براى همه ممكن ، و اگر براى غير او محال است ، چگونه براى او ممكن شد ؟\r\nشيخيّه مىگويند : ولىّ أعظم نه ممكن است و نه واجب ، مرتبه‌اى است بين امكان و وجوب .\r\nپاسخ آنكه : ما مرتبه‌اى بين امكان و وجوب را تعقّل نمىكنيم ، همهء مردم ممكن‌اند ، و غايت سير آنها فناء و اندكاك در ذات واجب الوجود است .\r\nو رابعا : بنابر اين گفتار : آنكه ولىّ اعظم بايد وجود استقلالى داشته باشد ، تا فناى موجودات كه داراى اسم و رسم هستند ، در آن تحقّق گيرد ، نه تبعى و ظلّى و مرآتى ، و گرنه بايد مقصد ، ذات حقّ باشد و در اين فرض لازمه‌اش شرك و ثنويّت و تفويض و تولّد است و تعالى الله عن ذلك .\r\nو بالأخره اين طايفه ندانسته‌اند كه : ولايت در هر موجودى هست ، و آن عبارت\r\n\r\n","description":"","footnote":"","page_name":" 178 ","page_number":188},
  {"content":"\r\n\r\nاست از ارتفاع فاصله و حجاب بين آن موجود و ذات حقّ ، و اين ولايت در خداوند أصلى است و در همهء موجودات تبعى و ظلّى و مرآتى .\r\nقرآن كريم ، همهء موجودات را آيه و آئينه مىداند ، و روايات نيز به هيچ وجه مقامى براى امامان به عنوان استقلال نمىپذيرد ، و آن را تفويض و غلط مىداند ، بلكه هر مقام و هر درجه و كمالى را كه دارند از خداست ، و با خداست ، و مال خداست ، آنان نماينده و ظهور دهنده هستند و بس .\r\nآنان ، راه و صراط ، و پل هدايت تكوينى و تشريعى ، براى وصول به مقام عزّ شامخ حضرت حق‌ّاند جلّ و عزّ .\r\nمقصد و مقصود خداست ، ذات اقدس او و أسماء و صفات او ، و امامان واسطهء فيض و رحمت‌اند در دو قوس نزول و صعود .\r\nو بنابر اين وجود حضرت بقيّة الله أرواحنا فداه ، مرآتيّت و آيتيّت دارد ، براى وجود حضرت أقدس حقّ تعالى ، و بنابر اين شناخت و معرفت به آن حضرت نيز بايد به عنوان آيتيّت و مرآتيّت شناخت حضرت حقّ تعالى بوده باشد .\r\nو به لسان علمى : وجود آن حضرت نسبت به وجود حضرت حقّ ، معناى حرفى است ، نسبت به معناى اسمى .\r\nو على هذا راه و جادّه و طريق سير به سوى خداوند متعال ، آن حضرت است ، ولى مقصد و مقصود خود خداوند است تبارك و تعالى . و معلوم است كه اگر ما طريق را مقصد بپنداريم ، چقدر اشتباه كرده‌ايم .\r\nبايد به سوى خدا رفت ، و لقاى خدا ، و وصول به خدا ، و عرفان به خدا ، و فناء و اندكاك در ذات خدا را مقصد و مطلوب قرار داد ، غاية الأمر چون اين مقصد ، بدون اين راه ، طى نمىشود . و اين مطلوب ، بدون اين طريق به دست نمىآيد ، براى وصول به مقصد و مطلوب ، بايد پا در اين طريق نهاد .\r\nچون نمىتوانيم خورشيد را بدون آئينه ببينيم ، بايد جمال آن را در آب و يا در آئينه ببينيم .\r\nآئينه و مرآت نسبت به خورشيد ، معناى حرفى دارد ، خودنما نيست ، بلكه خورشيدنماست .\r\n\r\n","description":"","footnote":"","page_name":" 179 ","page_number":189},
  {"content":"\r\n\r\nنه مىتوانيم از نظر به خورشيد ، و انوار ، و حرارت ، و لمعان آن دست بشوئيم ، زيرا كه حيات‌بخش است ، و نه مىتوانيم در آئينه به نحو استقلال بنگريم ، زيرا كه در اين صورت نمايندهء خورشيد نيست ، خورشيد نما نيست ، چهرهء آن را در خود منعكس نمىكند ، آئينه در اين حال خودنماست ، شيشه است ، صيقل است ، و در حقيقت عنوان آئينه بودن را ندارد .\r\n\r\n[ لازمهء كلام شيخيّه وجود استقلالى براى امام است 
  ]\r\nامّا اگر در آئينه و آب به نحو نمايندگى و مرآتى نظر كرديم ، ديگر آن را نمىبينيم ، بلكه خورشيد را در آن مىبينيم ، پس بايد حتما در آئينه بنگريم ، تا خورشيد را ببينيم ، راهى غير از اين نداريم ، و به عبارت علمى : آئينه ما به ينظر است نه ما فيه ينظر .\r\nيعنى با او مىنگرند ، نه در او مىنگرند .\r\nوجود مقدّس حضرت بقيّة الله عجّل الله تعالى فرجه ، آئينهء تمام‌نماى حقّ است ، بايد در آن آئينه ، حقّ را ديد ، نه خود آن را ، چون خودى ندارد ، و نمىتوان بدون آئينه ، حقّ را ديد ، چون بدون آئينه ، حقّ قابل ديدن نيست .\r\nو بنابر اين ، حتما بايد حقّ را از راه و از طريق و از آئينه و آيه آن ولىّ أعظم جست ، و به سوى او در تكاپو بود .\r\nدر دعاها و مناجات‌ها ، مخاطب خداست ، از راه آن حضرت ، و از سبيل و صراط آن حضرت ، و لهذا اگر به خود آن حضرت هم عرض حاجت كنيم ، و او را مخاطب قرار دهيم ، بايد متوجّه باشيم كه ، عنوان استقلال به خود نگيرد ، و جامهء استقلال به خود نپوشد ، بلكه عنوان وساطت و مرآتيّت و آيتيّت پيوسته در ذهن و در مدّ نظر باشد ، و در حقيقت باز هم خداوند را مخاطب قرار داده‌ايم ، چون آئينه و مرآت ، بما هو مرآة قابل نظر استقلالى نيست ، بلكه نظر تبعى است ، و نظر استقلالى به همان صورت منعكس در آن بازگشت مىكند .\r\nاين مسئله از مهم‌ترين مسائل باب عرفان و توحيد است كه : كثرات اين عالم ، تنافى با وحدت ذات حقّ ندارند ، زيرا وحدت أصلى ، و كثرات تبعى و ظلّى و مرآتى است ، و مسئلهء ولايت به خوبى روشن مىشود كه حقيقت ولايت همان حقيقت توحيد است ، و قدرت و عظمت و علم و احاطهء امام ، عين قدرت و عظمت و علم و\r\n\r\n","description":"","footnote":"","page_name":" 180 ","page_number":190},
  {"content":"\r\n\r\nاحاطهء حقّ است تبارك و تعالى ، دوئيّتى در بين نيست ، و إثنينيّتى وجود ندارد .\r\nبلكه خواستن از خدا بدون عنوان وساطت و مرآتيّت امام معنى ندارد ، و خواستن از امام مستقلّا بدون عنوان وساطت و مرآتيّت براى ذات اقدس حقّ نيز معنى ندارد .\r\nو در حقيقت خواستن از امام و خواستن از خدا يك چيز است ، نه تنها يك چيز در لفظ و عبارت ، و از لحاظ ادبيّت و بيان ، بلكه از لحاظ حقيقت و متن واقع ، چون غير از خدا چيزى نيست .\r\n تَبارَكَ اسْمُ رَبِّكَ ذِي الْجَلالِ وَ الْإِكْرامِ  . ( آيه 78 ، از سورهء 55 : رحمن ) اين دو طايفه ( وهّابيّه و شيخيّه ) هر دو به خطا رفته‌اند ، زيرا اگر از ممكنات چه مادّى و چه مجرّد ، عنوان مرآتيّت را برداريم ، و چه به آنها عنوان استقلال بدهيم ، هر دو غلط است ، و صحيح آن است كه نه اين است و نه آن ، بلكه موجودات داراى اثر حقّ هستند ، و صاحب صفات حقّ هستند و مظاهر و مجالى ذات و أسماء حسنى و صفات علياى او مىباشند .\r\nمذهب وهّابيّه به جبر ، و مذهب شيخيّه به تفويض گرايش دارد ، و هر دو غلط است بل أمر بين الأمرين و منزلة بين المنزلتين ، و آن طلوع نور ذات اقدس حقّ است در كثرات مادّيّه و مجرّده .\r\nمذهب وهّابيّه انكار قدرت و علم حقّ را در موجودات مىكند ، و مذهب شيخيّه انكار قدرت و علم حقّ را در ذات خود حقّ ، پس هر كدام از اين دو مذهب به تعطيل گرويده‌اند ، و اين هر دو غلط است .\r\nوجود حضرت حجّة بن الحسن ارواحنا فداه ظهور أتمّ حقّ و مجلاى أكمل ذات حضرت ذوالجلال است ، مقصد خداست و آن حضرت رهبر و رهنماست ، و ما اگر در توسّلاتمان به آن حضرت مستقلّا نظر كنيم ، و لقاء و ديدار او را مستقلّا بخواهيم ، نه به فيض او نائل مىشويم ، و نه به لقاء خدا و زيارت حضرت محبوب .\r\nأمّا به فيض او نمىرسيم ، چون وجودش استقلالى نيست ، و ما به دنبال وجود استقلالى رفته‌ايم ، و امّا به لقاء خدا نمىرسيم ، چون به دنبال خدا نرفته‌ايم ، و در آن حضرت خدا را نديده‌ايم .\r\n\r\n","description":"","footnote":"","page_name":" 181 ","page_number":191},
  {"content":"\r\n\r\nو لهذا اكثر افرادى كه در عشق حضر ولىّ عصر مىسوزند ، و اگر هم موفّق به زيارت شوند ، باز هم از مقاصد دنيّه و جزئيّه ، و حوائج مادّيّه و معنويّه تجاوز نمىكنند ، روى اين اصل است ، كه آن حضرت را مرآت و آيه حقّ نپنداشته‌اند ، و گرنه به مجرّد ديدن بايد خدا را ببينند ، و از وصال آن حضرت به وصال حقّ نائل آيند ، نه آنكه باز خود آن حضرت حجابى بين آنان ، و بين حقّ شود ، و از او تقاضاى حاجات دنيويّه ، و آمرزش گناهان ، و اصلاح امور را تمنّى نمايند .\r\n\r\n[ غايت عشق به حضرت ولى عصر ، معرفت به حقيقت آن حضرت است نه تشرَّف به حضور مادّى ايشان 
  ]\r\nچه بسيارى از افراد كه به محضرش مشرّف شده‌اند ، و آن حضرت را هم شناخته‌اند ، ولى از عرض اين گونه حاجات احتراز نكرده ، و همين چيزها را خواسته‌اند .\r\nپس در حقيقت نشناخته‌اند زيرا معرفت به او معرفت به خداست ، من عرفكم فقد عرف الله .\r\nهر كس بخواهد خدمت او برسد ، بايد تزكيهء نفس كند ، و به تطهير سرّ و اندرون خود اشتغال ورزد ، و در اين صورت به لقاى خدا مىرسد ، كه لازمه‌اش لقاى آن حضرت است ، و به لقاى آن حضرت مىرسد كه بالملازمة لقاى خدا را يافته است ، گر چه در عالم طبيعت و خارج ، مشرّف به شرف حضور بدن عنصرى آن حضرت نشده باشد .\r\nپس عمدهء كار معرفت به حقيقت آن حضرت است ، نه تشرّف به حضور بدن مادّى و طبيعى . از تشرّف به حضور مادّى و طبيعى فقطّ به همين مقدار بهره مىگيرد ، ولى از تشرّف به حضور حقيقت و ولايت آن حضرت ، سرّش پاك مىشود ، و به لقاء حضرت محبوب : خداوند متعال فائز مىگردد .\r\n لِمِثْلِ هذا فَلْيَعْمَلِ الْعامِلُونَ  . ( آيه 61 ، از سورهء 37 : صافّات ) .\r\nعلّامهء بحر العلوم قدّس الله نفسه ، عمرى را در مجاهدهء با نفس امّاره و تزكيهء سرّ و تطهير نفس ، براى عرفان الهى و وصول به مقام معرفت و فناء و اندكاك در ذات حضرت حقّ به سرآورد ، و از رسالهء سير و سلوك او مقام او در مراحل و منازل عرفان مشهود است ، او كه به خدمتش مشرّف مىگشت با اين ديده بود ، با ديدهء حقّ بين ، نه با ديدهء خودبين .\r\n حقّ بين نظرى بايد تا روى تو را بيند * چشمى كه بود خودبين كى روى تو را بيند ؟ \r\n\r\n","description":"","footnote":"","page_name":" 182 ","page_number":192},
  {"content":"\r\n\r\nاز آن مرحوم حكايت كرده‌اند كه روزى چون اذن دخول براى تشرّف به حرم مبارك حضرت سيّد الشهداء عليه السّلام را خوانده ، همين كه مىخواست داخل شود ايستاد ، و خيره به گوشهء حرم مطهّر مىنگريست ، و مدّتى به همين منوال بود و با خود اين بيت را زمزمه مىكرد :\r\n چه خوش است صوت قرآن ز تو دلربا شنيدن * به رخت نظاره كردن سخن خدا شنيدن \r\nبعدا از علّت توقّفش پرسيدند ، در پاسخ گفت : حضرت مهدى عجّل الله تعالى فرجه در زاويهء حرم مطهّر نشسته بودند ، و مشغول تلاوت قرآن بودند . اين است معناى وصول ، و اين است حقيقت آيتيّت و مرآتيّت .\r\n\r\n[ كج‌فكرى شيخ احمد أحسائى بنيادگزار طايفه شيخيّه 
  ]\r\nو ما بايد در اعتقاداتمان درست بكوشيم ، و به وجه احسن بر پايهء اصالت واقع پايه‌گذارى كنيم .\r\nوهّابيّه و شيخيّه هر دو بر اساس تفكّر غلط ، فتنه‌ها برپا كردند ، و خون‌ها ريخته شد ، و مسلمان‌ها كشته شدند . محمّد بن عبد الوهّاب بر اساس نيّات و رويّهء ابن تيميّه ، كه او نيز مشتاق و واله ابن تومرت مدّعى مهدويّت در شمال آفريقا شده ، و قسمتى از اسپانيا و الجزائر و مراكش و تونس را در مدّت دويست سال به تصرّف درآورده بودند ، و او را مهدىّ الموحّدين مىخواندند ، دعوت خود را شروع كرد ، و با محمّد سعود همدست و داستان شد ، و شمشير آنها و پيروان آنها از خون مىچكيد ، از هر كجا گذشتند خون ريختند ، همهء مسلمين را كافر دانستند ، و هر كس مطيع و منقاد آنان نبود ، كافر بود و كشته مىشد ، حقّا فتنهء وهّابيّه فتنهء بزرگ و عجيبى بود كه هنوز عالم اسلام ، خسارات آن را جبران نكرده است .\r\nشيخ أحمد أحسائى فلسفه نخوانده بود ، و به علوم عقليّه آشنائى نداشت ، و خواست از حكمت متعاليه و عرفان اسلام مطّلع شود ، خودبخود بدون استاد به مطالعه پرداخت ، و نه عرفان را مسّ كرد و نه حكمت را لمس نمود . و خود براى خود ، خود را مجتهد در اين فنّ دانست ، و پايه‌گذار عقائدى شد ، و به بزرگان از حكماء اسلام همچون مولى صدرا شيرازى ، و عرفاء اسلام همچون محيى الدّين عربى ، و حتّى به بعضى از كسانى كه مقام جامعيّت در تفسير و حديث نيز داشتند ، همچون ملّا محسن فيض كاشانى ، در كتب خود ناسزا گفت و نسبت‌هاى ناروا داد .\r\n\r\n","description":"","footnote":"","page_name":" 183 ","page_number":193},
  {"content":"\r\n\r\nمحيى الدّين عربى را مميت الدّين ، و « فتوحات » وى را حتوفات گفت و او را كافر و ملحد گفت و عبارات او را مزخرفات شمرد ، و فيض را أهل غىّ و ضلال دانست و بجاى ملّا محسن به او لقب ملّا مسيىء داد ، و آنان را مخالف طريقهء اهل بيت و اهل عصمت كه أذهب الله عنهم الرّجس و طهّرهم تطهيرا پنداشت ، و خود را أهل كشف و شهود و معاينه و موافق طريقهء اهل بيت و عصمت انگاشت « 1 » ، و در اين نسبت‌هاى غير صحيحه به مطالبى اشاره مىكند كه هر شخص معقول خوانده و وارد در علوم الهى مىفهمد كه او مطلب را نفهميده و دريافت نكرده است .\r\nشيخ أحمد أحسائى بنيادگزار طائفهء شيخيّه ، و معلّم و مربّى سيّد كاظم جيلانى رشتى ، و او معلّم و مربّى سيّد على محمّد باب ، بنيادگزار طائفهء بابيّه و بالأخره بهائيّه مىباشد « 2 » .\r\nو ادّعاى مهدويّت و الوهيّت پيروان آنها ، و ايجاد فتنه و آشوب و بلوى و ريختن خون‌ها و فساد و منكرات آنان هنوز آثارش باقى است .\r\nشيخ أحمد مرد زاهدى بود ، و همين زهدش موجب خلط و اشتباه بر بعضى شد ، و ندانستند زهد كدام است ، و عرفان كدام ؟ و لذا در تعريف و تمجيد او در وهلهء اوّل مبالغه كردند ، و سپس در مقام برگشت و نسخ گفتار سابق و عذرخواهى برآمدند .\r\nصاحب « روضات الجنّات » در ترجمهء خود ايشان مىگويد : ترجمان الحكماء المتألهّين و لسان العرفاء و المتكلّمين . و بعد از تمجيد و تحسين فراوانى « 3 » در ترجمهء حافظ رجب برسى در ضمن شروع مىكند به انتقاد و تعييب و تعيير و تقبيح دربارهء شيخ تا به حدّى كه مىگويد : و لا يذهب عليك غبّ ما ذكرته لك أنّ منزلة ذلك الشّيخ المقدّم من هذه المقلّدة الغاوية إنّما هى منزلة العلوج الثّلاثة الّذين ادّعوا النّصرانيّة و أفسدوها\r\n\r\n\r\n","description":"","footnote":"\r\n( 1 ) - « شرح زيارت جامعه » شيخ احسائى طبع سنگى ، ص 315 .\r\n( 2 ) - علّامهء شيخ آقا بزرگ طهرانى در « أعلام الشيعة » در جلد الكرام البررة ص 88 تولّد أحسائى را در 1166 و وفات او را در 1241 هجريّهء قمريّه ذكر مىكند و در ص 90 وفات سيّد كاظم رشتى را در سنهء 1259 مىگويد ، و دهخدا در « لغت‌نامه » ج 3 در لغت باب ص 32 تولد سيّد على محمّد باب را در سنهء 1236 و كشته شدن او را در سنهء 1266 ذكر كرده است .\r\n( 3 ) - « روضات الجنّات » طبع سنگى ص 25 .\r\n","page_name":" 184 ","page_number":194},
  {"content":"\r\n\r\nبإظهارهم البدع الثّلث من بعد ان عرج بنبيّهم المسيح عيسى بن مريم عليه السّلام . « 1 » « يعنى به پيرو آنچه را من براى تو ذكر كردم ، هيچگاه از خاطرات دور مدار ، كه منزله و مكانت اين شيخ نسبت به پيروان گمراه او ، به منزلهء علوج سه گانه است ، كه ادّعاى نصرانيّت كرده ، و بواسطهء إظهار بدعت‌هاى سه‌گانه‌اى را كه نهادند ، دين مسيح را بعد از عروج آن حضرت به آسمان خراب كردند و فاسد نمودند » .\r\nو طائفهء شيخيّهء پشت سريّه را ، گمراه ، و در قبال آنان ، مخالفين آنان را كه به بالا سريّه معروفند « 2 » اهل استقامت مىشمرد ، و بعد شرح مشبعى راجع به فتنهء بابيّه بيان مىكند « 3 » .\r\nبارى اين دو طائفهء مشخّص از اسلام جدا شدند : وهّابيّه و بهائيّة ، و همچنان كه ما نمىتوانيم بهائيّه را از فرق شيعه بدانيم ، همچنين نمىتوانيم وهّابيّه را از فرق عامّه بدانيم ، زيرا كه با عامّه مخالفند ، و عامّه نيز آنان را از خود جدا و مجزّى مىدانند . هدم قبور أئمّهء طاهرين از روشن‌ترين موارد مخالفت آنها با اسلام است . بسيارى از افرادى كه به عنوان حمايت از مكتب اهل بيت عصمت عليهم السّلام با عرفان و حكمت متعاليه مخالفت مىكنند ، و مكتب أهل بيت را جدا مىدانند ، از همين قبيل مردم كوتاه نظر و كوتاه فكرى هستند كه بر اساس مشرب أخباريّين ، به ظواهر أخبار بدون درايت و دقّت كافى در محتوى و مغزاى آنها مىخواهند از علوم آل محمّد سير و سيراب شوند و هيهات و أنّى لهم ذلك ؟\r\nمگر علوم آل محمّد براى غير عقلاء وارد شده است ، كه براى فهم و ادراك آن نياز به مسائل عقلى و معقولى نداشته باشيم ؟ نه چنين نيست . بلكه آنان كه منبع عقل و درايتند ، بياناتى دارند كه بدون آشنائى با علوم عقليّه و مقدّمات برهانيّه بهره‌بردارى از آنها غير ممكن است ، و حديثى و روايتى را از روى ظاهر معنى كردن ، غير از فهم و\r\n\r\n\r\n","description":"","footnote":"\r\n( 1 ) - « روضات الجنّات » ص 286 .\r\n( 2 ) - شيخىها را پشت سرى خوانند چون رئيس و امام جماعت ايشان در پشت سر ضريح مقدّس حضرت سيّد الشهداء عليه السلام با پيروان خود اقامهء جماعت مىكرده است ، و شيخىها اخبارى مذاق بوده و با اصوليّين مخالف بودند . و اصوليّين كربلا را بالا سرى نامند چون امام جماعت و پيروان او در بالاى سر حضرت اقامهء جماعت مىنمودند .\r\n( 3 ) - « روضات » ص 285 و ص 286 .\r\n","page_name":" 185 ","page_number":195},
  {"content":"\r\n\r\nدرايت حقيقت آن است . و اين مساكين چنين مىپندارند كه با معنى كردن عبارت ، حديث را فهميده‌اند و مىگويند : مگر اصحاب أئمّه فلسفه خوانده بودند ؟\r\n\r\n[ واقعيّت تشيَّع مبنى بر درايت است نه مجرّد روايت 
  ]\r\nآرى افراد متكلّمى همانند هشام بن حكم و محمّد بن نعمان أحول : مؤمن الطّاق و غيرهما به علوم عقليّة آشنائى كامل داشته ، و به اصطلاحات آن روز به تمام معنى الكلمة وارد بوده‌اند .\r\nمرحوم علّامهء امينى در كتاب شريف « الغدير » گويد : در كتاب زيد زرّاد از حضرت صادق عليه السّلام وارد است كه حضرت باقر عليه السّلام به آن حضرت گفتند :\r\nيا بنىّ اعرف منازل شيعة علىّ على قدر روايتهم و معرفتهم ، فإنّ المعرفة هى الدّراية للرّواية ، و بالدّرايات للرّوايات يعلو المؤمن إلى أقصى درجة الإيمان .\r\n« اى نور ديدهء من ! مقدار مراتب و درجات شيعيان علىّ را بر اساس مقدار روايت آنها و مقدار درايت و فهم آنها بشناس ! چون معرفت ، مجرّد روايت خواندن نيست ، بلكه معرفت ، فهميدن و ادراك كردن روايت است ، و بواسطهء فهميدن و پى به معانى واقعى روايات بردن ، مؤمن به بلندترين قلّه از درجات ايمان صعود مىكند » .\r\nإنّى نظرت فى كتاب علىّ عليه السّلام فوجدت فيه : إنّ زنة كلّ امرىء و قدره معرفته ، انّ الله يحاسب العباد على قدر ما آتاهم من العقول .\r\n« من در كتاب امير المؤمنين علىّ بن أبي طالب نظر كردم ، و در آن چنين يافتم كه : ميزان و اندازهء هر مردى به اندازهء معرفت اوست ، خداوند ، بندگان خود را بر ميزان همان مقدار از عقل‌هائى كه به آنان داده است محاسبه مىنمايد » .\r\nو در كتاب « غيبت نعمانى » ص 70 در ضمن حديثى از حضرت صادق عليه السّلام آمده است كه :\r\nخبر تدريه خير من عشر ترويه ، إنّ لكلّ حقّ حقيقة و لكلّ صواب نورا .\r\n« يك چيزى را كه تو بفهمى و به معناى حقيقى آن برسى و درايت كنى ، بهتر است از ده چيزى كه روايت كنى ! بدرستى كه از براى هر مطلب حقّى ، حقيقت و واقعيّتى است ، و از براى هر چيز راست و استوارى نورى است » .\r\nو در كتاب « كشف الغمّة » شعرانى ج 1 ص 40 آمده است كه :\r\nكان علىّ بن أبي طالب رضى الله عنه يقول : كونوا للعلم وعاة ! و لا تكونوا له\r\n\r\n","description":"","footnote":"","page_name":" 186 ","page_number":196},
  {"content":"\r\n\r\nرواة .\r\n« حضرت امير المؤمنين علىّ بن ابي طالب عليه افضل السّلام و الصّلاة عادتشان اين بود كه مىفرمودند : شما پيوسته گنجينه‌هاى دانش و در بردارندهء علم باشيد ، و فقط روايت كننده و تحويل دهندهء علم را به ديگران نباشيد » . « 1 » آنچه تاريخ فلسفه به ياد دارد : تمام حكماء يا قائل به أصالت الوجود شده‌اند و يا قائل به أصالت الماهيّة ، زيرا هر كدام از اين دو مذهب مخالفانى دارد ، و هر كدام بر نفع خود و بر عليه ديگرى دلائلى را اقامه مىكنند ، گر چه امروز به حمد الله و المنّة أصالة الوجود أظهر من الشّمس است ، ولى شيخ أحمد احسائى كه خود به مطالعهء حكمت پرداخته بود ، و در اين مسئله دچار اشكال و شبهات قوىّ طرفين شد ، گفت : چه اشكال دارد كه هم أصالت الوجود صحيح باشد ، و هم أصالت الماهيّة ، يعنى در عالم دو اصل وجود و ماهيّت داراى اصالت و واقعيّت باشند ، و اين كلام در نزد فلاسفه آن قدر سخيف است ، و بلكه در نزد هر شخص عاقل ، و بلكه هر شخص مجنون ، و بلكه در نزد هر حيوانى علف‌خوار - زيرا كه گوسپند يك دسته علف را يك چيز مىبيند نه دو چيز - كه أصلا قابل ذكر نيست .\r\nآن وقت با اين طرز تفكّر قلم و بيان خود را گسترش داده و شروع مىكنند ، به انتقاد از فلسفه و عرفان ، مىگويند : فلسفه در قرآن و علوم اهل بيت نيست ، و عرفان أمرى من درآوردى است و در شريعت نيست .\r\nبايد به اين كوته‌فكران گفت : آخر نه مگر قرآن كريم دعوت به تعقّل مىكند ؟ و حكمت راه تعقّل را نشان مىدهد ، و صواب را از خطا جدا مىكند ؟ و نه مگر قرآن كريم دعوت به حكمت مىكند ؟ و حكمت شناسائى حقايق اشياء به قدر وسع و اندازهء استعداد بشر است ؟ و نه مگر عرفان راه شهود حضرت بارى تعالى را با چشم دل و با بصيرت و ادراك أسماء و صفات حسناى او را معرّفى مىكند ؟ و نه مگر قرآن كريم و روايات اهل بيت سرشار از دعوت به لقاء الله و تزكيه و تهذيب نفس و پيمودن راه إخلاص و خلوص است ؟\r\nپس چطور ما دينى را كه اساس و بنيادش بر تفكّر عقلانى و بر شهود وجدانى\r\n\r\n\r\n","description":"","footnote":"\r\n( 1 ) - « الغدير » ج 1 ، پاورقى ص 4 .\r\n","page_name":" 187 ","page_number":197},
  {"content":"\r\n\r\nاست از اين دو اصل اصيل ، از اين دو ركن متين منعزل كنيم ؟ ! و هى بگوئيم : ظواهر روايات ما را كافى است ؟\r\nمىگويند : بايد از مكتب قال الصّادق و قال الباقر پيوسته پيروى كرد . اين كلام صحيح است زيرا از تعبّد و تعصّب به مذهب گذشته ، اصولا از نقطه نظر واقعيّت و واقع‌بينى ، و أصالت و أصالت‌گرائى ، ما در عالم ، مكتبى را مانند مكتب جعفرى سراغ نداريم ، ولى عمدهء كلام اينجاست كه آيا قال الصادق و قال الباقر را همه كس مىفهمد ؟ و هر عامى مىتواند به كنه مطلب آنان برسد ؟ نه ، چنين نيست .\r\nاخبار آنان همچون قرآن كريم محكم و متشابه و ناسخ و منسوخ ، و مطلق و مقيّد ، و مجمل و مبيّن ، و عامّ و خاصّ ، باطن و ظاهر ، دارد ، چه كسى مىتواند ادّعا كند كه من كتاب خبرى را پيوسته در زير بغل دارم و پيوسته مطالعه مىكنم و به مغزى و محتواى فرمايش آنان پى برده‌ام ؟ اين سخن به حقيقت گزاف است .\r\n\r\n[ فهم كلام امام نياز به عقل و درايت دارد 
  ]\r\nهمگى مىگويند : قال الصّادق ، شيخى مىگويد ، اخبارى مىگويد ، اصولى مىگويد ، اسماعيلى مىگويد ، پس چرا اين قدر اختلاف در مسلك و آئين پيدا شده است ؟ تنها قال الصّادق گفتن كافى نيست تا زماني كه معنى و محتواى آن را درايت نكنيم ، و قوّهء عاقله را استخدام ننمائيم . آخر نه مگر آن بزرگواران با قواى عاقلهء ما ، و از راه تفكّر و درايت ما ، با ما سخن گفته‌اند ، پس چطور مىشود كه ما به كلّى عقل را منعزل بدانيم و بگوئيم : مكتب أهل بيت ما را كافى است ؟ ! شما را به خدا آيا همين جمله بر اساس يك تفكّر عقلى نيست ؟ و از وجودش عدمش لازم نمىآيد ؟ و آيا خودش خودش را ابطال نمىكند ؟\r\nپس چقدر كوتاه است آن طرز تفكّرى كه به ظواهر قناعت ورزد ، و از كنه معانى آن منطقيان كلام و نحريران بلاغت و شيران بيشهء عرفان و معرفت دورى گزيند ، و بدين اكتفا كند .\r\nهمچنان كه همهء فرق اسلام مىگويند : كتاب الله ، كتاب الله ، شيعى ، سنّى ، اشعرى ، معتزلى ، وهّابى ، و غيرهم ، ولى آيا همه راه حقّ پيموده‌اند ؟ ! و همه درست فهميده‌اند ؟ ! آنان با كتاب خدا خواستند امير مؤمنان را محكوم كنند ، و به كلمهء حقّى كه يراد بها الباطل : لا حكم إلّا لله خواستند آن حقيقت حكم و آن مصدر\r\n\r\n","description":"","footnote":"","page_name":" 188 ","page_number":198},
  {"content":"\r\n\r\nتشريع را بر زمين زنند ، آيا اين طريق ، غلط نيست ؟\r\nبا يك روايتى كه بدون سند و يا ضعيفى كه در آن نهى از فلسفه شده است ، از اين سوء استفاده كرده و از اين نام بهره‌بردارى غلط نموده‌اند و آن گاه هر طرز تفكّر و تعقّلى را محكوم مىكنند كه از خواندن فلسفه نهى شده است .\r\nآخر كسى به آنان نمىگويد : كدام فلسفه ؟ ! آيا فلسفهء مادّيّين و دهريّين و حكماى قبل از اسلام از ايرانيان و مصريان و هنديان و يونانيان ؟ و يا فلسفهء اسلام كه يك دنيا درخشش دارد ، و يك دنيا عظمت و ابّهت و جلال دارد ؟ كتاب‌هاى صدر المتألّهين شيرازى رضوان الله عليه حقّا موجب فخر عالم تشيّع و بلكه عالم اسلام است ، تحقيقات و تدقيقات اين رادمرد بزرگ در زواياى آيات و روايات ، مشكل‌گشاى اساسى راه معرفت و پيشرفت است . پس چقدر ناجوانمردى است كه از اسم فلسفه و تشابه لفظى آن با فلسفهء اسلام بخواهيم با تردستى جا بزنيم ، و آن طرز منهى را بدين طرز پسنديده و معروف قالب كنيم .\r\nچقدر ناجوانمردى است كه بخواهم : أمير مؤمنان را با لا حكم إلا لله محكوم كنيم ؟ چقدر ناجوانمردى است كه بخواهيم رسول خدا را با آيات قرآن ، آياتى كه خودش آورده است ، محجوج كنيم ، و او را معزول سازيم ؟\r\nچقدر ناجوانمردى است كه از تشابه لفظى لفظ تصوّف و صوفيّه سوء استفاده كنيم ، و بخواهيم به كلّى راه شهود و وجدان و عرفان و لقاء الله را ببنديم ؟ چقدر ناجوانمردى است كه مكتب امثال سيّد بن طاوس و شهيدين ، و نراقيّين ، و سيّد مهدى بحر العلوم ، و ابن فهد حلّى ، و مجلسى اوّل ، و آقا سيّد على شوشترى ، و شيخ انصارى و آخوند ملّا حسين‌قلى همدانى ، و شاگردان پر فيضش را به امثال حسن بصرى و محمّد بن منكدر و سفيان ثورى و امثالهم از كسانى كه تصوّف را يك راه جدا براى جدائى از ائمّه پنداشتند ، قياس كنيم ؟ و از لفظ صوفى كه در بعضى از روايات در ذمّ آنها وارد شده است ، جهلا و يا با تعمّد جهلانى ، با تطبيق اين عنوان ، همه را زير مهميز اين كلمه قرار داده ، و پيوسته آنها را با تازيانه و شلّاق تبعيد و تكفير و تفسيق و سخنان ناشايست و اتّهامات نابخردانه مضروب سازيم ؟\r\nآشنائى با ظواهر قرآن و ظواهر روايات بدون تكميل قوّهء عاقله ، و سپس خود را\r\n\r\n","description":"","footnote":"","page_name":" 189 ","page_number":199},
  {"content":"\r\n\r\nمستنبط و ذى راى پنداشتن ، غير از غلط كارىهائى همچون مؤسّسين طائفهء وهّابيّه و مؤسّسين طائفهء شيخيّه به بار نمىآورد ، كه موجب خرابى و تباهى شود .\r\nو ما بايد به حمد اللّه و حسن توفيقه متوجّه باشيم كه : ناخودآگاه از آراء و افكار شيخيّه تبعيّت نكنيم ، زيرا مخالفت با سير به سوى خدا ، و دشمنى با عرفان ، و نظر كردن به امام زمان به نحو وجود استقلالى ، از مختصّات شيخيّه است . و اگر چنين دأب و ديدنى داشته باشيم من حيث لا نشعر آن عقيده را اتّخاذ نموده‌ايم .\r\n\r\n[ لقاء امام زمان عليه السلام را براى كشف ولايت و لقاء خدا بايد خواست 
  ]\r\nمجالس و محافل توسّل به حضرت ولى عصر بسيار خوب است ، ولى توسّلى كه مطلوب و منظور از آن حقّ باشد ، وصول به حقّ باشد ، رفع حجب ظلمانى و نورانى باشد ، كشف حقيقت ولايت و توحيد باشد ، حصول عرفان إلهى و فناء در ذات اقدس او باشد . اين مطلوب و پسنديده است . و لذا انتظار فرج كه حتّى در زمان خود أئمّه عليهم السّلام از بزرگترين و با فضيلت‌ترين اعمال محسوب مىشده است ، همين بوده است .\r\nتوسّل به حقيقت ولايت آن حضرت براى كشف حجاب‌هاى طريق ، از افضل اعمال است ، زيرا توحيد حقّ از افضل اعمال است . و انتظار ظهور خارجى آن حضرت نيز بواسطهء مقدّميّت بر ظهور باطنى و كشف ولايت آن حضرت همچنين مفيد است ، و انتظار ظهور خارجى بر اين أصل محبوب و پسنديده است .\r\nو امّا چنانچه فقطّ دنبال ظهور خارجى باشيم ، بدون منظور و محتواى از آن حقيقت ، در اين صورت آن حضرت را به ثمن بخسى فروخته‌ايم ، و در نتيجه خود ضرر بسيارى ديده‌ايم ، زيرا مراد و مقصود ، تشرّف به حضور طبيعى نيست ، و گرنه بسيارى از افراد مردم در زمان حضور امامان به حضورشان مىرسيده‌اند ، و با آنها تكلّم و گفتگو داشته‌اند ، ولى از حقيقتشان بىبهره بوده‌اند . اگر ما در مجالس توسّل ، و يا در خلوت به اشتياق لقاى او بوده باشيم ، و خداوند ما را هم نصيب فرمايد ، اگر در دلمان منظور و مقصود ، لقاى خدا و حقيقت ولايت نباشد ، در اين صورت به همان نحوى به خدمتش مشرّف مىگرديم كه مردم در زمان حضور امامان به خدمتشان مشرّف مىشده‌اند ، و اين غبنى است و ضررى است بزرگ كه با جدّ و جهد و با كدّ و سعى ما به محضرش شرفياب شويم ، و مقصدى والاتر و بالاتر از ديدار ظاهرى نداشته\r\n\r\n","description":"","footnote":"","page_name":" 190 ","page_number":200},
  {"content":"\r\n\r\nباشيم - كه در حقيقت اين ديدار براى رفع شكّ و شبهه از وجود آن حضرت و طول عمر است - يا آن حضرت را براى حوائج مادّيّه و يا رفع گرفتاريهاى شخصى و يا عمومى استخدام كنيم ، اين امرى است كه بدون زحمت توسّل براى همهء افراد زمان حضور امامان عليهم السّلام حاصل بوده است .\r\nولى آنچه حقّا ذىقيمت است ، تشرّف به حقيقت و وصول به واقعيّت آن حضرت است ، اشتياق به ديدار و لقاى اوست از جهت آيتيّت حضرت حقّ سبحانه و تعالى ، اين مهمّ است ، و اين از افضل اعمال است ، و چنين انتظار فرجى زنده كنندهء دل‌ها و راحت بخش روان‌هاست رزقنا الله و ايّاكم إنشاء الله بمحمّد و آله الطّاهرين .\r\nدانستن زمان ظهور خارجى براى ما چه قيمتى دارد ؟ و لذا در اخبار از تفحّص و تجسّس در اين گونه امور نهى شده است .\r\nشما فرض كنيد : ما با علم جفر و رمل صحيح به دست آورديم كه ظهور آن حضرت در يك سال و دو ماه و سه روز ديگر خواهد بود . در اين صورت چه مىكنيم ؟ وظيفهء ما چيست ؟ وظيفهء ما تهذيب و تزكيه و آماده كردن نفس امارّه است براى قبول و فداكارى و ايثار .\r\nما هميشه مأمور بدين امور هستيم ، و پيوسته بايد درصدد تهذيب و تزكيهء نفس و تطهير خاطر برآئيم ، چه ظهور آن حضرت در فلان وقت ، مشخّص باشد و يا نباشد ، و اگر درصدد برآمديم موفّق به لقاى حقيقى او خواهيم شد ، و اگر درصدد نبوديم ، لقاى بدن عنصرى و مادّى آن حضرت براى ما اثر بسيارى نخواهد داشت ، و از اين لقاء هم طرفى نخواهيم بست .\r\nفلهذا مىبينيم بسيارى از افرادى كه اربعين‌ها در مسجد سهله و يا در مسجد كوفه و يا بعضى از اماكن متبرّكهء ديگر براى زيارت آن حضرت مقيم بوده ، و به زيارت هم نائل شده‌اند ، چيز مهمّى از آن زيارت عائدشان نشده است .\r\nو آنچه از همه ذكرش لازم‌تر است ، آن است كه : ظهور خارجى و عمومى آن حضرت هنوز واقع نشده است ، و منوط و مربوط به اسباب و علائمى است كه بايد تحقّق پذيرد ، ولى ظهور شخصى و باطنى براى افراد ممكن است ، و به عبارت ديگر : راه وصول و تشرّف به خدمتش براى همه باز است ، غاية الأمر نياز به تهذيب اخلاق و\r\n\r\n","description":"","footnote":"","page_name":" 191 ","page_number":201},
  {"content":"\r\n\r\nتزكيهء نفس دارد .\r\nهر كس امروز درصدد لقاى خدا باشد ، و در راه مقصود به مجاهده پردازد ، بدون شكّ ظهور شخصى به باطنى آن حضرت براى او خواهد شد ، زيرا لقاى حضرت حقّ بدون لقاى آيتى و مرآتى آن حضرت صورت نپذيرد .\r\nو محصّل كلام آن است كه : امروزه راه تشرّف به حقيقت ولايت آن حضرت باز است ، و مهمّ هم همين است ، ولى نياز به مجاهدهء با نفس امّاره ، و تزكيهء اخلاق و تطهير باطن دارد ، و محتاج به سير و سلوك در راه عرفان و توحيد حضرت حقّ است سبحانه و تعالى ، خواه ظهور خارجى و عمومى آن حضرت نيز به زودى واقع گردد ، يا واقع نگردد .\r\nزيرا خداوند ظالم نيست ، و منع فيض نمىكند ، و راه وصول را براى افرادى كه مشتاقند نبسته است .\r\nاين در پيوسته باز است ، و دعوت محبّان و مشتاقان و عاشقان را لبّيك مىگويد .\r\nبنابر اين بر عاشقان جمال الهى و مشتاقان لقاى حضرت او جلّ و علا ، لازم است كه با قدم‌هاى متين و استوار در راه سير و سلوك عرفان حضرتش بكوشند ، و با تهذيب و تزكيه ، و مراقبهء شديد ، و اهتمام در وظائف إلهيّه ، و تكاليف سبحانيّه ، خود را به سر منزل مقصود نزديك كنند ، كه خواهى نخواهى در اين صورت از طلعت منير امام زمان و قطب دائرهء امكان كه وسيلهء فيض و واسطهء رحمت رحمانيّه و رحيميّهء حقّ است بهره‌مند و كامياب مىگردند ، و از هر گونه راههاى استفاده براى تكميل نفوس خود متمتّع مىشوند ، و از جميع قابليّت‌هاى خدادادى خود براى به فعليّت در آوردن آنها براى وصول به منزل كمال بهره مىگيرند .\r\nوفّقنا الله تعالى و ايّاكم بمحمّد و آله صلّى الله على محمّد و آله .\r\nدر اينجا بايد سه نكته را در نظر داشته باشيم : اوّل آنكه : غيبت آن حضرت از جانب ماست نه از جانب ايشان يعنى ما به واسطهء گناه و انانيّت و استكبار ، خود را از زيارتش محروم داشته‌ايم نه آنكه ايشان خود را مهجور و مختفى مىدارند ، و به عبارت\r\n\r\n","description":"","footnote":"","page_name":" 192 ","page_number":202},
  {"content":"\r\n\r\nديگر او از ما غائب است و ما از او غائب نيستيم .\r\nنكتهء دوّم آنكه : قدرت و علم و احاطه و سيطرهء آن حضرت به امور ، متوقّف بر زمان ظهور نيست بطورى كه قبل از ظهور فاقد آن باشند و پس از ظهور واجد شوند ، بلكه در هر دو حال هيمنه و سيطره و احاطهء تكوينيّه كه لازمهء ولايت كلّيّه است با آن حضرت است ، ولى قبل از ظهور اين مطلب از انظار مردم و از ادراك عقول و نفوس پنهان است ، و پس از ظهور آشكارا مىشود .\r\nنكتهء سوّم آنكه : قدرت عمليّه و گسترش علميّه و احاطهء تكوينيّهء آن حضرت به امور ، منحصر در كارهاى خير و برّ و احسانى كه به نظر ما خير است نيست ، بلكه هيمنه و سيطرهء بر تمام امور است از خيرات و شرور ، و به طور كلّى بر هر عمل و بر هر فعل و بر هر موجودى از موجودات ، زيرا كه بر اساس نظام كلّى عالم تكوين ، عالم سراسر خيرات است و أبدا شرّى وجود ندارد ، شرّ امر عدمى است و از خدا نيست و از ولىّ خدا هم نيست ، و الشّرّ ليس اليك .\r\n 1 إذا سفرت فى يوم عيد تزاحمت * على حسنها أبصار كلّ قبيلة\r\n2 فأرواحهم تصبو لمعنى جمالها * و احداقهم من حسنها فى حديقة\r\n3 و عندى عيدى كلّ يوم أرى به * جمال محيّاها به عين قريرة\r\n4 و كلّ اللّيالى ليلة القدر إن دنت * كما كلّ ايّام اللّقا يوم جمعة\r\n5 و سعيى لها حجّ به كلّ وقفة * على بابها قد عادلت كلّ وقفة\r\n6 و أىّ بلاد الله خلّت بها فما * اراها ، و فى عينى حلت ، غير مكّة\r\n7 و أىّ مكان ضمّها حرم كذا * أرى كلّ دار أوطنت دار هجرة\r\n8 و ما سكنته فهو بيت مقدّس * بقرّة عينى فيه احشاى قرّت\r\n9 و مسجدى الأقصى مساحب بردها * و طيبى ثرى أرض عليها تمشّت\r\n10 نهارى أصيل كلّه إن تنسّمت * أوائيله منها بردّ تحيّتى\r\n11 و ليلى فيها كلّه سحر إذا * سرى لى منها فيه عرف نسيمة\r\n12 و إن طرقت ليلا فشهرى كلّه * بها ليلة القدر ابتهاجا بزورة\r\n13 و إن قربت دارى فعامى كلّه * ربيع اعتدال فى رياض أريضة \r\n\r\n","description":"","footnote":"","page_name":" 193 ","page_number":203},
  {"content":"\r\n\r\n 14 و إن رضيت عنّى فعمرى كلّه * زمان الصّبا طيبا و عصر الشّبيبة « 1 » \r\n1 - چون در روز عيدى پرده از رخ برگيرد ، آن‌قدر زيباست كه براى تماشاى جمالش ديدگان تمام قبيله‌ها با هم تزاحم كنند .\r\n2 - و بنابر اين أرواح مردم آن قبائل براى ادراك معناى جمال او به سوى او رو آورده و مشتاقانه به دو بگروند ، و ديدگان مردم آن قبائل از تماشاى زيبائيهاى او در باغ و لاله‌زار و در تنعّم به سر مىبرند .\r\n3 - و در نزد من ، عيد من آن روزى است كه چهرهء زيباى او را با چشم تازه و روشن ببينم .\r\n4 - و تمام شب‌هاى من شب قدر است ، اگر او به من نزديك شود ، همچنان كه تمام روزهاى ديدار و ملاقات ، روز عيد و جمعهء من است .\r\n5 - و حركت من به سوى او حجّى است كه براى او كرده‌ام ، و هر وقوفى بر در خانه‌اش ، معادل هر وقوفى در مناسك حجّ است .\r\n6 - و اگر در شهرى از شهرهاى خدا وارد شود ، درحالىكه او در چشم من وارد شده است ، من آن شهر را غير از مكّه نمىبينم .\r\n7 - و هر مكانى كه او را در برگيرد حرم است ، همچنين هر خانه‌اى كه او در آنجا سكونت گزيده است ، خانهء هجرت است .\r\n8 - و هر جائى كه او در آنجا ساكن شود ، آنجا بيت مقدس است ، و به جهت روشنى و تازگى چشم من در آنجا همهء باطن و احشاى من تر و تازه مىگردد .\r\n9 - و مسجد الأقصاى من محلّ كشيده شدن برد و رداى اوست بر روى زمين ، و عطر و گلاب من خاك آن زمينى است كه او از روى آن عبور كرده است .\r\n10 - اگر در أوائل روز ، او جواب سلام و تحيّت مرا بدهد ، تمام روز من همچون عصر با فرح و سرور خواهد بود .\r\n11 - و اگر در شبى بر من عبور كند و از بوى نسيم او به مشام من برسد آن شب من همه‌اش همچون سحر وقت زنده و بيدارى و نباهت است .\r\n\r\n\r\n","description":"","footnote":"\r\n( 1 ) - « ديوان ابن فارض » ثانية كبرى ، ابيات 353 ، به بعد ، ص 80 و ص 81 .\r\n","page_name":" 194 ","page_number":204},
  {"content":"\r\n\r\n12 - و اگر شبى بر من وارد شود ، به واسطهء آن ورود ، تمام آن ماه من از شدّت ابتهاج آن ديدار يك شبه و زيارت او در حكم ليلة القدر من است .\r\n13 - و اگر به خانهء من نزديك شود ، تمام دوران سال من مانند فصل معتدل بهارى مىشود كه در باغهاى چشم‌انگيز و با طراوت پيوسته به تنزّه و تنعّم مشغولم .\r\n14 - و اگر از من راضى شود ، تمام عمر من از نقطه نظر پاكى و پاكيزگى همچون ايّام صباوت و دوران جوانى خواهد بود .\r\n\r\n","description":"","footnote":"","page_name":" 195 ","page_number":205},
  {"content":"\r\n . \r\n","description":"","footnote":"","page_name":" 196 ","page_number":206},
  {"content":"\r\n\r\n\r\nدرس هفتاد و دوّم تا هفتاد و پنجم تفسير آيه إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا\r\n الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ \r\n\r\n","description":"","footnote":"","page_name":" 197 ","page_number":207},
  {"content":"\r\n . \r\n","description":"","footnote":"","page_name":" 198 ","page_number":208},
  {"content":"\r\n\r\nدرس هفتاد و دوم تا هفتاد و پنجم بسم اللّه الرّحمن الرّحيم و صلّى الله على محمّد و آله الطّاهرين و لعنة الله على اعدائهم أجمعين من الآن الى قيام يوم الدين ، و لا حول و لا قوّة الّا بالله العلىّ العظيم .\r\nقال اللّه الحكيم فى كتابه الكريم :\r\n  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ * وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ   .\r\n( آيه 55 و 56 ، از سورهء مائده : پنجمين سوره از قرآن كريم ) « اين است و جز اين نيست كه ولىّ شما خداست و رسول خدا و كسانى كه ايمان آورده ، اقامهء نماز مىكنند ، و در حال ركوع أداء زكات مىنمايند . و هر كس كه ولايت خدا و رسول خدا و مؤمنان را بپذيرد ، پس حقّا ، حزب خدا غلبه كنندگانند » .\r\nإجماع شيعه ، چه از مفسّرين آنها ، و چه از روات و محدّثين آنها ، و چه در كتبى كه در فضائل و مناقب و تواريخ آورده‌اند ، اين است كه : حضرت امير مؤمنان علىّ بن أبي طالب عليه السّلام در حال ركوع در نماز به فقيرى كه در مسجد سؤال مىكرد ، انگشترى خود را تصدّق داد ، و رسول خدا در منزل بوده‌اند ، و اين آيه ولايت آن حضرت را جبرائيل فرود آورد ، و رسول الله با خود قرائت مىكرده‌اند ، تا با جمعى از اصحاب كه به در مسجد رسيدند ، پرسيدند : آيا كسى در حال ركوع نمازش تصدّق داده است ؟ ! سائل انگشترى را به رسول الله نشان داد و گفت : اين است آن صدقه‌اى كه آن مرد كه مشغول نماز خواندن است . در حال ركوع به من بخشيد ، و من از دست او بيرون آوردم ، در اين صورت صداى اصحاب به تكبير بلند شد ، و\r\n\r\n","description":"","footnote":"","page_name":" 199 ","page_number":209},
  {"content":"\r\n\r\nرسول خدا حمد و سپاس او را بجاى آورد ، كه تعيين مقام ولايت ، پس از خدا و رسول او به امير المؤمنين شده است .\r\nاز اتّفاق و اجماع شيعه بگذريم ، بسيارى از عامّه ، اين موضوع را در تفاسير و كتب خود آورده ، و از نقطه نظر سند و اعتبار تاريخى از مسلّميّات مىدانند ، و من حيث المجموع كسى كه اهل تتبّع و دقّت باشد ، در شأن نزول اين آيه مباركه ، دربارهء ولايت علىّ بن أبي طالب هيچگونه ترديدى نخواهد داشت .\r\nو اين آيه ، ولايت و امامت بلا فصل امير المؤمنين را به طور اطلاق و بدون قيد و شرطى اثبات مىكند ، و از جملهء آيات واضحه براى اين مطلب محسوب مىگردد . زيرا ولايت آن حضرت را در رديف و در رتبهء ولايت خدا و رسولش قرار مىدهد ، و معلوم است كه ولايت امر واحدى است كه براى خداوند ، بالأصالة ، و براى غير او بالتّبع است . و از اينجا روشن مىشود كه آن حضرت مانند رسول الله ، به كمال درجات قرب فائز گرديده ، و از چشمهء ماء معين توحيد مطلق و عرفان محض حضرت حقّ اشراب شده‌اند ، و بنابر اين سيطره و احاطهء تكوينيّه و تشريعيّه او نسبت به مردم ، بر اساس قابليّت و فعليّت وصول و إندكاك در ذات حقّ ، و متجلّى شدن به جميع أسماء و صفات جماليّه و جلاليّهء اوست .\r\nابن شهرآشوب گويد : امّت اسلام اجماع كرده‌اند بر اين كه : اين آيه دربارهء علىّ عليه السّلام چون در ركوع نمازش ، انگشترى خود را به صدقه داد ، نازل شده است ، و در اين مسئله خلافى بين مفسّران قرآن نيست . ثعلبىّ و ماوردىّ و قشيرىّ و قزوينىّ و رازىّ و نيشابورىّ و فلكىّ و طوسىّ و طبرىّ در تفاسير خود از سدّى و مجاهد و حسن و أعمش و عتبة بن أبى حكيم و غالب بن عبد الله و قيس بن ربيع و عبايهء ربعىّ و عبد الله بن عبّاس و أبو ذرّ غفارىّ اين مطلب را ذكر كرده‌اند .\r\nو همچنين ابن البيّع در كتاب « معرفة الاصول » از عبد الله عبيد الله بن عمر بن علىّ بن أبي طالب ، و واحدىّ در كتاب « أسباب نزول القرآن » از كلبى ، از صالح ، از ابن عبّاس ، و سمعانىّ در كتاب « فضائل الصّحابة » از حميد طويل از انس ، و سلمان بن أحمد در « معجم أوسط » خود از عمّار ، و أبو بكر بيهقىّ در « مقنّف » ( مصنّف خ ل ) و محمّد فتّال در كتاب « تنوير » و كتاب « روضة » از عبد الله بن سلام و ابو صالح و شعبى و مجاهد و زرارة بن\r\n\r\n","description":"","footnote":"","page_name":" 200 ","page_number":210},
  {"content":"\r\n\r\nأعين از محمّد بن على ، و نطنزى در كتاب خصائص از ابن عبّاس ، و أبانة از فلكى از جابر انصارى و ناصح تميمى و ابن عبّاس و كلبى در روايات مختلف اللّفظ و متّفق المعنى اين مطلب را همگى ذكر كرده‌اند .\r\nو در كتاب « اسباب النّزول » ص 148 از واحدىّ آمده است « 1 » كه : عبد اللّه بن سلام با چند نفر از قوم خود به نزد رسول الله آمدند ، و از اين كه منزل آنها به مسجد دور بود شكايت داشتند ، و نيز گفتند كه : اقوام ما كه يهودى هستند ، چون ديدند ما اسلام آورديم ، ما را كنار زدند ، و با ما سخن نمىگويند ، و همنشينى ندارند ، و با ما ازدواج نمىكنند ، اين آيه نازل شد .\r\nو پس از نزول آيه ، رسول خدا صلّى اللّه عليه و آله و سلّم به سوى مسجد روان شدند ، وسائلى را مشاهده كردند ، و از او پرسيدند : آيا كسى به تو چيزى را داده است ؟ ! گفت : آرى ! انگشترى از نقره ، و در روايتى آمده است كه : انگشترى از طلا ! رسول خدا فرمود : اين انگشتر را كه به تو داده است ؟ ! گفت : اين مرد در حال ركوع داده است ! « 2 »\r\n\r\n\r\n","description":"","footnote":"\r\n( 1 ) - در « ينابيع المودّة » شيخ سليمان قندوزى حنفى گفته است كه : واحدىّ دربارهء آيه  إِنَّما وَلِيُّكُمُ اللَّهُ  آورده است كه در شأن امير المؤمنين نازل شده است ( از ط اسلامبول سنهء 1301 ص 212 ، و از ط هفتم نجف ، ص 251 ، در باب 56 ) . و همچنين يحيى بن جابر بلاذرى در « أنساب الاشراف » ج 2 كه در ترجمه امير المؤمنين ( ع ) است ص 150 در حديث شماره ( 151 ) از حمّاد بن سلمه از كلبى از ابو صالح از ابن عباس آورده است . و أيضا على بن حسن بن هبة الله شافعى معروف به ابن عساكر در « تاريخ دمشق » در ج 2 از ترجمه امير المؤمنين ، از مجلّد مطبوع ص 409 و ص 410 با دو سند از على بن ابي طالب و از سلمه روايت كرده است ، و ايضا حاكم حسكانى در « شواهد التنزيل » از ص 161 تا ص 169 با چهارده سند تحت شماره 216 تا 230 از ابن عباس و أنس بن مالك . و محمّد ابن حنفيّه ، و عطاء بن سائب ، و عبد الملك بن جريح مكّى و حضرت امام ابي جعفر محمد باقر عليه السّلام آورده است و أيضا مولى على متّقى هندى در « كنز العمّال » ج 15 ص 95 از طبع دوّم در تحت شماره 269 آورده است ، و أيضا على بن محمّد واسطى جلّابى شافعى ، مشهور به ابن مغازلى در « مناقب » خود ، از ص 311 تا ص 314 با پنج سند مختلف خود از عامّه تحت شماره 354 تا 358 از ابن عباس و حضرت امير المؤمنين و حضرت باقر عليهما السّلام آورده است ، و ايضا در « غاية المرام » ص 105 حديث يازدهم از موفّق بن احمد خوارزمى روايت كرده و در آخر آن تكبير رسول الله ، و أبيات حسّان بن ثابت را آورده است . و ايضا مجلسى در « بحار » ط كمپانى ج 9 در ص 34 از « كشف اليقين » ، از محمّد بن جرير طبرى با اسناد متّصل خود از سعيد بن جبير از ابن عباس ، و در ص 35 از تفسير عيّاشى از ابو حمزه ثمالى از حضرت باقر عليه السلام روايت كرده است . و ايضا شيخ طوسى در « تفسير تبيان » طبع سنگى ، ج 1 ص 564 از كلبى آورده است كه دربارهء عبد الله بن سلام و رفقاى او كه اسلام آورده بودند و يهود قطع مراوده با آنان نموده بودند نازل شده است كه دلالت بر ولايت على شدند ، و شيخ گفته است كه : ابو بكر رازى در كتاب « احكام القرآن » على ما حكاه المغربى عنه و طبرى و رمّانى و مجاهد و سدّى گفته‌اند كه شأن نزول اين آيه علىّ بن ابي طالب است كه در نماز خاتم خود را به فقير داد . و ايضا در « مجمع البيان » ط صيدا ج 2 ص 210 و ص 211 از ابو القاسم حسكانى روايت كرده است و ايضا در « غاية المرام » ص 205 حديث . شمارهء يازدهم از موفق بن أحمد خوارزمى آورده است . و ايضا در « تفسير الميزان » ج 6 ص 23 از حافظ ابو نعيم اصفهانى آورده است .\r\n( 2 ) - اين روايت را به اين مضمون جلال الدين سيوطى در « الدّرّ المنثور » ج 2 ص 293 و ص 294 آورده است ، از تخريج ابن مردويه از طريق كلبى از ابو صالح از ابن عبّاس ، و در ذيل آن وارد است كه رسول خدا فرمود به آن سائل كه : در چه حال به تو داده است ؟ ! گفت : در حال ركوع ، و آن مرد على بن ابي طالب بود فكبّر رسول الله صلى الله عليه ( و آله ) و سلم و هو يقول : و من يتولّ الله و رسوله و الّذين أمنوا فإنّ حزب الله هم الغالبون . و ايضا در « الدّرّ المنثور » در همين موضع با هشت سند ديگر اين روايت را از خطيب از ابن عباس ، و از عبد الرزّاق و عبد بن حميد و ابن جرير و ابو الشيخ و ابن مردويه از ابن عباس ، و از طبرانى در « معجم أوسط » و ابن مردويه از عمّار ياسر و از ابو الشيخ و ابن مردويه از علىّ ، و از ابو حاتم و ابو الشيخ و ابن عساكر از سلمة بن كهيل ، و از ابن جرير از مجاهد ، و از طبرانى و ابن مردويه و ابو نعيم از ابو رافع ، و از ابن مردويه از ابن عباس ، روايت كرده است .\r\n","page_name":" 201 ","page_number":211},
  {"content":"\r\n\r\nدر « تفسير ثعلبى » در روايت ابو ذر وارد است كه سائل گفت : اللّهم اشهد أنّى سألت فى مسجد رسول الله صلّى اللّه عليه و آله و سلّم و لم يعطنى أحد شيئا و كان علىّ عليه السّلام راكعا فأومى بخنصره اليمنى فأقبل السّائل حتّى أخذه من خنصره ، و ذلك به عين رسول الله صلّى اللّه عليه و آله و سلّم .\r\n« بار پروردگارا ! تو گواه باش كه من در مسجد رسول خدا سؤال كردم و هيچ كس به من چيزى نداد ، و على عليه السّلام در حال ركوع بود ، انگشت خنصر دست راست خود را به او إشاره كردند ، سائل جلو آمد ، و انگشترى را از انگشت خنصر او بيرون آورد ، و اين عمل در مقابل ديدگان رسول خدا بود » .\r\nو چون رسول خدا از نماز فارغ شد ، سر خود را به سوى آسمان بلند كرد و عرضه داشت :\r\nاللّهمّ إنّ أخى موسى سألك فقال :         رَبِّ اشْرَحْ لِي صَدْرِي * وَ يَسِّرْ لِي أَمْرِي * وَ احْلُلْ عُقْدَةً مِنْ لِسانِي * يَفْقَهُوا قَوْلِي * وَ اجْعَلْ لِي وَزِيراً مِنْ أَهْلِي * هارُونَ أَخِي * اشْدُدْ بِهِ أَزْرِي * وَ أَشْرِكْهُ فِي أَمْرِي         ( آيات 26 تا 33 ، از سورهء 20 : طه ) .\r\n\r\n","description":"","footnote":"","page_name":" 202 ","page_number":212},
  {"content":"\r\n\r\n« بار پروردگارا ! برادر من موسى از تو مسئلت كرد ، و گفت كه : اى پروردگار من ! سينهء مرا براى من بگستر ! و أمر مرا براى من آسان گردان ! و گره را از زبان من بردار ، تا آنكه گفتار مرا بفهمند ! و از ميان أهل من براى من وزيرى قرار بده ، كه آن وزير برادر من هارون بوده باشد ! پشت مرا با او محكم كن ! و او را در امر من شريك گردان » .\r\nو تو اى خداى من ، در برابر اين تقاضاى موسى ، براى او قرآنى را فرو فرستادى كه :  سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما  ( آيه 35 ، از سورهء 28 : قصص ) « من بازوى تو را به برادرت محكم مىكنم ! و براى شما دو نفر قدرت و سلطه‌اى قرار دهم كه به شما دو نفر هيچوقت دسترسى پيدا نكنند » .\r\nاللّهمّ و أنا محمّد نبيّك و صفيّك ! اللّهمّ اشرح لى صدرى ، و يسّر لى أمرى ، و اجعل لى وزيراً من أهلى ، عليّا ، اشدد به ظهرى ! « بار پروردگار من ! و من محمّد پيغمبر تو و برگزيدهء تو مىباشم ! بار پروردگار من ! سينهء مرا براى من منشرح كن ! و أمر مرا براى من آسان كن ! و از أهل من وزيرى را براى من معيّن فرما ! كه او على باشد ! و پشت مرا به واسطهء او محكم گردان » .\r\nأبو ذر گويد : سوگند به خداوند كه هنوز سخن رسول الله به پايان نرسيده بود كه جبرائيل از جانب خدا نازل شد و گفت : اى محمّد بخوان ! رسول خدا پرسيد : چه بخوانم ؟ جبرائيل گفت : بخوان ! :\r\nإنّما وليّكم الله و رسوله و الّذين أمنوا الّذين يقيمون الصّلاة و يؤتون الزّكاة و هم راكعون « 1 » .\r\n\r\n\r\n","description":"","footnote":"\r\n( 1 ) - اين روايت را مجلسى در « بحار الانوار » طبع كمپانى ج 9 ص 36 از « مناقب » و از « كشف اليقين » از ثعلبى در تفسيرش آورده است . و در صدر آن چنين وارد است كه : در وقتىكه ابن عبّاس در مكّه در كنار چاه زمزم نشسته بود ، و براى مردم از گفتار رسول خدا بياناتى مىكرد ، أبو ذر وارد شد ، و پس از معرفى خود بياناتى كرد . و ما تمام اين روايت را از « غاية المرام » مىآوريم ، و فخر رازى نيز در تفسير خود آورده است ، « تفسير فخر » ج 3 ص 618 از دورهء هشت جلدى طبع دار الطّباعة العامرة .\r\n","page_name":" 203 ","page_number":213},
  {"content":"\r\n\r\nو از حضرت ابو جعفر عليه السّلام وارد است كه : جماعتى از يهود اسلام آوردند كه از آنها عبد الله بن سلام و اسيد و ثعلبة و بن يامين و سلام و ابن صوريا بودند و گفتند : اى رسول خدا ! موسى وصىّ خودش را يوشع بن نون قرار داد ، وصىّ تو كيست ؟ ! و والى امر ولايت بعد از تو كيست ؟ ! در پاسخ گفتار آنها اين آيه نازل شد .\r\n\r\n[ روايات وارده در تفسير آيه ولايت 
  ]\r\nحضرت رسول اللّه صلّى اللّه عليه و آله و سلّم گفتند : برخيزيد ! برخاستند و به سوى مسجد آمدند و در اين حال سائلى از مسجد خارج مىشد ، رسول خدا گفتند : اى سائل آيا كسى به تو چيزى بخشيده است ؟ ! گفت : آرى ! اين انگشترى را ! حضرت فرمود : چه كسى به تو بخشيده است ؟ ! گفت : آن مردى كه مشغول نماز خواندن است ! حضرت فرمود : در چه حالتى به تو بخشيد ؟ ! گفت : در حالت ركوع ! فكبّر النّبىّ و كبّر أهل المسجد ، فقال صلّى اللّه عليه و آله و سلّم : علىّ بن أبي طالب وليّكم بعدى ! فقالوا : رضينا بالله ربّا و بالإسلام دينا و بمحمّد نبيّا و بعلىّ وليّا فانزل الله تعالى :  وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ  « 1 » .\r\n« در اين حال رسول خدا الله أكبر گفتند ، و اهل مسجد الله أكبر گفتند و رسول خدا فرمود : بعد از من علىّ بن ابي طالب ولىّ شماست ! آنان گفتند : ما راضى هستيم كه خداوند پروردگار ما باشد ، و اسلام ، دين ما باشد ، و محمّد پيامبر ما باشد ، و علىّ ولىّ ما باشد ، و خداوند اين آيه را فرستاد :\r\nو كسانى كه ولايت خدا و رسول خدا و آنان را كه ايمان آورده‌اند بپذيرند ، پس حقّا حزب خدا غلبه كنندگانند » .\r\n\r\n\r\n","description":"","footnote":"\r\n( 1 ) - اين روايت را مجلسى در « بحار الانوار » طبع كمپانى ج 9 ص 33 و ص 34 از « أمالى » صدوق آورده است ، و در تتمّهء آن وارد است كه : از عمر بن الخطّاب روايت شده است كه : سوگند به خدا كه من در حال ركوع در نماز چهل انگشتر دادم ، تا آنچه دربارهء علىّ بن أبي طالب نازل شد دربارهء من هم نازل شود ، و ليكن نازل نشد . و همچنين سيّد هاشم بحرانى در « غاية المرام » ص 107 تحت شمارهء حديث ششم از طريق خاصّه آورده است و تتمّه آن را نيز آورده است . و شيخ طوسى در « تفسير تبيان » ط سنگى ج 1 ص 548 به سؤال رسول خدا از سائل و تكبير آن حضرت ، ضمن استدلال خود تصريح كرده است . و نيز بحرانى در « تفسير برهان » ط سنگى ، ج 1 ص 293 ، و علّامهء طباطبائى رضوان الله عليه در « الميزان » ج 6 ص 14 آورده‌اند .\r\n","page_name":" 204 ","page_number":214},
  {"content":"\r\n\r\nسپس ابن شهرآشوب ادامه داده و مىگويد : در كتاب أبو بكر شيرازى وارد است كه چون سائل سؤال كرد ، امير المؤمنين عليه السّلام دست خود را به روى پشت خود گذاردند ، كه اشاره باشد براى آنكه سائل انگشترى را بيرون آورد ، در اين حال سائل دست خود را دراز كرد ، و انگشترى را از دست او بيرون كشيد ، و براى او دعا كرد .\r\nدر اين وقت بود كه خداوند بر ملائكهء خود به سبب امير المؤمنين مباهات كرد و گفت :\r\nاى فرشتگان من آيا نمىبينيد : چگونه اين بندهء من ، جسدش در عبادت من است ، و قلب او به من پيوسته است ؟ و او به مال خود به جهت رضاى من تصدّق مىدهد ؟ ! من شما را شاهد مىگيرم كه : من از او راضى هستم ، و از اخلاف او يعنى از ذرّيّهء او نيز راضى هستم ، جبرائيل فرود آمد و اين آيه را آورد .\r\nو در كتاب « مصباح » وارد است كه اين صدقه در روز بيست و چهارم از ماه ذىحجّه بوده است ، و در روايت أبو ذرّ ، در نماز ظهر بوده است ، و نيز روايت شده است كه در نماز نافلهء ظهر بوده است .\r\nو در « أمالى » ابن بابويه صدوق آمده است كه : عمر بن الخطّاب گفت : من چهل انگشترى به صدقه در حال ركوع دادم ، تا دربارهء من نازل شود آنچه دربارهء على نازل شده است ، و ليكن نازل نشد .\r\nدر « أسباب النّزول » از واحدى آمده است كه : و من يتولّ الله يعنى يحبّ الله ، و رسوله ، و الّذين آمنوا يعنى عليّا ، فإنّ حزب الله يعنى شيعة الله و رسوله و وليّه ، و هم الغالبون ، يعنى هم الغالبون على جميع العباد .\r\n« و كسى كه ولايت خدا را بر عهده دارد ، يعنى او را دوست دارد ، و رسول او را دوست دارد ، و مراد از و الّذين آمنوا على است ، و مراد از حزب الله ، پيروان خدا و رسول خدا و ولىّ خداست ، و مراد از هم الغالبون غلبه كنندگان بر جميع بندگان است » .\r\nپس در اين آيه ، اوّلا خداوند به نفس خود ابتداء كرده است ، و سپس به رسول خود ، و پس از آن به ولىّ خود ( انّما وليّكم الله - الخ ) و همچنين در آيه ثانيه نيز به همين منوال ابتدا كرده است ( و من يتوّل اللّه - الخ ) .\r\nو در علم حساب جملهء : إنّما وليّكم الله و رسوله و الّذين آمنوا الّذين يقيمون\r\n\r\n","description":"","footnote":"","page_name":" 205 ","page_number":215},
  {"content":"\r\n\r\nالصّلاة و يؤتون الزّكاة و هم راكعون با جملهء : محمّد المصطفى رسول الله و بعده المرتضى علىّ بن أبي طالب و عترته هم ميزان است ، يعنى شمارهء حساب هر يك از اين دو جمله ، سه هزار و پانصد و هشتاد است . ( 3580 ) « 1 » .\r\nو در « كافى » از حضرت باقر عليه السّلام از پدرش ، از جدّش عليهم السّلام روايت است كه فرمود :\r\nلمّا نزلت إنّما وليّكم الله و رسوله اجتمع نفر من أصحاب رسول اللّه صلّى اللّه عليه و آله و سلّم فى مسجد المدينة و قال بعضهم لبعض : ما تقولون فى هذه الآية ؟ ! قال بعضهم : إن كفرنا بهذه الآية نكفر بسائرها ( كفرنا خ ل ) و إن آمنّا فإنّ هذا ذلّ حين يسلّط علينا علىّ بن أبي طالب ! فقالوا : نعلم أنّ محمّدا صادق فيما يقول ، و لكن نتولّاه و لا نطيع عليّا فيما أمرنا فنزل : « يعرفون نعمة الله ثمّ ينكرونها » يعنى ولاية محمّد ( علىّ خ ل ) و أكثرهم الكافرون بولاية علىّ . « 2 » « چون آيه انّما وليّكم الله و رسوله ، نازل شد ، چند نفر از اصحاب رسول خدا در مسجد مدينه گرد آمدند ، و بعضى از آنها به ديگران گفتند : رأى شما دربارهء اين آيه چيست ؟ ! بعضى گفتند : اگر ما به اين آيه كافر شويم ، و آن را ردّ كنيم ، نسبت به بقيّهء آيات نيز كافر شده‌ايم ! و اگر به اين آيه ايمان بياوريم ، موجب ذلّت و سرافكندگى ماست ، در آن وقتى كه علىّ بن ابي طالب بر ما مسلّط شود .\r\nو پس از آن گفتند : ما مىدانيم كه محمّد در بارهء آنچه كه مىگويد ، صادق است ، و ليكن ما ولايت او را بر عهده مىگيريم ، و ليكن علىّ را دربارهء أوامرى كه به ما مىكند ، اطاعت نمىنمائيم ! در اين حال اين آيه نازل شد :\r\n\r\n\r\n","description":"","footnote":"\r\n( 1 ) اين حساب بر اساس أبجد كبير است ، كه از عدد يك شروع مىشود ، و به عدد هزار پايان مىيابد و علاوه بر آنكه ابن شهرآشوب اين مطلب را آورده است ، ما نيز خود حساب كرديم و هر دو جمله به همين عدد در آمد .\r\n( 2 ) اين حديث را در « غاية المرام » ص 107 تحت شمارهء ( 2 ) از محمد بن يعقوب كلينى روايت كرده است .\r\n","page_name":" 206 ","page_number":216},
  {"content":"\r\n\r\nيعرفون نعمة الله ثمّ ينكرونها . يعنى « ولايت محمّد را ( ولايت علىّ را خ ل ) مىشناسند ، و اكثر آنان نسبت به ولايت علىّ كافر مىشوند » .\r\nو علىّ بن جعفر از حضرت ابو الحسن موسى بن جعفر عليهما السّلام دربارهء گفتار خداوند متعال ،  وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ  روايت كرده است كه : أوحى الله إليه : يا محمّد ! إنّى أمرت فلم اطع فلا تجزع أنت إذا أمرت فلم تطع فى وصيّك ! « خداوند به سوى پيامبرش وحى فرستاد : اى محمّد ! من امر كردم و اطاعت نشدم ، پس تو جزع مكن چون أمر كردى و دربارهء وصيّت ، اطاعت نشدى ! » .\r\nو بنابر اين گفتار خداى تعالى :  وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  اثبات ولايت بر وجه خصوص مىكند ، براى آن كسى كه او را ولىّ ما قرار داده است و معناى ولايت را از غير او نفى مىكند .\r\nو معناى وليّكم آن است كه قائم به امور شما باشد و اطاعت كردن از او بر شما لازم باشد ، و چون اين معنى ثابت شود امامت او ثابت مىشود ! چون كه هيچكس حقّ تصرف در امور امّت ندارد ، و اطاعت او بعد از پيامبر واجب نيست ، مگر آن كه امام بوده باشد ، و عصمت او ثابت شده باشد ، به علّت آن كه وقتى كه خداوند سبحانه اطاعت كردن از او را واجب كرد ، همانطور كه اطاعت كردن از خودش و رسولش را واجب كرده است ، اين امر مقتضى اطاعت از اوست در تمام امور ، و اين دليل بر عصمت است .\r\nزيرا كه اگر او معصوم نباشد ، ممكن است امر به كار زشت و قبيح كند ، و در اين صورت اطاعت از او قبيح است ، و خداوند امر به فعل قبيح كرده است ، و چون مىدانيم كه خداوند امر به كار زشت و قبيح نمىكند ، پس امر به اطاعت از او مستلزم عصمت است ، و اين آيه دليل بر لزوم عصمت است .\r\nو دليل بر اين كه لفظ ولىّ در اين آيه ، افادهء معناى ولايت و اولويّت مىكند ، آن گفتارى است كه مبرّد در كتاب « العبارة عن صفات الله » آورده است ، آنجا كه گويد :\r\nإنّ الولىّ هو الأولى « ولىّ آن كسى است كه أولى به تصرّف در امور باشد » .\r\n\r\n","description":"","footnote":"","page_name":" 207 ","page_number":217},
  {"content":"\r\n\r\nو رسول خدا صلّى اللّه عليه و آله و سلّم فرموده است : أيّما امرأة نكحت به غير إذن وليّها « هر زنى كه بدون إذن ولىّ خود نكاح كند » . و از همين قبيل است أولياء الدّم ( أولياى خون ) و فلان ولىّ أمر الرّعيّة « و فلان كس ولىّ امر رعيّت است » .\r\n و نعم ولىّ الأمر بعد وليّه * و منتجع التّقوى و نعم المؤدّب \r\n« 1 » « و چه خوب ولىّ امرى است بعد از ولىّ امر ، و چه خوب پيشوا و دلالت كننده به پاكى و تقوى است ، و چه خوب ادب كننده‌اى است » .\r\nو بنابر اين به سؤال ايراد كننده در اين مقام نبايد وقعى نهاد .\r\nو اختصاص آيه به بعضى از مؤمنين كه ايشان را متّصف به دادن زكات كرده است ، خارج مىكند آن كسانى را كه زكات نداده‌اند ، و از آنجائى كه زكات آنها را نيز اختصاص به حال ركوع مىدهد ، و اين براى همهء مؤمنان حاصل نشده است ، و نيز از آنجائى كه ولايت را از غير افراد ذكر شده در آيه نفى مىكند ، چون با لفظ انّما آورده است و دادن زكات در حال ركوع را براى غير علىّ بن ابي طالب هيچكس ادّعا نكرده است ، معلوم مىشود كه فقطّ ولايت را در انحصار علىّ قرار داده است .\r\nو روايات وارده از طريق شيعه ، متواتر است ، و از طريق مخالفين ظاهر و مستفيض است . و امّا اينكه اخبار از ولايت آن حضرت در آيه كريمه به لفظ جمع آورده شده است ، و به الّذين آمده است ، با آنكه آن حضرت واحد است ، مانند اخبارى است كه براى شخص واحد به صيغهء جمع در آياتى از قرآن كريم آمده است ، همچون آيه شريفهء :  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ  ( آيه 173 از سورهء 3 : آل عمران ) « آن مؤمنانى كه به آنها مردم گفتند ( نعيم بن مسعود اشجعى ) كه لشكر انبوه مكّه بر عليه شما اجتماع كرده‌اند پس بترسيد از آنها » . و همچون آيه :  إِنَّ الَّذِينَ يُنادُونَكَ مِنْ وَراءِ الْحُجُراتِ  ( آيه 4 ، از سورهء 49 : حجرات ) « به درستى كه آنان كه تو را از پشت اطاق‌ها صدا مىزنند » و مراد ثابت بن قيس بن شماس است . و همچون آيه :  يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ  ( آيه 8 ، از سورهء 63 : منافقون ) .\r\n\r\n\r\n","description":"","footnote":"\r\n( 1 ) - اين بيت از كميت است ( تفسير ابو الفتوح ط مظفرى ، ج 2 ، ص 176 ) .\r\n","page_name":" 208 ","page_number":218},
  {"content":"\r\n\r\n« مىگويند كه اگر ما به شهر مدينه بازگشتيم ، حتما عزيزترين افراد ما ، ذليل‌ترين افراد را از آنجا خارج خواهند كرد » . و مراد از گويندهء اين كلام ، عبد الله بن ابىّ بن سلول است .\r\n\r\n[ اشعار شعراى صدر اسلام راجع به صدقه دادن انگشترى 
  ]\r\nاز همهء اينها گذشته اصولا در اينجا الّذين آمنوا براى افادهء عموم نيست زيرا توصيف شده است به إقامهء صلاة و دادن زكات در حال ركوع « 1 » .\r\nدربارهء داستان إعطاء انگشترى مولى امير المؤمنين شعراء بزرگ از صدر اسلام تاكنون در قصائد و مدائح خود ، اشعارى نغز سروده‌اند ، و ما در اينجا منتخبى از آنچه را كه در « مناقب » ابن شهرآشوب آورده است مىآوريم . خزيمة بن ثابت « 2 » گويد :\r\n فديت عليّا إمام الورى * سراج البريّة مأوى التّقى 1\r\nوصىّ الرّسول و زوج البتول * إمام البريّة شمس الضّحى 2\r\nتصدّق خاتمه راكعا * فأحسن بفعل أمام الورى 3\r\nففضّله الله ربّ العباد * و أنزل فى شأنه هل اتى 4 \r\n1 - جان من به فداى علىّ باد كه او امام خلايق است ، و چراغ تابناك همهء مردمان ، و مأوى و محلّ تقوى است .\r\n2 - او وصىّ رسول خدا ، و شوهر بتول عذراء ، و امام همهء مردمان ، و خورشيد درخشان در نيمهء روز است .\r\n3 - اوست كه در حال ركوع نماز انگشترى خود را تصدّق داد ، پس چقدر نيكوست اين عمل در مقابل همهء خلايق عالم .\r\n4 - و بر همين اساس بود كه پروردگار بندگان ، او را تفصيل داد ، و دربارهء او سورهء هل أتى را فرو فرستاد .\r\nو همچنين خزيمة گويد :\r\n\r\n\r\n","description":"","footnote":"\r\n( 1 ) - « مناقب » ابن شهرآشوب ، باب النّصوص على امامته عليه السلام ، ج 1 ، فصل اول ، از طبع سنگى ، ص 514 تا ص 517 .\r\n( 2 ) - خزيمة بن ثابت انصارى ذو الشّهادتين از افاضل اصحاب رسول الله بود و در ولاء امير المؤمنين همچون مقداد و جابر انصارى و أبو الهيثم بن التّيّهان بود ، در جنگ جمل و صفّين حاضر بود ، و همچنان كه در « رجال كشّى » ط بمبئى ص 35 وارد است در صفين بعد از آنكه عمّار ياسر شهيد شد در چادر خود رفت و غسل شهادت كرد و به ميدان آمد و جنگ كرد تا به درجهء شهادت نائل شد . و همچنين از محمّد بن عمّار بن خزيمة\r\n","page_name":" 209 ","page_number":219},
  {"content":"\r\n\r\n أبا حسن تفديك نفسى و اسرتى * و كلّ بطيىء فى الهدى و مسارع 1\r\nأ يذهب مدح من محبّك ضايعا * و ما المدح فى جنب الإله بضايع 2\r\nفأنت الّذى أعطيت إذ كنت راكعا * علىّ فدتك النّفس يا خير راكع 3\r\nفأنزل فيك الله خير ولاية * و بيّنها فى محكمات الشّرائع 4 \r\n1 - اى ابا الحسن به فداى تو باد جان من ، و قوم و عشيره من ، و هر كس كه در راه هدايت به كندى راه مىرود و يا به تندى ! 2 - آيا مديحه‌سرائى از دوست و دوستدار تو به هدر مىرود ، در حالى كه هيچ مدحى كه براى خدا گفته شود ضايع نمىگردد ؟ ! 3 - تو آن هستى كه در حال ركوع عطا نمودى ! اى علىّ به فداى تو باشد نفس من اى بهترين ركوع كنندگان ! 4 - و بدين جهت خدا دربارهء تو بهترين مقام و رتبهء ولايت را نازل كرد ، و در آيات محكمه از شرايع بيان فرمود ! و حسّان بن ثابت « 1 » ، همچنان كه در ديوان حميرىّ وارد شده است گويد :\r\n علىّ أمير المؤمنين أخو الهدى * و أفضل ذى نعل و من كان حافيا 1\r\nو أوّل من أدّى الزّكاة بكفّه * و أوّل من صلّى و من صام طاويا 2\r\nفلمّا أتاه سائل مدّ كفّه * إليه و لم يبخل و لم يك جافيا 3\r\nفدسّ إليه خاتما و هو راكع * و ما زال اوّاها إلى الخير داعيا 4\r\nفبشّر جبريل النّبىّ محمّدا * بذلك و جاء الوحى فى ذاك ضاحيا 5 \r\n\r\n\r\n","description":"","footnote":"\r\nكه نوادهء اوست آورده است كه : او گفت : پيوسته جدّ من در جنگ جمل و صفّين سلاح همراه خود داشت تا وقتىكه عمّار كشته شد در اين وقت شمشير خود را بيرون كشيد و گفت كه : از رسول خدا شنيده‌ام كه عمّار را طائفه ستمگر مىكشند و پيوسته شمشير مىزد و مىرزميد تا به درجهء شهادت رسيد .\r\n( 1 ) - حسّان بن ثابت انصارى شاعر معروف و مشهور به شاعر رسول الله بوده است و حضرت رسول درباره او فرمودند : لا تزال مؤيّدا بروح القدس ما دمت ناصرنا : پيوسته تو مؤيّد به روح القدس هستى تا وقتىكه ما را يارى مىكنى ! حسّان قصيدهء معروف غدير را سرود ، و قصائد ديگرى دارد ، بسيار مرد ترسوئى بود و جزرى از ترس او در جنگ خندق داستان عجيبى دارد ، بارى بالاخره به عثمان گرايش پيدا كرد و از امير المؤمنين عليه السّلام برگشت و معلوم شد سر قيدى كه حضرت رسول در دعا براى او آورده‌اند چيست ؟ و خودش مورد شعر خود واقع شد كه : و كن للّذى عادى عليّا معاديا « و اى خدا تو دشمن آن كسى باش كه با على دشمنى كند » ( مختصرى از « قاموس الرّجال » ج 3 ص 117 تا 120 ) .\r\n","page_name":" 210 ","page_number":220},
  {"content":"\r\n\r\n1 - علىّ امير مؤمنان است ، كه يار و برادر هدايت است ، و با فضيلت‌ترين تمام خلايق است ، چه آنان كه نعل بر پا كرده‌اند و چه آنان كه پا برهنه راه رفته‌اند .\r\n2 - و اوّلين كسى است كه با دست خود زكات را پرداخت ، و اوّلين كسى است كه نماز خوانده است ، و از روى عمد با شكم تهى و خالى روزه گرفته است .\r\n3 - و چون سائل به نزد او آمد ، دست خود را دراز كرد به سوى آن سائل ، و بخل نورزيد ، و جفا ننمود .\r\n4 - و در پنهانى انگشترى را در حال ركوع به آن سائل داد ، و پيوسته او حال انابه و گريه به سوى خدا داشت ، و پيوسته او دعوت به خير و خوبى مىكرد .\r\n5 - و بدين سبب بود كه جبرئيل براى پيامبر محمّد بشارت آورد ، و بدين مطلب و اعطاء انگشترى وحى نازل شد ، و به طور وضوح و روشن بود .\r\nو شاعر أهل بيت : حميرىّ « 1 » گويد :\r\n 1 من كان أوّل من تصدّق راكعا * يوما بخاتمه و كان مشيرا\r\n2 من ذاك قول الله إنّ وليّكم * بعد الرّسول ليعلم الجمهورا \r\n1 - كيست آنكه اوّلين كسى است كه در روزى انگشترى خود را به صدقه داد ، و به سائل دست خود را اشاره كرد ؟\r\n2 - كيست آن كه دربارهء او گفتار خدا آمد كه : او پس از پيامبر ، ولىّ شماست ، براى آنكه به تمامى مردم اعلام كند ؟\r\nو نيز حميرى گويد :\r\n 1 نفسى الفداء لراكع متصدّق * يوما بخاتمه فآب سعيدا\r\n2 أعنى الموحّد قبل كلّ موحّد * لا عابدا صنما و لا جلمودا\r\n3 أعنى الّذى نصر النّبىّ محمّدا * و وقاه كيد معاشر و مكيدا \r\n\r\n\r\n","description":"","footnote":"\r\n( 1 ) - سيّد اسمعيل بن محمّد الحميرى از اعاظم شيعيان و شعراى اهل بيت است ، در اوائل ، قائل به امامت محمّد حنفيّه بوده است ، ولى همانطور كه در « رجال كشّى » طبع بمبئى ص 184 تا ص 186 حالات و ترجمه او را آورده است ، در اثر ملاقات با حضرت صادق عليه السّلام شيعهء اثنا عشرى شد ، و با ولايت اهل بيت جان سپرد ، و وفات او در زمان حضرت صادق عليه السّلام بوده است .\r\n","page_name":" 211 ","page_number":221},
  {"content":"\r\n\r\n سبق الأنام إلى الفضائل كلّها * سبق الجواد إلى الرّهان بليدا 4 \r\n1 - جان من به فداى آن ركوع كننده و صدقه دهنده‌اى باد كه روزى انگشترى خود را داد ، و سعيد و پيروز بخت گرديد .\r\n2 - مقصود من آن موحّدى است كه قبل از همهء موحّدين موحّد شد ، و هيچ گاه بت و صنم و سنگ را نپرستيد .\r\n3 - مقصود من آن كسى است كه محمّد پيامبر خدا را يارى كرد ، و از كيد و مكيد مردم و احزاب حفظ كرد .\r\n4 - او از همهء مردم در تمام فضائل سبقت گرفت ، همچون اسب تيزرو و سبكتازى كه در وقت مسابقه از اسب كندى پيشى مىگيرد .\r\nو نيز حميرى گويد :\r\n من أنزل الرّحمن فيهم هل أتى * لمّا تحدّوا للنّذور وفاءا 1\r\nمن خمسة جبريل سادسهم و قد * مدّ النّبىّ على الجميع عباء 2\r\nمن ذا بخاتمه تصدّق راكعا * فأثابه ذو العرش منه ولاءا 3 \r\n1 - كيست آن كه خداوند رحمن دربارهء آنان سورهء هل اتى را فرستاد ، وقتى كه براى وفاء به نذرهاى خود سهميّه‌هاى خود را دادند ؟\r\n2 - كيستند آن پنج نفرى كه جبرئيل ششمى آنهاست ، و پيغمبر روى همگى آنها عباى خود را بگسترد ؟\r\n3 - كيست آنكه انگشترى خود را در حال ركوع صدقه داد ؟ و بدين جهت خداوند صاحب عرش ولاى خود را جزاى او داد ؟\r\nو سيّد رضى « 1 » گويد :\r\n و من سمحت بخاتمه يمين * تضنّ بكلّ عالية الكعاب 1\r\nأ هذا البدر يكسف بالدّياجى * و هذا الشّمس تطمس بالضّباب 2 \r\n\r\n\r\n","description":"","footnote":"\r\n( 1 ) - رضى ، همان سيّد شريف رضى است ، كه ابو الحسن محمد بن حسين بن موسى بن محمّد بن موسى بن ابراهيم بن الامام موسى بن جعفر عليه السلام است ، و برادر سيّد مرتضى است ، سيّد رضى از بزرگان علم و ادب و جامع « نهج البلاغه » مىباشد و در سن 47 سالگى در سنهء 406 وفات كرد ( الكنى و الألقاب ط صيدا ، ج 2 ص 244 ) .\r\n","page_name":" 212 ","page_number":222},
  {"content":"\r\n\r\n1 - و علىّ آن كسى است كه دست پرجودش انگشترى را بخشيد ، آن دستى كه بر هر صاحب فضيلت و شرافتى برترى داشت .\r\n2 - آيا چنين ماه درخشان شب چهاردهم به تاريكى محجوب مىشود ؟ و آيا چنان خورشيدى به مه‌هاى غليظ كه روى زمين را فرا مىگيرند محو مىگردد ، و نورش را از دست مىدهد ؟\r\nو شاعر أهل بيت : « دعبل خزاعىّ » « 1 » گويد :\r\n 1 نطق القرآن بفضل آل محمّد * و ولاية لعليّه لم تجحد\r\n2 بولاية المختار من خير الّذى * بعد النّبىّ الصّادق المتودّد\r\n3 إذ جاءه المسكين حال صلوته * فامتدّ طوعا بالذّراع و باليد\r\n4 فتناول المسكين منه خاتما * هبط الكريم الأجودىّ الاجود\r\n5 فاختصّه الرّحمن فى تنزيله * من حاز مثل فخاره فليعدد\r\n6 إنّ الإله وليّكم و رسوله * و المؤمنين فمن يشأ فليجحد\r\n7 يكن الإله خصيمه فيها غدا * و الله ليس بمخلف فى الموعد \r\n1 - قرآن كريم در فضيلت آل محمّد به سخن درآمد ، و ولايتى كه براى علىّ قرار داد ، قابل انكار نيست .\r\n2 - به ولايت آن برگزيده و اختيار شده‌اى كه بعد از پيغمبر صادق و دوستدار ، بهترين افراد بود .\r\n3 - در آن هنگامى كه مسكينى در حال نماز او به سوى او آمد ، و او از روى ميل و رغبت ذراع و دست خود را به سوى او دراز كرد .\r\n4 - در اين وقت آن مسكين ، انگشترى را از او گرفت ، و جبرائيل كه گرامىترين افراد گرامى است نازل شد .\r\n\r\n\r\n","description":"","footnote":"\r\n( 1 ) - در « رجال كشّى » طبع بمبئى ص 313 و ص 314 آمده است كه : دعبل در زمان حضرت امام رضا عليه السّلام بود و قصيده‌اى در فضائل و مناقب اهل بيت و غصب حقوق آنان سرود ، و خدمت حضرت امام رضا رفت و گفت : چنين با خود قرار داده‌ام كه قبل از شما براى كسى نخوانم . و چون آن قصيده‌ها را خواند حضرت يك خرقه از پوست خزّ كه در آن ششصد دينار بود به او دادند به علاوه يك جبّه نيز از لباسهاى خود را به او دادند ، داستان اين جبّه مفصّل است به « رجال كشّى » مراجعه شود - تولّد دعبل در سنهء 148 و وفات او در سنهء 246 بوده است .\r\n","page_name":" 213 ","page_number":223},
  {"content":"\r\n\r\n5 - و خداوند رحمن در قرآن و تنزيل خود ، او را اختصاص به ولايت داد ، و هر كس ديگر مثل او چنين افتخارى را توانسته است به دست آورد ، پس شمرده شود كه كدام است ؟ و تعداد آنها چقدر است ؟\r\n6 - بدرستى كه ولىّ شما خداست ، و رسول خدا ، و مؤمنين ، پس هر كس مىخواهد انكار كند ، بكند .\r\n7 - و البتّه در اين صورت خداوند در روز باز پسين دشمن او خواهد بود ، و خداوند خلاف وعده نمىكند .\r\nو صاحب بن عبّاد « 1 » گويد :\r\n أ لم تعلموا أنّ الوصىّ هو الّذى * آتى الزّكاة و كان فى المحراب 1\r\nأ لم تعلموا أنّ الوصىّ هو الّذى * حكم الغدير له على الأصحاب 2 \r\n1 - آيا نمىدانيد كه : وصىّ رسول خدا آن كسى است كه در محراب\r\n\r\n\r\n","description":"","footnote":"\r\n( 1 ) - صاحب بن عبّاد ، اسمعيل بن ابى الحسن عبّادانست كه در سنهء 326 متولّد شد ، و در علم و فضل و عربيّت و كياست و دين و تقوى و سماحت مشهور آفاق و ضرب المثل شد ، خودش گفته است كه در مديحهء من به زبان عربى و پارسى يكصد هزار قصيده سروده شده است . به خاطر صاحب بن عبّاد ، شيخ صدوق كتاب « عيون اخبار الرّضا » را تأليف كرد ، و به خاطر او حسن بن محمّد قمى كتاب تاريخ قم را تأليف كرد ، و نيز حسين بن على بن بابويه قمى كتابى را بنام او تأليف كرد ، و ثعالبى كتاب « يتيمة الدّهر » را نوشت و در آن كتاب مىنويسد : من الآن جمله‌اى را كه از مقام و جلالت او پرده بردارد در نظر ندارم . صاحب در سنهء 385 فوت كرد و جنازه او را از رىّ به اصفهان آوردند . و از جمله كسانى كه دربارهء مرگ او مرثيه گفت سيّد رضى جامع « نهج البلاغه » است و اوّل آن قصيده اينست كه :\r\n أ كذا المنون يقطر الأبطالا * أ كذا الزّمان تضعضع الاجبالا\r\nأ كذا تصاب الأسد و هى مذلّة * تحمى الشّبول و تمنع الأغيالا \r\nتا مىرسد به اين بيت كه :\r\n و أقم على بأس فقد ذهب الّذى * كان الأنام على مداه عيالا \r\n( ملخصى از « الكنى و الألقاب » طبع صيدا ، ج 2 ص 365 تا ص 371 ) . و معناى اين چند بيت اينست : آيا مرگ اين چنين است كه شجاعان روزگار را به شدّت به زمين مىكوبد ؟ آيا زمان اين چنين است كه كوه‌ها را متزلزل مىسازد ؟ آيا اين چنين شيران نر آسيب مىبينند ؟ آن شيرانى كه پيوسته بچه‌هاى خود را حفظ مىكرده و غول‌ها را از آنان دور مىكرده و منع مىنموده است ؟ و اينك آماده گرفتارى و شدّت باش زيرا كه آن كسى كه تمام مردم جهان پيوسته عيال او بوده و از سر سفره علم و دانش او روزى مىخورده‌اند از بين رفته است !\r\n","page_name":" 214 ","page_number":224},
  {"content":"\r\n\r\nعبادت صدقه داده است ؟ ! 2 - آيا نمىدانيد كه : وصىّ رسول خدا آن كسى است كه فرمان غدير براى او نسبت به جميع اصحاب جارى شد ؟ ! و بعضى از أدباء گويد :\r\n 1 ليس كالمصطفى و لا كعلىّ * سيّد الأوصياء من يدّعيه\r\n2 من يوالى غير الإمام علىّ * رغبة منه فالتّراب بفيه\r\n3 هذه إنّما وليّكم الله * أتت بالولاية من الله فيه\r\n4 فإذا ما اقتضى به اللّفظ معنى * الجمع كانت من بعده لبنيه \r\n« 1 » 1 - هيچكس همانند مصطفى نيست ، و هيچكس همانند مرتضى علىّ نيست ، اوست كه سيّد أوصياء مىباشد و كيست غير از او كه چنين ادّعا كند ؟\r\n2 - هر كس كه غير از امام على ، وليّى براى خود بگيرد ، و از او دورى گزيند ، پس خاك بر دهان او باد .\r\n3 - اين ولايت ولايتى است كه إنّما وليّكم الله از جانب خداوند دربارهء او آورده است .\r\n4 - پس اگر لفظ جمع ( الّذين ) اقتضا ندارد كه تنها بر علىّ حمل شود براى آن است كه ولايت بعد از او براى پسران او مىباشد .\r\nاين برخى از مطالبى بود كه از « مناقب » ابن شهرآشوب آورديم . و سيّد هاشم بحرانى گويد : ابن شهرآشوب در كتاب « فضائل » در باب نصوص بر ولايت امير المؤمنين عليه السّلام در فصل آيه  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  گفته است كه : اجتمعت الامّة أنّ هذه الآية نزلت فى أمير المؤمنين عليه السّلام « 2 » .\r\n« جميع امّت اسلام اجماع كرده‌اند بر اينكه اين آيه راجع به امير المؤمنين عليه السّلام نازل شده است » .\r\nشيخ ابو الفتوح رازى در تفسير خود پس از آن كه اين داستان را از ثعلبى در تفسيرش از ابو ذر غفارى در مكّه بر كنار چاه زمزم مفصّلا نقل كرده است ، از طريق\r\n\r\n\r\n","description":"","footnote":"\r\n( 1 ) - « مناقب » ابن شهرآشوب طبع سنگى ج 1 ، ص 517 تا ص 519 .\r\n( 2 ) - « غاية المرام » ص 106 و ص 107 .\r\n","page_name":" 215 ","page_number":225},
  {"content":"\r\n\r\nجابر بن عبد اللّه انصارى به سند ديگر روايت كرده است .\r\nجابر گويد : يك روز رسول عليه السّلام در مسجد نماز مىكرد ، نماز پيشين بگذارد و پشت باز داد ، ساعتى اعرابى از ميان قوم برخاست ، اثر فقر بر وى پيدا ، و روى به رسول كرد ، و اين بيت‌ها انشاء كرد :\r\n أتيتك و العذراء تبكى برنّة * و قد ذهلت امّ الصّبىّ عن الطّفل 1\r\nو اخت و بنتان و امّ كبيرة * و قد كاد فقرى أن يخلّط فى عقلى 2\r\nو قد مسّنى عرى و ضرّ و فاقة * و ليس لنا ما إن يمرّ و ما يحلى 3\r\nو ما المنتهى إلّا اليك مفرّنا * و أين مفرّ الخلق إلّا إلى الرّسل 4 \r\n1 - « من به نزد تو آمده‌ام ، و از شدّت فقر و تنگدستى ، دختر بچّهء من با صدا گريه مىكرد ، و مادر پسر كوچكم طفل خود را فراموش كرده بود .\r\n2 - و خواهرى دارم ، و دو دختر و مادر پيرى دارم ، و نزديك است كه شدّت فقر و فاقه عقل مرا خراب كند .\r\n3 - و برهنگى و گرفتارى و شدّت و فاقه مرا مسّ نموده است ، و هيچ چيز را در خانهء خود نمىيابيم چه تلخ باشد و يا شيرين .\r\n4 - و هيچ مفرّى نداريم جز آنكه به سوى تو روى آوريم ! مگر خلايق مىتوانند غير از پيغمبرانشان مفرّى داشته باشند ؟ ! » .\r\nرسول گفت : كيست كه او را چيزى دهد ؟ ! و ضامنم من او را به درجه‌اى كه نزديك باشد به درجهء من و ابراهيم خليل ! أعرابى برگرديد ، هيچ كس او را چيزى نداد ، أمير المؤمنين علىّ در زاويهء مسجد ، نماز نوافل مىكرد ، در ركوع بود ، انگشت برداشت ، تا اعرابى انگشترى از انگشت او بيرون كرد . و به انگشترى فرو نگريد ، نگين گرانمايه بر او بود ، شادمانه شد ، اين بيت‌ها برخواند ، شعر :\r\n ما أنا إلّا مولى لآل يس * أرجو من الله إقامة الدّين 1\r\nهم خمسة فى الأنام كلّهم * لأنّهم فى الورى ميامين 2 \r\n1 - « نيستم من مگر غلام و بنده‌اى از آل ياسين ، و از خدا اميد دارم كه دين خود را بر پاى دارد .\r\n\r\n","description":"","footnote":"","page_name":" 216 ","page_number":226},
  {"content":"\r\n\r\n2 - آل ياسين در ميان جميع مردمان فقطّ پنج نفرند ، چون در ميان خلايق ايشان صاحب يمن و بركت هستند » .\r\nو جبريل آمد و اين آيه آورد :  إِنَّما وَلِيُّكُمُ اللَّهُ وَ رَسُولُهُ  ، و بر رسول خواند ، رسول اعرابى را گفت : كيست آن كه تو را چيزى داد ؟ ! گفت : برادر و پسر عمّت : علىّ بن ابي طالب .\r\nرسول عليه السّلام گفت : هنيئا لك يا علىّ ، گوارنده باد تو را آن درجه كه نزديك است به درجهء من و ابراهيم ! آنگه چون صحابه آن ديدند هر كس انگشترى داشت بداد ، تا در خبر است : أعرابى را چهارصد انگشترى در آن روز بدادند ، أعرابى شادمانه شد ، و دانست كه آن هم از بركت امير المؤمنين علىّ عليه السّلام بوده ، اين بيت‌ها انشاء كرد :\r\n ها انا مولى لخمسة نزلت فيهم السّور * أهل طه و هل أتى فاقرؤا تعرفوا الخبر 1\r\nو الطّواسين بعدها و الحواميم و الزّمر * أنا مولى لهؤلاء عدوّ لمن كفر \r\n« 1 » 2 1 - « اى مردم بدانيد كه من بنده و غلام آن پنج نفرى هستم كه دربارهء ايشان سوره‌هائى نازل شده است : آن پنج نفر أهل سورهء طه ، و أهل سورهء هل اتى هستند ، بخوانيد تا مطلب را بدانيد ! 2 - و آنان أهل سوره‌هائى هستند كه در آنها طس وارد است ، و بعد از آنها سوره‌هائى كه در اوّلشان حم آمده است ، و نيز أهل سورهء زمر هستند ، من غلام ايشان هستم ! و دشمن كسى هستم كه حقّ آنان را پوشيده است » .\r\nو حسّان بن ثابت حاضر بود ، خواست تا او را در اين ميدان شوطى بود ، اين بيت‌ها انشا كرد :\r\n علىّ أمير المؤمنين أخو الهدى * و أفضل ذى نعل و من كان حافيا 1\r\nو أوّل من أدّى الزّكاة بكفّه * و أوّل من صلّى و من كان زاكيا 2\r\nفلمّا أتاه سائل مدّ كفّه * إليه فلم يبخل و لم يك جافيا 3\r\nفدسّ إليه خاتما و هو راكع * و ما زال أوّاها إلى الخير داعيا 4\r\nفبشّر جبرئيل النّبىّ محمّدا * بذاك و جاء الوحى فى ذاك ضاحيا \r\n« 2 » 5\r\n\r\n\r\n","description":"","footnote":"\r\n( 1 ) - اين روايت را تا به اينجا ، مجلسى در « بحار » ، ج 8 ، كمپانى ص 35 و ص 36 از ( يل ، فض ) كه كتاب « فضائل » ابن شاذان و كتاب « روضه » است ذكر كرده است .\r\n( 2 ) - چون ترجمه اين اشعار را در ص 193 آورده‌ايم ، لذا از تكرار آن خوددارى شد .\r\n","page_name":" 217 ","page_number":227},
  {"content":"\r\n\r\nطاوس روايت كرد از ابن عبّاس ، و كسى از او پرسيد : اين آيه كه چه معنى دارد ؟ و در كه ؟ گفت : آيه در علىّ ابو طالب ، و معنى آيه آن است كه فرمان و ولايت ، خداى راست ، و كس را با خداى در آن شركت نيست از مخلوقان ، و رسول عليه السّلام به اين آيه احتجاج كرد .\r\n\r\n[ شأن نزول آيه تطهير در تفسير ابو الفتوح 
  ]\r\nكلبىّ روايت از ابو صالح ، از عبد الله بن عبّاس كه او گفت : سبب نزول اين آيه اين بود كه : عبد الله بن سلام و جماعتى از احبار يهود كه ايمان آورده بودند گفتند : يا رسول الله ! آنان كه خويشان ما بودند از ما تبرّا كردند براى آنكه ما به تو ايمان آورده‌ايم ، و ما تنها مانده‌ايم ، و از خانهء ما تا مسجد تو مسافت دور است ، ما متوحّش مىشويم از آنكه كس با ما اختلاط نمىكند ، خداى تعالى اين آيه فرستاد براى تسليت ايشان ، و گفت : اگر شما را ولايت و دوستى جهودان نيست ، خداى تعالى ولىّ شماست ! و پيغمبرش و آن مؤمنان كه نماز كنند و زكات دهند ايشان راكع باشند .\r\nو در آن روز امير المؤمنين علىّ عليه السّلام ، در آن روز در ركوع انگشترى به سائل داده بود ، عبد الله بن عبّاس گفت : چون علىّ عليه السّلام انگشترى به سائل داد ، و اين آيه آمد ، و رسول عليه السّلام آيه بخواند ، سائل را پرسيد كه : تو را كه چيزى داد ؟ ! گفت : آن جوان كه در نماز است .\r\nگفت : در چه حال بود از نماز ؟ گفت : در ركوع ! رسول عليه السّلام شادمانه شد و دانست كه در على آمد .\r\nدر اينجا ابو الفتوح رازى چهار بيتى را كه ما در ص 191 از خزيمة بن ثابت نقل كرديم از حسّان بن ثابت نقل مىكند و به او نسبت مىدهد ، « 1 » و سپس مىگويد :\r\n\r\n\r\n","description":"","footnote":"\r\n( 1 ) - اين روايت را نيز در « مجمع البيان » آورده است ، و اين چهار بيت را نيز به حسّان بن ثابت نسبت مىدهد ( طبع صيدا ، ج 2 ص 210 و ص 211 ) .\r\nو همچنين در « غاية المرام » ص 106 در تحت حديث شمارهء هفدهم از عامّه اين روايت را از حافظ ابو نعيم اصفهانى در كتابش كه موسوم به « نزول القرآن فى أمير المؤمنين على بن ابي طالب عليه السّلام » است آورده است ، و اين اشعار را نيز او به حسّان بن ثابت نسبت مىدهد .\r\nو ايضا علّامهء طباطبائى در « تفسير الميزان » ج 6 ص 21 و ص 22 از خطيب خوارزمى نقل كرده‌اند و اين ابيات را به حسّان نسبت داده‌اند ، و آنچه را ما تا به حال تفحّص كرده‌ايم همهء بزرگان و اعلام اين ابيات را از حسّان مىدانند و كسى كه فقط به خزيمة بن ثابت نسبت داده است فقطّ ابن شهرآشوب است .\r\n","page_name":" 218 ","page_number":228},
  {"content":"\r\n\r\nأبو بكر مردويه حافظ در كتاب « فضائل » بياورد ، و او از جمله اصحاب حديث است ، اين حديث به چند طريق مختلف ، از جماعت بسيار از صحابه ، و اين بيت‌ها بياورد آنجا :\r\n أوفى الزّكاة مع الصّلاة أقامها * و الله يرحم عبده الصّبّارا 1\r\nمن ذا بخاتمه تصدّق راكعا * و أسرّه فى نفسه إسرارا 2\r\nمن كان بات على فراش محمّد * و محمّد يسرى و ينحوا الغارا 3\r\nمن كان جبريل يقوم يمينه * فيها و ميكال يقوم يسارا 4\r\nمن كان فى القرآن سمّى مؤمنا * فى تسع آيات جعلن كبارا 5 \r\n1 - با نمازى كه اقامه مىكرد زكات خود را هم مىداد ، خداوند بندهء صابر و شكيباى خود را رحمت دهد .\r\n2 - كيست آن كه در حال ركوع انگشترى خود را صدقه داد ، و اين صدقه را بنهايت پنهانى و اختفاء داد ؟\r\n3 - كيست آن كه در رختخواب محمّد شب را بيتوته كرد ، و محمّد به راه افتاد و به سمت غار روانه شد ؟\r\n4 - كيست آن كه جبرائيل از جانب راستش ، و ميكائيل از جانب چپش در آن شب ايستادند ؟\r\n5 - كيست آن كه در نه آيه از آيات قرآن مؤمن ناميده شد ، آن آياتى كه بزرگ قرار داده شدند ؟\r\nو صاحب دو بيت گويد :\r\n و لمّا علمت بما قد جنيت * و أشفقت من سخط العالم\r\nنقشت شفيعى على خاتمى * إماما تصدّق بالخاتم \r\nو اين را بعضى از شعراء به شعر ترجمه كرده‌اند :\r\n چون جرم خويش ديدم ، ترسيدم از خدا * راندم بسى ز ديده به رخسار از دموع\r\nنام شفيع خود به نگين برنوشتم آنكه * انگشترى خويش ببخشيد در ركوع \r\n« 1 »\r\n\r\n\r\n","description":"","footnote":"\r\n( 1 ) - « تفسير روح الجنان و روح الجنان » شيخ ابو الفتوح رازى ، طبع مظفّرى ، ج 2 ص 174 تا ص 176 .\r\n","page_name":" 219 ","page_number":229},
  {"content":"\r\n\r\nبارى اينك كه تا اندازه‌اى شأن نزول ، و جهات ولايت راجع به آيه شريفه روشن شد ، سزاوار است كه در پيرامون بعضى از روايات وارده و سپس در تبيين و تفسير آيه شريفه به بحث پردازيم :\r\nدر « غاية المرام » در پيرامون اين آيه بيست و چهار روايت از طريق عامّه ، و نوزده روايت از طريق خاصّه روايت مىكند ، و ما اينجا به ذكر بعضى از آنها مبادرت مىجوئيم :\r\n1 - ثعلبى گفته است كه : سدّى و عتبة بن أبى حكيم و غالب بن عبد الله گفته‌اند كه : مراد خداوند سبحانه و تعالى از گفتار خود : إنّما وليّكم الله و رسوله و الّذين آمنوا الّذين يقيمون الصّلاة و يؤتون الزّكاة و هم راكعون ، علىّ بن ابي طالب عليه السّلام بوده است ، چون وقتى او در مسجد و در حال ركوع بود ، و انگشترى خود را عطا كرد .\r\n\r\n[ بيان تفسير ثعلبى در شأن نزول آيه ولايت 
  ]\r\nو سپس ثعلبى گفته است : خبر داد به ما ابو الحسن محمّد بن قاسم فقيه ، او گفت : حديث كرد براى ما عبد الله بن أحمد شعرانى ، او گفت : خبر داد به ما أبو علىّ أحمد بن علىّ بن رزين ، او گفت : حديث كرد براى ما مظفّر بن حسن انصارى ، او گفت : حديث كرد براى ما سرّى بن على ورّاق ، او گفت : حديث كرد براى ما يحيى بن عبد الحميد حمانى ، از قيس بن ربيع ، از أعمش ، از عباية بن ربعىّ ، او گفت : حديث كرد براى ما عبد الله بن عبّاس كه در وقتى كه او در لب چاه زمزم نشسته بود ، و براى مردم از قول رسول الله صلّى اللّه عليه و آله و سلّم سخن مىگفت ، مردى كه : سر و صورت خود را به عمامه پيچيده بود ، به ما وارد شد ، و ابن عبّاس هر روايتى را كه از رسول الله نقل مىكرد ، و مىگفت : قال رسول الله ، او هم بلافاصله روايتى را از رسول الله نقل مىكرد ، و مىگفت : قال رسول الله .\r\nابن عبّاس به او گفت : تو را به خدا سوگند مىدهم كه خود را معرّفى كنى ! تو كيستى ؟ ! آن مرد عمامه را از چهرهء خود برداشت ، و گفت : أيّها النّاس هر كس مرا مىشناسد كه مىشناسد ، و هر كس مرا نمىشناسد من جندب بن جنادة بدرىّ : أبو ذرّ غفارىّ هستم !\r\n\r\n","description":"","footnote":"","page_name":" 220 ","page_number":230},
  {"content":"\r\n\r\nمن از رسول خدا با اين دو گوشم شنيدم ، و اگر دروغ بگويم ، هر دو كر شوند ، و با اين دو چشمانم ديدم ، و اگر دروغ بگويم ، هر دو كور شوند ، كه رسول خدا فرمود :\r\nعلىّ إمام البررة ، و قاتل الكفرة ، منصور من نصره ، مخذول من خذله .\r\n« علىّ إمام نيك‌مردان و رادمردان است ، و كشندهء كافران و ملحدان است ، هر كس او را يارى كند يارى مىشود ، و هر كس او را تنها و مخذول گذارد ، مخذول و خوار مىگردد » .\r\nبدانيد كه : من روزى با رسول خدا در مسجد ، نماز ظهر را مىخواندم ، و سائلى در مسجد سؤال كرد ، و كسى به او چيزى نداد ، و سائل دست خود را به سوى آسمان بلند كرد و گفت : خداوندا شاهد باش كه من در مسجد رسول اللّه سؤال كردم و كسى به من چيزى نداد ، و علىّ در حال ركوع بود ، و انگشت خنصر دست راست خود را به او نشان داد ، كه در آن انگشت هميشه انگشترى مىكرد ، سائل نزديك آمد ، و انگشترى را از خنصر او برگرفت و اين عمل در برابر رسول الله بود .\r\nو چون رسول خدا از نماز فارغ شد ، سر خود را به سوى آسمان بلند كرد ، و گفت : موسى از تو تقاضا كرد و گفت : بار پروردگار من ! سينهء مرا منشرح گردان ! و امر مرا آسان كن ! و عقده را از دهان من بردار تا سخن مرا بفهمند ! و از اهل من وزيرى براى من معيّن كن كه او برادر من هارون باشد ، تا بدين وسيله پشت مرا به او محكم كنى ! و او را در امر من شريك قرار دهى ! تو با گفتار گويا و صريح ، بر او چنين فرو فرستادى كه : ما بازوان تو را به برادرت محكم مىكنيم ! و از براى شما دو نفر قدرت و سلطه‌اى مقرّر مىداريم كه به واسطهء آيات ما هيچگاه فرعونيان نتوانند به شما دست يازند ! بار پروردگار من ! و من محمّد پيامبر تو ، و برگزيدهء تو هستم ! بار پروردگار من ! شرح صدر به من عنايت فرما ! و امر مرا آسان كن ، و وزيرى را از اهل من معيّن فرما كه او علىّ باشد ! تا بدين وسيله پشت مرا به او محكم كنى ! أبو ذر مىگويد : هنوز رسول خدا صلّى اللّه عليه و آله و سلّم سخن را به پايان نرسانده بود كه جبرائيل عليه السّلام از طرف خداوند تعالى بر او نازل شد و گفت : اى محمّد ، بخوان ! گفت : چه بخوانم ؟ !\r\n\r\n","description":"","footnote":"","page_name":" 221 ","page_number":231},
  {"content":"\r\n\r\nگفت : بخوان :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  . « 1 » اين حديث شريف را بدين مضمون و كيفيّت بسيارى از مفسّرين عظام و علماء أعلام در كتب خود ذكر كرده‌اند ، از جمله شيخ أبو الفتوح رازىّ « 2 » و شيخ أبو على : فضل بن حسن طبرى « 3 » و صاحب « غاية المرام » در « تفسير برهان » سيّد هاشم بحرانى « 4 » و ابن طاوس « 5 » . علّامهء امينى ( ره ) بعد از نقل اين حديث بعينه از ابو اسحاق ثعلبى در تفسير خود ، در ذيل آن گويد :\r\nاين حادثه و واقعه و نزول آيه را جمع كثيرى از أئمّهء تفسير و حديث آورده‌اند كه از جملهء ايشان است : طبرىّ در تفسير خود ج 6 ص 165 از طريق ابن عبّاس و عتبة ابن أبى حكيم و مجاهد ، و واحدىّ در « أسباب النّزول » ص 148 از دو طريق ، و رازىّ در تفسير خود ج 3 ص 431 از عطاء از عبد الله بن سلام و ابن عبّاس و حديث ابو ذر كه ذكر شد ، و خازن در تفسير خود ج 1 ص 496 ، و أبو البركات در تفسير خود ج 1 ص 496 ، و نيشابورىّ در تفسير خود ج 3 ص 461 ، و ابن صبّاغ مالكى در « فصول المهمّة ص 123 حديث ثعلبى مذكور را ، و ابن طلحهء شافعى در « مطالب السّؤول » ص 31 به لفظ ابو ذر كه ذكر شد ، و سبط ابن جوزىّ در « تذكرة » ص\r\n\r\n[ داستان صدقه دادن انگشترى مورد قبول مفسَّرين و محدَّثين است 
  ]\r\n9 از تفسير ثعلبىّ از سدّى و عتبة و غالب بن عبد الله ، و گنجى شافعى در « كفاية » ص 106 با اسنادش از انس ، و ص 122 از ابن عبّاس از طريق حافظ العراقين و خوارزمى و ابن عساكر از ابو نعيم و قاضى ابو المعالى ، و خوارزمى در « مناقب » ص 178 با دو طريق ، و حمّوئى در « فرائد السّمطين » در باب 14 از طريق واحدى ، و در باب 39 از انس ،\r\n\r\n\r\n","description":"","footnote":"\r\n( 1 ) - « غاية المرام » ص 103 و ص 104 ، حديث اول از عامّه و در ص 105 و ص 106 با سند ديگر در تحت شمارهء حديث چهاردهم از حمّوئى در « فرائد السّمطين » از عامّه آورده است و در « تفسير الميزان » ج 6 ص 19 و ص 20 از ثعلبى نقل كرده‌اند .\r\n( 2 ) - « تفسير ابو الفتوح » طبع مظفرى ، ص 174 و ص 175 .\r\n( 3 ) - « تفسير مجمع البيان » طبع صيدا ، ج 2 ، ص 210 .\r\n( 4 ) - « تفسير برهان » طبع سنگى ج 1 ، ص 294 .\r\n( 5 ) - كتاب « طرائف » طبع حروفى ص 47 و ص 48 ، و نيز در « إحقاق الحقّ » ج 4 ، ص 59 ، از ثعلبى بنابر نقل « مناقب » عبد الله شافعىّ ص 112 خطّى آورده است .\r\n","page_name":" 222 ","page_number":232},
  {"content":"\r\n\r\nو از طرق ديگر از ابن عبّاس ، و در باب 40 از ابن عبّاس و عمّار بن ياسر ، و قاضى عضد ايجىّ در « مواقف » ج 3 ص 276 ، و محبّ الدّين طبرىّ در « رياض النّضرة » ج 2 ص 227 از عبد الله بن سلام از طريق واحدىّ و ابو الفرج و فضايلى و در ص 206 و در « ذخائر » ص 102 از طريق واقدى و ابن جوزىّ ، و ابن كثير شامى در تفسير خود ص 71 به طريقى از أمير المؤمنين ، و از طريق ديگرى از ابن أبى حاتم از سلمة بن كهيل ، و از ابن جرير طبرىّ با اسناد خود از مجاهد و سدّى ، و از حافظ عبد الرّزاق با اسناد خود از ابن عبّاس ، و با طريق حافظ ابن مردويه با إسناد خود از سفيان ثورى از ابن عبّاس ، و از طريق كلبىّ از ابن عبّاس .\r\nو گفته است كه : اين اسنادى است كه در آن هيچگونه قدحى نيست ، و از حافظ ابن مردويه با لفظ امير المؤمنين ، و عمّار و ابو رافع ، و ابن كثير همچنين در « البداية و النّهاية » ج 7 ص 357 از طبرانى با اسناد خود از امير المؤمنين ، و از طريق ابن عساكر از سلمة بن كهيل ، و حافظ سيوطىّ در « جمع الفوائد » همچنان كه در « كنز العمّال » ج 6 ص 391 وارد است از طريق خطيب در متّفق از ابن عبّاس و در ص 405 از طريق ابو الشّيخ و ابن مردويه از امير المؤمنين ، و ابن حجر در « صواعق » ص 25 ، و شبلنجى در « نور الأبصار » ص 77 حديث ابو ذر مذكور از ثعالبى ، و آلوسىّ در « روح المعانى » ج 2 ص 329 و غير ايشان « 1 » .\r\n2 - و نيز بحرانى از كتاب « الجمع بين الصّحاح السّتّة » كه مؤلّف آن رزين است ، در جزء سوّم در تفسير سورهء مائده ، در آيه شريفهء :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  از « صحيح » نسائى ، از عبد الله بن سلام روايت كرده است كه او مىگويد : من به خدمت رسول الله صلّى اللّه عليه و آله و سلّم آمدم ، و گفتم : از آن هنگامى كه ما اسلام آورده‌ايم ، قوم ما جهودان با ما دشمنى مىكنند ، و قسم خورده‌اند كه با ما سخن نگويند ، خداوند اين آيه را فرستاد ، و سپس بلال براى نماز ظهر اذان گفت ، و مردم برخاستند براى خواندن نماز ، و مردم در همين حالى كه مشغول ركوع و سجود بودند ، سائلى سؤال كرد ، و علىّ\r\n\r\n\r\n","description":"","footnote":"\r\n( 1 ) - « الغدير » ج 2 ، ص 52 و ص 53 .\r\n","page_name":" 223 ","page_number":233},
  {"content":"\r\n\r\nانگشترى خود را در حال ركوع داد ، و سائل اين داستان را به رسول خدا خبر داد ، و رسول خدا براى ما خواندند كه :   إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ * وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ   « 1 » .\r\n\r\n[ روايات عامّه دربارهء داستان اعطاء خاتم 
  ]\r\nسيّد ابن طاووس اين روايت را بعينها از كتاب « جمع بين الصّحاح السّتّة » آورده است ، و در دنبال آن گويد : و ابن مغازلىّ شافعىّ نيز با پنج طريق روايت كرده است « 2 » ، و در بعضى از اين طرق از عبد الله بن عبّاس آمده است كه : سائلى به رسول الله صلّى اللّه عليه و آله و سلّم عبور كرد ، و در دست او انگشترى بود . رسول خدا فرمود : چه كسى اين انگشترى را به تو عطا كرده است ؟ ! سائل گفت : اين مرد راكع ! - و علىّ عليه السّلام در حال نماز بود - .\r\nرسول خدا فرمود : الحمد لله الّذى جعلها فىّ و فى أهل بيتى .\r\n« شكر و سپاس مختصّ خداوندى است كه ولايت را در من و در اهل بيت من قرار داده است .\r\nو از روايات ابن مغازلىّ شافعىّ در همين موضوع روايتى است كه آن را مرفوعا به علىّ بن عابس نسبت مىدهد كه او مىگويد : من و أبو مريم بر عبد الله بن عطاء وارد شديم ، ابو مريم به او گفت :\r\nآن حديثى را كه تو از أبو جعفر براى من بيان كرده‌اى براى علىّ بن عابس نيز بيان كن ! عبد الله بن عطاء گفت : من در نزد حضرت أبو جعفر نشسته بودم كه پسر عبد الله سلام از آنجا گذشت ، من عرض كردم : فدايت شوم : اين پسر كسى است كه علم كتاب در نزد او بوده است .\r\nحضرت فرمود : اين‌طور نيست ، بلكه آن كسى كه داراى علم كتاب بوده\r\n\r\n\r\n","description":"","footnote":"\r\n( 1 ) - « غاية المرام » ص 104 ، حديث دوّم از عامّه و با سند ديگرى در تحت شمارهء حديث هشتم ، و « تفسير الميزان » ج 6 ص 20 .\r\n( 2 ) - « مناقب » ابن مغازلى ، ص 311 تا ص 314 ، و در « غاية المرام » اين پنج روايت را در ص 104 تحت شمارهء حديث سوّم تا هفتم از عامّه آورده است .\r\n","page_name":" 224 ","page_number":234},
  {"content":"\r\n\r\nاست ، رفيق و همراه راه شما : علىّ بن أبي طالب عليه السّلام است كه راجع به او آياتى در كتاب خداوند عزّ و جلّ وارد شده است :\r\nاز جمله :  وَ مَنْ عِنْدَهُ عِلْمُ الْكِتابِ  ( آيه 43 ، از سورهء 13 : رعد ) .\r\n« و آن كسى كه در نزد او علم كتاب است » .\r\nو از جمله :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ  ( آيه 17 از سورهء 11 : هود ) .\r\n« آيا آن كسى كه از طرف پروردگار داراى بيّنه و برهانى ( رسول خدا ) و در كنار او شاهدى است ( علىّ ولىّ الله ) » .\r\nو از جمله :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 1 » . ( آيه 55 ، از سورهء 5 : مائده ) و سدّى در تفسير خود آورده است كه اين آيه دربارهء علىّ عليه السّلام نازل شده است « 2 » .\r\nو علّامهء مجلسى رضوان الله عليه بعد از آنكه اين روايات را از كتاب « طرائف » نقل كرده است مىگويد : آنچه را كه ما در اينجا از روايات سيّد ابن طاوس و غيره آورده‌ايم ، ابن بطريق در كتاب « عمدة » با اسانيد بسيارى از صحاح خودشان آورده است ، هر كس مىخواهد به كيفيّت اسناد آن دست يابد به كتاب « عمدة » مراجعه كند .\r\nو سپس علّامهء مجلسى اضافه مىكند كه در « جامع الاصول » از « صحيح » نسائى از ابن سلام خبر أوّلى را كه ما از سيّد ابن طاوس آورده‌ايم آورده است ( با مختصر اختلافى در لفظ ) .\r\nو ابن بطريق همچنين در « مستدرك » از حافظ ابو نعيم با اسناد خود از زيد بن حسن از پدرش آورده است كه من شنيدم عمّار ياسر مىگفت : وقف لعلىّ سائل و هو راكع فى صلوة تطوّع فنزع خاتمه فأعطاه .\r\n\r\n\r\n","description":"","footnote":"\r\n( 1 ) - اين روايت را ابن مغازلى در ص 313 و ص 314 در تحت شمارهء 358 آورده است و در « غاية المرام » از او در تحت شماره هفتم از عامّه در ص 104 آورده است و « تفسير الميزان » ج 6 ص 21 از « مناقب » ابن مغازلى روايت كرده است .\r\n( 2 ) - « الطّرائف فى معرفة مذاهب الطّوائف » ط حروفى ، ص 48 و ص 49 .\r\n","page_name":" 225 ","page_number":235},
  {"content":"\r\n\r\n« در نزد علىّ كه در حال خواندن نماز نافله بود ، سائلى ايستاد ، و سؤال كرد ، و علىّ انگشترى خود را بيرون آورد و به او داد » و سائل به نزد رسول الله آمد ، و او را مطّلع كرد ، و اين آيه نازل شد .\r\nو همچنين ابن بطريق با اسناد خود ، از ضحّاك ، از ابن عبّاس در گفتار خداوند عزّ و جلّ :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  روايت كرده است كه مراد علىّ بن أبي طالب است از جملهء  الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  . عبد الله بن سلام گفت : يا رسول اللّه ، من ديدم كه علىّ بن أبي طالب در حال ركوع ، به مرد محتاجى ، انگشترى خود را صدقه داد . و بنابر اين ما ولايت او را مىپذيريم ! « 1 » و نيز با إسناد خود از كلبىّ از أبو صالح از ابن عبّاس روايت كرده است كه : رسول خدا صلّى اللّه عليه و آله و سلّم در حال وضو گرفتن بود ، كه آيه  إِنَّما وَلِيُّكُمُ اللَّهُ  بر او نازل شد ، و پيامبر ارادهء مسجد كرد و به مسجد مىرفت ، كه به سائلى برخورد كرد ، و از او پرسيد : در مسجد كه بود ؟ ! سائل گفت : مردى بود كه در حال ركوع انگشترى خود را به من تصدّق داد ، و پيامبر داخل مسجد شد ، و ديد كه على عليه السّلام آنجا است .\r\nو نيز با اسناد خود مرفوعا از ابن زبير از جابر روايت مىكند كه : عبد الله بن سلام و جماعتى با او آمدند و از دورى كردن مردم يهود با آنها ، از وقتى كه اسلام آورده بودند شكوه داشتند .\r\nرسول الله به آنها فرمود : ببينيد سائلى را مىجوئيد ! و ما همگى به مسجد رفتيم و سائلى به نزد رسول الله آمد ، حضرت از او پرسيد : آيا كسى به تو چيزى داده است ؟ ! گفت : آرى من به مردى كه در حال ركوع بود گذشتم ، و انگشترى را به من داد .\r\nحضرت فرمود : برو و او را به من نشانى بده ! عبد الله بن سلام گويد : ما همگى رفتيم و ديديم كه على ايستاده و به نماز مشغول است و سائل گفت : اين است آن مرد . و آيه  إِنَّما وَلِيُّكُمُ اللَّهُ وَ رَسُولُهُ  نازل شد .\r\nو نيز با اسناد خود مرفوعا از عبد الوهّاب بن مجاهد ، از پدرش ، از ابن عبّاس ،\r\n\r\n\r\n","description":"","footnote":"\r\n( 1 ) - اين روايت را در « غاية المرام » ص 106 تحت حديث شماره نوزدهم از عامّه از ابو نعيم حافظ اصفهانى از ضحّاك . از ابن عبّاس آورده است .\r\n","page_name":" 226 ","page_number":236},
  {"content":"\r\n\r\nدربارهء گفتار خداوند تعالى :  إِنَّما وَلِيُّكُمُ اللَّهُ وَ رَسُولُهُ  روايت مىكند كه در شان علىّ بن ابي طالب فرود آمده است .\r\nو نيز با اسناد خود مرفوعا از موسى بن قيس حضرمى از سلمة بن كهيل روايت مىكند كه : علىّ عليه السّلام ، در حال ركوع ، انگشترى خود را صدقه داد ، و اين آيه نازل شد :  إِنَّما وَلِيُّكُمُ اللَّهُ وَ رَسُولُهُ  .\r\nدر اينجا باز علّامهء مجلسى اضافه مىكند كه : سيّد ابن طاووس در كتاب « سعد السّعود » گويد :\r\nمن در تفسير محمّد بن عبّاس بن علىّ بن مروان ديدم كه او نزول آيه  إِنَّما وَلِيُّكُمُ اللَّهُ  را دربارهء على عليه السّلام از نود طريق با اسناد متّصل روايت كرده است ، كه تمام رجال و روات آنها و يا غالب روات آنها از مخالفان أهل بيت عليهم السّلام بوده‌اند ، و از روات مىباشند : علىّ عليه السّلام و عمر بن خطّاب و عثمان و زبير و عبد الرّحمن بن عوف و سعد بن أبى وقّاص و طلحة و ابن عبّاس و أبو رافع و جابر أنصارىّ و أبو ذرّ و خليل بن مرّة و علىّ بن الحسين و الباقر و الصّادق عليهم السّلام و عبد الله بن محمّد بن حنفيّة و مجاهد و محمّد بن سرىّ و عطاء بن سائب و محمّد بن سائب و عبد الرّزّاق .\r\nو از جمله رواياتى كه او روايت مىكند ، روايتى است از اسماعيل بن اسحاق راشدىّ ، از يحيى بن هاشم ، از محمّد بن عبيد الله بن أبى رافع ، از عون بن عبيد الله ، از پدرش ، از جدّش أبى رافع كه او گفت .\r\nمن بر رسول خدا وارد شدم ، و در حال خواب بود ، و يا در حال وحى كه به او مىرسيد ، در اين حال ديدم كه در كنار اطاق مارى است ، و من ناخوش داشتم كه آن مار را بكشم ، و در اثر كشتن آن مار ، پيغمبر از خواب بيدار شود . و من چنان مىپنداشتم كه پيغمبر در حال وحى است ، در اين حال بين پيامبر و بين مار به روى زمين دراز كشيدم ، تا اگر أحيانا در أثر مار سوء اتّفاقى بيفتد براى من باشد ، نه براى پيغمبر .\r\nپيغمبر از خواب بيدار شد و اين آيه را تلاوت مىكرد :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  . و پس از آن فرمود : الحمد لله الّذى أكمل لعلىّ نعمه و هنيئا لعلىّ بتفضيل الله .\r\n« سپاس اختصاص به خداوند دارد آن كه براى علىّ نعمت‌هاى خود را كامل\r\n\r\n","description":"","footnote":"","page_name":" 227 ","page_number":237},
  {"content":"\r\n\r\nكرد ، و گوارا باد براى علىّ به جهت برترى و تفضيلى كه خدا به او مرحمت فرمود » .\r\nسپس رو به من نمود و گفت : چرا اينجا خوابيده‌اى ؟ ! من داستان را به او گفتم ، حضرت فرمود : برخيز و آن را بكش ، و بعد از آن رسول خدا دست مرا گرفت و فرمود : يا أبا رافع ليكوننّ علىّ منك بمنزلتى غير أنّه لا نبىّ بعدى ! إنّه سيقاتله قوم يكون حقّا فى الله جهادهم فمن لم يستطع جهادهم بيده فجاهدهم بلسانه ، فإن لم يستطع بلسانه فجاهدهم بقلبه ، ليس وراء ذلك شىء ، و هو على الحقّ و هم على الباطل . « 1 » « اى أبو رافع ! منزلهء على نسبت به تو همان منزله‌ايست كه من نسبت به تو دارم ، و فقطّ تفاوتش اين است كه پيغمبرى بعد از من نيست ، بدان كه بعدا با على جماعتى جنگ مىكنند ، واجب است كه در راه خدا انسان با آنان جهاد كند ، و كسى كه نتواند با دست جهاد كند ، با زبانش جهاد كند ، و اگر نتواند با زبان جهاد كند ، با دلش جهاد كند ، غير از اين هيچ تكليفى نيست ، علىّ بر حقّ است ، و ايشان بر باطل » .\r\nو سپس رسول الله از منزل خارج شد و گفت : اى مردم ! هر كس دوست دارد كه أمين مرا ببيند ، ابن أبى رافع أمين من است .\r\nمحمّد بن عبيد الله گويد : چون مردم با علىّ بن ابي طالب بيعت كردند ، و طلحه و زبير علم مخالفت برداشته ، و به سوى بصره رفتند ، و معاويه و اهل شام با علىّ مخالفت كردند ، أبو رافع گفت : اين است قول رسول خدا كه با على جماعتى جنگ مىكنند ، واجب است جهاد با آنان ، و اگر كسى نتواند با دست جهاد كند ، با زبان كند ، و اگر نتواند با زبان جهاد كند ، با نيّت و دلش بكند ، و غير از اين هيچ راه دگرى نيست .\r\nأبو رافع خانه و زمين خود را كه در خيبر داشت فروخت ، و با آنكه شيخ و پيرمردى فرتوت بود و هشتاد و پنج سال از عمرش مىگذشت با عيالات خود و قبيلهء\r\n\r\n\r\n","description":"","footnote":"\r\n( 1 ) اين روايت را در « غاية المرام » ص 106 در تحت حديث شماره بيست و يكم از عامّه از حافظ ابو نعيم اصفهانى مرفوعا آورده است . و مجلسى در « بحار الانوار » ط كمپانى ص 34 از « امالى » شيخ طوسى روايت كرده است . و همچنين در خود « غاية المرام » ص 108 در تحت حديث شمارهء نهم از خاصّه از « امالى » طوسى آورده است . و نيز صدر اين روايت را سيوطى در « الدّرّ المنثور » ج 2 ، ص 294 آورده است .\r\n","page_name":" 228 ","page_number":238},
  {"content":"\r\n\r\nخود در معيّت علىّ براى معاونت او حركت كرد و مىگفت :\r\nالحمد لله الّذى لقد أصبحت و ما أعلم أحدا بمنزلتى ، لقد بايعت البيعتين بيعة العقبة و بيعة الرّضوان ، و لقد صلّيت القبلتين ، و هاجرت الهجر الثّلاث .\r\n« حمد و شكر خداوند راست ، كه من روزگارى را گذراندم ، و اينك هيچ كس را سراغ ندارم كه به مرتبه و درجهء من باشد ، چون دو بيعت با رسول خدا كردم : بيعت عقبه و بيعت رضوان ، و به سوى دو قبله نماز گزاردم ، و سه هجرت به جاى آوردم » .\r\nاز أبو رافع پرسيدند : منظور از سه هجرت چيست ؟ ! گفت : يك هجرت با جعفر بن أبي طالب به سوى زمين نجاشى است كه رسول خدا او را بدان امر كرد ، و يك هجرت با رسول خدا به سوى مدينه است ، و اين هجرت با علىّ بن أبي طالب عليه السّلام به سوى كوفه است .\r\nأبو رافع پيوسته در كوفه بود ، تا أمير المؤمنين عليه السّلام به درجهء شهادت رسيدند ، و او با حضرت امام حسن عليه السّلام به مدينه بازگشت ، و ديگر در مدينه نه خانه‌اى داشت ، و نه زمينى .\r\nحضرت امام حسن عليه السّلام خانهء پدرشان علىّ بن أبي طالب را دو نصف كرده ، نيمه‌اش را به او دادند و يك زمين در ينبع براى كشت و زراعت به او دادند ، كه بعدا پسرش عبيد الله بن أبى رافع به معاويه به دويست و شصت هزار درهم فروخت .\r\nأبو رافع گويد : آن انگشترى را كه علىّ در حال ركوع صدقه داد حلقه‌اى از نقره بود كه يك مثقال وزن داشت و در روى آن نقش شده بود : الملك لله ، و از حسن بن محمّد علوىّ از جدّش يحيى ، از أحمد بن يزيد ، از عبد الوهّاب ، از مخلّد ، از مبارك ، از حسن روايت است كه عمر بن خطّاب گفت : من از مالى صدقه‌اى را كنار گذاردم كه از جانب من كه در حال ركوع باشم در بيست و چهار نوبت صدقه دادند تا شايد آنچه كه براى علىّ نازل شد براى من هم نازل شود و ليكن نازل نشد « 1 » .\r\nسيّد هاشم بحرانى داستان أبو رافع و نزول آيه ولايت را به همين نهجى كه\r\n\r\n\r\n","description":"","footnote":"\r\n( 1 ) - « بحار الانوار » طبع كمپانى ، ج 9 ، ص 37 و ص 38 .\r\n","page_name":" 229 ","page_number":239},
  {"content":"\r\n\r\nذكر شد در « تفسير برهان » از شيخ طوسى در « أمالى » با إسناد متّصل خود ، از أبو رافع آورده است « 1 » . و نيز مختصر آن را در « غاية المرام » از حافظ ابو نعيم مرفوعا از عون بن عبيد الله بن ابى رافع از پدرش از جدّش ابو رافع آورده است و لذا مىتوانيم آن را حديث شمارهء ( 3 ) از « غاية المرام » محسوب داريم و بنابر اين عبارت « غاية المرام » را ديگر نمىآوريم « 2 » .\r\n\r\n[ نامهء عمرو عاص به معاويه دربارهء داستان خاتم 
  ]\r\n4 - موفّق بن أحمد خوارزمى كه مخالفين ما در تشيّع ، به او عنوان صدر الأئمّه داده‌اند و نيز به او أخطب خطباء خوارزم گويند ، مىگويد : در جواب نامه‌اى كه معاويه به عمرو عاص نوشته بود ، و او را براى معاونت و يارى خود بر ضدّ امير المؤمنين عليه السّلام دعوت كرده بود ، عمرو عاص به معاويه نوشت :\r\nلقد علمت يا معاوية ما انزلت فى كتابه فى علىّ من الآيات المتلوّات فى فضائله الّتى لا يشركه فيها أحد « اى معاويه حقّا تو مىدانى آياتى را كه در قرآن در شأن علىّ بن ابي طالب نازل شده است ، آياتى كه پيوسته تلاوت مىشود و مردم مىخوانند و شامل فضائلى است كه در آنها غير از علىّ ، هيچكس سهمى ندارد . كقوله تعالى :  يُوفُونَ بِالنَّذْرِ  ( آيه 8 ، از سورهء 76 : دهر ) مثل اين آيه : « و به نذرهاى خود وفا مىكنند » .\r\nو آيه : و  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\nو آيه :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ . . .  ( آيه 17 ، از سورهء 11 : هود ) .\r\nآيا آن كسى كه ( محمّد رسول الله ) بر بيّنه و حجّت و دليلى از طرف پروردگارش مىباشد ، و در كنار او شاهد و حاضرى ( على ولىّ اللّه ) است و از قبل او . . . » .\r\nو مىدانيم كه خدا گفته است دربارهء ايشان :  رِجالٌ صَدَقُوا ما عاهَدُوا اللَّهَ عَلَيْهِ  ( آيه 23 ، از سورهء 33 : احزاب ) .\r\n\r\n\r\n","description":"","footnote":"\r\n( 1 ) - « تفسير برهان » طبع سنگى ، ج 1 ، ص 293 و ص 294 .\r\n( 2 ) - « غاية المرام » ص 106 ، حديث 24 از خاصّه و تمام اين حديث را علّامهء طباطبائى رضوان اللّه عليه در « تفسير الميزان » ج 6 ص 15 و ص 16 نقل كرده‌اند ، و نيز صدر آن را در ص 23 از حمّوئى روايت كرده‌اند .\r\n","page_name":" 230 ","page_number":240},
  {"content":"\r\n\r\n« ايشان مردانى هستند كه بر آنچه با خداوند عهد و پيمان بسته‌اند ، به راستى و درستى رفتار مىكرده‌اند » .\r\nو دربارهء ايشان خداوند به رسولش گفته است :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 1 » ( آيه 23 ، از سورهء 42 : شورى ) « بگو ( اى پيغمبر ) كه من هيچ اجر و مزدى از شما مسئلت نمىكنم ، مگر مودّت و دوستى ذوى القرباى مرا » .\r\n5 - شيخ إبراهيم بن محمّد حمّوئى ، كه از أعيان و أكابر علماء عامّه است با سند متّصل خود روايت كرده است ، از سفيان بن ابراهيم حريرى ، از پدرش ، از أبو صادق ، قال : قال علىّ :\r\nأصول الإسلام ثلاثة لا ينفع واحدة منهنّ دون صاحبه : الصّلاة و الزّكاة و الولاية .\r\n« حضرت باقر عليه السّلام فرموده‌اند : كه امير المؤمنين عليه السّلام فرموده‌اند كه : اصول اسلام سه چيز است ، و يكى از سه چيز بدون ديگرى فائده‌اى نمىبخشد : نماز و زكات و ولايت » .\r\nو واحدى گفته است اين گفتار از آيه شريفهء :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  گرفته شده است . زيرا كه خداوند اثبات موالات و ولايت بين مؤمنين نموده است ، و پس از آن مؤمنان را توصيف نكرده است مگر به اقامهء نماز و دادن زكات و گفته است :  الَّذِينَ يُقِيمُونَ الصَّلاةَ وَ يُؤْتُونَ الزَّكاةَ  ، پس كسى كه ولايت علىّ را داشته باشد ، ولايت خدا و رسول خدا را داشته است ، و در آيه ديگر ، آن كس را مورد محبّت و مودّت بندگان مؤمن خود قرار داده است ، آنجا كه گفته است :  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  ( آيه 96 ، از سورهء 19 : مريم ) .\r\n« آنان كه ايمان آورده‌اند ، و أعمال نيكو انجام مىدهند ، البتّه به زودى خداوند رحمن براى آنان ( در قلوب ديگران ) مودّت و محبّت قرار مىدهد » .\r\nسپس واحدى گفته است : ما با إسناد متّصل از عطاء از ابن عبّاس روايت\r\n\r\n\r\n","description":"","footnote":"\r\n( 1 ) - « غاية المرام » ص 103 و ص 104 در تحت شماره حديث دهم از عامّه و « تفسير الميزان » ج 6 ص 21 .\r\n","page_name":" 231 ","page_number":241},
  {"content":"\r\n\r\nداريم كه : در تفسير آيه :  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  ، گفته است كه دربارهء علىّ بن ابي طالب نازل شده است : ما من مسلم إلّا و لعلىّ فى قلبه محبّة .\r\n« رسول خدا فرمود : هيچ مسلمانى نيست ، مگر آنكه در دل او محبّت علىّ است » .\r\nو پس از آن واحدى گويد : ما با اسناد متّصل خود از براء بن عازب روايت داريم كه رسول خدا صلّى اللّه عليه و آله و سلّم فرمودند : يا علىّ قل اللّهمّ اجعل لى عندك عهدا و اجعل لى فى صدور المؤمنين مودّة ! فأنزل الله :  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  قال : نزل فى علىّ بن أبي طالب عليه السّلام « 1 » .\r\n« اى علىّ ! بگو بار پروردگارا از براى من در نزد خودت عهدى قرار بده ! و از براى من در دل‌هاى مؤمنان محبّتى بگذار ! خداوند اين آيه را نازل فرمود :  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  . برآء بن عازب كه راوى روايت است گويد : اين آيه در شان علىّ بن ابي طالب عليه السّلام فرود آمده است » .\r\n6 - حمّوئى : ابراهيم بن محمّد با سند متّصل خود از زيد بن علىّ بن الحسين از پدرش ، از جدّش سيّد الشهداء عليه السّلام روايت مىكند كه سمعت عمّار بن ياسر يقول « من شنيدم از عمّار كه مىگفت : سائلى در كنار علىّ بن أبي طالب عليه السّلام كه در حال ركوع در نماز نافله بود ايستاد ، و تقاضا كرد و علىّ انگشترى خود را از دستش بيرون آورده و به او داد ، سائل نزد رسول الله آمد ، و او را با خبر كرد و آيه :  إِنَّما وَلِيُّكُمُ اللَّهُ  بر رسول خدا صلّى اللّه عليه و آله و سلّم فرود آمد . حضرت آن آيه را تلاوت كرد و پس از آن فرمود :\r\nمن كنت مولاه فعلىّ مولاه « 2 » « هر كس من ولىّ او هستم علىّ ولىّ اوست » .\r\nاين روايت را با سند ديگر از « تفسير عيّاشى » ، از حسن بن زيد ، از پدرش ، از جدّش ، سيّد هاشم بحرانى در « تفسير برهان » روايت مىكند . « 3 »\r\n\r\n\r\n","description":"","footnote":"\r\n( 1 ) - « غاية المرام » ص 105 ، حديث شمارهء دوازدهم از عامّه و در « فرائد السّمطين » ج 1 ، ص 79 و ص 80 تحت حديث شمارهء 49 و 50 و 51 اصل اين روايت را آورده است .\r\n( 2 ) - « غاية المرام » ص 106 ، حديث شمارهء شانزدهم از عامّه ، و با سند ديگرى از خاصّه در ص 108 از عيّاشى روايت مىكند تحت شمارهء دهم .\r\n( 3 ) - « تفسير برهان » ط سنگى ج 1 ، ص 294 و « تفسير الميزان » ج 6 ص 22 .\r\n","page_name":" 232 ","page_number":242},
  {"content":"\r\n\r\nو در « تفسير عيّاشىّ » از خالد بن يزيد ، از معمّر بن مكّى ، از اسحاق بن عبد اللّه بن علىّ بن الحسين عليهما السّلام ، از حسن بن زيد ، از پدرش زيد بن حسن از جدّش حضرت امام حسن مجتبى عليه السّلام اين روايت را به عينها بيان مىكند ، و در ذيل آن اين دعا را اضافه دارد كرد : اللّهمّ وال من والاه ! و عاد من عاداه « 1 » .\r\n« رسول خدا فرمود : بار پروردگارا تو ولىّ آن كسى باش كه او موالات علىّ را دارد ! و دشمن كسى باش كه او با على دشمنى مىكند ! » و مجلسى از « تفسير عيّاشى » با آن تتمّه و ذيل بتمامها روايت مىكند » . « 2 » و نيز محدّث بحرانى از حافظ أبو نعيم اصفهانى مرفوعا از زيد بن حسن ، از پدرش ، از عمّار ياسر روايت مىكند « 3 » .\r\n7 - از محمّد بن يعقوب كلينىّ با سند متّصل خود از زرارة از حضرت باقر عليه السّلام آورده است :\r\nزرارة گويد : از آن حضرت دربارهء آيه شريفهء :  وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  ( آيه 57 از سورهء 2 : بقره ) « خدا مىفرمايد : آنان به ما ستم نكردند ، بلكه به جان‌هاى خود ستم نمودند » پرسيدم ، حضرت فرمودند :\r\nإنّ اللّه أعظم و أعزّ و أجلّ من أن يظلم و لكنّه خلّطنا بنفسه فجعل ظلمنا ظلمه ، و ولايتنا ولايته حيث يقول : « إنّما وليّكم الله و الّذين آمنوا » يعنى الأئمّة منّا . ثمّ قال فى موضع آخر :  وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  ( آيه 160 ، از سورهء 7 : أعراف ) ثمّ ذكر مثله « 4 » .\r\n« خداوند بزرگتر و عزيزتر و جليل‌تر و منيع‌تر است از آنكه مورد ظلم واقع شود ، و ليكن ما را با خود در هم آميخته ، و ظلم به ما را ظلم به خودش قرار داده است ، و ولايت ما را ولايت خودش معيّن كرده است ، آنجا كه گويد : إنّما وليّكم الله و رسوله\r\n\r\n\r\n","description":"","footnote":"\r\n( 1 ) - « تفسير عيّاشى » ج 1 ، ص 327 ، در تحت شمارهء 137 ، و نيز در « غاية المرام » ص 108 در تحت حديث شماره دهم از خاصّه از عيّاشى ، و نيز در « تفسير الميزان » ج 6 ص 16 آورده است .\r\n( 2 ) - « بحار الانوار » ج 9 ، ط كمپانى ص 34 و ص 35 ، و همچنين بحرانى در « تفسير برهان » ط سنگى ص 294 از « احتجاج » آورده است .\r\n( 3 ) - « غاية المرام » ص 106 حديث شماره هجدهم از عامّه .\r\n( 4 ) - « غاية المرام » ص 107 حديث شمارهء سوّم از خاصّه .\r\n","page_name":" 233 ","page_number":243},
  {"content":"\r\n\r\nو الّذين آمنوا مراد از و الّذين آمنوا أئمّهء از ما هستند » .\r\n\r\n[ روايات خاصّه در آيه ولايت و داستان خاتم 
  ]\r\nو همچنين در جاى ديگر نيز اين آيه را آورده است ، و مثل همين معنى را اراده كرده است .\r\n8 - از محمّد بن يعقوب از علىّ بن ابراهيم ، از پدرش ، از ابن أبى عمير از عمر بن اذينه ، از زرارة ، و فضيل بن يسار ، و بكير بن أعين ، و محمّد بن مسلم ، و يزيد بن معاوية ، و أبو الجارود ، همگى آنها از حضرت باقر عليه السّلام آورده‌اند كه : خداوند عزّ و جلّ رسول خود را به ولايت امير المؤمنين علىّ امر كرد ، و اين آيه را بر او بفرستاد :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  ، و ولايت اولوا الأمر را نيز واجب كرد ، و مردم ندانستند كه ولايت چيست ؟ فلهذا خداوند محمّد صلّى اللّه عليه و آله و سلّم را أمر كرد كه ولايت را براى آنها تفسير كند ، همچنان كه صلاة و صوم و حجّ را تفسير و بيان كرده بود ، و خصوصيّات آنها را نشان داده بود .\r\nچون اين امر از سوى خدا آمد ، سينهء رسول خدا تنگ شد ، و ترسيد كه مردم از دينشان برگردند ، و مرتدّ شوند ، و به خداوند عزّ و جلّ التجاء و رجوع كرد ، خداوند به او وحى فرستاد :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  ( آيه 67 ، از سورهء 5 : مائده ) .\r\n« اى رسول ما ! تبليغ كن و برسان به مردم آنچه را كه از جانب پروردگارت به تو نازل شده است ! و اگر چنين نكنى ، رسالت او را تبليغ نكرده‌اى ، و خداوند تو را از مردم حفظ مىكند » .\r\nو به پيرو اين أمريّه ، رسول خدا در آشكارا اين أمر را اعلان كرد ، و براى ولايت علىّ در غدير خمّ إعلام نمود ، و نداى اجتماع مردم را به الصّلاة جامعة در داد ، و أمر كرد همهء حاضرين مطلب را به غائبين برسانند .\r\nعمر بن اذينه كه را وى به فاصلهء اين روايت است گويد : همگى روات غير از ابو الجارود گفتند كه :\r\nحضرت باقر عليه السّلام فرمود : و هر فريضه و تكليفى دنبال فريضه و تكليف ديگرى پى در پى نازل مىشد ، و فريضهء ولايت آخرين تكاليف و فرائض بود ، و خداوند عزّ و جلّ اين آيه فرستاد :\r\n\r\n","description":"","footnote":"","page_name":" 234 ","page_number":244},
  {"content":"\r\n\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي  ( آيه 3 ، از سورهء 5 : مائده ) « امروز من دين شما را براى شما كامل كردم ، و نعمت خودم را بر شما تمام نمودم » .\r\nيعنى خداوند مىفرمايد : ديگر من بعد از اين تكليف و فريضه ، بر شما تكليفى و فريضه‌اى نازل نمىكنم ، چون به ولايت فرائض را براى شما كامل گردانيده‌ام . « 1 » 9 - از محمّد بن يعقوب با اسناد خود از أحمد بن محمّد ، از علىّ بن حكم ، از حسين بن أبو العلاء روايت مىكند كه او مىگويد : من دربارهء گفتار ما در أوصياى رسول الله از حضرت صادق عليه السّلام پرسيدم كه : آيا اطاعت كردن از آنها واجب است ؟ ! فرمود : آرى ! ايشان هستند آنان كه خداوند راجع به آنها مىفرمايد :\r\n أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ( آيه 59 ، از سورهء 4 : نساء ) .\r\n« از خدا اطاعت كنيد ! و از رسول خدا ، و از صاحبان امرى كه از شما هستند اطاعت كنيد » . و ايشانند آنان كه خدا دربارهء آنها مىفرمايد :\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 2 » ( آيه 55 از سورهء 5 : مائده ) .\r\n10 - از « تفسير علىّ بن ابراهيم » ، از پدرش ، از صفوان ، از أبان بن عثمان ، از أبو حمزهء ثمالى از حضرت باقر عليه السّلام روايت مىكند كه : در وقتىكه رسول خدا نشسته بودند و در نزد آن حضرت جماعتى از يهود بودند كه در بين آنها عبد الله بن سلام بود ، اين آيه ولايت نازل شد ، رسول خدا به سوى مسجد روان شدند وسائلى به نزديك آمد ، حضرت پرسيدند : آيا كسى به تو چيزى داده است ؟ ! گفت : آرى ! آن مرد\r\n\r\n\r\n","description":"","footnote":"\r\n( 1 ) - « غاية المرام » ص 107 حديث پنجم از طريق خاصّه و همچنين در « تفسير برهان » ص 293 از ط سنگى با همين اسناد بعينها اين روايت را آورده است .\r\nو در « تفسير الميزان » ج 6 ، ص 14 از « كافى » روايت كرده است . و در « كافى ، اصول » ج 1 ص 289 آورده است .\r\n( 2 ) - « غاية المرام » ص 107 حديث چهارم از خاصّه ، و نيز در ص 108 در حديث هفتم از « اختصاص » مفيد آورده است ، و « اصول كافى » ج 1 ص 187 و نيز در ص 189 همين مفاد را با سند ديگر آورده است و در « تفسير الميزان » ج 6 ص 19 از « اختصاص » مفيد آورده است . و نيز از « كافى » از حسين بن أبى العلاء روايت كرده است و نيز در « تفسير برهان » ج 1 ص 293 آورده است .\r\n","page_name":" 235 ","page_number":245},
  {"content":"\r\n\r\nنمازگزار ! حضرت رسول صلّى اللّه عليه و آله و سلّم چون به درون مسجد رسيدند ديدند آن مرد علىّ بن ابي طالب است . « 1 » مجلسى در « بحار » اين روايت را از « تفسير علىّ بن إبراهيم » آورده است . « 2 » و بحرانىّ ايضا در « تفسير برهان » از علىّ بن ابراهيم آورده است . « 3 » 11 - از « تفسير عيّاشى » از ابن أبى يعفور روايت كرده است كه مىگويد : به حضرت صادق عليه السّلام عرض كردم : آيا من دين خودم را كه بدان متديّن هستم و متعهّد مىباشم به شما عرضه بدارم ؟ ! حضرت فرمود : بياور آن را و بگو :\r\nمن گفتم : أشهد أن لا إله إلّا اللّه ، و أشهد أنّ محمّدا رسول اللّه ، و اقرار مىكنم به آنچه كه محمّد از جانب خدا آورده است . ابن ابى يعفور گويد : سپس براى آن حضرت يكايك از امامان را شمردم ، و اقرار به ولايت آنها كردم ، تا رسيد به حضرت باقر عليه السّلام ، آنگاه به حضرت صادق گفتم :\r\nمن دربارهء ولايت تو اقرار و اعتراف مىكنم به آنچه دربارهء آنان اقرار و اعتراف كرده‌ام ، حضرت فرمود : من تو را نهى مىكنم كه اسم مرا در ميان مردم ببرى ! أبان ، راوى روايت گويد : ابن أبى يعفور گفت : من به حضرت صادق عليه السّلام با آن كلام اوّل نيز گفتم : و من چنين مىدانم كه ايشان همان كسانى هستند كه خداوند در قرآن مىگويد :\r\n أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  .\r\nحضرت گفتند : آيه ديگرى هم هست ! آيا بخوانم ؟ ! من گفتم : فدايت شوم ! آن كدام آيه است ؟ !\r\n\r\n\r\n","description":"","footnote":"\r\n( 1 ) - « غاية المرام » ص 107 و ص 108 حديث هفتم از خاصّه و « تفسير على بن ابراهيم » ص 158 و « تفسير الميزان » ج 6 ص 15 .\r\n( 2 ) - « بحار الانوار » ط كمپانى ج 9 ، ص 34 .\r\n( 3 ) - « تفسير برهان » ط سنگى ص 293 . و روايت عبد اللّه بن سلام را فخر رازى در تفسير آورده است ( از دورهء هشت جلدى ، ج سوم ص 618 ، طبع دار الطّباعة العامرة )\r\n","page_name":" 236 ","page_number":246},
  {"content":"\r\n\r\nحضرت گفتند :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  . و سپس به ابن أبى يعفور گفتند : خدا تو را رحمت كند ! من گفتم : آيا به من مىگوئى كه خدا تو را بر اقرار و اعتراف به اين امر رحمت كند ؟ ! حضرت گفتند : خدا تو را بر اقرار و اعتراف به اين امر رحمت كند ! « 1 » و مجلسى رضوان الله عليه ، اين حديث را از « تفسير عيّاشى » تا بيان آيه  إِنَّما وَلِيُّكُمُ اللَّهُ  بدون ذيل آن ، روايت كرده است « 2 » .\r\n12 - از « تفسير عيّاشى » با اسناد خود از مفضّل بن صالح از بعضى از اصحاب خود از يكى از دو امام باقر و يا صادق عليهما السّلام روايت كرده است كه : لمّا نزلت هذه الآية :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  شقّ ذلك على النّبىّ صلّى اللّه عليه و آله و سلّم و خشى أن يكذّبه قريش فأنزل الله :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ  ، فقام بذلك يوم غدير خمّ « 3 » .\r\n« چون آيه ولايت نازل شد ، إعلان آن به مردم براى پيغمبر گران آمد ، و ترسيد كه قريش او را تكذيب كنند ( و جدّا بگويند تو از طرف خودت علىّ را به خلافت نصب كردى ) در اين حال خداوند اين آيه را فرستاد : « اى پيغمبر آنچه از پروردگارت به تو رسيده است ، به مردم برسان ! و اگر نرسانى ، تبليغ رسالات خدايت را نكرده‌اى » . و بنابر همين اساس پيغمبر در روز غدير خمّ قيام كرده و به مردم اعلام كرد » .\r\nو مجلسى رضوان الله عليه تمام اين حديث را آورده است « 4 » .\r\n\r\n\r\n","description":"","footnote":"\r\n( 1 ) - « غاية المرام » ص 108 حديث شماره يازدهم از خاصّه ، و در « تفسير عيّاشى » ص 327 ج 1 حديث شمارهء 138 . و در « تفسير برهان » ط سنگى ، ج 1 ص 194\r\n( 2 ) - « بحار الانوار » ط كمپانى ، ج 9 ، ص 35 .\r\n( 3 ) - « غاية المرام » ص 108 حديث شماره سيزدهم از خاصّه ، و « تفسير عيّاشى » ج 1 ، ص 328 ، و در « تفسير برهان » ص 195 آورده است و « تفسير الميزان » ج 6 ص 16 .\r\n( 4 ) - « بحار الانوار » ج 9 ، ص 35 .\r\n","page_name":" 237 ","page_number":247},
  {"content":"\r\n\r\n13 - از « تفسير عيّاشى » از أبو جميله ، از بعضى از اصحاب خود ، از يكى از دو امام آورده است ، كه رسول خدا صلّى اللّه عليه و آله و سلّم فرموده است : إنّ الله أوحى إلىّ أن احبّ أربعة : عليّا و أبا ذرّ و سلمان و مقداد ، فقلت : ألا فما كان من كثرة النّاس ؟ اما كان أحد يعرف هذا الامر ؟ فقال : بلى ثلاثة ! قلت : هذه الآيات الّتى انزلت : إنّما وليّكم الله و رسوله و الّذين آمنوا ، و قوله : أطيعوا الله و أطيعوا الرّسول و اولى الأمر منكم ، أ ما كان احد يسأل فيم نزلت ؟ ! فقال : من ثمّ أتاهم لم يكونوا يسألون . « 1 » « خداوند به من وحى نموده است كه چهار نفر را دوست داشته باشم : علىّ ، و سلمان ، و أبو ذرّ و مقداد . راوى روايت گويد : به يكى از آن دو امام من گفتم : با وجود اين كثرت مردم آيا يك نفر نبود كه از اين امر ولايت آگاه شود و بدان معرفت پيدا كند ؟ حضرت فرمود : آرى سه نفر بودند ! من گفتم : اين آياتى كه نازل شده است : آيه :  إِنَّما وَلِيُّكُمُ اللَّهُ  و آيه :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ، آيا يك نفر نبود كه بپرسد در شأن چه كسى نازل شده است ؟ ! حضرت فرمود : از همين سبب بود كه بر سر ايشان آمد آنچه كه از آن نپرسيده بودند » .\r\nمجلسى در « بحار » اين روايت را بتمامها آورده است « 2 » .\r\n14 - از « تفسير عيّاشى » با اسناد خود از فضيل از حضرت ابو جعفر باقر عليه السّلام در تفسير آيه :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  آورده است كه قال : هم الأئمّة عليهم السّلام « 3 » .\r\nو مجلسىّ نيز اين روايت را ذكر كرده است « 4 » .\r\n\r\n\r\n","description":"","footnote":"\r\n( 1 ) - « غاية المرام » ص 108 حديث شمارهء چهاردهم از خاصّه ، و « تفسير عيّاشى » ج 1 ص 328 ، و « تفسير برهان » ط سنگى ، ج 1 ص 295 ، و « تفسير الميزان » ج 6 ص 16 و 17 .\r\n( 2 ) - « بحار الانوار » ط كمپانى ج 9 ، ص 35 .\r\n( 3 ) - « غاية المرام » ص 108 حديث شمارهء پانزدهم از خاصّه ، و « تفسير عياشى » ج 1 ص 328 و ص 329 و « تفسير برهان » ج 1 ، ص 295 .\r\n( 4 ) - « بحار الانوار » ط كمپانى ، ج 9 ، ص 35 .\r\n","page_name":" 238 ","page_number":248},
  {"content":"\r\n\r\n15 - از ابن بابويه ، با اسناد خود ، از ابو سعيد ورّاق ، از پدرش ، از جعفر بن محمّد ، از پدرش ، از جدّش در حديث مناشدهء أمير المؤمنين عليه السّلام با أبو بكر در وقتى كه ابو بكر خلافت را گرفته بود ، روايت شده است كه : حضرت ، فضائل خود را براى ابو بكر شمردند ، و نصوص صريح بر ولايت را كه از رسول الله صلّى اللّه عليه و آله و سلّم رسيده بود ، يكايك بيان كردند ، و از جمله آنكه گفتند :\r\nانشدك بالله أ لى الولاية من الله مع ولاية رسول الله صلّى اللّه عليه و آله و سلّم فى آية زكات الخاتم ، أم لك ؟ ! قال : بل لك ! « 1 » « ترا به خداوند سوگند مىدهم كه آيا در قضيّهء زكات انگشترى ، ولايت با رسول الله از طرف خدا براى تو مقرّر شد يا براى من ؟ ! گفت : بلكه براى تو » .\r\n16 - از شيخ طوسىّ ، از كتاب « مجالس » با إسناد خود ، به أبو ذرّ در حديث مناشده امير المؤمنين عليه السّلام با عثمان و زبير و عبد الرّحمن بن عوف و سعد بن أبى وقّاص در أيّام شورى ، آورده است كه حضرت با تمام نصوصى كه از رسول الله رسيده بود ، احتجاج كردند ، و همگى آنان تصديق نمودند ، و گفتار او را إمضا مىكردند ، و از جمله گفتار آن حضرت اين بود كه :\r\nفهل فيكم أحد آتى الزّكاة و هو راكع فنزلت فيه :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  غيرى ؟ ! قالوا : لا « 1 » .\r\n« شما را به خدا قسم مىدهم كه : آيا در ميان شما غير از من كسى هست كه در حال ركوع ، زكات داده باشد ، و آيه ولايت دربارهء او نازل شده باشد ؟ ! همه گفتند : نه » .\r\n17 - از أحمد بن علىّ بن أبى طالب طبرسىّ ، در كتاب « احتجاج » در ضمن نامه‌اى كه حضرت امام ابو الحسن الثّالث : علىّ بن محمّد هادى عليه السّلام به أهل أهواز نوشته‌اند ، چون از مسئلهء جبر و تفويض از آن حضرت پرسيده بودند آمده است كه آن حضرت فرموده‌اند : تمامى امّت اسلام بدون استثناء ، اتّفاق و اجماع دارند ، بر حقّانيّت قرآن كه در آن هيچ ريب و شك نيست ، تمام فرقه‌هاى مختلف در اتّحاد و اتّفاق بر اين مطلب مصيب ، و بر تصديق آنچه كه خداوند در قرآن نازل كرده است\r\n\r\n\r\n","description":"","footnote":"\r\n( 1 ) - « غاية المرام » ص 108 حديث شماره شانزدهم و هفدهم از خاصّه و هر دو روايت را در « تفسير الميزان » ج 6 ص 17 آورده است .\r\n","page_name":" 239 ","page_number":249},
  {"content":"\r\n\r\nراه يافته‌اند .\r\n\r\n[ روايت و بيان حضرت هادى عليه السلام در آيه ولايت 
  ]\r\nچون رسول خدا صلّى اللّه عليه و آله و سلّم فرموده است : لا تجتمع امّتى على ضلالة « امّت من ، اجتماع بر ضلالت و گمراهى نمىكنند » . و على هذا آن حضرت خبر داده است كه در آن چيزى كه امّت در آن اتّفاق كنند ، و در آن امر هيچكس با ديگرى مخالفتى نداشته باشد ، آن امر حقّ است .\r\nاينست معناى حديث ، نه آنچه را كه جاهلان تأويل كرده ، و معاندان گفته‌اند : از پيروى احكام روايات ساخته شده ، و به دروغ پيرايه بسته شده ، و از ابطال حكم كتاب خداوند ، و متابعت از آراء و افكار پست و خراب و خراب كننده و هلاك كننده ، كه مخالف نصّ كتاب خدا و آيات روشن و واضح و محقّق بوده باشد ، و ما از خداوند متعال مسئلت داريم كه ما را به اقامهء نماز موفّق بدارد و به سوى رشد و كمال رهبرى كند .\r\nو چون كتاب خداوند گواهى بر صدق خبرى دهد ، و آن را محقّق بداند ، و ليكن گروهى از امّت ، آن خبر مصدّق را به حديثى از احاديث ساختگى و به روايتى از روايات مجعوله و دروغ ، معارضه انداخته ، و روى حقّ را بپوشانند ، در اين صورت به سبب انكار و ردّ كتاب الهى راه گمراهى و ضلالت را پيموده‌اند .\r\nو صحيح‌ترين خبرى كه صحّتش از كتاب خدا شناخته شده است ، مثل خبرى است كه مورد اتّفاق و اجماع همگى است ، كه رسول خدا صلّى اللّه عليه و آله و سلّم فرموده است :\r\nإنّى مستخلف فيكم خليفتين : كتاب الله و عترتى ما إن تمسّكتم بهما لن تضلّوا بعدى و انّهما لن يفترقا حتّى يردا علىّ الحوض .\r\n« من در ميان شما از خودم دو چيز به عنوان خلافت و جانشينى مىگذارم : يكى كتاب خداست و ديگرى عترت من ! و مادامىكه شما به آن دو چيز چنگ زنيد ، و بگيريد ! هيچگاه بعد از من به گمراهى نمىافتيد ! و آن دو چيز هيچگاه از هم جدا نمىشوند تا وقتىكه هر دو با هم در كنار حوض كوثر بر من وارد شوند » .\r\nو لفظ ديگرى كه از اين حديث از رسول خدا روايت شده است ، و بعينه در معنى و مفاد مثل همان لفظ اوّل است ، گفتار آن حضرت است كه مىفرمايد :\r\nإنّى تارك فيكم الثّقلين : كتاب الله و عترتى : أهل بيتى ، و إنّهما لن يفترقا حتّى يردا\r\n\r\n","description":"","footnote":"","page_name":" 240 ","page_number":250},
  {"content":"\r\n\r\nعلىّ الحوض ما إن تمسّكتم بهما لن تضلّوا ! « من از خودم در ميان شما دو چيز سنگين ( يا دو متاع پر ارزش ) باقى مىگذارم : يكى كتاب خداست ، و ديگرى عترت من : أهل بيت من ، و آن دو چيز هيچوقت از هم جدا نمىشوند ، تا هر دو با هم در كنار حوض كوثر بر من وارد شوند . و مادامىكه شما به آن دو چنگ زنيد ، و آنها را بگيريد گمراه نمىشويد » .\r\nما شواهد صحّت اين حديث را به طور وضوح و صراحت در كتاب خدا مىيابيم ، مثل آيه :\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\nزيرا كه روايات علماء همگى بر اين اتّفاق دارند كه : اين آيه دربارهء امير المؤمنين عليه السّلام در هنگامى كه در حال ركوع ، انگشترى خود را صدقه دادند نازل شده است ، و خداوند اين كار حضرت را مورد سپاس و امضاء قرار داده ، و در اين باره ، اين آيه را فرو فرستاده است . « 1 » و همچنين مىيابيم كه رسول الله آن حضرت را در ميان اصحاب خود نائب خود قرار داده آنجا كه فرموده است : من كنت مولاه فعلىّ مولاه ، اللّهمّ وال من والاه و عاد من عاداه ! « هر كس كه من صاحب اختيار و ولىّ او هستم علىّ صاحب اختيار و ولىّ اوست . بار پروردگارا ولىّ آن كسى باش كه او علىّ را ولىّ خود قرار داده است ، و دشمن بدار كسى را كه علىّ را دشمن خود قرار داده است » .\r\n\r\n\r\n","description":"","footnote":"\r\n( 1 ) در تفسير « الدّرّ المنثور » مولى جلال سيوطى در شأن نزول آيه ولايت ، و إعطاء انگشترى دربارهء امير المؤمنين عليه السّلام يازده روايت با اسناد مختلف بيان كرده است ، و در يكى از آنها كه در ذيل آن نيز به همين لفظ آمده است : ( من كنت مولاه فعلىّ مولاه اللّهم وال من والاه و عاد من عاداه ) آن را طبرانىّ در « أوسط » و ابن مردويه از عمّار بن ياسر تخريج كرده است ( تفسير الدّرّ المنثور ج 2 ص 293 و ص 294 ) .\r\nو در تفسير « جامع البيان عن تأويل آى القرآن » أبو جعفر محمّد بن جرير طبرىّ در تفسير اين آيه مباركه و شأن نزول آن راجع به علىّ بن ابي طالب عليه السّلام و راجع به اعطاء انگشترى مجموعا پنج روايت از سدّى و حضرت ابو جعفر عليه السلام و عتبة ابن أبى حكيم و مجاهد آورده است ( تفسير طبرى ط دوّم 1373 ص 288 و ص 289 از ج 6 ) .\r\n","page_name":" 241 ","page_number":251},
  {"content":"\r\n\r\nو نيز فرموده است : علىّ يقضى دينى و ينجز موعدى و هو خليفتى عليكم بعدى .\r\n« على است كه دين مرا ادا مىكند ، و وعدهء مرا وفا مىكند : و او جانشين من است بر شما بعد از من » . و چون رسول خدا او را در مدينه به جاى خود قرار داد ، و براى جنگ مىرفت و علىّ به آن حضرت گفت :\r\nيا رسول اللّه ! أ تخلّفنى على النّساء و الصّبيان ؟ ! « اى رسول خدا ! آيا مرا جانشين خود ، براى محافظت زنان و كودكان قرار مىدهى ؟ » .\r\nرسول خدا در جواب فرمود : أ ما ترضى أن تكون منّى بمنزلة هارون من موسى إلّا أنّه لا نبىّ بعدى .\r\n« آيا راضى نيستى كه نسبت تو به من همان نسبت هارون به حضرت موسى بوده باشد ، و فقطّ با اين تفاوت كه پيغمبرى بعد از من نيست ؟ » .\r\nپس بنا بر آنچه گفته شد مىدانيم كه كتاب خدا به تصديق اين اخبار گواهى مىدهد ، و به تحقيق اين شواهد شهادت مىدهد ، و على هذا بايد امّت به اين اخبارى كه با قرآن موافقت دارد ، اقرار كنند .\r\n\r\n[ احتجاج امير المؤمنين عليه السلام با منافقين به آيه ولايت 
  ]\r\nو چون مىيابيم كه اين اخبار با كتاب خدا موافقت دارد ، مىيابيم كه كتاب خدا با اين اخبار موافقت دارد ، و دليل بر صحّت آنهاست . و بنابر اين إقتداء و پيروى از اين اخبار ، حتم و لازم است . و از آن تجاوز نمىكنند مگر أهل عناد و فساد « 1 » .\r\n18 - از طبرسىّ در « احتجاج » همچنين در حديث امير المؤمنين عليه السّلام وارد است كه : منافقين به رسول اللّه صلّى اللّه عليه و آله و سلّم گفتند : آيا از أحكام و تكاليف پروردگار تو بر ما ، غير از آنچه تا به حال نازل شده و واجب و لازم گرديده است ، چيز ديگرى هم هست ، كه خدا آن را واجب كند ، و چون آن را ذكر كند نفوس ما آرام مىگيرد و مىدانيم كه ديگر تكليفى و واجبى و فريضه‌اى نيست ؟ ! خداوند اين آيه را نازل كرد :  قُلْ إِنَّما أَعِظُكُمْ بِواحِدَةٍ  يعنى الولاية ، فأنزل الله :\r\n\r\n\r\n","description":"","footnote":"\r\n( 1 ) - « غاية المرام » ص 109 حديث شمارهء هجدهم از خاصّه ، و « احتجاج » طبرسى ، ط نجف ، ج 2 ، ص 251 تا ص 253 و در « تفسير برهان » ج 1 ، ص 295 ط سنگى ، و « تفسير الميزان » ج 6 ص 17 و ص 18 آورده‌اند و « بحار الانوار » ط كمپانى ج 8 ص 34 .\r\n","page_name":" 242 ","page_number":252},
  {"content":"\r\n\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  . و ليس بين الامّة خلاف أنّه لم يؤت الزّكاة يومئذ و هو راكع غير رجل واحد لو ذكر اسمه فى الكتاب لاسقط مع ما اسقط من ذكره ، و هذا و ما أشبهه من الرّموز الّتى ذكرت لك ثبوتها فى الكتاب ليجهل معناها المحرّفون فيبلغ إليك و إلى أمثالك ، و عند ذلك قال الله عزّ و جلّ :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  . « 1 » « بگو ( اى پيغمبر ) من شما را به يك چيز اندرز مىدهم - و آن ولايت است - و خداوند آيه ولايت  إِنَّما وَلِيُّكُمُ اللَّهُ وَ رَسُولُهُ  را فرستاد . و در بين جميع امّت هيچ خلافى نيست در اينكه در ميان همهء مسلمانان غير از مرد واحدى هيچكس در حال ركوع زكات نداده است ، كه اگر هر آينه نام او در قرآن ذكر مىشد ، از بيان و ذكرش صرف‌نظر مىشد با آن چيزهائى كه صرف نظر شده است .\r\nو اين مسئله و اشباه اين مسئله ، از رموزى است كه براى تو ذكر كردم كه در كتاب خدا ثابت است ، ( و اين مطالب در قرآن به طور رمز گفته شده ) تا اهل تحريف كه در معناى آيات دخالت مىكنند و در مسير غير واقع قرار مىدهند آن معانى را نفهمند و در نتيجه آن حقايق به تو و امثال تو برسد ، و اينجاست كه خداوند عزّ و جلّ فرموده :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  .\r\n« من امروز دين شما را براى شما كامل كردم ، و نعمت خود را بر شما تمام نمودم ، و پسنديدم براى شما كه : دين اسلام ، دين شما باشد » .\r\nدر اينجا سيّد هاشم بحرانى مىگويد : براى عظمت و اهميّت اين مطلب همين بس است ، كه حضرت امام علىّ الهادىّ عليه السّلام نقل اجماع فرموده است ، و آن اينكه اين آيه در شأن امير المؤمنين عليه السّلام نازل شده است و گفتار او حجّت است و مزيدى بر آن حجّيّت نيست « 2 » .\r\n\r\n\r\n","description":"","footnote":"\r\n( 1 ) - « غاية المرام » ص 109 ، حديث شمارهء نوزدهم از خاصّه ، و « تفسير برهان » ج 1 ، ص 295 ، و « احتجاج » طبرسى ط نجف ، ج 1 ، ص 379 ، و در « تفسير الميزان » ج 6 ص 18 تا اينجا كه مىفرمايد : غير رجل واحد بعينه آورده است .\r\n( 2 ) - « غاية المرام » ص 109 .\r\n","page_name":" 243 ","page_number":253},
  {"content":"\r\n\r\nبارى حضرت امير المؤمنين عليه السّلام و سائر ائمّهء طاهرين عليهم السّلام در موارد كثيره‌اى به آيه ولايت و إعطاء انگشترى ، احتجاج نموده ، و در مقام مخاصمه با منكر و مدّعى ، آن را به عنوان شاهد و دليل ذكر كرده‌اند . و هيچگاه از هيچكس ديده نشده است كه انكار كند ، و دلالت آيه را بر ولايت امير المؤمنين منكر شود .\r\n\r\n[ احتجاج امير المؤمنين عليه السلام با مهاجرين و انصار به آيه ولايت 
  ]\r\nاز جمله آنكه طبرسى آورده است كه : در يوم شورى ، حضرت أمير المؤمنين عليه السّلام با اصحاب شورى ( زبير و طلحة و عثمان و سعد و عبد الرّحمن ) در ضمن منا شده و إحتجاج مفصّلى كه نمودند ، احتجاج به آيه ولايت كردند :\r\nقال : نشدتكم بالله : هل فيكم أحد نزلت فيه هذه الآية :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  غيرى ؟ ! قالوا : لا « 1 » .\r\n« حضرت فرمود : شما را به خدا قسم : آيا غير از من ، در ميان شما كسى هست كه اين آيه ولايت دربارهء او فرود آمده باشد ؟ ! گفتند : نه » .\r\nو از جمله آنكه طبرسى ، در ضمن احتجاج امير المؤمنين عليه السّلام با مهاجرين و انصار آورده است كه مىفرمايد :\r\nقال : فانشدكم بالله : أ تعلمون حيث نزلت :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ، ( 59 : نساء ) و حيث نزلت :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  ، و حيث نزلت :  وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً  ( آيه 16 از سورهء 9 : توبه ) .\r\nقال النّاس : يا رسول الله ! أ خاصّة فى بعض المؤمنين أم عامّة لجميعهم ؟ ! فأمر الله نبيّه أن يعلمهم ولاة أمرهم و أن يفسّر لهم من الولاية ما فسّر لهم من صلاتهم و زكاتهم و صومهم و حجّهم ، فنصبنى للنّاس علما بغدير خمّ ؟ الحديث « 2 » .\r\n« شما را به خدا سوگند : آيا مىدانيد : وقتى آيه اطاعت از خدا و از رسول خدا و از اولوا الأمر نازل شد ، و وقتى آيه  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  نازل شد ،\r\n\r\n\r\n","description":"","footnote":"\r\n( 1 ) - « احتجاج » ط نجف ج 1 ، ص 202 .\r\n( 2 ) - « احتجاج » ج 1 ، ص 213 .\r\n","page_name":" 244 ","page_number":254},
  {"content":"\r\n\r\nو نيز وقتى آيه وليجه آنجا كه خدا مىفرمايد : « و اتّخاذ نكرده‌اند غير از خدا و غير از رسول خدا و غير از مؤمنين را پناه و همراز خود » نازل شد ، مردم گفتند : اى رسول خدا ! آيا مراد از اين آيات بعض از مؤمنين بخصوصهم هستند ، يا آنكه جميع مؤمنان مىباشند ؟ ! در اين حال خداوند پيامبرش را أمر نمود كه : واليان أمر را به ايشان بشناساند ، و همان طورى كه معناى نماز ، و روزه ، و زكات ، و حجّ و كيفيّت بجا آوردن آنها را به مردم نشان داده و شناسانده است ، ولايت را نيز بشناساند و كيفيّت و مورد آن را واضح و روشن سازد .\r\nو بر همين اساس بود كه رسول خدا صلّى اللّه عليه و آله و سلّم مرا در روز غدير به خلافت نصب كرد ؟ ! » .\r\nو از جمله آنكه طبرسى ، در ضمن حديث احتجاج امير المؤمنين عليه السّلام با مهاجرين و انصار ، روايتى از سليم بن قيس روايت مىكند كه او مىگويد : مردى به علىّ بن أبي طالب عليه السّلام - بطورى كه من مىشنيدم - گفت : از بهترين منقبت‌هاى خودت مرا خبردار كن ! حضرت فرمود : از آنچه خداوند در كتاب خودش نازل كرده است تو را خبر دهم ؟ ! گفت : از آنچه خداوند در كتاب خودش در شأن تو نازل كرده است ! حضرت فرمود : آيه  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  ( آيه 17 از سورهء 11 : هود ) .\r\n« آيا آن كسى كه بر حجّت و بيّنهء خداوند است ، ( محمّد رسول خدا ) و در كنار او شاهدى از اوست ( علىّ ولىّ اللّه ) . من شاهدى از رسول الله صلّى اللّه عليه و آله و سلّم هستم ! و آيه :  وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ( آيه 43 از سورهء 13 : رعد ) .\r\n« و كسانى كه كافر شده‌اند ، به تو ( اى پيغمبر ) مىگويند : تو فرستادهء خدا نيستى ! بگو خداوند شاهد و گواه من است در ميان من و شما و كسى كه علم كتاب در نزد اوست نيز شاهد و گواه من است » .\r\n\r\n","description":"","footnote":"","page_name":" 245 ","page_number":255},
  {"content":"\r\n\r\nخداوند از كسى كه علم كتاب نزد اوست ، مرا قصد كرده است .\r\nآنگاه امير المؤمنين از يكايك آياتى كه خداوند در قرآن كريم در شأن او نازل كرده است برشمرد .\r\nمثل آيه :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\nو مثل آيه :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  و غير ذلك - الحديث « 1 » .\r\nبحرانى گويد : از عمّار ساباطىّ از حضرت صادق عليه السّلام روايت است كه وزن آن انگشترى را كه امير المؤمنين عليه السّلام صدقه داده‌اند ، چهار مثقال از نقره بوده است ، و نگين آن پنج مثقال از ياقوت سرخ بوده است ، و قيمت آن معادل خراج شام بوده ، و خراج شام عبارت بوده است ، از سيصد بار نقره و چهار بار طلا ، و آن انگشترى متعلّق به مران بن طوق بوده است كه در جنگ ، امير المؤمنين عليه السّلام او را كشتند و انگشترى را از دست او درآوردند ، و به سوى پيغمبر از جملهء غنائم آوردند ، و پيغمبر به أمير المؤمنين گفتند كه آن خاتم متعلّق به توست ، آن را برگير « 2 » ! و حضرت أمير آن را برداشتند و در دست كردند ، و در مسجد آمدند كه سائل سؤال كرد ، و حضرت انگشتر را دادند ، در وقتى كه در پشت پيغمبر مشغول خواندن نماز بودند .\r\nو غزالىّ در كتاب « سرّ العالمين » گويد : آن انگشترى را كه امير المؤمنين عليه السّلام صدقه دادند ، همان انگشترى سليمان بن داود بوده است ، و شيخ طوسى فرموده است : تصدّق به اين انگشترى در روز بيست و چهارم از ماه ذىحجّه بوده است ، و اين مطلب را صاحب كتاب « مسارّ الشّيعة » ذكر كرده ، و نيز ذكر كرده است كه مباهله نيز در چنين روزى واقع شده است « 3 » . و علّامهء امينى در « الغدير » جلد سوم از ص 156 تا ص 162 از\r\n\r\n\r\n","description":"","footnote":"\r\n( 1 ) - « احتجاج » ج 1 ، ص 231 و ص 232 .\r\n( 2 ) - چون قاعده در اسلام آن است كه : من قتل قتيلا فله سلبه أجمع : هر كس در ميدان جنگ با كفّار كافرى را بكشد تمام اشياء مختصّهء او از لباس و انگشترى و كلاه خود و زره و جوشن و شمشير و نيزه و غيرها همگى براى خصوص شخص كشنده است ، و كسى ديگر را در آن حقّى نيست . و اين غير از آن غنائم جنگى است كه از همهء كفّار اخذ مىشود و بايد به مسلمانان تقسيم شود .\r\n( 3 ) - « غاية المرام » ص 109 ، و نيز بحرانى اين مطلب را در ج 1 ، از « تفسير برهان » ص 296 از طبع سنگى آورده است .\r\n","page_name":" 246 ","page_number":256},
  {"content":"\r\n\r\nشصت و شش نفر از حفّاظ و مشايخ بزرگ اهل تسنّن با ذكر نام و نام كتاب آورده است كه همگى شأن نزول اين آيه را دربارهء امير المؤمنين عليه السّلام دانسته‌اند . و در اين صورت انكار ابن تيميّهء معاند شيعه و مروّج حزب امويّه غير از عناد و انكار امر بديهى ، محملى نخواهد داشت .\r\nحضرت استاد علامهء طباطبائى - رضوان الله عليه - بعد از آنكه بحث بليغى دربارهء آيه ولايت فرموده و از هر دسته از روايتى در اين مقام گلچينى را ذكر نموده‌اند ، در آخر بحث مىفرمايند :\r\nروايات وارده در نزول اين دو آيه در داستان تصدّق انگشترى بسيار است ، و مقدارى از آنها را بحرانى در كتاب « غاية المرام » از مصادرى ذكر كرده است . و تمام اين روايات بعينها در آن مصادر موجود است . و ما در كيفيّت وقوع اين قضيّه به همان روايات منقوله با اختلاف لحن و كيفيّتى كه داشت ، اكتفا كرديم .\r\nو در نقل اين روايات بسيارى از صحابهء رسول الله اشتراك دارند همچون : أبو ذرّ غفارىّ ، و عبد اللّه بن عبّاس ، و أنس بن مالك ، و عمّار بن ياسر ، و جابر بن عبد اللّه أنصارى ، و سلمة بن كهيل ، و أبو رافع ، و عمرو بن عاص ، و علىّ بن أبي طالب ، و الحسين بن علىّ ، و همچنين از غير صحابه همچون حضرت سجّاد و حضرت باقر و حضرت صادق و حضرت هادى و غيرهم از إمامان حديث و روايت .\r\nو أئمّهء تفسير بدون هيچگونه اعتراض و ردّى در نقل آنها اتّفاق دارند همچون أحمد بن حنبل و نسائى و طبرى و طبرانى و عبد بن حميد ، و غير از ائمّهء تفسير ، همچون حفّاظ و ائمّهء حديث .\r\nو نيز متكلّمين ورود آنها را از رسول اللّه ، مورد تسليم و امضاء قرار داده‌اند ، و فقهاء در مسئلهء فعل كثير در بحث نماز عنوان كرده‌اند ، و همچنين در مسئلهء ناميدن هر صدقه‌اى به اسم زكات ، و هيچيك از فحول أدب و پيشتازان عربيّت و ادبيّت همچون زمخشرى در تفسير « كشّاف » و أبو حيّان در تفسير خود ، در صحّت انطباق آيه با روايات وارده در مورد أمير علىّ بن ابي طالب امير المؤمنين عليه السّلام مناقشه‌اى ننموده‌اند . و راويان اين احاديث همچنين به طور تلقّى به قبول و عدم ايراد و نقاش روايات را ذكر كرده‌اند ، با اينكه همگى از اهل لسان و عربيّت مىباشند .\r\n\r\n","description":"","footnote":"","page_name":" 247 ","page_number":257},
  {"content":"\r\n\r\nو على هذا به آنچه بعضى از عامّه و مخالفين كه ذكر كرده‌اند : حديث نزول آيه در قصّهء انگشترى يك امر ساختگى است ، نبايد اعتنائى كرد ، و بعضى از آن مخالفين همچون ابن تيميّه ، ادّعاى اجماع علما را بر مجعول بودن اين روايات نموده‌اند . و اين از آن ادّعاهاى عجيب است ، و ما در اين مقام آنچه را كه حقّ مسئله بود بيان كرديم « 1 » .\r\n\r\n[ بيان و تفسير آيه ولايت 
  ]\r\nتا به حال آنچه بحث شد راجع به شأن نزول آيه ولايت بود ، و دانستيم كه مضافا بر اجماع و ادّعاى اجماع و اتّفاق ، روايات كثيره و مستفيضه و بلكه متواتره‌اى دربارهء نزول آن نسبت به حضرت امير المؤمنين عليه السّلام وارد شده است ، حال ببينيم دلالت آيه چيست و از نظر فقه القرآن چه دلالتى دارد ؟\r\nولىّ ، همانطور كه ذكر شد صيغهء فعيل از مصدر ولايت است ، و همانطور كه راغب اصفهانى در « مفردات القرآن » گفته است : الولاء ( با فتح واو ) و التّوالى أن يحصل شيئان فصاعدا حصولا ليس بينهما ما ليس منهما .\r\n« ولاء و توالى اينست كه : دو چيز و يا بيشتر از دو چيز به طورى شوند كه هيچ چيز غير از خود آن دو چيز در ميان آن دو چيز نباشد » .\r\nاينست حقيقت معناى ولايت ، و بقيّهء معانى كه براى آن شده است از قبيل نصرت و محبّت و مودّت و تصرّف در امور و ولاى عتق و امثالها همه راجع به آن اصل و ريشه است ، كه در هر موردى از موارد ، با حفظ همان معناى أصلى يكى از اين خصوصيّات به عنوان مورد و موضوع قرار داده شده است .\r\nو بنابر اين لفظ ولايت به نحو اشتراك لفظى داراى معانى عديده نيست ، بلكه به نحو اشتراك معنوى معناى واحدى دارد ، كه در اين موارد و عناوين مختلف از باب انطباق آن امر واحد در اين مصاديق استعمال شده است . و هر جا كه قرينه‌اى براى صرف معناى حقيقى به معناى استعارى و مجازى و ملاحظهء عين خصوصيّت مورد و ارادهء خصوصيّت تصرّف و محبّت و عتق و امثالها در ميان نباشد ، همان معناى\r\n\r\n\r\n","description":"","footnote":"\r\n( 1 ) - « تفسير الميزان » ج 6 ص 23 و ص 24 ، و حضرت استاد علّامهء طباطبائى از اوّل اين مجلّد تا پايان اين مطلب كه ص 24 است ، فقط در پيرامون اين موضوع و اثبات صحّت و تحقّق داستان خاتم ، و تفسير اين دو آيه واردهء در اين باب بحث كرده‌اند .\r\n","page_name":" 248 ","page_number":258},
  {"content":"\r\n\r\nاصلى و حقيقى مراد است ، و هر جا كه نتوانيم آن معناى اصلى و كلى را به حال خود واگذاريم ، ناچار با وجود قرينه ، به يكى از معانى موضوعيّه و مصاديق مشخّصه اقتصار مىكنيم .\r\nاين است معناى لفظ ولايت و ساير مشتقّاتى كه از اين مصدر اشتقاق يافته است ، و لذا براى قرب مكانى و قرب از جهت نسبت و از جهت صداقت و نصرت و اعتقاد استعاره مىآورند .\r\nراغب گفته است : تولّى چون بنفسه و بدون حرف جرّ متعدّى شود ! اقتضاى معناى ولايت و حصول آن چيز را در نزديكترين مواضع مىرساند مانند : ولّيت سمعى كذا ، و ولّيت عينى كذا ، و ولّيت وجهى كذا يعنى « با گوشم و با چشمم و با چهره‌ام به سوى آن چيز متوجّه شدم و چشم و گوش و چهره‌ام را به آن طرف كردم » خداوند مىفرمايد :  فَلَنُوَلِّيَنَّكَ قِبْلَةً تَرْضاها  « 1 » .\r\n« ما تو را به طرف قبله‌اى كه مورد پسند توست برمىگردانيم » .\r\n فَوَلِّ وَجْهَكَ شَطْرَ الْمَسْجِدِ الْحَرامِ  « 1 » .\r\n« پس صورت خود را به جانب مسجد الحرام بگردان » .\r\n وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  « 1 » .\r\n« و هر كجا كه بوده باشيد ، صورت‌هاى خودتان را به جانب مسجد الحرام بگردانيد » .\r\nو چون تولّى با حرف عن متعدّى شود خواه لفظا و خواه تقديرا در اين صورت معناى اعراض و ترك قرب و نزديكى مىدهد - انتهى « 4 » .\r\nو از آنچه گفته شد استفاده مىشود كه ولايت كه همان قرب خاصّ است ، اگر در امور معنويّه ملاحظه شود ، لازمه‌اش آن است كه براى ولىّ ، حقّى و چيزى باشد كه براى غير او نباشد ، مگر به واسطهء او .\r\nو بنابر اين تمام تصرّفاتى كه در شئون و امور خود ، شخص صاحب شأن\r\n\r\n\r\n","description":"","footnote":"\r\n( 1 ) - آيه 144 از سورهء 2 : بقره .\r\n( 4 ) - « مفردات » طبع سنهء 1381 ، ص 534 .\r\n","page_name":" 249 ","page_number":259},
  {"content":"\r\n\r\nمىتواند بكند ، در صورتى كه قابل نيابت و خلافت باشد ، شخص ولىّ مىتواند آنها را بجاى بياورد مانند ولىّ شخص ميّت ، زيرا كه وارث داراى ولايت است ، و همه گونه تصرّفاتى كه شخص متوفّى در أموال خود در زمان حيات مىكرده است ، اينك ولىّ او كه وارث اوست همان تصرّفات را مىكند . و اين را ولايت وراثت گويند .\r\nو مانند ولىّ صغير كه در امور صغير همه گونه تصرّفاتى كه بايد انجام دهد ، با ولايت خود انجام مىدهد .\r\nو مانند ولىّ نصرت كه در امر مورد نظر همه گونه يارى و كمك را از جهت دفاع مىكند .\r\nو معلوم است كه : خداوند تعالى ولىّ بندگان است ، در تدبير امور آنها ، در دنيا و آخرت ، و ولىّ مؤمنان است در تدبير أمر دين و دعوت و هدايت آنها به سوى كمال ، با اعطاء توفيق و ردّ موانع و سدّ قواطع و پيغمبر ، ولىّ بندگان و مؤمنان است به ولايت خداوند و به اذن خدا ، و امير المؤمنين عليه السّلام نيز به ولايت خداوندى ولايت بر امّت رسول الله دارد ، و لهذا ما در آيه  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  بايد ولايت را به همان معناى حقيقى و اصلى و واقعى خود بگيريم ، و لازمهء آن تصرّف در امور ، و أولويّت در نفس و جان و مال و عرض و دين است .\r\nدر آيه مباركه ، اين ولايت را به صيغهء مفرد آورده است ، و  إِنَّما وَلِيُّكُمُ  فرموده است ، با آنكه خبر آن ، الله و رسوله و المؤمنون الّذين مىباشد ، به جهت آنكه ولايت ، أمر واحدى است و قابل تعدّد و تكثّر نيست ، مگر به لحاظ ظروف مجازا و اعتبارا ، و معلوم است كه أصل ولايت منحصر در ذات حضرت حقّ است تبارك و تعالى ، و براى رسول الله و غير رسول الله بالتّبع و المجاز .\r\nو با كلمهء انّما كه براى حصر است ، آن حقيقت در انحصار خدا و رسول خدا و خلفاى حقّهء آن حضرت است ، كه رفع همه گونه حجاب‌ها را نموده ، و بين آنان و ذات اقدس حقّ فاصله و حجابى نيست .\r\nو روى اين اصل ، ولايت امر واحدى است ، و ولايت خدا و رسول خدا و زكات دهندهء در حال ركوع ، يك ولايت است ، و يك معنى دارد . و شاهد بر اين معنى آنكه در ذيل آيه بعد مىفرمايد :  فَإِنَّ حِزْبَ اللَّهِ هُمُ الْغالِبُونَ  يعنى كسانى كه ولايت\r\n\r\n","description":"","footnote":"","page_name":" 250 ","page_number":260},
  {"content":"\r\n\r\nخدا و رسول او و امير المؤمنين را بپذيرند همگى حزب الله هستند ، چون در تحت اين ولايت كه امر واحدى است و مال خداست مىباشند و البتّه حزب خدا پيوسته از غلبه كنندگان هستند .\r\nو بايد دانست كه :  الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  كه فقطّ مصداق خارجى آن در زمان رسول الله منحصر به امير المؤمنين بوده است ، اين‌طور نيست كه در خصوص ايشان استعمال شده باشد ، يعنى لفظ جمع در معناى مفرد استعمال شده باشد ، بلكه مصداق و منطبق عليه آن لفظ ، واحد بوده است ، و اين گونه استعمال بسيار شايع و رائج است ، و در كلام اهل بلاغت و فصاحت متداول ، و چه بسا از محسّنات تعبيرات ، در بعضى از مواقع شمرده مىشود ، كه لفظ كلّى كه داراى معناى عامّى باشد بگويند ، و همان معناى كلّى را قصد كنند ، و ليكن در خارج آن كلّى يك مصداق و يا دو مصداق بيشتر نداشته باشد .\r\nالبتّه استعمال لفظ جمع در مفرد صحيح نيست ، و ليكن استعمال جمع در معناى جمع ، و ارادهء يك فرد خاصّ از باب انطباق آن معناى جمع بر اين فرد اشكالى ندارد ، و مسلّما مراد از و الّذين آمنوا از جهت استعمال أدبى همان معناى جمع است ، و ليكن يك فرد بيشتر مصداق خارجى نداشته است و آن وجود مقدّس حضرت امير المؤمنين عليه السّلام بوده است .\r\nو شايد سرّ تعبير به لفظ جمع به جهت آن باشد كه اوّلا - بفهماند اعطاء اين منصب جزافى و بدون دليل نيست ، بلكه روى ملكات و صفاتى است كه منحصر در آن حضرت بوده است .\r\nو ثانيا - آيه شريفه از اين نقطه‌نظر به كلّيّت خود باقى بوده ، و شامل ائمّهء دوازده گانه : خلفاى حقّهء رسول اللّه صلّى اللّه عليه و آله و سلّم شود ، و همه را در تحت پوشش عنوان خود قرار دهد .\r\nشيعه با اين بيانى كه نموديم ، در تفاسير خود ، به طور واضح و روشن مطلب را مشروحا بيان مىكند ، و به ضميمهء روايات كثيرهء مسلّمهء واردهء در شأن نزول ، ولايت أمير المؤمنين علىّ بن أبي طالب را مبرهن مىسازد . و اين آيه را يكى از آيات كريمهء قرآنيّه ، دربارهء ولايت ايشان ذكر مىنمايد كه ملازم با امامت است .\r\n\r\n","description":"","footnote":"","page_name":" 251 ","page_number":261},
  {"content":"\r\n\r\nو امّا عامّه كه بناى مذهب آنها ، مخالف اين ولايت است ، با وجود اقرار و اعتراف به شأن نزول آن دربارهء امير المؤمنين عليه السّلام ، طبق روايات كثيرى كه از مصادر خودشان توسّط حفّاظ و اعلام و مهرهء فنّ روايت كرده‌اند ، مع‌ذلك در تفسير اين آيه ، هر يك راه تأويل و توجيهى را پيموده‌اند ، كه تا بدين وسيله از دلالت آيه بر ولايت آن حضرت كه ملازم با امامت ايشان است رفع يد كنند .\r\n\r\n[ شبهات فخر رازى پيرامون آيه و ردَّ بر آنها 
  ]\r\nفخر رازى در تفسير خود ، كوشش بسيار نموده و سعى وافى به خرج داده است تا به هر گونه ممكن باشد ، نگذارد كه امامت و ولايت مولاى متّقيان و إمام موحّدان از اين آيه استنتاج گردد ، ولى همانطور كه خواهيد ديد اين كوشش‌ها جز حسرت بر او چيز ديگرى نخواهد بود « ثمّ تكون حسرةً عليهم » « 1 » .\r\nزيرا كجا مىتواند حركات مگس‌ها روى آفتاب را بپوشاند ؟ و شعاع تابان خورشيد را محو و مطموس گرداند ؟\r\n از همه محروم‌تر خفّاش بود * كو عدوى آفتاب فاش بود \r\nاينك ما يكايك از ايرادات او را ذكر مىكنيم ، و پاسخ آن را نيز مىآوريم ، تا ببينيد چقدر از جادّهء صواب و راه مستقيم به دور افتاده است ؟ ! 1 - او مىگويد : چون اين دو آيه بين دو دسته از آياتى قرار گرفته‌اند كه نهى از ولايت يهود و نصارى مىكند ، و مراد از ولايت آنها نصرت و يارى آنهاست ، بنابر اين مراد از ولايت در اين دو آيه هم ، معناى نصرت و يارى كردن است . و آن آيات چنين است ، أوّل : آيه 51 از اين سوره : سورهء مائده :  يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ  .\r\n\r\n\r\n","description":"","footnote":"\r\n( 1 ) - اين جمله ، فقره‌اى از آيه 36 از سورهء 8 : انفال است ، و تمام آيه اينست :  إِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ  .\r\n« آنان كه كفر ورزيده‌اند ، أموال خود را در مواردى خرج مىكنند كه مردم را از راه خدا مانع شوند ، و راه خدا را ببندند و ببرند ، و بنابر اين ، آنان اين اموال را مصرف مىكنند ، و ليكن بالنّتيجه حسرت براى آنها خواهد بود زيرا كه مغلوب مىشوند » . هم مال از دستشان رفته و هم به منظور نرسيده‌اند . و ما اين آيه را استشهاد آورديم ، كنايه از آنكه أمثال فخر رازى كه با شيعه عناد مىورزند ، علوم و أفكار خود را در راه برگردانيدن معانى آيات از اهل بيت مصرف مىكنند و بالنتيجه براى آنها حسرت است ، زيرا در برابر منطق مغلوب مىشوند ، هم علومشان تباه مىگردد ، و هم به منظور و مقصود خود نمىرسند ، زيرا كه آفتاب طلوع كرده است .\r\n","page_name":" 252 ","page_number":262},
  {"content":"\r\n\r\n« اى كسانى كه ايمان آورده‌ايد ، يهود و نصارى را أولياء خود قرار ندهيد ، بعضى از آنان اولياء بعضى ديگرند ، و هر كدام از شما كه ولايت آنها را بپذيرد ، از آنها مىباشد ، حقّا خداوند مردم ظالم را هدايت نمىكند » .\r\nدوّم : آيه 57 از اين سوره :  يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ وَ اتَّقُوا اللَّهَ إِنْ كُنْتُمْ مُؤْمِنِينَ  .\r\n« اى كسانى كه ايمان آورده‌ايد ، كسانى را كه دين شما را بازى گرفتند ، و مسخره پنداشتند ، چه از كسانى باشند كه قبل از شما به آنان كتاب داده شده است ، و چه از كافران بوده باشند ، أولياء خود قرار مدهيد ! و از خداوند بپرهيزيد اگر شما از مؤمنان مىباشيد » .\r\nو بنابر اين ، اتّحاد سياق اقتضا دارد كه : مراد از ولايت در تمام اين آيات ، معناى واحدى بوده باشد ، و نمىتوان مراد از آن را در آيات نهى از اتّخاذ يهود و نصارى را به عنوان ولايت ، نصرت و يارى گرفت ، و مراد از آيه اتّخاذ ولايت خدا و رسول خدا و مؤمنان متّصف به اوصاف مذكوره را صاحب تصرّف در شئون بودن و معناى امامت و پيشوائى قرار داد .\r\nپاسخ آنكه : به كدام شاهد و دليلى بايد در آيات قبليّه و بعديّه ، ولايت را به معناى نصرت كردن و يارى خواستن گرفت ، تا بر آن اساس اين آيه را هم به همان معنى بگيريم ؟ ! اين احتمال رجما بالغيب و اين مدّعى بدون دليل است . بلكه در تمام اين آيات ولايت به همان معناى اصلى و واقعى خود مىباشد و همان رفع حجاب و فاصله و عدم بينونت و پرده‌بين دو چيز است .\r\nدر آيات نهى از قرار دادن كفّار و يهود و نصارى را به عنوان ولايت ، خداوند از همرنگى و صميميّت و مودّت و محبّت آنها ما را بر حذر مىدارد ، همچنان كه اين معانى ، مفاد آيات ديگرى نيز مىباشد . و لازمهء همرنگى و قرب و نزديكى با آنان ، دخالت دادن آنها را در امور و تصرّف در شئون مردم مسلمان است ، و ما در خود اين آيات شواهدى مىيابيم كه دلالت دارند بر آنكه مراد از ولايت نصرت نيست ، زيرا مىفرمايد : بعضهم من بعض « بعضى از كفّار از جنس بعض ديگرند » ، و يا مىفرمايد :  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  « هر كدام از شما كه ولايت آنها را قبول كند از آنها خواهد\r\n\r\n","description":"","footnote":"","page_name":" 253 ","page_number":263},
  {"content":"\r\n\r\nبود » ، و اين گونه تعبيرات با ولايت به معناى رفع حجاب و يگانگى و سيطرهء روحى و تصرّف در امور مناسبت دارد نه با مجرّد يارى خواستن و طلب كمك نمودن از آنها . و البتّه لازمهء پذيرفتن ولايت آنها كمك خواستن و نصرت طلبيدن از آنها است در موارد لازم . و شاهد بر آنكه ولايت آنها غير از نصرت خواستن از آنها است آنكه در آيه 23 از سورهء 48 : فتح مىفرمايد :  وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً  « اگر هر آينه آنان كه كافر شده‌اند با شما كارزار كنند ، پشت خود را به شما نموده ( و پا به فرار مىگذارند ) و پس از آن هيچ وليّى و هيچ ناصرى براى خود پيدا نمىكنند » . در اينجا مىبينيم كه : ولىّ را قسيم نصير قرار داده است و بر اساس عطف كه مبنى بر مغايرت است معطوف داشته است .\r\nو در آيه ولايت نيز معيّن و مشخّص مىكند كه : آن كسانى كه بين شما و آنان حجاب و فاصله‌اى نيست ، و ازهرجهت نزديك به شما هستند ، به طورى كه هيچ گونه بينونت و دوئيّتى وجود ندارد ، خدا و رسول او و شخص زكات دهندهء در حال ركوع مىباشند ، و لازمهء اين گونه قرب و نزديكى ، تصرّف در امور و شئون و دخالت دادن آنها در جميع مراتب حياتى است ، پس امامت و پيشوائى لازمهء ولايت آنهاست ، نه عين ولايت .\r\n2 - او مىگويد : آيه دلالت دارد بر آنكه مؤمنان در حال نزول آيه داراى وصف ولايتند ، و بنابر اين اگر ولايت به معناى تصرّف در امور كه همان امامت است بوده باشد ، لازمه‌اش اين است كه علىّ بن أبي طالب عليه السّلام در حال نزول آيه ، امام بوده باشد ، و چون چنين نيست و حتّى بنابر عقيدهء شيعه هم پس از رسول خدا به منصب امامت رسيد ، على هذا بايد ولايت را در اين آيه به معناى نصرت و يا محبّت بگيريم .\r\nپاسخ آن است كه : آن حضرت در زمان رسول الله هم داراى مقام ولايت بوده است ، و ما گفتيم كه معناى ولايت غير از امامت است ، غاية الأمر لازمهء ولايت آن حضرت پس از رسول خدا ، زمامدارى امور مسلمين و زعامت و حكومت و اولويّت در امور است .\r\n3 - او مىگويد : خداوند مؤمنان را در اين آيه در هفت جا به صيغهء جمع آورده است ، و آن هفت جا اين‌طور است : الّذين - آمنوا - الّذين - يقيمون - يؤتون - هم -\r\n\r\n","description":"","footnote":"","page_name":" 254 ","page_number":264},
  {"content":"\r\n\r\nراكعون ، و استعمال صيغهء جمع در معناى مفرد ، اگر چه بر سبيل تعظيم جايز است ، لكن اين‌گونه استعمال مجاز است و اصل آنست كه لفظ را بر معناى حقيقى خودش حمل كنيم كه همان معناى عموميّت و جمعيّت بوده باشد . نه خصوص فرد .\r\nپاسخ آن است كه : در اينجا استعمال لفظ جمع بر معناى مفرد نشده است ، بلكه لفظ جمع در همان معناى كلّى و جمعى استعمال شده است ، و همان معناى كلّى اراده گرديده است ، منتهى الأمر آن معناى كلّى بيش از يك فرد در خارج نداشته است ، و آن علىّ بن ابي طالب عليه السّلام بوده است .\r\nو آنچه در لغت جايز نيست مگر به نحو مجاز قسم اوّل است نه دوّم ، و استاد ما حضرت آية الله علّامهء طباطبائى رضوان الله عليه در « تفسير الميزان » در ضمن تفسير آيه مباهله در توضيح اين معنى بسط سخن داده‌اند « 1 » .\r\nو ما در بسيارى از موارد در قرآن كريم مىبينيم كه حكم را به نحو عموم و بر سبيل جمع آورده است در حالى كه در خارج يك فرد بيشتر نبوده است .\r\nمانند آيه :  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ  ( آيه 173 ، از سورهء 3 : آل عمران ) « آن مؤمنانى كه مردم به آنها مىگويند كه : مردم براى حمله به شما اجتماع كرده ، و مهيّا شده‌اند » . و مراد از مردم كه گويندهء اين سخن هستند نعيم بن مسعود أشجعى بوده است .\r\nو مانند آيه :  ثُمَّ أَفِيضُوا مِنْ حَيْثُ أَفاضَ النَّاسُ  ( آيه 199 ، از سورهء 2 : بقره ) .\r\n« ( و پس از آنكه در مشعر الحرام آمديد و خدا را ياد كرديد ) سپس به سوى ( زمين منى ) كوچ كنيد ! از آنجائى كه مردم كوچ مىكنند » .\r\nو مراد از مردم در اينجا : خود حضرت رسول الله صلّى اللّه عليه و آله و سلّم است .\r\nو مانند آيه :  الَّذِينَ قالُوا لِإِخْوانِهِمْ وَ قَعَدُوا لَوْ أَطاعُونا ما قُتِلُوا  ( آيه 168 ، از سورهء 3 : آل عمران ) .\r\n« آن كسانى كه از جنگ نشستند و به برادران خود گفتند كه : اگر آن گروه كه با پيامبر رفتند و كشته شدند ، از ما پيروى مىكردند كشته نمىشدند » .\r\n\r\n\r\n","description":"","footnote":"\r\n( 1 ) - « تفسير الميزان » ج 3 ، ص 224 و ص 225 .\r\n","page_name":" 255 ","page_number":265},
  {"content":"\r\n\r\nمراد از گويندهء اين كلام عبد الله بن ابىّ بن سلول رئيس منافقان مدينه است « 1 » .\r\nو ما ذكر كرديم كه در آيه   يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ   « اى كسانى كه ايمان آورده‌ايد دشمن مرا و دشمن خودتان را ولىّ خود قرار ندهيد » ، مخاطب به اين خطاب فقط حاطب بن أبى بلتعة مىباشد كه براى كفّار مكّه جاسوسى كرد .\r\nو مانند آيه :  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً  ( آيه 274 ، از سورهء 2 : بقره ) .\r\n« آن كسانى كه اموال خود را در شب و روز و در پنهان و آشكارا انفاق مىكنند » ، و مراد از اين انفاق كنندگان ، خصوص علىّ بن ابي طالب عليه السّلام بوده است .\r\nو مانند آيه :  وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ قُلْ أُذُنُ خَيْرٍ لَكُمْ  « 2 » ( آيه 61 از سورهء 9 : توبه ) .\r\n« و بعضى از منافقان كسانى هستند كه پيغمبر را آزار مىدهند و مىگويند : او گوش است ( و هر چه به او بگويند مىپذيرد ) بگو : گوش خوبى است براى شما » .\r\nو مراد از گويندهء اين كلام يكى از منافقان به نام عبد الله بن نبتل بوده است « 3 » .\r\nو عجيب اينجا است كه در بين همين آياتى كه مورد بحث است آيه‌اى است كه در آن لفظ جمع به كار برده شده است ، و همه مفسّرين عامّه بر اين اتّفاق دارند كه : گويندهء آن عبد الله بن ابىّ مىباشد ، و آن آيه اين است :  فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ  ( آيه 53 از سورهء 5 : مائده ) « 2 » .\r\n« پس ( اى پيغمبر ) مىبينى كسانى را كه در دلهايشان مرض است با سرعت به يهود و نصارى روى مىآورند ، و مىگويند : اگر روى نياوريم مىترسيم از آنها به ما گزندى و آسيبى برسد » .\r\n\r\n\r\n","description":"","footnote":"\r\n( 1 ) - « تفسير تبيان » شيخ طوسى ج 1 از ط سنگى ، ص 547 و ص 548 .\r\n( 2 ) - « تفسير الميزان » ج 6 ، ص 7 .\r\n( 3 ) - « تفسير الميزان » ج 9 ، ص 337 .\r\n","page_name":" 256 ","page_number":266},
  {"content":"\r\n\r\nچگونه در اينجا و در آيه بعد در يازده جا لفظ جمع به كار برده شده است « 1 » : الّذين - قلوبهم - يسارعون - فيهم - يقولون - نخشى - تصيبنا - فيصبحوا - أسرّوا - أنفسهم - نادمين ، و مراد شخص واحدى بوده است ، اين امر جايزى است ، و ليكن آيه ولايت دربارهء علىّ بن ابي طالب اين‌گونه استعمال حرام شد ؟ با اين كه بين اين آيه و آيه ولايت ، فقطّ دو آيه ديگر فاصله است ؟ و مانند آيه :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  ( آيه 54 از سوره 4 : نساء ) « يا اينكه بر مردم حسد مىبرند دربارهء آنچه را كه خداوند از فضل خود به آنها داده است ؟ » . در كتاب « الغدير » ج 1 ص 372 آورده است كه ابن مغازلى در « مناقب » و ابن ابى الحديد در « شرح نهج البلاغة » ج 2 ص 236 و حضرمى شامى در « رشفة » ص 27 آورده‌اند كه اين آيه در شأن علىّ بن ابي طالب و علوم مختصّهء او نازل شده است ، و علّامهء امينى در ج 3 از « الغدير » از ص 163 تا ص 167 بيست آيه از مدارك تفسيرى عامّه آورده است كه در آنها به صيغهء جمع آمده و ليكن مراد از آن شخص خاصّى بوده است .\r\nدر بسيارى از آيات قرآن با لفظ يسئلونك مطلب را مطرح مىكند ، و سپس حكم را بيان مىنمايد با اينكه مىدانيم : سائل در اين موارد ، شخص واحدى بوده است مانند آيه كريمهء :\r\n يَسْئَلُونَكَ ما ذا يُنْفِقُونَ  ؟ ( آيه 215 ، از سورهء 2 : بقره ) « از تو مىپرسند : چه چيز را انفاق كنند ؟ » و مانند :  يَسْئَلُونَكَ عَنِ الْأَهِلَّةِ  ( آيه 189 ، از سورهء 2 : بقره ) .\r\n« از تو مىپرسند : از جهت تغييرات شكل هلال و ماه ( در روى آسمان ) ؟ » و مانند :  يَسْئَلُونَكَ عَنِ السَّاعَةِ أَيَّانَ مُرْساها  ( آيه 187 از سورهء 7 : اعراف ، و آيه 42 از سورهء 79 نازعات ) « از تو مىپرسند : ساعت قيامت كى برپا مىشود ؟ » و اگر گفته شود كه : در اين موارد كثيره كه چنين قسم وارد شده است ، جماعتى از مردم بوده‌اند كه در رأى خود با پرسش كننده متّفق بوده‌اند ، و يا در فعل\r\n\r\n\r\n","description":"","footnote":"\r\n( 1 ) - و اين در صورتى است كه لفظ قلوبهم و انفسهم را كه مضاف و مضاف اليه است ، يكى گيريم ، و گرنه تعداد آنها سيزده جا خواهد شد .\r\n","page_name":" 257 ","page_number":267},
  {"content":"\r\n\r\nخود با شخص فاعل هم عقيده بوده‌اند ، و خداوند در پاسخ ، جواب او را به صيغهء جمع مىدهد كه آن حكم شامل آنان هم بگردد ، در جواب گفته مىشود : پس محصّل مطلب اين مىشود كه : استعمال اين گونه الفاظ در معانى جمع براى نكتهء صحيحى جايز است ، و البتّه اين نكته هم در آيه  إِنَّما وَلِيُّكُمُ اللَّهُ وَ رَسُولُهُ  موجود است ، و شايد سرّش آن باشد كه : انواع كرامات دينيّه و معنويّه ، و از جملهء آنها مقام ولايت كه در اين آيه آمده است ، مبنى بر بعضى از عمل مؤمنان جزافا و اعتبارا نيست ، بلكه ناشى از تقدّم در مقام اخلاص در عمل است ، و نيز شايد سرّش براى شمول افرادى همچون ساير إمامان به حقّ باشد ، كه به تدريج ، مقام ولايت را حائز مىگردند .\r\nو از همهء اين‌ها گذشته ، ما مىبينيم كه بسيارى از ناقلان اين گونه اخبار ، اصحاب حضرت رسول و تابعينى هستند كه زمانشان متّصل به زمان اصحاب بوده است و ايشان اصلا و عرقا از عرب بوده‌اند ، نه لغت آنها خراب شده و نه زبان آنها تغيير كرده است ، و اگر احيانا اين‌گونه استعمالات را در لغت و در زبان شايسته نمىديدند ، طبع آنها آن را نمىپذيرفت ، و قبول نمىكرد ، و آنان أحقّ به اعتراض و اشكال بودند ، و ما حتّى أحدى از آنان را نمىبينيم كه اشكال كرده باشد ، و در نقل اين روايات در تفسير آيه ولايت ، دچار شكّ و اعتراض شده باشد .\r\nزمخشرى استاد ادبيّت و عربيّت در « كشّاف » گويد :\r\nاگر بگوئى : چگونه ممكن است و صحيح است كه اين آيه در شأن علىّ بن أبي طالب نازل شده باشد ، با اينكه لفظ آن جمع است ؟ ! در جواب مىگويم : به لفظ جمع آورده شده است - و اگر چه سبب نزول آن مرد واحدى بوده است - براى آنكه مردم در مثل چنين فعلى رغبت كنند ، و همانند همان درجات و مقامات را حائز شوند ، علاوه بر آنكه بر سجيّه و طبيعت مؤمن واجب است كه : تا اين سرحدّ حريص براى احسان و نيكوئى و تفقّد بر فقراء بوده باشد ، كه حتّى تأخير آن را هم از حال ركوع در نماز جائز نداند « 1 » .\r\n4 - او مىگويد : علىّ بن أبي طالب به تفسير قرآن عارف‌تر بود از اين گروه\r\n\r\n\r\n","description":"","footnote":"\r\n( 1 ) - « تفسير كشّاف » در تفسير آيه ولايت ، طبع اوّل در مطبعه شرفيّه ، ج 1 ، ص 264 .\r\n","page_name":" 258 ","page_number":268},
  {"content":"\r\n\r\nروافض ، و اگر اين آيه دلالت بر امامت او داشت بايد در مجلسى به آن استدلال كند ، و روافض نمىتوانند بگويند كه : از روى تقيّه بيان نكرده است ، زيرا مىگويند : در روز شورى به خبر غدير و به خبر مباهله احتجاج كرده ، و جميع مناقب و فضايل خود را بر شمرده است ، و چون به اين آيه تمسّك ننموده است ، ما يقين پيدا مىكنيم كه اين آيه دلالت بر ولايت او ندارد و اين گفتار روافض لعنهم الله ساقط است .\r\nپاسخ آنكه أمير المؤمنين عليه السّلام در روز شورى به اين آيه احتجاج فرمود ، و در برابر سعد بن أبى وقّاص و عثمان و عبد الرّحمن بن عوف و طلحة و زبير آنان را به خدا سوگند داد و فرمود : فهل فيكم أحد آتى الزّكاة و هو راكع فنزلت فيه :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  غيرى ؟ ! قالوا : لا .\r\n« آيا در ميان شما كسى هست كه در حال ركوع زكات داده باشد ، و دربارهء او اين آيه ولايت نازل شده باشد ، غير از من ؟ ! همه گفتند : نه » .\r\nو ما اين استدلال حضرت را در روز شورى در همين مجلس از بحث ، در ضمن روايات وارده در تحت شمارهء 16 از « غاية المرام » نقل كرديم « 1 » .\r\nو نيز از « احتجاج » شيخ طبرسى آورديم « 2 » .\r\nو نه تنها در قضيّهء شورى بلكه در ابتداى غصب خلافت ، حضرت امير المؤمنين عليه السّلام در ضمن احتجاج خود با أبو بكر ، به اين آيه ولايت استدلال و احتجاج نمودند ، آنجا كه فرمايد :\r\nانشدك بالله أ لى الولاية من الله مع ولاية رسول الله صلّى اللّه عليه و آله و سلّم فى آية زكات الخاتم أم لك ؟ ! قال : بل لك .\r\n« تو را به خداوند قسم مىدهم كه : آيا با ولايت رسول خدا در آيه زكات انگشترى ، ولايت از جانب خدا براى تو است يا براى من ؟ ! ابو بكر گفت : بلكه براى توست » .\r\nو ما اين استدلال بعد از غصب خلافت را در ضمن روايات وارده ، در تحت\r\n\r\n\r\n","description":"","footnote":"\r\n( 1 ) - صفحهء 239 از همين كتاب از « غاية المرام » از شيخ طوسى در كتاب « امالى » .\r\n( 2 ) - صفحهء 244 از همين كتاب از « احتجاج » طبرسى .\r\n","page_name":" 259 ","page_number":269},
  {"content":"\r\n\r\nشمارهء 15 از « غاية المرام » از شيخ صدوق نقل كرديم « 1 » .\r\nو نيز از « احتجاج » شيخ طبرسى آورديم « 2 » .\r\n5 - او مىگويد : فرض كنيد : كه اين آيه دلالت بر امامت علىّ بن أبي طالب داشته باشد ، ليكن ما با شيعه در اين امر توافق داريم كه اين آيه در حال نزول آن دلالت بر امامت آن حضرت ندارد ، چون علىّ در حال حياة رسول خدا نافذ التّصرّف نبوده است ، پس بايد آيه را حمل بر امامت آن حضرت بعد از زندگى رسول الله بنمائيم ، و ما هم اين امر را قبول مىكنيم ، و حمل بعد از امامت ابو بكر و عمر و عثمان مىكنيم ، چون در آيه وقت امامتش معيّن نشده است .\r\nپاسخ آن است كه اين آيه دلالت بر ولايت فعليّهء آن حضرت دارد ، و امامت و نفوذ تصرّف و امر و نهى لازمهء آنست ، و چون رسول خدا رحلت كردند امامت و زعامت از لوازم حتميّهء مترتّبهء بر ولايت است .\r\n6 - او مىگويد : لائق به مقام علىّ عليه السّلام آن است كه در حال نماز مستغرق در ياد خدا و ذكر خدا باشد ، و چنين كسى چگونه استماع كلام غير را مىكند ؟\r\nپاسخ آن است كه عدم استماع در حال فناء فى الله است ، نه در حال بقاء بالله ، و حالات آن بزرگوار هم فناء و هم بقاء بوده است ، و معلوم است كه بقاء بعد از فناء اشرف و افضل است .\r\n7 - او مىگويد : دادن انگشترى در حال نماز ، فعل كثير است و شأن علىّ اين نيست كه چنين كارى را بكند .\r\nپاسخ آن است كه فعل كثير نيست ، و خود اين عمل دلالت بر تجويز نظائر آن در حال نماز را دارد .\r\n8 - او مىگويد : مشهور اين است كه علىّ عليه السّلام فقير بوده است ، و مالى نداشته است كه زكات به آن تعلّق گيرد « 3 » . و روى همين اصل مىگويند : چون سه\r\n\r\n\r\n","description":"","footnote":"\r\n( 1 ) - صفحهء 239 از همين كتاب از « غاية المرام » از شيخ صدوق .\r\n( 2 ) - صفحهء 244 از همين كتاب از « احتجاج طبرسى » .\r\n( 3 ) - تعبير به اينكه على عليه السّلام فقير بوده است ، خالى از حزازت نيست ، زيرا فقير شرعا به كسى گويند كه مالى براى اعاشه نداشته باشد ، و يا قدرت كسب و كار نداشته باشد و حضرت امير المؤمنين\r\n","page_name":" 260 ","page_number":270},
  {"content":"\r\n\r\nقرص نان خود را داد سورهء هل أتى در شأن او نازل شد ، و اين نزول در صورتى است كه فقير باشد و تمام سرمايهء او همين سه قرص نان بوده باشد ، و اگر أحيانا داراى مالى بود كه به آن زكات تعلّق مىگرفت ، با مجرّد دادن سه قرص نان مستحقّ چنين مدح عظيمى نمىشد .\r\nو علاوه دادن زكات ، واجب فورى است ، و چگونه او در اوّل وقت با ترك اين واجب فورى داخل در نماز شد ؟\r\nپاسخ آن است كه دادن انگشترى به عنوان صدقهء مستحبّه بوده است ، نه به عنوان زكات واجب مصطلح ، زيرا كه تعيّن لفظ زكات در معناى اصطلاحى آن در عرف متشرّعه صورت گرفته است ، بعد از نزول قرآن ، و امر آن به وجوب و تشريع در دين ، و امّا در لغت لفظ زكات اعمّ از زكات اصطلاحى در نزد متشرّعه مىباشد ، و هر وقت كه اطلاق شود و يا در مقابل نماز گفته شود منظور و مقصود همان انفاق مال در راه خداست .\r\nما در قرآن كريم مىبينيم در بسيارى از آيات ، پيغمبران گذشته را به دادن زكات تمجيد مىكند ، و معلوم است كه زكات اصطلاحى در آن زمان بدين صورت و بدين كيفيت از اشياء نه گانه : گندم ، جو ، كشمش ، خرما ، طلا ، نقره ، گاو ، شتر و گوسفند ، آن هم اگر به قدر نصاب برسد ، آن هم به مقدار مشخّص نبوده است .\r\nو بنابر اين زكات به معناى صدقه و دادن مال فى سبيل الله است .\r\n\r\n\r\n","description":"","footnote":"\r\nعليه السّلام گر چه قدرت مالى نداشته‌اند ولى قدرت كسب و كار داشته‌اند و پيوسته از دسترنج بازوى تواناى خويشتن اعاشه مىنموده‌اند . و نه تنها در تمام مدّت عمر يك درهم صدقه نگرفته‌اند بلكه آنچه در روايت آمده است هزار غلام از دسترنج خود خريده و در راه خدا آزاد كرده‌اند ، و قنات‌ها و باغ‌ها و نخلستان‌هائى را صدقات و وقف امور خيريّه كرده‌اند . آنكه انبان به دوش دارد و در شبهاى تاريك پيوسته در خانهء فقرا مىرود و نان و خرما مىبرد و از ايتام و ارامل تفقّد مىكند ، چگونه فقير است ؟ بلى مىتوان گفت : مالى را براى خود اندوخته نمىنموده است و هر چه به دست پر بركتش مىرسيده بلا درنگ انفاق مىكرده است ، پس او غنىّ است به اعلى درجه از غناء . و اين مسكين فخر رازى نفهميده است كه نداشتن مال در اثر پى در پى انفاق كردن عين غناء و دارائى است نه فقر كه در معناى شرعى و عرفى آن نيازمندى و احتياج خوابيده است ، اين هم حقّا از مظلوميّت على است كه حتّى در وقت اعطاء انگشترى به فقير كه دلالت بر كمال غنا دارد ، اين خاندان مىخواهند او را به عنوان فقير جلوه دهند .\r\n","page_name":" 261 ","page_number":271},
  {"content":"\r\n\r\nخداوند دربارهء حضرت ابراهيم و اسحاق و يعقوب مىفرمايد : ( آيه 73 از سورهء 21 : أنبياء ) .\r\n وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ  .\r\n« و ما به آنها كارهاى خير و برپا داشتن نماز و دادن زكات را وحى كرديم » .\r\nو دربارهء حضرت اسماعيل مىفرمايد : ( آيه 55 از سورهء 19 : مريم ) .\r\n وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا  .\r\n« و حالش چنين بود كه أهل خود را به نماز و زكات امر مىكرد ، و او در نزد پروردگارش پسنديده بود » .\r\nو دربارهء حضرت عيسى بن مريم در گاهواره مىفرمايد : ( آيه 31 ، از سورهء 19 مريم ) .\r\n وَ أَوْصانِي بِالصَّلاةِ وَ الزَّكاةِ ما دُمْتُ حَيًّا  .\r\n« و خداوند مرا سفارش به نماز و زكات نمود تا مادامىكه زنده هستم » .\r\nو همچنين در بسيارى از آيات سور مكّيّه لفظ زكات وارد شده است همچون آيه شريفهء :\r\n  قَدْ أَفْلَحَ مَنْ تَزَكَّى - وَ ذَكَرَ اسْمَ رَبِّهِ فَصَلَّى   ( آيه 15 ، 16 ، از سورهء 87 : اعلى ) .\r\n« حقّا فلاح و رستگارى از آن كسى است كه زكات مىدهد ، و ذكر اسم خداى خود مىكند و پس از آن نماز مىخواند » .\r\nو همچون آيه :  الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ  ( آيه 7 ، از سورهء 32 : حم سجده ) « آنان كه زكات نمىدهند و ايشان به سراى آخرت كافرند » .\r\nو همچون آيه :  وَ الَّذِينَ هُمْ لِلزَّكاةِ فاعِلُونَ  ( آيه 4 ، از سورهء 23 : مؤمنون ) .\r\n« و آنان كه بجاآورندگان زكات هستند » .\r\nو غير از اين آيات كه در سوره‌هاى مكّى وارد است ، و بالأخصّ سوره‌هائى كه در اوّل بعثت نازل شده است ، همچون سورهء حم سجدة و غير آن ، و در آن زمان أبدا زكات معمولى به معناى اصطلاحى تشريع نشده بود .\r\nو ما نفهميديم كه اين منكران ولايت و آيه ولايت ، از لفظ زكات در اين آيات چه مىفهمند ؟ بلكه اصولا آيه زكات اصطلاحى كه در قرآن آمده ، به لفظ صدقه آمده است :\r\n\r\n","description":"","footnote":"","page_name":" 262 ","page_number":272},
  {"content":"\r\n\r\n خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ  ( آيه 103 ، از سورهء 9 : توبه ) .\r\n« ( اى پيغمبر ) از أموال ايشان صدقه را برگير ، تا بدين وسيله آنان را تطهير و تزكيه بنمائى ، و بر آنان دعا كن ، زيرا كه دعاى تو موجب سكونت خاطر ايشان است » .\r\nاين آيه دلالت دارد بر آنكه زكات مصطلح نيز از افراد صدقه است ، و به آن زكات گويند كه چون صدقه ، مطهّر و مزكّى است ، و كم كم لفظ زكات در صدقهء مصطلحه و زكات معمولى بواسطهء كثرت استعمال رائج گرديده است « 1 » .\r\n9 - او مىگويد : ما قبول نداريم كه ولايت وارد در آيه ، عموميّت نداشته باشد ، و قبول نداريم كه كلمهء انّما براى حصر است ، چون خدا مىفرمايد :  إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ  « 2 » .\r\n« مثل زندگانى دنيا همچون آبى است كه ما از آسمان فرود آورديم » .\r\nو شكّ نيست كه زندگانى دنيا امثالى غير از اين را دارد . و نيز خدا مىفرمايد :  إِنَّمَا الْحَياةُ الدُّنْيا لَعِبٌ وَ لَهْوٌ /  « 3 » .\r\n« حيات و زندگى دنيا بازى و لهو است » .\r\nو شكّ نيست در اينكه لعب و لهو گاهى در غير زندگى دنيا حاصل مىشود « 4 » .\r\nپاسخ : تمام ائمّهء أدب و لغت و شعر تصريح كرده‌اند كه كلمهء إنّما براى حصر است ، و به منزلهء لا و الّا است و إنّما زيد كريم معناى آن اين است كه : ما زيد إلّا كريم « زيد نيست مگر كريم » « 5 » ، و كلام فخر رازى از حقيقت بسى به دور افتاده است ، و\r\n\r\n\r\n","description":"","footnote":"\r\n( 1 ) - توضيح آنكه : تمام افراد زكات ، صدقه است ، و هر صدقه زكات است ، و چون صدقه تزكيه كننده است آن را زكات گويند و بعدا كم كم است زكات براى آن نوع صدقهء واجب به عنوان علم در عرف متشرّعه استخدام شد .\r\n( 2 ) - آيه 24 ، از سورهء 10 : يونس .\r\n( 3 ) - آيه 36 از سورهء 47 : محمّد .\r\n( 4 ) - « تفسير فخر رازى » طبع دار الطباعة العامرة ، بيست جلدى ، ج 3 ، ص 619 تا ص 622 .\r\n( 5 ) - و لطيفه اينجاست كه در همان شاهدى كه فخر رازى آورده است . بجاى كلمهء إنّما در آيات ديگرى لفظ ما و إلّا آمده است ، همچون آيه 32 از سورهء 6 : انعام :  وَ مَا الْحَياةُ الدُّنْيا إِلَّا لَعِبٌ وَ لَهْوٌ  ، و در آيه 64 از سورهء 29 : عنكبوت :  وَ ما هذِهِ الْحَياةُ الدُّنْيا إِلَّا لَهْوٌ وَ لَعِبٌ  . « اين زندگى دنيا نيست مگر لهو و بازى » .\r\n","page_name":" 263 ","page_number":273},
  {"content":"\r\n\r\nمانند سائر اشكالات او كه روشن است بر اساس تعصّب جاهلى است چقدر او را از واقع امر ، معزول و مهجور نموده است . و ما در اينجا فقط در كلمهء إنّما به يك جملهء عالم بزرگوار شيخ ابو الفتوح رازى اكتفا مىكنيم :\r\nآيه دليل است بر امامت امير المؤمنين عليه السّلام ، و وجه استدلال آيه آن است كه : خداى تعالى اثبات ولايت كرده خود را به لفظ انّما ، و فائدهء او اثبات الشّىء و نفى ما سواه است چنان كه كسى گويد : إنّما العالم فلان يعنى هو العالم لا غيره ، و إنّما لك عندى درهم معنى آن است كه : ليس لك علىّ إلّا درهم .\r\nقال الشّاعر :\r\n و لست بالأكثر منهم حصى * و انّما العزّة للكاثر \r\nو مراد آن است كه : عزّت نبود آن را كه كاثر نيست . و قوله : إنّما الله إله واحد معنى آن است كه : لا إله إلّا الله الواحد « 1 » .\r\nبارى ما كلام رازى را در اينجا آورديم تا معلوم شود كه چقدر مخالفان مكتب تشيّع براى انكار حقيقت دست و پا مىزنند ، و هر چه بيشتر كوشش كنند ، خود را بيشتر رسوا و مفتضح مىنمايند و مرتّبا با لعنت فرستادن بر روافض كه نقل كلام آنان است ، و حربهء ضعفاء و بيچارگان است مىخواهند تشيّع را از عالم حقيقت و واقعيّت به دور سازند .\r\nاز طرفى تمام آياتى را كه راجع به أهل بيت وارد شده است ، تأويل و تفسير به غير ، و يا به عموم مىكنند ، و از طرف ديگر نيز تمام آياتى كه دربارهء عناد و دشمنى مخالفين أهل بيت آمده است ، تأويل و تفسير به غير آنها و يا به مناط عمومى مىنمايند .\r\nو ما در جلد سوّم از امام‌شناسى « 2 » در تفسير آيه تطهير ديديم كه چگونه مىخواهند با چه زرنگى و تردستى اين آيه را به أزواج النّبىّ ( زنهاى پيامبر ) نسبت دهند ، و بعدا يك سوره در قرآن كريم را كه به طور وضوح و روشنى دو زن پيامبر را به نام عائشه و حفصه به باد انتقاد و ايراد مىگيرد ، و مفسّران خود آنها تصريح دارند بر شأن\r\n\r\n\r\n","description":"","footnote":"\r\n( 1 ) - « تفسير روح الجنان » طبع مظفرى ، ج 2 ، ص 176 .\r\n( 2 ) - درس 40 تا 45 .\r\n","page_name":" 264 ","page_number":274},
  {"content":"\r\n\r\nنزول آن دربارهء اين دو زن ، مىخواهند به هر عنوانى كه هست آنان را تنزيه كنند و مطهّر و مقدّس جلوه دهند .\r\nدر اينجا به خوبى مظلوميّت أمير مؤمنان علىّ بن أبي طالب عليه السّلام معلوم مىگردد ، كه چگونه آن درياى علم و حلم و وقار و سكينه و درايت و فطانت و تقوى و ايمان و ايقان را ناديده گرفتند ، بلكه هر چه توانستند انكار كردند .\r\nآرى اين است معناى دنياى دون كه جيفهء أهل دنيا و كلاب است ، دولت حقّه و ولايت كلّيّه در پس پردهء غيبت به سر مىبرد ، چون اگر ظهور كند همين كركس صفتان شكم خود را از خون او انباشته مىكنند ، آن دولت دولت علم است ، و صادق آل محمّد فرمود :\r\n لكلّ اناس فى البريّة دولة * و دولتنا فى آخر الدّهر يظهر \r\n« از براى هر طايفه‌اى از مردم در هر زمان ، دوران رياست و حكومت و آقائى است ، و دولت ما در آخر زمان ظهور پيدا مىكند » .\r\n\r\n","description":"","footnote":"","page_name":" 265 ","page_number":275},
  {"content":"\r\n . \r\n\r\n","description":"","footnote":"","page_name":" 266 ","page_number":276}
  ]