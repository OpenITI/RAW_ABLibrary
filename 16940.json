[
  {"content":"\r\n\r\nتشريح المقاصد\r\nفي\r\nشرح الفرائد\r\nتأليف\r\nسيد محمد جواد ذهنى تهرانى\r\nمؤسسه نشر و مطبوعات حاذق\r\nقم - خيابان ارم ( تلفن 21883 )\r\n\r\n","description":"","footnote":"","page_name":" 433 ","page_number":1},
  {"content":"\r\n\r\nتشريح المقاصد\r\nتأليف : سيد محمد جواد ذهنى تهرانى\r\nجلد پنجم : 288 صفحه\r\nتعداد : 2000 جلد\r\nتاريخ نشر : چاپ اول اسفند ماه 1370\r\nچاپ : امير\r\nناشر : نشر حاذق - قم ( تلفن 21883 )\r\nحق چاپ محفوظ است\r\n1500 ريال\r\n\r\n","description":"","footnote":"","page_name":" 434 ","page_number":2},
  {"content":"\r\n\r\nكتاب البراءة\r\n« 2 »\r\n\r\n","description":"","footnote":"","page_name":" 435 ","page_number":3},
  {"content":"\r\n\r\n\r\n[ جلد پنجم 
  ]\r\n\r\nكتاب البراءة « 2 »\r\nمتن :\r\nالمسئلة الثّانية\r\nبسم اللّه الرّحمن الرّحيم\r\nما اذا كان دوران حكم الفعل بين الحرمة و غير الوجوب من جهة اجمال النّصّ امّا بان يكون اللّفظ الدّاّ على الحكم مجملا كالنّهى المجرّد عن القرينة اذا قلنا باشتراكه لفظا بين الحرمة و الكراهة و امّا بان يكون الدّالّ على متعلّق الحكم كذلك سواء كان الاجمال فى وضعه كالغناء اذا قلنا باجماله ، فيكون المشكوك فى كونه غناء محتمل الحرمة ام كان الاجمال فى المراد منه كما اذا شكّ فى شمول الخمر للخمر الغير المسكر و لم يكن هناك اطلاق يؤخذ به .\r\nو الحكم فى ذلك كلّه كما فى المسئلة الاولى و الادلّة المذكورة من الطّرفين جارية هنا .\r\nو ربّما يتوهّم انّ الاجمال اذا كان فى متعلّق الحكم كالغناء و شرب الخمر الغير المسكر كان ذلك داخلا فى الشّبهة فى طريق الحكم و هو فاسد .\r\nترجمه :\r\n\r\nمسئله دوّم\r\nموردى است كه دوران حكم فعل بين حرمت و غير وجوب بوده و منشاء آن اجمال نصّ باشد و مجمل بودن نصّ يا به اين است كه لفظ دالّ بر حكم مجمل بوده بوده همچون نهى كه از قرينه خالى باشد و قائل شويم باشتراكش بين حرمت و كراهت .\r\nو يا بملاحظه آنست كه لفظ دالّ بر متعلّق حكم اجمال داشته باشد اعم از اينكه اجمال در وضع آن بوده نظير غناء بنا بر اينكه باجمالش قائل باشيم كه در اين صورت صوتى را كه در غناء بودنش شك داشته باشيم از مصاديق محتمل\r\n\r\n","description":"","footnote":"","page_name":" 436 ","page_number":4},
  {"content":"\r\n\r\nالحرمة مىگردد و يا اجمال در مقصود و مراد باشد مانند اينكه شك كنيم آيا خمر در لسان شارع مقدّس شامل خمر غير مسكر نيز بوده يا منحصرا مقصود از آن مسكر مىباشد مشروط باينكه در موردش اطلاقى كه به آن بتوان اخذ نمود و با آن مراد را تعيين كرد وجود نداشته باشد .\r\nبايد بگوئيم حكم در اينمسئله و جميع صور آن همچون مسئله اوّلى بوده و ادلّه‌اى كه از طرفين ( اصولى و اخبارى ) نقل شد در اينجا نيز جارى است .\r\nالبتّه بسا در خصوص اينجا توهّم شده كه اگر اجمال در متعلّق حكم باشد همچون غناء و شرب خمر غير مسكر بايد آن را داخل در شبهه موضوعيّه دانست .\r\nولى اين توهّم فاسد و بىاساس مىباشد .\r\n\r\nشرح مقصود\r\n\r\nمسئله دوّم شبهه تحريميّه‌اى كه منشاء آن اجمال نصّ باشد\r\nقبلا گفتيم شبهه تحريميّه داراى چهار مسئله است كه سه‌تاى آن شبهه حكميّه بوده و يكى ديگر شبهه موضوعيّه مىباشد .\r\nو امّا سه صورت شبهه حكميّه عبارتند از :\r\n1 - منشاء شبهه فقدان نصّ باشد .\r\n2 - منشاء اجمال نصّ باشد .\r\n3 - علّت و وجه حصول شبهه تعارض نصّين فرض گردد .\r\nصورت اوّل بتفصيل گذشت و گفتيم در آن بين حضرات مجتهدين و اخبارىها اختلاف است : مجتهدين قائل به برائت و اخبارىها معتقد بوجوب احتياط مىباشند و ادلّه طرفين بطور مستقصى ذكر گرديد . اينك صورت دوّم :\r\nگفتيم صورت دوّم موردى است كه منشاء شبهه يعنى دوران امر بين حرمت و غير وجوب مجمل بودن نصّى است كه وارد شده ، اكنون مىگوئيم :\r\nاجمال نصّ از دو حال خارج نيست :\r\nالف : آنكه نفس لفظى كه بر حكم دلالت دارد مجمل باشد .\r\n\r\n","description":"","footnote":"","page_name":" 437 ","page_number":5},
  {"content":"\r\n\r\nب : آنكه لفظ دالّ بر حكم واضح بوده ولى آنچه بر متعلّق حكم دلالت مىكند اجمال داشته باشد .\r\n\r\nمثال اوّل\r\nمثال موردى كه لفظ دالّ بر حكم مجمل باشد نظير اينكه از موضوعى نهى شده و ما نهى را مشترك بين حرمت و كراهت بدانيم از اينرو حكم منهى مشتبه بوده ، ممكنست شيئ مزبور حرام باشد چنانچه احتمال مكروه بودنش نيز وجود دارد پس دوران در آن بين تحريم و غير وجوب يعنى كراهت بوده كه اين دوران و شبهه ناشى از اجمال نصّ مىباشد .\r\nو امّا صورتى كه لفظ دالّ بر متعلّق حكم مجمل باشد آن نيز از دو حال خارج نيست .\r\nج : آنكه اجمال لفظ مزبور مستند به وضع بوده و موضوع له آن را ندانيم .\r\nد : آنكه موضوع له معلوم بوده ولى مراد و مقصود از آن مجمل باشد .\r\n\r\nمثال موردى كه اجمال در وضع باشد\r\nمثال موردى كه اجمال در وضع بوده و موضوع له را ندانيم همچون لفظ « غناء » در صورتى كه باجمال آن قائل شويم چنانچه بين ارباب فنّ در تفسير و وضع آن اختلاف است ، يعنى غناء را صوت مطرب يعنى آهنگى كه در شخص حالت طرب و نشاط ايجاد كند دانسته و گروهى « ترجيع » را به آن اضافه كرده و فرموده‌اند هرصدائى كه طرب‌آور بوده و مشتمل بر ترجيع باشد غناء مىباشد و بعضى ديگر معناى ديگرى را براى آن نموده‌اند و اين اختلاف حاكى از آنست كه موضوع له و معناى اين لفظ اجمال داشته و معلوم نمىباشد بنابراين اگر در دليل اين مضمون وارد شده باشد : لا تغنّوا بالقرآن .\r\nو نهى را مجمل ندانسته بلكه آن را حقيقت در حرمت قرار داديم ولى متعلّق آن را كه « غناء » باشد از نظر وضع و معنا مجمل و غير معلوم دانستيم مصداق و موردى را\r\n\r\n","description":"","footnote":"","page_name":" 438 ","page_number":6},
  {"content":"\r\n\r\nكه قطعا و طبق تمام تفاسير غناء بوده همچون صوتى كه بنحو الحان فسق و فجور بوده و در ضمن طرب‌آور و مشتمل بر ترجيع باشد مىگوئيم حرام است ولى موردى را كه به برخى از معانى غناء و طبق بعضى ديگر غناء نيست مانند صوت مطرب بدون ترجيع يا بالعكس بايد از مصاديق مورد بحث قرار دهيم يعنى حكم در آن مردد بين تحريم و غير وجوب باشد زيرا در واقع اگر غناء محسوب شود حرام بوده و در غير اين صورت حكم ديگرى دارد .\r\n\r\nمثال موردى كه اجمال در مقصود و مراد باشد\r\nمثال موردى كه اجمال در وضع نبوده بلكه مقصود و مراد گوينده معلوم نيست مانند اينكه در دليل چنين آمده باشد : لا تشرب الخمر و ما نهى را حقيقت در حرمت دانسته و نيز متعلّق آن را كه خمر باشد از نظر معنا و موضوع له واضح و روشن بدانيم يعنى بگوئيم خمر عبارتست از مثلا عصاره انگور كه بواسطه فعل و انفعالاتى در آن حالت سكر پيدا شده باشد منتهى چون به خمر مسلول السّكر نيز اين نام اطلاق مىشود اعم از اينكه اطلاق بنحو مجازى صورت گرفته يا حقيقى و بطور مشترك لفظى لاجرم چون قرينه صارفه و معيّنه‌اى نيز كه بمراد متكلّم ما را واقف سازد در دست نيست مراد و مقصودش از كلام مذكور براى ما مجمل و غير معلوم مىباشد يعنى نمىدانيم كه از لا تشرب الخمر ، خصوص خمر مسكر را قصد نموده يا حتّى غير مسكرش نيز مراد مىباشد بنابراين در شرابى كه مسلوب الاسكار است حكم مردّد بين تحريم و غير وجوب بوده و بدين ترتيب از مصاديق مورد كلام مىباشد .\r\nتنبيه\r\nلازم بتذكّر است كه در صورتى نسبت به حكم در خمر شك نموده و بملاحظه اجمالش از حيث شمول و عدم شمول نسبت به خمر غير مسكر آن را از مصاديق مورد كلام مىتوانيم قرار دهيم كه اطلاق قابل تمسّكى در دست نداشته و بوسيله آن نتوانيم مراد را معيّن و مشخّص نمائيم باينمعنا كه دليل دالّ بر تحريم خمر مطلق\r\n\r\n","description":"","footnote":"","page_name":" 439 ","page_number":7},
  {"content":"\r\n\r\nنباشد ، بنابراين اگر چنين اطلاقى در بين فرض شده كه شامل خمر غير مسكر نيز بشود مثل اينكه در دليل آمده باشد : حرّمت عليكم الخمر در اينجا شكّى در شمول اطلاق باقى نمانده و بطور كلّى اطلاق خود قرينه و دليلى است بر تعيين مراد و مقصود متكلّم و بدين ترتيب با چنين فرضى از مورد بحث خارج مىشويم .\r\n\r\nحكم امثله مذكور\r\nو امّا حكم امثله‌اى كه ذكر شد يعنى مسئله دوّم كه در آن شبهه و دوران امر بين تحريم و غير وجوب ناشى از اجمال نصّ به تمام انحاء و صورش باشد اينستكه :\r\nاصوليّون در آن قائل به برائت بوده و مدركشان همان اخبار و آيات و دليل عقل و اجمالى است كه در مسئله اوّل يعنى موردى كه منشاء شبهه فقدان نصّ بود به آن متمسّك شدند .\r\nو اخباريّون نيز معتقد به وجوب احتياط بوده و مستندشان همان ادلّه و وجوه يادشده در مسئله قبلى است .\r\nپس اينمسئله از نظر رأى اصوليّون و اخبارىها و جريان ادلّه طرفين با مسئله پيش هيچ تفاوتى ندارد لذا هركس در آنجا به برائت قائل شده در اينجا نيز به همين رأى استوار و پابرجا است و آنان كه در آن مسئله به احتياط و توقّف معتقد بوده در اينجا نيز احتياط را لازم مىدانند .\r\n\r\nتوهّم و فساد آن\r\nبرخى در اينجا پنداشته‌اند كه اجمال وقتى در متعلّق حكم بود نظير اجمال در معناى غناء و نيز همچون شرب خمر غير مسكر بايد شبهه را از افراد شبهه موضوعيّه بدانيم .\r\nمؤلّف گويد :\r\nمقصود متوهّم اينستكه شك در حكم صرفا در موردى است كه نفس حكم مانند وجوب ، حرمت ، استحباب مشتبه باشد و امّا متعلّق آن اگر مشكوك و مشتبه بود اگرچه باعث شك در نفس حكم نيز باشد معذلك از مصاديق شكوك و\r\n\r\n","description":"","footnote":"","page_name":" 440 ","page_number":8},
  {"content":"\r\n\r\nشبهاتى بوده كه در طريق حكم و موضوع آن واقع شده است و حكم آن باتّفاق طرفين يعنى مجتهدين و اخبارىها برائت است ، بنابراين در مثال غناء و شرب خمر غير مسكر بايد بگوئيم هردو طرف به برائت قائل بوده و نزاعى در آن وجود ندارد .\r\nمرحوم مصنّف مىفرماين :\r\nاين توّهم فاسد است و وجهش آنست كه :\r\nوقتى متعلّق حكم مبيّن و معلوم نباشد حكم نيز مشكوك بوده و بدين ترتيب از اقسام شك در حكم واقع مىشود زيرا همانطوريكه اگر شك در نفس وجوب و حرمت باشد آن را شك در حكم خوانند عينا در صورتى كه شك كنيم آيا غناء براى مطلق صوت حسن و آواز نيكو وضع شده يا براى صوتى كه مشتمل بر ترجيع و اطراب است قرار داده شده مىتوان آن را از مصاديق شك و شبهه در حكم قرار داد زيرا اشتباه در وضع و موضوع غناء باعث آن شده كه حليّت و حرمتش مشتبه باشد و چطور مىتوان گفت در اينجا اخبارى و اصولى متّفقا قائل به برائت هستند در حالى كه بشهادت كثيرى از حضرات شبهه مزبور حكميّه بوده و نزاع در مسئله پيش در اينجا نيز جارى است .\r\nقوله : المسئلة الثّانية : يعنى مسئله دوّم از مطلب اوّل كه دوران بين حرمت و غير وجوب بوده و منشاء آن اجمال نصّ باشد .\r\nقوله : اذا قلنا باشتراكه لفظا الخ : ضمير در « باشتراكه » به نهى راجع است .\r\nقوله : و امّا بان يكون الدّالّ على متعلّق الحكم كذلك : مقصود از « متعلّق الحكم » موضوع حكم بوده و كلمه « كذلك » يعنى يكون مجملا .\r\nقوله : كالغناء اذا قلنا باجماله : چه آنكه در تفسير و شرح حقيقت آن بين ارباب لغت و ادب اختلاف است ، برخى مطلق صوت حسن را غناء دانسته و گروهى صوتى را كه مشتمل بر ترجيع و طرب باشد از مصاديق آن قرار داده و بعضى تفسير ديگرى برايش نموده‌اند .\r\nقوله : و لم يكن هناك اطلاق يؤخذ به : ضمير در « به » به اطلاق راجع است .\r\nقوله : فى الشبهة فى طريق الحكم : مقصود از شبهه در طريق حكم ، شبهه موضوعيّه است .\r\n\r\n","description":"","footnote":"","page_name":" 441 ","page_number":9},
  {"content":"\r\n\r\nمتن :\r\nالمسئلة الثّالثة\r\nان يدور حكم الفعل بين الحرمة و غير الوجوب من جهة تعارض النّصّين و عدم ثبوت ما يكون مرجّحا لاحدهما .\r\nو الاقوى فيه ايضا عدم وجوب الاحتياط ، لعدم الدّليل عليه عدا ما تقدّم من الوجوه الّتى عرفت حالها و بعض ما ورد فى خصوص تعارض النّصّين مثل ما فى غوالى اللّئالى من مرفوعة العلّامة الى زرارة عن مولينا ابى جعفر عليه السّلام :\r\nقال : قلت جعلت فداك يأتى عنكم الخبران او الحديثان المتعارضان ، فبايّهما نعمل ؟\r\nفقال : يا زرارة خذ بما اشتهر بين اصحابك و اترك الشّاذّ النّادر .\r\nفقلت : يا سيّدي انّهما معا مشهوران مرويّان ماثوران عنكم .\r\nفقال خذ بما يقول اعدلهما عندك و اوثقهما فى نفسك .\r\nفقلت : انّهما معا عدلان مرضيّان ، موثّقان عندي ؟\r\nفقال : انظر ما وافق منهما مذهب العامّة ، فاتركه و خذ بما خالفهم فانّ الحقّ فيما خالفهم .\r\nقلت : ربّما كانا موافقين لهم او مخالفين ، فكيف نصنع ؟\r\nقال : خذ بما فيه الحائطة لدينك و اترك ما خالف الاحتياط .\r\nفقلت : انّهما موافقان للاحتياط او مخالفان ، فكيف اصنع ؟\r\nقال : اذن فتخيّر احدهما ، فتأخذ به و تدع الآخر الحديث .\r\nترجمه :\r\n\r\nمسئله سوّم\r\nموردى است كه حكم فعل مردّد بين حرمت و غير وجوب بوده و منشاء آن تعارض دو نصّ با هم باشد و از طرفى ديگر مرجّحى براى هيچيك وجود نداشته باشد .\r\nاز نظر ما اقوى اينستكه احتياط در اينمورد نيز واجب نيست زيرا هيچ دليلى بر لزوم آن در دست نمىباشد مگر همان وجوه و بياناتى كه در دو مسئله قبل اخبارىها به آنها متمسّك شده‌اند كه حال هريك بيان شد و گفتيم اين گونه وجوه و تقريرات بر\r\n\r\n","description":"","footnote":"","page_name":" 442 ","page_number":10},
  {"content":"\r\n\r\nمدّعاى ايشان دلالت ندارد .\r\nو نيز برخى از ادلّه‌ايكه در خصوص مورد تعارض نصّين بدست ما رسيده مانند روايتى كه در كتاب « غوالى اللّئالى » نقل شده و آن حديثى است كه از مرحوم علّامه تا زراره سندش حذف شده و از اينرو بمرفوعه علّامه ( ره ) معروف است ، در اينحديث زراره از مولانا ابيجعفر عليه السّلام اينطور سؤال مىنمايد :\r\nفدايت شوم : از شما دو خبر يا دو حديث متعارض بدست ما مىرسد ، ما بكداميك عمل نمائيم ؟\r\nحضرت مىفرماين : اى زراره به آنچه بين ياران و هم‌مذهبانت مشهور است عمل نموده و آنچه شاذّ و نادر است و اصحابت به آن عمل نكرده‌اند واگذار .\r\nپرسيدم : آقاى من ، اگر هردو بين اصحاب مشهور بوده و دو تا از شما روايت شده و بما رسيده باشد آنگاه بايد چه كرد ؟\r\nفرمودند : حديثى را كه شخص اعدل و موثّق‌تر از نظر تو نقل كرده اخذ نما .\r\nپرسيدم : اگر هردو عادل و پسنديده و از نظر من موثّق بودند چه بايد نمود ؟\r\nفرمودند : به دو حديث بنگر ، آنچه از آن دو با رأى عامّه موافق بود پس ترك نموده و به آنچه با ايشان مخالف است اخذ بكن چه آنكه حق در خلاف رأى آنها است .\r\nپرسيدم : بسا هردو حديث با ايشان موافق يا مخالف است در اينجا وظيفه چيست ؟\r\nفرمودند : بحديثى اخذ كن كه مضمونش با احتياط در دينت موافق است و آنچه با احتياط مخالف است ترك نما .\r\nپرسيدم : اگر هردو با احتياط موافق يا احيانا مخالف بودند چه كار بايد كرد ؟\r\nفرمودند : در چنين صورتى هركدام را كه خواستى اختيار نموده و ديگرى را ترك نما . تا آخر حديث شريف .\r\n\r\nشرح مقصود\r\nقوله : و عدم ثبوت ما يكون مرجّحا لاحدهما : مقصود از « مرجّح احدهما » دليل و\r\n\r\n","description":"","footnote":"","page_name":" 443 ","page_number":11},
  {"content":"\r\n\r\nاماره‌اى است كه باعث ترجيح ادلّه اجتهادى يعنى حجج و براهينى كه نظر بواقع داشته و كاشف از آن هستند مىباشد قهرا مرجّح نيز بايد نسبت بواقع كاشف ظنّى باشد .\r\nامّا اصول و ادلّه‌اى كه صرفا وظيفه مقرّره براى شاك و جاهل بوده بدون اينكه كوچكترين نظرى بواقع داشته باشند وجود و عدمشان در اين باب اثرى نداشته فلذا مرحوم مصنّف توجّهى به اين گونه از ادلّه ندارند .\r\nقوله : و الاقوى فيه ايضا : ضمير در « فيه » به مورد تعارض نصّين راجع است .\r\nقوله : عدا ما تقدّم الخ : مقصود ادلّه اخبارىها است .\r\nقوله : و بعض ما ورد الخ : معطوف است به « ما تقدّم » .\r\nمتن :\r\nو هذه الرّواية و ان كانت اخصّ من اخبار التخيير الّا انّها ضعيفة السّند و قد طعن صاحب الحدائق فيها و فى كتاب الغوالى و صاحبه فقال :\r\nانّ الرواية المذكورة لم نقف عليها فى غير كتاب الغوالى مع ما هى عليها من الارسال و ما عليه الكتاب المذكور من نسبة صاحبه الى التّساهل فى نقل الاخبار و الاهمال و خلط غثّها بسمينها و صحيحها بسقيمها كما لا يخفى على من لاحظ الكتاب المذكور انتهى .\r\nترجمه :\r\n\r\nگفتار مرحوم بحرانى در پيرامون حديث و كتاب غوالى و صاحب آن\r\nمرحوم مصنّف مىفرماين :\r\nاين روايت اگرچه از اخبار تخيير اخصّ مىباشد ولى در عين حال سندش ضعيف بوده بطورى كه مرحوم صاحب حدائق در آن و كتاب غوالى و صاحب آن طعن وارد نموده و فرموده است :\r\nروايت مذكور را تنها در اين كتاب ديده و به آن در كتب ديگر برنخورده‌ايم .\r\nمضافا به ضعفى كه در آن بواسطه ارسال وجود داشته و از اين گذشته صاحب اين كتاب چون در نقل اخبار بنايش بر اهمال و تساهل و اختلاط روايات ضعيف به\r\n\r\n","description":"","footnote":"","page_name":" 444 ","page_number":12},
  {"content":"\r\n\r\nقوى و عليل به صحيح است مورد اعتماد نمىباشد چنانچه كسانى كه كتاب مذكور را ملاحظه نموده‌اند بصدق اين گفتار آگاه و مطّلع مىباشند .\r\n\r\nشرح مقصود\r\nقوله : و هذه الرّواية و ان كانت اخصّ الخ : وجه اخصّ بودن آن از ساير اخبار تخيير آنست كه :\r\nدر اينحديث حكم به تخيير بعد از ذكر پاره‌اى از مرجّحات يعنى شهرت و اعدل و اوثق بودن راوى و مخالفت با عامّه و توافق با احتياط آورده شده در حالى كه ساير اخبار از اين مرجّحات خالى و مجرّد مىباشند .\r\nقوله : الّا انّها ضعيفة السّند : چون مرفوعه و مرسله مىباشد .\r\nقوله : و قد طعن صاحب الحدائق : يعنى مرحوم شيخ يوسف بحرانى .\r\nقوله : فيها : يعنى فى هذه الرّواية .\r\nقوله : و صاحبه : يعنى ابن ابى الجمهور الاحسائى .\r\nقوله : مع ما هى عليها : ضمير « هى » به روايت و در « عليها » به ماء موصوله راجع است .\r\nقوله : و ما عليه الكتاب : ضمير در « عليه » به ماء موصوله راجع است .\r\nقوله : من نسبة صاحبه : يعنى صاحب كتاب غوالى اللئالى .\r\nقوله : خلط غثّها بسمينها : كلمه « غث » بفتح غين و ثاء مثلّثه مشدّده يعنى لاغر و مقصود از آن حديث ضعيف بوده چنانچه مراد از « سمين » حديث قوى مىباشد .\r\nمتن :\r\nثمّ اذا لم نقل بوجوب الاحتياط ففى كون اصل البرائة مرجّحا لما يوافقه او كون الحكم الوقف او التّساقط و الرّجوع الى الاصل او التّخيير بين الخبرين فى اوّل الامر او دائما وجوه ليس هنا محلّ ذكرها ، فانّ المقصود هنا نفى وجوب الاحتياط و اللّه العالم .\r\n\r\n","description":"","footnote":"","page_name":" 445 ","page_number":13},
  {"content":"\r\n\r\nترجمه :\r\n\r\nحكم مورد تعارض بعد از عدم التزام به احتياط\r\nمرحوم مصنّف مىفرماين :\r\nپس از آنكه در اينمسئله به احتياط قائل نشده و باصالة البرائة حكم به برائت نموديم كلام در اين واقع مىشود كه آيا اصل برائت را مرجّح خبرى كه با آن موافق است بايد قرار داد يا حكم توقّف بوده و يا تساقط خبرين و رجوع به اصل مىباشد و يا اساسا در اوّل امر و يا بطور دوام حكم تخيير بوده و مكلّف به هركدام از دو خبر كه بخواهد مىتواند عمل نمايد .\r\nهركدام از وجوه مذكوره احتمالش داده مىشود كه فعلا مقام مقتضى شرح آن نمىباشد چه آنكه مقصود در اينجا نفى وجوب احتياط است نه اثبات وجوه ديگر .\r\n\r\nشرح مقصود\r\nحاصل فرموده مصنّف ( ره ) اينستكه :\r\nدر مسئله تعارض نصّين وقتى احتياط را واجب ندانسته و ادلّه اخبارىها را مردود دانستيم چنانچه رأى مشهور از اصوليّين چنين است حال بايد بررسى نمود كه حكم مورد تعارض پس از نفى وجوب احتياط چيست .\r\nمىگوئيم : بين حضرات پنج قول وجود دارد بشرح زير :\r\n1 - برخى فرموده‌اند : اصالة البراءة مرجّح خبرى است كه مضمونش با آن موافق مىباشد .\r\n2 - بعضى ديگر فرموده‌اند : پس از تعارض دو دليل و عدم ترجيح هيچيك بر ديگرى بايد توقّف نمود .\r\n3 - پاره‌اى ديگر فرموده‌اند : پس از تعارض هردو تساقط نموده و وظيفه رجوع به اصالة البراءة است يعنى اصل طبق اين رأى « مرجع » واقع شده نه « مرجّح » .\r\n4 - در به دو تعارض مكلّف در عمل بهريك مخيّر است ولى بعد از اخذ هركدام عمل به آن در حقّش واجب شده و نمىتواند از آن عدول و به ديگرى عمل كند يعنى\r\n\r\n","description":"","footnote":"","page_name":" 446 ","page_number":14},
  {"content":"\r\n\r\nتخيير حكم ابتدائى است .\r\n5 - حكم ، تخيير استمرارى است يعنى تا ما دامى كه علم به تكليف واقعى پيدا نكرده مخيّر است بهركدام از خبرين كه خواست عمل نمايد .\r\nسپس مرحوم مصنّف مىفرماين :\r\nالبتّه مقام اينجا مقتضى نيست در اطراف اقوال مذكور شرح و بسط دهيم چه آنكه مقصود اصلى ما در اينجا تنها نفى وجوب احتياط و تضعيف كلام اخبارىها مىباشد .\r\nقوله : مرجّحا لما يوافقه : يعنى مرجّحا للخبر المعارض الّذى يوافق البرائة .\r\nقوله : محلّ ذكرها : يعنى ذكر هذه الوجوه .\r\nمتن :\r\nبقى هنا شيئ و هو انّ الاصوليّين عنونوا فى باب التّراجيح الخلاف فى تقديم الخبر الموافق للاصل على المخالف و نسب تقديم المخالف و هو المسمّى بالناقل الى اكثر الاصوليّين بل الى جمهورهم منهم العلّامة قدّس سرّه .\r\nو عنونوا ايضا مسئلة تقديم الخبر الدّالّ على الاباحة على الدّاّ على الحظر و الخلاف فيه و نسب تقديم الحاظر على المبيح الى المشهور بل يظهر من المحكى عن بعضهم عدم الخلاف فى ذلك .\r\nترجمه :\r\n\r\nاختلاف و اتّفاق اصوليّون در مسئله ناقل و مقرّر و حاظر و مبيح\r\nمطلبى در اينجا باقى ماند و آن اينستكه :\r\nاصوليّون در باب تراجيح اين خلاف را عنوان نموده‌اند كه آيا خبر موافق با اصل بر مخالف با آن مقدّم بوده يا امر به عكس مىباشد .\r\nو سپس تقديم مخالف با اصل يعنى ناقل را بر موافق به اكثر اهل اصول بلكه به جمهور ايشان از جمله مرحوم علّامه حلّى قدّس سرّه نسبت داده‌اند .\r\nو نيز در همين باب مسئله تقديم خبرى كه بر اباحه دلالت داشته نسبت به خبرى كه دلالت بر حظر مىنمايد را عنوان نموده و فرموده‌اند :\r\n\r\n","description":"","footnote":"","page_name":" 447 ","page_number":15},
  {"content":"\r\n\r\nبين علماء در آن اختلاف است :\r\nمشهور حاظر را بر مبيح مقدّم نموده بلكه از برخى اينطور استفاده شده كه تقديم خبر دالّ بر حظر نسبت به خبر دالّ بر اباحه اجماعى مىباشد .\r\n\r\nشرح مقصود\r\nمؤلّف گويد :\r\nدر باب تعادل و تراجيح حضرات دو باب را عنوان فرموده به اين اسم :\r\n1 - باب مقرّر و ناقل .\r\n2 - باب مبيح و حاظر .\r\nمقصود از « مقرّر » خبرى است كه حكم موافق با اصل اوّلى را تقرير كرده و با آن موافق است همچون خبرى كه دلالت بر جواز فعل دارد .\r\nو مراد از « ناقل » خبرى مىباشد كه بر خلاف اصل اوّلى دلالت مىكند همچون خبر دالّ بر وجوب فعل يا تحريم آن .\r\nو منظور از « مبيح » خبرى است كه بر اباحه دلالت مىكند چنانچه از « حاظر » خبر دا بر تحريم را اراده نموده‌اند .\r\nمرحوم مصنّف مىفرماين :\r\nحضرات در باب تعادل تراجيح فرموده‌اند :\r\nدر تقديم مقرّر بر ناقل و يا بالعكس اختلاف است ، مشهور ناقل را بر مقرّر مقدّم نموده و ديگران مقرّر را بر ناقل مقدّم نموده‌اند .\r\nولى در باب مبيح و حاظر ادّعاى اتّفاق شده كه حاظر بر مبيح مقدّم مىباشد .\r\nقوله : الخبر الموافق للاصل : يعنى مقرّر .\r\nقوله : منهم العلّامة : يعنى و من الجمهور العلّامة قدّس سرّه .\r\nقوله : الخبر الدالّ على الاباحة : يعنى مبيح .\r\nقوله : على الدالّ على الحظر : يعنى حاظر .\r\nقوله : و الخلاف فيه : ضمير « فيه » به تقديم مبيح بر حاظر و بالعكس راجع است .\r\nقوله : عدم الخلاف فى ذلك : مشار اليه « ذلك » تقديم حاظر بر مبيح مىباشد .\r\n\r\n","description":"","footnote":"","page_name":" 448 ","page_number":16},
  {"content":"\r\n\r\nمتن :\r\nو الخلاف فى المسئلة الاولى ينافى الوفاق فى الثّانية كما انّ قول الاكثر فيهما مخالف لما يشاهد من عمل علمائنا على عدم تقديم المخالف للاصل ، بل التّخيير او الرّجوع الى الاصل الّذىّ هو وجوب الاحتياط عند الاخباريّين و البراءة عند المجتهدين حتّى العلّامة ، مضافا الى ذهاب جماعة من اصحابنا فى المسئلتين الى التخيير .\r\nترجمه :\r\n\r\nتنافى ادّعاى خلاف در مسئله اوّل با ادّعاى اجماع در مسئله دوّم\r\nمرحوم مصنّف مىفرماين :\r\nاختلاف در مسئله اوّلى با اجماع در مسئله دوّم منافات دارد چنانچه كلام اكثر اصوليّون در اين دو مسئله با آنچه از عمل علماء مشاهده مىشود مخالف مىباشد چه آنكه ايشان بنائشان بر اين نيست كه خبر مخالف با اصل را مقدّم دارند بلكه در صورت تعارض بين خبر موافق و مخالف با اصل يا به تخيير قائل بوده و يا رجوع به اصل مىكنند منتهى اصل مزبور از نظر اخبارىها احتياط و بمرام و اعتقاد مجتهدين حتّى مرحوم علّامه كه گفته شد ايشان ناقل را بر مقرّر مقدّم مىنمايند برائت مىباشد .\r\nاز اين گذشته بالحسّ و العيان مىبينيم كه در هردو مسئله جماعتى از اصحاب و علماء ما به تخيير قائل مىباشند .\r\n\r\nشرح مقصود\r\nحاصل مقصود مرحوم مصنّف در اين عبارات توضيح دو نكته مىباشد :\r\n\r\nنكته اوّل\r\nادّعاى خلاف در مسئله اوّل با دعوى اجماع و اتّفاق در مسئله دوّم منافات دارد .\r\n\r\n","description":"","footnote":"","page_name":" 449 ","page_number":17},
  {"content":"\r\n\r\n\r\nوجه تنافى\r\nوجه تنافى آنست كه با توجّه به توضيح و شرحى كه قبلا داديم در واقع مقرّر همان مبيح و ناقل نيز همان حاظر مىباشد لذا وقتى تقديم حاظر بر مبيح در مسئله دوّم اجماعى بود مقتضاى آن اينستكه تقديم ناقل بر مقرّر نيز اتّفاقى است چنانچه اگر در تقديم مقرّر بر ناقل اختلاف باشد لازمه‌اش آنست كه در تقديم مبيح بر حاظر نيز بايد اختلاف بوده نه آنكه بالاجماع و الاتّفاق حاظر بر مبيح تقدّم باشد .\r\n\r\nنكته دوّم\r\nاز ملاحظه كلمات حضرات در ايندو باب اينطور مىتوان استفاده كرد كه اكثر اصوليّون خبر مخالف با اصل را بر موافق مقدّم مىدارند در حالى كه اين معنا با عمل ايشان در باب تعادل و تراجيح سازگار نيست چه آنكه سيره جاريه بين ايشان آنست كه در وقت تعارض اصل را از مرجّحات قرار داده و خبر موافق با آن را بر ديگرى كه مخالف با اصل است مقدّم مىدارند يا لااقلّ قائل به تخيير بين آن دو هستند نه آنكه خبر مخالف را به صرف مخالفتش با اصل بر موافق ترجيح داده تا در نتيجه يكى از مرجّحات اين باب مخالفت با اصل باشد .\r\nقوله : كما انّ قول الاكثر فيهما : يعنى در هردو مسئله ( مسئله مقرّر و ناقل و مسئله مبيح و حاظر ) .\r\nمتن :\r\nو يمكن ان يقال :\r\nانّ مرادهم من الاصل فى مسئلة النّاقل و المقرّر اصالة البرائة من الوجوب لا اصالة الاباحة ، فيفارق مسئلة تعارض المبيح و الحاظر .\r\nاو انّ حكم اصحابنا بالتّخيير او الاحتياط لاجل الاخبار الواردة لا لمقتضى نفس مدلولى الخبرين من حيث هما ، فيفارق المسئلتين ، لكن هذا الوجه قد يأباه مقتضى ادلّتهم فلاحظ و تأمّل .\r\n\r\n","description":"","footnote":"","page_name":" 450 ","page_number":18},
  {"content":"\r\n\r\nترجمه :\r\n\r\nتوجيه مرحوم مصنّف جهت رفع تنافى دو ادّعاى مذكور\r\nمرحوم مصنّف مىفرماين :\r\nممكنست گفته شود :\r\nمراد حضرات از اصل در مسئله ناقل و مقرّر ، اصالة البرائه از وجوب بوده نه اصالة الاباحه در نتيجه بين آن و مسئله تعارض مبيح و حاظر فوق حاصل مىشود .\r\nيا مىتوان گفت :\r\nحكم اصحاب به تخيير يا احتياط بملاحظه اخبارى است كه در اين باب وارد شده نه آنكه مقتضاى نفس دو مدلول خبر من حيث هما الخبران چنين باشد و بدين ترتيب باز بين دو مسئله فرق حاصل مىشود .\r\nسپس مىفرماين :\r\nولى مقتضاى ادلّه ايشان با اين وجه اباء و تنافى دارد چنانچه با ملاحظه ادلّه مزبور صدق اين گفتار آشكار مىگردد .\r\n\r\nشرح مقصود\r\nمرحوم مصنّف قبلا دو اشكال فرمودند به اين شرح :\r\nالف : ادّعاى اجماع و اتّفاق بر تقديم حاظر بر مبيح در مسئله دوّم با اختلاف در مسئله اوّل تنافى دارد زيرا هردو مسئله متّفق و متّحدند .\r\nب : تقديم حاظر بر مبيح با عمل علماء سازش ندارد زيرا ايشان در باب تعادل و تعارض خبرين يا به تخيير عمل نموده و يا بعد از تساقط باصل رجوع مىكنند .\r\nاكنون براى رفع اين دو اشكال به دو توجيه پرداخته كه توجيه اوّل رافع اشكال اوّل بوده و توجيه دوّم ناظر به اشكال دوّم و رفع آن دارد و شرح دو توجيه مزبور چنين مىباشد :\r\n\r\nتوجيه اوّل\r\nدر مسئله ناقل و مقرّر ممكنست مراد حضرات از اصل كه فرمودند خبر مخالف\r\n\r\n","description":"","footnote":"","page_name":" 451 ","page_number":19},
  {"content":"\r\n\r\nبا اصل را مقدّم بر موافق با آن مىنمائيم اصالة البرائه از وجوب بوده و در مسئله دوّم مقصود از آن اصالة الاباحه است بنابراين اگر در مسئله اوّل بگوئيم خبر مخالف با اصالة البرائه بر موافق آن مقدّم مىشود و اكثر به آن قائلند با ادّعاى اجماع بر تقديم خبر مخالف با اصالة الاباحه بر موافق با آن تنافى نداشته و اساسا با اين تقرير و بيان چون دو مسئله با هم فرق پيدا مىكنند لاجرم اشكالى ندارد كه در مسئله اوّل تقديم مزبور اختلافى بوده و در مسئله دوّم اتّفاقى باشد .\r\n\r\nكلام محقّق بارفروشى و انتقاد ايشان به اين توجيه\r\nمرحوم محقّق بارفروشى در شرح كبير مىفرماين :\r\nاين توجيه با ادلّه طرفين مناسب نبوده و رجوع به كلمات قوم و اطّلاع بر آنها به خوبى از اين واقعيّت پرده برداشته كه بين دو مسئله مذكور فرقى وجود ندارد لذا اگر ملتزم شويم به خطاء مدّعى وفاق بمراتب اولى و بهتر است تا توجيه مزبور را مرتكب شويم و اعتراف بخطاء سهل‌تر از اعتذار ياد شده مىباشد .\r\nو امّا ادلّه طرفين كه حاكى از اتّحاد دو مسئله است عبارتند از :\r\nالف : استدلال قائلين بتقديم ناقل بر مقرّر به شهرت .\r\nب : و نيز استدلال باينكه حاجتى نيست كه شارع مقدّس مقرّر را ذكر نمايد چه آنكه بواسطه اصل از بيانش مستغنى هستيم .\r\nج : در عمل به ناقل نسخ تقليل مىيابد زيرا بواسطه آن تنها حكم عقل زائل مىشود بخلاف مقرّر زيرا تقديمش موجب تكثير نسخ است چه آنكه پس از آنكه ناقل حكم عقل را زائل نمود مقرّر نيز حكم ناقل را ازاله مىكند .\r\nد : تقديم مقرّر بر ناقل مستلزم آنست كه كلام شارع را بر تأكيد حمل نموده و تقديم ناقل بر مقرّر مقتضى است آن را بر تأسيس حمل كنيم و پرواضح است كه تأسيس\r\n\r\n","description":"","footnote":"","page_name":" 452 ","page_number":20},
  {"content":"\r\n\r\nاولى و ارجح از تأكيد مىباشد .\r\nه : قائلين به تقديم مقرّر استدلال نموده‌اند كه ترجيح ناقل مستلزم آن است كه بتقديم مقرّر حكم گردد لذا چون اين معنا مستلزم حمل كلام شارع بر تأكيد است بخلاف ترجيح مقرّر كه مقتضى است ورود ناقل پيش از آن بوده و در نتيجه در موضع احتياج و نياز وارد گشته چنانچه ورود مقرّر بعد از آن نيز چنين بوده زيرا مقرّر در چنين فرضى مؤسّس آنچيزى است كه ناقل رفع نموده است .\r\nو غير اين از ادلّه و وجوهى كه در اين باب ذكر شده و همانطوريكه گفتيم اين ادلّه آبى از توجيه مزبور مىباشند و لذا برخى از مشايخ عصر فرموده است :\r\nبگمانم مىرسد كه متكلّم در ايندو مسئله عامّه يعنى كسانى كه منكر حجّيّت اخبار ما هستند مىباشد و بفرض كه علماء اماميّه و خاصّه در آن بحث و گفتگو نموده باشند ، بحثشان بر طريق عامّه بوده و با قطع نظر از اخبار وارده در آن دو صحبت نموده‌اند .\r\nتمام شد مقدار حاجت از كلام محقّق بارفروشى\r\n\r\nتوجيه دوّم\r\nبراى رفع تنافى بين علم علماء كه به تخيير يا تساقط و رجوع باصل قائلند و اينكه حاظر را بر مبيح مقدّم مىدارند مىتوان گفت اينكه اصحاب در مورد تعارض دو خبر با هم فرموده‌اند يا بايد به تخيير عمل نموده و يا بعد از تساقط به اصل مراجعه مىنمائيم بملاحظه اخبار وارده بوده و اينكه حاظر را بر مبيح مقدّم مىنمايند با قطع نظر از اخبار و بملاحظه نفس مدلولين دو خبر مىباشد .\r\nمؤلّف گويد :\r\nدر برخى از نسخ بجاى « او انّ حكم الاصحاب الخ » و انّ حكم الاصحاب وارد شده يعنى بجاى « او » واو مىباشد و طبق آن بحسب ظاهر اين عبارت توجيه عليحدّه و مستقلّى نبوده بلكه متمّم توجيه اوّل مىباشد كه با آن هردو اشكال دفع مىگردد .\r\nو مقصود از دو اشكال يكى اشكال تنافى ادّعاى اجماع در مسئله دوّم با\r\n\r\n","description":"","footnote":"","page_name":" 453 ","page_number":21},
  {"content":"\r\n\r\nاختلاف در مسئله اوّل بوده و ديگرى مخالفت عمل علماء با اين ادّعاء كه حاظر بر مبيح مقدّم است .\r\nولى همانطوريكه مرحوم مصنّف فرموده‌اند :\r\nكلمات علماء در اين باب از اين توجيه مبرّا بوده و آبى مىباشد .\r\n\r\nكلام مرحوم تنكابنى در كتاب ايضاح\r\nمرحوم تنكابنى در كتاب ايضاح مىفرماين :\r\nوجه مخالفت اين توجيه با مقتضاى ادلّه حضرات اينستكه :\r\nبرخى خبر را از باب موضوعيّت و سببيّت حجّت دانسته نه طريقيّت از اينرو نزاع دو حديث از باب تزاحم مىباشد لذا بايد به تخيير عقلى رجوع نمود چنانچه در تمام موارد تزاحم از قبيل : انقذ كلّ غريق و اكرم كلّ عام مشروط باينكه مكلّف قادر به جمع و امتثال هردو تكليف نباشد حكم چنين مىباشد .\r\nو وجه ديگر براى اباء كلمات از توجيه دوّم اينكه :\r\nبرخى از علماء مىفرماين :\r\nدر مورد تعارض خبرين بايد به اصالة البرائة و اباحه رجوع شود حال چه آن را مرجّح دانسته و يا مرجع بدانيم و اينمعنا مدلول اخبار علاج نيست چنانچه بر تخيير نيز دلالت ندارند زيرا تخيير مزبور عقلى واقعى بوده در حالى كه تخيير وارد در اخبار علاجيّه تخيير شرعى ظاهرى مىباشد و بين ايندو فرق بسيار است .\r\nو وجه ديگر براى عدم صحّت اين توجيه آنكه :\r\nحضرات در تقديم خبر مخالف با اصل نيز باخبار استدلال نموده‌اند نظير فرموده امام عليه السّلام :\r\nدع ما يريبك الى ما لا يريبك يا مانند :\r\nما اجتمع الحرام و الحلال الّا و غلّب الحرام على الحلال .\r\nچنانچه برخى از محشّين و نيز مرحوم مصنّف آن را در باب تعادل و تراجيح ذكر فرموده‌اند .\r\n\r\n","description":"","footnote":"","page_name":" 454 ","page_number":22},
  {"content":"\r\n\r\nحال با توجّه به اين چگونه مىتوان گفت آنچه را كه علماء در دو مسئله فرموده‌اند با قطع نظر از اخبار علاجيّه مىباشد .\r\nقوله : و يمكن ان يقال انّ مرادهم الخ : اين عبارت اشاره است به دفع اشكال اوّل كه گفته شد خلاف در مسئله اوّل با اتّفاق در مسئله دوّم منافات دارد و شرح دفع اشكال گذشت و ممكنست دفع اشكال را بعبارتى ساده و روشن‌تر بيان كرده و بگوئيم مقصود مرحوم مصنّف اينستكه :\r\nخلاف در مسئله اوّل زمانى با اتّفاق در مسئله دوّم منافات دارد كه مسئله دوّم از مصاديق و افراد مسئله اوّل فرض شود در حالى كه اينطور نيست زيرا ممكنست بگوئيم كه مسئله اوّل در صورت دوران امر بين وجوب و غير حرمت بوده و مسئله دوّم در صورتى است كه امر مردّد بين حرمت و غير وجوب باشد و بدين ترتيب بين آن دو فرق مىباشد .\r\n\r\n","description":"","footnote":"","page_name":" 455 ","page_number":23},
  {"content":"\r\n\r\nمتن :\r\nالمسئلة الرّابعة\r\nدوران الحكم بين الحرمة و غير الوجوب مع كون الشّك فى الواقعة الجزئيّة لاجل الاشتباه فى بعض الامور الخارجيّة كما اذا شكّ فى حرمة شرب مايع او اباحته للتّردّد فى انّه خلّ او خمر و فى حرمة لحم للتّردّد بين كونه من الشّاة او من الارنب .\r\nو الظّاهر عدم الخلاف من انّ مقتضى الاصل فيه الاباحة ، للاخبار الكثيرة فى ذلك مثل قوله عليه السّلام :\r\nكلّ شيئ لك حلال حتّى تعلم انّه حرام .\r\nو كلّ شيئ فيه حلال و حرام فهو لك حلال .\r\nترجمه :\r\n\r\nمسئله چهارم\r\nموردى كه دوران حكم بين حرمت و غير وجوب بوده با اينكه شك در واقعه جزئى و بخاطر اشتباه برخى از امور خارجى باشد مثل اينكه در حرمت نوشيدن مايع يا اباحه آن شك شود و منشاء آن تردّد و احتمال اين باشد كه مايع مزبور ممكنست سركه بوده تا حلال باشد يا خمر بوده و بدين ترتيب آشاميدنش جايز نباشد .\r\nو نيز مانند شك در حرمت گوشتى كه مردّد است بين آنكه از گوسفند بوده يا از خرگوش مىباشد .\r\n\r\nحكم مسئله چهارم\r\nظاهرا در اينمسئله اختلافى بين اخبارىها و مجتهدين وجود نداشته و جملگى\r\n\r\n","description":"","footnote":"","page_name":" 456 ","page_number":24},
  {"content":"\r\n\r\nبرآنند كه مقتضاى اصل در آن اباحه است و مدركشان ورود اخبار بسيارى است كه در دست مىباشد مانند : فرموده معصوم عليه السّلام :\r\nهرشيئ براى تو حلال است تا اينكه به حرام بودنش علم پيدا كنى .\r\nو نيز مانند فرمايش ديگر :\r\nهرشيئى كه در آن حلال و حرام باشد پس آن براى تو حلال است .\r\n\r\nشرح مقصود مسئله چهارم شبهه موضوعيّه از شبهات تحريميّه\r\nقبلا گفته شد مناط و ملاك شبهه موضوعيّه آنست كه منشاء شك موضوعات و امور خارجى بوده باشد چنانچه ميزان براى شبهه حكميّه آنست كه منشاء آن شارع مقدّس باشد .\r\nمثال شبهه موضوعيّه مانند اينكه در حرمت شرب مايع و يا اباحه‌اش شك نمائيم و منشاء شك اين باشد كه آيا مايع مزبور شراب است يا سركه مىباشد .\r\nيا مانند شك در حرمت اكل گوشتى بخاطر آنكه مردّد است بين اينكه از گوسفند بوده تا حلال يا از خرگوش است تا حرام باشد .\r\nو چنانچه ملاحظه مىشود منشاء شك در ايندو مثال شارع مقدّس نيست بلكه حكم صادر از او در كمال وضوح و روشنى است فلذا منشاء شك در مثال اوّل آنست كه مايع در خارج چون هم خمر بوده و هم سركه و مثلا تشابه ايندو موجب عدم ميز آنها از يكديگر گرديده لاجرم براى مكلّف اين شبك و شبهه را ايجاد كرده است و يا در مثال دوّم اشتباه مصاديق گوشت گوسفند با افراد گوشت خرگوش باعث آن شده كه در گوشت مورد اشتباه حرمت و اباحه‌اش را ندانيم بدون اينكه اين شبهه كوچكترين استنادى به حكم صادر از شارع داشته باشد .\r\nو بهرتقدير حكم در اينمسئله از نظر مجتهدين و اخبارىها جملگى برائت بوده\r\n\r\n","description":"","footnote":"","page_name":" 457 ","page_number":25},
  {"content":"\r\n\r\nو هردو فريق در آن با هم متّفق مىباشند و مدرك آن اخبار بسيارى است كه در اين باب وارد شده از جمله دو حديثى است كه مرحوم مصنّف در متن ذكر فرموده‌اند .\r\nقوله : للتّردّد فى انّه خلّ او خمر : ضمير در « انّه » به مايع راجع است .\r\nقوله : للاخبار الكثيرة فى ذلك : مشار اليه « ذلك » حكم به اباحه مىباشد .\r\nمتن :\r\nو استدلّ العلّامة فى التّذكرة على ذلك برواية مسعدة بن صدقة :\r\nكلّ شيئ لك حلال حتّى تعلم انّه حرام بعينه فتدعه من قبل نفسك و ذلك مثل الثّوب يكون عليك و لعلّه سرقة و العبد يكون عندك و لعلّه حرّ قد باع نفسه او قهر فبيع او خدع فبيع او امرأة تحتك و هى اختك او رضيعتك .\r\nو الاشياء كلّها على هذا حتّى يستبين لك غير هذا او تقوم به البيّنة .\r\nو تبعه عليه جماعة من المتأخّرين .\r\nو لا اشكال فى ظهور صدرها فى المدّعى الّا انّ الامثلة المذكورة فيها ليس الحلّ فيها مستندا الى اصالة الحلّية ، فانّ الثّوب و العبد ان لوحظا باعتبار اليد عليهما حكم بحلّ التّصرّف فيهما لاجل اليد و ان لوحظا مع قطع النّظر عن اليد كان الاصل فيهما حرمة التّصرّف ، لاصالة بقاء الثّوب على ملك الغير و اصالة الحرّية فى الانسان المشكوك فى رقّيّته .\r\nو كذا الزّوجة ان لوحظ فيها اصل عدم تحقّق النّسب او الرّضاع فالحليّة مستندة اليه و ان قطع النّظر عن هذا الاصل فالاصل عدم تأثير العقد فيها ، فيحرم وطيها .\r\nو بالجملة :\r\nفهذه الامثلة الثلاثة بملاحظة الاصل الاوّلى محكومة بالحرمة و الحكم بحليّتها انّما هو من حيث الاصل الموضوعى الثّانوى ، فالحلّ غير مستند الى اصالة الاباحة فى شيئ منها .\r\nهذا و لكن فى الاخبار المتقدّمة بل جميع الادلّة المتقدّمة من الكتاب و العقل كفاية ، مع انّ صدرها و ذيلها ظاهرة فى المدّعى .\r\n\r\n","description":"","footnote":"","page_name":" 458 ","page_number":26},
  {"content":"\r\n\r\nترجمه :\r\n\r\nاستدلال مرحوم علّامه به روايت مسعدة بن صدقه\r\nمرحوم علّامه حلّى در كتاب تذكرة الفقهاء براى اباحه شبهات موضوعيّه به روايت مسعدة بن صدقه تمسّك فرموده ، در اين روايت آمده است :\r\nهرشيئى براى تو حلال است تا بدانى كه عينا و مشخّصا حرام مىباشد كه در اين صورت بايد از نزد خود آن را دور كنى و موضوعات مشتبه كه حلال هستند مثل :\r\nجامه‌اى كه بر تو بوده و احتمالا ممكنست مسروقه باشد .\r\nو بنده كه نزد تو است و شايد آزاد بوده و خودش را فروخته يا مقهور واقع شده و او را فروخته‌اند يا احيانا به نيرنگ و حيله معامله شده است .\r\nيا زنى كه در حباله تو است و ممكنست خواهرت بوده يا با تو همشير باشد .\r\nولى اشياء كه از اين قبيل هستند تمام مباح و حلال بوده تا زمانيكه برايت خلاف آن معلوم شده يا بيّنه و شاهدى بر خلافش قائم گردد .\r\nو جماعتى از متأخّرين بمتابعت از مرحوم علّامه به اين حديث جهت اباحه موضوعات مشتبه استدلال نموده‌اند .\r\n\r\nمقاله مرحوم مصنّف در پيرامون حديث مسعدة بن صدقه\r\nمرحوم مصنّف مىفرماين :\r\nبدون اشكال و ترديد صدر اينحديث يعنى « كلّ شيئ لك حلال حتّى تعلم انّه حرام بعينه » ظاهر در مدّعى بوده و بوضوح بر حلّيت موضوعات مشتبه دلالت دارد منتهى امثله‌اى كه در آن ذكر گرديده با مورد بحث ما ارتباطى ندارد .\r\nزيرا مورد بحث آنجائى است كه حلّيت موضوع مشتبه مستند به اصالة الحلّية باشد در حالى كه حكم بحلّيت در اين امثله بخاطر استناد باصل مزبور نمىباشد چه آنكه جامه و بنده اگر بملاحظه يد و تسلّطى كه مالك بر ايندو دارد ملاحظه شوند نفس لحاظ يد موجب آن مىشود كه حكم بحلّيت آنها شده و باستناد يد بتوان از\r\n\r\n","description":"","footnote":"","page_name":" 459 ","page_number":27},
  {"content":"\r\n\r\nمالك آنها را خريد و در اين فرض حلّيت مستند به « يد » مىباشد نه اصالة الحلّية .\r\nو اگر با قطع نظر از يد و تسلّط مالك در نظر گرفته شوند اصل جارى در ايندو مقتضى حرمت تصرّف مىباشد چه آنكه جامه قبلا و پيش از آنكه در دست شخص قرار بگيرد ملك غير بوده و اصالة البقاء يعنى استصحاب بقاء آن بر ملك مالك قبلى مقتضى است كه تصرّف در آن جايز نباشد چنانچه نسبت به بنده‌اى كه در رقيّت آن شك داريم اصالة الحرّية كه در هرانسان مشكوك الرقّيه جارى مىباشد مانع از جواز اشتراء آن و بنده دانستنش است .\r\nو همچنين زوجه اگر آن را با اصل عدم تحقّق نسب يا رضاع مورد لحاظ قرار دهيم پس حلّيتش مستند به اين اصل بوده نه باصالة الحلّيه و اگر با قطع نظر از اصل مزبور ملاحظه گردد پس اصل مقتضى است كه عقد ازدواج تأثير نكرده و وى بزوجيّت مرد درنيامده باشد در نتيجه تماس با آن حرام و غير مشروع است .\r\n\r\nخلاصه گفتار\r\nو خلاصه آنكه اين سه مثال بملاحظه اصل اوّلى محكوم بحرمت بوده و حكم بحلّيتشان بخاطر اصل موضوعى ثانوى است در نتيجه بايد بگوئيم :\r\nحلّيت آنها مستند به اصالة الاباحة كه مورد نظر ما در اينجا است نمىباشد از اينرو از مصاديق بحث محسوب نمىشوند ولى در عين حال مىگوئيم :\r\nاگرچه امثله در اين حديث شريف ارتباطى با مورد بحث ما ندارند امّا در اثبات حلّيت و حكم باباحه شبهات موضوعى به اين روايت نيازى نداشته بلكه اخبار گذشته ، بلكه تمام ادلّه متقدّمه يعنى كتاب و سنّت و عقل در اثبات مدّعا كافى هستند .\r\nمضافا باينكه صدر اينحديث و ذيلش كه فرمود « و الاشياء كلّها الخ » ظاهر در مدّعى بوده و مىتوان از آن بعنوان دليل نام برد .\r\n\r\nشرح مقصود\r\nقوله : و لا اشكال فى ظهور صدرها الخ : وجه ظهور آنست كه امام عليه السّلام\r\n\r\n","description":"","footnote":"","page_name":" 460 ","page_number":28},
  {"content":"\r\n\r\nفرموده‌اند :\r\nهرشيئى براى تو قبل از علم بحرمتش حلال است و ظاهر لفظ حلال اينستكه مقصود موضوعات مىباشند نه شبهه حكميّه زيرا حكم حلّيت بوده نه حلال يعنى در تعبير از حكم به حلّيت و از موضوع به حلال نام مىبرند لذا ظاهر كلمه « حلال » در حديث نيز دلالت دارد كه مقصود بيان حكم موضوعات مشتبه مىباشد نه شبهه حكميّه .\r\nقوله : الّا انّ الامثلة المذكورة فيها : يعنى فى الرّواية .\r\nقوله : فالاصل عدم تأثير العقد فيها : ضمير در « فيها » به زوجه راجع است .\r\nقوله : و الحكم بحلّيتها انّما هو من حيث الخ : ضمير در « حلّيتها » به امثله مذكوره راجع است .\r\nقوله : مع انّ صدرها و ذيلها ظاهرة فى المدّعى : امّا ظهور صدر آن در مدّعى شرحش گذشت .\r\nو امّا ظهور ذيل جهتش آنست كه امام عليه السّلام فرمودند « و الاشياء كلّها على هذا الخ » در اين عبارت بيّنه را مناط براى تعيين حرام قرار داده‌اند و پرواضح است كه حجّيّت و اعتبار بيّنه صرفا در موضوعات است نه احكام .\r\nمتن :\r\nو توهّم عدم جريان قبح التكليف بلا بيان هنا نظرا الى انّ الشارع بيّن حكم الخمر مثلا ، فيجب حينئذ اجتناب كلّ ما يحتمل كونه خمرا من باب المقدّمة العلميّة ، فالعقل لا يقبح العقاب خصوصا على تقدير مصادفة الحرام .\r\nمدفوع بانّ النّهى عن الخمر يوجب حرمة الافراد المعلومة تفصيلا و المعلومة اجمالا المتردّد بين محصور .\r\nو الاوّل لا يحتاج الى مقدّمة علميّة و الثّانى يتوقّف على الاجتناب من اطراف الشّبهة لا غير .\r\nو امّا ما احتمل كونه خمرا من دون علم اجمالى و لم يعلم من النّهى تحريمه فليس مقدّمة للعلم باجتناب فرد محرّم يحس العقاب عليه .\r\nفلا فرق بعد فرض عدم العلم بحرمته و لا بتحريم خمر يتوقّف العلم باجتنابه على\r\n\r\n","description":"","footnote":"","page_name":" 461 ","page_number":29},
  {"content":"\r\n\r\nاجتنابه بين هذا الفرد المشتبه و بين الموضوع الكلّى المشتبه حكمه كشرب التّتنّ فى قبح العقاب عليه .\r\nو ما ذكر من التّوهّم جار فيه ايضا ، لانّ العمومات الدّالّة على حرمة الخبائث و الفواحش و ما نهيكم عنه فانتهوا يدلّ على حرمة امور واقعيّة يحتمل كون شرب التّتن منها .\r\nو منشاء التّوهّم المذكور ملاحظة تعلّق الحكم بكلّىّ مردّد بين مقدار معلوم و بين اكثر منه ، فيتخيّل انّ التّرديد فى المكلّف به مع العلم بالتّكليف ، فيجب الاحتياط .\r\nو نظير هذا التّوهّم قد وقع فيه الشّبهة الوجوبيّة حيث تخيّل انّ دوران مافات من الصّلوة بين الاقلّ و الاكثر موجب للاحتياط من باب وجوب المقدّمة العلميّة و قد عرفت و سيأتى اندفاعه .\r\nترجمه :\r\n\r\nتوهّم عدم جريان برائت\r\nممكنست توهّم شود كه قبح تكليف بلا بيان در اينجا يعنى شبهات موضوعيّه جارى نشده بنابراين براى برائت مجالى وجود ندارد چه آنكه شارع مقدّس حكم خمر را مثلا بيان فرموده لاجرم لازم است از هرموضوع مشتبه و محتمل الخمريّتى از باب مقدّمه علميّه اجتناب نمود .\r\nبنابراين عقل مرتكب شرب را مستحقّ عقاب دانسته و عقابش را تقبيح ننموده مخصوصا اگر ارتكابش با حرام واقعى مصادف شود .\r\n\r\nدفع توهّم مذكور\r\nاين توهّم مدفوع است زيرا نهى از خمر موجب مىشود كه صرفا اجتناب از افراد معلوم تفصيلى خمر و نيز مصاديق اجمالى آن كه در شبهه محصوره مردّد هستند لازم باشند و معلوم است كه اجتناب از اوّل يعنى افراد معلوم تفصيلى محتاج به مقدّمه علميّه نبوده و از دوّم يعنى مصاديق معلوم اجمالى تنها موقوف بر احتراز و احتياط از اطراف شبهه مىباشد نه غير آن .\r\nو امّا موضوع و فردى كه احتمالا ممكنست خمر باشد بدون اينكه متعلّق علم\r\n\r\n","description":"","footnote":"","page_name":" 462 ","page_number":30},
  {"content":"\r\n\r\nاجمالى بوده و يا از نهى تحريمش را احراز كرده باشيم هرگز مقدّمه براى علم باجتناب فرد حرامى كه عقاب بر ارتكابش مستحسن است نبوده تا از باب مقدّمه علميّه احتياط و اجتنابش واجب باشد .\r\nبنابراين بعد از فرض عدم علم بحرمت آن و عدم احراز تحريم خمرى كه علم باجتنابش موقوف است بر اجتناب و احتياط از مصداق محتمل فرقى بين فرد مشتبه و موضوع كلّى مشتبه همچون شرب توتون نبوده و قاعده قبح عقاب بلا بيان در هردو جارى است .\r\n\r\nجريان توهّم عدم جريان برائت در موضوع كلّى مشتبه الحكم\r\nسپس مرحوم مصنّف مىفرماين :\r\nاگر توهّم عدم جريان قبح تكليف بلا بيان را در شبهات موضوعيّه صحيح دانسته و بدين ترتيب در اينقسم از شبهات احتياط را واجب بدانيم عينا توهّم مزبور در موضوع كلّى مشتبه الحكم يعنى شبهات حكميّه نيز جاريست زيرا در اين‌جا هم مىتوان گفت :\r\nعمومات و ادلّه‌اى كه بر حرمت خبائث و فواحش دلالت داشته و همچنين دليل « و ما نهيكم عنه فانتهوا » جملگى بر حرمت امور واقعيّه‌اى دلالت دارند كه احيانا ممكنست شرب توتون در زمره آنها داخل باشد لذا براى اجتناب قطعى و يقينى از آن امور از باب مقدّمه علميّه احتياط از شرب توتون واجب و لازم است در حالى كه متوهّم خود اين معنا را قبول نداشته و در شبهات حكميّه به برائت قائل است .\r\n\r\nمنشاء توهّم مذكور\r\nو امّا منشاء توهّمى كه ذكر شد اينستكه :\r\nمتوهّم ملاحظه نموده كه حكم بكلّى تعلّق گرفته كه مردّد است بين مقدار معلوم و مشخّص و بين اكثر از آن از اينرو پنداشته كه ترديد در مكلّف به بوده و نسبت\r\n\r\n","description":"","footnote":"","page_name":" 463 ","page_number":31},
  {"content":"\r\n\r\nبه اصل تكليف هيچگونه شبهه‌اى نبوده و به آن علم و يقين حاصل است فلذا احتياط لازم مىباشد .\r\nو نظير اين توهّم در شبهه وجوبيّه نيز واقع شده چه آنكه برخى خيال كرده‌اند دوران نماز فوت شده بين مقدار اقلّ و اكثر باعث لزوم احتياط بوده و از باب وجوب مقدّمه علميّه اتيان اكثر واجب است و حال آنكه قبلا ضعف اين خيال گفته شد و انشاء اللّه به زودى نيز دفع آن را بيان خواهيم كرد .\r\n\r\nشرح مقصود\r\nمرحوم مصنّف در عباراتى كه ذكر شد به شرح سه نكته پرداخته‌اند كه ذيلا بيان مىكنيم :\r\n\r\nنكته اوّل\r\nبرخى پنداشته‌اند كه در شبهات موضوعيّه ممكنست به بيانى احتياط را بتوان در آنها لازم و واجب نمود و بدين ترتيب از جريان قبح تكليف بلا بيان كه منشاء براى اجراء برائت است منع كرد و توضيح آن اينستكه بگوئيم :\r\nمثلا در موردى كه احتمال مىدهيم ظرفى شراب باشد اجتناب از آن لازم است زيرا شارع مقدّس حكم شراب را بطور وضوح و روشن بيان نموده و فرموده است :\r\nانّما الخمر و الميسر و الانصاب و الازلام رجس من عمل الشّيطان فاجتنبوه .\r\nو نيز ساير ادلّه مسلّمه و قطعيّه كه بر حرمت و لزوم اجتناب خمر دلالت دارند بطوريكه در اصل ثبوت اين تكليف شبهه‌اى وجود ندارد و بعبارت ديگر :\r\nاشتغال ذمّه به اجتناب از خمر قطعى و يقينى است لاجرم فراغ از آن نيز بايد يقينى و حتمى باشد از اينرو از كلّيّه محتملات و موضوعاتى كه در خارج احيانا ممكنست خمر باشند بايد احتياط كرد تا بدينوسيله علم به امتثال تكليف مزبور پيدا نمائيم ، پس افراد محتمل و مشتبه الخمرية از باب مقدّمه علميّه واجب الاجتناب مىباشند و چون قاعده اشتغال و فراغ از آن از مصاديق احكام عقلى است لذا اگر\r\n\r\n","description":"","footnote":"","page_name":" 464 ","page_number":32},
  {"content":"\r\n\r\nمكلّف از موضوعات مشتبه احتياط و اجتناب نكند عقل رسما و مستقيما عقاب او را تقبيح نكرده مخصوصا اگر آنچه را كه نوشيده شراب واقعى باشد كه در اين صورت حتما عقابش از نظر عقل حسن دارد .\r\n\r\nجواب مرحوم مصنّف\r\nمرحوم مصنّف مىفرماين :\r\nاين توهّم صحيح نبوده و دفعش بايسنتكه اگرچه تكليف باجتناب از خمر قطعى است و در لزوم آن شبهه‌اى نداريم ولى در عين حال مىگوئيم :\r\nنهى از شرب خمر مقتضايش حرمت تنجيزى فعلى يعنى حرمت ظاهرى مىباشد نه حرمت واقعى شأنى كه نه بعلم و نه به غير آن منوط بوده تا در نتيجه اجتناب از جميع محتملات لازم و از باب مقدّمه علميّه احتياط از مشكوكات و موضوعات مشتبه واجب باشد بنابراين براى امتثال از حرمت تنجيزى فعلى صرفا اجتناب از دو مورد ذيل لازم است :\r\n1 - اشيائيكه به خمر بودنشان يقين و قطع تفصيلى داريم يعنى بتوانيم با اشاره به آنها بطور معيّن بگوئيم : هذا خمر .\r\n2 - خمرى كه بين افراد محصور مشتبه شده باشد مثلا يك ظرف در بين ده يا بيست و يا تعدادى كه عرفا محصور به حساب مىآيند مردّد باشد .\r\nچه آنكه نهى مزبور در ايندو مورد منجّز و فعلى بوده لاجرم امتثالش واجب است و بدون ترديد در ايندو مورد توهّم مزبور كه احتياط از محتملات را از باب مقدّمه علميّه واجب نمود جاى نيست .\r\nامّا در صورت اوّل :\r\nبخاطر آنكه افراد خمر وقتى در خارج مقطوع و معلوم تفصيلى بودند اشتباه و اجمالى نيست تا براى رفع آن نياز بمقدّمه علميّه داشته و در نتيجه از محتملات اجتناب لازم باشد بلكه نفس علم تفصيلى علّت تامّه براى اجتناب از خصوص همان افراد معلوم بوده بدون لزوم امر زائد بر آن .\r\n\r\n","description":"","footnote":"","page_name":" 465 ","page_number":33},
  {"content":"\r\n\r\nو امّا در فرض دوّم :\r\nاگرچه اجتناب از خمر واقع بين افراد مشتبه محتاج به مقدّمه علميّه مىباشد ولى مقدّمه‌اش محتملات خارج از اطراف نبوده بلكه به صرف اجتناب و احتياط از خصوص افراد مشتبه كه اطراف شبهه هستند يقين به ترك خمر واقعى حاصل مىشود و همانطوريكه گفتيم افراد محتمل ديگر كه در اطراف قرار نگرفته‌اند واجب الاجتناب نيستند زيرا نه خمر معلوم تفصيلى بوده كه اصالة اجتناب و احتياط از آن واجب باشد و نه مقدّمه هستند براى اجتناب از فرد حرامى كه عقاب بر ارتكابش مستحسن و ثابت است از اينرو لزوم اجتناب از اين سنخ افراد بلا دليل مىباشد .\r\n\r\nنكته دوّم\r\nبين شبهه موضوعيّه تحريميّه و شبهه حكميّه آن يعنى بين فرد جزئى محتمل التحريم و كلّى مشتبه الحكم از نظر جريان ادلّه برائت هيچ فرقى وجود ندارد چون حرمت در هيچكدام معلوم نبوده همانطوريكه علم و يقين به محرّمى كه قطع باجتناب از آن موقوف به احتياط از افراد محتمل مىباشد در هيچيك وجود ندارد .\r\nو بعبارت ديگر :\r\nاز نظر عقل مناط در حكم بعقاب علم به تكليف يا امرى كه قائم‌مقام آن است يعنى ظنّ معتبر مىباشد بنابراين وقتى فرض نموديم كه علم و قائم‌مقام آن مفقود است بدون شكّ و ترديد عقل عقاب مرتكب فعل را تقبيح مىكند و لو با حرام واقعى موافق و مطابق دربيايد و در اينحكم فرقى نيست بين موضوع جزئى مشتبه كه شبهه موضوعيّه بوده يا موضوع كلّى مشتبه كه شبهه حكميّه باشد .\r\nالبتّه اگر ملاك عقاب را بيان و اصل و دليلى كه از شارع صادر و بمكلّف رسيده است بدانيم ممكنست بين شبهه موضوعيّه و حكميّه فرق بتوان گذارد چه آنكه در شبهه موضوعيّه دليل و اصل است و صرفا شبهه مستند به امور جزئيّه‌اى است كه بيان آنها در وظيفه شارع نيست ولى در شبهه حكميّه اصل دليل و اصل نمىباشد از اينرو در اينفرض عقاب در شبهه موضوعيّه از نظر عقل قبحى نداشته ولى در شبهه\r\n\r\n","description":"","footnote":"","page_name":" 466 ","page_number":34},
  {"content":"\r\n\r\nحكميّه قبيح و ناپسند است .\r\nو بهرتقدير همانطوريكه ذكر شد بين شبهه موضوعيّه و حكميّه هيچ‌گونه فرقى وجود نداشته و اگر توهّم مذكور را در شبهه موضوعيّه منشاء براى لزوم احتياط بدانيم عينا همان را در شبهه حكميّه نيز بملاحظه جريانش لازم است دليل بر وجوب احتياط قرار داد چه آنكه در شبهه حكميّه نيز مىتوان توهّم مزبور را اينطور تقرير كرد : اجتناب از شرب توتون لازم و واجب است زيرا عمومات و ادلّه‌اى كه دلالت بر حرمت خبائث و قبح فواحش مىنمايند و همچنين دليل « ما نهيكم عنه فانتهوا » كه مدلولش منهيّات و قبائح واقعى است جملگى بر حرمت امور واقعيّه‌اى دلالت دارند كه احتمالا شرب توتون از جمله آنها مىباشد و طبق تقريرى كه متوهّم در شبهات موضوعيّه نمود براى علم و يقين باجتناب تمام محرّمات واقعى لازم است از باب مقدّمه از تمام محتملات دورى كرد و از جمله آنها كشيدن سيگار و استعمال تنباكو مىباشد در حالى كه خود متوهّم اين بيان را در شبهات حكميّه قائل نيست و از اصوليّون بوده كه در اين قبيل از شبهات به برائت معتقد است .\r\n\r\nمنشاء توهّم\r\nسپس مرحوم مصنّف مىفرماين :\r\nو منشاء توهّم مزبور اينستكه :\r\nمتوهّم ملاحظه نموده كه حكم بامر كلّى تعلّق گرفته كه مردّد است بين اينكه مصداقش افراد معلوم و معدودى بوده يا بيشتر از آن مىباشد يعنى چنين پنداشته كه اصل تكليف معلوم ولى مكلّف به مردّد است بين اقلّ و اكثر لاجرم چون در شك در مكلّف به بايد احتياط نمود از اينرو در شبهات موضوعيّه خيال نموده كه احتياطش لازم و از باب احتياط در شك در مكلف به است در حالى كه امر چنين نبوده و همانطوريكه اشاره شد اصل تكليف كه حرمت باشد مشتبه و غير معلوم است .\r\n\r\nنكته سوّم\r\nنظير همين توهّم ، تخيّل و پندار ديگرى است كه در شبهه وجوبيّه براى برخى\r\n\r\n","description":"","footnote":"","page_name":" 467 ","page_number":35},
  {"content":"\r\n\r\nحاصل شده ، متوهّم در اينمسئله خيال كرده در دوران امر بين افراد اقلّ و اكثر وظيفه احتياط بوده و اتيان به اكثر لازمست و در تعليل آن گفته :\r\nعلم بفراغ ذمّه واجب بوده و مقدّمه آن آوردن اكثر مىباشد در حالى كه جواب آن را قبلا داده و انشاء اللّه عنقريب شرحى ديگر در اين زمينه ذكر خواهيم نمود كه با آن اين توهّم دفع مىگردد .\r\nقوله : قبح التكليف بلا بيان : چنانچه مدّعاى ما جريان آن مىباشد .\r\nقوله : هنا : يعنى در شبهه موضوعيّه .\r\nقوله : فيجب حينئذ : يعنى حين كون الحكم مبيّنا .\r\nقوله : من باب المقدّمة العلميّة : يعنى مقدّمه علميّه براى اطاعت و امتثال حكم بيان شده .\r\nقوله : خصوصا على تقدير مصادفة الحرام : يعنى مكلّف در افراد و مصاديق مشتبه احتياط و اجتناب نكرد ، اتّفاقا ارتكاب و شرب يكى از آنها با شرب خمر واقعى مصادف شد .\r\nقوله : بانّ النّهى عن الخمر يوجب حرمة الافراد المعلومة تفصيلا : يعنى نهى از خمر در عبارت شارع مقدّس كه فرموده :\r\nانّما الخمر و الميسر و الانصاب و الازلام رجس من عمل الشّيطان فاجتنبوه تنها در دو مورد واجب الاتباع مىباشد :\r\nالف : موردى كه افراد خمر جملگى بعلم تفصيلى معلوم باشند .\r\nب : افراد اگرچه مشتبه و مجهولند ولى اطراف علم اجمالى بوده و شبهه بين آنها از قبيل شبهه محصوره مىباشد .\r\nبنابراين در مورد شبهه بدوى و يا موضعى كه شبهه مقرون بعلم اجمالى بوده ولى افراد غير محصور هستند احتياط و امتثال لازم نيست .\r\nمؤلّف گويد :\r\nاين عبارت از مرحوم مصنّف كه فرموده « يوجب حرمة الافراد المعلومة تفصيلا » اشاره است باينكه :\r\nمقتضاى نهى حرمت تنجيزى فعلى است كه در اصطلاح از آن به حرمت\r\n\r\n","description":"","footnote":"","page_name":" 468 ","page_number":36},
  {"content":"\r\n\r\nظاهرى نام مىبرند نه حرمت واقعى شأنى كه منوط بعلم مكلّف نمىباشد .\r\nالبتّه در تنجيز حرمت علم به آن شرط است و بعبارت ديگر حرمت تنجّز يا حرمت ظاهرى مشروط بعلم مىباشد پس تقييد مرحوم مصنّف حرمت را به علم اشاره است باينكه حرمت مذكوره حرمت ظاهريّه مىباشد چه آنكه احكام واقعيّه همانطورى كه اشاره كرديم مقيّد بعلم نمىباشند .\r\nقوله : و الاوّل لا يحتاج الى مقدّمة علميّة : مقصود از « الاوّل » موردى است كه افراد خمر بالتّفصيل معلوم باشند و جهت عدم احتياج اينفرض به مقدّمه علميّه آنست كه جريان اين مقدّمه در مورد جهل بمكلّف به مىباشد امّا در جائى كه تمام مصاديق و افراد آن معلوم است نيازى به احتياط نبوده بلكه اساسا موضوع براى آن نمىباشد .\r\nقوله : و الثّانى يتوقّف : مراد از « ثانى » جائى است كه افراد خمر به شبهه محصوره مشتبه باشند .\r\nقوله : لا غير : زيرا مكلّف به صرفا در بين اطراف علم بوده و قطع داريم در غير آنها نمىباشد پس وجهى ندارد كه از غير اجتناب شود .\r\nقوله : و امّا ما احتمل كونه خمرا الخ : يعنى مورد شبهه بدويّه چنانچه مورد بحث چنين فرضى مىباشد .\r\nقوله : يحسن العقاب عليه : ضمير در « عليه » به فرد محرم راجع بوده و اينجمله صفت براى آن مىباشد .\r\nقوله : بعد فرض عدم العلم بحرمته : ضمير در « بحرمته » به ما احتمل كونه خمرا راجع است .\r\nقوله : و لا بتحريم خمر يتوقّف العلم باجتنابه : ضمير در « اجتنابه » به خمر راجع است .\r\nقوله : على اجتنابه : ضمير مجرورى به « ما احتمل كونه خمرا » راجع است .\r\nقوله : بين هذا الفرد المشتبه : كه مقصود شبهه موضوعيّه مىباشد .\r\nقوله : و بين الموضوع الكلّى المشتبه حكمه : مقصود شبهه حكميّه است .\r\nمؤلّف گويد :\r\nوجه عدم فرق ظاهر و روشن است زيرا ملاك قبح عقاب در هردو موجود\r\n\r\n","description":"","footnote":"","page_name":" 469 ","page_number":37},
  {"content":"\r\n\r\nمىباشد و آن عبارتست از عدم علم به تكليف يا امرى كه قائم‌مقام علم مىباشد مانند وجود دليل معتبر .\r\nقوله : و ما ذكر من التّوهّم جار فيه : ضمير در « فيه » به « الموضوع الكلّى المشتبه حكمه » راجع است يعنى اگر توهّم مذكور را در شبهه موضوعيّه صحيح بدانيم مىبايد در شبهه حكميّه نيز آن را جارى دانسته و بدين ترتيب قائل بوجوب احتياط در آن نيز بشويم .\r\nقوله : كون شرب التّتن منها : ضمير در « منها » به امور واقعيّه راجع است .\r\nقوله : و بين اكثر منه : ضمير در « منه » به مقدار معلوم راجع است .\r\nمتن :\r\nفان قلت\r\nانّ الضّرر محتمل فى هذا الفرد المشتبه ، لاحتمال كونه محرّما ، فيجب دفعه .\r\nقلنا\r\nان اريد بالضّرر ، العقاب و ما يجرى مجراه من الامور الاخرويّة فهو مأمون به حكم العقل بقبح العقاب من غير بيان و ان اريد ما لا يدفع العقل ترتّبه من غير بيان كما فى المضارّ الدّنيويّة فوجوب دفعه عقلا لو سلّم كما تقدّم من الشيخ و جماعة لم يسلّم وجوبه شرعا ، لانّ الشّارع صرّح بحلّية كلّما لم يعلم حرمته ، فلا عقاب عليه ، كيف و قد يحكم الشّرع بجواز ارتكاب الضّرر القطعى الغير المتعلّق بامر المعاد كما هو المفروض فى الضّرر المحتمل فى المقام .\r\nترجمه :\r\nسؤال\r\nدر فرد مشتبه ضرر احتمال داده مىشود زيرا ممكنست حرام واقعى همين فرد باشد از اينرو دفع احتمال مزبور واجب بوده در نتيجه اجتناب از آن لازم است .\r\nجواب\r\nاگر مقصود از « ضرر » عقاب يا چيزى كه جارى مجراى آن از امور اخروى\r\n\r\n","description":"","footnote":"","page_name":" 470 ","page_number":38},
  {"content":"\r\n\r\nباشد بواسطه حكم عقل بقبح عقاب بدون بيان از آن در امان هستيم .\r\nو اگر مراد از آن امرى است كه ترتّب آن بدون بيان را عقل دفع نمىكند همچون مضارّ دنيوى در جواب مىگوئيم :\r\nاوّلا : قبول نداريم كه عقلا دفع آن واجب باشد چنانچه از مرحوم شيخ و جماعتى قبلا نفى وجوب گذشت .\r\nثانيا : بفرض بپذيريم كه دفع عقلا واجب است مىگوئيم وجوب شرعى آن را نمىپذيريم زيرا شارع مقدّس به حلّيت هرغير معلوم الحرمتى تصريح فرموده در نتيجه عقابى بر آن مترتّب نيست و اساسا شرع بجواز ارتكاب غير قطعى كه بامر معاد تعلّق ندارد همچون مفروض كلام در ضرر محتملى كه در مقام بحث است حكم فرموده .\r\n\r\nشرح مقصود\r\nحاصل اشكال مستشكل آنست كه :\r\nدر ارتكاب فرد مشتبه احتمال ضرر مىباشد و دفع هرضرر محتملى لازم بوده لاجرم اجتناب از فرد مشتبه واجب است و خلاصه جواب از اين اشكال چنين است :\r\nمقصود از « ضرر محتمل » يا ضرر دنيوى است و يا اخروى كه عقاب باشد :\r\nاگر منظور عقاب مىباشد يعنى مرتكب شدن فرد مشتبه احتمال عذاب و عقاب اخروى دارد صغراى قياس را منكر هستيم يعنى مىگوئيم :\r\nقبول نداريم در ارتكاب فرد مشتبه احتمال عقاب باشد زيرا عقل در مورد عدم بيان حكم بقبح عقاب مىنمايد و اينحكم از عقل خود مؤمّن معتبرى است بر جواز ارتكاب .\r\nو اگر مراد از « ضرر » ضرر دنيوى است كه عقل در صورت عدم بيان حكم به عدم ترتّب آن نمىكند .\r\nدر جواب گوئيم :\r\nاوّلا : كبراى قياس را قبول نداشته و نمىپذيريم كه دفع هرضرر دنيوى عقلا واجب است چنانچه قبلا از مرحوم شيخ و جماعتى انكار اين وجوب نقل شد .\r\n\r\n","description":"","footnote":"","page_name":" 471 ","page_number":39},
  {"content":"\r\n\r\nثانيا : بفرض وجوب عقلى را بپذيريم ، وجوب شرعى آن را قبول نمىكنيم زيرا با اينكه شارع مقدّس بحلّيت هرشيئ مجهول الحرمة حكم فرموده چگونه بحرمت قائل شده و اجتناب را واجب بدانيم .\r\n\r\nكلام مرحوم بارفروشى در اشكال بفرموده مصنّف ( ره )\r\nمرحوم محقّق بارفروشى در شرح كبير فرموده است :\r\nتفكيك حكم عقل از حكم شرع و جدا نمودن يكى را از ديگرى مبتنى بر دليل مورد اعتمادى نمىباشد زيرا اگر مقصود و مراد اينستكه حكم عقل بوجوب دفع ضرر ارشادى بوده ولى حكم شرع مولوى است و بين ايندو تفكيك و جدائى است گوئيم : حكم شرعى مستكشف از حكم عقلى تابع آن بوده لاجرم آن نيز همچون حكم عقلى ارشادى بوده كه عقابى بر آن مترتّب نمىباشد .\r\nو اگر مقصود اينستكه عقل بوجوب دفع ضرر مظنون يا موهوم دنيوى حكم مىكند ولى مع ذلك شرع ارتكاب آن را تجوز نموده و اجتناب از آن را لازم نمىداند .\r\nدر جواب گوئيم : بعد از آنكه شارع اذن در ارتكاب داد ديگر عقل حكم بوجوب دفع آن نمىكند چه آنكه حكم عقل بوجوب اجتناب و لزوم احتياط مشروط است باينكه ضرر يادشده به مصالح و حكمى كه موجب جبران آن مىباشند تدارك نگردد در حالى كه از اذن شارع در ادلّه برائت چنين استظهار مىكنيم كه در مورد ارتكاب مصلحتى است كه بواسطه‌اش ضرر متوجّه را مىتوان تدارك نمود .\r\nقوله : فيجب دفعه : يعنى دفع ضرر محتمل .\r\nقوله : و ما يجرى مجراه : مانند عتاب و خطاب و طول مكث جهت پس دادن حساب .\r\nقوله : كما فى المضارّ الدنيويّة : مانند ضايع شدن عقل بواسطه شرب خمر و لو مجهول باشد .\r\nقوله : فلا عقاب عليه : ضمير در « عليه » به ضرر دنيوى راجع است .\r\nقوله : كيف : يعنى چگونه بگوئيم عقاب بر ضرر دنيوى مترتّب است .\r\n\r\n","description":"","footnote":"","page_name":" 472 ","page_number":40},
  {"content":"\r\n\r\nقوله : و قد يحكم الشرع بجواز ارتكاب الضرر القطعى : مثل آنكه اذن بجهاد داده كه در آن بسا نفس تلف شده يا اعضاء و جوارح قطع و زخمى مىشوند .\r\nقوله : كما هو المفروض فى الضرر المحتمل : ضمير « هو » به حكم شرع بجواز ارتكاب ضرر راجع است .\r\nمتن :\r\nفان قيل\r\nنختار اوّلا احتمال الضّرر المتعلّق بامور الآخرة و العقل لا يدفع ترتّبه من دون بيان ، لاحتمال المصلحة فى عدم البيان و وكول الامر الى ما يقتضيه العقل كما صرّح به فى العدّة فى جواب ما ذكره القائلون باصالة الاباحد من انّه لو كان هناك فى الفعل مضرّة آجلة لبيّنها .\r\nو ثانيا نختار المضرّة الدّنيويّة و تحريمه ثابت شرعا لقوله تعالى : و لا تلقوا بأيديكم الى التّهلكة .\r\nكما استدلّ به الشّيخ ايضا فى العدّة على دفع اصالة الاباحة .\r\nو هذا الدّليل و مثله رافع للحلّيّة الثّابتة بقولهم : كلّ شيئ لك حلال حتّى تعرف انّه حرام .\r\nترجمه :\r\nسؤال\r\nاگر در مقام سؤال و اشكال گفته شود :\r\nاوّلا : اختيار مىكنيم كه مقصود از « ضرر » ضررى است كه متعلّق بامور آخرت مىباشد ، اينكه گفتيد :\r\nچون بيان نرسيده عقل احتمال ترتّب آن را دفع مىكند .\r\nدر جواب گوئيم : عقل احتمالش را ابدا دفع نمىكند زيرا ممكنست مصلحت در عدم بيان بوده و شارع مقدّس امر را موكول به حكم عقل نموده و بدين ترتيب مكلّف موظّف باشد بعقل رجوع كند چنانچه مرحوم شيخ الطّائفه در جواب قائلين باصالة الاباحة كه گفته‌اند :\r\nاگر ضرر و مفسده‌اى در فعل مىبود كه در آجل و قيامت گرفتارش مىبوديم شارع\r\n\r\n","description":"","footnote":"","page_name":" 473 ","page_number":41},
  {"content":"\r\n\r\nآن را بيان مىفرمود و چون مورد از بيان خالى است پس كشف مىكنيم مضرّتى وجود ندارد .\r\nبه همين جواب تصريح فرموده و اظهار كرده‌اند :\r\nشايد مصلحت در عدم بيان و ايكال امر به مقتضاى حكم عقل بوده و بدين ترتيب مكلّف خود را موظّف به رجوع نمودن بعقل درمىيابد .\r\nثانيا : اختيار مىكنيم مقصود از « ضرر » ، ضرر نيوى است ، اينكه فرموديد :\r\nتحريم آن ثابت نيست ، در جواب مىگوئيم :\r\nتحريم ضرر دنيوى قطعا ثابت است بدليل فرموده حقتعالى .\r\nلا تلقوا بايديكم الى التّهلكة .\r\nچه آنكه مراد از « تهلكه » در اين آيه شريفه ، هلاكت از سنخ ضررهاى دنيوى است و صريح آيه از آن نهى فرموده و نهى نيز دلالت بر تحريم دارد چنانچه مرحوم شيخ باز در كتاب عدّه براى دفع اصالة الاباحه و تضعيف آن به همين آيه شريفه استدلال فرموده‌اند .\r\nو اين دليل حلّيّتى را كه بقول حضرات معصومين عليهم السّلام يعنى : كلّ شيئ لك حلال حتّى تعرف انّه حرام ثابت است رفع مىنمايد و با بودن آيه مذكور نوبت به استدلال بچنين رواياتى نمىرسد .\r\n\r\nشرح مقصود\r\nسؤال و اشكال مذكور در واقع جواب است از دو ترديدى كه مرحوم مصنّف در مقام جواب ايراد فرمود و حاصل سؤال در اينجا اينست :\r\nاوّلا : اختيار مىكنيم كه مراد از ضرر ، ضرر اخروى يعنى عقاب است باينمعنا كه ملتزم مىشويم در ارتكاب فرد مشتبه احتمال عقاب مىباشد و اگر با حرام واقع مصادف گردد عقاب حتمى و قطعى است .\r\nشما فرموديد : چون عقل حكم مىكند به قبح عقاب بلا بيان لذا ارتكاب مزبور اشكالى نداشته و عقابى بر آن مترتّب نيست و باصطلاح از مؤاخذه و عقاب اخروى مأمون هستيم .\r\n\r\n","description":"","footnote":"","page_name":" 474 ","page_number":42},
  {"content":"\r\n\r\nدر جواب مىگوئيم : اين بيان كافى براى جواز ارتكاب نمىباشد زيرا قبول نداريم كه عقل حكم بقبح عقاب بلا بيان نمايد بدليل بيان و تقريرى كه مرحوم شيخ الطّائفه در كتاب عدّه در دفع قاعده لطف ايراد نموده و فرموده‌اند : گاهى مفسده در اعلام بوده و مصلحت در ترك بيان و به حالت وقف گذاشتن مىباشد و وقتى اين احتمال قائم شد كه مصلحت ممكنست در ترك بيان باشد ابدا بمجرّد عدم بيان عقل حكم بقبح عقاب نمىكند .\r\nثانيا : اختيار مىكنيم كه مراد از « ضرر » ، ضرر دنيوى يعنى امورى كه در ترتّب آنها علم و جهل مدخليّتى ندارند مىباشد .\r\nشما فرموديد : اگر مراد ضرر دنيوى باشد قبول نداريم كه دفع آن عقلا لازم باشد و بفرض تسليم آن وجوب شرعى آن را منكر مىشويم .\r\nدر جواب مىگوئيم : چگونه مىتوان وجوب شرعى آن را انكار كرد در حالى كه اين وجوب با دليل قطعى و مسلّم يعنى آيه شريفه : و لا تلقوا بايديكم الى التهلكه\r\nثابت است چنانچه بسيارى از بزرگان از جمله مرحوم شيخ الطّائفه به آن جهت وجوب اجتناب از مضرّت دنيوى استدلال فرموده فلذا با آن اصالت الاباحه را دفع كرده‌اند .\r\nقوله : و العقل لا يدفع ترتّبه : ضمير مجرورى در « ترتّبه » به « الضرر المتعلّق بامور الآخرة » راجع است .\r\nقوله : كما صرّح به فى العدّة : ضمير مجرورى در « به » به عدم دفع عقل راجع است .\r\nقوله : من انّه لو كان هناك : ضمير در « انّه » به معناى « شأن » بوده و مشار اليه « هناك » عدم علم و جهل مىباشد .\r\nقوله : مضرّة آجلة : يعنى ضرر اخروى و عقاب .\r\nقوله : لبيّنها : ضمير فاعلى به شارع مقدّس و ضمير مفعولى به مضرّة راجع است .\r\nقوله : و لا تلقوا بايديكم الى التهلكة : آيه ( 195 ) از سوره بقره .\r\nمتن :\r\nقلت\r\nلو سلّمنا احتمال المصلحة فى عدم بيان الضّرر الاخروى الّا انّ قولهم\r\n\r\n","description":"","footnote":"","page_name":" 475 ","page_number":43},
  {"content":"\r\n\r\nعليهم السّلام : كلّ شيئ لك حلال ، بيان لعدم الضّرر الاخروى و امّا الضّرر الغير الاخروى فوجوب دفع المشكوك منه ممنوع و آية التهلكة مختصّة بمظنّة الهلاك و قد صرّح الفقهاء فى باب المسافر بانّ سلوك الطّريق الّذى يظنّ معه العطب معصية دون مطلق ما يحتمل فيه ذلك .\r\nو كذا فى باب التّيمّم و الافطار لم يرخّصوا الّا مع ظنّ الضّرر الموجب لحرمة العبادة دون الشّكّ .\r\nنعم ، ذكر قليل من متأخّرى المتأخّرين انسحاب حكم الافطار و التّيمّم مع الشّك ايضا لكن لا من جهة حرمة ارتكاب مشكوك الضّرر ، بل لدعوى تعلّق الحكم فى الادلّة بخوف الضّرر الصّادق مع الشّك ، بل مع بعض افراد الوهم ايضا ، لكن الانصاف الزام العقل بدفع الضّرر المشكوك فيه كالحكم بدفع الضّرر المتيقّن كما يعلم بالوجدان عند وجود مايع محتمل السّميّة اذا فرض تساوى الاحتمالين من جميع الوجوه ، لكن حكم العقل بوجوب دفع الضّرر المتيقّن انّما هو بملاحظة نفس الضّرر الدنيوى من حيث هو كما يحكم بوجوب دفع الاخروى كذلك الّا انّه قد يتّحد مع الضّرر الدّنيوى عنوان يترّتب عليه نفع اخروى ، فلا يستقلّ العقل بوجوب دفعه و لذا لا ينكر العقل امر الشّارع بتسليم النّفس للحدود و القصاص و تعريضها له فى الجهاد و الاكراه على القتل او على الارتداد و حينئذ فالضّرر الدّنيوى المقطوع يجوزان يبيحه الشّارع لمصلحة فاباحته للضّرر المشكوك لمصلحة الترخيص على العباد او لغيرها من المصالح اولى بالجواز .\r\nترجمه :\r\n\r\nجواب مرحوم مصنّف از اشكال و سؤال مذكور\r\nمرحوم مصنّف در مقام جواب از سؤال مذكور مىفرماين :\r\nبفرض بپذيريم كه مصلحت در عدم بيان ضرر اخروى است مىگوئيم :\r\nاينفرموده ائمّه عليهم السّلام يعنى : كلّ شيئ لك حلال خود بيان است براى عدم ضرر اخروى .\r\n\r\n","description":"","footnote":"","page_name":" 476 ","page_number":44},
  {"content":"\r\n\r\nو امّا ضرر غير اخروى :\r\nپس وجوب دفع مشكوك آن را قبول نداريم و آيه تهلكه كه به آن تمسّك شد مختصّ است بموردى كه هلاكت مظنون باشد و شاهد بر آن تصريح فقهاء در باب مسافر است كه فرموده‌اند :\r\nپيمودن راهى كه ظنّ هلاكت در آن مىباشد معصيت محسوب مىشود نه هرطريقى كه مطلق احتمال ضرر در آن مىباشد و نيز در باب تيمّم و افطار حضرات مكلّف را مرخّص در افطار نكرده‌اند مگر صرفا با نظّ ضرر كه موجب حرمت عبادت است نه در فرض شك .\r\nبلى ، قليلى از متأخّرين از متأخّرين حكم افطار و تيمّم را حتّى با فرض شكّ نيز جارى دانسته‌اند ولى نه از جهت حرمت ارتكاب مشكوك الضّرر بلكه مدّعى شده‌اند در ادلّه حكم به خوف ضرر كه با شك نيز صادق است تعلّق گرفته بلكه حتّى خوف ضرر با برخى از افراد وهم نيز سازش داشته و بر آنها صدق مىكند .\r\n\r\nانصاف مرحوم مصنّف\r\nسپس مىفرماين :\r\nولى انصاف آنست كه عقل ما را به دفع ضرر مشكوك ملزم نموده همانطورى كه نسبت به دفع ضرر متيقّن چنين حكمى مىنمايد . چنانچه اينمعنا در وقتى كه مايع محتمل السّميّه را ببينيم وجدانا ثابت مىگردد يعنى اگر بمايعى برخورد كرديم كه در سمّ بودن آن شكّ داشته باشيم بطورى كه از جميع جهات احتمالا سمّ با احتمال عدمش مساوى باشد بالوجدان اقدام به شرب آن نمىكنيم با اينكه ضرر در آن محتمل و مشكوك مىباشد .\r\n\r\nاستدراك مرحوم مصنّف\r\nسپس در مقام استدراك مىفرماين :\r\nولى بايد توجّه داشت كه حكم عقل بوجوب دفع ضرر متيقّن بملاحظه نفس ضرر دنيوى مىباشد بطورى كه صرف الوجود ضرر دنيوى محكوم به دفع مىباشد\r\n\r\n","description":"","footnote":"","page_name":" 477 ","page_number":45},
  {"content":"\r\n\r\nهمانطورى كه ضرر اخروى نيز واجب الدّفع مىباشد منتهى بسا با ضرر دنيوى عنوانى متّحد مىشود كه بر آن نفع اخروى مترتّب مىشود كه در اينجا هرگز عقل حكم به دفع آن نمىكند و لذا عقل انكار ندارد كه شارع امر نمايد مكلّف نفس خودش را تسليم حاكم داده تا براى اجراء حدّ و قصاص او را بكشند يا نفس خويش را براى جهاد در معرض تلف قرار دهد يا در صورتى كه وى را اكراه بر كشتن يا ارتداد نمودند آن را نپذيرفته و خود را بكشتن دهد .\r\nو در چنين وقتى كه با ضرر دنيوى عنوان نافع اخروى متّحد شود شارع مقدّس ممكنست ارتكاب ضرر مقطوع را بخاطر مصلحت مباح كند پس اباحه ضرر مشكوك به جهت مصلحت ترخيص بر بندگان يا غير آن از مصالح ديگر اولى بجواز مىباشد .\r\n\r\nشرح مقصود\r\nمرحوم مصنّف در مقام جواب از اشكال و سؤال مذكور بيانى ايراد فرموده‌اند كه حاصلش اينست :\r\nگفته شد گاهى مصلحت در عدم بيان ضرر اخروى مىباشد .\r\nدر جواب مىگوئيم : اوّلا : اين معنا را قبول نداريم كه عدم بيان ضرر مطابق با مصلحت باشد بلكه هميشه و بطور دوام مصلحت در بيان مىباشد .\r\nثانيا : بفرض پذيرفتيم كه مصلحت ايجاب كند ضرر اخروى بيان نشود ولى در مورد بحث به آن نمىتوان متمسّك شد زيرا شارع مقدّس در مورد جهل و شك فرموده : كلّ شيئ لك حلال .\r\nو نفس اين دليل بيان است براى عدم ضرر اخروى لاجرم ارتكاب شبهه بدنبالش عقابى نخواهد بود اگرچه با حرام واقعى مصادف شود .\r\nو بعبارت ديگر :\r\nبفرض اين كبرى را بپذيريم كه بطور كلّى و با قطع نظر از مورد خاصّى گاهى مصلحت ايجاب مىكند كه ضرر اخروى بيان نشود امّا صغراى آن را منكر هستيم يعنى قبول نداريم كه مورد بحث از اين قبيل باشد زيرا شارع مقدّس در اينجا بيان نموده كه ارتكاب شبهه ضرر و عقابى بدنبال ندارد .\r\n\r\n","description":"","footnote":"","page_name":" 478 ","page_number":46},
  {"content":"\r\n\r\nو امّا كلام در اطراف ضرر غير اخروى :\r\nمواردى كه ضرر دنيوى مشكوك بوده قبول نداريم كه دفعش واجب باشد و دليلى بر ايجاب آن در دست نيست .\r\nو امّا آيه تهلكه ، بايد بگوئيم :\r\nاين آيه ناظر است بموردى كه ضرر مظنون است امّا مشكوك و يا موهوم دليلى همراهش نيست و مؤيّد و شاهد اين ادّعاء مواردى در فقه بوده كه فقهاء عظام بر طبقش فتوى داده‌اند و آنها عبارتند از :\r\nالف : اگر مسافرى راهى را كه در آن هلاكت مظنون است بپيمايد سفرش معصيت بوده و نمازش را بايد تمام بخواند ولى در صورتى كه هلاكت يا ضرر ديگر محتمل و مشكوك باشد اينحكم ثابت نيست .\r\nب : اگر ساختن وضوء مظون الضرر باشد حضرات فرموده‌اند وضوء ساقط بوده و مكلّف بايد تيمّم نمايد ولى در صورت شك يا احتما اينحكم ثابت نمىباشد .\r\nج : اگر گرفتن روزه مظنون الضرر باشد ، وجوب روزه ساقط است در حالى كه اگر در ضرر شك داشته يا احتمال دهد اينحكم ثابت نيست .\r\nو چنانچه ملاحظه مىشود درم وارد مذكور مناط وجوب احتياط ظنّ به ضرر است نه مطلق احتما و اين خود شاهد است بر اينكه فقهاء از آيه شريفه اين معنا را استفاده كرده‌اند اختصاص به مواردى دارد كه ضرر مظنون است نه محتمل يا مشكوك .\r\nو بدين ترتيب تمسّك به آيه شريفه در مورد بحث كه صورت شك است اجنبى از مقام استدلال مىباشد .\r\nالبتّه مخفى نماند كه عدّه معدودى از متأخّرين در خصوص افطار و تيمّم حكم ظنّ را در شك نيز جارى نموده و فرموده‌اند :\r\nهمانطورى كه با ظنّ ضرر صائم مىتواند افطار كرده و مكلّف از وضوء عدول به تيمّم نمايد در فرض شك نيز حكم همينطور است ولى بايد توجّه داشت اين حكم\r\n\r\n","description":"","footnote":"","page_name":" 479 ","page_number":47},
  {"content":"\r\n\r\nنه از جهت آنست كه آيه تهلكه تعميم داشته و حكم شاك را نيز بيان مىكند تا مطلب خصم ثابت گردد بلكه دليل ايشان آنست كه در ادلّه وارده حكم معلّق بخوف ضرر مىباشد و اين عنوان هم به ظنّ صادق بوده و هم بشكّ بلكه با برخى از مصاديق و افراد وهم نيز سازگار است زيرا پرواضح است كه در صورت ظنّ به ضرر همانطورى كه شخص از وصول مضرّت خائف است در فرض شك و برخى از مراتب وهم نيز اينحالت در وى وجود دارد ، بنابراين فتوى و رأى اين بعض را نمىتوان سند حتّى مؤيّد قرار داد بر اينكه آيه تهلكه تعميم داشته و صورت شك را نيز شامل مىشود چنانچه عقل نيز در اين باب معلوم نيست كه حكمى داشته باشد .\r\nسپس مرحوم مصنّف در مقام انصاف برآمده و مىفرماين :\r\nولى نبايد انصاف را ناديده گرفت چه آنكه رجوع به آن حاكم است باينكه عقل شخص شاك در ضرر وى را ملزم مىكند بوجوب دفع و لزوم احتياط همانطوريكه عقل شخص متيقّن او را مكلّف و موظّف به دفع ضرر قرار مىدهد و شاهد بر اين مدّعا آنست كه اگر بمايعى برخورد نمائيم كه احتمال سمّ بودن آن را بدهيم يا در آن شك نموده بطورى كه هيچيك از دو احتمال وجود و عدم سمّ بر ديگرى ترجيح نداشته باشد عقل شرب آن را روا نداشته و ما را مكلّف به ترك آن مىكند به همان نحو كه در صورت يقين بوجود سمّ حكم بلزوم اجتناب مىنمايد منتهى بايد توجّه داشت كه حكم عقل بوجوب دفع ضرر در امثال اين موارد بملاحظه نفس ضرر دنيوى من حيث الضّرر مىباشد بطورى كه منافات ندارد اگر عنوانى با آن منطبق شود كه نفعى بدنبال داشته و آن نفع بر ضرر مترتّب راجح باشد عقل به اين اعتبار حكم بدفع ضرر ننموده بلكه مكلّف را وادار به تحمّل ضرر كرده تا بدينوسيله آن نفع راجح را درك نمايد از اينرو اگر در موردى فعلى داراى ضرر دنيوى بود ولى با آن عنوانى متّحد باشد كه موجب نفع اخروى مىگردد نظير آنكه مرتكب قتل بامر شارع بايد خود را تسليم عدالت كرده تا قصاص شود و بدينوسيله از عقاب آخرت رها گردد يا آتى بعصيان همچون شرب خمر و زنا اگر خود را تسليم حاكم داد تا حدّ بر او جارى كردند اگرچه ضرر دنيوى كه تحمّل درد و الم باشد بوى متوجّه مىگردد ولى در عين حال از نفع اخروى منتفع شده و در جنب اين نفع ضرر مزبور ناچيز به حساب مىآيد و\r\n\r\n","description":"","footnote":"","page_name":" 480 ","page_number":48},
  {"content":"\r\n\r\nخلاصه آنكه :\r\nحكم عقل بوجوب دفع ضرر در مطلق ضرر نيست بلكه ضرر غير متدارك و مضرّتى كه بواسطه جلب نفعى جبران نشود موضوع اينحكم مىباشد .\r\nقوله : بيان لعدم الضّرر الاخروى : مقصود اينستكه موارد شبهه‌اى كه احتمالا عدم بيان در آنها بخاطر وجود مفسده‌اى در اعلام بوده يا اساسا در نفس عدم بيان مصلحتى نهفته است ارتكابشان جايز است زيرا بيان عامّى از شارع مقدّس صادر شده كه اعتمادا به آن مىتوان بارتكاب تمام اين موارد مبادرت نمود و آن رواياتى از قبيل : كلّ شيئ لك حلال حتّى تعرف الحرام منه بعينه مىباشد چه آنكه اذن و رخصت در ارتكاب نسبت بموارد مشتبه مقتضى است كه در صورت مبادرت بفعل عقابى بر آن بارنشود و صرف وجود مصلحت در عدم بيان كه فى الواقع تحقّق دارد ابدا موجب آن نيست كه در ارتكاب عقاب باشد .\r\nقوله : يظنّ معه العطب : ضمير در « معه » به سلوك الطّريق راجع بوده و كلمه « عطب » بفتح عين و طاء يعنى هلاكت .\r\nقوله : دون مطلق ما يحتمل فيه ذلك : مشار اليه « ذلك » ضرر مىباشد .\r\nقوله : نعم ذكر قليل من متأخّرى المتأخّرين : از جمله مرحوم فاضل نراقى در كتاب مستند است كه فرموده :\r\nمقتضاى صحيحه حريز كه قبلا ذكر نموديم آنست كه اگر شخص از گرفتن روزه خوف حدوث مرض را داشت افطار بر او واجب است و دليل بر اينحكم ادله نفى ضرر و عسر و حرج مىباشد و كلام را به آنجا رسانده كه فرموده :\r\nاز مطالبى كه ذكر كرديم چنين ظاهر مىشود كه در صورت خوف مطلق ضرر افطار واجب است .\r\nپس ملاك و مناط جواز بلكه وجوب افطار در كلام ايشان خوف ضرر است كه بدون ترديد اين عنوان بر احتمال و شك صادق است .\r\nقوله : بل مع بعض افراد الوهم ايضا : و آن فردى است كه در نهايت ضعف نباشد بطوريكه خوف از شخص زائل و منتفى گردد .\r\nقوله : لكن الانصاف الزام العقل الخ :\r\n\r\n","description":"","footnote":"","page_name":" 481 ","page_number":49},
  {"content":"\r\n\r\n\r\nمقاله مرحوم سيّد محمّد باقر يزدى عليه الرّحمه\r\nمرحوم محقّق يزدى در ذيل اينفقره از عبارت مىفرماين :\r\nانصاف اينستكه ضرر باختلاف اشخاص و اوقات و مقادير مختلف مىشود ، پس بعد از ملاحظه اين امور بسا مىيابيم كه عقل نسبت به دفع ضرر مشكوك حكم مىكند على الخصوص ضررى كه موجب هلاكت يا امرى قريب به آن باشد و بر همين اساس دانشمندان اماميّه و معتزله بر اثبات وجوب نظر در معرفت بارىتعالى اينطور استدلال نموده‌اند :\r\nنظر و دقّت مقدّمه براى معرفت صانع است و معرفت صانع نيز مقدّمه براى دفع خوف ضرر از نفس است و خوف ضرر منشأش آنست كه انسان ملاحظه مىكند و خود را مستغرق در انواع نعم الهى مىبيند لاجرم احتمال مىدهد كه منعم اراده‌اش بر اين تعلّق گرفته كه شكر اين نعم بجاى آورده شود بطورى كه اگر شكر حاصل نگردد نعم را از وى سلب كند .\r\nاشاعره كه منكر تحسين و تقبيح عقلى هستند . معذلك اين استدلال را تخطئه نكرده‌اند على الخصوص در مسئله وجوب شكر منعم و اباحه اشياء پس از آنكه از اصل فاسد و مبناى بىاساس خود تنزّل كرده نگفته‌اند :\r\nوجوب دفع خوف و ضرر را قبول نداريم منتهى در مقام تضعيف استدلال اماميّه و معتزله اظهار كرده‌اند :\r\nقبول نداريم كه با حصول معرفت خوف زائل گردد .\r\nو بهرتقدير هيچ ترديدى نيست در اينكه خوف ضرر براى شخصى كه معرفت بصانع هنوز پيدا نكرده و در شناختن حقتعالى نظر و دقّت ننموده امرى است محتمل نه مظنون و لذا ما تحقيق اين بحث را در فنّ كلام نموده و گفته‌ايم گنجاندن بعضى از مقدّمات در اين دليل مثل « انّ المنعم قادر على سلب النعمة » مستدرك و زائد است چنانچه آوردن مقدّمه‌اى را كه حضرات تركش كرده‌اند يعنى « انّ للنّعم منعما » لازم و حتمى است .\r\nامّا مستدرك بودن مقدّمه مزبور ، بخاطر آنست كه مفاد آن نزد ناظر چندان قطعى\r\n\r\n","description":"","footnote":"","page_name":" 482 ","page_number":50},
  {"content":"\r\n\r\nو مسلّم نيست زيرا وى احتمال مىدهد كه منعم در افعال صادره فاعل موجب باشد و اساسا نتواند ايجاد نعمت نكند چنانچه برخى از صاحبان آراء اين عقيده فاسد را دارند .\r\nو امّا لازم بودن مقدّمه دوّم : بخاطر آنست كه باقى مقدّمات دليل موقوف بر آن مىباشند زيرا با احتمال وجود نعمت‌ها بدون منعم هرگز براى شخص خوفى نبوده و اگر هم خوفى در او پديد آيد توّهم آنست آن هم در ادنى مراتب آن .\r\n\r\nگفتار مرحوم محقّق بارفروشى قدّس سرّه\r\nمرحوم محقّق بارفروشى در مقام نقد بر مصنّف ( ره ) مىفرماين :\r\nحكم عقل و الزام آن بدفع ضرر مشكوك بطور مطلق مسلّم و قطعى نيست زيرا قبول نداريم كه عقل در تمام اقسام ضرر دنيوى حكم بلزوم دفع بنمايد .\r\nبلى ، قدر مسلّم آن صورتى است كه در نظر عقل مورد اعتناء و توجّه باشد همچون هلاكت نفس يا امرى كه قريب به آن باشد همچون تلف شدن بعضى از اطراف و اعضاء و امّا در موردى كه ضرر قابل اعتناء نبوده و عقلاء به آن توجّهى نمىكنند مخصوصا در امور مالى هرگز عقل حكم بوجوب دفع آن نمىنمايد چنانچه وجدان در اين باب حاكم مىباشد بلكه از برخى اعلام اينطور استفاده مىشود كه مىفرماين :\r\nبين صورت قطع و شك فرقى نيست و مدعى شده‌اند كه برخى از ضررهاى دنيوى بطور كلّى دفعش واجب نيست چه مقطوع آن و چه مشكوكش .\r\nپس اطلاق كلام مصنّف به نظر تمام نمىرسد مگر آنكه در توجيه عبارت بگوئيم :\r\nضرر دنيوى بر دو قسم است :\r\nالف : ضررى كه عقل بوجوب دفعش حكم مىكند .\r\nب : ضررى كه عقل به آن حكم نمىنمايد .\r\nكلام مرحوم مصنّف در فردى است كه عقل حاكم بوجوب دفع آن مىباشد\r\n\r\n","description":"","footnote":"","page_name":" 483 ","page_number":51},
  {"content":"\r\n\r\nبنابراين وقتى عقل در ضرر مقطوع دنيوى حكم بوجوب دفع نمود كلام در اين واقع مىشود كه آيا در فرضى كه ضرر مزبور مشكوك باشد آيا عقل باز بوجوب دفع آن حكم مىكند يا در اينفرض حكمى ندارد ؟\r\nمرحوم مصنّف بانصاف متمسّك شده و مىفرماين :\r\nعقل در اينفرض نيز حكم بوجوب دفع مىنمايد همانطورى كه در مقطوعش حاكم بالاستقلال مىباشد .\r\nقوله : انّما هو بملاحظة نفس الضّرر الدّنيوى : مقصود اينستكه ضرر چه مشكوك بوده و چه مظنون و چه مقطوع عقل در تمام اينصور حكم بوجوب دفع آن من حيث هو الضّرر مىنمايد با قطع نظر از خارج بنابراين منافات ندارد كه بملاحظه خارج و عنوان ديگر چنين حكمى نكند .\r\nقوله : الّا انّه قد يتّحد مع الضّرر الدّنيوى الخ : يعنى اينكه گفتيم عقل حكم بوجوب دفع ضرر مشكوك مىنمايد چنانچه قبلا تذكّر داديم بملاحظه ذات ضرر مىباشد امّا اگر اعتبارات و لحاظات خارجيّه‌اى را كه باختلاف آنها احكام و آثار نيز مختلف مىشوند در نظر بگيريم بسا دفع آن واجب نبوده و عقل به آن حكم نمىكند بلكه بسا حكم به طلب آن كرده تا مفسده‌اش بواسطه مصلحتى كه از قبل شارع منظور داشته شده جبران گردد چنانچه در موارد عديده و بسيارى كه در شرع انور به آن اذن داده شده اين اذن از وجود مصلحت كشف مىنمايد .\r\nقوله : و تعريضها له : ضمير در « تعريضها » به نفس و در « له » به هلاك راجع است .\r\nقوله : و حينئذ : يعنى و حين يتّحد مع الضّرر عنوان يترتّب عليه نفع اخروى .\r\nقوله : فاباحته للضّرر المشكوك : ضمير در « اباحته » به شارع راجع است .\r\nمتن :\r\nفان قلت\r\nاذا فرضنا قيام امارة غير معتبرة على الحرمة فيظنّ الضّرر ، فيجب دفعه مع انعقاد الاجماع على عدم الفرق بين الشّكّ و الظّنّ الغير المعتبر .\r\n\r\n","description":"","footnote":"","page_name":" 484 ","page_number":52},
  {"content":"\r\n\r\nقلنا\r\nالظّنّ بالحرمة لا يستلزم الظّنّ بالضّرر :\r\nامّا الاخروى : فلانّ المفروض عدم البيان ، فيقبح .\r\nو امّا الدّنيوى : فانّ الحرمة لا يلازم الضّرر الدّنيوى ، بل القطع بها ايضا لا يلازمه ، لاحتمال انحصار المفسدة فيما يتعلّق بالامور الاخرويّة و لو فرض حصول الظّنّ بالضّرر الدّنيوى فلا محيص عن التزام حرمته كسائر ما ظنّ فيه الضّرر الدّنيوى من الحركات و السّكنات .\r\nترجمه :\r\nسؤال\r\nاگر فرض نموديم اماره غير معتبره‌اى بر حرمت قائم شده و در نتيجه به وجود ضرر ظنّ پيدا كرديم در نتيجه دفع آن واجب است در حالى كه اجماع منعقد است بر اينكه بين شك و ظنّ غير معتبر فرقى نمىباشد يعنى وقتى در صورت حصول ظنّ غير معتبر دفع ضرر واجب بود در فرض شك نيز اين وجوب ثابت و حتمى مىباشد .\r\nجواب\r\nمرحوم مصنّف در جواب مىفرماين :\r\nظنّ بحرمت مستلزم ظنّ به ضرر نمىباشد .\r\nامّا ضرر اخروى : بخاطر آنكه بحسب فرض بيانى كه حاكى از آن باشد بدست نرسيده لذا عقاب قبيح مىباشد .\r\nو امّا ضرر دنيوى : به جهت آنست كه حرمت با ضرر دنيوى ملازم نيست بلكه قطع بحرمت نيز با آن تلازمى ندارد زيرا محتمل است مفسده منحصر باشد در خصوص ضررهاى اخروى .\r\nالبتّه اگر از اماره غير معتبره ظنّ به ضرر دنيوى حاصل شود چاره‌اى نيست از اينكه بحرمت آن نيز بايد ملتزم شد همچون ساير مواردى كه از حركات و سكنات ظنّ به ضرر حاصل مىگردد و حاصل آنكه از حرمت نمىتوان ضرر را كشف كرد ولى از ضرر حرمت را مىتوان استفاده نمود .\r\n\r\n","description":"","footnote":"","page_name":" 485 ","page_number":53},
  {"content":"\r\n\r\n\r\nشرح مقصود\r\nحاصل اشكال اينست كه :\r\nاگر اماره‌اى كه از نظر شرع معتبر نبوده و واجب الاتّباع نمىباشد همچون قول فاسق دلالت بر حرمت شيئ نمود نفس اماره بر حرمت موجب حصول ظنّ به ضرر مىگردد چه آنكه بين حرمت و ثبوت ضرر تلازم است لاجرم دفع ضرر لازمست و وقتى در فرض حصول ظنّ از اماره غير معتبره بوجوب دفع قائل شديم در صورت شك نيز آن را لازم مىدانيم زيرا اجماع قائم است بر اينكه حكم ظنّ غير معتبر با شك متّحد است و بدين ترتيب در مورد شك در ضرر اثبات شد كه دفع ضرر مشكوك و محتمل لازم و احتياط در آن واجب است .\r\nو حاصل جوابيكه مرحوم مصنّف از اين اشكال مىدهند آنست كه :\r\nقبول نداريم بين حرمت و ظنّ به ضرر تلازم باشد يعنى بسا شيئى حرام بوده و معذلك ظنّ به ضرر نداريم و در مورد بحث كه اماره غير معتبره بر حرمت قائم شده مىگوئيم :\r\nبين اين حرمت و ظنّ به ضرر هيچ تلازم و وابستگى وجود ندارد اعمّ از آنكه ضرر به معناى عقوبت اخروى بوده يا مقصود از آن مفسده دنيوى باشد .\r\nامّا در صورتى كه منظور عقوبت اخروى باشد به جهت آنكه بحسب فرض از ناحيه شارع مقدّس بيانى صادر نشده پس در صورتى كه شخص مظنون الحرمة را اگر مرتكب شد و با حرام واقعى اصابت كرد قبيح است كه او را عقاب نمايند و قاعده عقليّه قبح عقاب بلا بيان حاكم است .\r\nو امّا اگر مراد ضرر و مفسده دنيوى باشد جهتش آنست كه اساسا حرمت با ضرر دنيوى هيچ تلازمى ندارد زيرا بسا محرّماتى در شرع انور وجود دارند كه ارتكاب آنها مستلزم ضرر دنيوى نيست و بعبارت ديگر :\r\nبسيار از محرّمات مقطوع در شريعت هستند كه لازمه ارتكابشان ضرر دنيوى نيست و اساسا اين احتمال خيلى قوى و جدّى است كه مفاسد كلّيّة منحصر به امورى باشد كه بآخرت تعلّق دارند يعنى ضرر صرفا همان عقوبت بوده و مفاسد دنيوى ضرر نمىباشند و بهرتقدير از حصول ظنّ بحرمت ابدا به وجود ضرر نمىتوان\r\n\r\n","description":"","footnote":"","page_name":" 486 ","page_number":54},
  {"content":"\r\n\r\nظنّ پيدا نمود ولى در صورت عكسش اگر ضرر دنيوى مظنون بود البتّه چاره‌اى نيست از اينكه بايد ملتزم بحرمتش باشيم همان‌طورى كه در تمام موارد ضرر مظنون دنيوى كه در حركات و سكنات مكلّفين مىباشد حكم چنين است .\r\nو حاصل كلام آنكه :\r\nاز ظنّ بحرمت به ظنّ به ضرر دنيوى نمىتوان منتقل شده و آن را كشف كرد ولى از ظنّ به ضرر دنيوى قطعا به ظنّ به حرمت مىتوان پى برد .\r\nقوله : فيجب دفعه : يعنى ضرر مظنون دفعش لازم است .\r\nقوله : مع انعقاد الاجماع الخ : يعنى در نتيجه در موردى كه ضرر مشكوك است همچون ضرر مظنون دفعش لازم مىباشد .\r\nقوله : فلانّ المفروض عدم البيان : زيرا بحسب فرض غير از اماره غير معتبره‌اى كه موجب ظنّ شده دليل و اماره ديگر در دست نيست و اماره غير معتبره براى بيان بودن صلاحيّت ندارد و بدين ترتيب اصل بيان منتفى است لاجرم عقاب بر ارتكاب عقلا قبيح مىباشد .\r\nقوله : بل القطع بها : ضمير در « بها » به حرمت راجع است .\r\nقوله : ايضا لا يلازمه : ضيمر منصوبى در « لا يلازمه » به ضرر دنيوى راجع است .\r\nقوله : عن التزام حرمته : ضمير در « حرمته » به مظنون الضّرر راجع است .\r\n\r\n","description":"","footnote":"","page_name":" 487 ","page_number":55},
  {"content":"\r\n\r\nمتن :\r\nينبغى التّنبيه على امور :\r\nالاوّل\r\nانّ محلّ الكلام فى الشّبهة الموضوعيّة المحكومة بالاباحة ما اذا لم يكن اصل موضوعى يقضى بالحرمة ، فمثل المرءة المتردّة بين الزّوجة و الاجنبيّة خارج عن محلّ الكلام ، لانّ اصالة عدم علاقة الزّوجيّة المقتضيّة للحرمة بل استصحاب الحرمة حاكمة على اصالة الاباحة\r\nو نحوها المال المردّد بين مال نفسه و ملك الغير مع سبق ملك الغير له و امّا مع عدم سبق ملك احد عليه ، فلا ينبغى الاشكال فى عدم ترتّب احكام ملكه عليه من جواز بيعه و نحوه ممّا يعتبر فيه تحقّق الماليّة و امّا اباحة التّصرّفات الغير المترتّبة فى الادلّة على ماله و ملكه ، فيمكن القول به للاصل و يمكن عدمه ، لانّ الحلّية فى الاملاك لا بدّلها من سبب محلّل بالاستقراء و لقوله عليه السّلام : لا يحلّ مال الّا من حيث احلّه اللّه .\r\nترجمه :\r\nتنبيهات\r\nشايسته و سزاوار است در اينمقام بر امورى تنبيه نمائيم :\r\nتنبيه اوّل\r\nمحلّ كلام در شبهه موضوعيّه كه محكوم باباحه مىباشد موردى است كه اصل موضوعى كه حاكم بحرمت بوده در آن جارى نباشد ، بنابراين مانند زنى كه مردّد\r\n\r\n","description":"","footnote":"","page_name":" 488 ","page_number":56},
  {"content":"\r\n\r\nاست بين آنكه زوجه بوده يا اجنبيّه باشد از مورد صحبت خارج است زيرا اصل عدم علاقه زوجيّت كه بحرمت حاكم است بلكه استصحاب حرمت بر اصالة الاباحه حكومت دارد و بدين ترتيب جائى براى اجراء اصل اباحه وجود ندارد .\r\nو نظير اين مثال است مالى كه بين مال شخص و مال غير مردّد باشد و بدانيم كه قبلا ملك غير بوده يعنى اين مثال نيز از محلّ كلام خارج مىباشد .\r\nو امّا اگر علم نداشته باشيم كه قبلا در ملك كسى بوده جاى اشكال نيست كه احكام ملك را بر آن نمىتواند مترتّب نمايد ، بنابراين نمىتواند آن را بيع نموده يا به تصرّفاتى كه در آنها تحقّق ماليّت معتبر است مبادرت ورزد .\r\nامّا مباح بودن تصرّفاتى كه در لسان ادلّه مترتّب بر مال بودن شيئ و ملكيّت آن نيست امكان قائل شدن به آن مىباشد و دليلش اصل يعنى اصالة الاباحه است چنانچه ممكن است به عدم آن نيز قائل شد زيرا حلّيّت در املاك را از راه استقراء بدست آورده‌ايم كه سبب محلّل مىخواهد مضافا به فرموده معصوم عليه السّلام كه فرموده‌اند : تصرّف در هيچ مالى حلال نيست مگر از طريقى كه حقتعالى آن را حلال فرموده است .\r\n\r\nشرح مقصود\r\nحاصل فرموده مرحوم مصنّف در اين عبارت اشاره به دو نكته مىباشد :\r\n1 - محلّ صحبت در شبهه موضوعيّه‌اى كه محكوم به اباحه است .\r\n2 - خروج برخى از امثله از مورد كلام .\r\n\r\nشرح نكته اوّل\r\nگفته شد در شبهه موضوعيّه تحريميّه حكم اباحه بوده و بدين ترتيب ارتكاب آن جايز است ، اكنون مىگوئيم :\r\nمحلّ صحبت در شبهات موضوعيّه‌اى است كه در آنها اصل موضوعى جارى نباشد چه آنكه با بودن اين اصل نوبت باصالة الاباحه نمىرسد و سرّ آن اينست كه :\r\nاصل جارى در جانب موضوع از قبيل اجراء اصل در سبب و اصل جارى در\r\n\r\n","description":"","footnote":"","page_name":" 489 ","page_number":57},
  {"content":"\r\n\r\nحكم بمنزله اصل جارى در مسبّب است و بدون ترديد پس از اجراء اصل سببى شك در ناحيه مسبّب زائل شده و ديگر جائى براى اجراء اصل باقى نمىماند فلذا كلّيّه اصول سببى بر اصول مسبّبى حاكم مىباشند از اينرو اصول جاريه در ناحيه موضوع را حاكم و آنچه در طرف حكم جريان دارد محكوم تلقّى كرده‌اند لاجرم در صورتى مىتوان حكم باباحه شبهه موضوعيّه نمود كه اصل موضوعى وجود نداشته باشد .\r\n\r\nشرح نكته دوّم\r\nمرحوم مصنّف بعنوان مثال دو مورد را ذكر فرموده كه از مصاديق شبهات موضوعيّه‌اى بوده كه اصل موضوعى جارى در آن‌ها مانع از اجراء اصالة الاباحه مىباشد :\r\nالف : مردى مردّد بود كه فلان زن همسر او است تا تماس با وى حلال و مباح باشد يا اجنبيّه بوده و بدين ترتيب لازمست از وى اجتناب كند در ناحيه حكم يعنى جواز مشكوك و حرمت آن اصالة الاباحه جارى است و در طرف موضوع اصل عدم علاقه زوجيّت جريان دارد ، پرواضح است كه شك در حلّيّت و حرمت زن مسبّب است از ثبوت علاقه زوجيّت بين زن و شخص و عدم ثبوت آن ، حال اگر اصل عدم علاقه زوجيّت را جارى نموده ديگر شكى در حرمت باقى نمانده و بدين ترتيب اصل حكمى جارى نمىشود لذا بايد بگوئيم اصل عدم علاقه زوجيّت حاكم است بر اصالة الاباحة .\r\nب : مالى است كه معلوم نيست آيا مال زيد بوده يا تعلّق به ديگرى دارد حال اگر زيد بخواهد در آن تصرّف كند دو صورت پيش مىآيد :\r\n1 - آنكه سابقا اينمال مالك معيّنى داشته و الآن بقائش در ملك او مشكوك و محتمل است .\r\n2 - آنكه براى آن مالكى در قبل سراغ نداشته و اين امر معلوم نيست بلكه مىدانيم كه ملك شخصى خاصّى نبوده است .\r\nدر صورت اوّل مورد از امثله‌اى مىشود كه از محلّ كلام خارج بوده و همچون\r\n\r\n","description":"","footnote":"","page_name":" 490 ","page_number":58},
  {"content":"\r\n\r\nزن مردّد بين اجنبيّه و همسر مىباشد يعنى استصحاب بقاء ملك در تحت سلطنت مالك قبلى حاكم است بر اصالة الاباحة و بدين ترتيب زيد حقّ تصرّف در آن را ندارد .\r\nو امّا در فرض دوّم زيد اگر نسبت بمال مزبور سببى براى ملك احداث كرده باشد نظير حيازت و تعمير مثلا البتّه شرعا مال در ملك وى درآمده و حق تصرّف برايش مىباشد ولى در غير اين صورت بدون ترديد احكام مالكيّت بر آن نمىتواند جارى كند و بدين ترتيب فروختن و هبه كردن و ساير تصرّفاتى كه موضوع آنها مال و ملك است و بحسب فرض در اينجا تحقّق نيافته بر وى حرام و ممنوع مىباشد .\r\nو در تصرّفاتى كه مترتّب بر مال و ملك بودن نمىباشند دو احتمال است :\r\nاوّل بگوئيم اصل اباحه آنها است .\r\nدوّم : ملتزم شويم بحرمت زيرا حلّيّت در املاك سبب محلّل لازم دارد و دليل آن دو امر است :\r\n1 - استقراء .\r\n2 - فرموده معصوم عليه السّلام : لا يحلّ مال الّا من حيث احلّه اللّه .\r\nقوله : بل استصحاب الحرمة :\r\n\r\nمقاله مرحوم بارفروشى\r\nمرحوم محقّق بارفروشى در ذيل اين كلام اشكالى ايراد فرموده كه حاصل آن چنين است :\r\nمقصود از « اصالة عدم علاقة الزّوجيّة » استصحاب موضوع بوده و از « استصحاب الحرمة » استصحاب حكم و جمع بين ايندو استصحاب از نظر مرحوم مصنّف جايز نيست چنانچه شرحش انشاء اللّه خواهد آمد كه با جريان استصحاب موضوعى نوبت به استصحاب حكمى نمىرسد لذا اگر استصحاب عدم علاقه زوجيّت جارى باشد نام بردن از استصحاب حرمت جائى برايش وجود ندارد .\r\nمضافا باينكه ظاهرا مقصود از « حرمت » حرمت پيش از عقد مىباشد يعنى اگر زن منظوره را شخص عقد كند مىتوان گفت اين زن قبل از عقد مزبور در زمانى بر\r\n\r\n","description":"","footnote":"","page_name":" 491 ","page_number":59},
  {"content":"\r\n\r\nاينمرد حرام بوده پس الآن هم كماكان حرام است پس شك در موضوع است و با وجود چنين شكى ممكن نيست در ناحيه حكم استصحاب جارى نمود از اينرو بايد بگوئيم :\r\nاستصحاب حرمت اگرچه بر استصحاب اباحه بفرض جريانش حاكم است ولى كلام در اينستكه در مورد بحث استصحاب حرمت بملاحظه آنكه موضوعش مشكوك است جارى نمىشود چه آنكه يكى از شرائط اجراء استصحاب احراز موضوع و بقاء آن مىباشد از اين گذشته همانطوريكه برخى از مشايخ عصر فرموده‌اند :\r\nاستصحاب حرمت زمانى جارى شده و بر استصحاب اباحه حكومت پيدا مىكند كه علم اجمالى بانقطاع ايندو اصل نسبت به زوجه‌اى كه در واقع زوجه است معتبر و ملحوظ نباشد در حالى كه اينعلم قطعا وجود داشته و با بودن علم اجمالى ابدا در اطرافش نمىتوان اصل جارى نمود و بعبارت ديگر :\r\nنمىتوان از وجود علم اجمالى مزبور چشم پوشيد مگر در فرضى كه شبهه منتشر و غير محصور باشد امّا در صورت محصور بودن هيچيك از ايندو اصل يعنى اصالة عدم علاقة الزّوجيّة و استصحاب حرمت جارى نشده و بدين ترتيب اصالة الاباحه از معارضه با دو اصل مزبور سالم مىباشد .\r\nپس مدرك حرمت مىبايد دليل ديگرى از قبيل اجماع يا وجوب اجتناب از باب مقدّمه علميّه باشد .\r\nقوله : مع سبق ملك الغير له : ضمير در « له » به مال راجع است .\r\nقوله : مع عدم سبق ملك احد عليه : ضمير در « عليه » به مال عود مىكند .\r\nقوله : فلا ينبغى الاشكال فى عدم ترتّب احكام ملكه عليه : ضمير در « ملكه » به شاك راجع است و وجه عدم ترتّب آنست كه هيچ سببى براى ملكيّت در خارج معلوم التّحقّق نمىباشد چه آنكه وى نه آن را خريده و نه بوى ارث رسيده و نه ديگرى به او آن را هبه كرده و نه خود آن را به قصد تملّك حيازت كرده است چه آنكه مالى كه ملك احدى بر آن استقرار نيافته عبارتست از اراضى مباحه كه در زمره مباحات اصليّه بوده و تمام مردم در آن مساوى بوده و هيچكس نسبت به آن بر ديگرى ترجيحى\r\n\r\n","description":"","footnote":"","page_name":" 492 ","page_number":60},
  {"content":"\r\n\r\nندارد مگر آنكه آن را احياء كرده يا تحجير نمايد كه در فرض اوّل براى محيى ملكيّت و در صورت دوّم براى تحجيركننده حق اولويّت پيدا شده و بدين ترتيب بر ديگران مقدّم مىگردد و بحسب فرض هيچكدام از اين دو امر نيز واقع نشده .\r\nقوله : للاصل : يعنى اصالة الاباحة .\r\nقوله : و يمكن عدمه : يعنى و عدم القول به .\r\nمتن :\r\nو مبنى الوجهين انّ اباحة التّصرّف هى المحتاجة الى السّبب ، فيحرم مع عدمه و لو بالاصل و انّ حرمة التّصرّف محمولة فى الادلّة على ملك الغير ، فمع عدم تملّك الغير و لو بالاصل ينتفى الحرمة .\r\nو من قبيل ما لا يجرى فيه اصالة الاباحة اللّحم المردّد بين المذكّى و الميتة ، فانّ اصالة عدم التّذكية المقتضية للحرمة و النّجاسة حاكمة على اصالتى الاباحة و الطّهارة .\r\nو ربّما يتخيّل خلا ذلك تارة لعدم حجيّة استصحاب عدم التّذكية و اخرى لمعارضة اصالة عدم التّذكية باصالة عدم الموت و الحرمة و النّجاسة من احكام الميتة .\r\nو الاوّل مبنىّ على عدم حجّيّة الاستصحاب و لو فى الامور العدميّة و الثّانى مدفوع :\r\nاوّلا : بانّه يكفى فى الحكم بالحرمة عدم التّذكية و لو بالاصل و لا يتوقّف على ثبوت الموت حتّى ينفى بانتفائه و لو به حكم الاصل و الدّليل عليه استثناء ما ذكّيتم من قوله « و ما اكل السّبع » ، فلم يبح الشّارع الّا ما ذكّى و اناطة اباحة الاكل بما ذكر اسم اللّه عليه و غيره من الامور الوجوديّة المعتبرة فى التّذكية ، فاذا انتفى بعضها و لو به حكم الاصل انتفت الاباحة .\r\nو ثانيا : انّ الميتة عبارة عن غير المذكّى ، اذ ليست الميتة خصوص مامات حتف انفه ، بل كلّ زهاق روح انتفى فيه شرط من شروط التّذكية فهى ميتة شرعا و تمام الكلام فى الفقه .\r\n\r\n","description":"","footnote":"","page_name":" 493 ","page_number":61},
  {"content":"\r\n\r\nترجمه :\r\n\r\nمبناى دو احتمال مذكور\r\nو مبناى دو احتماليكه ذكر شد اينستكه :\r\nاباحه تصرّف به سبب احتياج دارد لذا با فقدان آن تصرّف محكوم بحرمت است و لو عدم سبب با اصل احراز شده باشد .\r\nو ممكنست بگوئيم :\r\nحرمت تصرّف در ادلّه بر ملك غير محمول است يعنى تصرّف در ملك غير حرام مىباشد ، پس در صورت عدم تملّك غير و لو اين عدم با اصل ثابت شده باشد حرمت منتفى است .\r\n\r\nمثال ديگر براى موردى كه بواسطه اصل موضوعى اصالة الاباحة جارى نمىشود\r\nسپس مرحوم مصنّف مىفرماين :\r\nو از مصاديق و مواردى كه اصل موضوعى مانع از جريان اصالة الاباحد مىگردد گوشتى كه مردّد بين مذكّى و ميته است مىباشد چه آنكه اصالة عدم التّذكّيه كه اقتضايش حرمت و نجاست است بر دو اصل اباحه و طهارت حكومت دارد .\r\nولى بسا در همين مثال خلاف آنچه ذكر كرديم تخيّل شده و منشاء اين تخيّل دو امر مىباشد :\r\nالف : استصحاب عدم تذكيه حجّت نمىباشد .\r\nب : بفرض حجّت بوده و جارى گردد با اصالة عدم موت حتف الانف معارضه مىنمايد و حرمت و نجاست از احكام ميته بوده نه غير مذكّى .\r\n\r\nاشكال مرحوم مصنّف در دو وجه مذكور\r\nسپس مرحوم مصنّف در مقام تضعيف دو وجه مذكور مىفرماين :\r\n\r\n","description":"","footnote":"","page_name":" 494 ","page_number":62},
  {"content":"\r\n\r\nوجه اوّل مبتنى بر آنست كه استصحاب را حجّت ندانيم اگرچه در امور عدميّه باشد .\r\nو وجه دوّم مدفوع و غير مقبول است و جهت آن دو تقرير ذيل مىباشد :\r\nاوّلا : در حكم بحرمت نفس عدم التذكيه كفايت مىكند اگرچه آن را با اصل احراز كرده باشيم و هرگز نيازى به ثبوت موت نداشته تا در صورت شك در آن با اصل نفيش نمائيم .\r\nو دليل بر اينكه موضوع حرمت عدم تذكيه بوده نه موت آنست كه :\r\nحقتعالى در قرآن شريفش كلمه « ما ذكّيتم » را از « و ما اكل السّبع » استثناء فرموده پس تنها گوشتى را كه شارع مقدّس مباح قرار داده گوشتى است كه تذكيه شده باشد و نيز اباحه اكل را منوط به نام برده شدن اسم جلاله بر آن دانسته و غير آن از امور وجوديّه ديگرى كه در تذكيه معتبر و شرط مىباشند .\r\nحال اگر برخى از اين امور منتفى گردند و لو به حكم اصل اباحه نيز منتفى مىشود .\r\nثانيا : ميته عبارتست از غير مذكّى چه آنكه ميته را نمىتوان در خصوص حيوانى كه مرده منحصر دانست بلكه هرخروج روحى كه شرطى از شروط تذكيه را فاقد باشد شرعا ميته شناخته مىگردد .\r\nالبتّه سخن بيشتر از اين راندن و كلام به درازا كشاندن محلّش در فقه است نه اينجا .\r\n\r\nشرح مقصود\r\nمرحوم مصنّف در عبارات مذكور متعرّض چهار نكته شده‌اند كه ذيلا بيان مىشوند :\r\n1 - مبناى دو وجهى كه قبلا ذكر شد يعنى احتمال اباحه تصرّف در مالى كه مالك نداشته و كسى قبلا بر آن يد نگذارده و احتمال عدم اباحه آن .\r\n2 - ذكر موردى ديگر براى ممنوع بودن اجراء اصالة الاباحه بخاطر جريان اصل موضوعى .\r\n\r\n","description":"","footnote":"","page_name":" 495 ","page_number":63},
  {"content":"\r\n\r\n3 - توهّم و تخيّل برخى خلاف آنچه مصنّف ( ره ) در ذيل مورد مذكور بيان فرموده و اقامه دو دليل بر آن .\r\n4 - تضعيف مرحوم مصنّف دو دليل متوهّم را .\r\n\r\nشرح نكته اوّل\r\nدليل اين احتمال كه تصرّف در ملك مزبور جايز نبوده و حرام مىباشد آنست كه :\r\nجواز تصرّف در ملك معلول مالكيّت يا اباحه تصرّف مىباشد ، بدون شبهه ملك حاصل نمىشود مگر بواسطه يكى از اسباب مضبوطه شرعى اعمّ از آنكه سبب اختيارى بوده همچون عقود و معاوضات يا قهرى باشد نظير ارث و اقلّ اسباب ملك حيازت است كه با شرائط معتبره واقع شود .\r\nو نيز اباحه تصرّف هرگز در ملكى حاصل نمىشود مگر آنكه در آن سبب شرعى تحقّق بيابد منتهى بايد توجّه داشت كه اسباب اباحه منحصر در موجبات ملك نبوده بلكه بسا اباحه ثابت بوده بدون اينكه ملك حاصل باشد نظير جواز اكل از آنچه در عروسىها نثار نموده يا ميهمان از طعامى كه ميزبان مقابلش مىنهد مىتواند استفاده كند و همچنين مانند جواز اكل از حق المارّه و امثال اين امثله كه در ابواب فقه معنون مىباشند .\r\nحال پس از التفات به اين نكته كه بين اباحه تصرّف و حصول ملكيّت امكان انفكاك بوده بلكه در خارج اتّفاق نيز افتاده است در مسئله مورد صحبت دو احتمال مذكور قوّت مىگيرد كه هركدام دليل و مبنائى دارند :\r\nامّا احتمال عدم جواز تصرّف دليلش آنست كه :\r\nاباحه حكم شرعى است كه از طرف شارع مقدّس جعل شده و بالقطع و اليقين اين حكم مجعول الهى محتاج به سبب است لذا در صورتى كه سبب محرز و معلوم باشد البتّه حكم به ثبوت آن مىتوان نمود و در صورتى كه به آن علم نداشته باشيم حكم بعدمش كرده و لو از اصل كمك بگيريم در نتيجه تصرّف حرام و غير مشروع است و در مورد بحث نيز چون بوجود سببى كه اباحه تصرّف بر آن مترتّب گردد علم\r\n\r\n","description":"","footnote":"","page_name":" 496 ","page_number":64},
  {"content":"\r\n\r\nنداريم لاجرم حكم بحرمتش بايد نمود .\r\nو امّا احتمال جواز تصرّف دليلش آنست كه :\r\nموضوع حرمت تصرّف ملك غير مىباشد به اين معنا كه در شرع انور حرمت تنها در صورتى است كه متصرّف فيه ملك غير و ديگرى باشد پس در صورت محرز بودن اين عنوان البتّه حرمت ثابت بوده و در غير اين صورت و لو ببركت اصل ملكيّت را از غير منتفى بدانيم حرمت نيز منفى است .\r\n\r\nشرح نكته دوّم\r\nيكى ديگر از امثله‌اى كه وجود اصل موضوعى در آن مانع از اجراء اصل حكمى يعنى اصلالة الاباحه مىباشد گوشتى است مردّد بين آنكه تذكيه شده يا ميته باشد .\r\nدر اينمثال اصل موضوعى عبارتست از اصالة عدم التذكيه ( يعنى استصحاب عدم تذكيه ) كه بواسطه‌اش ثابت مىشود گوشت غير مذكّى است لذا احكام غير مذكّى كه حرمت و نجاست باشد بر آن مترتّب مىگردد .\r\nو اصل حكمى عبارتست از : اصالة الاباحه و اصالة الطّهارة .\r\nپرواضح است كه اصالة الاباحه در صورت شك در حلّيت و حرمت جارى گشته و اصالة الطّهارة در فرض شك در طهارت و نجاست مورد تمسّك واقع مىگردد .\r\nحال در صورت شك نسبت به حلّيت و حرمت مىگوئيم .\r\nاين شك مسبّب از آنست كه گوشت تذكيه شده يا ميته باشد چه آنكه اگر تذكيه شده حلال بوده و اگر ميته باشد حرام است پس شك در تذكيه و عدم آن شك سببى تلقّى مىشود و وقتى در ناحيه اين شك اصالة عدم تذكيه جارى نموده و شك را بر طرف كرديم شك د رناحيه مسبّب نيز زائل شده و جائى براى اصالة الاباحه باقى نمىماند چنانچه با اجراء اين اصل نوبت به اجراء اصالة الطّهارة نمىرسد زيرا پس از اثبات موضوع غير مذكّى گوشت محكوم بحرمت و نجاست است و بدين ترتيب اصالة عدم التذكيه كه اصل موضوعى و جارى در ناحيه سبب\r\n\r\n","description":"","footnote":"","page_name":" 497 ","page_number":65},
  {"content":"\r\n\r\nاست بر اصالة الاباحه و اصالة الطّهارة كه اصل حكمى و در طرف مسبّب جارى هستند حكومت پيدا مىكند .\r\n\r\nشرح نكته سوّم\r\nبرخى در مورد گوشت مردّد بين مذكّى و ميته خلاف آنچه ذكر شد را توهّم نموده و گفته‌اند :\r\nگوشت هم حلال است و هم پاك و براى اين مدّعا دو دليل اقامه نموده‌اند :\r\n\r\nدليل اوّل\r\nدر صورتى گوشت محكوم بحرمت است كه استصحاب عدم تذكيه حجّت باشد در حالى كه نمىتوان آن را حجّت دانست .\r\n\r\nدليل دوّم\r\nبفرض پذيرفتيم كه استصحاب مذكور حجّت باشد ولى مىگوئيم :\r\nاين اصل با اصالة عدم الموت تعارض مىكند و چون هيچيك بر ديگرى رجحانى ندارند هردو ساقط مىگردند و پس از سقوط ايندو اصل فوق كه احلّت لكم ما فى الارض جميعا باشد مقتضى حلّيّت گوشت است از اين گذشته اينكه حرمت و نجاست را از آثار مترتّب بر غير مذكّى قرار داديد و پس از احراز موضوع يعنى غير مذكّى آن دو را ثابت دانستيد به نظر صحيح نمىآيد زيرا موضوع ايندو نيست بلكه ميته مىباشد و اين موضوع بملاحظه آنكه امر وجودى است با اصل قابل احراز نمىباشد و در نتيجه گوشت را نمىتوان محكوم به نجاست و حرمت دانست .\r\n\r\nشرح نكته چهارم\r\nمرحوم مصنّف مىفرماين هردو دليل اين مستدلّ مخدوش و ضعيف است .\r\nامّا دليل اوّل : در صورتى مىتوان آن را مدرك و مستند قرار داد كه استصحاب\r\n\r\n","description":"","footnote":"","page_name":" 498 ","page_number":66},
  {"content":"\r\n\r\nرا حجّت ندانسته حتّى در امور عدميّه چنانچه برخى همچون مرحوم سيّد صاحب مدارك به آن معتقدند ولى اين مبنا از نظر اهل تحقيق مردود و ضعيف است لاجرم باستدلال يادشده نمىتوان اعتماد نمود .\r\nو امّا دليل دوّم : گفته شد : بفرض استصحاب عدم تذكيه حجّت باشد معارض با اصالة عدم الموت بوده در نتيجه هردو تساقط مىكنند و سپس در تتميم دليل مستدلّ اظهار نمود :\r\nحرمت و نجاست از آثار مترتّب بر غير مزكّى نبوده بلكه موضوع ايندو ميته است و آن بملاحظه امر وجودى بودنش با اصل قابل احراز نيست .\r\nدر جواب مىگوئيم : كه به اين استدلال دو اشكال وارد است :\r\n\r\nاشكال اوّل\r\nدر حكم بحرمت نفس عدم تذكيه كفايت مىكند اعمّ از آنكه به آن علم داشته و وجدانى باشد يا در فرض شك آن را با اصل احراز كرده باشيم لذا بعد از اثبات عدم تذكيه با اصل بدون درنگ حرمت بر آن مترتّب شده همانطوريكه نجاست نيز بر آن بارمىشود و ديگر نيازى باحراز و اثبات ميته نيست تا شما بگوئيد :\r\nميته بودن امرى است وجودى و با اصل نمىتوان آن را احراز كرد بلكه در صورت شك با اصل حكم بعدمش مىنمائيم و دليل ما بر اينكه موضوع نجاست و حرمت غير مذكّى است نه ميته عبارتست از :\r\nخداوند متعال در قرآن شريفه سوره مائده آيه ( 3 ) مىفرمايد :\r\nحرّمت عليكم الميتة و الدّم و لحم الخنزير و ما اهلّ لغير اللّه به و المنخنقة و الموقوذة و المتردّية و النّطيحة و ما اكل السّبع الّا ما ذكّيتم الخ .\r\nدر اين آيه حقتعالى « ما ذكّيتم » را از « و ما اكل السّبع » استثناء فرموده ، پس اينطور فهميده مىشود كه صرفا حيوان تذكيه‌شده مباح و حلال است نه غير آن چنانچه در آيه بعدى از همين سوره مىفرمايد :\r\nفكلوا ممّا امسكن عليكم و اذكروا اسم اللّه عليه الخ .\r\nو از عبارت « و اذكروا اسم اللّه عليه » بدست مىآيد كه در مباح بودن تناول\r\n\r\n","description":"","footnote":"","page_name":" 499 ","page_number":67},
  {"content":"\r\n\r\nحيوان تذكيه‌شده بردن نام اقدس الهى معتبر و شرط است چنانچه از روايات و اخبار قطع اوداج اربعه و ذبح حيوان به طرف قبله و اينكه آلت ذبح بايد حديد يا شيئى شبيه به آن باشد استفاده مىگردد كه تمام اين امور ، وجودى بوده و اجتماعا در حصول تذكيه دخيل و معتبر مىباشند بطورى كه اگر يكى از آنها مفقود بوده باينمعنا كه در خارج ثابت نباشد و لو بكمك اصل حيوان محكوم به عدم تذكيه بوده و مباح نمىباشد .\r\n\r\nاشكال دوّم\r\nاينكه گفته شد موضوع نجاست و حرمت ميته است نه غير مذكّى به نظر كلام صحيحى نمىآيد زيرا ميته همان غير مذكّى بوده و تغايرى با هم در واقع ندارند چنانچه تصريح بسيارى از فقهاء در كتب فقهى شاهد بر اين مدّعا مىباشد و دليل متين و محكمى كه ما بر اين ادّعاء داريم آنست كه :\r\nميته دائره معنايش اوسع از آنچه هست كه اين مستدلّ گمان نموده زيرا معناى آن خصوص حيوانى كه مرده باشد نيست بلكه هرخروج روحى كه شرطى از شروط معتبره در تذكيه را فاقد باشد موجب ميته بودن حيوان است پس مىتوان گفت :\r\nتقابل بين تذكيه و موت از قبيل تقابل بين ملكه و عدم ملكه مىباشد باينمعنا كه موت عبارت است از عدم تذكيه در حيوانى كه شأنش اينستكه تذكيه گردد لاجرم وقتى تذكيه منتفى گرديد و لو بكمك اصل موت يعنى ميته بودن حيوان ثابت مىشود زيرا بين عدم تذكيه و موت واسطه‌اى وجود ندارد .\r\nالبتّه يبش از اين سخن راندن و كلام را به درازا كشاندن محلّش فقه و كتب فقهيه بوده و در اينجا به همين مقدار كافيست .\r\nقوله : فيحرم مع عدمه : ضمير در « يحرم » به تصرّف و در « عدمه » به سبب عود مىكند .\r\nقوله : و لو بالاصل : يعنى اگرچه عدم و فقدان سبب را با اصل احراز و اثبات كنيم و مقصود از « اصل » اصل عدمى است .\r\nقوله : محمولة فى الادلّة على ملك الغير : چنانچه در برخى از اخبار تصريح به آن نيز\r\n\r\n","description":"","footnote":"","page_name":" 500 ","page_number":68},
  {"content":"\r\n\r\nشده همچون توقيع شريف كه در آن آمده است : لا يجوز لاحدان يتصرّف فى سلطان الغير .\r\nقوله : و الحرمة و النجاسة الخ : كلمه « الحرمة » مبتداء و « النجاسة » معطوف به آن بوده و « من احكام الميته » خبرش مىباشد .\r\nقوله : و الاوّل مبنىّ على عدم حجّيّة الاستصحاب الخ : مقصود از « الاوّل » عدم حجّيّت استصحاب عدم تذكيه مىباشد .\r\nقوله : بانّه يكفى فى الحكم بالحرمة عدم التذكية : ضمير در « بانّه » به معناى « شأن » مىباشد .\r\nقوله : حتّى ينفى بانتفائه : ضمير در « ينفى » به حكم بحرمت راجع بوده و در « انتفائه » به موت برمىگردد .\r\nقوله : و لو به حكم الاصل : يعنى و لو حكم بانتفاء موت بواسطه اصل باشد .\r\nقوله : و الدّليل عليه : ضمير در « عليه » به عدم توقّف حكم بحرمت بر ثبوت موت راجع است .\r\nقوله : فاذا انتفى بعضها : ضمير در « بعضها » به امور وجوديّه راجع است .\r\nقوله : كلّ زهاق روح : يعنى خروج روح .\r\nقوله : فهى ميتة : ضمير « هى » به صاحب روج راجع است و تأنيث آن بملاحظه خبر يعنى « ميته » مىباشد .\r\nقوله : و تمام الكلام فى الفقه : يعنى كلام در اينكه ميته همان غير مذكّى است يا با آن فرق دارد محلّش فقه مىباشد .\r\nمتن :\r\nالثانى\r\nانّ الشّيخ الحرّ اورد فى بعض كلماته اعتراضا على معاشر الاخباريّين و حاصله :\r\nانّه ما الفرق بين الشّبهة فى نفس الحكم و بين الشّبهة فى طريقه حيث اوجبتم الاحتياط فى الاوّل دون الثّانى .\r\nو اجاب بما لفظه :\r\nانّ حدّ الشّبهة فى الحكم ما اشتبه حكمه الشّرعى اعنى الاباحة و التّحريم و حدّ\r\n\r\n","description":"","footnote":"","page_name":" 501 ","page_number":69},
  {"content":"\r\n\r\nالشّبهة فى طريق الحكم الشّرعى ما اشتبه موضوع الحكم كاللّحم المشترى من السّوق لا يعلم انّه مذكّى او ميتة مع العلم به حكم المذكّى و الميتة .\r\nو يستفاد هذا التّقسيم من احاديث الائمّة و من وجوه عقليّة مؤيّدة لتلك الاخبار و يأتى بعضها انشاء اللّه .\r\nو قسم متردّد بين القسمين و هى الافراد الّتى ليست بظاهرة الفرديّة لبعض الانواع و ليس اشتباهها بسبب شيئ من الامور الدّنيويّة كاختلاط الحلال بالحرام ، بل اشتباهها لامر ذاتى اعنى اشتباه صنفها فى نفسها كبعض افراد الغناء الّذى قد ثبت تحريم نوعه و اشتبه انواعه فى افراده يسيرة و بعض افراد الخبائث الّذىّ ثبت تحريم نوعه و اشتبه بعض افراده حتّى اختلف العقلاء فيها و منها شرب التتن و هذا النّوع يظهر من الاخبار دخوله فى الشّبهات الّتى ورد الامر باجتنابها .\r\nو هذه التفاصيل يستفاد من مجموع الاحاديث و نذكر ممّا يدلّ على ذلك وجوها :\r\nمنها : قوله عليه السّلام : كلّ شيئ فيه حلال و حرام فهو لك حلال .\r\nفهذا و اشباهه صادق على الشّبهة فى طريق الحكم الى ان قال :\r\nو اذا حصل الشّكّ فى تحريم الميتة لم يصدق عليها انّ فيها حلالا و حراما .\r\nترجمه :\r\nتنبيه دوّم\r\n\r\nمقاله شيخ حرّ عاملى ( ره ) در انتقاد به طائفه اخباريّين و جواب از آن\r\nمرحوم شيخ حرّ عاملى در برخى از كلماتش اعتراضى به اخباريّين وارد نموده كه حاصلش چنين است :\r\nچه فرقى است بين شبهه‌اى كه در نفس حكم بوده و شبهه‌اى كه در طريق حكم مىباشد و چه باعث شده كه بين ايندو تفاوت قائل شده و در اوّلى احتياط را واجب كرده ولى در دوّمى همچون اصوليّون به برائت متمايل شده‌ايد .\r\nسپس خود از اين اعتراض جوابى داده كه در ذيل نقل مىشود :\r\n\r\n","description":"","footnote":"","page_name":" 502 ","page_number":70},
  {"content":"\r\n\r\nشبهه در حكم به آن گويند كه حكم شرعى يعنى اباحه و تحريم مشتبه و غير معلوم باشد .\r\nو شبهه در طريق حكم آن است كه موضوع حكم مورد اشتباه قرار گرفته باشد مانند گوشتى كه از بازار خريده شده و معلوم نيست تذكيه گرديده يا ميته است ولى در عين حال حكم هركدام از ميته و مذكّى را مىدانيم .\r\nو اين تقسيم از احاديث ائمّه عليهم السّلام و وجوه عقليّه‌اى كه اين اخبار را تأييد مىكنند و برخى از آنها را انشاء اللّه بعدا خواهيم گفت استفاده مىشود .\r\nو قسمى ديگر وجود دارد و آن عبارتست از افرادى كه فرديّتشان براى بعضى از انواع ظاهر و روشن نبوده و اشتباهشان بسبب امور دنيويّه همچون اختلاط حلال به حرام نيست بلكه اشتباه در آنها بخاطر امر ذاتى است يعنى مانند برخى از افراد غناء كه تحريم نوعش قطعى بوده و انواع آن در افراد قليل و يسيرى مشتبه شده و نيز مانند پاره‌اى از افراد خبائث كه تحريم نوعش ثابت بوده ولى بعضى از افرادش مشتبه مىباشد حتّى عقلاء در آن اختلاف و نزاع دارند و از همين قبيل است شرب تتن .\r\nاز اخبار چنين بدست مىآيد كه اينقسم در شبهاتى داخل است كه مأمور باجتنابش مىباشيم .\r\nسپس مىگويد :\r\nتفاصيلى كه ذكر گرديد تمام از مجموع احاديثى استفاده مىشوند كه ببرخى از آنها اشاره مىنمائيم :\r\nاز جمله : فرموده امام عليه السّلام است كه فرمودند :\r\nكلّ شيئ فيه حلال و حرام فهو لك حلال .\r\nاين حديث و اشباه آن بر شبهه در طريق حكم صادق است لذا بر طبق آن احتياط در اينقسم از شبهه لازم نيست سپس بسخن و كلامش ادامه داده تا آن جائى كه فرموده :\r\nو وقتى در تحريم ميته شك حاصل شود صادق نيست بگوئيم كه در آن حلال و حرام وجود داشته و در نتيجه مشمول حديث مذكور بوده پس احتياط در آن لازم\r\n\r\n","description":"","footnote":"","page_name":" 503 ","page_number":71},
  {"content":"\r\n\r\nنيست .\r\n\r\nشرح مقصود\r\nقوله : و حاصله انّه ما الفرق : ضمير در « حاصله » به اعتراض راجع بوده و ضمير در « انّه » به معناى « شأن » مىباشد .\r\nقوله : بين الشّبهة فى نفس الحكم : يعنى شبهه حكميّه .\r\nقوله : و بين الشّبهة فى طريقه : مقصود از شبهه در طريق حكم همان شبهه موضوعيّه مىباشد .\r\nقوله : انّ حدّ الشّبهة فى الحكم : يعنى حقيقت شبهه حكميّه .\r\nقوله : و يستفاد هذا التّقسيم : يعنى تقسيم شبهه به موضوعيّه و حكميّه .\r\nقوله : و يأتى بعضها انشاء اللّه : ضمير در « بعضها » به تلك الاخبار راجع است .\r\nقوله : و قسم متردّد بين القسمين : يعنى قسمى كه نه شبهه موضوعيّه محض بوده و نه مىتوان آن را از شبهات حكميّه بحت دانست .\r\nقوله : و هى الافراد الّتى ليست بظاهرة الفرديّة الخ : مقصود شبهه مفهوميّه است نظير آب سيل كه فرد بودنش براى آب مشكوك است و منشاء اين شك آنست كه احتمال مىدهيم صفاء در مفهوم آب معتبر باشد .\r\nقوله : كاختلاط الحلال بالحرام : مثال است براى موردى كه اشتباه بخاطر امور دنيوى است .\r\nقوله : كبعض افراد الغناء الخ : فقهاء بلكه اهل لغت در تعريف آن اختلاف دارند :\r\nبعضى فرموده‌اند : غناء عبارتست از تزيين صوت و بعبارت ديگر غناء صوت نيكو و حسن را گويند چنانچه اكثر اينطور فرموده‌اند :\r\nبرخى ديگر گفته‌اند : غناء صوت نيكوئى است كه مشتمل بر ترجيع باشد .\r\nپاره‌اى ديگر معتقدند : غناء صوت نيكوئى است كه مشتمل بر ترجيع بوده و در شنونده طرب ايجاد نمايد .\r\nدسته‌اى ديگر آن را اينطور تفسير كرده‌اند : هرصوتى كه در عرف غناء خوانده شود ، غناء مىباشد .\r\n\r\n","description":"","footnote":"","page_name":" 504 ","page_number":72},
  {"content":"\r\n\r\nو بهرتقدير صوتى كه غناء باشد حكمش حرمت بوده و غير غناء مباح است ، پس حكم در آن مشتبه نبوده بلكه مصداق و موضوع معلوم نيست و منشاء جهالت مجمل بودن مفهوم آن مىباشد .\r\nقوله : و منها شرب التتن : ضمير در « منها » به الافراد الّتى ليست بظاهرة الفرديّة راجع است يعنى شرب توتون نيز از اقسام شبهه مفهوميّه مىباشد و شايد تقرير آن اين باشد كه شرب توتون مشكوك الاندراج بوده و معلوم نيست كه در تحت سكر داخل است يا خبيث و يا مضرّ و يا عنوان محرّم ديگر .\r\nمتن :\r\nاقول\r\nكان مطلبه انّ هذه الرّواية و امثالها مخصّصة لعموم ما دلّ على وجوب التّوقّف و الاحتياط فى مطلق الشّبهة و الّا فجريان اصالة الاباحة فى الشّبهة الموضوعيّة لا ينفى جريانها فى الشّبهة الحكميّة ، مع انّ سياق اخبار التّوقّف و الاحتياط يا بى عن التّخصيص من حيث اشتمالها على العلّة العقليّة ، لحسن التّوقّف و الاحتياط اعنى الحذر من الوقوع فى الحرام و الهلكة ، فحملها على الاستحباب اولى .\r\nترجمه :\r\n\r\nمقاله مرحوم مصنّف در ذيل كلام شيخ حرّ ( ره )\r\nمرحوم مصنّف مىفرماين :\r\nمقصود شيخ حرّ ( ره ) آنست كه اين روايت و امثال آن عموم ادلّه‌اى را كه بر وجوب توقّف و احتياط در مطلق شبهه دلالت دارند تخصيص مىدهد نه آنكه بخواهد بفرمايد :\r\nجريان اصالة الاباحه در شبهه موضوعيّه مانع از اجراء آن در شبهه حكميّه مىگردد چه آنكه اجراء اصالة الاباحه در شبهات موضوعيّه جريان آن در شبهات حكميّه را نفى نمىكنند .\r\nاز اين گذشته سياق اخبار توقّف و احتياط بملاحظه اينكه مشتمل بر علّيّت عقليّه بوده و وجه حسن احتياط را حذر نمودن از وقوع در حرام و هلاكت قرار داده از\r\n\r\n","description":"","footnote":"","page_name":" 505 ","page_number":73},
  {"content":"\r\n\r\nتخصيص آبى مىباشند لاجرم حمل آنها بر استحباب اولى از تخصيص دادنشان مىباشد .\r\n\r\nشرح مقصود\r\nحاصل كلام مرحوم مصنّف در اين عبارات آنست كه :\r\nمقصود شيخ حرّ از اينكه روايت « كلّ شيئ فيه حلال الخ » را نفى فرموده و سپس گفته است :\r\nاين روايت و امثال آن بر شبهه موضوعيّه صادق بوده و جريان اباحه را در اينقسم امضاء و تثبيت مىكند آن نيست كه اجراء اصالة الاباحه را اختصاص باينقسم از شبهه دهد چه آنكه اثبات شيئ نفى ما عدا نكرده و به تعبير ديگر اجراء اصالة الاباحه در شبهات موضوعيّه نفى آن در شبهات حكميّه را نمىكند ، پس مراد وى از آوردن خبر مذكور آنست كه بفرمايد اينحديث شريف مخصّص ادلّه‌اى است كه بر لزوم احتياط دلالت دارند .\r\nسپس در مقام انتقاد به اين گفته مىفرمايد :\r\nبه نظر ما چون اخبار احتياط و توقّف معلّل بوده و علّت احتياط در آنها اجتناب نمودن از وقوع در حرام و هلاكت معرّفى شده لاجرم با امثال حديث « كلّ شيئ فيه حلال و حرام الخ » نمىتوان آن را تخصيص داد و اساسا سياق اخبار احتياط از تخصيص خوردن آبى مىباشند از اينرو بهتر آنست كه اخبار احتياط را بر استحباب توقّف و احتياط حمل كنيم بدون اينكه تخصيصى به آنها وارد كرده باشيم .\r\nقوله : كان مطلبه : يعنى كان مقصود الشّيخ الحرّ .\r\nقوله : هذه الرّواية : يعنى كلّ شيئ فيه حلال و حرام .\r\nقوله : فى مطلق الشّبهة : چه شبهه حكميّه و چه شبهه موضوعيّه .\r\nقوله : لا ينفى جريانها فى الشّبهة الحكميّة : ضمير در « جريانها » به اصالة الاباحه عود مىكند .\r\nقوله : فحملها على الاستحباب : ضمير در « حملها » به اخبار توقّف راجع است .\r\nقوله : اولى : يعنى اولى من تخصيصها .\r\n\r\n","description":"","footnote":"","page_name":" 506 ","page_number":74},
  {"content":"\r\n\r\nمتن :\r\nثمّ قال :\r\nو منها : قوله صلّى اللّه عليه و آله و سلّم : حلال بيّن و شبهات .\r\nو هذا انّما ينطبق على الشّبهة فى نفس الحكم و الّا لم يكن الحلال البيّن و لا الحرام البيّن و لا يعلم احدهما من الآخر الّا علّام الغيوب و هذا ظاهر واضح .\r\nترجمه :\r\n\r\nگفتارى ديگر از مرحوم شيخ حرّ عاملى ( ره )\r\nسپس مرحوم شيخ حرّ فرموده :\r\nو از جمله روايات فرموده پيامبر اكرم صلّى اللّه عليه و آله و سلّم است كه فرموده : حلال بيّن و شبهات الخ .\r\nاين حديث منطبق بر شبهه حكميّه شده و احتياط را در آن لازم و واجب قرار مىدهد و اگر آن را باينقسم از شبهه اختصاص نداده و شامل شبهه موضوعيّه‌اش نيز بدانيم صحيح نيست زيرا حلال و حرام بيّنى در خارج وجود نداشته و احدى غير از علّام الغيوب نيست كه هريك از ايندو را نسبت به ديگرى مشخّص و ممتاز قرار دهد و اين گفته واضح و روشن مىباشد .\r\n\r\nشرح مقصود\r\nحاصل مراد و مقصود مرحوم شيخ حرّ اينستكه :\r\nحديث شريف : حلال بيّن الخ صرفا اختصاص بشبهات حكميّه دارد و بر شبهات موضوعيّه منطبق نمىگردد زيرا در اينحديث حضرت نبوى صلّى اللّه عليه و آله و سلّم امور را بسه دسته تقسيم فرموده‌اند :\r\n1 - حلال بيّن .\r\n2 - حرام بيّن .\r\n3 - مشتبهات بين ايندو .\r\nپرواضح است كه در بين موضوعات خارجى نمىتوان موضوعى را يافت كه بطور قطع و جزم حكم بحلال يا حرام بودنش نمود چه آنكه حلال و حرام بيّن را غير\r\n\r\n","description":"","footnote":"","page_name":" 507 ","page_number":75},
  {"content":"\r\n\r\nاز علّام الغيوب ديگرى نداند و تشخيص ايندو از هم بر احدى ممكن نيست و بدين ترتيب موضوعات يكقسم بيشتر ندارند و آن صرفا مشتبهات مىباشد بخلاف حكم كه سه قسم مذكور در آن وجود دارد از اينرو حديث مزبور تنها بر شبهات حكميّه منطبق مىشود .\r\nقوله : و الّا لم يكن الحلال البيّن الخ : طبق آنچه مرحوم سيّد صدر در شرح وافيه عبارت محدّث مزبور را نقل كرده وى چنين فرموده :\r\nو الّا لم يكن الحلال البيّن و لا الحرام البيّن موجودا ، لوجود الاختلاط و الاشتبابه فى النّوعين من زمان آدم عليه السّلام الى الآن بحيث لا يوجد الحلال البيّن و لا الحرام البيّن و لا يعلم احدهما من الآخر الّا علّام الغيوب و ذلك ظاهر واضح .\r\n\r\nكلام مرحوم محقّق بارفروشى\r\nمرحوم محقّق بارفروشى در شرح كبير مىفرماين :\r\nمخفى نماند آنچه از كلام اخباريّين در ذيل حديث تثليث ظاهر مىشود آنست كه شبهات موضوعيّه در حلال بيّن داخل مىباشند .\r\nبيان و توضيح\r\nاخباريّين در شبهات موضوعيّه قائل به اباحه هستند و از طرف ديگر در شبهات حكميّه تحريميّه احتياط را لازم دانسته و اعتمادشان در اين رأى به حديث تثليث مىباشد و مىگويند از حديث اينطور استفاده مىشود كه در شبهات بايد احتياط و اجتناب نمود و چون شبهات حكميّه تحريميّه نيز از مصاديق شبهه مىباشند لاجرم بمقتضاى حديث اجتناب و احتياط در آنها لازمست پس معلوم مىشود كه شبهات موضوعيّه را شبهه نمىدانند زيرا اگر موضوعات مشتبه را نيز از قبيل شبهات مىدانستند مىبايد حكم بلزوم اجتناب و احتياط در آنها نيز بنمايند با اينكه به آن قائل نيستند چنانچه اگر از مصاديق حرام بيّن باشند بطريق اولى حكم باجتنابش مىبايد بكنند پس بملاحظه حديث مذكور شبهات موضوعيّه غير از حلال بيّن امر ديگرى نيستند .\r\n\r\n","description":"","footnote":"","page_name":" 508 ","page_number":76},
  {"content":"\r\n\r\nمتن :\r\nاقول\r\nفيه ، مضافا الى ما ذكرناه من اباء سياق الخبر عن التّخصيص ، انّ رواية التّثليث الّتى هى العمدة من ادلّتهم ظاهرة فى حصر ما يبتلى به المكلّف من الافعال فى ثلاثة ، فان كانت عامة للشّبهة الموضوعيّة ايضا صحّ الحصر و ان اختصّ بالشّبهة الحكميّه كان الفرد الخارجى المردّد بين الحلال و الحرام قسما رابعا ، لانّه ليس حلالا بيّنا و لا حراما بيّنا و لا مشتبه الحكم .\r\nو لو استشهد بما قبل النّبوىّ من قول الصّادق عليه السّلام : انّما الامور ثلاثة .\r\nكان ذلك اظهر فى الاختصاص بالشّبهة الحكميّة ، اذا المحصور فى هذاه الفقرة ، الامور الّتى يرجع فيها الى بيان الشّارع ، فلا يرد اخلاله بكون الفرد الخارجى المشتبه امرا رابعا للثّلاثة .\r\nو امّا ما ذكره من المانع لشمول النّبوىّ للشّبهة الموضوعيّة من انّه لا يعلم الحلال من الحرام الّا علّام الغيوب ففيه انّه ان اريد عدم وجودهما ، ففيه ما لا يخفى .\r\nو ان اريد ندرتهما ، ففيه انّ النّدرة تمنع من اختصاص النّبوىّ بالنّادر لا من شموله له .\r\nمع انّ دعوى كون الحلال البيّن من حيث الحكم اكثر من الحلال البيّن من حيث الموضوع قابلة للمنع بل المحرّمات الخارجيّة المعلومة اكثر بمراتب من المحرّمات الكلّيّة المعلوم تحريمها .\r\nترجمه :\r\n\r\nمقاله مرحوم مصنّف در ذيل كلام شيخ حرّ ( ره )\r\nمرحوم مصنّف مىفرماين :\r\nاشكاليكه در كلام مذكور وجود دارد اينستكه قبلا گفتيم خبر از تخصيص دادن بشبهه حكميّه آبى است اينك مىگوئيم :\r\nعلاوه بر اين گفتار روايت تثليث كه عمده ادلّه اخبارىها بر وجوب احتياط است از ظاهرش استفاده مىشود كه افعال مورد ابتلاء مكلّفين منحصر در سه قسم\r\n\r\n","description":"","footnote":"","page_name":" 509 ","page_number":77},
  {"content":"\r\n\r\nمىباشند ، حال اگر حديث شامل شبهه موضوعيّه نيز باشد حصر در آن صحيح است و در صورتى كه به شبهه حكميّه اختصاص داده شود و اين سه قسم را صرفا در احكام بياوريم آنگاه بايد ملتزم شويم كه فرد خارجى مردّد بين حلال و حرام يعنى شبهه موضوعيّه قسم چهارم مىباشد زيرا نه حلال بيّن بوده و نه حرام بيّن و نه حكم مشتبه پس قهرا فرد چهارمى مىباشد .\r\nو اگر مرحوم شيخ حرّ به ما قبل حديث نبوى كه فرموده مولانا الصّادق عليه السّلام است يعنى « انّما الامور ثلاثة » استشهاد مىنمود در اختصاص داشتن بشبهه حكميّه اظهر و روشن‌تر مىبود زيرا محصور در اين فقره از حديث امورى است كه در آن به بيان شارع بايد رجوع نمود و پرواضح است كه اشتباه در موضوع بيانش وظيفه شارع مقدّس نيست در نتيجه نمىتوان اين ايراد را بحصر د سه تا وارد كرد كه فرد خارجى مشتبه امر چهارمى براى سه تا بوده پس چرا در حديث به آن اخلال وارد شده است .\r\nو امّا آنچه شيخ حرّ ذكر نموده و فرمود :\r\nحديث نبوى شامل شبهه موضوعيّه نمىشود و مانعش اينستكه موضوع حلال و حرام بيّن را غير از علّام الغيوب كسى ديگر نمىداند .\r\nاشكاليكه به آن وارد است اينكه :\r\nاگر مقصود آنست كه در موضوعات اصلا حلال و حرام بيّن وجود ندارد ، اشكال و ايراد باينكلام بر احدى مخفى نبوده و همگان مىدانند كه در موضوعات نيز حلال و حرام بيّن الى ما شاء اللّه وجود دارد .\r\nو اگر منظور آنست كه تعداد ايندو در موضوعات نادر و كمياب بوده و در حدّ حلال و حرام بيّن در احكام نمىباشد بايد بگوئيم :\r\nندرت وجود مانع از آنست كه حديث نبوى صلّى اللّه عليه و آله و سلّم را بفرد نادر اختصاص دهيم نه آنكه اصلا شاملش نشود از اين گذشته اين گفتار كه حلال بيّن از حيث حكم بيش از حلال بيّن از جهت موضوع مىباشد صحيح نبوده و مىتوان آن را منع نموده و بجاى آن اينطور ادّعاء كرد :\r\nبلكه محرّمات معلومه خارجيّه بمراتب از محرّمات كلّيّه معلومه بيشتر مىباشند .\r\n\r\n","description":"","footnote":"","page_name":" 510 ","page_number":78},
  {"content":"\r\n\r\n\r\nشرح مقصود\r\nحاصل فرموده مرحوم مصنّف در اين عبارات شرح سه نكته مىباشد :\r\n1 - اشكال مرحوم مصنّف در اين عبارات شرح سه نكته مىباشد :\r\n1 - اشكال مرحوم مصنّف به اختصاص دادن حديث تثليث به شبهات حكميّه .\r\n2 - سزاوار بودن استشهاد به فقره ماقبل نبوى جهت اختصاص داشتن امور سه‌گانه بشبهات حكميّه .\r\n3 - جواب از وجود مانع نسبت بشمول حديث و انطباقش بر شبهات موضوعيّه .\r\n\r\nشرح نكته اوّل\r\nمرحوم مصنّف مىفرماين :\r\nقبلا گفتيم اخبار احتياط و توقّف را نمىتوان به شبهات حكميّه تخصيص داد زيرا سياق آنها از تخصيص آبى مىباشد اكنون مىگوئيم حديث تثليث نيز كه از جمله اين اخبار و روايات بوده بلكه عمده دليل اخبارىها محسوب مىشود ظاهرش دلالت مىكند بر اينكه معصوم عليه السّلام در مقام حصر افعالى است كه مورد ابتلاء مكلّفين مىباشند ، با توجه به اين نكته امر از دو حال خارج نيست :\r\nالف : حديث شامل هردو قسم از شبهه يعنى شبهه حكميّه و شبهه موضوعيّه مىشود .\r\nب : اختصاص دارد بخصوص شبهه حكميّه .\r\nاگر فرض اوّل را قبول كنيم حصر صحيح است و بطور كلّى تمام امور مورد ابتلاء اعمّ از احكام و موضوعات از سه حال خارج نيستند حلال بيّن ، حرام بيّن و مشتبهات ، و ماوراء به اينها شقّ رابعى وجود ندارد .\r\nو اگر بفرض دوّم ملتزم شويم يعنى حديث را اختصاص به شبهه حكميّه دهيم و امور سه‌گانه را تنها در احكام تصوير نمائيم قهرا موضوع مشتبه بين حرام و حلال قسم رابع مىشود زيرا نه حلال بيّن بوده و نه حرام بيّن و نه مشتبه الحكم آنوقت جاى اين اشكال است كه حصر صحيح نيست و حديث به آن اخلال وارد نموده .\r\nولى در جواب آن بايد گفت :\r\n\r\n","description":"","footnote":"","page_name":" 511 ","page_number":79},
  {"content":"\r\n\r\nحصر اضافى بوده نه حقيقى يعنى نسبت بخصوص احكام حصر صحيح است اگرچه نسبت بكلّ امور چنين نمىباشد .\r\n\r\nشرح نكته دوّم\r\nسپس مرحوم مصنّف مىفرماين :\r\nمرحوم شيخ حرّ اگر بصدر حديث يعنى ماقبل نبوى صلّى اللّه عليه و آله و سلّم كه فرموده مولانا الصّادق عليه السّلام است استشهاد مىنمود و مىفرمود اينحديث اختصاص به شبهات حكميّه دارد بهتر بود چه آنكه در صدر حديث چنين آمده :\r\nانّما الامور ثلاثة : امر بيّن رشده فيتّبع و امر بيّن غيّه ، فيجتنب و امر مشكل يردّ حكمه الى اللّه و رسوله صلّى اللّه عليه و آله قال رسول اللّه صلّى اللّه عليه و آله و سلّم : حلال بيّن الخ .\r\nوجه اظهر بودن صدر حديث در اختصاص بشبهات حكميّه آنست كه :\r\nمقصود از « الامور » و حصر آن در سه‌تا خصوص امورى است كه در بيان آنها بايد بشارع مقدّس رجوع شود لذا وضوح و اجمال آنها مسبّب از بيان و عدم بيان شرع مىباشد و پرواضح است كه اينمعنا صرفا منطبق با احكام كلّيّه بوده و موضوعات به لحاظ آنكه بيان و رفع اشتباه در آنها وظيفه شارع نيست از مورد حديث خارج مىباشند ، بنابراين مشتبه خارجى كه موضوع مشتبه الحكم باشد تخصّصا از حديث خارج مىگردد به اين معنا كه از ابتداء امور محصور موضوع را شامل نمىشود تا بعدا از حكم آنها خارج گردد و بدين ترتيب حديث به شبهات حكميّه تخصيص پيدا كند لذا اشكال مذكور يعنى اينكه بتوان گفت :\r\nحديث اخلال بحصر وارد كرده و فرد خارجى مشتبه الحكم را كه امر رابعى است بيان نكرده ، وارد نيست .\r\n\r\nشرح نكته سوّم\r\nو امّا اينكه شيخ حرّ فرمود :\r\nحديث تثليث به لحاظ مانعى كه دارد شامل شبهات موضوعيّه نشده و صرفا منطبق بر شبهات حكميّه مىگردد و سپس مانع را اين معرّفى كرد كه حلال و حرام\r\n\r\n","description":"","footnote":"","page_name":" 512 ","page_number":80},
  {"content":"\r\n\r\nبيّن را غير از علّام الغيوب احدى ديگر نمىداند پس ايندو را نبايد از اقسام امور سه‌گانه قرار داد .\r\nدر جواب گوئيم :\r\nمقصود ايشان يكى از دو امر ذيل مىباشد :\r\nالف : حلال و حرام بيّن در موضوعات اصلا وجود ندارد .\r\nب : آنكه براى حلال و حرام بيّن در موضوعات مىتوان افرادى پيدا نمود ولى در غايت قلّت و نهايت ندرت مىباشند بطورى كه در جنب حلال و حرام بين حكمى تعداد آنها ناچيز مىباشد .\r\nاگر منظور ايشان فرض اوّل باشد بطلان و فساد آن بر احدى مخفى نيست زيرا وجود مصاديق مباحات اصليّه را احدى نمىتواند انكار كند بلكه بفرموده برخى از اعلام فساد انكار آن از بديهيّات اوّليّه است چه آنكه آب باران و مياه بحار و انهار و شطوط عظيم همچون فرات و دجله و بابل و امثال اينها قطعا و جزما مباح بوده و در خيال جنبنده‌اى خطور نمىكند كه شايد حرام باشند .\r\nچنانچه در جانب حرام مصاديق و افرادى وجود دارند كه بالقطع و اليقين حرام بوده بدون آنكه كوچكترين شبهه‌اى در حرمتشان باشد مانند خمر و خنزير و عذره و امثال اين امور .\r\nو اگر مراد وى اين باشد كه افراد حلال و حرام بيّن در موضوعات بسيار اندك و ناچيز مىباشند .\r\nدر جواب مىگوئيم :\r\nاوّلا : ندرت وجودى اين افراد را نبايد مانع از شمول حديث نسبت به آنها قرار داد و بعبارت ديگر :\r\nحديث عام است و عام هم بر افراد كثير منطبق شده و هم بر قليل و نادر و اين مطلق است كه انصرافش بافراد شايع بوده و از مصاديق نادر الوجود اعراض دارد .\r\nثانيا : بفرض پذيرفتيم كه عام نيز همچون مطلق از افراد قليل و نادر انصراف داشته و شامل آنها نمىشود ولى مىگوئيم اين را قبول نداريم كه مصاديق حلال و حرام بيّن در موضوعات از احكام حرام و حلال معلوم كمتر باشند بلكه مىتوان\r\n\r\n","description":"","footnote":"","page_name":" 513 ","page_number":81},
  {"content":"\r\n\r\nعكس آن را ادّعاء نمود يعنى مىگوئيم :\r\nمحرّمات خارجيّه معلوم و مصاديق حرام بمراتب از حرام بيّن به لحاظ حكم بيشتر و فراوان‌تر مىباشد چنانچه وجدان به آن شهادت مىدهد .\r\nقوله : الى ما ذكرنا من اباء سياق الخبر : اگرچه مرحوم مصنّف در خصوص حديث تثليث آبى بودن از تخصيص را نفرمود ولى قبلا بطور عموم فرمودند كه اخبار توقّف و احتياط كه از جمله آنها همين حديث تثليث مىباشد آبى از تخصيص است .\r\nقوله : هى العمدة من ادلّتهم : يعنى ادلّه اخبارىها بر وجوب احتياط .\r\nقوله : فان كانت عامّة للشّبهة الموضوعيّة : ضمير در « كانت » به روايت تثليث راجع است .\r\nقوله : كان الفرد الخارجى المردّد الخ : مقصود از « فرد خارجى » شبهه موضوعيّه مىباشد .\r\nقوله : لانّه ليس حلالا بيّنا الخ : ضمير در « لانّه » به فرد خارجى عود مىكند .\r\nقوله : و لو استشهد بما قبل النّبوىّ الخ : ضمير فاعلى در « استشهد » به شيخ حرّ راجع است .\r\nقوله : فلا يرد اخلاله بكون الفرد الخارجى الخ : ضمير در « اخلاله » به حديث تثليث راجع است .\r\nقوله : من انّه لا يعلم الحلال الخ : ضمير در « انّه » به معناى « شأن » مىباشد .\r\nقوله : ففيه انّه ان اريد الخ : ضمير در « انّه » به معناى « شأن » مىباشد .\r\nقوله : عدم وجودهما : ضمير در « وجودهما » به حلال و حرام بيّن راجع است .\r\nقوله : لا من شموله له : ضمير در « شموله » به نبوى صلّى اللّه عليه و آله و سلّم و در « له » به نادر راجع است .\r\nمتن :\r\nثمّ قال :\r\nو منها : ما ورد من الامر البليغ باجتناب ما يحتمل الحرمة و الاباحة بسبب تعارض الادلّة و عدم النّصّ . و ذلك واضح الدّلالة على اشتباه نفس الحكم الشّرعى .\r\n\r\n","description":"","footnote":"","page_name":" 514 ","page_number":82},
  {"content":"\r\n\r\nترجمه :\r\n\r\nگفتارى ديگر از مرحوم شيخ حرّ عاملى\r\nسپس فرموده :\r\nو از جمله اخبار ، احاديثى است كه در آن امر بليغ و اكيد شده كه از محتمل الحرمة و الاباحه كه احتمال مزبور در آن بسبب تعارض ادلّه و يا عدم النّصّ پيدا شده بايد اجتناب نمود .\r\nاين اخبار و احاديث از حيث دلالت واضح و روشن هستند كه صرفا بر شبهات حكميّه منطبق مىشوند .\r\n\r\nشرح مقصود\r\nمؤلّف گويد :\r\nوجه وضوح دلالت اين اخبار بر خصوص شبهات حكميّه آنست كه :\r\nوقتى منشاء احتمال و عدم علم را تعارض ادلّه يا فقدان نصّ قرار داديم پس اشتباه حاصل از ناحيه شارع پديد آمده و هرشبهه‌اى كه ناشى از جانب شرع باشد حكميّه تلقّى شده و رفع آن وظيفه شارع مقدّس مىباشد .\r\nمتن :\r\nاقول\r\nما دلّ على التّنجيز و التّوسعة مع التّعارض و على الاباحة مع عدم ورود النّهى و ان لم يكن فى الكثرة به مقدار ادلّة التّوقّف و الاحتياط الّا انّ الانصاف انّ دلالتها على الاباحة و الرّخصة اظهر من دلالة تلك الاخبار على وجوب الاجتناب .\r\nترجمه :\r\n\r\nمقاله مرحوم مصنّف در ذيل كلام مرحوم شيخ حرّ\r\nمرحوم مصنّف مىفرماين :\r\nاخبارى كه دلالت دارند در صورت تعارض دو دليل حكم تخيير و توسعه است\r\n\r\n","description":"","footnote":"","page_name":" 515 ","page_number":83},
  {"content":"\r\n\r\nو با عدم ورود نهى وظيفه حكم نمودن باباحه مىباشد از نظر كثرت به مقدار ادلّه توقّف و احتياط نمىباشند ولى در عين حال انصاف آنست كه دلالتشان بر اباحه و رخصت ظاهرتر و روشن‌تر از دلالت اخبار احتياط بر وجوب اجتناب مىباشد .\r\n\r\nشرح مقصود\r\nحاصل فرموده مصنّف اينستكه :\r\nاين را مىپذيريم اخبارى كه در مورد تعارض نصّين بر تخيير و توسعه و در صورت عدم ورود نهى بر اباحه دلالت دارند از حيث مقدار و تعداد از احاديث و رواياتى كه دلالت بر توقّف و احتياط دارند كمتر مىباشند ولى از جهت دلالت اظهر و اقوى مىباشند و پرواضح است كه قوّت دلالت از كثرت عددى اقوى و در مقام ترجيح بر آن مقدّم مىباشد .\r\nمؤلّف گويد :\r\nاين فرموده مرحوم مصنّف با آنچه قبلا در طى ادلّه برائت فرمودند تنافى دارد زيرا قبلا اظهار نمودند كه ادلّه برائت بر مطلوب مجتهدين دلالت ندارد و اباحه و رخصت را نمىتوان از آن استفاده كرد .\r\nمتن :\r\nقال :\r\nو منها : انّ ذلك وجه للجمع بين الاخبار ، لا يكاد يوجد وجه اقرب منه .\r\nترجمه :\r\n\r\nگفتارى ديگر از مرحوم شيح حرّ عاملى\r\nو از جمله اين امورى كه باعث فرق بين شبهات حكميّه و شبهات موضوعيّه شده اينستكه تفصيل بين ايندو و اجراء برائت در شبهات موضوعيّه و التزام به احتياط در شبهات حكميّه وجهى است براى جمع بين اخبار وارده كه بحسب ظاهر بينشان تعارض است و ما هيچ وجهى را بهتر و اقرب از اين جمع در رفع تعارض بين آنها نيافتيم يعنى مىگوئيم :\r\n\r\n","description":"","footnote":"","page_name":" 516 ","page_number":84},
  {"content":"\r\n\r\nاخبارى كه در مورد شبهات احتياط را لازم قرار داده‌اند موردشان شبهات حكميّه بوده و احاديث و رواياتى كه حكم بعدم لزوم احتياط كرده‌اند در مورد شبهات موضوعيّه وارد شده‌اند و بدين ترتيب تعارض بين آنها بر طرف مىشود .\r\n\r\nشرح مقصود\r\nقوله : انّ ذلك : مشار اليه « ذلك » تفصيل بين شبهات حكميّه و شبهات موضوعيّه مىباشد .\r\nقوله : بين الاخبار : يعنى اخبار متعارضه .\r\nقوله : وجه اقرب منه : ضمير در « منه » به هذا الجمع راجع است .\r\nمتن :\r\nاقول\r\nمقتضى الانصاف انّ حمل ادلّة الاحتياط على الرّجحان المطلق اقرب ممّا ذكره .\r\nترجمه :\r\n\r\nمقاله مرحوم مصنّف در ذيل كلام شيخ حرّ ( ره )\r\nمرحوم مصنّف مىفرماين :\r\nانصاف مقتضى است بگوئيم حمل ادلّه احتياط و اخبارى كه بر آن دلالت دارند بر رجحان مطلق اقرب است از جمع و حملى كه مرحوم شيخ حرّ نموده‌اند و اينطور نيست كه وجهى اقرب از وجهى را كه ايشان در اينجا تقرير كرده‌اند سراغ نداشته باشيم چه آنكه مىتوان گفت :\r\nاخبارى كه در مورد شبهات بر احتياط دلالت دارند محمول بر رجحان احتياط هستند اعمّ از آنكه در شبهات حكميّه بوده يا در شبهات موضوعيّه باشد و اخبارى كه در مورد شبهات نفى احتياط كرده و عمل به برائت را مشروع قرار داده‌اند بدين ترتيب هيچ منافاتى با اخبار احتياط ندارند و حاصل آنكه :\r\nاحتياط در هيچيك از شبهات لازم نيست چه در شبهات حكميّه و چه در\r\n\r\n","description":"","footnote":"","page_name":" 517 ","page_number":85},
  {"content":"\r\n\r\nموضوعيّه . بل مىتوان آن را در مطلق شبهات راجح و مستحب دانست .\r\nمتن :\r\nثمّ قال :\r\nو منها : انّ الشّبهة فى نفس الحكم يسئل عنها الامام عليه السّلام بخلاف الشّبهة فى طريق الحكم لعدم وجوب السّؤال عنه ، بل علمهم بجميع افراده غير معلوم او معلوم العدم ، لانّه من علم الغيب ، فلا يعلمه الّا اللّه و ان كانوا يعلمون منه ما يحتاجون اليه و اذا شاؤا ان يعلموا شيئا علموه انتهى .\r\nترجمه :\r\n\r\nگفتارى ديگر از مرحوم شيخ حرّ عاملى\r\nسپس شيخ حرّ گفته است :\r\nو از جمله وجوهى كه مىتوان در فرق بين شبهه موضوعيّه و حكميّه بيان نمود اينست كه :\r\nشبهه‌اى كه در نفس حكم باشد راجع به آن از امام عليه السّلام سؤال شده و مىپرسند كه حكم چيست و تكليف چه مىباشد بخلاف شبهه‌اى كه در طريق حكم و موضوع آن باشد زيرا در اين قبيل از شبهات واجب نيست از امام عليه السّلام سؤال كرد ، بلكه بايد گفت علم ايشان و احاطه آنها به تمام افراد موضوعات معلوم نبوده بلكه مىدانيم كه ايشان بجميع موضوعات عالم و آگاه نيستند زيرا علم و آگاهى به كلّيه موضوعات از قبيل علم غيب بوده كه احدى غير از حقتعالى به آن واقف نمىباشد .\r\nالبتّه ناگفته نماند حضرات معصومين و ائمّه عليهم السّلام اگرچه به آنچه محتاج و نيازمند هستند آگاه بوده و هرگاه بخواهند به چيزى مطّلع شوند مىتوانند به آن عالم و واقف گردند .\r\n\r\nشرح مقصود\r\nحاصل گفتار مرحوم شيخ حرّ اينستكه :\r\nوجه تفصيل بين شبهات موضوعيّه و شبهات حكميّه و اينكه در قسم اوّل به برائت\r\n\r\n","description":"","footnote":"","page_name":" 518 ","page_number":86},
  {"content":"\r\n\r\nو عدم تكليف قائل شده و در قسم دوّم به احتياط حكم نموديم اينستكه ايندو قسم از شبهه با هم فرق دارند و خلاصه اينفرق آنست كه :\r\nمتعلّق شبهه اگر حكم باشد صاحب شبهه براى رفع آن مىبايد از امام عليه السّلام سؤال كرده و آن را بر طرف كند چه آنكه شأن معصوم عليه السّلام اينستكه جهل و شبهه‌اى را كه مربوط به احكام است زائل نمايند لذا ذوات مقدّمه معصومين عليهم السّلام به تمام احكام آگاه و مطّلعند و امكان ندارد حكمى از ايشان پرسيده شود كه ايشان ندانند يا فراموش كرده باشند و امّا اگر متعلّق شبهه موضوع باشد اوّلا صاحب شبهه ملزم و مكلّف به سؤال و بر طرف كردن آن نمىباشد .\r\nو ثانيا : معلوم نيست كلّ موضوعات نزد معصومين عليهم السّلام حاضر بوده و ايشان به آنها احاطه علمى داشته باشند بلكه مىتوان ادّعا نمود مىدانيم كه ايشان به تمام موضوعات آگاه و عالم نيستند از اينرو اگر بنده‌گان مكلّف بودند در هرموضوع مجهول و مشتبهى به امام رجوع كنند بسا مورد سؤال براى ايشان مجهول باشد و سائل جهلش بواسطه پرسيدن بر طرف نمىشود .\r\nپس معلوم مىشود ايندو قسم از شبهه با هم فرق دارند لذا بعيد نيست كه در يكى احتياط را واجب دانسته و در ديگرى قائل به برائت باشيم .\r\nمؤلّف گويد :\r\nمرحوم شيخ حرّ پس از اينكه علم ائمّه عليهم السّلام بموضوعات را نفى كرده در صدد توجيه اينكلام منكر و غير صحيح برآمده و مىگويد :\r\nالبتّه حضرات ائمّه عليهم السّلام به تمام موضوعاتى كه مورد نياز و احتياجشان باشد علم دارند و نيز علم ايشان ارادى و مشيّتى است باينمعنا كه هرچه را اراده كنند بدانند مىدانند ولى تا ما دامى كه اراده نكرده‌اند و نخواسته‌اند بدانند علم و آگاهى ندارند .\r\nمؤلّف گويد :\r\nاين توجيه نيز از ايشان غير صحيح بوده و قابل پذيرفتن نيست و چنانچه عنقريب خواهد آمد مرحوم مصنّف بالصّراحة آن را مردود قرار داده و مىفرماين هيچ دليلى بر صحّت و اينكه در واقع اينطور كه ايشان گفته‌اند باشد در دست نيست .\r\n\r\n","description":"","footnote":"","page_name":" 519 ","page_number":87},
  {"content":"\r\n\r\nقوله : انّ الشّبهة فى نفس الحكم : يعنى شبهات حكميّه .\r\nقوله : يسئل عنها الامام : زيرا شأن امام عليه السّلام بيان احكام مىباشد .\r\nقوله : بخلاف الشّبهة فى طريق الحكم : يعنى شبهه موضوعيّه .\r\nقوله : لعدم وجوب السّؤال عنه : زيرا علم پيدا كردن بموضوعات واجب نبوده و از طرف ديگر بيان موضوعات و واضح كردن آنها نيز شأن امام عليه السّلام نيست .\r\nقوله : بل علمهم بجميع افراده : يعنى افراد موضوع .\r\nقوله : غير معلوم : مؤلّف گويد البتّه از نظر مرحوم شيخ حرّ معلوم نيست .\r\nقوله : او معلوم العدم : يعنى مىدانيم كه علم به تمام موضوعات ندارند .\r\nمؤلّف گويد :\r\nاين عبارت حاكى است از اينكه قائل آنطور كه بايد امام عليه السّلام را بشناسد نشناخته و علم آن جناب را از سنخ علوم متعارف بشرى و عادى دانسته است .\r\nقوله : لانّه من علم الغيب : ضمير در « لانّه » به علم بموضوعات راجع است .\r\nمؤلّف گويد :\r\nاوّلا : علم بموضوعات را علم غيب نگويند چه آنكه بسيارى از افراد متعارف بشر موضوعات را آگاه بوده كه ديگران از آنها بىاطّلاع هستند و لازمه كلام شيخ حرّ اينستكه ايشان به غيب آگاه و عالم باشند ، بلكه مقصود از علم غيبى كه غير از حقتعالى احدى به آن آگاه نيست امورى است كه متعلّق بداء واقع مىشوند چه آنكه عقيده حقّه و صحيحه آنست كه امور بدائى را احدى غير از خالق سبحان آگاه نيست و اينعلم از مختصّات ذات واجب الوجود است فرقا بين الواجب و الممكن .\r\nثانيا : علم بموضوعات بفرض از مصاديق غيب باشد هيچ دليلى نداريم كه ائمّه عليهم السّلام اصلا غيب را نمىدانند بلكه خود شيخ حرّ معترف است كه ذوات مقدّسه اجمالا به غيب آگاهند پس چه اشكالى دارد كه غيوبى را كه ايشان عالمند شامل موضوعات نيز باشد و اگر بنا شد كه حضرات ائمّه عليهم السّلام اجمالا غيب را بدانند ديگر معنا ندارد كه شيخ حرّ صغرى و كبرائى تشكيل داده و نتيجه‌اى كه از آن مىگيرد اين باشد كه اين ذوات مقدّسه پس علم بموضوعات ندارند .\r\n\r\n","description":"","footnote":"","page_name":" 520 ","page_number":88},
  {"content":"\r\n\r\nقياسى را كه ايشان به آن استدلال كرده چنين است :\r\nعلم بموضوعات علم غيب است ، و علم غيب را احدى غير از خداوند نمىداند در نتيجه علم بموضوعات را تنها خداوند مىداند .\r\nو همانطورى كه ذكر شد اين قياس هم از حيث صغرى و هم از جهت كبرى مخدوش مىباشد و شرح بيش از اين از حوصله كتاب خارج بوده و موكول است به محلّش كه علم كلام باشد و غرض ما از اين مختصر توضيح اين بود كه خاطرنشان كنيم كلام شيخ حرّ در اينجا صحيح نيست و بطور قطع و يقين ايشان از راه صواب و طريق صحيح به دور افتاده‌اند و عقيده حقّه و صحيح آنست كه ائمّه عليهم السّلام به تمام عوالم كون و هستى چه در حين وجود و چه قبل از وجود و ايجاد عالم و آگاهند و اين مقام و منزلتى براى ايشان نيست بلكه اطفال تربيت‌شده در مكتب ايشان اين امور را مطّلعند و چطور به خود اجازه دهيم كه علم بموضوعات را از كسانى كه خود فرموده‌اند : نزّلونا عن الرّبوبيّة و قولوا فى حقّنا ما شئتم نفى كنيم در حالى كه مرتاضين هند كه در مرتبه بسيار نازل انسانيّت و آدميّت بوده بلكه پاره‌اى از ايشان در اين حدّ هم نيستند بموضوعات و امورى كه مرحوم شيخ حرّ آنها را علم غيب ناميده آگاه و مطّلعند . اعاذنا اللّه من مضلّات الفتن بحقّ محمّد و آله الطاهرين .\r\nمتن :\r\nاقول\r\nما ذكره من الفرق لا مدخل له ، فانّ طريق الحكم لا يجب الفحص عنه و ازالة الشّبهة فيه لا من الامام عليه السّلام و لا من غيره من الطّرق الممكن منها و الرّجوع الى الامام عليه السّلام انّما يجب فيما تعلّق التّكليف فيه بالواقع على وجه لا يعذر الجاهل المتمكّن من العلم .\r\nو امّا مسئلة مقدار معلومات الامام عليه السّلام من حيث العموم و الخصوص و كيفيّة علمه بها من حيث توقفه على مشيّتهم او على الفاتهم الى نفس الشيئ او عدم توقفه على ذلك فلا يكاد يظهر من الاخبار المختلفة فى ذلك ما يطمئنّ به النفس ، فالاولى و كون علم ذلك اليهم صلوات اللّه و سلامه عليهم اجمعين .\r\n\r\n","description":"","footnote":"","page_name":" 521 ","page_number":89},
  {"content":"\r\n\r\nترجمه :\r\n\r\nمقاله مرحوم مصنّف در ذيل كلام شيخ حرّ ( ره )\r\nمرحوم مصنّف مىفرماين :\r\nفرقى را كه مرحوم شيخ حرّ بين شبهات حكميّه و موضوعيّه گذاردند هيچ ارتباطى با آنچه در صددش بوده ندارد و با اين بيان نمىتوان وجوب احتياط در شبهه حكميّه و عدم وجوب آن در شبهه موضوعيّه را اثبات كرد چه آنكه طريق حكم و موضوع واجب الفحص نبوده و ازاله شبهه در آن نه بر امام عليه السّلام لزوم و وجوبى داشته و نه بر غير آنحضرت يعنى طرقى كه تحصيل علم و ازاله شبهه از آن طرق امكان‌پذير است .\r\nو اساسا رجوع به امام عليه السّلام در مواردى است كه تكليف به نحوى به واقع تعلّق گرفته كه جاهل به آن در صورت تمكّن از تحصيل علم به آن معذور نمىباشد .\r\nو امّا مسئله مقدار معلومات امام عليه السّلام از حيث عموم و خصوص و كيفيّت علم آنحضرت كه آيا موقوف بر مشيّت بوده يا توقّف بر التفات امام عليه السّلام به نفس شيئ دارد و يا اصلا موقوف بر هيچيك از ايندو نمىباشد ، بايد بگوئيم :\r\nاز روايات و اخبار مختلفى كه در اين باب وارد شده‌اند مضمونى كه نفس به آن اطمينان پيدا كند بدست نمىآيد لذا بهتر است علم ايشان را بخودشان واگذار كنيم .\r\n\r\nشرح مقصود\r\nحاصل فرموده مرحوم مصنّف اينستكه :\r\nمرحوم شيخ حرّ در مقام اينستكه علّت قائل شدن بوجوب احتياط در شبهات حكميّه و عدم وجوب آن در شبهات موضوعيّه را بيان كرده و سبب فرق بين آن دو را مدلّل و مبرهن نمايد لذا وجوهى را در اين زمينه ايراد نموده است ، ما مىگوئيم :\r\nوجهى را كه ايشان به منظور تفصيل بين ايندو شبهه در اينجا ايراد كرده‌اند هيچ ارتباطى با مورد بحث نداشته و مثبت ادّعاى ايشان نمىباشد و همگان مىدانند كه اگر شخصى به موضوعى جهل داشت مثلا ندانست كه فلان مايع در خارج آب\r\n\r\n","description":"","footnote":"","page_name":" 522 ","page_number":90},
  {"content":"\r\n\r\nاست يا شراب ابدا بر وى واجب نيست كه فحص كرده و جهل خود را بر طرف نمايد چنانچه بر كسانى كه ارشاد جهّال و تعليم به آنها واجب است اصلا ازاله اين گونه از جهل و نادانى لازم نيست چه امام معصوم عليه السّلام و چه ديگران چه آنكه موارد رجوع به امام عليه السّلام يا نوّاب آن‌جناب عبارتست از تكاليفى كه به واقع تعلّق گرفته‌اند بطورى كه اگر مكلّفين نسبت به آنها جاهل باشند معذور نبوده و ترك آنها موجب عقاب و مؤاخذه مىباشد .\r\nمطلب ديگرى كه مصنّف عليه الرّحمة در اينمقام ايراد فرموده‌اند اينستكه :\r\nمسئله علم امام عليه السّلام را در اينجا مطرح كردن و اينك كميّت آن از حيث عموم و خصوص و كيفيّتش از جهت ارادى يا غير ارادى بودن را مورد بحث قرار دادن به نظر صحيح نيست زيرا در اينمسئله ابدا ما بفكر و فراست خود نمىتوانيم صحبت كنيم و تنها راه آن استناد به اخبار و رواياتى است كه از ذوات مقدّسه و مطهّره خود حضرات معصومين سلام اللّه عليهم اجمعين صادر شده و به دست ما رسيده است و متأسّفانه در اين باب از احاديث وارده مضمونى كه بتوان به آن اطمينان پيدا كرد استفاده نمىشود پس سزاوار است علم ايشان را بخودشان واگذاريم و از پيش خود چيزى را نگفته و بىجهت ديگران را به حيرت و سرگردانى نياندازيم .\r\nقوله : لا مدخل له : يعنى لا مدخل له فى ما بصدده .\r\nقوله : و ازالة الشّبهة فيه : يعنى و لا يجب ازالة الشّبهة فيه .\r\nقوله : و لا من غيره : يعنى و لا من غير الامام عليه السّلام .\r\nقوله : من الطّرق الممكن منها : بيان است براى « من غيره » .\r\nمؤلّف گويد :\r\nاز جمله طرقى كه ممكن است بواسطه‌اش ازاله جهل و اشتباه شود ولى در اينجا رجوع به آن لازم نيست رجوع بامارات مىباشد .\r\nقوله : من حيث العموم : يعنى بگوئيم امام عليه السّلام به تمام اشياء عالم و آگاه هستند .\r\nقوله : و الخصوص : يعنى بگوئيم امام عليه السّلام ببرخى از اشياء عالم و آگاه هستند و آن اشيائى است كه مورد نياز و احتياج آن حضرت است .\r\n\r\n","description":"","footnote":"","page_name":" 523 ","page_number":91},
  {"content":"\r\n\r\nقوله : فلا يكاد يظهر من الاخبار المختلفة الخ :\r\n\r\nكلام مرحوم بارفروشى در شرح كبير\r\nمرحوم بارفروشى در شرح كبير در ذيل اين عبارت مىفرماين :\r\nمخفى نماند كه اخبار وارده در اين باب اگرچه از حيث مضمون مختلف بوده ، بعضى دلالت دارند كه علوم اهل بيت مستفاد از صحيفه و جفر جامعه بوده و برخى مضمونشان اينستكه علوم ايشان در شب جمعه هنگامى كه ارواح مطهّره‌اشان به آسمان صعود مىكند اضافه مىشود و پاره‌اى ديگر دلالت دارند كه در شب قدر علومشان بواسطه تنزيل حاصل مىگردد و دسته چهارم از احاديث مفادّشان اينستكه علوم ايشان ارادى است يعنى هرگاه بخواهند به چيزى آگاه و عالم شوند به آن علم پيدا مىكنند .\r\nولى در عين حال مقتضاى جمع بين اخبار اينستكه علوم ايشان ارادى است يعنى هرچه را كه بخواهند بدانند در ساعت به آن آگاه و عالم مىشوند اگرچه آن شيئ از عويصات و مشكلات باشد چنانچه در روايتى وارد شده كه از حضرت امير المؤمنين عليه السّلام راجع به مخارج كسور تسعه پرسيده شد ، آن جناب بدون فكر و درنگ فرمودند :\r\nايّام هفته را در ايّام سال ضرب كن .\r\nبلكه در پاره‌اى از اخبار آمده است كه ايشان به امور غائب و آجال و آنچه در نفوس هست و آنچه فعلا وجود داشته يا در آينده ايجاد مىشود آگاه هستند .\r\nبلكه از برخى احاديث چنين برمىآيد كه آنچه حقتعالى به آن آگاه و عالم است ايشان نيز به آن علم دارند فلذا فرموده‌اند :\r\nانّ لنا مع اللّه حالات هو فيها نحن ، و نحن هو و هو مع ذلك هو و نحن نحن .\r\nحضرت صادق سلام اللّه عليه مىفرماين :\r\nجنّبوها الهة تعبد و اجعلوا لنا ربّا نؤبّ اليه و قولوا ما استطعتم .\r\nو از وجود مبارك ائمّه هدى عليهم سلام اللّه وارد شده كه فرموده‌اند :\r\n\r\n","description":"","footnote":"","page_name":" 524 ","page_number":92},
  {"content":"\r\n\r\nنزّلونا عن الرّبوبيّة و ارفعوا عنّا حظوظ البشريّة .\r\nو مقصود از « حظوظ بشريّه » خطايا و اشتباهاتى است كه انسانها گرفتارش مىشوند .\r\nو از حضرت مولانا ابا الحسن الرضا عليه السّلام منقولست كه به محمّد بن سنان فرمودند :\r\nاى محمّد ، پيامبر اكرم صلّى اللّه عليه و آله و سلّم امين خداوند در ميان مردم بود و وقتى روح مباركش قبض شد و از اين عالم رحلت فرمودند ما اهلبيت و خلفاء آنحضرت امين‌هاى خدا گشتيم ، نزد ما علم منايا و بلايا و انساب عرب و مولد الاسلام وجود دارد . سپس فرمودند :\r\nو ما من فئة تضلّ مائة و تهدى مائة الّا و نحن نعرف سائقها و قائدها الى اخر الحديث .\r\nو غير اين روايات از احاديثى كه مدلول آنها اينستكه :\r\nائمّه عليهم السّلام احاطه علمى دارند به آنچه فيما بين الثرى الى ما فوق العرش مىباشد .\r\nو ما بحث مبسوطى در همين مسئله در كتاب خود كه مسمّى به حديقة العارفين است نموده‌ايم طالبين مىتوانند به آن كتاب رجوع كنند . پايان كلام مرحوم بارفروشى\r\nمتن :\r\nثمّ قال :\r\nو منها : انّ اجتناب الشّبهة فى نفس الحكم امر ممكن مقدور ، لانّ انواعه محصورة بخلاف الشبهة فى طريق الحكم ، فاجتنابها غير ممكن ، لما اشرنا اليه من عدم وجود الحلال البيّن و لزوم تكليف ما لا يطاق و الاجتناب عمّا يزيد على قد الضّرورة حرج عظيم و عسر شديد ، لاستلزامه الاقتصار فى اليوم و اللّيلة على لقمة واحدة و ترك جميع الانتفاعات انتهى .\r\nترجمه :\r\n\r\nگفتارى ديگر از مرحوم شيخ حرّ عاملى\r\nسپس مرحوم شيخ حرّ فرموده :\r\n\r\n","description":"","footnote":"","page_name":" 525 ","page_number":93},
  {"content":"\r\n\r\nو از جمله اين امور آنست كه اجتناب از شبهه حكميّه امرى است ممكن و مقدور زيرا انواع آن محصور و محدود مىباشند بخلاف شبهه موضوعيّه كه اجتناب از آن غير ممكن است چه آنكه قبلا به آن اشاره كرده و گفتيم اساسا در بين موضوعات حلال بيّن يافت نمىشود و پرواضح است كه احتياط در اينقسم از شبهه مستلزم تكليف ما لا يطاق مىباشد چه آنكه اجتناب و احتياط از آنچه زائد بر مقدار ضرورت و حاجت است بدنبالش حرج عظيم و عسر شديد مىباشد زيرا لازمه چنين احتياط و اجتنابى آنست كه شخص در روز و شب تنها بيك لقمه اكتفاء كرده و از جميع انتفاعات و نعمت‌ها دورى و پرهيز كند . پايان كلام شيخ حرّ\r\n\r\nشرح مقصود\r\nقوله : فاجتنابها غير ممكن : ضمير در « اجتنابها » به شبهه موضوعيّه راجع است .\r\nقوله : من عدم وجود الحلال البيّن : يعنى موضوعى را نمىتوانيم پيدا كنيم كه بالقطع و اليقين حلال باشد .\r\nقوله : و لزوم تكليف ما لا يطاق : عطف است به « لما اشرنا اليه » .\r\nمتن :\r\nاقول\r\nلا ريب انّ اكثر الشّبهات الموضوعيّة لا يخلو عن امارات الحلّ و الحرمة كيد المسلم و السّوق و اصالة الطّهارة و قول المدّعى بلا معارض و الاصول العدميّة المجمع عليها عند المجتهدين و الاخباريّين على ما صرّح به المحدّث الاسترابادى كما سيجيئ نقل كلامه فى الاستصحاب .\r\nو بالجملة فلا يلزم حرج من الاجتناب فى الموارد الخالية عن هذه الامارات لقلّتها .\r\nترجمه :\r\n\r\nمقاله مرحوم مصنّف در ذيل كلام مرحوم شيخ حرّ\r\nمرحوم مصنّف مىفرماين :\r\n\r\n","description":"","footnote":"","page_name":" 526 ","page_number":94},
  {"content":"\r\n\r\nشك و ترديدى نيست كه بيشتر شبهات موضوعيّه از امارات حلّ و حرمت همچون يد مسلم ، سوق ، اصالة الطّهارة ، قول مدّعى بدون معارض و اصول عدميّه‌اى كه اجماعى مجتهدين و اخباريّين است و مرحوم محدّث استرآبادى به آن تصريح كرده چنانچه نقل كلام ايشان در استصحاب عنقريب خواهد آمد خالى نمىباشد .\r\nو خلاصه آنكه از اجتناب در مواردى كه از اين امارات خالى است حرجى لازم نمىآيد زيرا اينمموارد بسيار قليل و ناچيز مىباشند .\r\n\r\nشرح مقصود\r\nحاصل فرموده مرحوم مصنّف در اين عبارات آنست كه :\r\nمرحوم شيخ حرّ فرمود : شبهات حكميّه معدود و محدود بوده بطورى كه از اجتناب و احتياط در آنها عسر و حرج لازم نمىآيد از اينرو باكى نيست كه احتياط را در آنها واجب بدانيم بخلاف شبهات موضوعيّه كه از كثرت و عدّت بحدّى هستند كه از لزوم احتياط در آنها تكليف ما لا يطاق پيش مىآيد از اينرو حكم بوجوب اجتناب و لزوم احتياط در آنها ممكن نيست .\r\nدر جواب مىگوئيم :\r\nشبهات موضوعيّه دو قسم هستند .\r\nالف : شبهاتى كه در آنها اماره بر حلّيّت يا حرمت وجود دارد بطورى كه با وجود اين اماره مكلّف سرگردان و متحيّر ديگر نيست نظير شبهاتى كه اماره در آنها يد مسلمان و سوق مسلمين و اصالة الطّهارة و قول مدّعى بدون ابتلاء بمعارض و اصول عدميّه‌اى كه اجماع اخبارى و اصولى بر اعتبارشان است ، مىباشد .\r\nو اكثر شبهات موضوعيّه بلكه مىتوان گفت تمام آنها داراى چنين اماراتى هستند .\r\nب : شبهاتى كه در آنها اماره بر حلّيّت يا حرمت وجود ندارد و اينقسم از شبهات يا اصلا تحقّق نداشته و يا در صورت وجود در نهايت قلّت و كمى هستند بطورى كه از لزوم احتياط و وجوب اجتناب در آنها هيچ عسر و حرجى لازم نمىآيد ، بنابراين فرق مذكور بين شبهه حكميّه و موضوعيّه به نظر صحيح نبوده و نمىتوان به آن\r\n\r\n","description":"","footnote":"","page_name":" 527 ","page_number":95},
  {"content":"\r\n\r\nاعتماد داشت .\r\nقوله : كيد المسلم : مثلا مالى در دست مسلمانى است كه احتمال مسروق بودنش را مىدهيم حال نفس يد مسلمان بر آن اماره بر حلّيّتش بوده لاجرم جايز است باعتماد يد آن را از وى خريد .\r\nقوله : و السّوق : اموالى كه در بازار مسلمين مورد معامله قرار مىدهند بسا احتمال حرمت آنها داده مىشود مثل پنير مثلا كه ممكنست در آن مايه‌اش از ميته بوده در نتيجه خوردنش جايز نباشد ولى نفس سوق مسلمين اماره بر حلّيّت آن بوده از اينرو باعتماد همين اماره خريدنش جايز و سپس مىتوان آن را به مصرف رساند .\r\nقوله : اصالة الطّهارة : غالب اشياء و لوازم از قبيل فرش و لباس و ظروف محتمل النجاسة هستند ولى معذلك اجتناب از آنها لازم نيست زيرا اصالة الطّهارة اماره بر پاكى آنها بوده از اينرو باعتماد آن مباشرت با اشياء مزبور بدون اشكال مىباشد .\r\nقوله : و قول المدّعى بلا معارض : اگر شخصى ادّعاء ملكيّت متاعى را نمود و در مقابل معارض نداشت مثلا گفت فلان منزل تعلّق به من دارد مشروط باينكه يد بر آن نداشته باشد چه آنكه در صورت يد اعتماد بر يد بوده نه بر ادّعاى وى و بهرصورت در مورد مزبور چون براى مدّعى معارضى وجود ندارد نفس ادّعايش اماره بر ملكيّت او بوده از اينرو جايز است مال را از وى خريد .\r\nقوله : و الاصول العدميّة الخ : مثلا وارث اگر شك كند در موت مورّث چون اصل عدم موت جارى است تصرّف وارث در مال مورّث جايز نيست تا زمانيكه قطع و علم به موت پيدا كند .\r\nقوله : لقلّتها : يعنى قلّة الموارد .\r\nمتن :\r\nقال :\r\nو منها : انّ اجتناب الحرام واجب عقلا و نقلا و لا يتمّ الّا باجتناب ما يحتمل التّحريم ممّا اشتبه حكمه الشرعى و من الافراد الغير الظّاهر الفرديّة .\r\nو ما لا يتمّ الواجب الّا به و كان مقدورا فهو واجب الى غير ذلك من الوجوه و ان\r\n\r\n","description":"","footnote":"","page_name":" 528 ","page_number":96},
  {"content":"\r\n\r\nامكن المناقشة فى بعضها فمجموعها فى مثل ذلك كاف شاف فى هذا المقام و اللّه اعلم بحقائق الاحكام . انتهى .\r\nترجمه :\r\n\r\nگفتارى ديگر از مرحوم شيخ حرّ عاملى\r\nسپس مرحوم شيخ حرّ فرموده است :\r\nو از جمله امورى كه فارق است بين شبهه حكميّه و شبهه موضوعيّه اينستكه :\r\nدر شبهه تحريميّه اجتناب از حرام عقلا و نقلا واجب است و اين اجتناب تحقّق پيدا نمىكند مگر باينكه از تمام اشيائيكه محتمل التحريم بوده يعنى حكم شرعى آنها مشتبه است اجتناب و پرهيز شود .\r\nو نيز در موردى كه منشاء شبهه اجمال النّصّ بوده بايد از تمام افرادى كه فرديّت آنها براى حرام غير ظاهر مىباشد اجتناب شود .\r\nو پرواضح است مقدّمه‌اى كه واجب بواسطه آن در خارج تحقّق پيدا نموده و فرض اينستكه مقدور مىباشد واجب است ، بنابراين در مورد كلام اجتناب و احتياط از تمام افراد محتمل الحرمة لازم و واجب مىباشد .\r\nسپس شيخ حرّ فرموده :\r\nو غير اين وجوه ، از ادلّه و وجوه ديگركه تمام بين شبهه حكميّه و شبهه موضوعيّه را فرق گذارده و با دقّت در آنها به خوبى مىتوان پى برد كه چرا در شبهات حكميّه احتياط و اجتناب لازم بوده ولى در شبهات موضوعيّه واجب نمىباشد .\r\nالبتّه برخى از اين وجوه اگرچه قابل مناقشه و اشكال هستند ولى مجموع من حيث هو المجموع در اينمقام كافى و شافى است و اللّه اعلم بحقائق الاحكام .\r\n\r\nشرح مقصود\r\nحاصل فرموده مرحوم شيح حرّ در عبارات مذكور اينستكه :\r\nدر شبهات حكميّه تحريميّه اعمّ از آنكه منشاء شك فقدا نصّ بوده يا اجمال نصّ باشد اجتناب از حرام واقعى بدليل عقل و نقل واجب است و بدون ترديد اين\r\n\r\n","description":"","footnote":"","page_name":" 529 ","page_number":97},
  {"content":"\r\n\r\nاجتناب در خارج تحقّق پيدا نمىكند مگر آنكه از تمام اشيائى كه محتمل التّحريم بوده و حكم شرعى آنها از باب تعارض النصّين يا عدم النّصّ مشتبه است پرهيز و اجتناب شود يا در مورد اجمال نصّ از كلّيه افراد محتمل الفرديّة دورى شود .\r\nپس اجتناب از اشياء محتمل التحريم يا افراد محتمل الفرديّة مقدّمه است براى اجتناب از حرام واقعى و بحسب فرض اين اجتناب و احتياط امرى است مقدور و مورد تمكّن مكلّفين و روشن است مقدّمه واجب وقتى مورد قدرت بود اتيان و ارتكابش واجب است از اينرو بايد بپذيريم كه احتياط در شبهه حكميّه تحريميّه واجب و لازم است چه آنكه تنها بواسطه آن از حرام واقعى اجتناب و پرهيز حاصل مىشود .\r\nقوله : و لا يتمّ الّا باجتناب الخ : ضمير در « لا يتمّ » به اجتناب الحرام راجع است .\r\nقوله : ممّا اشتبه حكمه الشّرعى : اعمّ از آنكه منشاء اشتباه تعارض نصّين بوده يا فقدان نصّ باشد .\r\nقوله : و من الافراد الغير الظاهر الفرديّة : اين عبارت ناظر است به شبهات تحريميّه‌اى كه منشاء اشتباه اجمال نصّ باشد .\r\nقوله : فمجموعها فى مثل ذلك : ضمير در « مجموعها » به وجوه عود كرده و مشار اليه « ذلك » فرق بين شبهه موضوعيّه و شبهه حكميّه مىباشد .\r\nقوله : فى هذا المقام : يعنى مقام فرق بين شبهه حكميّه و شبهه موضوعيّه .\r\nمتن :\r\nاقول\r\nالدّليل المذكور اولى بالدّلالة على وجوب الاجتناب من الشّبهة فى طريق الحكم ، بل لو تمّ لم يتمّ الّا فيه ، لانّ وجوب الاجتناب عن الحرام لم يثبت الّا بدليل حرمة ذلك الشيئ او امر وجوب اطاعة الاوامر و النّواهى ممّا ورد فى الشّرع و حكم به العقل ، فهى كلّها تابعة لتحقّق الموضوع اعنى الامر و النّهى و المفروض الشّكّ فى تحقّق النّهى و حينئذ فاذا فرض عدم الدّليل على الحرمة فاين وجوب ذى المقدّمة حتّى يثبت وجوبها .\r\nنعم ، يمكن ان يقال فى الشّبهة فى طريق الحكم بعد ما قام الدّليل على حرمة\r\n\r\n","description":"","footnote":"","page_name":" 530 ","page_number":98},
  {"content":"\r\n\r\nالخمر يثبت وجوب الاجتناب عن جميع افرادها الواقعيّة و لا يحصل العلم بموافقة هذا الامر العامّ الّا بالاجتناب عن كل ما احتمل حرمته ، لكنّك عرفت الجواب عنه سابقا و انّ التكليف بذى المقدّمة غير محرز الّا بالعلم التّفصيلى او الاجمالى ، فالاجتناب عمّا يحتمل الحرمة احتمالا مجرّدا عن العلم الاجمالى لا يجب لا نفسا و لا مقدّمة و اللّه العالم .\r\nترجمه :\r\n\r\nمقاله مرحوم مصنّف در ذيل كلام شيخ حرّ ( ره )\r\nمرحوم مصنّف مىفرماين :\r\nدليلى كه ذكر شد دلالتش بر وجوب احتياط از شبهه در طريق حكم اولى از عدم وجوب مىباشد ، بلكه اگر اين دليل تمام و صحيح باشد صرفا در همين شبهه بوده و نمىتوان بعنوان ملاك وجوب احتياط در شبهه حكميّه از آن ياد كرد زيرا وجوب اجتناب از حرام واجب و لازم نشده مگر بدليلى كه شيئ مزبور را حرام قرار داده يا از ناحيه امر بوجوب اطاعت اوامر و نواهى كه در شرع وارد شده و عقل به آن حكم مىكند حاصل شده است و جاى ترديد نيست كه تمام اين ادلّه ثبوت حكمشان تابع تحقّق موضوع يعنى امر و نهى مىباشد چه آنكه حكم يعنى وجوب اجتناب از حرام نسبت بموضوع از قبيل معلول نسبت بعلّت است و فقدان معلول در صورت عدم علّت امرى است ضرورى و غير قابل انكار و در مورد بحث فرض آنست كه در تحقّق نهى نسبت بشبهات حكميّه شك داريم در حالى كه در شبهات موضوعيّه وجود نهى مسلّم و قطعى است لذا وقتى دليل بر حرمت معدوم بود پس كجا مىتوان حكم بوجوب ذى المقدّمه نمود تا در نتيجه وجوب مقدّمه نيز ثابت گردد .\r\nبلى ممكنست در شبهه موضوعيّه ( شبهه در طريق حكم ) بگوئيم :\r\nبعد از اينكه دليل بر حرمت خمر مثلا قائم و ثابت گشته اجتناب از تمام افراد و مصاديق واقعيّه آن لازم و واجب مىگردد و تنها زمانى علم بموافقت و امتثال اين امر پيدا مىكنيم كه از تمام محتملات و آنچه ممكنست مصداق خمر بوده و حرام باشد اجتناب نمائيم و بدين ترتيب اجتناب و احتياط در شبهه موضوعيّه نيز واجب مىگردد .\r\n\r\n","description":"","footnote":"","page_name":" 531 ","page_number":99},
  {"content":"\r\n\r\nولى قبلا جواب از اين استدلال گذشت و گفتيم تكليف به ذو المقدّمه هيچگاه محرز نمىشود مگر از طريق علم تفصيلى يا اجمالى و در اين گونه از شبهات علمى تفصيلى كه منتفى است و علم اجمالى نيز وجود ندارد در نتيجه اجتناب از افراد محتمل الحرمة كه از علم اجمالى مجرّد بوده و صرفا مشكوك به شك بدوى هستند نه نفسا واجب بوده و نه مقدّمتا .\r\n\r\nشرح مقصود\r\nحاصل فرموده مرحوم مصنّف در اين عبارات اينستكه :\r\nدليلى را كه مرحوم شيخ حرّ بيان نمود و تقريبى را كه جهت فرق بين شبهه موضوعيّه و حكميّه ايراد فرمود و طىّ آن خواست وجوب احتياط در شبهه حكميّه را اثبات و نفى آن در شبهه موضوعيّه را مدلّل نمايد بر خلاف مراد و مقصود وى دلالت دارد چه آنكه از بيان مذكور وجوب احتياط در شبهه موضوعيّه فهيمده مىشود نه عدم وجوب و لزومش و به تعبير ديگر :\r\nبيان مزبور دلالتش بر وجوب احتياط در شبهه موضوعيّه بمراتب روشن‌تر و واضح‌تر است از دلالتش بر عدم وجوب احتياط و سرّ اين گفتار آنست كه ايشان در تقرير عدم وجوب احتياط در شبهه موضوعيّه فرمود :\r\nاجتناب از حرام عقلا و نقلا واجب است و اينمعنا حاصل نمىشود مگر بواسطه اجتناب از تمام افراد محتمل الحرمة يعنى مقدّمه اجتناب از حرام واقعى اجتناب از افراد مشكوك الحرمة مىباشد و بمقتضاى وجوب مقدّمه واجب اجتناب از افراد محتمل الحرمة واجب و لازم مىباشد .\r\nبايد بگوئيم :\r\nاين تقرير را حضرات براى وجوب اجتناب از اطراف شبهه محصوره ايراد نموده و مىفرماين :\r\nچون در اينقسم از شبهه علم بوجود خطاب تفصيلى داريم و امتثال چنين خطابى واجب است و از طرف ديگر علم بامتثال تنها زمانى حاصل مىشود كه از افراد محتمل التكليف احتياط و اجتناب كنيم لاجرم دورى از اطراف شبهه كه\r\n\r\n","description":"","footnote":"","page_name":" 532 ","page_number":100},
  {"content":"\r\n\r\nهركدام فرد محتمل الحرمة هستند واجب مىباشد .\r\nو چنانچه ملاحظه مىشود عين تقريرى را كه مرحوم شيخ حرّ جهت عدم وجوب احتياط در شبهه موضوعيّه ايراد كردند حضرات براى اثبات وجوب اجتناب بيان داشته‌اند ، بنابراين جاى ترديد نيست كه بيان مرحوم شيح حرّ بر وجوب احتياط در شبهه موضوعيّه ادلّ است تا بر عدم وجوب و اساسا اگر اين بيان را تمام و صحيح دانستيم وجوب احتياط را باستناد آن صرفا در شبهه موضوعيّه بايد لازم بدانيم و از شبهه حكميّه نفى و سلب كنيم و به تعبير واضح و روشن :\r\nاگر اين بيان شيخ حرّ ( ره ) دليل براى عدم وجوب احتياط در شبهه موضوعيّه باشد بايد بگوئيم :\r\nاحتياط در شبهه موضوعيّه لازم و واجب بوده و در شبهه حكميّه واجب نيست زيرا اجتناب از حرام را به دو دليل مىتوان اثبات كرد :\r\n1 - علم بوجود دليلى كه بر حرمت شيئ دلالت مىكند .\r\n2 - امر بوجوب اطاعت از اوامر و نواهى .\r\nبديهى است در شبهات حكميّه هيچيك از ايندو دليل ثابت نبوده تا حرمت ثابت شود و وقتى دليل بر ذى المقدّمه وجود نداشت چگونه بتوان مقدّمه را كه افراد محتمل باشند واجب الاجتناب دانست مثلا در مورد شرب تتن تكليف به اجتناب از آن مشكوك و غير معلوم است و وقتى اصل حرمت كشيدن سيگار معلوم نباشد چطور افراد محتمل را بعنوان مقدّمه واجب لازم الاجتناب بدانيم .\r\nولى در شبهه موضوعيّه مىگوئيم :\r\nاصل دليل بر حرمت همچون حرمت خمر مسلّم و قطعى است و امتثال آن واجب و اطاعتش حتمى است پس هم بوجود دليل بر حرمت علم داريم و هم واجب است از آن اطاعت كنيم و بعد از فراهم بودن اينمعنا واجب است از تمام افراد محتمل الخمريّه ، احتياط و اجتناب كنيم تا بدينوسيله تكليف واقعى را موافقت كرده باشيم .\r\nپس بيان مزبور دليل است براى وجوب احتياط در شبهه موضوعيّه ولى قبلا در دفع توهّم كسانى كه احتياط را در شبهه موضوعيّه با همين بيان واجب دانسته و آن را\r\n\r\n","description":"","footnote":"","page_name":" 533 ","page_number":101},
  {"content":"\r\n\r\nمجراى حكم عقل به عدم قبح عقاب قرار دادند بيانى شافى و وافى ايراد كرده و اين استدلال را مردود قرار داديم و حاصل آن اين بود كه در موارد شبهات موضوعيّه نه تكليف تفصيلا معلوم است و نه اجمالا بلكه ثبوت تكليف مشكوك بدوى است و در موارد شك بدوى احتياط و اجتناب از افراد محتمل الحرمة نه وجوب نفسى داشته و نه بوجوب مقدّمى متّصف هستند و بهرتقدير غرض ما اينستكه بگوئيم بيان مرحوم شيخ حرّ در اينجا اثبات آنچه را قصد دارد نكرده بلكه بر خلاف آن دلالت مىكند .\r\nقوله : بل لو تمّ : يعنى لو تمّ الدّليل المذكور .\r\nقوله : لم يتمّ الّا فيه : ضمير در « فيه » به شبهه در طريق الحكم راجع است .\r\nقوله : و المفروض الشك الخ : يعنى در شبهه حكميّه فرض اينستكه شكّ در تكليف داريم .\r\nقوله : و انّ التكليف بذى المقدّمة الخ : يعنى در مواردى قائل بوجوب مقدّمه هستيم كه تكليف به ذو المقدّمه يا تفصيلا معلوم بوده و يا اجمالا ولى در شبهات موضوعيّه كه اصل تكليف مشكوك به شك بدوى است ابدا احتياط لازم و واجب نمىباشد .\r\nمتن :\r\nالثالث\r\nانّه لا شك فى حكم العقل و النّقل برجحان الاحتياط مطلقا حتّى فيما كان هناك امارة على الحلّ مغنية عن اصالة الاباحة الّا انّه لا ريب فى انّ الاحتياط فى الجميع موجب لاختلال النّظام كما ذكره المحدّث المتقدّم بل يلزم ازيد ممّا ذكره ، فلا يجوز الامر به من الحكيم ، لمنافاته للغرض و التبعيض بحسب الموارد و استحباب الاحتياط حتّى يلزم الاختلال ايضا مشكل لانّ تحديده فى غاية العسر ، فيحتمل التبعيض بحسب الاحتمالات ، فيحتاط فى المظنونات و امّا المشكوكات فضلا عن انضمام الموهومات اليها فالاحتياط فيها حرج مخلّ بالنّظام .\r\nو يدلّ على هذا العقل بعد ملاحظة حسن الاحتياط مطلقا و استلزام كليّته الاختلال .\r\n\r\n","description":"","footnote":"","page_name":" 534 ","page_number":102},
  {"content":"\r\n\r\nترجمه :\r\n\r\nامر سوّم\r\nشكّى نيست در اينكه عقل و نقل مطلقا به رجحان احتياط حكم مىكنند حتّى در جائى كه اماره بر حلّيت وجود داشته و ما را از اجراى اصالة الاباحه بىنياز مىگرداند .\r\nولى در عين حال بايد توجّه داشت كه احتياط در تمام موارد همانطورى كه محدّث مذكور بيان داشت موجب اختلال نظام مىگردد بلكه اين احتياط بيش از آنچه ايشان فرمود بدنبال دارد و از اين كشف مىكنيم پس حكيم على الاطلاق به آن امر نفرموده زيرا با غرض او منافات دارد و نقش غرض با حكمت سازش ندارد .\r\nو اگر بخواهيم بحسب موارد تبعيض قائل شده و احتياط را مستحب دانسته تا وقتى كه موجب اختلال گردد اين نيز مشكل است زيرا تحديد و تعيين آن در غايت عسر و نهايت صعوبت مىباشد ، بنابراين محتمل است كه بحسب احتمالات تبعيض قائل شده و بگوئيم :\r\nدر خصوص مظنونات احتياط لازم است امّا در مشكوكات چه رسد موهومات احتياط لازم نبوده زيرا احتياط در آنها موجب حرج و مخلّ به نظام مىباشد .\r\nو دليل بر اين احتمال عقل بوده كه پس از ملاحظه حسن احتياط بطور مطلق و مستلزم بودن آن اختلال بنظام را چنين حكم مىنمايد .\r\n\r\nشرح مقصود\r\nحاصل فرموده مرحوم مصنّف در عبارات مذكور اينستكه :\r\nعقل و نقل متّفقند بر اينكه احتياط بطور مطلق و در تمام موارد پسنديده است حتّى در جائى كه اماره بر حلّيت شيئى قائم شده باشد بطورى كه نيازى به اصالة الاباحة نباشد مثل اينكه دو شاهد عادل شهادت دهند به طهارت فلان لباس و مباح بودن فلان مكان ، چه آنكه شهادت عدلين در موضوعات حجّت بوده و مىتوان بر طبق آن عمل نمود ولى در عين حال اگر شخص احتياط نموده و از لباس يا مكان محتمل الحرمة احتياط و اجتناب نمايد فعلش پسنديده و احتياطش نيكو مىباشد و بهرصورت در اينحكم هيچ ترديد و اشكالى نمىباشد منتهى آنچه مطرح است اينكه\r\n\r\n","description":"","footnote":"","page_name":" 535 ","page_number":103},
  {"content":"\r\n\r\nاگر در تمام موارد احتمال و شبهه بخواهيم احتياط كنيم و اين امر مستحسن را رعايت نمائيم بدنبالش اين محذور و مفسده هست كه نظام اجتماع مختل مىگردد و همانطورى كه مرحوم محدّث سابق الذكر خاطرنشان نمود شخص بايد به لقمه واحدى اكتفاء كرده و بقيّه وقت را به احتياط و اجتناب از موارد شبهه بپردازد بلكه ما مىگوئيم بيش از آنچه ايشان فرمود لازم مىآيد و چون خالق متعال حكيم على الاطلاق است حكمتش مقتضى نيست ما را بچنين عمل شاق و مفسده‌انگيزى مكلّف كرده باشد چه آنكه چنين تكليفى مسلّما موجب نقض غرض او مىگردد زيرا غرض حكيم برپا بودن نظام و عدم فتنه و آشوب بوده در حالى كه لزوم احتياط در تمام موارد شبهه فتنه‌زا و باعث اختلال در نظام است بنابراين جمع بين حسن احتياط و رعايت نظام مقتضى است كه احتياط را تبعيض كنيم از اينرو چهار احتمال قائم است :\r\n1 - تبعيض بحسب موارد .\r\n2 - تبعيض بحسب احتمالات .\r\n3 - تبعيض بحسب محتملات .\r\n4 - تبعيض بين موارد اماره .\r\n\r\nشرح احتمال اوّل و ضعف آن\r\nاحتمال اوّل اينستكه بگوئيم : چون از طرفى احتياط امر مستحسن و پسنديده‌اى است كه عقل و نقل بر آن متّفقند و از جانب ديگر عمل به آن در كلّ موارد احتمال و شبهه تالى فاسد دارد لا جرم براى فرار از وقوع فساد مىگوئيم احتياط تا جائى حسن دارد و عمل به آن در موارد شبهه تا حدّى عقلا و نقلا پسنديده است كه منجر به اختلال نظام نشود و در صورت منتهى شدن به آن قبيح مىباشد .\r\nاين احتمال ضعيف بوده و نمىتوان به آن تكيه نمود زيرا مقدار اين موارد كه به اختلال نظام منجر نشوند معلوم نيست و تحديد و تعيين آن در نهايت صعوبت و غايت عسر مىباشد پس تفوّه و طرح اين احتمال صرفا يك احتمال فكرى بيش نبوده كه در\r\n\r\n","description":"","footnote":"","page_name":" 536 ","page_number":104},
  {"content":"\r\n\r\nخارج قابل اجراء نمىباشد .\r\n\r\nشرح احتمال دوّم و استدلال بر آن\r\nاحتمال دوّم اينستكه بگوئيم به منظور فرار از مفسده اختلال نظم و در عين حال عمل به احتياط به تمام احتمالات ترتيب اثر نداده و همه را سبب عمل به احتياط قرار نمىدهيم بلكه مىگوئيم :\r\nاگر احتمال در مرتبه ظنّ بود البتّه سبب براى حسن احتياط است ولى شك يا وهم نه تنها سبب براى حسن آن نبوده بلكه انضمام احتياط ناشى از ايندو به احتياطى كه مسبّب از ظنّ به حرمت است چون موجب حرج و اخلال در نظام مىگردد قبيح مىباشد لا جرم به احتياط ناشى از ظنّ به حرام اكتفاء كرده و در مورد شك و وهم برائت جارى مىكنيم .\r\nو دليل بر قوّت اين احتمال عقل مىباشد چه آنكه عقل پس از آنكه حسن احتياط را بطور مطلق درك نمود و از طرف ديگر كلّيتش را موجب اختلال در نظام ديد بطور جزم و قطع به تبعيض آن بحسب احتمالات حكم خواهد نمود باينمعنا كه احتياط در خصوص مظنونات را مستحسن و در مشكوكات و موهومات را قبيح اعلام مىكند .\r\nقوله : حتّى فيما كان هناك امارة على الحلّ : مرحوم بارفروشى در شرح اين عبارت فرموده‌اند :\r\nآنچه را كه مرحوم مصنّف در اينمقام ايراد كرده‌اند واضح و روشن است زيرا مراتب امتثال حكم شرعى طبق آنچه قبلا گفته شد چهارتا است :\r\n1 - امتثال حكم شرعى بواسطه علم تفصيلى .\r\nو مقصود از آن اينستكه مكلّف آنچه را كه تفصيلا مىداند مكلّف به است امتثال كند و در معناى آن است اين كه بواسطه طريق شرعى مكلّف به ثابت گردد اگرچه طريق مزبور مفيد علم و ظنّ نباشد همچون اصولى كه در موارد خود جارى مىشوند .\r\n\r\n","description":"","footnote":"","page_name":" 537 ","page_number":105},
  {"content":"\r\n\r\n2 - امتثال حكم شرعى بواسطه علم اجمالى كه آن با احتياط تحقّق مىيابد .\r\n3 - امتثال حكم شرعى بواسطه ظنّ تفصيلى .\r\nو منظور از آن اينستكه مكلّف آنچه را كه ظنّ دارد مكلّف به است امتثال كرده و بياورد .\r\n4 - امتثال حكم شرعى بواسطه ظنّ اجمالى .\r\nاين نحو از امتثال با امتثال احتمالى تحقّق مىيابد همچون تعبّد نمودن بيكى از دو احتمال وجوب و حرمت يا ببعضى از محتملات مكلّف به .\r\nسپس فرموده :\r\nمرحوم مصنّف در مقصد دوّم كه مبحث ظنّ باشد فرموده‌اند :\r\nبه حكم عقل عدول از مرتبه سابقه به لاحقه جايز نيست مگر آنكه مرتبه سابقه متعذّر باشد بنابراين وقتى مرتبه سابقه تعذّر داشت و بحسب فرض مرتبه دوّم نيز واجب نبود البتّه مرتبه سوّم تعيّن پيدا مىكند و بايد توجّه داشت كه با امكان مرتبه سوّم و رعايت آن اكتفاء كردن بمرتبه چهارم جايز نمىباشد .\r\nبنابراين امتثال حكم شرعى با علم اجمالى كه از احتياط حاصل مىشود بر امتثال ظنّى مقدّم است مگر آنكه عمل به احتياط بملاحظه عسر و حرجى كه بدنبالش باشند متعذّر باشد يا اختلال نظام كه بر آن مترتّب مىگردد آن را مرجوح بلكه غير جايز قرار دهد كه البتّه در ايندو فرض بامتثال ظنّى بايد روى آورد و مقتضاى اين تقرير آنست كه عمل به احتياط عقلا متعيّن بوده و بر امتثال ظنّى مقدّم مىباشد ولى عبارت مرحوم مصنّف در اينجا دلالت دارد بر اينكه احتياط به حكم عقل بر ظنّ رجحان دارد زيرا عمل بظنّ اگرچه موجب برائت يقينى است و لو اماره با واقع مخالف باشد ولى در عين حال عمل به احتياط سبب حصول برائت يقينى و امتثال جزمى بوده مضافا باينكه واقع را محرز و معلوم نموده و با آن مطابقت قطعى دارد .\r\nقوله : فيما كان هناك امارة على الحلّ : مانند مثالى كه ذكر شد يعنى دو شاهد عادل شهادت دهند بر مباح بودن مكانى و اينكه غصبى نيست .\r\nقوله : الّا انّه لا ريب الخ : ضمير در « انّه » به معناى شأن مىباشد .\r\nقوله : المحدّث المتقدّم : مقصود مرحوم شيخ حرّ مىباشد .\r\n\r\n","description":"","footnote":"","page_name":" 538 ","page_number":106},
  {"content":"\r\n\r\nقوله : فلا يجوز الامر به من الحكيم : ضمير در « به » به احتياط مطلق راجع است .\r\nقوله : لمنافاته للغرض : ضمير در « لمنافاته » به امر به احتياط مطلق راجع است .\r\nقوله : لانّ تحديده فى غاية العسر : ضمير در « تحديده » به موارد احتياط كه منجر به اختلال نظام مىشوند راجع است .\r\nقوله : فيحتمل التّبعيض بحسب الاحتمالات : ملخّص فرموده ايشان در اينمقام اينستكه :\r\nنفى احتياط بواسطه لزوم عسر و حرج و اختلال نظام مقتضى است كه مراعات تمام احتمالات اعمّ از مظنونات و مشكوكات و موهومات واجب نباشد بلكه مراعات خصوص مظنونات كفايت مىكند ، بنابراين عمل به احتياط را بخصوص مظنونات اختصاص داده و از مشكوكات و موهومات نفى مىكنيم تا بدين‌ترتيب هم به احتياط عمل كرده و هم موجب اختلال نظام را فراهم نياورده باشيم .\r\nقوله : عن انضمام الموهومات اليها : ضمير در « اليها » به مظنونات راجع است .\r\nقوله : فالاحتياط فيها حرج الخ : ضمير در « فيها » به مشكوكات راجع است .\r\nقوله : و يدلّ على هذا ، العقل : مشار اليه « هذا » احتمال دوّم مىباشد .\r\nقوله : و استلزام كلّيته الاختلال : ضمير در « كلّيته » به احتياط راجع است .\r\nمتن :\r\nو يحتمل التّبعيض بحسب المحتملات ، فالحرام المحتمل اذا كان من الامور المهمّة فى نظر الشّارع كالدّماء و الفروج بل مطلق حقوق النّاس بالنّسبة الى حقوق اللّه تعالى يحتاط فيه و الّا فلا .\r\nو يدلّ على هذا جميع ما ورد من التّأكيد فى امر النكاح و انّه شديد و انّه يكون منه الولد : منها : ما تقدّم فى قوله عليه السّلام :\r\nلا تجامعوا على النّكاح بالشبهة قال عليه السّلام :\r\nفاذا بلغك انّ امرأة ارضعتك الى ان قال :\r\nانّ الوقوف عند الشبهة خير من الاقتحام فى الهلكة .\r\nو قد تعارض هذه بما دلّ على عدم وجوب السّؤال و التوبيخ عليه و عدم قبول قول من يدّعى حرمة المعقودة مطلقا او به شرط عدم كونه ثقة و غير ذلك .\r\n\r\n","description":"","footnote":"","page_name":" 539 ","page_number":107},
  {"content":"\r\n\r\nو فيه انّ مساقها التسهيل و عدم وجوب الاحتياط ، فلا ينافى الاستحباب .\r\nترجمه :\r\nسپس مرحوم مصنّف مىفرماين :\r\nو محتمل است نسبت به محتملات تبعيض قائل شده و بگوئيم :\r\nحرام محتمل در صورتى كه از امور مهمّه در نظر شارع مقدّس باشد همچون دماء و فروج بلكه مطلق حقوق النّاس نسبت بحقوق اللّه تعالى البتّه در آن احتياط قائل شده و در غير اين صورت احتياط لازم نيست و دليل بر اين تقرير و بيان : جميع اخبار و احاديثى است كه در اين باب وارد شده و ما را به نكاح مأمور ساخته و در اين امر تأكيد شايانى نموده و فرموده‌اند :\r\nنكاح امر شديدى است و ولد و فرزند تنها از اين طريق در خارج حاصل مىشود از جمله اين اخبار حديثى است كه قبلا گذشت و در طىّ آن اين فقره آمده بود :\r\nلا تجامعوا على النكاح بالشبهة ( مرتكب نكاح مورد شبهه نشويد ) .\r\nسپس امام عليه السّلام فرمودند :\r\nفاذا بلغك انّ امرأة ارضعتك ( وقتى بسمع شما رسيد زنى شما را شير داده است ) تا آنجا كه فرمود :\r\nانّ الوقوف عند الشبهة خير من الاقتحام فى الهلكة ( در وقت شبهه توقّف كردن بهتر است از خود را بر هلاكت قرار دادن ) .\r\nاين خبر چنانچه ملاحظه مىشود احتمال ارتكاب حرام در نكاح را جدّى تلقّى كرده فلذا ما را امر به احتياط و اجتناب از حرام واقعى مكلّف ساخته است .\r\nولى با اين اخبار ، اخبار ديگرى كه مضمونشان عدم وجوب سؤال و توبيخ و سرزنش بر آن و عدم قبول قول كسى كه مدّعى حرمت معقوده است مطلقا يا بشرطيكه ثقه نباشد و نيز غير آن از مضامين ديگر معارضه مىكنند .\r\nولى اشكالى كه هست اينكه تعارض مزبور واقع نيست چه آنكه سوق اين اخبار معارض براى تسهيل و افاده عدم وجوب احتياط بوده و بديهى است كه اينمعنا با استحباب احتياط و اجتناب از محتملات هيچ تنافى ندارد .\r\n\r\n","description":"","footnote":"","page_name":" 540 ","page_number":108},
  {"content":"\r\n\r\n\r\nشرح مقصود\r\n\r\nشرح احتمال سوّم\r\nقبلا گفتيم جمع بين حسن احتياط و فرار از عدم اخلال بنظام و دفع عسر و حرج مقتضى است كه بيكى از چهار احتمال ملتزم شويم ، شرح دو احتمال گذشت و اينك احتمال سوّم :\r\nحاصل آن اينستكه مىگوئيم احتياط را بحسب محتملات تبعيض نموده و ملتزم مىشويم باينكه : حرام محتمل اگر از امورى باشد كه در نظر شارع پراهمّيّت تلقّى شده البتّه احتياط در آن حسن و راجح است همچون : دماء و فروج و مطلق حقوق النّاس .\r\nو امّا در غير آن نظير حقوق اللّه احتياط را ترك و رها مىكنيم .\r\nو دليل بر اين احتمال تمام اخبار و رواياتى است كه در آن راجع به امر نكاح تأكيد گرديده و بيان شده كه چون از آن فرزند و نسل بهم مىرسد محلّ احتياط تام و اجتناب از احتمالات حرام مىباشد و از جمله اين اخبار حديثى است كه طى آن امام عليه السّلام از نكاح در موارد مشتبه نهى فرموده و اظهار كردند :\r\nاگر بسمع تو رسيد فلان زن خواهر رضاعى تو است از ازدواج با وى دورى كن اگرچه دليل و شاهدى براى حرمت در دست تو نباشد چه آنكه وقوف و عدم ارتكاب شبهه از مرتكب شدنش بهتر و نيكوتر مىباشد .\r\nو چنانچه در اينحديث ملاحظه مىشود شبهه در مورد ازدواج از موارد شبهه موضوعيّه بوده كه معصوم عليه السّلام بملاحظه اهمّيّت آن احتياط و اجتناب از احتمال حرام را امرى مستحسن و راجح قرار داده‌اند .\r\nو بهرصورت اين‌گونه از اخبار و احاديث پشتوانه احتمال سوّم بوده كه احتياط را بايد تبعيض نمود در برخى موارد همچون موارد مهتم‌بها كه شارع مقدّس حتّى الامكان مخالفت با آن را خوش ندارد احتياط حسن داشته و در بعضى ديگر كه اهمّيّت چندانى از نظر شرع انور ندارند احتياط نيكو نيست بلكه رعايت عدم اخلال بنظام بر آن حاكم و مقدّم مىباشد و بتعبير ديگر مصلحت كامنه در اقامه نظام و بپاداشتن نظام جامعه بر مفسده ارتكاب محتمل الحرمة و لو با حرام واقعى مصادف شود\r\n\r\n","description":"","footnote":"","page_name":" 541 ","page_number":109},
  {"content":"\r\n\r\nحاكم و راجح بوده بطورى كه قطع داريم شارع مقدّس به ترك چنين احتياطى راضى و خشنود مىباشد .\r\nسؤال\r\nاگرچه اخبار مزبور پشتوانه و دليل براى اين احتمال هستند ولى در مقابل آنها روايات و احاديث ديگرى وجود داشته كه احتياط در موارد مهتم‌بها از قبيل نكاح را مرجوح قرار داده‌اند و بدين‌ترتيب تبعيض بحسب محتملات نيز بلا دليل مىباشد .\r\nجواب\r\nمرحوم مصنّف مىفرماين :\r\nاين تعارض صحيح نيست يعنى بين اخبار ياد شده و اين احاديث و رواياتى كه ادّعاى معارض بودن آنها شده هيچگونه تعارضى وجود ندارد زيرا اخبار معارض در مقام تسهيل و نفى وجوب احتياط بوده نه عدم حسن آن تا با احاديث گذشته كه ضامن بيان حسن و رجحان احتياط هستند تعارض داشته باشند .\r\nقوله : يحتاط فيه : ضمير در « فيه » به مطلق حقوق النّاس راجع است .\r\nقوله : و قد تعارض هذه : مشار اليه « هذه » اخبارى است كه بر حسن احتياط در شبهات موضوعيّه‌اى كه مهتم بها عند الشّارع هستند دلالت دارند .\r\nقوله : مطلقا : چه مدعى حرمت موثّق بوده و چه غير موثّق باشد .\r\nقوله : و فيه انّ مساقها : ضمير در « مساقها » به ما دلّ على عدم وجوب السؤال الخ راجع است .\r\nمتن :\r\nو يحتمل التبعيض بين موارد الامارة على الاباحة و موارد لا يوجد الّا اصالة الاباحة فيحمل ما ورد من الاجتناب عن الشبهات و الوقوف عند الشبهات على الثانى دون الاوّل ، لعدم صدق الشبهة بعد الامارة الشّرعيّة على الاباحة ، فانّ الامارات فى الموضوعات بمنزلة الادلّة فى الاحكام ، مزيلة للشبهة خصوصا اذا كان المراد من الشبهة ما يتحيّر فى حكمه و لا بيان من الشّارع لا عموما و لا خصوصا بالنّسبة\r\n\r\n","description":"","footnote":"","page_name":" 542 ","page_number":110},
  {"content":"\r\n\r\nاليه دون مطلق ما فيه الاحتمال و هذا بخلاف اصالة الاباحة ، فانّها حكم فى مورد الشبهة لا مزبلة لها .\r\nهذا و لكن ادلّة الاحتياط لا ينحصر فيما ذكر فيه لفظ الشبهة ، بل العقل مستقل بحسن الاحتياط مطلقا .\r\nفالاولى الحكم برجحان الاحتياط فى كلّ موضع لا يلزم منه الحرام .\r\nو ما ذكر من انّ تحديد الاستحباب بصورة لزوم الاختلال عسر فهو انّما يقدح فى وجوب الاحتياط لا فى حسنه .\r\nترجمه :\r\nسپس مرحوم مصنّف مىفرماين :\r\nمحتمل است نسبت بموارد اماره تبعيض قائل شده و بگوئيم :\r\nبين مواردى كه اماره بر اباحه آن قائم بوده و مواضعى كه صرفا اصالة الاباحه جارى است فرق مىباشد به اين بيان كه اخبار وارد و دال بر اجتناب از شبهات يا وقوف عند الشبهات محمول بر موارد دوّم بوده نه مواضعى كه از قبيل قسم اوّل مىباشند زيرا بعد از قيام اماره شرعى بر اباحه شبهه صادق نمىباشد چه آنكه وجود امارات و قيام آنها در موضوعات بمنزله قيام ادلّه در احكام بوده و همانطورى كه ادلّه در احكام اگر شبهه را اينطور تعريف كنيم :\r\nشبهه عبارتست از آنچه كه در حكمش متحيّر بوده و در آن بيانى از شارع مقدّس نه بطور عموم و نه بنحو خصوص در دست باشد نه آنكه مطلق امر محتمل باشد .\r\nبخلاف اصالة الاباحة زيرا اين اصل خود حكمى است در مورد شبهه كه شخص جاهل موظّف است به آن عمل كند نه آنكه شبهه را ازاله و بر طرف نمايد .\r\nسپس مرحوم مصنّف مىفرماين :\r\nولى ادلّه احتياط منحصر در آنچه مشتمل بر لفظ شبهه هست نموده بلكه عقل نيز بحسن آن بطور مطلق حكم مىنمايد بنابراين اولى اينستكه حكم به رجحان آن نموده و در هرموردى كه از رعايت آن حرام لازم نبايد مستحسنش بدانيم .\r\nو بايد توجّه داشت آنچه قبلا بيان نموده و گفتيم :\r\n\r\n","description":"","footnote":"","page_name":" 543 ","page_number":111},
  {"content":"\r\n\r\nتحديد استحباب احتياط به لزوم اختلال بسيار مشكل است .\r\nصرفا مضرّ به وجوب احتياط بوده و باعث نفى آن مىشود نه آنكه قادح در حسن احتياط باشد .\r\n\r\nشرح مقصود\r\n\r\nشرح احتمال چهارم\r\nحاصل فرموده مرحوم مصنّف در اينمقام آنست كه :\r\nممكنست براى رفع اخلال بنظام و عمل به احتياط به تبعيض ذيل ملتزم شويم :\r\nموارد شبهه بر دو قسمند :\r\nالف : مواردى كه در آنها اماره بر اباحه قائم است مثل اينكه در اباحه و غصبى بودن مكانى شك كنيم و دو عادل شهادت به مباح بودنش دهند .\r\nب : مواردى كه تنها در آن اصالة الاباحه بوده نه اماره و يا دليل ديگر مثل اينكه در مثال فوق هيچيك از امارات قائم و ناهض نباشند بلكه صرفا باصالة الاباحه بخواهيم عمل كنيم .\r\nبا توجّه به اين تقسيم مىگوئيم :\r\nاخبار و رواياتى كه مضمون آنها حسن احتياط و عمل به آن بوده و وقوف در شبهات را مستحسن قرار داده‌اند محمول بر صورت دوّم هستند نه فرض اوّل و بعبارت ديگر :\r\nدر مواردى كه از قبيل قسم اوّل بوده جاى احتياط و حسن آن نبوده بخلاف مواضع و مواردى كه از قسم دوّم محسوب مىشوند و بدين ترتيب از لزوم اخلال بنظام و گرفتار عسر و حرج شدن جلوگيرى كرده و در عين حال به احتياط نيز كه اجمالا امر مستحسنى است عمل كرده‌ايم .\r\n\r\nسرّ تبعيض و تفصيل مذكور\r\nمرحوم مصنّف در شرح اينمقام مىفرماين :\r\n\r\n","description":"","footnote":"","page_name":" 544 ","page_number":112},
  {"content":"\r\n\r\nدر مواردى كه اماره بر اباحه قائم است شبهه صدق نمىكند تا اخبار دالّه بر حسن احتياط در موارد شبهه شامل آن بشود چه آنكه اماره در موضوعات همچون دليل در احكام مىباشد پس همانطورى كه بعد از قيام دليل در احكام جهل و شبهه مرتفع است و عالم بدليل حق ندارد به اصول عمليّه كه وظائف جاهلين به دليل است عمل نمايد عينا پس از قيام اماره و بيّنه در موضوعات شخص از جهل بموضوع خارج شده و شبهه‌اش مرتفع مىگردد پس وجهى ندارد به احتياط كه وظيفه شخص گرفتار به شبهه است عمل نمايد بخلاف مواردى كه اماره بر اباحه قائم نبوده و غير از اصالة الاباحه هيچ اماره و بيّنه‌اى در دست نيست چه آنكه شخص در اينموارد جاهل بموضوع بوده و شبهه برايش حاصلست لا جرم موضوع اخبار احتياط صادق بوده در نتيجه روايات و احاديث ياد شده شامل آن مىگردند لذا عمل به احتياط در اين گونه موارد بدون ترديد مستحسن و پسنديده مىباشد .\r\nسؤال\r\nاگرچه بحسب فرض در اين گونه موارد اماره و بيّنه قائم نيست ولى نفس اصالة الاباحه در بر طرف كردن شبهه و ازاله آن كافى بوده و بدين‌ترتيب همچون صورت اوّل پس از قيام اين اصل شبهه مرتفع گشته و جائى براى حسن احتياط باقى نمىماند .\r\nجواب\r\nبين اماره و اصالة الاباحه فرق است و آن اينكه :\r\nاماره چون نظر بواقع داشته جهل جاهل بواقع را بر طرف مىكند مثلا اگر دو عادل شهادت به مباح بودن مكانى دادند مؤدّاى شهادتشان اينستكه واقع امر و حقيقت مطلب اينستكه زمين مباح و غير غصبى است از اينرو بعد از قيام اين اماره شخص علم يا وثوق به مباح بودن مكان پيدا كرده و شبهه‌اى در اين‌باره برايش باقى نمىماند بخلاف اصالة الاباحه كه اصلا نظرى بواقع نداشته تا شبهه نسبت به آن را ازاله و بر طرف نمايد و به تعبير ديگر :\r\n\r\n","description":"","footnote":"","page_name":" 545 ","page_number":113},
  {"content":"\r\n\r\nعمل باصالة الاباحه وظيفه‌اى است كه در حق جاهل ثابت بوده و با حفظ جهل و شبهه عمل به آن مىكنند لذا صرف قيام اين اصل در رفع شبهه و ازاله آن كافى نبوده در نتيجه موضوع احتياط كه شبهه باشد با بودن اين اصل باقى است و بدين‌ترتيب اخبار احتياط مورد مزبور را شامل مىشوند .\r\nمؤلّف گويد :\r\nتا اينجا شرح و تقرير تبعيض احتياط بحسب موارد اماره بر احتياط و مواضع قيام اصالة الاباحه گذشت .\r\nسپس مرحوم مصنّف مىفرماين :\r\nتفصيل مذكور البتّه زمانى تمام و صحيح است كه ادلّه احتياط منحصر در آنچه لفظ « شبهه » در آنست باشد ولى اينطور نيست زيرا يكى از ادلّه حسن احتياط عقل بوده و آن مطلقا حكم بحسن احتياط مىكند حتّى در موارد قيام اماره بر اباحه ، بنابراين شايسته و سزاوار است كه تبعيض و تفصيل به اين نحو داده شود :\r\nدر هرموردى كه از ناحيه احتياط حرامى پيش نيايد ، احتياط حسن و نيكو است و در هرموضعى كه از قبل آن امر حرامى لازم آيد ، احتياط حسن نداشته بلكه قبيح نيز مىباشد .\r\nقوله : لعدم صدق الشبهة : علّت است براى تبعيض مزبور .\r\nقوله : بالنّسبة اليه : ضمير در « اليه » به ما يتحيّر فى حكمه راجع است .\r\nقوله : لا مزيلة لها : ضمير در « لها » به شبهه راجع است .\r\nقوله : لا يلزم منه الحرام : ضمير در « منه » به احتياط راجع است .\r\nمؤلّف گويد :\r\nموردى كه از ناحيه احتياط امر حرام پيش بيايد مثل اينكه لازمه احتياط اخلال به نظام اجتماع باشد .\r\nقوله : من انّ تحديد الاستحباب الخ : خبر كلمه « انّ » لفظ « عسر » است كه بعدا ذكر شده .\r\nقوله : فهو انّما يقدح الخ : خبر است براى « ما ذكر » .\r\n\r\n","description":"","footnote":"","page_name":" 546 ","page_number":114},
  {"content":"\r\n\r\nمتن :\r\nالرابع\r\nاباحة ما يحتمل الحرمة غير مختصّة بالعاجز عن الاستعلام ، بل يشمل القادر على تحصيل العلم بالواقع ، لعموم ادلّته من العقل و النّقل و قوله عليه السّلام فى ذيل رواية مسعدة بن صدقه : و الاشياء كلها على هذا حتّى يستبين لك غيره او تقوم به البيّنة ، فانّ ظاهره حصول الاستبانة و قيام البيّنة لا بالتحصيل و قوله هو لك حلال حتّى يجيئك شاهدان لكن هذا و اشباهه مثل قوله عليه السّلام فى اللّحم المشترى من السّوق كل و لا تسئل و قوله عليه السّلام :\r\nليس عليكم المسئلة ، انّ الخوارج ضيّقوا .\r\nو قوله عليه السّلام فى حكاية المنقطعة الّتى تبيّن لها زوج .\r\nلم سئلت ، واردة فى موارد وجود الامارة الشرعيّة على الحلّية ، فلا تشمل ما نحن فيه الّا انّ المسئلة غير خلافية مع كفاية الاطلاقات .\r\nترجمه :\r\n\r\nامر چهارم\r\nحكم به اباحه محتمل الحرمة اختصاصى به عاجز از استعلام نداشته ، بلكه قادر بر تحصيل علم را نيز شامل مىشود زيرا عقل و نقل كه دلالت بر اينحكم دارند عام بوده و عمومشان متمكّن از تحصيل علم بواقع را نيز در بر مىگيرد .\r\nاز جمله ادلّه نقليّه‌اى كه عام بوده و عمومش شامل عاجز از استعلام مىگردد ادلّه ذيل مىباشند :\r\nالف : قول امام عليه السّلام در ذيل روايت مسعدة بن صدقه كه فرمودند :\r\nو الاشياء كلّها على هذا حتّى يستبين لك غيره او تقوم به البيّنة .\r\nتمام اشياء چنين بوده يعنى مباح هستند تا زمانيكه براى شما غير آن ظاهر گشته يا بيّنه بر خلافش قائم گردد .\r\nاز ظاهر اين كلام استفاده مىشود كه حكم به اباحه ثابت است تا وقتى كه استبانه يا قيام بيّنه حاصل شود نه اينكه بواسطه دنبال رفتن و تحصيل نمودن بلكه اينمعنا خودبخود تحقّق يابد و پرواضح است كه اينمضمون شامل عاجزى كه قادر بر تحصيل علم نيست مىباشد .\r\n\r\n","description":"","footnote":"","page_name":" 547 ","page_number":115},
  {"content":"\r\n\r\nب : فرموده امام عليه السّلام در روايت ديگر :\r\nهو لك حلال حتّى يجيئك شاهدان .\r\nآن شيئ محتمل الحرمة براى تو حلال است تا وقتى كه دو شاهد عادل نزد تو آيند و شهادت بحرمتش دهند .\r\nدر اين كلام امام عليه السّلام نيز معلوم شدن واقع مستند به آمدن دو شاهد و قائم شدن ايندو قرار داده شده نه تحصيل علم مكلّف بواقع و چنانچه گفته شد اينمضمون عاجز از استعلام را شامل مىگردد .\r\n\r\nاستدراك\r\nسپس مرحوم مصنّف مىفرماين :\r\nولى به اين روايت و اشباه آن نمىتوان براى مقصود و منظورى كه داريم استدلال كنيم زيرا اين گونه از روايات در موردى وارد شده‌اند كه اماره شرعيّه بر حلّيت مشتبه قائم است از اينرو شامل مورد بحث نمىباشند ، بنابراين روايات مذكور مانند سه روايت ذيل مىباشند :\r\nروايت اوّل : امام عليه السّلام راجع به گوشتى كه از بازار خريده مىشود فرموند :\r\nكل و لا تسئل ( بخور و از آن سؤال مكن ) .\r\nروايت دوّم : فرموده امام عليه السّلام است كه مىفرماين :\r\nليس عليكم المسئلة ، انّ الخوارج ضيّقوا ( بر شما سؤال نمودن واجب نيست ، چه آنكه خوارج خود را بواسطه سؤال در تنگنا قرار دادند ) .\r\nروايت سوّم : امام عليه السّلام راجع به زنى كه منقطعه و مطلّقه بوده و شخصى با او ازدواج كرده و سپس بواسطه تحقيق معلوم شد كه وى شوهردار بوده است فرمودند :\r\nلم سئلت . . . . ( چرا سؤال كردى ) .\r\nسپس مرحوم مصنّف مىفرماين :\r\nاگرچه طبق اين بيان اخير به روايات مذكور نمىتوان در مسئله مورد كلام\r\n\r\n","description":"","footnote":"","page_name":" 548 ","page_number":116},
  {"content":"\r\n\r\nاستدلال نمود ولى در عين حال مسئله محلّ خلاف نبوده و كافّه اصوليّون در محتمل الحرمة قائل به برائت بوده چه نسبت بكسيكه قادر بر تحصيل علم باشد و چه نسبت به عاجز از اين گذشته بر فرض به روايات ياد شده نتوانيم تمسّك بجوئيم اطلاقات وارده براى ما كافى بوده و باستناد آنها مىتوان بطور مطلق حكم به اباحه نمود .\r\n\r\nشرح مقصود\r\nحاصل فرموده مصنّف عليه الرّحمه در اين عبارات شرح دو نكته است :\r\n\r\nنكته اوّل\r\nگفته شد در مورد محتمل الحرمة حكم در حق جاهل اباحه بوده و وى مىتواند محتمل را مرتكب شود اگرچه در واقع حرام باشد ، اكنون مىگوئيم :\r\nاينحكم اختصاص به كسى كه عاجز از تحصيل علم بواقع است ندارد بلكه غير از عاجز قادر را نيز شامل مىشود و دليل ما بر اين ادّعا عموم ادلّه دالّه بر اباحه مىباشد چه آنكه دليل آن يا عقل بوده و يا نقل :\r\nامّا عقل بدون هيچ تحديد و تقييدى عقاب جاهل را بر ارتكاب حرام واقعى تقبيح مىكند اعمّ از آنكه وى قادر بر تحصيل واقع بوده يا عاجز از آن باشد چه آنكه موضوع حكم عقل به اباحه و جواز ارتكاب قبح عقاب بلا بيان است لذا اينموضوع بمجرّد اينكه تحقّق يافت حكم به جواز ارتكاب نيز از جانب عقل صادر مىشود بدون اينكه آن را بمورد و شخص خاصّى اختصاص دهد .\r\nو امّا نقل :\r\nرواياتى كه در اين باب وارد شده‌اند هيچيك جاهل را مكلّف به تحصيل علم نكرده بلكه غايت و منتهى اليه اباحه را واضح شدن واقع يا قائم گشتن بيّنه بر آن قرار داده‌اند و بدون ترديد اين مضمون تعميم داشته هم جاهل عاجز را شامل شده و هم قادر و متمكّن را در بر مىگيرد .\r\n\r\n","description":"","footnote":"","page_name":" 549 ","page_number":117},
  {"content":"\r\n\r\n\r\nنكته دوّم\r\nبه ادلّه نقليّه مزبور نمىتوان استدلال كرد و اثبات نمود كه حكم باباحه تعميم داشته عاجز و قادر هردو را شامل مىشود زيرا اين‌گونه از روايات اجنبى از مورد كلام ما مىباشند چه آنكه بحث ما در موردى است كه اماره‌اى بر اباحه و حلّيت در دست نباشد در حالى كه مورد اين دسته از اخبار آنجائى است كه اماره بر حلّيت قائم مىباشد و پرواضح است در چنين موردى احدى قائل به اين نشده كه حكم باباحه مختصّ به عاجز بوده و قادر را شامل نمىشود بلكه همگان بر حكم باباحه بطور مطلق متّفقند بنابراين دست ما از چنگ زدن به اين قبيل روايات و احاديث كوتاه است ولى آنچه مطلب را در اينجا آسان و سهل مىكند آنست كه مسئله مورد بحث ( عموم حكم باباحه ) از نظر علماء اماميّه رضوان اللّه عليهم اجمعين اختلافى نبوده حتّى اخبارىها نيز در آن با مجتهدين همراه بوده و همچون ايشان در شبهات موضوعيّه به اباحه قائل هستند مضافا باينكه اطلاقات دالّه بر اباحه براى ما كفايت مىكنند نظير فرموده امام عليه السّلام :\r\nكلّ شيئ لك حلال حتّى تعلم انّه حرام بعينه .\r\nو نيز مانند : كلّ شيئ فيه حلال و حرام فهو لك حلال .\r\nقوله : بالعاجز عن الاستعلام : يعنى استعلام عن الواقع .\r\nقوله : لعموم ادلّته : يعنى ادلّه ما يحتمل الحرمة .\r\nقوله : من العقل : كه حاكم است به جواز ارتكاب محتمل الحرمة و قبح عقاب بلا بيان .\r\nقوله : و النّقل : منظور رواياتى است كه بر اباحه محتمل الحرمة دلالت دارند همچون اخبارى كه مرحوم مصنّف در متن ذكر فرموده‌اند .\r\nقوله : ظاهره حصول الاستبانة : نه تحصيل واقع و علم به آن .\r\nقوله : لكن هذا و اشباهه : مشار اليه « هذا » قول امام عليه السّلام در دو روايت مذكور مىباشد .\r\nمؤلّف گويد :\r\nتقرير اين نكته كه چطور در مورد اين دو روايت و اشباه آنها اماره بر اباحه و\r\n\r\n","description":"","footnote":"","page_name":" 550 ","page_number":118},
  {"content":"\r\n\r\nحلّيت وجود دارد اينستكه :\r\nامّا روايت مسعدة بن صدقه امثله‌اى كه امام عليه السّلام ذكر فرموده‌اند عبارتند از :\r\n1 - جامه‌اى كه بر تن هست و احتمالا مسروق باشد ، در اينجا اماره‌اى كه بر اباحه وجود دارد يد مسلمان مىباشد كه خود دليل بر اباحه آن است .\r\n2 - عبدى را كه از بازار خريده‌اند و احتمالا حرّ مىباشد كه خود را فروخته ، در اينجا اماره‌اى كه بر اباحه وجود دارد سوق مسلمين و نيز ظاهر مىباشد .\r\n3 - همسرى كه با آن شخص ازدواج كرده و احتمالا خواهر رضاعى او باشد ، در اينجا اماره‌اى كه بر اباحه وجود دارد اصالة عدم تحقّق الرّضاع و عموم ادلّه نكاح و وجوب وفاء به عقد مىباشد .\r\nو امّا قول امام عليه السّلام فى اللّحم المشترى : اماره در آن سوق مسلمين است .\r\nو امّا قول امام عليه السّلام در مورد منقطعه : اماره بر حلّيت و اباحه آن قول خود زن است كه وقتى اظهار نمود شوهر ندارد بمقتضاى « هنّ مصدّقات » كلامش حجّت و قابل ترتيب اثر بر آن مىباشد .\r\n\r\n","description":"","footnote":"","page_name":" 551 ","page_number":119},
  {"content":"\r\n\r\nمتن :\r\nالمطلب الثانى فى دوران حكم الفعل بين الوجوب و غير الحرمة من الاحكام\r\nو فيه ايضا مسائل :\r\nالاولى\r\nفيما اشتبه حكمه الشّرعى الكلّى من جهة عدم النّصّ المعتبر كما اذا ورد خبر ضعيف او فتوى جماعة بوجوب فعل كالدّعاء عند رؤية الهلال و كالاستهلال فى رمضان و غير ذلك .\r\nو المعروف من الاخباريين هنا موافقة المجتهدين فى العمل باصالة البرائة و عدم وجوب الاحتياط .\r\nقال المحدّث الحرّ العاملى فى باب القضاء من الوسائل :\r\nانّه لا خلاف فى نفى الوجوب عند الشّكّ الّا اذا علمنا اشتغال الذّمة بعبادة معيّنة و حصل الشّك بين الفردين كالقصر و الاتمام و الظهر و الجمعة و جزاء واحد للصّيد او اثنين و نحو ذلك ، فانّه يجب الجمع بين العبادتين لتحريم تركهما معا للنّص و تحريم الجزم بوجوب احدهما لا بعينه عملا باحاديث الاحتياط . انتهى موضع الحاجة .\r\nترجمه :\r\n\r\nمطلب دوّم دوران حكم فعل بين وجوب و غير حرمت از احكام ديگر و شبهه وجوبيّه\r\nو در آن نيز مسائلى مىباشد :\r\n\r\n","description":"","footnote":"","page_name":" 552 ","page_number":120},
  {"content":"\r\n\r\n\r\nمسئله اوّل\r\nدر بيان مشتبه الحكمى است كه منشاء شبهه عدم نصّ معتبر مىباشد مثل اينكه خبر ضعيف يا فتواى جماعتى بر وجوب فعلى مانند دعاء در وقت رؤيت هلال يا نظير استهلال ماه مبارك رمضان بما رسيده باشد .\r\n\r\nحكم مسئله اوّل\r\nمعروف و مشهور بين اخباريين در اينجا آنست كه با مجتهدين موافقت كرده و همچون ايشان به اصالة البرائه و عدم وجوب احتياط عمل مىكنند .\r\n\r\nمقاله محدّث حرّ عاملى عليه الرحمه در وسائل\r\nمرحوم شيخ حرّ عاملى در كتاب قضاء وسائل مىفرمايد :\r\nاختلافى بين علماء نيست در اينكه هنگام شك وجوب منفى است مگر آنكه به اشتغال ذمّه نسبت به عبادت معيّن و بخصوصى علم داشته و شك كنيم در اينكه كداميك از دو فرد واجب هستند همچون قصر و اتمام يا ظهر و جمعه و كفّاره واحد براى صيد يا دو كفّاره براى آن و امثال اينها .\r\nالبتّه در اين صورت تكليف آنست كه بين هردو عبارت ( ظهر و جمعه ) بايد جمع نمود زيرا ترك هردو با هم قطعا حرام است زيرا نصّ بر اينحرمت دلالت دارد و از طرف ديگر جزم بوجوب احد الفردين بطور لا على التعيين نيز حرام مىباشد ، بناچار راهى غير از جمع بين هردو نداريم .\r\nپايان كلام شيخ حرّ عاملى ( ره )\r\n\r\nشرح مقصود\r\nمطلب دوّم عبارتست از بيان حكم شبهه وجوبيّه يعنى موردى كه امر دائر است بين وجوب شيئى و اينكه متّصف باشد بيكى ديگر از احكام خمسه تكليفيّه .\r\nمسائل در اينمطلب نيز چهارتا است به اين شرح :\r\n\r\n","description":"","footnote":"","page_name":" 553 ","page_number":121},
  {"content":"\r\n\r\n1 - شبهه حكميّه‌اى كه منشاء شبهه در آن عدم نصّ معتبر باشد .\r\n2 - شبهه حكميّه‌اى كه منشاء شبهه در آن اجمال نصّ باشد .\r\n3 - شبهه حكميّه‌اى كه منشاء شبهه در آن تعارض نصّين باشد .\r\n4 - شبهه موضوعيّه .\r\n\r\nمسئله اوّل\r\nمسئله اوّل گفتيم عبارتست از شبهه حكميّه‌اى كه منشاء جهل و شبهه اين بوده كه نصّ معتبرى نباشد اعمّ از اينكه اصلا نصّى صدور نيافته يا در صورت صدور معتبر نباشد چنانچه خبر ضعيفى مثلا بر وجوب عاء هنگام رؤيت هلال وارد شده يا جماعتى از فقهاء به آن فتوى داده باشند .\r\nدر ايندو مثال اگرچه دليل بر وجوب قائم شده ولى معتبر نبوده و بعبارت ديگر حجّت نمىباشد و بهرصورت در اينمسئله حضرات مجتهدين ( اصوليّون ) با اخبارىها موافق بوده و جملگى در آن برائت جارى مىكنند فلذا مرحوم مصنّف در عباراتى كه گذشت يك نمونه از عبارات اخباريين را كه كلام مرحوم صاحب وسائل است در اين باب بعنوان شاهد نقل فرمودند :\r\nقوله : فيما اشتبه حكمه الشرعى الكلّى : قيد « الكلّى » بخاطر آنست كه كلام در شبهه حكميّه است چه آنكه در شبهه موضوعيّه اگرچه حكم مشتبه است ولى حكم جزئى است نه كلّى .\r\nقوله : و المعروف من الاخباريين هنا : مشار اليه « هنا » شبهه وجوبيّه است .\r\nقوله : و حصل الشّك بين الفردين كالقصر و الا تمام الخ : مرحوم محقّق بارفروشى مىفرماين :\r\nصاحب وسائل عليه الرّحمه در اينجا سه مثال ذكر نموده و جهتش آنست كه تنبيه كند بر اينكه حصول فرديّت براى كلّى بيكى از انحاء چهارگانه ممكنست باشد :\r\nالف : باعتبار كلّى نوعى چنانچه در قصر و اتمام اينطور است زيرا ايندو فرد براى « صلوة الظهر » بوده كه آن نوعى از جنس صلوة مىباشد .\r\nب : باعتبار كلّى جنسى همچون ظهر و جمعه زيرا كلّى قدر مشترك بين ايندو\r\n\r\n","description":"","footnote":"","page_name":" 554 ","page_number":122},
  {"content":"\r\n\r\n« صلوة مطلق » بوده كه آن جنس است و شامل دو نوع ظهر و جمعه مىگردد .\r\nج : گاهى دو فرد كلّى ، دو فرد حقيقى هستند نظير دو مثال اوّل و دوّم يعنى قصر و اتمام و ظهر و جمعه .\r\nد : و زمانى دو فرد ، فرد اعتبارى براى كلّى مىباشند همچون مثال سوّم يعنى جزاء واحد و جزاء متعدّد چه آنكه جزاء به وصف وحدت باجزاء موصوف به تعدّد مباين است و اين تباين اعتبارى مىباشد .\r\nو سپس محقّق بارفروشى در مقام انتقاد فرموده است :\r\nمخفى نماند كه مثال سوّم از امثله آنچه شيخ حرّ در مقام بيانش بوده يعنى حكم متباينين نيست چه آنكه اين مثال از قبيل اقلّ و اكثر استقلالى است كه شك در اكثر بعد از وجوب اقلّ شك بدوى بوده كه مجراى برائت است نظير شك در اشتغال ذمّه به يك يا دو درهم پس حكم به احتياط و جمع بين دو فرد على الظاهر در اينمثال صحيح نمىباشد .\r\nقوله : لتحريم تركهما معا : علّت است براى « يجب الجمع بين العبادتين » .\r\nقوله : للنّص و تحريم الجزم الخ : علّت است براى « لتحريم تركهما » و بدين ترتيب صحيح است كه اين عبارت را نيز علّت براى وجوب جمع بين فردين قرار دهيم و تقريب آن چنين است :\r\nدر دوران امر بين متباينين احتياط واجب است يعنى بايد بين دو فرد جمع كرد و باتيان هردو مبادرت نمود و بعبارت ديگر موافقت قطعيّه لازم است زيرا مقتضى موجود و مانع مفقود مىباشد .\r\nامّا مقتضى موجود است زيرا علم و قطع داريم بوجود امرى كه بر وجوب دلالت دارد و امّا مانع مفقود است جهتش اينستكه غير از جهل تفصيلى چيز ديگرى براى مانعيّت صلاحيّت ندارد و بديهى است كه اينجهل نه عقلا و نه شرعا مانع نمىتواند باشد پس مدّعا اينستكه در مورد متباينين بخاطر وجود مقتضى و فقدان مانع اتيان هردو فرد واجب مىباشد چه آنكه در غير اين صورت يا ترك هردو بايد جايز باشد و يا ترك احدهما لا بعينه را بايد جايز بدانيم و يا احدهما معيّن را مىبايد جايز الترك قرار دهيم و هرسه احتمال باطل است :\r\n\r\n","description":"","footnote":"","page_name":" 555 ","page_number":123},
  {"content":"\r\n\r\nامّا بطلان ترك هردو : معنايش جواز مخالفت قطعيّه است كه از ظاهر عبارت اصوليّون حرمتش استفاده مىشود زيرا مخالفت مزبور از نظر عقلاء معصيت و طغيان است و اساسا فرقى نيست بين خطاب معلوم تفصيلى و خطاب معلوم اجمالى بلكه حكم در هردو حرمت مخالفت مىباشد .\r\nو امّا بطلان ترك احدهما لا بعينه : معنايش كفايت موافقت احتماليه يا جواز مخالفت احتماليه مىباشد كه انشاء اللّه شرح عدم جواز آن عنقريب خواهد آمد .\r\nو امّا بطلان ترك احدهما معيّن : جهتش اينستكه اگر ترك احدهما معيّن را جايز و فعل ديگرى را واجب بدانيم لازمه‌اش تعيين بدون دليل و ترجيح بلا مرجّح مىباشد كه آن جايز نيست در نتيجه بايد بگوئيم :\r\nبعد از بطلان اين سه احتمال ، احتمال چهارم كه جمع بين هردو و اتيان آنها باشد واجب است تا بدينوسيله باخبار احتياط عمل كرده باشيم .\r\nمتن :\r\nو قال المحدّث البحرانى فى مقدّمات كتابة بعد تقسيم اصل البرائة الى قسمين :\r\nاحدهما : انّها عبارة عن نفى وجوب فعل وجودى بمعنى انّ الاصل عدم الوجوب حتّى يقوم دليل على الوجوب و هذا القسم لا خلاف فى صحّة الاستدلال به ، اذ لم يقل احد انّ الاصل الوجوب .\r\nو قال فى محكى كتابه المسمّى بالدّرر النجفيّة ان كان الحكم المشكوك دليله هو الوجوب فلا خلاف و لا اشكال فى انتفائه حتّى يظهر دليله ، لاستلزام التكليف بدون الدّليل الحرج و التّكليف بما لا يطاق انتهى .\r\nلكنّه قدّس سره فى مسئلة وجوب الاحتياط .\r\nقال بعد القطع برجحان الاحتياط : انّ منه ما يكون واجبا و منه ما يكون مستحبّا فالاوّل كما اذا تردّد المكلّف فى الحكم اما لتعارض الادلّة او لتشابهها و عدم وضوح دلالتها او لعدم الدّليل بالكلّية بناء على نفى البرائة الاصليّة او لكون ذلك الفرد مشكوكا فى اندراجه تحت بعض الكلّيّات المعلومة الحكم او نحو ذلك .\r\nو الثّانى كما اذا حصل الشّكمّ باحتمال وجود النقيض لما قام على الدّليل الشّرعى\r\n\r\n","description":"","footnote":"","page_name":" 556 ","page_number":124},
  {"content":"\r\n\r\nاحتمالا مستندا الى بعض الاسباب المجوّزة كما اذا كان مقتضى الدّليل الشّرعى اباحة شيئ و حلّيّته لكن يحتمل قريبا بسبب بعض ذلك الاسباب انّه ممّا حرّمه الشّارع و منه جوائز الجائر و نكاح امرأة بلغك انّها ارضعت معك الرّضاع المحرّم و لم يثبت شرعا .\r\nو منه ايضا الدّليل المرجوح فى نظر الفقيه ، امّا ذا لم يحصل ما يوجب الشّك و الرّيبة فانّه يعمل على ما ظهر له من الادلّة و ان احتمل النقيض فى الواقع و لا يستحب له الاحتياط بل ربّما كان مرجوحا ، لاستفاضة الاخبار بالنّهى عن السّؤال عند الشّراء من سوق المسلمين ثمّ ذكر الامثلة للاقسام الثلاثة لوجوب الاحتياط اعنى اشتباه الدّليل و تردّده بين الوجوب و الاستحباب و تعارض الدّليلين و عدم النّصّ .\r\nقال : و من هذا القسم ما لم يرد فيه نصّ من الاحكام الّتى لا يعمّ به البلوى عند من لم يعتمد على البرائة الاصليّة ، فانّ الحكم فيه ما ذكرنا كما سلف . انتهى .\r\nترجمه :\r\n\r\nمقاله مرحوم محدّث بحرانى در مقدّمه كتاب حدائق\r\nمرحوم بحرانى در مقدّمه كتابش ( حدائق ) پس از آنكه اصل برائت را به دو قسم كرده فرموده :\r\n1 - برائت عبارتست از نفى وجوب فعل وجودى باينمعنا كه اصل عدم وجوب است تا زمانيكه دليل بر وجوب قائم شود .\r\nدر اينقسم از برائت اختلافى نيست كه استدلال به آن صحيح بوده و بواسطه‌اش مىتوان وجوب را نفى كرد چه آنكه احدى از علماء در محتمل الوجوب نفرموده است كه اصل وجوب مىباشد .\r\n\r\nمقاله مرحوم بحرانى در كتاب الدّرر النجفيّة\r\nمرحوم بحرانى طبق آنچه حكايت شده در كتاب « الدّرر النجفيّة » مىفرمايد :\r\nحكمى كه در دليلش شك داريم اگر وجوب باشد بدون خلاف و اشكالى\r\n\r\n","description":"","footnote":"","page_name":" 557 ","page_number":125},
  {"content":"\r\n\r\nحكم بنفى آن مىكنيم تا وقتى كه دليلش ظاهر شود زيرا تكليف بدون وجود دليل مستلزم حرج و تكليف ما لا يطاق مىباشد .\r\nپايان كلام بحرانى ( ره )\r\n\r\nمقاله ديگر از مرحوم بحرانى\r\nولى وى در مسئله وجوب احتياط پس از آنكه به رجحان آن قطع پيدا نموده فرموده است :\r\nبرخى از احتياطات واجب و بعضى مستحب مىباشند :\r\nقسم اوّل مانند موارد ذيل :\r\nالف : آنكه منشاء تردّد شخص تعارض ادلّه باشد .\r\nب : آنكه منشاء تردّد مكلّف تشابه ادلّه و عدم وضوح دلالتشان باشد .\r\nج : آنكه منشاء تردّد مكلّف عدم دليل بطور كلّى باشد بنا بر اينكه در چنين موردى برائت اصليّه را منفى بدانيم .\r\nد : آنكه شك داشته باشيم كه فرد مورد نظر در تحت كداميك از كلّياتى كه حكم آنها معلوم است مندرج مىباشد .\r\nقسم ثانى نظير اينكه شكّ ناشى باشد از احتمال نقيض دليل شرعى كه مستند است به بعضى از اسباب ممكنه مثل اينكه مقتضاى دليل شرعى اباحه شيئ يا حلّيت آن باشد ولى بسبب برخى از اسباب ممكن و محتمل احتمال قريب داده مىشود كه شارع مقدّس آن شيئ را حرام فرموده باشد و از همين قبيل است جوائز سلطان جور و نكاح زنيكه شنيده شده خواهر رضاعى بوده ولى شرعا اينمعنا ثابت نگرديده .\r\nو همچنين از همين قبيل است دليلى كه بر حرمت دلالت مىكند ولى از نظر فقيه مرجوح مىباشد .\r\nسپس فرموده :\r\nحكم به استصحاب احتياط همانطوريكه گفته شد در وقتى است كه بواسطه احتمال نقيض مدلول دليل شرعى شك حاصل شود امّا در جائى كه شك و ريبه\r\n\r\n","description":"","footnote":"","page_name":" 558 ","page_number":126},
  {"content":"\r\n\r\nپيدا نكنيم مىبايد به ظاهر دليل عمل كرده اگرچه احتمال نقيض آن را در واقع بدهيم و ابدا احتياط در چنين موردى مستحب نيست بلكه بسا مرجوح نيز مىباشد زيرا اخبار مستفيض وارد شده كه جملگى ما را از سؤال و تفحّص نمودن راجع به چيزى كه از بازار مسلمين خريده شده نهى كرده و از احتياط ما را برحذر داشته‌اند .\r\nپس از آن براى اقسام سه‌گانه وجوب احتياط يعنى :\r\nالف : اشتباه دليل و تردّدش بين وجوب و استحباب .\r\nب : اشتباه حكم كه منشأش تعارض دليلين باشد .\r\nج : اشتباه حكم كه منشاء آن فقدان نصّ مىباشد .\r\nامثله‌اى را ايراد نموده و فرموده است :\r\nو از همين قبيل است موردى كه از احكام غير مبتلى به بوده و نصّى در آن بر حرمت قائم نشده باشد منتهى احتمال آن داده مىشود چه آنكه از نظر كسى كه به برائت اصليّه اعتمادى ندارد حكم همانست كه قبلا ذكر نموديم يعنى احتياط بايد كرد .\r\nپايان كلام مرحوم بحرانى\r\n\r\nشرح مقصود\r\nقوله : و قال المحدّث البحرانى : يعنى مرحوم شيخ يوسف بحرانى معروف به صاحب حدائق .\r\nقوله : فى مقدّمات كتابه : مراد كتاب الحدائق الناظرة مىباشد .\r\nقوله : نفى وجوب فعل وجودى : مانند نفى وجوب دعاء عند رؤية الهلال .\r\nقوله : المسمّى بالدّرر النجفيّة : نام صحيح اين كتاب درّة نجفيّة مىباشد .\r\nقوله : لاستلزام التكليف بدون الدّليل الحرج : زيرا مرجع جواز تكليف بدون بيان به اينستكه عقل به قبح عقاب بلا بيان حكم نمىكند و لازمه آن اينستكه اتيان بجميع محتملات واجب است اگرچه از علم اجمالى خالى باشند و پرواضح است لزوم اتيان به تمام محتملات و لو مشكوكات بشكوك بدوى مستلزم عسر و حرج است .\r\nقوله : انّ منه ما يكون الخ : ضمير در « منه » به احتياط راجع است .\r\n\r\n","description":"","footnote":"","page_name":" 559 ","page_number":127},
  {"content":"\r\n\r\nقوله : او لتشابهها : مقصود اجمال ادلّه مىباشد .\r\nقوله : و الثانى كما اذا حصل الخ : مقصود از « ثانى » مورد استحباب احتياط مىباشد .\r\nقوله : و منه جوائز الجائر : ضمير در « منه » به قسم ثانى عود مىكند .\r\nقوله : فانّه يعمل على ما ظهر له من الادلّة : ضمير در « فانّه » به فقيه راجع است .\r\nمتن :\r\nو ممّن يظهر منه وجوب الاحتياط هنا المحدّث الاسترآبادى حيث حكى عنه فى الفوائد المدنيّة انّه قال :\r\nانّ التّمسّك بالبرائة الاصليّة انّما يجوز قبل اكمال الدّين و امّا بعد تواتر الاخبار بانّ كلّ واقعة تحتاج اليها الى يوم القيامة فيها خطاب قطعى من اللّه فلا يجوز قطعا و كيف يجوز و قد تواتر عنهم عليهم السّلام وجوب التّوقّف فيما لا يعلم حكمه معلّلين بانّه بعد ان كملت الشّريعة لا يخلو واقعة عن حكم قطعى وارد من اللّه تعالى و من حكم به غير ما انزل اللّه تعالى فاولئك هم الكافرون .\r\nترجمه :\r\n\r\nمقاله مرحوم محدّث استرآبادى\r\nمرحوم مصنّف مىفرماين :\r\nو از كسانى كه ظاهر كلامش دلالت بر وجوب احتياط در اينمقام دارد محدّث استرآبادى ( ره ) است چه آنكه از ايشان حكايت شده كه وى در كتاب فوائد المدنيّة فرموده است :\r\nتمسّك به برائت اصليّه تنها قبل از اينكه دين كامل بشود جايز بوده امّا پس از تواتر اخبار باينكه در هرواقعه‌اى كه خلائق به آن تا روز قيامت محتاج هستند خطابى قطعى از ناحيه حقتعالى صادر شده البتّه تمسّك به آن ديگر جايز نيست و چگونه بگوئيم مىتوان به برائت تمسّك جست در حالى كه بطور متواتر از ذوات مقدّسه معصومين عليهم السّلام نقل شده كه فرموده‌اند در چيزى كه حكمش را نمىدانيد بايد توقّف كنيد و علّت آن را چنين بيان نموده‌اند :\r\nبعد از اينكه شريعت كامل گرديد هيچ واقعه‌اى از حكم قطعى كه از جانب\r\n\r\n","description":"","footnote":"","page_name":" 560 ","page_number":128},
  {"content":"\r\n\r\nحقتعالى وارد گشته باشد خالى نمانده تا در حكمش مردّد و متحيّر مانده باشيم و آنان كه به غير ما انزل اللّه حكم مىكنند كافر مىباشند .\r\nمتن :\r\nثمّ اقول :\r\nهذا المقام ممّا زلّت فيه اقدام اقوام من فحول العلماء فحرىّ بنا ان نحقق المقام و نوضحه بتوفيق الملك العلّام و دلالة اهل الذّكر عليهم السّلام فنقول :\r\nالتمسّك بالبرائة الاصليّة انّما يتمّ عند الاشاعرة المنكرين للحسن و القبح الذاتيّين و كذلك عند من يقول بهما و لا يقول بالحرمة و الوجوب الذاتيّين كما هو المستفاد من كلامهم عليهم السّلام و هو الحق عندى .\r\nثمّ على هذين المذهبين انّما يتمّ قبل اكمال الدّين لا بعده الّا على مذهب من جوّز من العامّة خلو الواقعة عن حكم .\r\nلا يقال : بقى هنا اصل آخر و هو ان يكون الخطاب الوارد فى الواقعة موافقا للبرائة الاصليّة .\r\nلانا نقول : هذا الكلام ممّا لا يرضى به لبيب ، لانّ خطابه تعالى تابع للمصالح و الحكم و مقتضيات الحكم و المصالح مختلفة الى ان قال :\r\nهذا الكلام ممّا لا يرتاب فى قبحه نظير ان يقال انّ الاصل فى الاجسام تساوى نسبة طبايعها الى جهة السّفل و العلو و من المعلوم بطلان هذا المقال .\r\nترجمه :\r\n\r\nدنباله مقاله مرحوم محدّث استرآبادى\r\nسپس مرحوم استرآبادى مىفرماين :\r\nدر اينمقام اقدام جماعتى از فحول علماء و بزرگان لغزيده لذا سزاوار است در صدد تحقيق برآمده و بتوفيق ملك علّام و دلالت و راهنمائى حضرات اهل ذكر عليهم السّلام در توضيح اينمقام بگوئيم :\r\nتمسّك جستن به برائت اصليّه صرفا از نظر اشاعره‌اى كه منكر حسن و قبح ذاتى هستند و نيز آنان كه بحسن و قبح ذاتى قائلند ولى حرمت و وجوب ذاتى را قبول ندارند جائز است ولى ما كه هم بحسن و قبح ذاتى معتقد و معترفيم و هم حرمت و\r\n\r\n","description":"","footnote":"","page_name":" 561 ","page_number":129},
  {"content":"\r\n\r\nوجوب ذاتى را كه از كلام ائمّه عليهم السّلام استفاده مىشود حق مىدانيم حق تمسّك به برائت اصليّه را نداريم .\r\nسپس در ادامه كلامش چنين آورده :\r\nاينكه گفتيم تمسّك به برائت اصليّه بنا بر دو مذهب مذكور جائز است نسبت به قبل از اكمال دين بوده نه بعد از آن يعنى حتّى ايندو فرقه نيز پس از اكمال دين و شريعت به برائت اصليّه نمىتوانند متمسّك شوند همانطورى كه ما مطلقا به آن نمىتوانيم تمسّك كنيم .\r\nبلى ، كسانى كه از اهل سنّت بوده و جايز مىدانند واقعه‌اى از وقايع واجد حكم نبوده و از آن خالى باشد البتّه چه قبل از اكمال دين و چه بعد از آن مىتوانند به برائت متمسّك شوند زيرا ايشان معتقدند حتّى بعد از اتمام دين ممكنست وقايعى يافت شوند كه داراى حكم نباشند .\r\nسؤال\r\nاگر در مقام اشكال گفته شود :\r\nاصل ديگرى باقى ماند و آن اينستكه خطاب وارد در واقعه موافق با برائت اصليّه مىباشد .\r\nپس نتيجتا بايد بگوئيم هيچ واقعه‌اى وجود ندارد كه از حكم خالى بوده تا طبق مسلك مزبور بتوان در آن برائت اصليّه را جارى كرد زيرا همانطورى كه گفتيم حكم همان برائت است .\r\nجواب\r\nاين سؤال و اشكال نبايد مطرح گردد زيرا در جواب آن مىگوئيم :\r\nاينكلام را هيچ عاقلى نمىپسندد بخاطر آنكه خطاب حقتعالى تابع مصالح و حكم بوده و مقتضيات حكم و مصالح مختلف هستند و اينطور نيست كه در تمام وقايع خالى از حكم بتوان گفت يك حكم كه همان برائت اصليّه است خطاب حقتعالى مىباشد .\r\n\r\n","description":"","footnote":"","page_name":" 562 ","page_number":130},
  {"content":"\r\n\r\nسپس كلام را ادامه داده تا آن جائى كه فرموده :\r\nاينكلام بدون ترديد قبيح بوده و نبايد در شناعت و قباحتش كوچكترين شكى داشت نظير اينكه گفته شود :\r\nاصل در اجسام اينستكه نسبت طبايع آنها به جهت سفل و علو على السويه و يكسان مىباشد .\r\nپرواضح است كه اين گفتار باطل و فاسد است .\r\n\r\nشرح مقصود\r\nقوله : و من المعلوم بطلان هذا المقال : زيرا برخى از اجسام مايل بسفل بوده همچون سنگ و بعضى به طرف علو نظير دود و بخار و جسمى را سراغ نداريم كه نسبتش بهردو طرف مساوى باشد پس اصل مزبور اصلى ندارد .\r\nمتن :\r\nثمّ اقول :\r\nهذا الحديث المتواتر بين الفريقين المشتمل على حصر الامور فى الثلاثة و حديث « دع ما يربيك الى ما لا يربيك » و نظائرهما اخرج كلّ واقعة لم يكن حكمها بيّنا عن البرائة الاصليّة و اوجب التّوقّف فيها ثمّ قال :\r\nبعد انّ الاحتياط قد يكون فى محتمل الوجوب و قد يكون فى محتمل الحرمة :\r\nانّ عادة العامّة و المتأخّرين من الخاصّة جرت بالتمسّك بالبرائة الاصليّة و لمّا ابطلنا جواز التمسّك بها فى المقامين لعلمنا بانّ اللّه اكمل لنا ديننا و علمنا بانّ كلّ واقعة يحتاج اليها ورد فيها خطاب قطعى من اللّه خال عن المعارض و بانّ كل ما جاء به نبيّنا صلّى اللّه عليه و آله و سلّم مخزون عند العترة الطّاهرة عليهم السّلام و لم يرخّصوا لنا فى التمسّك بالبرائة الاصليّة بل اوجبوا التّوقّف فى كلّ ما لم يعلم حكمه و اوجبوا الاحتياط فى بعض صوره ، فعلينا ان نبيّن ما يجب ان يفعل فى المقامين و سنحقّقه فيما يأتى انشاء اللّه تعالى .\r\nو ذكر هناك ما حاصله :\r\nوجوب الاحتياط عند تساوى احتمالى الامر الوارد بين الوجوب و الاستحباب\r\n\r\n","description":"","footnote":"","page_name":" 563 ","page_number":131},
  {"content":"\r\n\r\nو لو كان ظاهرا فى النّدب بنى على جواز الترك .\r\nو كذا لو ورد رواية ضعيفة بوجوب شيئ و تمسّك فى ذلك بحديث « ما حجب اللّه علمه » و حديث « رفع التسعة » .\r\nقال : و خرج عن تحتهما كلّ فعل وجودى لم يقطع بجوازه بحديث التثليث .\r\nترجمه :\r\n\r\nدنبال مقاله مرحوم استرآبادى\r\nسپس مىفرمايد :\r\nاينحديث كه بطور متواتر بين شيعه و سنّى نقل شده و طىّ آن امور به سه دسته تقسيم شده‌اند و نيز حديث دع ما يريبك الى ما لا يريبك و نظائر ايندو هرواقعه‌اى را كه حكمش بيّن و آشكار نباشد از برائت اصليّه خارج كرده و توقّف و احتياط را در آن واجب نموده است .\r\nسپس بعد از آنكه احتياط را گاهى در محتمل الوجوب و زمانى در محتمل الحرمة ثابت دانسته گفته است :\r\nعادت عامّه و متأخّرين از شيعه جارى شده بر اينكه به برائت اصليّه تمسّك مىكنند ولى وقتى ما جواز تمسّك به آن را در هردو مقام باطل نموديم مىفهميم كه حقتعالى دين را براى ما كامل نموده و در هرواقعه‌اى كه به آن محتاج باشيم خطاب قطعى كه از معارض خالى هست وارد و صادر گشته و نيز درمىيابيم كه آنچه پيامبر اكرم صلّى اللّه عليه و آله و سلّم آورده‌اند نزد عترت طاهره سلام اللّه عليهم اجمعين مخزون بوده و ما را مرخّص نكرده‌اند كه به برائت اصليّه تمسّك كنيم بلكه در آنچه حكمش براى ما معلوم نيست توقّف را وجب كرده و در بعضى از صور حكم مجهول احتياط را لازم قرار داده‌اند پس بر ما است كه بيان كنيم تكليف ما در دو مقام مزبور چيست و عنقريب تحقيق آن را انشاء اللّه خواهيم نمود .\r\nمرحوم مصنّف مىفرماين :\r\nوى در آن جائى كه وعده تحقيقش را داده بيانى ايراد كرده كه حاصلش اينست :\r\nدر موردى كه احتمال اراده وجوب و استحباب از امر با هم مساوى بوده و هيچيك بر ديگرى ترجيحى نداشته باشند احتياط واجب و لازم بوده و مكلّف\r\n\r\n","description":"","footnote":"","page_name":" 564 ","page_number":132},
  {"content":"\r\n\r\nمىبايد فعل را اتيان نمايد .\r\nولى اگر امر ظاهر در ندب بوده و بدينوسيله احتمال اراده استحباب از امر قوىتر از احتمال اراده وجوب از آن باشد بنا بر جواز ترك فعل مىگذاريم .\r\nو همچنين است اگر روايت ضعيفى كه دلالت بر وجوب شيئى دارد وارد شده و بدست ما برسد كه در اينجا نيز ترك آن شيئ جائز بوده و بعبارت ديگر احتياط واجب نيست بلكه مستحب مىباشد .\r\nوى براى جواز ترك و عدم وجوب احتياط در دو مورد اخير به حديث « ما حجب اللّه علمه الخ » و حديث « رفع التسعة » متمسّك شده است .\r\nو سپس فرموده :\r\nو البتّه هرفعل وجودى كه قطع بجوازش نداشته باشيم بواسطه حديث تثليث در تحت دو حديث « ما حجب اللّه » و حديث « رفع التسعة » خارج بوده و بدينوسيله احتياط در آن واجب و عدم مبادرت بفعلش لازم مىباشد .\r\n\r\nشرح مقصود\r\nقوله : المشتمل على حصر الامور فى الثلاثة : مقصود از آن روايت جميل از مولانا الصادق از آباء كرامش از رسول اللّه صلّى اللّه عليه و آله و سلّم است كه فرمود :\r\nالامور ثلاثة : امر بيّن لك رشده فاتّبعه و امر بيّن لك غيّه فاجتنبه و امر اختلف فيه فردّه الى اللّه عزّ و جلّ .\r\nقوله : اخرج كلّ واقعة لم يكن حكمها الخ : مقصود مرحوم استرآبادى از اين عبارت آنست كه ادلّه برائت را تضعيف نموده و اشاره كند باينكه نهايت دلالت ادلّه برائت عدم تكليف در مواردى است كه حكم آن را نمىدانيم و ادلّه احتياط بيان مىكنند كه حكم در موارد مزبور احتياط است و بدين ترتيب مىتوان گفت ادلّه برائت اصل و حكم اوّلى در اشياء را بيان نموده و ادلّه احتياط و توقّف همچون حديث تثليث و نظائر آن مورد شبهه را از حكم برائت خارج نموده و اصل و حكم ثانوى را بيان مىكنند .\r\nقوله : و لمّا ابطلنا جواز التمسّك بها فى المقامين : مقصود از « مقامين » دو مورد\r\n\r\n","description":"","footnote":"","page_name":" 565 ","page_number":133},
  {"content":"\r\n\r\nمحتمل الوجوب و محتمل الحرمة مىباشد .\r\nقوله : لعلمنا بانّ اللّه اكمل لنا ديننا : اين استدلال انّى است يعنى از معلول به علّت پىمىبريم و به تعبير ديگر بطلان تمسّك به برائت معلول اكمال دين مىباشد .\r\nقوله : بل اوجبوا التّوقّف فى كلّ ما لم يعلم حكمه : اعمّ از آنكه حكم مشتبه وجوب بوده يا حرمت باشد .\r\nقوله : و اوجبوا الاحتياط فى بعض صوره : يعنى بعض صور ما لم يعلم حكمه كه مقصود شبهه وجوبيّه مىباشد بنا بر اينكه فرق بين توقّف و احتياط اين باشد كه اوّلى هم در شبهات وجوبيّه جارى بوده و هم در شبهات تحريميّه ولى دوّمى اختصاص به شبهات وجوبيّه داشته باشد .\r\nقوله : بحديث التثليث : متعلّق است به « خرج عن تحتهما » .\r\nمتن :\r\nاقول\r\nقد عرفت فيما تقدّم فى نقل كلام المحقّق قدّس سرّه انّ التمسّك باصل البرائة منوط بدليل عقلى هو قبح التكليف بما لا طريق الى العلم به و هذا لا دخل له لاكمال الدّين و عدمه و لا يكون الحسن و القبح او الوجوب و التحريم عقليين او شرعيين فى ذلك و العمدة فيما ذكره هذا المحدّث من اوّله الى آخره تخيّله انّ مذهب المجتهدين التمسّك بالبرائة الاصليّة لنفى الحكم الواقعى و لم اجد احدا يستدلّ بها على ذلك .\r\nنعم ، قد عرفت سابقا انّ ظاهر جماعة من الاماميّة جعل اصالة البرائة من الادلّة الظنّيّة كما تقدّم فى المطلب الاوّل استظهار ذلك من صاحبى المعالم و الزّبدة لكن ما ذكره من اكمال الدّين لا ينفى حصول الظّنّ لجواز دعوى انّ المظنون بالاستصحاب او غيره موافقة ما جاء به النّبى صلّى اللّه عليه و آله و سلّم للبرائة و ما ذكره من تبعيّة خطاب اللّه للحكم و المصالح لا ينافى ذلك .\r\nلكنّ الانصاف انّ الاستصحاب لا يفيد الظّنّ خصوصا فى المقام كما سيجيئ فى محلّه و لا امارة غيره يفيد الظنّ ، فالاعتراض على مثل هؤلاء انّما هو منع حصول الظنّ و منع اعتباره على تقدير الحصول و لا دخل لاكمال الدّين و عدمه و لا للحسن و القبح اللعقليّين فى هذا المنع .\r\n\r\n","description":"","footnote":"","page_name":" 566 ","page_number":134},
  {"content":"\r\n\r\nو كيف كان فيظهر من المعارج القول بالاحتياط فى المقام عن جماعة حيث قال :\r\nالاحتياط غير لازم و صار آخرون الى لزومه و فصّل آخرون انتهى .\r\nو حكى عن المعالم نسبته الى جماعة ، فالظاهر انّ المسئلة خلافية لكنّ لم يعرف القائل به بعينه و ان كان يظهر من الشيخ و السيّدين التمسّك به احيانا لكن يعلم مذهبهم من اكثر المسائل .\r\nو الاقوى فيه جريان اصالة البرائة للادلّة الاربعة المتقدّمة مضافا الى الاجماع المركّب .\r\nترجمه :\r\n\r\nمقاله مرحوم مصنّف و انتقاد بكلام محدّث استرآبادى ( ره )\r\nمرحوم مصنّف مىفرماين :\r\nقبلا كه كلام مرحوم محقّق را نقل نموديم در اثناء آن گفتيم تمسّك به اصل برائت منوط است به دليل عقلى و آن قبح تكليف به چيزى است كه راهى براى علم به آن وجود ندارد و اينحكم عقلى امرى است مسلّم و قطعى و اكمال دين و عدم اكمالش و نيز حسن و قبح عقلى و همچنين وجوب و تحريم شرعى كوچكترين دخالتى در تغيير و عدم تغيير آن ندارند و به نظر مىرسد كه مرحوم محدّث استرآبادى نمىبايد مسئله اكمال و عدم اكمال دين را مطرح مىساخت و نكته عمده‌اى كه ايشان را وادار نموده به اصوليّون و مجتهدين انتقاد و اشكال كند اينستكه خيال نموده مرام و عقيده مجتهدين آنست كه با برائت اصليّه حكم واقعى را نفى مىكنند در حالى كه ما احدى از ايشان را نيافتيم كه نظريّه‌اش اين باشد .\r\nبلى ، قبلا معلوم شد كه از ظاهر كلام دسته‌اى از علماء شيعه اينطور برمىآيد كه اصل برائت از جمله ادلّه ظنّيه مىباشد چنانچه در مطلب اوّل اينمعنا را از عبارت مرحوم صاحب معالم و صاحب زبده استظهار كرديم ولى باز اكمال دين و عدم اكمال آن ارتباطى با مطلب مورد بحث پيدا نمىكند زيرا نه اكمال دين حصول ظنّ مستفاد از برائت را نفى مىكند و نه عدم اكمالش موجب آن مىشود چه آنكه ممكنست ادّعاء كنيم بواسطه استصحاب يا غير آن ظن حاصل مىشود كه آنچه\r\n\r\n","description":"","footnote":"","page_name":" 567 ","page_number":135},
  {"content":"\r\n\r\nپيامبر اكرم صلّى اللّه عليه و آله و سلّم در مورد شبهه آورده‌اند با برائت موافق است .\r\nو مطلبى كه مرحوم محدّث استرآبادى ايراد نمود و گفت خطاب اللّه تابع حكم و مصالح است با آن تنافى ندارد .\r\n\r\nانصاف مرحوم مصنّف\r\nسپس مرحوم مصنّف مىفرماين :\r\nولى انصاف اينستكه استصحاب مفيد ظنّ نبوده خصوصا در مقام بحث چنانچه عنقريب در محلّ خودش يعنى مبحث استصحاب خواهد آمد و غير از آن اماره نيز كه مفيد ظنّ باشد وجود ندارد ، پس اعتراض بر مثل مجتهدين اينطور بايد نمود كه قبول نداريم اصل مفيد ظنّ بوده و بفرض حصولش دليلى بر اعتبار آن نداريم و ديگر مسئله اكمال دين و عدم آن يا حسن و قبح عقلى را نبايد در اين منع دخالت داد .\r\nو بهرصورت از كلام مرحوم محقّق در كتاب معارج الاصول اينطور ظاهر مىشود كه جماعتى از علماء در مقام بحث قائل به وجوب احتياط هستند چه آنكه ايشان فرموده‌اند :\r\nبه نظر ما احتياط در موردى كه شبهه وجوبيّه باشد واجب و لازم نيست ولى بعضى از علماء مطلقا آن را لازم دانسته و برخى در آن تفصيل داده‌اند .\r\nپايان كلام مرحوم محقّق در معارج\r\nو از مرحوم صاحب معالم حكايت شده كه ايشان نيز وجوب احتياط را به جماعتى از علماء نسبت داده است .\r\nپس على الظاهر اينمسئله اختلافى بوده و نمىتوان گفت كافّه علماء قائل به برائت هستند ولى در عين حال كسى كه قائل به احتياط باشد بطور معيّن سراغ ندايم اگرچه از مرحوم شيخ طوسى و سيّد مرتضى و سيّد بن زهره رحمة اللّه عليهما ظاهر مىشود كه احيانا به آن متمسّك شده‌اند ولى از اكثر مسائل مىتوان مذهب و نظريّه آنها را كشف كرد كه به آن قائل و ملتزم نيستند .\r\nو از نظر ما اقوى اينستكه حكم برائت بوده و دليل ما همان ادلّه چهارگانه‌اى است كه در شبهه تحريميّه به آن متمسّك شديم مضافا باينكه در اينجا اجماع مركّب\r\n\r\n","description":"","footnote":"","page_name":" 568 ","page_number":136},
  {"content":"\r\n\r\nنيز قائم مىباشد .\r\n\r\nشرح مقصود\r\nقوله : هو قبح التكليف بما لا طريق الى العلم به : ضمير « هو » به دليل عقلى راجع است .\r\nقوله : و هذا لا دخل له لا كمال الدّين الخ : مشار اليه « هذا » قبح التكليف مىباشد .\r\nقوله : عقليين او شرعيين : كلمه اوّل يعنى عقليين به حسن و قبح راجع بوده و كلمه دوّم به وجوب و تحريم .\r\nقوله : لنفى الحكم الواقعى : يعنى پنداشته كه مجتهدين اصل برائت را اماره مىدانند .\r\nقوله : يستدلّ بها على ذلك : ضمير در « بها » به اصالة البرائة راجع بوده و مشار اليه « ذلك » نفى حكم واقعى مىباشد .\r\nقوله : استظهار ذلك : مشار اليه « ذلك » كون اصالة البرائة من الادلّة الظنّيّة مىباشد .\r\nقوله : من صاحبى المعالم و الزبدة : مقصود از « صاحب معالم » مرحوم شيخ حسن فرزند شهيد ثانى عليه الرّحمه بوده و از « صاحب زبده » شيخ بهائى است .\r\nقوله : لجواز دعوى انّ المظنون : اين عبارت علّت است براى « لا ينفى حصول الظنّ » و شرح مقصود و مراد مصنّف در اينمقام چنين است :\r\n\r\nادّعاء و دفع آن\r\nممكنست ادّعاء شود كه قبل از شرع انور تكليفى نبوده و بعد از آمدن آن چون تكليف مشكوك است استصحاب عدم تكليف موجب مىشود كه ظنّ به برائت از تكليف پيدا كنيم و اين ظنّ به برائت در واقع ظنّ به آنچه پيامبر اكرم صلّى اللّه عليه و آله و سلّم آورده‌اند مىباشد و كلامى هم كه محدّث استرآبادى ايراد نمود و طى آن گفت خطاب اللّه تابع حكم و مصالح است هيچ منافاتى با آن ندارد و خلاصه كلام\r\n\r\n","description":"","footnote":"","page_name":" 569 ","page_number":137},
  {"content":"\r\n\r\nمىتوان گفت اصوليّون اصل را مفيد ظنّ مىدانند و برداشت محدّث استرآبادى از كلام ايشان نسبتا صحيح و درست بوده و صرف تخيّل نمىباشد لذا نبايد بايشان اشكال كرد كه انتقاد وى باصوليّون ناشى از اينستكه آنان تمسّك به برائت اصليّه را به منظور نفى حكم واقعى نموده‌اند و بعبارت ديگر اين اصل را مفيد ظنّ به نفى حكم در واقع مىدانند در حالى كه چنين نبوده و احدى از مجتهدين اصل را مفيد ظنّ قرار نداده‌اند .\r\nو بهرصورت اينكلام محدّث استرآبادى كه اصوليّون مدعى هستند اصل ظنّ به نفى حكم در واقع مىآورد صحيح است و قرينه آن همان استصحاب است با شرحى كه گذشت ولى در مقام انتقاد و اشكال به محدّث مزبور مىگوئيم :\r\nاگرچه صحيح است كه اصوليّون با اصل برائت نفى حكم در واقع را اثبات مىنمايند ولى اين نظريّه اشكالى نداشته و با آنچه شما مىگوئيد كه خطاب اللّه تابع حكم و مصالح است هيچ منافاتى نداشته و صرف تبعيّت احكام از مصالح و حكم موجب قدح در مقاله اصوليّون نيست .\r\nمرحوم مصنّف مىفرماين :\r\nاين ادّعاء به نظر نادرست مىآيد زيرا انصاف اينستكه استصحاب مذكور مفيد ظنّ نبوده خصوصا در اينمقام چنانچه شرحش عنقرى در محلّ مناسب يعنى مبحث استصحاب خواهد آمد و از طرف ديگر غير از استصحاب اماره ديگرى كه ضامن افاده ظنّ باشد وجود ندارد پس با اين استصحاب نمىتوان اثبات نمود كه اصوليّون با اصل برائت نظرشان نفى حكم در واقع و ظنّ بعدم تكليف واقعى است و بدين ترتيب جوابى را كه اين مدّعى به محدّث سابق الذكر داده نمىتوان پذيرفت چه آنكه اساس و مبناى آن بر اين استكه قبول كنيم اصوليّون اصل برائت را مفيد نفى حكم در واقع و ظنّ بعدم تكليف واقعى مىداند در حالى كه چنين نيست پس اعتراض واقعى بر مثل اخباريّين و محدّثين اينستكه بگوئيم :\r\nقبول نداريم از اجراء اصل برائت بلكه كلّيه اصول عمليّه نسبت بواقع ظنّ حاصل شود و بفرض حصول آن معتبر نبوده و حجّت نمىباشد و بهتر بگوئيم :\r\nمحدّث استرآبادى وقتى گمان كرد كه مذهب مجتهدين در تمسّك به اصل\r\n\r\n","description":"","footnote":"","page_name":" 570 ","page_number":138},
  {"content":"\r\n\r\nبرائت نفى حكم واقعى است و از اجراء آن ظنّ بعدم تكليف واقعى پيدا مىكنند اعتراضى كه بر ايشان بايد وارد كند اينستكه بگويد :\r\nقبول نداريم اصل مفيد حصول ظنّ باشد و بفرض حصول هيچ دليلى بر اعتبارش نداريم .\r\nو اساسا ايشان بايد توجّه به اين نكته داشته باشد كه اكمال دين و عدم آن يا حسن و قبح عقلى هيچ دخل و ارتباطى با اين منع نداشته و نبايد اين بحث را اصلا طرح كند بلكه همان‌طورى كه متذكّر شديم در دفع كلام اصوليّون بايد بطور جدّى بفرمايد :\r\nاوّلا : اصل مفيد ظنّ بعدم تكليف نبوده .\r\nثانيا : بفرض حصول ظنّ دليلى بر اعتبارش نداريم .\r\nقوله : و ما ذكره من تبعيّة خطاب اللّه : ضمير فاعلى در « ذكره » به محدّث استرآبادى راجع است .\r\nقوله : لا ينافى ذلك : مشار اليه « ذلك » المظنون بالاستصحاب مىباشد .\r\nقوله : لكنّ الانصاف انّ الاستصحاب لا يفيد الظنّ : زير استصحاب از باب اخبار حجّت بوده و مانند ساير اصول عمليّه وظيفه مقرّر براى شاك را بيان مىكند بدون آنكه كوچكترين نظرى به واقع داشته باشد .\r\nبلى در صورتى كه مدرك حجّيّت آن عقل باشد البتّه در رديف اماراتى قرار مىگيرد كه مفيد ظنّ بواقع مىباشند ولى چنانچه در مبحث استصحاب انشاء اللّه خواهد آمد استصحاب از باب عقل حجّت نبوده و اساسا اماره بودنش مساعد با ادلّه نمىباشد .\r\nقوله : خصوصا فى المقام : كه شبهه حكميّه باشد زيرا استصحاب در اين گونه از شبهات قطعا مفيد ظنّ نيست بخلاف شبهات موضوعيّه كه محلّ صحبت و گفتگو است .\r\nقوله : كما سيجيئ فى محلّه : مقصود مبحث استصحاب مىباشد .\r\nقوله : على مثل هؤلاء : يعنى مجتهدين .\r\nقوله : من المعارج : معارج الاصول كتاب مختصرى است در فنّ اصول فقه از\r\n\r\n","description":"","footnote":"","page_name":" 571 ","page_number":139},
  {"content":"\r\n\r\nمرحوم محقّق اوّل .\r\nقوله : و ان كان يظهر من الشيخ : يعنى شيخ طوسى عليه الرّحمه .\r\nقوله : و السيّدين : منظور سيّد مرتضى و سيّد بن زهره مىباشد .\r\nقوله : و الاقوى فيه جريان اصالة البرائة : ضمير در « فيه » به شبهه وجوبيّه راجع است .\r\nقوله : الى الاجماع المركّب : يعنى هركسى كه در شبهه تحريميّه به برائت قائل شده در اينجا نيز برائت جارى كرده است .\r\nمتن :\r\nو ينبغى التنبيه على امور :\r\nالاوّل\r\nانّ محلّ الكلام فى هذه المسئلة هو احتمال الوجوب النفسى المستقلّ و امّا اذا احتمل كون شيئ واجبا لكونه جزءا او شرطا لواجب آخر فهو داخل فى الشك فى المكلّف به و ان كان المختار جريان اصل البرائة فيه ايضا كما سيجيئ انشاء اللّه لكنّه خارج عن هذه المسئلة الاتّفاقيّة .\r\nترجمه :\r\nتنبيهات\r\nمرحوم مصنّف مىفرماين :\r\nشايسته است كه بر امورى تنبيه گردد :\r\nامر اوّل\r\nمحلّ صحبت ما در اينمسئله ( شبهه وجوبيّه‌اى كه ناشى از عدم نصّ باشد ) موردى است كه احتمال وجوب نفسى مستقلّ دهيم و بعبارت ديگر :\r\nحكم مشتبه و محتمل عبارت باشد از وجوب نفسى مستقلّ .\r\nو امّا در صورتى كه احتمال دهيم شيئى بخاطر جزء يا شرط بودن براى واجب ديگر واجب مىباشد ، اينفرض در شك در مكلّف به داخل بوده و از مورد كلام در اينجا خارج مىباشد .\r\n\r\n","description":"","footnote":"","page_name":" 572 ","page_number":140},
  {"content":"\r\n\r\nالبتّه بايد بگوئيم گرچه در اين صورت نيز مختار ما جريان اصالة البرائة است چنانچه انشاء اللّه به زودى بحث آن خواهد آمد ولى همانطورى كه اشاره شد فرض مزبور از مسئله حاضر كه باتّفاق اصوليّون و اخبارىها مجراى برائت است خارج مىباشد .\r\n\r\nشرح مقصود\r\nقوله : احتمال الوجوب النفسى المستقلّ : مانند اينكه شك كنيم دعاء در وقت ديدن هلال واجب است يا مستحب چه آنكه دعاء در اين هنگام اگر واجب باشد واجب نفسى مستقلّ است .\r\nقوله : و امّا اذا احتمل كون شيئ واجبا لكونه جزءا : مثل اينكه شك كنيم استعاذه قبل از قرائت يا سوره واجب است يا مستحب مىباشد چه آنكه هركدام از « استعاذه » و « سوره » اگر واجب باشند وجوبشان غيرى است زيرا جزء واجب هستند نه نفس واجب .\r\nقوله : او شرطا : مثل اينكه در وجوب و استحباب طمأنينه مردّد باشيم چه آنكه طمأنينه اگر واجب باشد وجوبش شرطى است .\r\nو بهرصورت شك در دو مثال اخير از قبيل شك در مكلّف به مىباشد با علم و قطع به تكليف .\r\nقوله : و ان كان المختار جريان اصالة البرائة فيه : بفرموده برخى از بزرگان در اينمورد نيز مختار مرحوم مصنّف اينستكه برائت جارى مىفرمايد ولى بعد از ارجاع آن به شك در تكليف كه انشاء اللّه شرحش عنقريب خواهد آمد .\r\nمتن :\r\nالثانى\r\nانّه لا اشكال فى رجحان الاحتياط بالفعل حتّى فيما احتمل كراهته .\r\nو الظّاهر ترتّب الثّواب عليه اذا اتى به لداعى احتمال المحبوبيّة ، لانّه انقياد و الطاعة حكميّة و الحكم بالثّواب هنا اولى من الحكم بالعقاب على تارك الاحتياط اللّازم بناء على انّه فى حكم المعصية و ان لم يفع محرّما واقعيّا .\r\n\r\n","description":"","footnote":"","page_name":" 573 ","page_number":141},
  {"content":"\r\n\r\nو فى جريان ذلك فى العبادات عند دوران الامر بين الوجوب و غير الاستحباب وجهان اقويهما العدم ، لانّ العبادة لا بدّ فيها من نيّة التقرّب المتوقفة على العلم بامر الشّارع تفصيلا او اجمالا كما فى كلّ من الصّلوات الاربع عند اشتباه القبلة .\r\nو ما ذكرنا من ترتّب الثّواب على هذا الفعل لا يوجب تعلّق الامر به ، بل هو لاجل كونه انقيادا للشّارع و العبد معه فى حكم المطيع ، بل لا يسمّى ذلك ثوابا .\r\nترجمه :\r\n\r\nامر دوّم\r\nبدون اشكال احتياط راجح بوده و اتيان بفعل محتمل الوجوب حسن داشته حتّى در جائى كه احتمال مكروه بودن فعل داده شود يعنى امر دائر باشد بين وجوب و كراهت .\r\nو در صورتى كه فعل بداعى احتمال محبوبيّت آورده شود ظاهرا ثواب نيز بر آن مترتّب است زيرا انقياد به حساب آمده و اطاعت حكميّه تلقّى مىشود .\r\nو اساسا حكم به ثواب در اينجا اولى و سزاوارتر است از حكم بعقاب بر تارك احتياط لازمى كه ترك آن معصيت حكميّه محسوب مىشود اگرچه تارك مرتكب حرام واقعى نشده باشد .\r\n\r\nجريان احتياط و عدم آن در دوران امر بين وجوب و غير استحباب نسبت بعبادات\r\nمرحوم مصنّف مىفرماين :\r\nدر جريان احتياط نسبت به عبادات و عدم آن هنگامى كه امر مردّد بين وجوب و غير استحباب باشد دو احتمال است كه اقوى از نظر ما عدم جريان احتياط مىباشد ، زيرا در عبادت نيّت تقرّب لازم بوده و آن موقوف است بر علم به امر تفصيلى يا اجمالى شارع چنانچه در هريك از نمازهاى چهارگانه‌اى كه هنگام اشتباه قبله به جوانب اربعه خوانده مىشود اين امر بطور اجمالى وجود دارد و در مورد بحث توجّه امر به فعل مشكوك و غير محرز است لذا چگونه مىتوان آن را بعنوان عبادت اتيان نمود .\r\n\r\n","description":"","footnote":"","page_name":" 574 ","page_number":142},
  {"content":"\r\n\r\nو امّا اينكه گفتيم ثواب بر اتيان فعل مترتّب است موجب آن نمىشود كه امر بفعل تعلّق بگيرد بلكه ثواب مزبور بخاطر انقيادى است كه مكلّف نسبت به شارع از خود نشان داده و بدينوسيله خود را در حكم مطيع درآورده است ، بلكه اين اجر را ثواب نمىخوانند .\r\n\r\nشرح مقصود\r\nمرحوم مصنّف در عبارات مذكور به نكته‌اى اشاره فرموده‌اند كه شرح آن چنين است :\r\nمحتمل الوجوب از دو حال خارج نيست :\r\nالف : آنكه عبادت باشد .\r\nب : آنكه عمل غير عبادى باشد .\r\nدر صورتى كه محتمل الوجوب عمل غير عبادى باشد چهار احتمال وجود دارد :\r\nالف : دوران امر بين اينكه واجب يا مستحب باشد .\r\nب : دوران امر بين اينكه واجب يا مباح باشد .\r\nج : دوران امر بين اينكه واجب يا مكروه باشد .\r\nد : دوران امر بين اينكه واجب يا حرام باشد .\r\nاحتمال چهارم از محلّ كلام در اينجا خارج بوده بنابراين سه احتمال ديگر مورد صحبت مىباشند . مرحوم مصنّف مىفرماين :\r\nبدون هيچ ترديد و اشكالى در اين سه احتمال بايد حكم به رجحان احتياط كرده و اتيان فعل را نيكو دانست حتّى در احتمال سوّم كه احيانا ممكنست فعل مكروه باشد و ظاهرا ثواب نيز بر اتيان فعل مترتّب خواهد بود و دليل اينمدّعا آنست كه :\r\nاتيان فعل بداعى احتمال محبوبيّت از مصاديق انقياد محسوب شده و مكلّف را بدينوسيله مىتوان در حكم مطيع قرار داد و پرواضح است كه شخص منقاد مثاب و مأجور بوده و بر فعلش ثواب و اجر بارمىشود .\r\nو امّا در صورتى كه محتمل الوجوب عمل عبادى باشد در احتمال اوّل كه امر مردّد است بين وجوب و استحباب همچون فرض قبل عمل مستحسن و احتياط راجح\r\n\r\n","description":"","footnote":"","page_name":" 575 ","page_number":143},
  {"content":"\r\n\r\nبوده و ثواب بر فعل مترتّب مىباشد ولى در دو احتمال ديگر و بعبارت جامع در صورت دوران امر بين وجوب و غير استحباب معلوم نيست كه احتياط رجحانى داشته باشد بلكه در آن دو احتمال وجود دارد كه هيچيك از ايندو احتمال بر ديگرى ترجيحى ندارد :\r\nالف : احتياط نمودن و اتيان كردن بفعل .\r\nب : ترك احتياط و رها نمودن فعل .\r\nبلكه از نظر ما اقوى اينستكه احتياط راجح نبوده و احتمال دوّم اقوى مىباشد .\r\nو دليل ما بر اينمدّعا آنست كه :\r\nمحلّ كلام عبادتى است كه محتمل الوجوب مىباشد و بدون ترديد در عبادت توجّه و تعلّق امر شارع به آن بايد محرز و معلوم باشد تا بتوان آن را به قصد امر يا بهتر بگوئيم به نيّت تقرّب بياورد و حال آنكه در مورد دوران امر بين وجوب و غير استحباب توجّه و تعلّق امر بمحتمل محرز و معلوم نيست لذا چگونه بتوان آن را بعنوان عبادت و به قصد امر آورد .\r\nلازم به تذكّر است كه تعلّق امر به عبادت لازم نيست تفصيلى باشد بلكه در صورت توجّه امر اجمالى نيز مىتوان مأمور به را عبادت به حساب آورد نظير محتملات چهارگانه در فرضى كه قبله نسبت به چهار طرف مشتبه باشد چه آنكه هركدام از صلوات اربعه اجمالا مأمور به هستند از اينرو جملگى عبادت مىباشند .\r\nبهرحال در دوران امر بين وجوب و غير استحباب مشكل بتوان احتياط نمود و فعل را بعنوان عبادت آورد زيرا تعلّق امر بفعل معلوم و محرز نيست .\r\nسؤال\r\nهمانطورى كه قبلا اشاره شد اين احتياط راجح و پسنديده بوده و بر فعل اتيان شده ثواب مترتّب است حال اگر اينمعنا را معترف باشيم احراز امر و توجّهش بفعل سهل و آسان است زيرا مىگوئيم نفس ترتّب ثواب بر فعل كاشف است از وجود امر .\r\n\r\n","description":"","footnote":"","page_name":" 576 ","page_number":144},
  {"content":"\r\n\r\nجواب\r\nاگرچه قبلا گفتيم بر فعل مأتى به ثواب مترتّب است ولى در عين حال نمىتوان آن را كاشف از امر و تعلّق به فعل قرار داد زيرا ثواب نه بخاطر رجحان فعل باشد تا عباديّتش را از اينراه بتوان احراز نمود بلكه حقتعالى بمقتضاى لطفش ثواب را در قبال حالت انقياد عبد بوى اعطاء مىفرمايد بلكه ممكنست بگوئيم :\r\nاساسا اجرى را كه خداوند متعال براى بنده منقادش منظور مىفرمايد اصطلاحا ثواب نگفته بلكه موسوم به همان اجر مىباشد چه آنكه ثواب در قبال فعلى است كه بر نفس فعل اجر مترتّب باشد نه بر حالت و صفت ممدوحى كه فاعل واجد آن مىباشد .\r\nقوله : فى رجحان الاحتياط بالفعل : كلمه « بالفعل » بيان است براى « احتياط » و تقدير عبارت فى رجحان الاحتياط باتيان الفعل مىباشد .\r\nقوله : ترتّب الثواب عليه : ضمير در « عليه » به الفعل راجع است .\r\nقوله : لانّه انقياد و اطاعة حكميّة : ضمير در « لانّه » به احتياط راجع است .\r\nقوله : على انّه فى حكم المعصية : ضمير در « انّه » به ترك احتياط راجع است .\r\nقوله : كما فى كلّ من الصّلوات الاربع : مثال است براى امر اجمالى شارع .\r\nقوله : لا يوجب تعلّق الامر به : ضمير در « به » به فعل راجع است .\r\nقوله : بل هو لاجل كونه انقيادا : ضمير « هو » به ثواب راجع بوده و ضمير در « كونه » به فعل برمىگردد .\r\nمتن :\r\nو دعوى انّ العقل اذا استقلّ بحسن هذا الاتيان ثبت به حكم الملازمة الامر به شرعا .\r\nمدفوعة ، لما تقدّم فى المطلب الاوّل من انّ الامر الشّرعى بهذا النّحو من الانقياد كامره بالانقياد الحقيقى و الاطاعة الواقعيّة فى معلوم التكليف ارشادى محض لا يترتب على موافقته و مخالفته ازيد ممّا يترتّب على نفس وجود المأمور به او عدمه كما هو شأن الاوامر الارشاديّة فلا اطاعة لهذا الامر الارشادى و لا ينفع فى جعل الشيئ عبادة كما انّ اطاعة الاوامر المتحقّقة لم تصر عبادة بسبب الامر الوارد بها فى قوله تعالى اطيعوا اللّه\r\n\r\n","description":"","footnote":"","page_name":" 577 ","page_number":145},
  {"content":"\r\n\r\nو رسوله .\r\nو يحتمل الجريان بناء على انّ هذا المقدار من الحسن العقلى يكفى فى العبادة و منع توقّفها على ورود امر بها بل يكفى الاتيان به لاحتمال كونه مطلوبا او كون تركه مبغوضا و لذا استقرّت سيرة العلماء و الصلحاء فتوى و عملا على اعادة العبادات لمجرّد الخروج من مخالفة النّصوص الغير المعتبرة و الفتاوى النّادرة .\r\nو استدلّ فى الذّكرى فى خاتمة قضاء الفوائت على شرعيّة قضاء الصّلوت لمجرّد احتمال خلل فيها موهوم بقوله تعالى :\r\nفاتّقوا اللّه ما استطعتم ، و اتّقوا اللّه حق تقاته ، و قوله : و الّذين يؤتون ما اتوا و قلوبهم و جلة انّهم الى ربّهم راجعون .\r\nترجمه :\r\n\r\nادّعاء و دفع آن\r\nاگر ادّعا شود كه :\r\nعقل وقتى به حسن اتيان فعل حكم كند بمقتضاى ملازمه بين حكم عقل و شرع امر به فعل شرعا نيز ثابت مىشود و بدين ترتيب محذور مرتفع گرديده و مبادرت به احتياط بىاشكال مىباشد .\r\nدر جواب مىگوئيم :\r\nاين ادّعاء مدفوع است زيرا قبلا در مطلب اوّل گفتيم كه امر شرعى به اين نحو از انقياد همچون امر شرعى بانقياد حقيقى و اطاعت واقعيّه‌اى كه در معلوم التكليف تحقّق مىيابد بوده و ارشادى محض محسوب شده و بدين ترتيب بر موافقت و مخالفتش بيش از آنچه بر نفس وجود مأمور به يا عدمش بارمىشود مترتّب نمىگردد چنانچه شأن اوامر ارشاديّه كلّا همين است ، بنابراين نسبت به اين امر ارشادى اطاعتى تحقّق نيافته و مجرّد اين انقياد حكمى كافى در عبادت قرار دادن فعل نمىباشد چنانچه اطاعت نمودن اوامر متحقّقه و مسلّمه بسبب امرى كه در « اطيعوا اللّه و رسوله » است عبادت نمىگردد .\r\n\r\n","description":"","footnote":"","page_name":" 578 ","page_number":146},
  {"content":"\r\n\r\n\r\nاحتمال جريان احتياط در عبادات محتمله\r\nسپس مرحوم مصنّف مىفرماين :\r\nمحتمل است بگوئيم در عبادات محتمله احتياط جارى باشد يعنى در دوران امر بين وجوب و غير استحباب ممكنست فعل را بتوان احتياطا به قصد قربت آورد و شرح آن چنين است :\r\nگفته شد اتيان فعل محتمل العباديّة عقلا حسن مىباشد اكنون مىگوئيم :\r\nهمين مقدار از حسن عقلى در عبادات بودن فعل كفايت كرده و توقّف آن بر ورود امر شرعى را منع مىنمائيم بلكه مجرّد اتيان بفعل باحتمال مطلوبيّت يا اينكه تركش مبغوض باشد كفايت مىكند و لذا سيره علماء و صلحاء فتوى و عملا بر اين جارى شده كه عبادات را اعاده كرده و علّتش را صرف خروج از مخالفت نصوص غير معتبره و فتاوى نادره قرار داده‌اند .\r\nو مرحوم شهيد اوّل در كتاب ذكرى ، خاتمه قضاء فوائت براى شرعى بودن قضاء نمازها بخاطر مجرّد احتمال خلل موهوم در آنها به آيات ذيل استدلال فرموده :\r\nفاتّقوا اللّه ما استطعتم .\r\n( از مخالفت با حقتعالى تا آنجا كه استطاعت داريد بپرهيزيد ) .\r\nو اتّقوا اللّه حقّ تقاته .\r\n( از مخالفت با حقتعالى بپرهيزيد آنطورى كه مىبايد پرهيز داشته باشيد ) .\r\nو الّذين يؤتون ما اتوا و قلوبهم وجلة انّهم الى ربّهم راجعون .\r\n( كسانى كه از آنچه داده شده‌اند مىدهند در حالى كه دلهايشان ترسان است محقّقا ايشان به سوى پروردگارشان برمىگردند ) .\r\n\r\nشرح مقصود\r\nمرحوم مصنّف در اين عبارات بشرح دو نكته پرداخته‌اند كه ذيلا مرقوم مىگردد :\r\n\r\n","description":"","footnote":"","page_name":" 579 ","page_number":147},
  {"content":"\r\n\r\n\r\nشرح نكته اوّل\r\nگفته شد صرف اينكه عقل اتيان فعل محتمل الوجوب را حسن مىشمرد كافى در عباديّت آن نبوده و بدين ترتيب نمىتوان آن را به قصد قربت آورد اينك بشرح دفع توهّمى مىپردازيم كه ممكنست به اين شرح ايراد گردد :\r\nتوهّم\r\nاتيان بفعلى كه محتمل الوجوب است بداعى احتمال مطلوبيّت عقلا راجح و حسن بوده قهرا شرعا نيز راجح محسوب شده و متعلّق امر مىباشد و بدين ترتيب عباديّت آن تصحيح مىگردد .\r\nتوضيح\r\nعقل به حسن اتيان فعل محتمل الوجوب حاكم مىباشد و بمقتضاى كلّما حكم به العقل حكم به الشرع مىبايد شرع انور نيز به حسن آن حكم نمايد و معناى حسن فعل و رجحان آن نزد شارع اينستكه اتيان و مبادرت بفعل راجح بوده و در ضمن تركش نيز جايز است و بدون ترديد معناى استحباب همين مىباشد و بديهى است كه اين استحباب ممكن نيست خالى از امر شرعى باشد و بعبارت ديگر :\r\nفعل با اينمقدّمات كه گفته شد شرعا محتمل المطلوبيّه است و همين مقدار از احتمال مطلوبيّت در تصحيح عباديّت فعل كافى است لاجرم مكلّف در صورت قيام چنين احتمالى مىتواند فعل را به قصد تقرّب الى اللّه اتيان كند .\r\n\r\nدفع توهّم\r\nحاصل جوابيكه مرحوم مصنّف از توهّم مذكور مىدهند اينستكه :\r\nدر عباديّت فعل امر و طلب مولوى لازم مىباشد و بيان مزبور مفيد اينمعنا است كه به فعل محتمل الوجوب امر ارشادى تعلّق گرفته و ما نيز منكر آن نبوده ولى همانطورى كه گفتيم اينمقدار كافى در عباديّت فعل نبوده تا بتوان آن را به قصد تقرّب الى اللّه آورد .\r\n\r\n","description":"","footnote":"","page_name":" 580 ","page_number":148},
  {"content":"\r\n\r\nو خلاصه كلام آنكه : امر متوجّه بفعل محتمل الوجوب از سنخ اوامر ارشادى است و مقصود از اين گونه اوامر بيان مصلحتى است كه بر فعل و اتيان آن مترتّب است بدون اينكه در آن كوچكترين اقتضائى على سبيل الحقيقة وجود داشته باشد و به تعبير ديگر :\r\nامر ارشادى مبرز مصلحت مترتّبه بر فعل به صورت اقتضاء مىباشد نه آنكه حقيقتا در فعل اقتضائى بوده كه به تبعيّت از آن امر صادر شده باشد .\r\n\r\nشرح نكته دوّم\r\nنكته دوّمى كه مرحوم مصنّف بشرح آن پرداخته‌اند اينستكه :\r\nممكنست در فعل محتمل الوجوب احتياط جارى بوده و بتوان آن را بعنوان عبادت اتيان كرد .\r\nمؤلّف گويد :\r\nشرح مرام مصنّف عليه الرّحمه طبق تقرير مرحوم تنكابنى در حاشيه به دو بيان قابل تقرير است :\r\n\r\nبيان اوّل\r\nبگوئيم مطلق حسن و رجحان در عباديّت فعل كافى بوده و محتاج به امر نيست نظير قائل شدن بصحّت وضوء بعد از وقت بخاطر غايات ديگر غير از نماز چه آنكه وضوء بعد از وقت براى نماز واجب و مأمور به است ، امّا بخاطر غايات ديگر غير از آن نه واجب بوده و نه مأمور به مىباشد زيرا اجتماع وجوب و استحباب امرى است غير ممكن و خلاصه كلام آنكه فعل بعنوان احتياط چون ذاتا حسن و راجح مىباشد لاجرم مىتوان آن را به قصد قربت اتيان نمود اگرچه مأمور به بامر شرعى نباشد .\r\n\r\nبيان دوّم\r\nملتزم مىشويم باينكه احتمال مطلوبيّت و توجّه امر بفعل در عباديّت آن\r\n\r\n","description":"","footnote":"","page_name":" 581 ","page_number":149},
  {"content":"\r\n\r\nكفايت كرده و موقوف بر امر معلوم تفصيلى يا اجمالى نمىباشد زيرا اين توقّف صرفا در عبادات معلوم و محرز مىباشد نه در غير آن همچون مورد بحث لذا انجام هريك از صلوات چهارگانه در مورد اشتباه قبله بخاطر احتمال امر صحيح مىباشد .\r\nقوله : الامر به شرعا : ضمير در « به » به هذا الاتيان راجع است .\r\nقوله : و يحتمل الجريان : يعنى و يحتمل جريان الاحتياط فى العبادات فيما دار الامر بين الوجوب و غير الاستحباب .\r\nقوله : من مخالفة النّصوص الغير المعتبرة الخ : مثلا نصّ غير معتبر يا فتواى نادر قائم شده است بر اعتبار و وجوب استعاذه قبل از قرائت و نمازى را كه خوانده‌ايم خالى از استعاذه بوده حال به منظور خروج از مخالفت با نص و فتواى مزبور جايز است احتياط كرده و نماز خوانده شده را اعاده نمائيم .\r\nقوله : فاتّقوا اللّه ما استطعتم : آيه ( 16 ) از سوره تغابن .\r\nقوله : و اتّقوا اللّه حقّ تقاته : آيه ( 102 ) از سوره آل عمران .\r\nقوله : و الّذين يؤتون ما اتوا الخ : آيه ( 60 ) از سوره مؤمنون .\r\nمتن :\r\nو التّحقيق انّه ان قلنا بكفاية احتمال المطلوبيّة فى صحّة العبادة فيما لا يعلم المطلوبيّة و لو اجمالا فهو و الّا فما آورده قدّس سرّه فى الذّكرى كاوامر الاحتياط لا يجدى فى صحّتها لانّ موضوع التّقوى و الاحتياط الّذى يتوقّف عليه هذه الاوامر لا يتحقّق الّا بعد اتيان محتمل العبادة على وجه يجتمع فيه جميع ما يعتبر فى العبادة حتّى نيّة التّقرّب و الّا لم يكن احتياطا فلا يجوز ان يكون تلك الاوامر منشاءا للقربة المنويّة فيها .\r\nاللّهم الّا ان يقال بعد النّقض بورود هذا الايراد فى الاوامر الواقعيّة بالعبادات مثل قوله : اقيموا الصّلوة و اتوا الزكوة حيث انّ قصد القربة ممّا يعتبر فى موضوع العبادة شطرا او شرطا و المفروض ثبوت مشروعيّتها بهذا الامر الوارد فيها انّ المراد من الاحتياط و الاتّقاء فى هذه الاوامر هو مجرّد الفعل المطابق للعبادة من جميع الجهات عدانيّة القربة .\r\n\r\n","description":"","footnote":"","page_name":" 582 ","page_number":150},
  {"content":"\r\n\r\nفمعنى الاحتياط بالصّلوة الاتيان بجميع ما يعتبر فيها عدا قصد القربة فاوامر الاحتياط يتعلّق بهذا الفعل و حينئذ فيقصد المكلّف فيه التقرّب باطاعة هذا الامر و من هنا يتّجه الفتوى به استحباب هذا الفعل و ان لم يعلم المقلّد كون ذلك الفعل ممّا شك فى كونها عبادة و لم يأت به بداعى احتمال المطلوبيّة .\r\nو لو اريد بالاحتياط فى هذه الاوامر معناه الحقيقى و هو اتيان الفعل لداعى احتمال المطلوبيّة لم يجز للمجتهد ان يفتى باستحبابه الّا مع التّقييد باتيانه بداعى الاحتمال حتّى يصدق عليه عنوان الاحتياط مع استقراره سيرة اهل الفتوى على خلافه ، فعلم انّ المقصود اتيان الفعل بجميع ما يعتبر فيه عدانية الدّاعى .\r\nترجمه :\r\n\r\nتحقيق مرحوم مصنّف\r\nمرحوم مصنّف مىفرماين :\r\nتحقيق مقتضى است بگوئيم امر از دو حال خارج نيست :\r\nالف : آنكه احتمال مطلوبيّت در صحّت عبادت كافى باشد يعنى در جائى كه مطلوبيّت فعل حتّى اجمالا معلوم نيست و صرفا احتمالش را مىدهيم اتيان آن باحتمال مطلوبيّت كفايت كند .\r\nب : آنكه در مورد مذكور اتيان عمل باحتمال مطلوبيّت كافى نباشد .\r\nدر صورت اوّل البتّه فعلى را كه باحتمال مطلوبيّت آورده‌ايم بعنوان عبادت صحيح مىباشد و بعبارت ديگر :\r\nبنابرآن احتياط در عبادات محتمله جارى است .\r\nو در صورت دوّم احتياط جارى نبوده و فعل مأتى به بعنوان عبادت صحيح نمىباشد و آنچه را كه مرحوم شهيد اوّل در كتاب ذكرى براى تصحيح عمل ذكر فرموده‌اند همچون اوامر احتياط بوده كه در صحّت عبادات محتمله كفايت نمىكنند زيرا موضوع تقوى و احتياط كه اين اوامر به آن موقوف هستند ابدا تحقّق پيدا نكرده مگر پس از اتيان محتمل العبادة بطورى كه تمام آنچه در عبادت معتبر است حتّى نيّت تقرّب در آن رعايت شده باشد چه آنكه در غير اين صورت احتياط صادق نمىباشد ، بنابراين ممكن نيست اين گونه اوامر منشاء براى قربتى باشند كه در\r\n\r\n","description":"","footnote":"","page_name":" 583 ","page_number":151},
  {"content":"\r\n\r\nعبادات منوى مىباشد .\r\n\r\nتوجيه و استدراك\r\nسپس مرحوم مصنّف مىفرماين :\r\nمگر آنكه اينطور تقرير كنيم :\r\nپس از آنكه اين ايراد در اوامر واقعيّه‌اى كه بعبادات تعلّق مىگيرند همچون فرموده حقتعالى :\r\nاقيموا الصّلوة و آتوا الزّكوة ( به پا داريد نماز را و بدهيد زكات را ) .\r\nنيز وارد بوده و بايد اين نقض را پذيرفت زيرا قصد قربت در موضوع عبادت يا بعنوان جزء و يا شرط معتبر مىباشد در حالى كه فرض آنست كه مشروعيّت عبادت از ناحيه همين امرى است كه به آن تعلّق گرفته است .\r\nمىگوئيم :\r\nمراد از احتياط و اتّقاء در اين اوامر مجرّد آوردن فعلى است كه از جميع جهات باستثناء نيّت قربت با عبادت مطابق مىباشد .\r\nمثلا معناى احتياط در صلوة اينستكه آن را با جميع آنچه در نماز معتبر است باستثناى قصد قربت اتيان كنند پس اوامر احتياط به چنين فعلى تعلّق مىگيرند و پس از تعلّق امر به آن مكلّف بواسطه اطاعت كردن از اين امر قصد تقرّب نموده و فعل را قربة الى اللّه مىآورد و به همين عنايت است كه فتوى دادن به استحباب چنين فعلى پسنديده و نيكو بوده اگرچه مقلّد مجتهد نداند كه اينفعل از نظر مجتهد مشكوك العبادية بوده و آن را بداعى احتمال مطلوبيّت نياورد .\r\nو اساسا اگر از احتياط كه موضوع در اين اوامر است معناى حقيقى آن يعنى اتيان فعل بداعى احتمال مطلوبيّت مقصود باشد جايز نيست مجتهد فتوى به استحباب آن دهد مگر آنكه استحباب را مقيّد كند به اتيان فعل بداعى احتمال تا بدينوسيله عنوان احتياط بر آن صدق كند در حالى كه سيره اهل فتوى بر خلاف آن مستقرّ گرديده ، پس معلوم مىشود مراد از احتياط اتيان فعل با تمام آنچه در آن معتبر است غير از نيّت قربت مىباشد .\r\n\r\n","description":"","footnote":"","page_name":" 584 ","page_number":152},
  {"content":"\r\n\r\n\r\nشرح مقصود\r\nحاصل فرموده مرحوم مصنّف در عبارات مذكور شرح دو نكته مىباشد :\r\n\r\nشرح نكته اوّل\r\nنكته اوّلى را كه مرحوم مصنّف به شرح و بسط آن پرداخته‌اند اشكالى است كه بمرحوم شهيد اوّل فرموده و در طىّ آن اثبات كرده‌اند كه استدلال بآيات سابق الذكر جهت تصحيح عباديّت محتمل العبادة و احتياط در آن درست نمىباشد و توضيح آن اينستكه :\r\nدر موردى كه عباديّت عملى محرز و معلوم نباشد امر از دو حال خارج نيست :\r\nيا در صحّت عمل بعنوان عبادت مجرّد اتيان آن باحتمال مطلوبيّت را كافى مىدانيم و يا بكفايتش قائل نيستيم .\r\nاگر فرض اوّل را قبول داشته باشيم البتّه جاى هيچ اشكالى نبوده و استدلال مرحوم شهيد به آيات سابق الذكر بجا و صحيح مىباشد ولى در فرض دوّم بايد بگوئى به نظر مىرسد كه استدلال بآيات مثبت مدّعى و مفيد فائده نباشد يعنى با تمسّك به آنها نمىتوان عباديّت محتمل العبادة را تصحيح كرد و بدين ترتيب احتياط را در آن جارى دانست و جهت آن اينستكه :\r\nدر اين آيات موضوع « امر » تقوى و احتياط قرار داده شده و اين دو موضوع ابدا قابل تحقّق در خارج نبوده مگر پس از آنكه عمل را در خارج بطورى اتيان كنيم كه تمام اجزاء و شرائط معتبر در عبادت در آن موجود باشد حتّى نيّت تقرّب و در غير اين صورت احتياط و تقوى صادق نمىباشد پس تحقّق احتياط در خارج موقوف است بر نيّت قربت و اجزاء و شرائط ديگر و نيّت قربت نيز موقوف است بر وجود امر از قبل شارع مقدّس چون تا امر متوجّه فعل نگردد نمىتوان فعل را به قصد امر كه همان قصد قربت است اتيان نمود و پرواضح است كه امر نيز موقوف است بر موضوع احتياط زيرا در آيات مذكور همانطورى كه گفتيم موضوع امر احتياط و تقوى قرار داده شده و تقدّم موضوع بر حكم جاى ترديد و شبهه نيست نتيجتا بايد بگوئيم امر در اين آيات موقوف بر احتياط بوده و احتياط نيز موقوف بر امر مىباشد و اين دور است\r\n\r\n","description":"","footnote":"","page_name":" 585 ","page_number":153},
  {"content":"\r\n\r\nكه باطل و مستحيل مىباشد .\r\nو مىتوان اشكال مذكور را به تعبير ديگر نيز تقرير نمود و آن اينستكه :\r\nعناوين منتزع از اوامر را ممكن نيست متعلّق آنها قرار داد زيرا متعلّق اوامر و به عبارت روشن‌تر موضوعات اوامر مىبايد قبل از آنها در خارج تحقّق داشته تا توجّه و تعلّق اوامر به آنها امكان‌پذير باشد و پرواضح است موضوعى كه بعد از صدور امر در خارج متولّد مىشود محال است بتوان آن را موضوع امر و متعلّق آن قرار داد و در مورد بحث همين محذور و اشكال وجود دارد زيرا با شرح و توضيحى كه قبلا داديم موضوع احتياط تحقّقش در خارج موقوف بر صدور امر بوده و به تعبير ديگر متولّد از امر مىباشد لذا محال است بتوان آن را موضوع و متعلّق امر قرار داد و بنابراين استدلال شهيد عليه الرّحمه بآيات مزبور به نظر ناتمام مىرسد .\r\n\r\nشرح نكته دوّم\r\nنكته دوّمى را كه مصنّف قدّس سرّه توضيح و شرح داده‌اند اينستكه مىتوان كلام مرحوم شهيد را توجيه كرد و استدلال ايشان را به بيانى تصحيح نمود و حاصل آن اينستكه :\r\nاشكال مزبور در صورتى متوجّه استدلال ايشان مىباشد كه مقصود از احتياط معناى حقيقى آن يعنى اتيان فعل با تمام اجزاء و شرائط معتبره در آن باشد بديهى است چون يكى از اجزاء بلكه ركن ركين عبادت نيّت تقرّب مىباشد اگر امر به احتياط ، احتياط حقيقى را مطلوب قرار داده باشد اشكال سابق الذكر حتمى و قطعى است ولى ممكنست بگوئيم منظور از احتياط ، احتياط حقيقى و تام نبوده بلكه مراد اتيان صورت عمل بدون قصد قربت مىباشد و امر واقع در آيات به چنين موضوعى تعلّق گرفته و پس از تعلّق امر آوردن فعل به قصد اين امر موجب تحقّق عبادت در خارج مىباشد مثلا اگر در موردى احتمال دهيم فلان عمل بعنوان صلوة مطلوب مىباشد مىگوئيم ابتداء تمام افعال و اجزاء و شرائط نماز غير از قصد قربت را در نظر مىگيريم و اين مجموعه را موضوع امر قرار مىدهيم و پس از تعلّق امر صلوة مزبور را به قصد امر متوجّه به آن مىآوريم و بدين ترتيب هم محذور و اشكالى متوجّه ما\r\n\r\n","description":"","footnote":"","page_name":" 586 ","page_number":154},
  {"content":"\r\n\r\nنشده و هم عمل را به قصد قربت و عبادت آورده‌ايم .\r\nقوله : و الّا فما آورده مقدّس سرّه : كلمه « و الّا » يعنى و ان لم نقل بكفاية احتمال المطلوبيّة .\r\nقوله : يتوقّف عليه هذه الاوامر : مقصود از « هذه الاوامر » اوامرى است كه در آيات مذكور واقع شده‌اند .\r\nقوله : و الّا لم يكن احتياطا : كلمه « و الّا » يعنى و ان لم يجتمع فيه جميع ما يعتبر فى العبادة .\r\nقوله : منشاءا للقربة المنوية فيها : ضمير در « فيها » به عبادة راجع است .\r\nقوله : انّ المراد من الاحتياط : اينجمله در تأويل مصدر بوده تا نائب فاعل براى « يقال » باشد .\r\nقوله : و حينئذ فيقصد المكلّف : كلمه « حينئذ » يعنى حين تعلّق الاوامر الاحتياط بهذا الفعل الجامع لجميع ما يعتبر فى العبادة عدا قصد القربة .\r\nمتن :\r\nثمّ انّ منشاء احتمال الوجوب اذا كان خبرا ضعيفا فلا حاجة الى اخبار الاحتياط و اثبات انّ الامر فيها للاستحباب الشّرعى دون الارشاد العقلى ، لورود بعض الاخبار به استحباب فعل كلّما يحتمل فيه الثواب كصحيحة هشام بن سالم المحكيّة عن المحاسن عن ابيعبد اللّه عليه السّلام قال :\r\nمن بلغه عن النّبى صلّى اللّه عليه و آله و سلّم شيئ من الثواب فعمله كان اجر ذلك له و ان كان رسول اللّه صلّى اللّه عليه و آله و سلّم لم يقله .\r\nو عن البحار بعد ذكرها انّ هذا الخبر من المشهورات رواه العامّة و الخاصّة باسانيد .\r\nو الظاهر انّ المراد من شيئ من الثواب بقرينة ضمير « فعمله » و اضافة « الاجر » اليه هو الفعل المشتمل على الثواب .\r\nو فى عدّة الدّاعى ، عن الكلينى قدّس سرّه انّه روى بطرقه عن الائمّة عليهم السّلام انّه من بلغه شيئ من الخير ، فعمل به كان له من الثّواب ما بلغه و ان لم يكن الامر كما فعله .\r\n\r\n","description":"","footnote":"","page_name":" 587 ","page_number":155},
  {"content":"\r\n\r\nو ارسل نحوه السّيّد فى الاقبال عن الصّادق عليه السّلام الّا انّ فيه « كان له ذلك » و الاخبار الواردة فى هذا الباب كثيرة الّا انّ ما ذكرناها اوضح دلالة على ما نحن فيه .\r\nترجمه :\r\n\r\nنقل پاره‌اى از اخبار « من بلغ » و قاعده تسامح در ادلّه سنن\r\nمرحوم مصنّف مىفرماين :\r\nدر موردى كه منشاء احتمال وجوب خبر ضعيفى باشد هيچ نيازى باخبار احتياط نداشته تا بواسطه آنها عباديّت محتمل العبادت را تصحيح كرده و در اطراف اين مطلب صحبت كنيم كه امر در اين اخبار براى استحباب شرعى بوده نه به معناى ارشاد عقلى .\r\nو سرّ اين گفتار آنست كه پاره‌اى از اخبار وارد شده‌اند كه حكم به استحباب هرفعلى كه احتمال ثواب در آنها داده مىشود نموده‌اند و بديهى است وقتى خبر ضعيف مدرك وجوب فعلى باشد فعل محتمل الثواب مىگردد .\r\nاز جمله اين اخبار صحيحه هشام بن سالم است كه از كتاب محاسن از مولانا ابيعبد اللّه عليه السّلام حكايت شده كه حضرت فرمودند :\r\nمن بلغه عن النّبى صلّى اللّه عليه و آله و سلّم شيئ من الثّواب ، فعمله كان اجر ذلك له و ان كان رسول اللّه صلّى اللّه عليه و آله و سلّم لم يقله .\r\nيعنى : كسى كه از پيامبر اكرم صلّى اللّه عليه و آله و سلّم به او مبلغى از ثواب راجع بانجام فعلى برسد پس آن فعل را بجاى آورد اجر و ثواب مزبور برايش ثبت و ضبط مىگردد اگرچه آن جناب در واقع آنطور نفرموده باشند .\r\nاز مرحوم مجلسى در كتاب بحار منقولست كه پس از ذكر اين خبر فرموده‌اند :\r\nحديث مذكور از روايات مشهوره‌اى استكه سنّى و شيعه آن را باسانيد مختلفى نقل و حكايت كرده‌اند .\r\nسپس مرحوم مصنّف مىفرماين :\r\nظاهرا مقصود از « شيئ من الثواب » بقرينه ضمير در « فعمله » و اضافه « اجر »\r\n\r\n","description":"","footnote":"","page_name":" 588 ","page_number":156},
  {"content":"\r\n\r\nو نسبت دادنش بفاعل ، فعلى است كه مشتمل بر ثواب باشد .\r\nو در كتاب عدّة الدّاعى ، از كلينى قدّس سرّه آمده است كه وى بطرق خود از ائمّه عليهم السّلام روايت نموده :\r\nمن بلغه شيئ من الخير ، فعمل به كان له من الثواب ما بلغه و ان لم يكن الامر كما فعله .\r\nيعنى : كسى كه مبلغ و پاره‌اى از خير راجع بانجام فعلى بوى رسيده باشد پس آن فعل را بجاى آورد ثواب مزبور به او داده مىشود اگرچه واقع چنين نباشد .\r\nو مرحوم سيّد بن طاووس در كتاب اقبال روايت مرسله‌اى نظير همين خبر را از امام صادق عليه السّلام روايت كرده با اينفرق كه در آن اينفقره « كان له ذلك » ذكر شده است و اخبار وارده در اين باب بسيار بوده منتهى آنچه را كه ما ذكر نموديم از حيث دلالت بر محلّ كلام واضح‌ترين آنها مىباشد .\r\n\r\nشرح مقصود\r\nقوله : لورود بعض الاخبار به استحباب فعل الخ : اين عبارت علّت است براى « عدم الحاجة الى اخبار الاحتياط » و شرح مرام مصنّف در اينمقام آنست كه :\r\nاگر احتمال وجوب ناشى از ورود خبر ضعيف باشد ديگر نيازى باخبار احتياط نداريم زيرا اخبار من بلغ در اثبات استحباب شرعى كافى بوده بلكه مىتوان ادّعاء نمود كه دلالت آنها از اخبار احتياط بمراتب واضح‌تر مىباشد .\r\nقوله : كصحيحة هشام بن سالم الخ : مرحوم تنكابنى در حاشيه مىفرمايد :\r\nحضرات تصريح كرده‌اند باينكه روايت هشام بن سالم صحيح باصطلاح متأخّرين است و مرحوم صاحب حاشيه ( شيخ محمّد تقى ) و برادر ايشان يعنى صاحب فصول ( شيخ محمّد حسن ) عليه الرّحمه تصريح بصحّت اين روايت كه در كافى نيز نقل شده كرده‌اند ولى سند اين روايت در كافى چنين است :\r\nعلى بن ابراهيم ، از پدرش ، از ابن ابى عمير ، از هشام بن سالم ، از مولانا ابى عبد اللّه عليه السّلام قال :\r\nمن سمع شيئا من الثواب على شيئ فصنعه كان له و ان لم يكن كما بلغه .\r\nو در برخى از نسخ « كان له اجره » ثبت و ضبط شده .\r\n\r\n","description":"","footnote":"","page_name":" 589 ","page_number":157},
  {"content":"\r\n\r\nو بايد توجّه داشت كه در « ابراهيم بن هاشم » بين اهل رجال صحبت است ، مشهور خبر وى را حسن مىدانند فلذا مرحوم مجلسى در كتاب مرآة العقول فرموده‌اند :\r\nروايت ابراهيم بن هاشم حسن كالصّحيح است اگرچه بعدا افزوده‌اند :\r\nحسن روايت ابراهيم بن هاشم از خبر صحيح كمتر نيست .\r\nو بهرصورت از توضيحى كه در اينجا داديم روشن شد اينمقاله از برخى بزرگان كه فرموده‌اند :\r\nهيچ خبر صحيحى بر تسامح در ادلّه سنن در دست نيست ،\r\nباطل مىباشد .\r\nقوله : و عن البحار الخ : ناقل اين خبر از كتاب بحار مرحوم صاحب حاشيه ( شيخ محمّد تقى ) مىباشد .\r\nقوله : هو الفعل المشتمل على الثواب : مرحوم بارفروشى مىفرماين :\r\nآنچه مرحوم مصنّف در اينجا استظهار نموده‌اند از اخبار باب ظاهر مىشود بنابراين تروك مشمول اين اخبار نمىباشند مثل اينكه بر ترك عملى ثواب رسيده باشد .\r\nقوله : و فى عدّة الدّاع : تأليف ابن قولويه قمى مىباشد .\r\nمتن :\r\nو ان كان يرود عليه ايضا تارة بانّ ثبوت الاجر لا يدلّ على الاستحباب الشّرعى و اخرى بما تقدّم فى اوامر الاحتياط من انّ قصد القربة مأخوذ فى الفعل المأمور به بهذه الاخبار ، فلا يجوز ان يكون هى المصحّحة لفعل فيختصّ موردها بصورة تحقّق الاستحباب و كون البالغ هو الثواب الخاصّ فهو المتسامح فيه دون اصل شرعيّة الفعل .\r\nو ثالثة بظهورها فيما بلغ فيه الثواب المحض لا العقاب محضا او مع الثواب .\r\nترجمه :\r\n\r\nاشكالات مرحوم مصنّف در مدرك قاعده تسامح در ادلّه سنن\r\nمرحوم مصنّف مىفرماين :\r\n\r\n","description":"","footnote":"","page_name":" 590 ","page_number":158},
  {"content":"\r\n\r\nاگرچه اخبار و رواياتى كه نقل كرديم از تمام احاديث وارد در اين باب دلالتشان واضح‌تر است ولى در عين حال سه ايراد به آنها متوجّه مىباشد :\r\nالف : ثبوت اجر بر استحباب شرعى دلالت ندارد .\r\nب : قبلا در اومر احتياط گفتيم كه قصد قربت در فعلى كه بواسطه همين اخبار مأمور به هستند اخذ شده لذا ممكن نيست اين اوامر را مصحّح فعل بعنوان عبادت قرار داد در مورد بحث نيز همين بيان جارى است و ابدا امكان ندارد اخبار من بلغ را مصحّح فعل عبادى قرار دهيم لذا مورد آنها مختصّ به صورتى است كه استحباب با قطع نظر از اين اخبار ثابت بوده تنها با اين اخبار ثواب خاصّى كه بسمع رسيده مورد مسامحه واقع مىشود نه اصل شرعيّت فعل .\r\nج : ظاهرا اين اخبار راجع به فعلى هستند كه بر اتيانش ثواب محض مترتّب است نه عملى كه عقاب محض يا عقاب و يا ثواب بر آن بارمىگردد .\r\n\r\nشرح مقصود\r\nحاصل فرموده مرحوم مصنّف در عبارات مذكور اينستكه اخبار مذكور را نمىتوان مدرك قاعده تسامح در ادلّه سنن قرار داد و بواسطه آنها محتمل العبادة را به قصد عبادت اتيان نمود و سر آن اينستكه سه محذور و اشكال در اينمقام مىباشد به اين شرح :\r\n\r\nاشكال اوّل\r\nمضمون اين اخبار آنست كه اگر مكلّف محتمل العبادة را اتيان كند بر اينفعل اجر مترتّب است حال اشكال اينستكه ثبوت اجر بر استحباب شرعى كه مطلوب و مدّعاى ما است دلالت ندارد و شرح و توضيح آن اينستكه :\r\nاستحباب شرعى مىبايد مستند به امر شرعى بوده يعنى از خارج ثابت باشد كه امر به فعل تعلّق گرفته است در حالى كه از ثبوت اجر اينمعنا را نمىتوان استفاده كرد زيرا عبادات توقيفى بوده و در شرعيّت آنها نصّ صريح و صحيح لازم داريم اعمّ از آنكه واجب بوده يا مستحب باشند .\r\n\r\n","description":"","footnote":"","page_name":" 591 ","page_number":159},
  {"content":"\r\n\r\n\r\nاشكال دوّم\r\nاز اخبار مذكور اينطور استفاده مىشود كه اجر در مقابل اتيان فعلى است بعنوان احتياط و رجاء واقع و اينمعنا مستلزم استحباب شرعى نمىباشد زيرا در استحباب لازم است فعل بنفسه راجح بوده و فاعلش مستحق ثواب بر آن باشد و بدون ترديد اخبار من بلغ بر آن دلالت ندارند چه آنكه منتهى دلالت آنها اينستكه فعل با انضمام احتياط و رجاء واقع و بداعى طلب ثواب حسن بوده و بفاعلش ثواب مىدهند و پرواضح است كه اينمعنا غير از استحباب شرعى است .\r\nو بتقرير و تعبير ديگر حاصل اين اشكال چنين است :\r\nاخبار من بلغ مدلولشان اينستكه :\r\nفعلى كه بطريق ضعيف استحبابش ثابت شده و بسمع رسيده كه بفاعلش ثواب مىدهند ، امر همينطور بوده و البتّه اجر و ثواب را از فاعل منع نمىكنند .\r\nو در حقيقت اين اخبار مدلول خبر ضعيف را تصديق مىكنند ، پس موضوع اخبار من بلغ بعد از اعتبار و لحاظ حسن فعل و ترتّب ثواب بر آن و مستحب بودنش تحقّق يافته و سپس اين اخبار به آن تعلّق مىگيرند و اساسا اگر غير از اين باشد مورد از متعلّقات اين اخبار نمىباشد ، حال اگر ثبوت ثواب و استحباب را با اين اخبار بخواهيم تثبيت كنيم دور لازم مىآيد و ممكن نيست كه موضوع اين اخبار را نفس فعل با قطع نظر از ثواب و استحباب قرار داده تا دور لازم نيايد .\r\n\r\nاشكال سوّم\r\nاخبار من بلغ اخصّ از مدّعى بوده و تمام اقسام را شامل نمىشوند چه آنكه ظاهر اخبار اختصاص بموردى داشته كه مدلول خبر ضعيف صرفا ثبوت اجر بر فعل مىباشد همچون مستحبّات امّا موردى كه خبر ضعيف بر ثبوت عقاب بر فعل دلالت دارد نظير محرّمات يا ترتّب ثواب بر فعل و عقاب بر ترك از آن استفاده مىشود مثل واجبات مشمول اين اخبار نبوده در حالى كه حضرات در اوّل بكراهت و در دوّم به استحباب حكم نموده‌اند و اين حكم بدون مدرك و دليل مىباشد .\r\nقوله : فى الفعل المأمور به بهذه الاخبار : مقصود از « هذه الاخبار » اخبار من بلغ\r\n\r\n","description":"","footnote":"","page_name":" 592 ","page_number":160},
  {"content":"\r\n\r\nمىباشد .\r\nقوله : ان يكون هى المصحّحة : ضمير « هى » به اخبار من بلغ راجع است .\r\nقوله : فيختصّ موردها : يعنى مورد اخبار من بلغ .\r\nقوله : هو الثواب الخاصّ : يعنى ثوابى كه بواسطه خبر ضعيف ثابت شده است .\r\nمتن :\r\nلكن يردّ هذا منع الظهور مع اطلاق الخبر و يردّ ما قبله ما تقدّم فى اوامر الاحتياط .\r\nو امّا الايراد الاوّل فالانصاف انّه لا يخلو عن وجهه ، لانّ الظّاهر من هذه الاخبار كون العمل متفرّعا على البلوغ و كونه الدّاعى على العمل .\r\nو يؤيّده تقييد العمل فى غير واحد من تلك الاخبار بطلب قول النّبى صلّى اللّه عليه و آله و سلّم و التماس الثواب الموعود و من المعلوم انّ العقل مستقلّ باستحقاق هذا العامل المدح و الثّواب و حينئذ فان كان الثابت فى هذه الاخبار اصل الثواب كانت مؤكّدة لحكم العقل بالاستحقاق .\r\nو امّا طلب الشّارع لهذا الفعل فان كان على وجه الارشاد لاجل تحصيل هذا الثواب الموعود فهو لازم للاستحقاق المذكور و هو عين الامر بالاحتياط و ان كان على وجه الطلب الشّرعى المعبّر عنه بالاستحباب فهو غير لازم للحكم بتنجّز الثّواب ، لانّ هذا الحكم تصديق لحكم العقل بتنجّزه فيشبه قوله تعالى « و من يطع اللّه و رسوله يدخله جنّات تجرى » الّا انّ هذا وعد على الاطاعة الحقيقيّة و ما نحن فيه وعد على الاطاعة الحكميّة و هو الفعل الّذى يعدّ معه العبد فى حكم المطيع فهو من باب وعد الثواب على نيّة الخير الّتى يعدّ معها العبد فى حكم المطيع من حيث الانقياد .\r\nترجمه :\r\n\r\nمردود بودن اشكالات مذكور از نظر مرحوم مصنّف\r\nسپس مرحوم مصنّف مىفرماين :\r\nاينكه در اشكال سوّم گفته شد ظاهر اخبار من بلغ تصحيح فعلى است كه بر انجامش ثواب محض رسيده باشد ، مردود است و جهتش آنست كه وقتى خبر ضعيف\r\n\r\n","description":"","footnote":"","page_name":" 593 ","page_number":161},
  {"content":"\r\n\r\nمطلق باشد قبول نداريم اخبار من بلغ ظهور در تصحيح خصوص فعل مذكور داشته باشند .\r\nو اشكال قبل از آن ( اشكال دوّم ) نيز مردود مىباشد و تقرير ردّ همان بيانى است كه در اوامر احتياط قبلا ايراد كرده و بدينوسيله محذور و اشكال دور را بر طرف ساختيم .\r\nو امّا ايراد اوّل : انصاف اينستكه اين اشكال خالى از وجه صحيح نمىباشد چه آنكه ظاهر اين اخبار آنست كه عمل مفرّع بر بلوغ ثواب بوده و همين بلوغ ثواب داعى و باعث بر انجام فعل گرديده است .\r\nو مؤيّد اين ظهور آنست كه عمل و فعل در بسيارى از اين اخبار مقيّد به طلب قول نبى اكرم صلّى اللّه عليه و آله و سلّم و التماس ثواب موعود گرديده و بديهى است كه عقل چنين فاعل و عاملى را مستحق مدح و ثواب مىداند .\r\nو با توجّه باينمعنا مىگوئيم :\r\nاگر در اخبار من بلغ اصل ثواب تثبيت و مورد تأكيد قرار داده شده باشد مىبايد آنها را مؤكّد حكم عقل باستحقاق مدح و ثواب قرار داد و امّا طلب نمودن شارع نسبت به اين فعل بايد بپذيريم كه :\r\nاگر اين طلب بنحو ارشاد به حكم عقل و به منظور تحصيل ثوابى كه موعود است باشد پس لازمه استحقاق مذكور كه عقل به آن مستقلّ است بوده و آن عين امر به احتياط مىباشد .\r\nو اگر بطور طلب مولوى شرعى كه از آن به استحباب تعبير مىشود باشد البتّه نمىتوان آن را لازمه حكم به تنجّز ثواب قرار داد زيرا حكم به تنجّز ثواب در واقع تصديق حكم عقل به تنجّز ثواب را مىنمايد در نتيجه حكم شرعى مزبور شبيه فرموده حقتعالى مىشود كه مىفرمايد :\r\nو من يطع اللّه و رسوله يدخله جنّات تجرى الخ .\r\nبا اينفرق كه آيه شريفه وعده ثواب بر اطاعت حقيقيّه داده ولى اخبار من بلغ در مورد بحث وعده بر اطاعت حكميّه داده‌اند در نتيجه وعده بر اطاعت حكميّه از باب وعده ثواب دادن بر نيّت خير بوده كه عبد با داشتن چنين نيّتى در حكم مطيع قرار\r\n\r\n","description":"","footnote":"","page_name":" 594 ","page_number":162},
  {"content":"\r\n\r\nگرفته و بنده منقاد محسوب مىشود .\r\n\r\nشرح مقصود\r\nمرحوم مصنّف در عبارات مذكور بشرح دو نكته ذيل پرداخته‌اند :\r\nالف : نكته اوّل ردّ نمودن اشكال دوّم و سوّم .\r\nب : تثبيت نمودن و تصديق كردن اشكال اوّل .\r\n\r\nشرح مردود بودن اشكال سوّم\r\nدر اشكال سوّم گفته شد اخبار من بلغ اخصّ از مدّعى بوده و تمام اقسام را شامل نمىشوند زيرا ظاهر اين اخبار اختصاص بموردى داشته كه مدلول خبر ضعيف صرفا ثبوت اجر بر فعل باشد يعنى مستحبات و بدين ترتيب اين اخبار مدرك تسامح در ادلّه خصوص مستحبات بوده نه مكروهات و نه واجبات و نه محرّمات .\r\nجواب اينستكه اگر خبر ضعيف مطلق بوده و آنچه از ناحيه آن بسمع رسيده خصوص ثواب و اجر بر فعل نباشد ديگر ظهورى كه در اخبار من بلغ ادّعاء شد ممنوع بوده و آن را نمىپذيريم و در نتيجه بواسطه آنها مىتوان قاعده تسامح در ادلّه مطلق سنن را تثبيت نمود اعمّ از آنكه سنن مستحبّات بوده يا مكروهات باشند .\r\n\r\nشرح مردود بودن اشكال دوّم\r\nحاصل اشكال دوّم اين بود كه تحقّق موضوع اخبار من بلغ موقوف است بر حسن فعل و ترتّب ثواب بر آن حال اگر ثبوت ثواب و ترتّب آن بر فعل را بخواهيم با اين اخبار تثبيت كنيم دور لازم مىآيد و به تعبير ديگر :\r\nاگر با اخبار من بلغ بخواهيم مستحب بودن فعل و ترتّب ثواب بر آن را اثبات كنيم لازم مىآيد موضوع متولّد از حكم را متعلّق حكم قرار داده باشيم و اين عقلا مستحيل مىباشد .\r\nو توضيح اين اشكال و محذور قبلا گذشت ولى در عين حال اجمالا در اينجا مىگوئيم :\r\n\r\n","description":"","footnote":"","page_name":" 595 ","page_number":163},
  {"content":"\r\n\r\nتمسّك باخبار من بلغ به منظور اثبات ثواب بر انجام فعل و تثبيت استحباب آن مىباشد همانطورى كه تمسّك باخبار احتياط در محتمل الوجوب به اين خاطر بود كه مىخواستيم عمل محتمل الوجوب را به قصد قربت و عبادت بياوريم و يك اشكال مشترك الورود در هردو باب هست و آن اينستكه عباديّت عمل از ناحيه اخبار احتياط فهميده مىشود لذا چطور مىتوان آن را موضوع و متعلّق آنها قرار داد و در مورد بحث نيز مستحب بودن و ترتّب ثواب از قبل اخبار من بلغ استفاده مىشود از اينرو چطور مىتوان متعلّق و موضوع آنها را ترتّب ثواب بر فعل و مستحب بودنش دانست .\r\nمرحوم مصنّف مىفرماين :\r\nجواب از اين اشكال همان جوابى است كه از اخبار احتياط داده و گفتيم :\r\nاخبار احتياط به فعل با تمام اجزاء و شرائطش باستثناى نيّت قربت امر مىكنند و پس از توجّه اين امر مأمور به را به قصد همين امر اتيان كرده و بدين ترتيب هم علم عبادى و قربى در خارج تحقّق يافته و هم محذور و اشكالى بر آن مترتّب نمىباشد در محلّ صحبت نيز مىگوئيم :\r\nموضوع اخبار من بلغ قبلا بواسطه خبر ضعيف تحقّق يافته و آن مستحب و راجح بودن فعلى است كه از طريق خبر ضعيف بسمع ما رسيده و پس از تحقّق اينموضوع اخبار من بلغ صرفا ترتّب ثواب بر آن را تثبيت مىكنند و بدين ترتيب اشكال مذكور دفع مىگردد .\r\n\r\nشرح نكته دوّم\r\nنكته دوّم عبارت است از تصحيح و تثبيت اشكال اوّل و شرح آن چنين است :\r\nدر اشكال اوّل گفته شد مضمون اخبار من بلغ اينستكه اگر مكلّف محتمل العبادة را اتيان نمود بر فعلش اجر و ثواب مترتب مىگردد و از اين روايات و احاديث بيش از آن استفاده نمىشود و پرواضح است كه ثبوت اجر بر فعلى دلالت بر استحباب آن ندارد زيرا استحباب مىبايد مستند به امر شرعى بوده كه بطور وضوح و آشكار بفعل تعلّق گرفته باشد .\r\nو انصاف اينستكه اين اشكال متين و بجا است چه آنكه ظاهر اخبار من بلغ\r\n\r\n","description":"","footnote":"","page_name":" 596 ","page_number":164},
  {"content":"\r\n\r\nآنست كه عمل مأتى به را متفرّع بر بلوغ اجر و ثواب قرار داده و حكم كرده‌اند كه اگر بسمع مكلّف رسيد فلان فعل داراى ثواب و اجر است و سپس آن را بداعى تحصيل اجر آورد البتّه مأجور خواهد بود و پرواضح است كه چنين شخصى منقاد و عملش را انقياد گويند نه عبادت تا متّصف به استحباب بشود و به تعبير ديگر :\r\nاتيان فعل بداعى احراز ثواب و اجر از نظر عقل محكوم به استحسان بوده و فاعلش مستحق مدح و تحسين است اگرچه فعل مأتى به در واقع هيچ حسنى نداشته باشد و اخبار من بلغ نيز به همين معنا اشاره داشته و بدين ترتيب ارشاد به حكم عقل مىنمايند ، بنابراين امر در اين احاديث ارشادى است نه مولوى در نتيجه نمىتوان از نفس اين اخبار استحباب فعل را استفاده كرد و باستناد آنها فتوى به مستحب بودن عمل داد .\r\nقوله : لكن يردّ هذا : مشار اليه « هذا » اشكال سوّم مىباشد .\r\nقوله : منع الظهور : يعنى ظهور اخبار من بلغ در تصحيح خصوص مستحبّات و ادلّه آنها .\r\nقوله : مع اطلاق الخبر : يعنى خبر ضعيف كه حامل ترتّب ثواب بر فعل مىباشد .\r\nقوله : و يردّ ما قبله : يعنى ما قبل هذا و منظور از اشكال ما قبل سوّم اشكال و ايراد دوّم مىباشد .\r\nقوله : ما تقدّم فى اوامر الاحتياط : مرحوم محقّق بارفروشى در شرح كبير فرموده‌اند :\r\nمخفى نماند آنچه در اوامر احتياط گذشت در اينجا كافى نيست زيرا در آنجا به اين بيان دفع اشكال كرديم كه مقصود از عبادت صورت عبادت يعنى مجرّد فعلى كه جامع جميع جهات غير از قصد قربت است مىباشد و همين معنا موضوع اخبار و اوامر احتياط قرار داده شده و اطلاع عبادت بر فعل مزبور اگرچه مجاز است ولى هم صحيح بوده و هم بدين ترتيب اشكال بر طرف مىشود امّا اين تقرير و بيان در مورد بحث كافى در دفع اشكال نيست زيرا موضوع اخبار تسامح كه عبارتست از الفعل البالغ عليه الثواب بر مجرّد فعل خالى از ثواب صادق نيست تا بدينوسيله رفع محذور گردد و اطلاق « الفعل البالغ عليه الثواب » بر مجرّد فعل خالى از ثواب مجازا اگرچه امرى است ممكن ولى از مجازات بعيده محسوب شده كه در عرف و عادت مقبول\r\n\r\n","description":"","footnote":"","page_name":" 597 ","page_number":165},
  {"content":"\r\n\r\nنمىباشد .\r\nقوله : لانّ الظّاهر من هذه الاخبار : يعنى اخبار من بلغ .\r\nقوله : و كونه الدّاعى على العمل : ضمير در « كونه » به بلوغ ثواب راجع است .\r\nقوله : و يؤيّده : ضمير منصوبى به كون العمل متفرّعا على البلوغ راجع است .\r\nقوله : تقييد العمل فى غير واحد من تلك الاخبار الخ : مانند خبر محمّد بن مروان از مولانا ابى عبد اللّه عليه السّلام قال : من بلغه عن النّبى صلّى اللّه عليه و آله و سلّم شيئ من الثواب ، ففعل ذلك طلب قول النّبى صلّى اللّه عليه و آله و سلّم لم يقله .\r\n\r\nمقاله مرحوم محقّق بارفروشى در شرح كبير\r\nمرحوم محقّق بارفروشى مىفرماين :\r\nوجه تأييد آنست كه عمل در اين روايت متفرّع بر طلب قول نبى اكرم صلّى اللّه عليه و آله و سلّم و التماس ثوابيكه وعده داده شده مىباشد كما اينكه در ساير اخبار نيز همينطور مىباشد و مرجع اين امر بالاخره بآنستكه اتيان بفعل به منظور تحصيل ثواب و از باب احتياط مىباشد نهايت ثواب منجّز است براى اينفعل و اتيانش به اين عنوان و پرواضح است كه حكم به تنجّز ثواب بر فعل معنون به اين عنوان دلالت بر مستحب بودن آن ندارد ، بنابراين تمسّك به اين اخبار ( اخبار من بلغ ) مغاير با تمسّك باخبار احتياط نبوده بلكه عين آن مىباشد .\r\nمضافا به بيان و تقريرى كه برخى ايراد كرده و فرموده‌اند :\r\nبفرض تمسّك به اين اخبار مغاير با تمسّك به اخبار احتياط باشد مىبايد ايندسته از احاديث را ادون از اخبار احتياط بدانيم زيرا در اين احاديث داعى بر عمل طلب ثواب و اجرى كه در كلام پيامبر اكرم صلّى اللّه عليه و آله و سلّم آمده قرار داده شده بخلاف اخبار احتياط زيرا داعى بر عمل در آنها انقياد و اطاعت حكميّه بوده لذا ثواب بخاطر احتياط مىباشد .\r\nقوله : و حينئذ : يعنى و حين استقلّ العقل باستحقاق العامل المدح و الثواب .\r\n\r\n","description":"","footnote":"","page_name":" 598 ","page_number":166},
  {"content":"\r\n\r\nقوله : فان كان الثابت فى هذه الاخبار : يعنى اخبار من بلغ .\r\nمؤلّف گويد :\r\nشقّ دوّم و عدل اينجمله عبارت « و ان كان الثابت بهذه الاخبار خصوص الثواب » بوده كه در چند سطر بعد قرار گرفته است .\r\nقوله : اصل الثواب : يعنى با قطع نظر از خصوص ثوابى كه در ضمن خبر ضعيف رسيده است .\r\nقوله : كانت مؤكّدة لحكم العقل بالاستحقاق : زيرا وقتى عقل حكم باستحقاق مدح فاعل نمود و فعل را حسن توصيف كرد قطعا حكم شرع به مثاب بودن فاعل و اينكه بر فعلش اجمالا ثواب مترتّب است تأكيد حكم عقل بوده و بدين ترتيب ارشادى محسوب مىشود و پس از آنكه ارشادى به حساب آمد ابدا از آنها نمىتوان استحباب شرعى را كشف كرد .\r\nمرحوم محقّق بارفروشى مىفرماين :\r\nبنا بر اينكه از ظاهر اين اخبار ترتّب ثواب را شرعا بر فعل انجام شده بتوان استفاده كرد و حكم نمود باينكه فاعل شرعا مستحق اجر و ثواب است البتّه استكشاف طلب شرعى استحبابى از اين اخبار ممكنست ولى در صورتى كه قائل شويم كه ظاهر آنها در اخبار از تفضّل و احسان حقتعالى بوده و ترتّب ثواب بر فعل حاكى از لطف و كرامت بارىتعالى است استكشاف طلب شرعى استحبابى از اين اخبار امكان‌پذير نيست .\r\nقوله : و امّا طلب الشّارع لهذا الفعل : مقصود از « طلب » امرى است كه در خبر ضعيف از وجود مبارك نبى صلّى اللّه عليه و آله و سلّم يا شخص شخيص وصى عليه السّلام صادر شده است .\r\nقوله : لاجل تحصيل هذا الثواب : يعنى ثواب خاصّى كه در خبر ضعيف وارد شده است .\r\nقوله : لازم للاستحقاق المذكور : يعنى استحقاق مدح فاعل كه عقل به آن حكم مىكند .\r\nقوله : و هو عين الامر بالاحتياط : مرحوم محقّق بارفروشى مىفرماين :\r\n\r\n","description":"","footnote":"","page_name":" 599 ","page_number":167},
  {"content":"\r\n\r\nغرض مصنّف از اين عبارت آنست كه :\r\nطلب شارع كه عبارتست از قول نبى صلّى اللّه عليه و آله و سلّم يا وصى عليه السّلام و بوسيله اخبار من بلغ از آن كشف مىشود صرفا ارشادى است زيرا مفاد اين طلب شرعى همان حكم به تنجّز ثواب بوده كه عقل حاكم به آن مىباشد و بديهى است كه اين حكم ملازم با طلب شرعى استحبابى نبوده بلكه همانطورى كه گفتيم عين طلب ارشادى است به اين اعتبار و لحاظ كه مقتضاى آن تحصيل اين ثوابى است كه در خبر ضعيف به آن وعده داده شده .\r\nو خلاصه كلام آنكه حكم شرع به تنجّز ثواب تصديق حكم عقل و مؤكّد آن مىباشد و همانطورى كه حكم عقل به تنجّز ثواب ارشادى است عينا طلب شرعى مطابق با آن نيز مىبايد ارشادى باشد .\r\nقوله : و ان كان على وجه الطلب الشرعى الخ : معطوف است به « ان كان على وجه الارشاد لاجل تحصيل هذا الثواب » .\r\nقوله : فهو غير لازم للحكم بتنجّز الثواب : ضمير « هو » به طلب شرعى المعبر عنه بالاستحباب راجع است و مراد از « حكم بتنجّز الثواب » حكمى است كه در اخبار من بلغ صادر شده و حاصل كلام آنكه طلب شارع د خبر ضعيفى كه بما رسيده اگر ارشادى باشد مىبايد آن را لازمه حكم به تنجّز ثواب كه در اخبار من بلغ آمده و با حكم عقل باستحقاق اجر و ثواب مطابق است قرار داد .\r\nولى اگر مولوى و بنحو استحباب شرعى باشد البتّه لازمه حكم مزبور يعنى حكم به تنجّز ثواب كه در اخبار من بلغ است نمىباشد .\r\nقوله : لانّ هذا الحكم تصديق لحكم العقل : مقصود از « هذا الحكم » حكمى است كه در اخبار من بلغ وارد شده و تصديق حكم عقل را مىنمايد .\r\nقوله : فيشبه قوله تعالى : ضمير فاعلى در « يشبه » به « هذا الحكم » يعنى حكم صادر در اخبار من بلغ راجع است .\r\nقوله : الّا انّ هذا وعد على الاطاعة الحقيقيّة : مشار اليه « هذا » قوله تعالى مىباشد .\r\nقوله : فهو من باب وعد الثواب على نيّة الخير : ضمير « هو » به وعد على الاطاعة الحكميّة راجع است .\r\n\r\n","description":"","footnote":"","page_name":" 600 ","page_number":168},
  {"content":"\r\n\r\nبرخى از محشّين فرموده‌اند :\r\nتشبيه از اينجهت است كه هركدام از نيّت خير و نيّت فعل بعنوان الرّجاء اطاعت حكميّه بوده و فاعلشان مستحق ثواب مىباشد ولى در عين حال بين آنها از اينجهت فرق است وعده ثواب بر نيّت خير مستلزم آنست كه نيّت خير مستحب شرعى است بخلاف وعده ثواب بر فعل بعنوان رجاء كه استلزام مزبور در آن ثابت نيست .\r\nقوله : الّتى يعدّ معها العبد الخ : ضمير در « معها » به نيّة الخير راجع است .\r\nمتن :\r\nو امّا ما يتوهّم من انّ استفادة الاستحباب الشّرعى فيما نحن فيه نظير استفادة الاستحباب الشّرعى من الاخبار الواردة فى الموارد الكثيرة المقتصر فيها على ذكر الثّواب للعمل مثل قوله عليه السّلام : من سرّح لحيته فله كذا .\r\nمدفوع بانّ الاستفادة هناك باعتبار انّ ترتّب الثواب لا يكون الّا مع الاطاعة حقيقة او حكما ، فمرجع تلك الاخبار الى بيان الثواب على اطاعة اللّه سبحانه بهذا الفعل ، فهى تكشف عن تعلّق الامر بها من الشّارع ، فالثواب هناك لازم للامر يستدلّ به استدلالا انيّا .\r\nو مثل ذلك استفادة الوجوب و التحريم ممّا اقتصر فيه على ذكر العقاب على الترك او الفعل و امّا الثواب الموعود فى هذه الاخبار فهو باعتبار الاطاعة الحكميّة فهو لازم لنفس عمله المتفرّع على السّماع و احتمال الصّدق و لو لم يرد به امر آخر اصلا ، فلا يدلّ على طلب شرعى آخر .\r\nنعم ، يلزم من الوعد على الثّواب طلب ارشادى لتحصيل ذلك الموعود و الغرض من هذه الاوامر كاوامر الاحتياط تأييد حكم العقل و الترغيب فى تحصيل ما وعد اللّه عباده المنقادين المعدودين بمنزلة المطيعين .\r\nترجمه :\r\n\r\nتوهّم\r\nو امّا توهّمى كه در اينمقام شده و طىّ آن متوهّم گفته است :\r\nاستفاده استحباب شرعى در مورد بحث از اخبار من بلغ نظير استفاده آن از اخبارى است كه در موارد بسيار وارد شده‌اند و د آنها به ذكر ثواب بر عمل اكتفاء\r\n\r\n","description":"","footnote":"","page_name":" 601 ","page_number":169},
  {"content":"\r\n\r\nگرديده مانند فرموده امام عليه السّلام : من سرّح لحيته فله كذا .\r\n( كسى كه محاسنش را شانه زند پس براى او كذا و كذا مىباشد ) .\r\n\r\nدفع توهّم\r\nاين توهّم مدفوع است زيرا استفاده استحباب شرعى از اخبار مشار اليها باعتبار اينستكه ترتّب ثواب بر فعل ابدا تحقّق پيدا نمىكند مگر در صورتى كه اتيان فعل اطاعت حقيقيّه يا حكميّه باشد پس مرجع اين اخبار باينمعنا است كه بواسطه اينفعل ثواب بر اطاعت حقتعالى را بيان مىكنند و در واقع مىتوان گفت اخبار مزبور كاشف از امر شارع بفعل مىباشند و از طريق استدلال انّى مىتوان ثواب را لازمه امر قرار داد و آن را كشف نمود .\r\nو نظير آن استفاده وجوب و تحريم است از دليلى كه در آن بر عقاب بر ترك يا فعل اكتفاء شده است .\r\nو امّا ثوابى كه در اين اخبار وعده داده شده ، بايد بگوئيم ترتّب آن بر فعل باعتبار اطاعت حكميّه و انقياد بوده از اينرو ترديدى نيست در اينكه چنين ثواب و اجرى لازمه نفس عملى است كه بسمع رسيده و احتمال صدقش را مىدهيم اگرچه امر ديگرى اصلا به آن تعلّق نگرفته باشد و بدين ترتيب از ترتّب ثواب مزبور نمىتوان دلالت بر طلب شرعى ديگر را كشف كرد .\r\nبلى ، از وعده ثواب مىتوان طلب ارشادى را كشف كرد كه براى تحصيل آن ثواب موعود از شارع مقدّس صادر گشته است .\r\nسپس مرحوم مصنّف مىفرماين :\r\nغرض از اين اوامر همچون اوامر احتياط تأييد حكم عقل و ترغيب در تحصيل ثوابى است كه حقتعالى وعده آن را به بنده‌گان منقادى كه بمنزله عباد مطيع هستند داده است .\r\n\r\nشرح مقصود\r\nحاصل فرموده مرحوم مصنّف در اين عبارات شرح توهّم و دفع آن بوده كه ذيلا\r\n\r\n","description":"","footnote":"","page_name":" 602 ","page_number":170},
  {"content":"\r\n\r\nمرقوم مىگردد .\r\nامّا توهّم :\r\nحاصل آن اينستكه از اخبار من بلغ مىتوان طلب شرعى استحبابى را استفاده كرد نظير استفاده آن از اخبارى كه در موارد عديده وارد شده و در آنها به ذكر ثواب بر فعل و عقاب بر ترك اكتفاء شده پس همانطورى كه حضرات از اين اخبار احكام شرعيّه را احراز نموده و بدست آورده‌اند از اخبار و احاديث من بلغ نيز مىگوئيم حكم شرعى استحبابى بدست مىآيد و اگر اخبار من بلغ را حمل بر ارشاد كرده و بدين ترتيب باب استفاده حكم شرعى استحبابى را مسدود نمائيم مىبايد اخبار مزبور را نيز به ارشاد حمل كنيم و آنها را از افاده حكم شرعى ساكت بدانيم .\r\nو امّا دفع :\r\nخلاصه دفع توهّم اينستكه : مقايسه و تنظير مورد بحث با اخبار يادشده صحيح و درست نيست زيرا در اخبار مزبور وقتى بر فعل حكم به ثواب و بر ترك حكم بعقاب شد قطعا اينحكم معلول تحقّق اطاعت و معصيت مىباشد اعمّ از آنكه اطاعت و معصيت حقيقى بوده يا حكمى باشند پس مآل اين اخبار به ترتّب ثواب و عقاب بر نفس فعل و ترك مىباشد لذا امكان آن هست كه از آنها كشف طلب شرعى نمائيم و بعبارت ديگر :\r\nذكر ثواب در اين احاديث لازمه وجود امر مىباشد بطورى كه از طريق دليل انّى از ذكر ثواب مىتوان پى بوجود امر برد بخلاف اخبار من بلغ چه آنكه مفاد اين اخبار بحسب فرض اينستكه اصل عمل اطاعت حكمى و انقياد محض مىباشد و با چنين فرضى ابدا كشف امر شرعى استحبابى امكان ندارد .\r\nقوله : من سرّح لحيته : يعنى كسى كه محاسن خود را شانه بزند .\r\nقوله : بانّ الاستفادة هناك : مشار اليه « هناك » الاخبار الواردة فى الموارد الكثيرة الخ مىباشد .\r\nقوله : عن تعلّق الامر بها من الشّارع : ضمير در « بها » به اطاعة اللّه راجع است .\r\nقوله : فالثواب هناك : مشار اليه « هناك » الاخبار الواردة فى الموارد الكثيرة مىباشد .\r\n\r\n","description":"","footnote":"","page_name":" 603 ","page_number":171},
  {"content":"\r\n\r\nقوله : يستدلّ به استدلالا انّيا : ضمير در « به » به ثواب راجع است .\r\nقوله : و مثل ذلك الخ : مشار اليه « ذلك » الاستفادة هناك باعتبار انّ الخ مىباشد .\r\nقوله : فهو لازم لنفس عمله : يعنى فعل بعنوان رجاء و احتياط كه محقّق انقياد مىباشد .\r\nقوله : فلا يدلّ على طلب شرعى آخر : ضمير در « لا يدلّ » به ثواب بر اطاعت حكميّه راجع است و مقصود از « طلب شرعى آخر » طلب شرعى مولوى مىباشد كه در اينمورد وجود آن امكان‌پذير نيست زيرا امرى كه به اطاعت حكميّه تعلّق گرفته همچون « اطيعوا اللّه و اطيعوا الرّسول » ارشادى است و خلاصه مراد مرحوم مصنّف در اينجا اينستكه :\r\nثواب موعود در اخبار « من بلغ » اگر همان ثوابى باشد كه لازمه عملى بوده كه متفرّع بر سماع است بايد بگوئيم بدون ترديد اين اخبار كاشف از طلب شرعى مولوى نخواهند بود .\r\nو اگر ثواب مزبور ثواب خاصّى باشد كه در خبر ضعيف بسمع ما رسيده و داعى بر انجام فعل گرديده البتّه اگرچه با حكم عقل به استحقاق مدح و ثواب مخالف است ولى در عين حال نمىتوان آن را لازمه طلب شرعى مولوى قرار داد و ابدا ممكن نيست آن را كاشف از امر شارع و طلب او بدانيم .\r\n\r\nاشكال مرحوم محقّق بارفروشى\r\nمرحوم محقّق بارفروشى در شرح كبير مىفرمايد :\r\nقبلا گذشت كه اگر اخبار من بلغ مفيد ترتّب ثواب بر فعل از باب استحقاق باشند صحيح است كه از آنها طلب شرعى را كشف نمود زيرا ثواب لازمه آن بوده در نتيجه انجام فعل از مصاديق اطاعت حقيقيّه محسوب مىشود بخلاف آن جائى كه ثواب از باب تفضّل باشد چه آنكه طبق اين تقدير سياق اخبار من بلغ از قبيل سياق فرموده حقتعالى « من جاء بالحسنة فله عشر امثالها » مىباشد چه آنكه اين آيه شريفه دلالت دارد بر ترتّب جزاء ( فله عشر امثالها ) بر شرط ( جاء بالحسنه ) در صورتى كه\r\n\r\n","description":"","footnote":"","page_name":" 604 ","page_number":172},
  {"content":"\r\n\r\nشرط اطاعة اللّه سبحانه باشد و در غير آن جزاء مزبور بر شرط مترتّب نيست و در مورد بحث نيز اخبار من بلغ دلالت مىكنند بر ترتّب ثواب بر فعل در صورتى كه فعل اطاعة اللّه و انقياد باشد و در غير اين صورت اجر و ثوابى بر آن بارنمىشود و همانطورى كه گفته شد در هردو مقام اين اطاعت ، اطاعت حكميّه و انقياد بوده لذا نمىتوان از آن طلب شرعى را كشف نمود ولى در عين حال ملزوم با امر ارشادى بوده كه مطابق با حكم عقل باستحقاب مدح و ثواب مىباشد .\r\nقوله : و الغرض من هذه الاوامر الخ : منظور اوامرى است كه در اخبار من بلغ وارد شده است .\r\nمتن :\r\nو ان كان الثابت بهذه الاخبار خصوص الثّواب البالغ كما هو ظاهر بعضها فهو و ان كان مغايرا لحكم العقل باستحقاق اصل الثواب على هذا العمل بناء على انّ العقل لا يحكم باستحقاق ذلك الثواب المسموع الدّاعى الى الفعل ، بل قد يناقش فى تسمية ما يستحقّه هذا العامل لمجرّد احتمال الامر ثوابا و ان كان نوعا من الجزاء و العوض الّا انّ مدلول هذه الاخبار ، اخبار عن تفضّل اللّه سبحانه على العامل بالثّواب المسموع و هو ايضا ليس لازما لامر شرعى هو الموجب لهذا الثواب ، بل هو نظير قوله تعالى ، من جاء بالحسنة فله عشر امثالها ، ملزوم لامر ارشادى يستقلّ به العقل به تحصيل ذلك الثواب المضاعف .\r\nو الحاصل : انّه كان ينبغى للمتوهّم ان يقيس ما نحن فيه بما ورد من الثّواب على نيّة الخير لا على ما ورد من الثّواب فى بيان المستحبّات .\r\nترجمه :\r\nو اگر به اين اخبار خصوص ثوابى كه در خبر ضعيف رسيده ثابت گردد چنانچه از ظاهر برخى از اين اخبار همين معنا استفاده مىشود بايد بگوئيم :\r\nبنا بر اينكه عقل به ثوابى كه در خبر ضعيف بسمع رسيده حكم نكرده بلكه باستحقاق اصل ثواب كه بر عمل مترتّب است حكم نمايد ، البتّه اگرچه اينمعنا با حكم مزبور كه از عقل صادر شده مغاير است چه آنكه طبق مبناى مزبور خبر ثواب خاصّ و مقدار معيّن و مشخّصى را ثابت كرده كه اخبار من بلغ نيز همان را تثبيت مىكنند ولى عقل باصل ثواب حكم كرده بدون اشاره به مقدار و خصوصيّت آن بلكه\r\n\r\n","description":"","footnote":"","page_name":" 605 ","page_number":173},
  {"content":"\r\n\r\nبسا در تسميه آنچه عامل بواسطه انجام فعل بمجرّد احتمال امر مستحق است به ثواب مىتوان مناقشه كرد اگرچه نوعى از جزاء و پاداش مىباشد ولى در عين حال و با اين توصيفات مدلول و مضمون اين روايات ( اخبار من بلغ ) اخبار از تفضّل حقتعالى درباره عامل بوده و جملگى دلالت دارند بر اينكه خداوند متعال همان ثواب مسموع را به فاعل تفضّلا عنايت خواهد نمود و پرواضح است اعطاء ثواب تفضّلا ملازم با امر شرعى نمىباشد بنابراين اخبار مزبور نظير فرموده حقتعالى :\r\nمن جاء بالحسنة فله عشر امثالها ، ملزوم امر ارشادى بوده كه عقل بواسطه‌اش به تحصيل ثواب مضاعف حكم مىكند .\r\n\r\nحاصل كلام\r\nو حاصل كلام آنكه شايسته و سزاوار اينستكه متوهّم اخبار من بلغ را به رواياتى كه ثواب را بر نيّت خير مترتّب قرار داده‌اند قياس كند نه بر اخبارى كه در مقام بيان مستحبّات ثواب را بر عمل باركرده‌اند .\r\n\r\nشرح مقصود\r\nقوله : و ان كان الثابت الخ : اينجمله معطوف است به « فان كان الثابت فى هذه الاخبار اصل الثواب » و حاصل كلام آنكه :\r\nاخبار من بلغ از دو حال خارج نيستند :\r\nالف : آنكه اصل ثواب مترتّب بر عمل را اثبات مىكنند بدون دلالت بر مقدار خاصّى كه خبر ضعيف بر آن دلالت دارد .\r\nب : آنكه بر خصوص ثواب بالغ يعنى بر آنچه در خبر ضعيف وارد شده دلالت دارند .\r\nدر صورت اوّل شرح مرام و مقصود مرحوم مصنّف به تفصيل گفته شد و اينك توضيح مراد ايشان از فرض دوّم :\r\nاگر اخبار من بلغ بر همان ثوابى كه در خبر ضعيف رسيده دلالت داشته و آن را ثابت بكند اگرچه اينحكم مغاير با حكم عقل باصل ثواب مىباشد ولى در عين حال\r\n\r\n","description":"","footnote":"","page_name":" 606 ","page_number":174},
  {"content":"\r\n\r\nحكم مزبور ناشى از تفضّل حقتعالى بر عامل و فاعل مىباشد يعنى خداوند سبحان اينمبلغ از ثواب را از باب تفضّل و عنايتش به بنده اعطاء كرده نه آنكه وى بواسطه انجام فعل يادشده مستحقّ ثواب باشد بلكه اساسا آنچه خداوند در قبال انجام فعل عبد بداعى احتمال امر بوى اعطاء مىفرمايد ثواب نبوده و تسميه‌اش به اين نام مورد مناقشه و خدشه مىباشد و بهرصورت ثواب مزبور چنانچه گفته شد نه بخاطر استحقاق بنده بوده بلكه تفضّلا و عنايتا مىباشد و بدون ترديد چنين اجر و ثوابى كاشف از وجود امر شرعى نمىباشد پس طبق اين احتمال اخبار من بلغ نظير آيه شريفه « من جاء بالحسنة فله عشر امثالها » مىباشند و همانطورى كه اين آيه شريفه ملزوم امر ارشادى است كه عقل بواسطه‌اش به ثواب مضاعف حكم مىكند اخبار من بلغ نيز چنين مىباشند .\r\nقوله : خصوص الثواب البالغ : مقصود ثوابى است كه در خبر ضعيف وارد شده .\r\nقوله : كما هو ظاهر بعضها : مثل فرموده امام عليه السّلام :\r\nكان له ذلك و ان كان النّبى صلّى اللّه عليه و آله و سلّم لم يقله .\r\nو نيز مانند : كان له من الثواب ما بلغه .\r\nقوله : فهو و ان كان مغايرا الخ : ضمير « هو » به ثبوت خصوص الثواب البالغ راجع است .\r\nمرحوم تنكابنى در حاشيه مىفرماين :\r\nعلّت مغاير بودن اخبار من بلغ با حكم عقل در اين فرض آنست كه :\r\nعقل به استحقاق ثواب مسموع حكم نكرده بلكه اصل ثواب را ثابت مىداند لذا به اين لحاظ اخبار مزبور مؤكّد حكم عقل نيستند بلكه از آنها حكم جديد استفاده مىشود ولى در عين حال اين فرض از يك جهت با فرض سابق مشترك است و آن اينستكه در هردو فرض ترتّب ثواب مسموع بر فعل كاشف از امر ارشادى كه متعلّق به اطاعت حكميّه است مىباشد زيرا امرى كه به اطاعت تعلّق مىگيرد اعمّ از آنكه اطاعت حكميّه بوده يا حقيقيّه باشد صرفا ارشادى است .\r\nقوله : و هو ايضا ليس لازما لامر شرعى : ضمير « هو » به اخبار عن تفضّل اللّه راجع است .\r\nقوله : بل هو نظير قوله تعالى من جاء بالحسنة الخ : يعنى آيه شريفه دلالت دارد بر\r\n\r\n","description":"","footnote":"","page_name":" 607 ","page_number":175},
  {"content":"\r\n\r\nترتّب اجرى كه معادل است با ده برابر عمل خيرى كه بنده انجام داده و پس از توجّه و التفات عقل به مضمون آيه حكم قطعى و امر ارشادى مىكند باتيان آن و احراز ثواب مضاعف و از آيه مذكور بيش از امر ارشادى به تحصيل اين ثواب استفاده نمىشود پس امرى كه از آيه كشف مىشود مانند امر صادر از عقل ارشادى محض است .\r\nقوله : نّه كان ينبغى : ضمير در « انّه » به معناى « شأن » مىباشد .\r\nقوله : من الثواب على نيّة الخير : زيرا هريك از ايندو انقياد و اطاعت حكميّه مىباشند .\r\nمتن :\r\nثمّ انّ الثمرة بين ما ذكرنا و بين الاستحباب الشّرعى يظهر فى ترتّب الآثار المترتّبة على المستحبّاب الشّرعيّة مثل ارتفاع الحدث المترتّب على الوضوء المأمور به شرعا ، فانّ مجرّد ورود خبر غير معتبر بالامر به لا يوجب الّا استحقاق الثواب عليه و لا يترتّب عليه رفع الحدث فتأمّل .\r\nو كذا الحكم به استحباب غسل المسترسل من اللحية فى الوضوء من باب مجرّد الاحتياط لا يسوّع جواز المسح ببلله ، بل يحتم قويّا ان يمنع من المسح مثلا و ان قلنا بصيرورته مستحبّا شرعيّا فافهم .\r\nترجمه :\r\n\r\nثمره بين امر ارشادى و استحباب شرعى\r\nسپس مرحوم مصنّف مىفرماين :\r\nثمره بين آنچه ما ذكر نموده و گفتيم از اخبار من بلغ امر ارشادى استفاده مىشود و بين استحباب شرعى در ترتّب آثار مترتّب بر مستحبات شرعى ظاهر مىشود نظير ارتفاع حدث كه بر وضوء و مأمور به شرعى بارمىگردد چه آنكه صرف ورود خبر غير معتبر كه مشتمل بر امر به وضوء است موجب امرى غير از استحقاق ثواب بر آن نشده و ابدا رفع حدث بر چنين وضوئى مترتّب نمىگردد .\r\nو همچنين حكم به استحباب شستن قسمت مسترسل از محاسن در وضوء از باب احتياط مجوّز آن نيست كه با رطوبتش بتوان مسح كشيد بلكه باحتمال قوى چنين\r\n\r\n","description":"","footnote":"","page_name":" 608 ","page_number":176},
  {"content":"\r\n\r\nمسحى ممنوع بوده و لو قائل شويم كه غسل مزبور مستحب شرعى است .\r\n\r\nشرح مقصود\r\nحاصل فرموده مرحوم مصنّف اينستكه :\r\nگفتيم از اخبار من بلغ نمىتوان امر شرعى مولوى استفاده كرد بلكه اين احاديث كاشف از امر ارشادى بوده كه به مأمور به در خبر ضعيف تعلّق گرفته است ، اكنون مىگوئيم :\r\nثمره بين تعلّق امر شرعى مولوى به شيئ و توجّه امر ارشادى به آن اينست كه :\r\nدر صورتى كه امر شرعى مولوى به شيئ تعلّق بگيرد آن شيئ محكوم به استحباب بوده قهرا آثارى كه بر مستحب مترتّب است بر آن بارمىگردد ولى اگر امر ارشادى به آن متوجّه شود نمىتوان آن را مستحب دانست نتيجتا آثار مزبور بر آن مترتّب نمىشود .\r\nمثلا اگر خبر ضعيف غير معتبرى مشتمل باشد بر امر به وضوء در زمان يا مكان خاصّى و ما پشتوانه اين خبر را اخبار من بلغ كه بر امر ارشادى دلالت دارند قرار داديم پرواضح است كه وضوء مزبور محكوم به استحباب نبوده و از آثار وضوء مستحب هيچيك بر آن بارنمىشوند فلذا نبايد آن را رافع از حدث و مبيح للصلوة قرار داد تنها استحقاق ثواب را كه از آثار انقياد مىباشد مىتوان بر آن مترتّب دانست بخلاف آنكه خبر معتبرى به آن تعلّق گرفته باشد كه در اين صورت تمام آثار وضوء مستحب را بايد بر آن بارنمود .\r\nو يا شستن قسمتى از محاسن را كه از چانه آويزان است اگر مستحب شرعى دانستيم البتّه در صورت تمام شدن رطوبت دستها مىتوان از بلل و رطوبت آن استفاده كرد و سر يا پاها را با آن مسح نمود ولى اگر آن را از باب احتياط و صرف احتمال شستيم البتّه اثر مزبور بر آن بارنمىشود .\r\nقوله : بين ما ذكرنا : مقصود اتيان عمل از باب انقياد و احتياط مىباشد .\r\nقوله : فانّ مجرّد ورود خبر غير معتبر بالامر به : ضمير در « به » به وضوء راجع است .\r\nقوله : لا يترتّب عليه رفع الحدث : ضمير در « عليه » به وضوء راجع است .\r\n\r\n","description":"","footnote":"","page_name":" 609 ","page_number":177},
  {"content":"\r\n\r\nقوله : فتأمّل : شايد اشاره به اين باشد كه استحباب وضوء براى متوضّى وقتى ثابت شود ولو از طريق خبر ضعيف البتّه آثار وضوء از قبيل طهارت و رفع حدث و اباحه نماز و غير اينها از آثار ديگر بر آن مترتّب مىگردد و همانطورى كه اشاره كرديم در اينمعنا فرقى نيست بين اينكه استحباب از طريق خبر معتبر ثابت شده يا خبر ضعيف غير معتبر بر آن دلالت نمايد .\r\nقوله : غسل المسترسل من اللحية : كلمه « مسترسل » يعنى آويزان و فروهشته و مقصود از آن قسمتى از محاسن است كه از چانه به پائين فروريخته و آويزان مىباشد .\r\nقوله : ببلله : يعنى رطوبت .\r\nقوله : بل يحتمل قويّا ان يمنع من المسح الخ : وجه اين احتمال آنست كه مسترسل از لحيه جزء اعضاء وضوء نيست تا بتوان از رطوبتش جهت مسح رأس يا پاها استفاده كرد .\r\nقوله : فافهم : شايد اشاره به اين باشد كه اگر شستن مسترسل من اللحيه را مستحب دانستيم مقتضاى آن اينستكه مسح با رطوبت آن جايز باشد اگرچه جز اعضاء وضوء به حساب نيايد .\r\nمتن :\r\nالثالث\r\nانّ الظّاهر اختصاص ادلّه البرائة بصورة الشك فى الوجوب التّعيينى سواء كان اصليّا او عرضيّا كالواجب المخيّر المتعيّن لاجل الانحصار .\r\nامّا لو شك فى الوجوب التخييرى و الاباحة فلا تجرى فيه ادلّة البرائة لظهورها فى عدم تعيين الشيئ المجهول على المكلّف بحيث يلتزم به و يعاقب عليه .\r\nو فى جريان اصالة عدم الوجوب تفصيل ، لانّه اذا كان الشك فى وجوبه فى ضمن كلّى مشترك بينه و بين غيره او وجوب ذلك الغير بالخصوص فيشكل جريان اصالة عدم الوجوب اذ ليس الّا وجوب واحد مردّد بين الكلّى و الفرد فتعيّن هنا اجراء اصالة عدم سقوط ذلك الفرد المتيقّن الوجوب بفعل هذا المشكوك .\r\nو امّا اذا كان الشك فى ايجابه بالخصوص جرى اصالة عدم الوجوب و اصالة\r\n\r\n","description":"","footnote":"","page_name":" 610 ","page_number":178},
  {"content":"\r\n\r\nعدم لازمه الوضعى و هو سقوط الواجب المعلوم اذا شك فى اسقاطه له .\r\nامّا اذا قطع بكونه مسقطا للواجب المعلوم و شك فى كونه واجبا مسقطا للواجب الآخر او مباحا مسقطا لوجوبه نظير السّفر المباح المسقط لوجوب الصّوم فلا مجرى للاصل الّا بالنّسبة الى طلبه و تجرى اصالة البرائة عن وجوبه التعيّنى بالعرض اذا فرض لتعذّر ذلك الواجب الآخر .\r\nترجمه :\r\n\r\nامر سوّم\r\nظاهرا ادلّه برائت اجراء اين اصل را اختصاص به صورتى مىدهند كه شك در وجوب تعيينى شيئى باشد اعمّ از آنكه اين وجوب اصلى بوده يا عرضى باشد همچون واجب مخيّى كه بخاطر انحصار متعيّن گرديده .\r\nامّا اگر شك در وجوب تخييرى و اباحه شيئى داشته باشيم ادلّه برائت در اينجا جارى نمىباشند چه آنكه ظاهرا اين ادلّه آنست كه شيئى كه بر مكلّف مجهول و غير معلوم است در عهده وى متعيّن نبوده بطورى كه ملتزم به آن باشد و اگر اتيانش ننمود عقاب گردد .\r\nو امّا اينكه بتوان اصالة عدم الوجوب جارى كرد ، در آن تفصيل مىباشد زيرا در جائى كه شك در وجوب شيئ در ضمن كلّى مشترك بين آن و غيرش يا وجوب آن غير بخصوص باشد مشكل بتوان اصالة عدم الوجوب جارى كرد بخاطر آنكه يك وجوب قطعا از شارع مقدّس صادر شده و آن مردّد است بين تعلّقش به كلّى و فرد ، پس در چنين موردى متعيّن است بگوئيم :\r\nاصل عدم سقوط فرد متيقّن الوجوب است بواسطه اتيان اين فرد مشكوك .\r\nو اگر وجوب فردى معلوم و وجوب بالخصوص فرد ديگرى مشكوك بوده و شك كنيم با اتيان مشكوك متيقّن الوجوب ساقط مىگردد يا همچنان باقى است البتّه در چنين موردى نسبت به فرد مشكوك اصالة عدم الوجوب جارى كرده و ملتزم مىشويم كه لازم وضعى آن كه سقوط واجب معلوم باشد نيز محكوم بعدم است .\r\nو امّا اگر قطع داشته باشيم كه اتيان فلان فرد مسقط واجب بوده ولى در اينكه واجب و مسقط است يا مباح و مسقط مىباشد شك كنيم نظير سفرى كه مباح و در\r\n\r\n","description":"","footnote":"","page_name":" 611 ","page_number":179},
  {"content":"\r\n\r\nعين حال مسقط وجوب روزه است در چنين موردى تنها نسبت به مطلوب بودن آن اصل جارى كرده و مىگوئيم اصل عدم مطلوبيّتش مىباشد .\r\nبلى اگر فرض كرديم كه واجب معلوم به جهتى از جهات متعذّر شد و در وجوب تعيّنى مسقط شك كنيم البتّه مىگوئيم : اصل برائت از وجوب تعيّنى آن مىباشد .\r\n\r\nشرح مقصود\r\nحاصل فرموده مرحوم مصنّف اينستكه :\r\nشك در وجوب از دو حال خارج نيست :\r\nالف : شك در وجوب تعيينى اعمّ از آنكه اصلى بوده يا عرضى باشد .\r\nوجوب تعيينى اصلى مانند وجوب صوم و نماز .\r\nوجوب تعيينى عرضى همچون واجب مخيّرى كه بواسطه عروض عارض متعيّن شده باشد نظير اينكه شخصى كفّاره ماه رمضان بعهده‌اش بوده كه مخيّر است بين اعتاق عبد و اطعام شصت مسكين و گرفتن شصت روز روزه ، حال اگر از اعتاق و اطعام عاجز گردد گرفتن شصت روز روزه بر او متعيّن مىباشد .\r\nب : شك در وجوب تخييرى مانند اينكه كسى شك كند گرفتن شصت روز روزه واجب تخييرى است يا مباح مىباشد .\r\nظاهرا اجراء اصالة البرائه اختصاص به قسم اوّل دارد زيرا از ادلّه آن مىتوان استظهار نمود كه برائت تعيين شيئ مجهول را از ذمّه مكلّف نفى مىكند بطورى كه پس از اجراء اصل شخص نه ملتزم به تعيّن شيئ مزبور بوده و نه بر عدم ارتكابش عقاب و مؤاخذه مىشود و بديهى است كه اگر محدوده جريان برائت در چنين موردى باشد مشكوك بايد وجوب تعيينى بوده نه تخييرى از اينرو در مواردى كه مكلّف شك كند فلان شيئ آيا واجب تخييرى بوده و يا مباح مىباشد ابدا حق ندارد برائت جارى كند منتهى در اينكه بتواند اصالة عدم الوجوب را اجراء نمايد مىبايد تفصيل داد و گفت :\r\nسه صورت متصوّر است به اين شرح :\r\nصورت اوّل : شك كنيم در وجوب كلّى كه داراى افرادى است يا وجوب\r\n\r\n","description":"","footnote":"","page_name":" 612 ","page_number":180},
  {"content":"\r\n\r\nخصوص يكى از افراد مشكوك باشد مثل اينكه ندانيم مولى گفته است : اكرم عالما يا اظهار نموده : اكرم زيدا .\r\nاگر خطاب اوّلى صادر شده باشد وجوب اكرام بين افراد كه از جمله آنها « زيد » مىباشد تخييرى است و در صورتى كه خطاب دوّمى را گفته باشد خصوص اكرام « زيد » واجب بوده و اكرام ساير افراد مباح مىباشد .\r\nدر چنين موردى بفرموده مرحوم مصنّف اجراء اصالة عدم الوجوب مشكل است يعنى نمىتوان وجوب اكرام خصوص زيد را با اصل مزبور نفى كرد زيرا وجوب اكرام زيد قطعى و يقينى است منتهى يا بوجوب تخييرى و يا بوجوب تعيينى و چون يك وجوب بيشتر انشاء نشده و آن مردّد است كه تعلّق به كلّى گرفته يا بفرد لاجرم ممكن نيست با اصل عدم وجوب ، وجوب اكرام زيد را نفى كرده و وجوب اكرام كلّى را بپذيريم چه آنكه نفى وجوب اوّل با پذيرفتن وجوب دوّم منافات دارد بخاطر آنكه گفتيم يك وجوب بيشتر انشاء نشده بطورى كه اگر آن را نفى كنيم ديگر وجوبى نيست كه بكلّى تعلّق بگيرد همانطورى كه اگر از كلّى نفى كنيم وجوب ديگرى نيست كه بفرد خاصّ متعلّق باشد لذا در مورد كلام مىبايد بگوئيم :\r\nاصل اينستكه اگر غير زيد از افراد ديگر را اكرام كنيم وجوب اكرام زيد ساقط نمىشود چه آنكه اكرام زيد قطعى و اكرام غير او مشكوك الوجوب مىباشد و پرواضح است كه در اين گونه موارد كه دوران امر بين تعيين و تخيير است مىبايد حكم به تعيين نمود .\r\nصورت دوّم : بوجوب شيئى قطع و يقين داريم منتهى شك داريم آيا فلان شيئ ديگر واجب است بطورى كه اگر بجاى شيئ معلوم الوجوب اتيان شود مسقط آن بوده يا واجب نيست قهرا انجام آن مسقط واجب معلوم الوجوب نمىباشد مثلا در زمان غيبت امام عليه السّلام يقين داريم در روز جمعه نماز ظهر واجب است حال شك مىكنيم كه نماز جمعه واجب بوده بطورى كه اتيان آن بجاى ظهر مسقط ظهر از ذمّه است يا واجب نيست قهرا مبرء ذمّه نمىباشد\r\nدر چنين موردى بفرموده مرحوم مصنّف مىگوئيم .\r\nاصل اينست كه جمعه واجب نبوده و بدين ترتيب لازمه وجوبش يعنى سقوط\r\n\r\n","description":"","footnote":"","page_name":" 613 ","page_number":181},
  {"content":"\r\n\r\nظهر از ذمّه را نيز نفى مىكنيم .\r\nصورت سوّم : بوجوب شيئى قطع و يقين داريم و مىدانيم فلان شيئ ديگر را اگر بجاى آن بياوريم از ذمّه ما ساقط مىشود منتهى شك داريم كه شيئ دوّم واجب است و مسقط يا مباح بوده و در ضمن مسقط نيز مىباشد .\r\nهمچون سفر در ماه مبارك رمضان كه قطعا مسقط وجوب صوم است ولى در وجوب و اباحه‌اش اگر شك نموديم نسبت به مسقط بودنش نمىتوان اصالة العدم جارى كرد زيرا اينمعنا قطعى و يقينى است كه مسقط مىباشد پس تنها راجع به مطلوب و واجب بودنش بايد اصالة العدم جارى كرد .\r\nقوله : سواء كان اصليّا : ضمير در « كان » به وجوب راجع است .\r\nقوله : امّا لو شك فى الوجوب التخييرى : محل صحبت در جائى است كه يكى از دو فعل قطعا واجب بوده و در ديگرى شك داريم كه آيا واجب تخييرى است يا مباح مىباشد ، بنابراين اگر در واقع واجب باشد فعلى كه معلوم الوجوب است واجب تخييرى بوده و در صورتى كه مباح باشد معلوم الوجوب واجب تعيينى مىگردد پس در واقع مورد بحث از قبيل دوران امر بين تخيير و تعيين مىباشد .\r\nقوله : فلا تجرى فيه ادلّة البرائة : ادلّه برائت يا عقلى بوده و يا نقلى و هيچيك از ايندو در موردى كه شك در وجوب تخييرى و اباحه فعلى باشد جارى نمىشوند .\r\nامّا عدم جريان ادلّه عقلى :\r\nمبناى اين ادلّه بر قبح عقاب بلا بيان است و پرواضح است در جائى كه مشكوك واجب تخييرى باشد قبح عقاب بلا بيان كافى در نفى وجوب نيست زيرا در واجب تخييرى جايز نيست واجب را ترك نمود بدون اينكه بدلش را بياوريم و اساسا ترك واجب بدون مبادرت ببدل موجب استحقاق عقاب است در نتيجه اگر شخص شاك مشكوك الوجوب و معلوم الوجوب هردو را ترك كند بدون ترديد مستحق عقاب است اگرچه نداند كه عقاب در مقابل ترك معلوم الوجوب بوده يا بخاطر ترك هردو معاقب مىباشد چنانچه اگر معلوم الوجوب را اتيان كرده و مشكوك را ترك نمايد بدون شك مستحق عقاب نيست پس عقاب در هيچيك از دو فرض مشكوك و غير معلوم نيست بلكه در فرض اوّل قطعا ثابت بوده و در فرض دوّم يقينا منفى مىباشد\r\n\r\n","description":"","footnote":"","page_name":" 614 ","page_number":182},
  {"content":"\r\n\r\nاز اينرو قاعده عقلى قبح عقاب بلا بيان اصلا جارى نيست .\r\nو امّا عدم جريان ادلّه نقلى :\r\nادلّه نقلى دو دسته هستند :\r\nالف : ادلّه نقليّه‌اى كه مؤكّد دليل عقلى مىباشند همچون حديث رفع و حجب .\r\nآنچه در ادلّه عقليّه گفتيم در اين گونه از ادلّه نقليّه نيز جارى مىباشد يعنى به همان دليلى كه ادلّه عقلى در محل بحث جارى نمىشوند ادلّه نقليّه مزبور نيز جريان ندارند .\r\nب : ادلّه نقليّه‌اى كه مستقلّا حكم به نفى تكليف كرده بدون اينكه نظرى به دليل عقلى داشته باشند همچون فرموده امام عليه السّلام : النّاس فى سعة ما لا يعلمون و غير آن .\r\nاين ادلّه در موردى جارى هستند كه وجوب يا تحريم ضيق بر مكلّف محسوب شوند از اينرو بواسطه اين اخبار و احاديث آن را مرتفع نموده و اباحه را اثبات مىكنيم و پرواضح است در محلّ كلام اگر وجوب تخييرى را بخواهيم مرتفع نمائيم وجوب تعينى نسبت بفرد ديگر ثابت شده و بدين ترتيب ضيق كامل اثبات مىگردد و اين نقض غرض مىباشد پس اين گونه از ادلّه نقليّه را در مورد بحث نمىتوان جارى دانست .\r\nقوله : و فى جريان اصالة عدم الوجوب تفصيل : يعنى بايد بين مواردى كه تخيير عقلى است و مواضعى كه تخيير شرعى مىباشد تفصيل داد به اين نحو كه اصالة عدم الوجوب را در دوّم جارى و در اوّل غير جارى دانست .\r\nقوله : لانّه اذا كان الشك فى وجوبه فى ضمن كلّى : مرحوم تنكابنى مىفرمايد :\r\nمقصود مرحوم مصنّف اينستكه : اگر شك در يك وجوب بوده كه ندانيم متعلّق آن كلّى است تا تخيير بين افرادش باشد يا وجوب به چيزى كه مدلول يا قدر متيقّن از آن فرد معلوم الوجوب بوده تعلّقق گرفته و در نتيجه فرد ديگر كه مشكوك است مباح مىباشد ، در چنين موردى اصل عدم وجوب جارى نمىگردد .\r\nقوله : فيشكل جريان اصالة عدم الوجوب : مرحوم بارفروشى در شرح كبير\r\n\r\n","description":"","footnote":"","page_name":" 615 ","page_number":183},
  {"content":"\r\n\r\nمىفرمايد :\r\nوجه اشكال ظاهر و روشن است زيرا اصل در شك در حدوث جارى مىشود نه در حادث زيرا اثبات حادث با اصل و تعيينش با آن جايز نيست بخاطر آنكه معارض به مثل است چنانچه اجراء اصل در انائين مشتبهين چنين مىباشد .\r\nو تقريب لزوم اين محذور در مورد بحث آنست كه مىگوئيم :\r\nاگر شك در وجوب شيئ در ضمن كلّى كه مشترك بين آن و غيرش هست يا در خصوص وجوب آن غير باشد نظير اينكه بدانيم تقليد اعلم اجمالا واجب است ولى ندانيم متعلّق تكليف وجوبى تقليد مجتهد است مطلقا تا در نتيجه تخيير بين تقليد اعلم و غيرش باشد يا تكليف وجوبى به خصوص تقليد اعلم تعلّق گرفته لذا بعد از علم اجمالى بوجوب تقليد اعلم امر مردّد مىشود بين وجوب عينى و تخييرى همانطورى كه امر در تقليد غير اعلم مردّد است بين وجوب تخييرى و اباحه پس شك در حادث بوده در نتيجه اعمال اصل در نفى وجوب صحيح نيست زيرا در اينمقام وجوب واحد بوده و مردّد است بين تعلّقش بكلّى ( كه در اينفرض تقليد اعلم و غير آن در فرد واجب تخييرى هستند ) و تعلّق آن بخصوص اعلم ( كه در اين صورت تقليد اعلم واجب عينى و غير آن مباح مىباشد ) پس اجراء اصل ( يعنى اصالة عدم تعلّق الوجوب بالكلّى ) معارض است با اصالة عدم تعلّق الوجوب بخصوص فرد اعلم پس اثبات حادث با اصل و تعيينش با آن غير جائز مىباشد .\r\nقوله : و هو سقوط الواجب المعلوم : ضمير « هو » به لازمه الوضعى راجع است .\r\nقوله : الّا بالنّسبة الى طلبه : يعنى اصل عدم وجوب آن مىباشد .\r\nمتن :\r\nو ربّما يتخيّل من هذا القبيل ما لو شك فى وجوب الايتمام على من عجز عن القرائة و تعلّمها بناء على رجوع المسئلة الى الشك فى كون الايتمام مستحبّا مسقطا او واجبا مخيّرا بينه و بين الصّلوة مع القرائه فيدفع وجوبه التخييرى بالاصل .\r\nلكنّ الظّاهر انّ المسئلة ليست من هذا القبيل ، لانّ صلوة الجماعة فرد من الصّلوة الواجبة فتّتصف بالوجوب لا محالة و اتّصافها بالاستحباب من باب افضل فردى الواجب فيختصّ بما اذا تمكّن المكلّف من غيره ، فاذا عجز تعيّن و خرج عن\r\n\r\n","description":"","footnote":"","page_name":" 616 ","page_number":184},
  {"content":"\r\n\r\nالاستحباب كما اذا منعه مانع آخر عن الصّلوة منفردا لكن يمكن منع تحقّق العجز فيما نحن فيه ، فانّه يتمكن من الصّلوة منفردا بلا قرائة لسقوطها عنه بالتعذّر كسقوطها بالايتمام ، فتعيين احد المسقطين يحتاج الى دليل .\r\nترجمه :\r\nبسا اينطور خيال شده كه مثال ذيل از همين قبيل است :\r\nكسى كه از خواندن قرائت و فراگرفتن آن عاجز است اگر در وجوب اقتداء نمازش به غير شك نمود .\r\nالبتّه قرار دادن اينمثال از قبيل مورد بحث مبتنى است بر اينكه بگوئيم آيا اقتداء مستحب بوده و معذلك مسقط واجب محسوب مىشود يا واجب تخييرى است و فرد ديگر اينواجب نماز با قرائت مىباشد ، بنابراين با اصل مىتوان وجوب تخييرىاش را نفى كرد . ولى بايد بگوئيم :\r\nظاهرا مثال مذكور از قبيل مورد بحث نمىباشد زيرا نماز جماعت فردى از نماز واجب است از اينرو متّصف بوجوب مىگردد و اگر احيانا بر آن اطلاق استحباب مىكنند از باب آنست كه جماعت افضل الفردين از واجب تخييرى است و البتّه اين استحباب اختصاص به صورتى دارد كه مكلّف از اتيان غير آن متمكّن بوده يعنى بر خواندن نماز صحيح بطور فرادى قادر باشد لذا اگر از اتيان اينفرد درمانده گشت البتّه جماعت در حقّش متعيّن شده و از استحباب خارج مىگردد چنانچه اگر مانع ديگرى وى را از نماز فرادى بازدارد حكم چنين است .\r\nولى ممكنست بگوئيم :\r\nدر اينمثال عجز از فرد ديگر واجب تخييرى ( نماز با قرائت ) غير قابل تحقّق است زيرا مكلّف اگر قدرت بر قرائت نداشت نماز بدون قرائت تكليف او است چه آنكه قرائت با تعذّر از مكلّف ساقط است همانطورى كه در جماعت از او ساقط مىباشد در نتيجه بايد گفت تعيّن احد المسقطين محتاج به دليل است .\r\n\r\nشرح مقصود\r\nقوله : و ربّما يتخيّل من هذا القبيل : مقصود از « هذا القبيل » موردى است كه قطع\r\n\r\n","description":"","footnote":"","page_name":" 617 ","page_number":185},
  {"content":"\r\n\r\nداريم فعلى مسقط واجب معلوم الوجوب بوده منتهى شك داريم كه واجب تخييرى است يا غير واجب مىباشد .\r\nقوله : فى وجوب الايتمام : يعنى فى وجوب الاقتداء فى الصّلوة .\r\nقوله : فيختصّ بما اذا تمكّن الخ : ضمير در « يختصّ » به اتّصاف جماعت به استحباب راجع است .\r\nقوله : المكلّف من غيره : يعنى من غير الجماعة .\r\nقوله : فاذا عجز : يعنى عجز من غير الجماعة .\r\nقوله : تعيّن : يعنى تعيّن الجماعة عليه .\r\nقوله : كما اذا منعه مانع آخر : ضمير منصوبى در « منعه » به مكلّف راجع است و مقصود از « مانع آخر » مانعى است غير از عجز .\r\nقوله : فانّه يتمكّن من الصّلوة : ضمير در « فانّه » به مكلّف راجع است .\r\nقوله : لسقوطها عنه : ضمير در « سقوطها » به قرائت راجع است و ضمير مجرورى در « عنه » به مكلّف برمىگردد .\r\nقوله : كسقوطها بالايتمام : ضمير در « سقوطها » به قرائت عائد است .\r\nقوله : فتعيين احد المسقطين : مقصود جماعت مىباشد .\r\nمتن :\r\nقال فخر المحقّقين فى الايضاح فى شرح قول والده قدّس سرّهما :\r\nو الاقرب وجوب الايتمام على الامّى العاجز .\r\nوجه القرب تمكنّه من صلوة صحيحد القرائة و يحتمل عدمه لعموم نصّين :\r\nاحدهما : الاكتفاء بما يحسن مع عدم التمكّن من التعليم .\r\nو الثانى : ندبيّة الجماعة .\r\nو الاوّل اقوى ، لانّه يقوم مقام القرائة اختيارا فيتعيّن عند الضّرورة ، لانّ كلّ بدل اختيارىّ يجب عينا عند تعذّر مبدله و قد بيّن ذلك فى الاصول .\r\nو يحتمل العدم ، لانّ قرائة الامام مسقطة لوجوب القرائة على المأموم و التعذّر ايضا مسقط فاذا وجد احد المسقطين للوجوب لم يجب الآخر اذ التقدير انّ كلّا منهما سبب تامّ .\r\n\r\n","description":"","footnote":"","page_name":" 618 ","page_number":186},
  {"content":"\r\n\r\nو المنشاء انّ قرائة الامام بدل او مسقط انتهى .\r\nو المسئلة محتاجة الى التأمّل .\r\nثمّ انّ الكلام فى الشك فى الوجوب الكفائى كوجوب ردّ السّلام على المصلّى اذا سلّم على جماعة و هو منهم يظهر ممّا ذكرنا فافهم .\r\nترجمه :\r\n\r\nمقاله مرحوم فخر المحقّقين در كتاب ايضاح الفوائد\r\nمرحوم فخر المحقّقين در كتاب ايضاح در شرح كلام والدش ( مرحوم علّامه ) كه فرموده : اقرب اينستكه بر شخص امّى عاجز ( كسى كه قرائت نماز را بلد نبوده و از ياد گرفتنش نيز ناتوان است ) اقتداء و خواندن نماز به جماعت واجب است .\r\nمىفرماين :\r\nوجه اقربيّت آنست كه عاجز مزبور بدينوسيله متمكّن است از اتيان نمازى كه قرائتش صحيح مىباشد .\r\nولى محتمل است بگوئيم ايتمام واجب نبوده بخاطر ورود دو نصّى كه عام مىباشند :\r\nالف : نصّى كه اكتفاء نمودن به آنچه مكلّف بلد هست را در صورت عدم تمكّن از تعليم كافى قرار داده .\r\nب : نصّى كه نماز جماعت را بطور كلّى و در حقّ همگان مستحب معرّفى نموده .\r\nو چنانچه ملاحظه مىشود مقتضاى اين دو عام اينستكه نماز امّى عاجز از تعلّم صحيح بوده و حضور به جماعت بر وى واجب نباشد .\r\nسپس مىفرماين :\r\nولى احتمال اوّل كه وجوب ايتمام باشد اقوى است زيرا در وقت اختيار و هنگامى كه شخص داراى قرائت صحيح است قرائت امام جماعت قائم‌مقام قرائت مأموم مىباشد پس در وقت ضرورت يعنى زمانى كه مأموم امّى و عاجز از تعلّم قرائت است مسلّما قرائت امام بجاى قرائت مأموم واقع مىشود نتيجتا در چنين وضعيّتى\r\n\r\n","description":"","footnote":"","page_name":" 619 ","page_number":187},
  {"content":"\r\n\r\nحضور مأموم به جماعت متعيّن و واجبست چه آنكه هربدل اختيارى در وقت تعذّر پيدا كردن مبدل ، واجب عينى مىگردد و شرح آن در اصول مقرّر است .\r\nولى ممكنست بگوئيم در عين حال حضور به جماعت براى عاجز تعيّن و وجوب ندارد زيرا قرائت امام جماعت مسقط وجوب قرائت از مأموم بوده و فرض اينستكه تعذّر نيز مسقط اين وجوب از امّى عاجز مىباشد و وقتى احد المسقطين وجوب يعنى عجز در خارج تحقّق يافت توسّل به مسقط ديگر يعنى جماعت واجب نيست زيرا بحسب فرض هركدام از ايندو سبب تامّ براى سقوط وجوب از امّى عاجز بوده بدون اينكه احدهما بر ديگرى ترجيحى داشته باشد .\r\nو خلاصه كلام آنكه منشاء اين دو احتمال ( وجوب ايتمام و عدم وجوبش ) آنست كه قرائت امام بدل از قرائت مأموم است يا مسقط وجوب قرائت از وى مىباشد ، اگر بدل باشد قطعا حضور امّى عاجز به جماعت واجب بوده و در صورتى كه آن را مسقط بدانيم حضور او به جماعت واجب نيست .\r\nپايان كلام مرحوم فخر المحقّقين\r\nمرحوم مصنّف مىفرماين :\r\nمسئله مزبور نياز به تأمّل و دقّت دارد .\r\nپس از آن مىفرماين :\r\nاگر مشكوك وجوب كفائى بود مثل اينكه شخصى بر جماعتى سلام كرد كه نمازگذار نيز از جمله ايشان مىباشد حال شك داريم كه ردّ سلام بر نمازگذار واجب است يا واجب نيست .\r\nحكم اينمسئله از آنچه تا باينجا بيان كرديم معلوم و ظاهر مىشود .\r\n\r\nشرح مقصود\r\nقوله : فى الايضاح : ايضاح الفوائد شرح بر قواعد مرحوم علّامه است .\r\nقوله : على الامّى العاجز : مقصود از « امّى » جاهل و از « عاجز » ناتوان از تعلّم مىباشد .\r\nقوله : وجه القرب تمكّنه الخ : كلام مرحوم فخر مىباشد .\r\n\r\n","description":"","footnote":"","page_name":" 620 ","page_number":188},
  {"content":"\r\n\r\nقوله : يحتمل عدمه : يعنى عدم الوجوب .\r\nقوله : الاكتفاء بما يحسن : يعنى اكتفاء كند به آنچه مىداند .\r\nقوله : و الاوّل اقوى : مقصود از « الاوّل » احتمال وجوب ايتمام مىباشد .\r\nقوله : لانّه يقوم مقام القرائة : ضمير در « لانّه » به ايتمام عود مىكند .\r\nقوله : اختيارا : مقصود از حالت اختيار زمانى است كه مكلّف قرائت نماز را بلد بوده و بر اتيان صحيح آن قادر باشد .\r\nقوله : فيتعيّن عند الضّرورة : ضمير در « يتعيّن » به ايتمام راجع بوده و مراد از « ضرورت » زمانى است كه مكلّف بر خواندن قرائت صحيح قادر نبوده و از تعلّم آن نيز عاجز باشد .\r\nقوله : و يحتمل العدم : يعنى عدم وجوب ايتمام .\r\nقوله : ثمّ انّ الكلام فى الشك فى الوجوب الكفائى : مقصود مرحوم مصنّف اينستكه : آنچه ذكر نموديم در واجب كفائى نيز جارى است مثل اينكه مصلّى و نمازگذار شك كند در اينكه مقصود سلام‌كننده از سلامش به جماعتى كه وى از جمله ايشان است جماعت بوده يا غير ايشان مىباشد و طلب حتمى از شارع مقدّس كه دلالت بر وجوب ردّ سلام دارد تابع مقصود سلام‌كننده است لذا اگر شك در تعلّق گرفتن قصد وى به جماعت باشد وجوب ردّ سلام نسبت به افراد جماعت كفائى است و هريك از ايشان در تحت فرموده حقتعالى يعنى « فاذا حيّيتم بتحيّة فحيّوا باحسن منها » درآمده لاجرم هيچيك از افراد نمىتوانند اصالة البرائه از وجوب كفائى جارى كنند .\r\nبلى ، اگر وجوب در حق فردى از افراد بالعرض متعيّن گردد اجراء اصل عدم وجوب و اصل عدم نسبت به لازم وضعى آن صحيح مىباشد .\r\nو اگر شك در تعلّقق گرفتن قصد سلام‌كننده به غير جماعت باشد وجوب ردّ سلام نسبت به ساير افراد كفائى بوده در نتيجه جواب مصلّى مباحى است كه مسقط واجب از عهده ديگران است حال اگر وى در مطلوب بودن اين سلام شك كرد اصالة عدم الطلب جارى مىشود .\r\n\r\n","description":"","footnote":"","page_name":" 621 ","page_number":189},
  {"content":"\r\n\r\nمتن :\r\nالمسئلة الثانية\r\nفيما اشتبه حكمه الشّرعى من جهة اجمال اللّفظ كما اذا قلنا باشتراك لفظ الامر بين الوجوب و الاستحباب او الاباحة .\r\nو المعروف هنا عدم وجوب الاحتياط و قد تقدّم عن المحدّث العاملى فى الوسائل انّه لا خلاف فى نفى الوجوب عند الشّك فى الوجوب و يشمله ايضا معقد اجماع المعارج لكن تقدّم من المعارج ايضا عند ذكر الخلاف فى وجوب الاحتياط وجود القائل بوجوبه هنا و قد صرّح صاحب الحدائق تبعا للمحدّث الاسترآبادى بوجوب التّوقّف و الاحتياط هنا .\r\nقال فى الحدائق بعد ذكر وجوب التّوقّف :\r\nانّ من يعتمد على اصالة البرائة يجعلها هنا مرجحة للاستحباب .\r\nو فيه اوّلا : منع جواز الاعتماد على البرائة الاصليّة فى الاحكام الشّرعيّة .\r\nو ثانيا : انّ مرجع ذلك الى انّ اللّه تعالى حكم بالاستحباب لموافقة البرائة و من المعلوم انّ احكام اللّه تعالى تابعة للمصالح و الحكم الخفيّة و لا يمكن ان يقال انّ مقتضى المصلحة موافقة البرائة الاصليّة ، فانّه رجم بالغيب و جرئة بلا ريب انتهى .\r\nترجمه :\r\n\r\nمسئله دوّم\r\nدر مشتبه الحكمى است كه منشاء اشتباه اجمال لفظ نصّ مىباشد مثل اينكه امرى وارد شده و ما معتقديم كه مشترك است بين وجوب و ندب يا وجوب و اباحه و قرينه بر اراده هيچيك در كلام نمىباشد .\r\nمشهور از علماء معتقدند كه در اينمسئله احتياط واجب نيست و از مرحوم صاحب وسائل قبلا گذشت كه فرمود :\r\n\r\n","description":"","footnote":"","page_name":" 622 ","page_number":190},
  {"content":"\r\n\r\nبين علماء اختلافى نيست در اينكه در مورد شك در وجوب ، وجوب را منفى مىدانند و معقد اجماع مرحوم محقّق در معارج نيز آن را شامل مىشود .\r\nولى پيشتر از كتاب معارج نيز اينمطلب را نقل كرديم كه مرحوم محقّق هنگامى كه اختلاف علماء در وجوب احتياط را ذكر مىكردند از عبارت ايشان اينطور استفاده مىشد كه قائل بوجوب احتياط در اينمسئله وجود دارد .\r\nو مرحوم صاحب حدائق به تبعيّت از محدّث استرآبادى بوجوب توقّف و احتياط در اينمسئله تصريح فرموده .\r\n\r\nمقاله مرحوم صاحب حدائق\r\nمرحوم صاحب حدائق بعد از آنكه وجوب توقّف را ذكر نموده فرموده است : كسانى كه بر اصالة البرائة اعتماد دارند آن را مرجّح استحباب قرار مىدهند .\r\nدر اين گفتار دو اشكال داريم :\r\nاشكال اوّل : قبول نداريم كه در احكام شرعى بر برائت اصليّه بتوان اعتماد نمود .\r\nاشكال دوّم : مرجع كلام مذكور باينستكه خداوند متعال در مورد شك حكم به استحباب نموده زيرا اينحكم با برائت موافق مىباشد و بديهى است كه احكام حقتعالى تابع مصالح و حكمى است كه از انظار و افكار ما پنهان مىباشند .\r\nو ممكن نيست گفته شود : مقتضاى مصلحت موافقت حكم واقعى با برائت اصليّه مىباشد چه آنكه اين كلام از قبيل تير در تاريكى انداختن و جرئت نشان دادن مىباشد .\r\n\r\nشرح مقصود\r\nقوله : او الاباحة : يعنى امر را مشترك بين وجوب و اباحه بدانيم .\r\nقوله : و يشمله ايضا معقد اجماع المعارج : ضمير منصوبى در « يشمله » به عدم وجوب احتياط عود مىكند .\r\nقوله : انّ مرجع ذلك : مشار اليه « ذلك » جعل البرائة مرجحّة للاستحباب\r\n\r\n","description":"","footnote":"","page_name":" 623 ","page_number":191},
  {"content":"\r\n\r\nمىباشد .\r\nمتن :\r\nو فيه ما لا يخفى ، فانّ القائل بالبرائة الاصليّة ان رجع اليها من باب حكم العقل بقبح العقاب من دون البيان ، فلا يرجع ذلك الى دعوى كون حكم اللّه هو الاستحباب فضلا عن تعليل ذلك بالبرائة الاصليّة .\r\nو ان رجع اليها بدعوى حصول الظّنّ ، فحديث تبعيّة الاحكام للمصالح و عدم تبعيّتها كما عليه الاشاعرة اجنبى عن ذلك ، اذ الواجب عليه اقامة الدّليل على اعتبار هذا الظنّ المتعلّق به حكم اللّه الواقعى الصّادر عن المصلحد او لا عنها على الخلاف .\r\nو بالجملة فلا ادرى وجها للفرق بين ما لا نصّ فيه و بين ما اجمل فيه النّصّ سواء قلنا باعتبار هذا الاصل من باب حكم العقل او من باب الظنّ حتّى لو جعل مناط الظّنّ عموم البلوى ، فانّ عموم البلوى فيما نحن فيه يوجب الظّنّ بعدم قرينة الوجوب مع الكلام المجمل المذكور و الّا لنقل مع توفّر الّدواعى بخلاف الاستحباب لعدم توفّر الدّاعى على نقله .\r\nثمّ انّ ما ذكرنا من حسن الاحتياط جار هنا و الكلام فى استحبابه شرعا كما تقدّم .\r\nنعم الاخبار المتقدّمة فيمن بلغه الثواب لا يجرى هنا ، لانّ الامر لو دار بين الوجوب و الاباحة لم يدخل فى مواردها ، لانّ المفروض احتمال الاباحة ، فلا يعلم بلوغ الثواب و كذا لو دار بين الوجوب و الكراهة .\r\nو لو دار بين الوجوب و الاستحباب لم يحتج اليها و اللّه العالم .\r\nترجمه :\r\n\r\nاشكال و مناقشه مرحوم مصنّف در مقاله صاحب حدائق ( ره )\r\nمرحوم مصنّف مىفرماين :\r\nاشكال و مناقشه در كلام صاحب حدائق ( ره ) بسى واضح و روشن است چه آنكه قائل به برائت اصليّه اگر از باب حكم عقل بقبح عقاب بدون بيان به آن رجوع كند برگشت اين كلام به آن نيست كه حكم اللّه در واقع استحباب مىباشد چه رسد\r\n\r\n","description":"","footnote":"","page_name":" 624 ","page_number":192},
  {"content":"\r\n\r\nباينكه علّت آن را برائت اصليّه قرار دهيم .\r\nو اگر قائل مزبور بدعواى حصول ظنّ به برائت رجوع كند بايد بگوئيم :\r\nطرح اينمسئله كه احكام تابع مصالح بوده يا بقول اشاعره تابع آنها نيستند اجنبى از بحث مىباشد زيرا قائل در اينفرض مىبايد بر اعتبار اين ظنّى كه به حكم اللّه واقعى صادر از روى مصلحت تعلّق گرفته دليل اقامه كند .\r\nخلاصه كلام آنكه ما بين ما لا نصّ فيه و ما اجمل فيه النّصّ هيچ فرقى نمىبينيم و در هردو به برائت قائل هستيم اعمّ از آنكه اين اصل از باب حكم عقل بقبح عقاب بلا بيان معتبر بوده يا از باب ظنّ اعتبار داشته باشد حتّى اگر مناط و ملاك ظنّ نيز عموم بلوى باشد باز به برائت ملتزم هستيم زيرا عموم بلوى در مورد بحث موجب آن مىشود كه ظنّ پيدا كنيم با اينكلام مجمل قرينه‌اى بر وجوب وجود ندارد و الّا با اينهمه دواعى بر نقلش البتّه نقل مىگرديد بخلاف استحباب كه دواعى چندانى بر حكايت و نقل آن نمىباشد فلذا به صرف دست نيافتن بر قرينه دالّه بر استحباب نمىتوان حكم بعدم آن نمود .\r\nسپس مرحوم مصنّف مىفرماين :\r\nحسن احتياطى را كه قبلا و در مسئله پيشين ذكر نموديم در اينمسئله نيز جارى است چنانچه صحبتى كه در استحباب شرعى احتياط قبلا نموديم و امكان حكم و عدم امكان حكم به آن عينا در اينجا قابل طرح و گفتگو است .\r\nبلى ، اخبار من بلغ در مسئله پيش جارى بوده ولى اينجا جريان ندارند زيرا وقتى امر بين وجوب و اباحه دائر بود نمىتوان مورد ترديد و احتمال را در موارد اين اخبار داخل دانست چه آنكه بحسب فرض احتمال آن هست كه مشكوك مباح بوده و در نتيجه علم ببلوغ ثواب بر اتيانش نباشد در حالى كه اخبار يادشده در جائى جريان دارند كه اين امر ( بلوغ ثواب ) قطعى و محرز باشد .\r\nو همچنين اگر امر بين وجوب و كراهت دائر باشد اخبار من بلغ در آن جارى نمىگردند .\r\nولى اگر دوران امر بين وجوب و استحباب بود در حكم به رجحان فعل هيچ احتياجى به اين اخبار نمىباشد و اللّه العالم بالصّواب .\r\n\r\n","description":"","footnote":"","page_name":" 625 ","page_number":193},
  {"content":"\r\n\r\n\r\nشرح مقصود\r\nقوله : فلا يرجع ذلك الى دعوى الخ : بلكه مرجع آن باينستكه در ظاهر هيچ منعى از ترك فعل نمىباشد نه اينكه حكم اللّه واقعى استحباب است .\r\nقوله : فضلا عن تعليل ذلك : مشار اليه « ذلك » كون حكم اللّه هو الاستحباب مىباشد .\r\nقوله : بدعوى حصول الظّنّ : يعنى حصول ظنّ بعدم منع از ترك فعل .\r\nقوله : اجنبى عن ذلك : وجه اجنبى بودن اين بحث از مورد كلام آنست كه :\r\nمدار و مناط اينقول ( قول به برائت ) بر حصول ظنّ بعدم وجوب در مورد شبهه بوده بدون اينكه در حكم به برائت ابدا ملاحظه موافقت آن با مصلحت يا عدم موافقتش با آن ملاحظه شده باشد .\r\nو خلاصه كلام آنكه :\r\nمسئله برائت مرجعش به حكم عقل بقبح عقاب بدون بيان و بدون دليل مصحّح تكليف و اصل بمكلّف بوده كه پس از تحقّق اينحكم در مورد شبهه عقل به برائت حكم نموده بدون اينكه فرقى باشد بين اينكه در واقع اصلا دليلى نبوده يا بوده ولى بمكلّف نرسيده باشد بلكه طبق بيان قبلى مرحوم مصنّف در اينحكم نه بين عامّه و خاصّه فرقى بوده و نه بين مخطّئه و مصوّبه و نه مجتهد و اخبارى و نه بين اينكه مسئله عام البلوى بوده يا غير عام البلوى باشد چنانچه در آن تفاوتى نيست بين احكام شرع و غير شرع .\r\nقوله : او لاعنها : يعنى او لاعن مصلحة .\r\nقوله : على الخلاف : يعنى على الخلاف بين الاشاعره و غيرهم چه آنكه اشاعره احكام شرع را تابع مصالح و مفاسد ندانسته و قائل به اراده جزافى و ترجيح بدون مرجّح هستند بخلاف ديگران كه اين مبنا را فاسد مىدانند .\r\nقوله : مع توفّر الدّواعى : يعنى دواعى و بواعث بر نقل قرينه بر اراده وجوب فراوان و بسيار است و مع ذلك وقتى نقل نشد كشف مىكنيم كه قرينه‌اى بر اراده وجوب وجود نداشته .\r\nقوله : و الكلام فى استحبابه شرعا كما تقدّم : يعنى مىگوئيم :\r\n\r\n","description":"","footnote":"","page_name":" 626 ","page_number":194},
  {"content":"\r\n\r\nاوامر احتياط و تقوى دلالت بر استحباب شرعى فعل ندارند مگر فرض كنيم كه فعل را خالى از قصد رجاء و قربت در نظر مىگيريم .\r\nقوله : لم يدخل فى مواردها : يعنى موارد اخبار من بلغ .\r\nقوله : لم يحتج اليها : يعنى الى اخبار البلوغ و جهتش آنست كه :\r\nرجحان و ثواب در اينمورد تعيينى و قطعى است چه آنكه ايندو قدر مشترك بين وجوب و ندب مىباشند .\r\n\r\n","description":"","footnote":"","page_name":" 627 ","page_number":195},
  {"content":"\r\n\r\nمتن :\r\n\r\nالمسئلة الثالثة\r\nفيما اشتبه حكمه الشّرعى من جهة تعارض النّصّين و هنا مقامات ، لكن المقصود هنا اثبات عدم وجوب التّوقّف و الاحتياط .\r\nو المعروف عدم وجوبه هنا و ما تقدّم فى المسئلة الثانية من نقل الوفاق و الخلاف آت هنا و قد صرّح المحدّثان المتقدّمان بوجوب التّوقّف و الاحتياط هنا و لا مدرك له سوى اخبار التّوقّف الّتى قد عرفت ما فيها من قصور الدلالة على الوجوب فيما نحن فيه مع انّها اعمّ ممّا دلّ على التّوسعة و التخيير .\r\nو ما دلّ على التّوقّف فى خصوص المتعارضين و عدم العمل بواحد منهما مختصّ ايضا بصورة التّمكّن من ازالة الشبهة بالرّجوع الى الامام عليه السّلام .\r\nو امّا رواية غوالى اللئالى المتقدّمة الآمرة بالاحتياط و ان كان اخصّ منها الّا انّك قد عرفت ما فيها مع امكان حملها على صورة التمكّن من الاستعلام .\r\nو منه يظهر عدم جواز التمسّك هنا بصحيحة ابن الحجّاج المتقدّمة الواردة فى جزاء الصّيد بناء على استظهار شمولها باعتبار المناط لما نحن فيه .\r\nترجمه :\r\n\r\nمسئله سوّم\r\nمسئله سوّم در مشتبه الحكمى است كه منشاء اشتباه تعارض نصّين باشد و در آن مقاماتى است كه مىبايد در آنها صحبت شود منتهى مقصود و منظور در اينجا اينستكه اثبات كنيم توقّف و احتياط واجب نيست و معروف بين علماء آنست كه احتياط در اينمسئله واجب نمىباشد .\r\nو آنچه در مسئله دوّم نقل شد يعنى ادّعاى اتّفاق و حكايت خلاف در اينجا نيز\r\n\r\n","description":"","footnote":"","page_name":" 628 ","page_number":196},
  {"content":"\r\n\r\nجارى است و دو محدّث سابق الذكر يعنى مرحوم شيخ يوسف بحرانى و محدّث استرآبادى در اينجا تصريح به وجوب توقّف و احتياط نموده‌اند و هيچ مدرك و دليلى براى اينحكم در دست نيست مگر اخبار توقّف كه گفتيم از دلالت بر وجوب احتياط قاصر بوده مضافا باينكه مضمون آنها از اخبارى كه بر توسعه و تخيير دلالت دارند اعمّ مىباشد لاجرم لازم است آنها را به اين دسته از احاديث تخصيص داد .\r\nو امّا اخبارى كه در خصوص متعارضين بر توقّف و عدم عمل بهيچيك از آنها دلالت دارند بايد بگوئيم :\r\nاين اخبار نيز مختصّ به صورتى هستند كه بواسطه رجوع به امام عليه السّلام بر ازاله شبهه تمكّن و قدرت مىباشد .\r\nو امّا روايت غوالى اللئالى كه آمر به احتياط بوده و قبلا نقل شد ، اگرچه اخصّ از اخبار دالّه بر توسعه و تخيير مىباشد ولى اشكال در آن را پيشتر توضيح داده مضافا باينكه ممكنست آن را بر صورتى حمل كنيم كه بر استعلام و ازاله جهل تمكّن باشد .\r\nو از اين شرح و توضيح ظاهر و روشن مىشود كه در اينجا به صحيحه ابن حجّاج كه قبلا نقل شد و در مورد كفّاره صيد وارد شده نمىتوان استدلال كرد .\r\nالبتّه اينكلام مبتنى بر آنست كه باعتبار مناط و ملاك از آن استظهار نمود كه شامل مورد بحث نيز مىباشد و الّا اصلا جاى اين توهّم نيست .\r\n\r\nشرح مقصود\r\nقوله : و هنا مقامات لكن المقصود هنا اثبات الخ : مرحوم بارفروشى مىفرماين :\r\nشايد مراد مرحوم مصنّف بيانى است كه در شبهه تحريميّه زمانيكه منشاء اشتباه تعارض نصّين باشد ايراد نموده و فرمودند :\r\nثمّ اذا لم نقل بوجوب الاحتياط ففى كون اصل البرائة مرجّحا لما يوافقه او كون الحكم الوقف او التساقط و الرجوع الى الاصل او التخيير بين الخبرين فى اوّل الامر او دائما وجوه ليس هنا محلّ ذكرها ، فان المقصود هنا نفى الاحتياط انتهى .\r\nو مراد و مقصود ايشان در اينجا نيز همين امر مىباشد . پايان كلام بارفروشى ( ره )\r\n\r\n","description":"","footnote":"","page_name":" 629 ","page_number":197},
  {"content":"\r\n\r\nو مرحوم تنكابنى در شرح و توضيح مقامات مزبور فرموده :\r\nمراد از مقامات اينستكه بگوئيم :\r\nآيا مقتضاى اصل توقّف و رجوع به اصلى است كه با احد المتعارضين موافق بوده و در صورت نبودن چنين اصلى مىبايد به تخيير عقلى يا تساقط رأسى و رجوع به اصل مطلقا متلزم شد .\r\nو با ملاحظه اخبار آيا در صورت وجود ترجيح مىبايد به آن حكم نمود و بفرض فقدانش به تخيير شرعى ظاهرى ملتزم گشت .\r\nسپس اگر به تخيير قائل شديم آيا ابتدائى است يا استمرارى چنانچه اگر به ترجيح قائل شديم جاى اين سؤال است كه آيا ترجيح واجب بوده يا مستحب مىباشد و مواضعى كه بيان شد مقاماتى است كه محلّ بيان و توضيح آنها مبحث تعادل و ترجيح مىباشد ولى در اينجا مقصود نفى وجوب احتياط فقط بوده نه بيان ساير مقامات .\r\nپايان كلام مرحوم تنكابنى\r\nقوله : و قد صرّح المحدّثان المتقدّمان الخ : مراد مرحوم بحرانى ( صاحب حدائق ) و مرحوم استرآبادى مىباشد .\r\nقوله : و لا مدرك له : ضمير در « له » به وجوب احتياط راجع است .\r\nقوله : من قصور الدلالة الخ : وجه قصور اين اخبار سابقا در كلام مرحوم مصنّف گذشت ايشان فرمودند :\r\nاخبار مزبور دلالت بر وجوب احتياط و توقّف ندارند زيرا لازم است اكثر موارد شبهه يعنى شبهات موضوعيّه بطور مطلق و شبهه حكميّه وجوبيّه را از تحت آنها خارج نمود و اين مستلزم تخصيص اكثر است و اگر آنها را بر استحباب حمل كنيم مستلزم اخراج موارد وجوب احتياط مىباشد از اينرو متعيّن است كه آنها را بر ارشاد يا قدر مشترك بين وجوب و ندب حمل كنيم .\r\nقوله : مع انّها اعمّ ممّا دل على التوسعة و التخيير : اين عبارت اشاره باشكال دوّم و آن اينستكه اخبار دالّه بر توقّف اعمّ است از اخبار دالّه بر توسعه و تخيير زيرا اخبار توقّف هم شامل مورد تعارض بوده و هم غير آن را در بر مىگيرد در حالى كه اخبار\r\n\r\n","description":"","footnote":"","page_name":" 630 ","page_number":198},
  {"content":"\r\n\r\nتوسعه و تخيير مختصّ بمورد تعارض مىباشند .\r\nقوله : و ما دلّ على التّوقّف فى خصوص المتعارضين : مانند مقبوله عمر بن حنظله .\r\nقوله : مختصّ بصورة التمكّن الخ : زيرا در اين حديث آمده است :\r\nفارجه حتّى تلقى امامك .\r\nو اين مضمون ظاهر كالصريح است در اينكه امر به ارجاء اختصاص به صورت تمكّن از علم دارد .\r\nقوله : و امّا رواية غوالى اللئالى : مقصود مرفوعه مرحوم علّامه از زراره از مولانا ابى جعفر عليه السّلام مىباشد كه قبلا نقل شد .\r\nقوله : و ان كان اخصّ منها : ضمير در « منها » به اخبار توسعه و تخيير راجع است .\r\nوجه اخصّ بودن مرفوعه از اخبار التخيير آنست كه :\r\nدر مرفوعه بعد از عدم امكان احتياط امر به تخيير شده در حالى كه در اخبار تخيير اين امر مطلق است اعمّ از آنكه احتياط ممكن بوده يا ممكن نباشد .\r\nقوله : الّا انّك ققد عرفت ما فيها : ضمير در « فيها » به رواية غوالى اللئالى راجع است .\r\nمؤلّف گويد :\r\nقبلا مرحوم مصنّف فرمودند كسى كه دأب و سيره‌اش اين نيست كه در احاديث و كتب روائى قدح وارد كند ( مقصود مرحوم صاحب حدائق است ) در اين روايت و ناقل آن و كتاب غوالى اللئالى قدح و اشكال نموده است .\r\nقوله : و منه يظهر : ضمير در « منه » به امكان حمل بر صورت تمكّن از استعلام راجع است .\r\nقوله : بصحيحة ابن الحجّاج المتقدّمة : در اين روايت از كفّاره صيد سؤال شده و امام عليه السّلام در ذيل آن فرموده‌اند :\r\nاذا اصبتم به مثل هذا فلم تدروا فعليكم بالاحتياط حتى تسئلوا و تعلموا .\r\nو ظاهر اينكلام آنست كه مورد حديث اختصاص دارد به صورت تمكّن از استعلام .\r\nقوله : بناء على استظهار شمولها الخ : وجه استظهار اينستكه عبارت « اذا اصبتم به مثل\r\n\r\n","description":"","footnote":"","page_name":" 631 ","page_number":199},
  {"content":"\r\n\r\nهذا الخ » مفيد اين معنا است كه مناط حكم به احتياط در اينحديث مطلق شك و عدم علم به حكم شرعى است اعمّ از آنكه منشاء شك فقدان نصّ بوده يا تعارض نصّين و يا اجمال نصّ باشد .\r\nبنابراين حديث به دلالت لفظيّه بر مورد بحث دلالت دارد اگرچه ممكنست آن را به تنقيح مناط ارجاع داد .\r\nمتن :\r\nو ممّا يدلّ على الامر بالتخيير فى خصوص ما نحن فيه من اشتباه الوجوب به غير الحرمة التوقيع المروى فى الاحتجاج عن الحميرى حيث كتب الى الصّاحب عجّل اللّه فرجه يسئلنى بعض الفقهاء عن المصلّى اذا قام من التّشهّد الاوّل الى الرّكعة الثالثة هل يجب عليه ان يكبّر فانّ بعض اصحابنا قال لا يجب عليه تكبيرة و يجوز ان يقول بحول اللّه و قوّته اقوم و اقعد .\r\nفكتب : الجواب فى ذلك حديثان ، امّا احدهما فانّه اذا انتقل عن حالة الى اخرى فعليه التكبير .\r\nو امّا الحديث الآخر ، فانّه روى انّه اذا رفع رأسه من السّجدة الثانية و كبّر ثمّ جلس ثمّ قام فليس عليه فى القيام بعد القعود تكبير و التشهّد الاوّل يجرى هذا المجرى و بايّهما اخذت من باب التسليم كان صوابا الخبر .\r\nفانّ الحديث الثانى و انكان اخصّ من الاوّل و كان اللّازم تخصيص الاوّل به و الحكم بعدم وجوب التكبير الّا انّ جوابه صلواب اللّه و سلامه عليه بالاخذ باحد الحديثين من باب التسليم يدلّ على انّ الحديث الاوّل نقله الامام عليه السّلام بالمعنى و اراد شموله لحالة الانتقال من القعود الى القيام بحيث لا يتمكّن ارادة ما عدا هذا الفرد منه ، فاجاب عليه السّلام بالتخيير .\r\nترجمه :\r\n\r\nنقل برخى از اخبار دالّه بر تخيير در مورد بحث\r\nمرحوم مصنّف مىفرماين :\r\nو از اخبار و احاديثى كه در خصوص مورد بحث يعنى اشتباه وجوب به غير\r\n\r\n","description":"","footnote":"","page_name":" 632 ","page_number":200},
  {"content":"\r\n\r\nحرمت بر تخيير دلالت دارد توقيع شريفى است كه در كتاب احتجاج از حميرى نقل شده ، وى محضر حضرت صاحب عصر عجّل اللّه تعالى فرجه الشريف اينطور مىنويسد :\r\nبرخى از فقهاء از من راجع به نمازگذارى كه از تشهّد اوّل براى ركعت سوّم مىايستد سؤال مىكند آيا بر او واجب است تكبير بگويد زيرا بعضى از علماء ما مىفرمايد :\r\nتكبير واجب نبوده بلكه بجاى آن مىتواند بگويد :\r\nبحول اللّه و قوّته اقوم و اقعد .\r\nامام عليه السّلام در جواب وى مرقوم مىفرماين :\r\nجواب اين سؤال آنست كه در اينمسئله دو حديث داريم :\r\nامّا حديث اوّل : هرگاه نمازگذار از حالتى به حالتى ديگر منتقل شد بر او واجب است تكبير بگويد .\r\nو امّا حديث دوّم : روايت شده وقتى نمازگذا سرش را از سجده دوّم برداشت و تكبير گفت و نشست و سپس ايستاد در قيام بعد از قعود بر او تكبيرى نبوده و تشهّد اوّل نيز همين حكم را دارد .\r\nو بهركدام از ايندو حديث كه عمل نمودى و از باب تسليم بهريك متلزم شدى درست است . . . .\r\nمرحوم مصنّف مىفرماين :\r\nحديث دوّم اگرچه از اوّلى اخصّ است و طبق قواعد لازم است اوّلى را به آن تخصيص داده و حكم به عدم وجوب تكبير بر نمازگذار كنيم ولى در عين حال جواب امام صلوات اللّه و سلامه عليه كه فرمودند :\r\nاز باب تسليم بيكى از دو حديث اگر اخذ كنى بصواب رفته‌اى .\r\nدلالت دارد بر اينكه حديث اوّل را امام عليه السّلام نقل بمعنا فرموده‌اند و قصدشان اينستكه حديث شامل حالت انتقال از قعود بقيام شده بطورى كه ممكن نيست غير اينفرد از آن اراده گردد از اينرو جواب به تخيير داده‌اند .\r\n\r\n","description":"","footnote":"","page_name":" 633 ","page_number":201},
  {"content":"\r\n\r\n\r\nشرح مقصود\r\nقوله : و ان كان اخصّ من الاوّل : وجه اخصّ بودن حديث دوّم از اوّل آنست كه حديث دوّم مشتمل بر قيود و امورى است كه حديث اوّل از آنها خالى و لا به شرط مىباشد و بديهى است هرچه قيدش بيشتر باشد نسبت به ديگرى كه خالى از آنست اخصّ محسوب مىشود .\r\nو بعبارت روشن‌تر :\r\nروايت غوالى دلالت مىكند بر تخيير بين خبرين مشروط باينكه هيچيك از آن دو با احتياط موافق نباشند بخلاف اين اخبار كه بطور مطلق بر تخيير دلالت دارند .\r\nقوله : لا يتمكّن ارادة ما عدا هذا الفرد الخ : يعنى اگرچه روايت اوّل عام بوده و مضمونش وجوب تكبير در هرانتقال از حالتى به حالت ديگر مىباشد ولى در عين حال امام عليه السّلام آن را طورى نقل فرموده‌اند كه خصوص انتقال از قعود بقيام از آن اراده شده و حديث بر غير آن از افراد ديگر انتقال منطبق نمىشود .\r\nقوله : فاجاب عليه السّلام بالتخيير : يعنى و پس از نقل حديث بمعنا بطورى كه معارض با حديث دوّم گرديده و جمع بين آنها غير ممكن شده مورد از قبيل متعارضين مىگردد در نتيجه امام عليه السّلام جواب داده‌اند كه مكلّف مخيّر است بهركدام كه بخواهد عمل كند .\r\nمتن :\r\nثمّ انّ وظيفة الامام عليه السّلام و ان كانت ازالة الشبهة عن الحكم الواقعى الّا انّ هذا الجواب لعلّه تعليم طريق العمل عند التّعارض مع عدم وجوب التكبير عنده فى الواقع و ليس فيه الاغراء بالجهل من حيث قصد الوجوب فيما ليس بواجب .\r\nو لعلّه من جهة كفاية قصد القربة فى العمل .\r\nو كيف كان فاذا ثبت التخيير بين دليلى وجوب الشيئ على وجه الجزئيّة و عدمه ثبت فيما نحن فيه من تعارض الخبرين فى ثبوت التكليف المستقلّ بالاجماع و الاولويّة القطعيّة .\r\n\r\n","description":"","footnote":"","page_name":" 634 ","page_number":202},
  {"content":"\r\n\r\nثمّ انّ جماعة من الاصوليّين ذكروا فى باب التراجيح الخلاف فى ترجيح الناقل او المقرّر و حكى عن الاكثر ترجيح الناقل و ذكروا تعارض الخبر المفيد للوجوب و المفيد للاباحة .\r\nو ذهب جماعة الى ترجيح الاوّل و ذكروا تعارض الخبر المفيد للاباحة و المفيد للحظر و حكى عن الاكثر بل الكلّ تقديم الحاظر و لعلّ هذا كلّه مع قطع النظر عن الاخبار .\r\nترجمه :\r\n\r\nتحقيق و دقّت مرحوم مصنّف در توقيع حميرى از حضرت حجّت عجّل اللّه تعالى فرجه الشريف\r\nسپس مرحوم مصنّف مىفرماين :\r\nاگرچه وظيفه و شأن امام عليه السّلام ازاله شبهه و بر طرف كردن آن از حكم واقعى است و در اينحديث شريف يعنى توقيع حميرى حضرتش بجاى بيان واقع و رفع شبهه از حكم نفس الامرى سائل را مأمور به تخيير بين دو روايت متعارض ساختند ولى در عين حال مىتوان گفت :\r\nشايد اينجواب از امام عليه السّلام بخاطر تعليم نمودن طريق عمل بين دو خبر متعارض بوده با اين خصوصيّت كه در مواقع تكبير نيز واجب نمىباشد و در بيان آن جناب ابدا اغراء بجهل وجود نداشته و نمىتوان گفت :\r\nسائل اگر بخبرى كه بر وجوب تكبير دلالت دارد عمل كرده و بدين ترتيب تكبير را به قصد وجوب بگويد در جهل واقع شده و سبب اين وقوع جواب امام عليه السّلام مىباشد .\r\nو وجه آن اينستكه :\r\nامام عليه السّلام او را بر قصد وجوب نمودن امر نفرموده بلكه اساسا اين قصد واجب نيست و تنها نيّت قربت در مقام عمل كفايت مىكند پس سائل اگر بفرموده امام عليه السّلام كه وى را در عمل به هردو مخبر مخيّر فرموده‌اند عمل كرده و خبر\r\n\r\n","description":"","footnote":"","page_name":" 635 ","page_number":203},
  {"content":"\r\n\r\nدالّ بر وجوب تكبير را مورد عمل قرار دهد لازم نيست تكبير را به قصد وجوب بگويد و امام عليه السّلام نيز وى را بر اين امر مكلّف و مأمور ننموده‌اند تا در صورت عدم وجوب واقعى اغراء بجهل لازم آيد بلكه چنانچه گفتيم اگر سائل خود به قصد وجوب مبادرت نمود و تنها به قصد قربت اكتفاء نكرد اين امر ناشى از خود او است نه مستند بفرمايش امامم عليه السّلام .\r\nپس از آن مىفرماين :\r\nو بهرصورت طبق فرموده امام عليه السّلام وقتى بين دو دليل كه يكى بر وجوب شيئى كه جزء عملى است دلالت داشته و ديگرى بر عدم وجوب آن دلالت مىكند تخيير ثابت باشد در مورد بحث يعنى تعارض دو خبر در ثبوت و عدم ثبوت تكليف مستقلّ بطريق اولى و بالاجماع بايد ثابت باشد .\r\n\r\nفائده اصولى در ارتباط با مسئله تعارض بين دو خبر\r\nسپس مرحوم مصنّف مىفرماين :\r\nجماعتى از اصوليّون در باب تراجيح فرموده‌اند :\r\nدر تعارض دو خبر كه يكى ناقل و ديگرى مقرّر است اختلاف بوده ، برخى ناقل را بر مقرّر ترجيح داده چنانچه از اكثر چنين نقل شده و بعضى مقرّر را بر ناقل مقدّم داشته‌اند و در موضع ديگر :\r\nمسئله تعارض خبر مفيد وجوب با مفيد اباحه را ذكر كرده و فرموده‌اند :\r\nجماعتى اوّلى را بر دوّمى ترجيح داده‌اند .\r\nو نيز در جاى ديگر :\r\nمسئله تعارض خبر مفيد اباحه با مفيد حظر را مطرح كرده و فرموده‌اند :\r\nاز اكثر علماء بلكه از همگان نقل شده كه حاظر بر مبيح مقدّم است .\r\nبه نظر چنين مىرسد كه اين آراء و نظرات با قطع نظر از اخبار و دلالت آنها است\r\n\r\n","description":"","footnote":"","page_name":" 636 ","page_number":204},
  {"content":"\r\n\r\nو الّا همانطورى كه گفتيم مدلول اخبار تخيير بين خبرين متعارضين است بطور مطلق .\r\n\r\nشرح مقصود\r\nقوله : و ليس فيه الاغراء بالجهل : ضمير در « فيه » به « هذا الجواب » راجع است .\r\nقوله : و لعلّه من جهة كفاية الخ : ضمير در « لعلّه » به عدم كون الاغرا فيه راجع است .\r\nقوله : بالاجماع و الاولويّة القطعيّة : مرحوم محقّق بارفروشى فرموده :\r\nامّا اجماع : بخاطر آنچه در مسئله اوّل گذشت و گفتيم مرحوم شيخ حرّ عاملى و محدّث بحرانى ادّعاء كرده‌اند كه در شبهه وجوبيّه اختلافى نيست در اينكه وجوب محتمل و مشكوك منفى است مضافا بادّعاى اجماع بر نفى وجوب از جانب مجتهدين .\r\nو امّا اولويّة قطعيّه : براى محلّ بحث شك در تكليف است و مورد روايت مذكور كه امام عليه السّلام در آن حكم به تخيير فرموده نه احتياط شك در مكلّف به مىباشد حا اگر در مورد شك در مكلّف به احتياط واجب نباشد قطعا در محلّ صحبت يعنى شك در تكليف احتياط منفى است .\r\nقوله : ثمّ انّ جماعة من الاصوليّين : قبل از اينكه غرض مرحوم مصنّف از ذكر اينفائده را در اينجا شرح دهيم لازم ديدم اصطلاحات واقع در اين عبارات را توضيح دهيم :\r\nناقل : بهرخبر و حديثى كه بر خلاف اصل برائت باشد گويند .\r\nمقرّر : بهرخبر و حديثى كه بر طبق اصل برائت باشد گويند .\r\nحاظر : بهرخبر و حديثى كه بر خلاف اصل اباحه باشد گويند و در قبالش « مبيح » بهرخبر و حديثى اطلاق شود كه با اصل مزبور موافقت داشته باشد .\r\nو امّا غرض مرحوم مصنّف از ذكر فائده مذكور :\r\nمرحوم محقّق بارفروشى در شرح كبير مىفرماين :\r\nمقصود از نقل اينكلام آنست كه منافات متوهّم بين كلام مرحوم مصنّف در اينجا\r\n\r\n","description":"","footnote":"","page_name":" 637 ","page_number":205},
  {"content":"\r\n\r\nو آنچه حضرات در باب تراجيح بيان كرده‌اند دفع گردد .\r\nمرحوم مصنّف در اينجا يعنى مسئله شبهه وجوبيّه‌اى كه منشاء اشتباه تعارض نصّين است قائل به برائت شده‌اند و مقتضاى آن تقديم مقرّر بر ناقل است .\r\nحضرات در باب تراجيح ملتزم هستند كه ناقل بر مقرّر مقدّم مىباشد .\r\nبنابراين بين ايندو كلام تنافى است .\r\nو دفع اين تنافى آنست كه بگوئيم :\r\nآنچه را كه مرحوم مصنّف فرموده‌اند از جهت اخبار بوده و بيان و تقريرى كه حضرات در باب تراجيح ايراد كرده‌اند با قطع نظر از اخبار دالّه بر توسعه و تخيير مىباشد .\r\n\r\n","description":"","footnote":"","page_name":" 638 ","page_number":206},
  {"content":"\r\n\r\nمتن :\r\n\r\nالمسئلة الرّابعة\r\nدوران الامر بين الوجوب و غيره من جهة الاشتباه فى موضوع الحكم و يدلّ عليه جميع ما تقدّم فى الشبهة الموضوعيّة التحريميّة من ادلّة البرائة عند الشّك فى التكليف و تقدّم فيها ايضا اندفاع توهّم انّ التكليف اذا تعلّق بمفهوم وجب مقدّمة لامتثال التكليف فى جميع افراده موافقته فى كلّ ما يحتمل ان يكون فردا له .\r\nو من ذلك يعلم انّه لا وجه للاستناد الى قاعدة الاشتغال فيما اذا تردّدت الفائتة بين الاقلّ و الاكثر كصلوتين و صلوة واحدة بناء على انّ الامر بقضاء جميع ما فات واقعا يقتضى لزوم الاتيان بالاكثر من باب المقدّمة .\r\nتوضيح ذلك ، مضافا الى ما تقدّم فى الشبهة التحريميّة انّ قوله « اقض ما فات » يوجب العلم التفصيلى بوجوب قضاء ما علم فوته و هو الاقل و لا يدلّ اصلا على وجوب ما شك فى فوته و ليس فعله مقدّمة لواجب حتّى يجب من باب المقدّمة ، فالامر بقضاء ما فات واقعا لا يقتضى الّا وجوب المعلوم فواته لا من جهة دلالة اللفظ على المعلوم حتّى يقال انّ اللفظ ناظر الى الواقع من غير تقييد بالعلم ، بل من جهة انّ الامر بقضاء الفائت الواقعى لا يعدّ دليلا الّا على ما علم صدق الفائت عليه و هذا لا يحتاج الى مقدّمة و لا يعلم منه وجوب شيئ آخر يحتاج الى المقدّمة العلميّة .\r\nو الحاصل انّ المقدّمة العلميّة المتّصفة بالوجوب لا يكون الّا مع العلم الاجمالى ، نعم لو اجرى فى المقام اصالة عدم الاتيان بالفعل فى الوقت ، فيجب قضائه فله وجه و سيجيئ الكلام عليه .\r\nترجمه :\r\n\r\nمسئله چهارم\r\nمسئله چهارم در مشتبه الحكمى است كه دوران امر بين وجوب و غير وجوب در\r\n\r\n","description":"","footnote":"","page_name":" 639 ","page_number":207},
  {"content":"\r\n\r\nآن از جهت اشتباه در موضوع حكم باشد و حكم در آن نيز برائت از وجوب است .\r\nو دليل بر آن تمام ادلّه‌اى است كه در شبهه موضوعيّه تحريميّه كه دلالت بر برائت از تكليف هنگام شك در آن داشتند ذكر شدند و در همانجا اين توهّم كه :\r\nتكليف وقتى بمفهومى تعلّق گرفت تمام افراد و مصاديقش را بايد امتثال كرد و آنچه احتمالا نيز از افراد آن به حساب مىآيند را نيز بايد آورد تا بدين ترتيب تكليف امتثال شود .\r\nدفع شد و آن را نپذيرفتيم .\r\nو از اين توضيح معلوم مىشود در موردى كه نماز فوت شده مردّد بين اقلّ و اكثر است نظير ترديد بين اينكه فائته يك نماز بوده يا دو نماز مىباشد جائى براى تمسّك بقاعده اشتغال نبوده و از باب اينكه امر بقضاء جميع فوائت در واقع مقتضى آنست كه مقدّمتا اكثر اتيان شود نمىتوان احتياط را لازم دانست و رعايت جانب اكثر را نمود .\r\n\r\nشرح مقصود\r\nتوضيح اين مطلب كه در مورد بحث تمسّك بقاعده اشتغال صحيح نيست آنست كه :\r\nعلاوه بر ادلّه‌اى كه در شبهه تحريميّه گذشت و مقتضاى آنها اجراء برائت مىباشد مىگوئيم : فرموده امام عليه السّلام :\r\nاقض ما فات ( آنچه از تو فوت شده قضاء نما )\r\nدلالت دارد بر اينكه فائت يقينى را لازم است قضاء نمود يعنى به آنچه علم تفصيلى داريم كه فوت شده قضايش واجب است و جاى ترديد و شك نيست كه در مورد دوران بين اقلّ و اكثر اقلّ معلوم تفصيلى بوده لذا تنها قضاء آن واجب مىباشد و نسبت به اكثر علم به وجوب قضاء نداريم از اينرو مجراى برائت است نه اشتغال .\r\nو اساسا هيچ دليلى در دست نيست كه بر وجوب مشكوك الفوت و قضاء آن دلالت داشته باشد و از طرف ديگر مىدانيم كه فعل اكثر و انجام آن مقدّمه براى واجب نبوده تا از باب مقدّمه واجب ، واجب باشد لذا امر بقضاء فائت صرفا اقتضايش وجوب فائتى است كه فوات آن قطعى و معلوم باشد .\r\n\r\n","description":"","footnote":"","page_name":" 640 ","page_number":208},
  {"content":"\r\n\r\nالبتّه معلوم باشد كه اين تقرير و بيان نه از جهت آنست كه لفظ « ما فات » براى معلوم الفوت وضع شده و در نتيجه قائل شويم معناى « اقض ما فات » وجوب قضاء معلوم الفوت است تا در مقام اشكال گفته شود لفظ هميشه ناظر بواقع بوده و ابدا مقيّد بعلم نيست .\r\nبلكه تقرير فوق از اينجهت است كه امر بقضاء فائت واقعى ابدا دليل نبوده مگر بر آنچه عنوان « فائت » بر آن صادق بوده و اين صدق را بدانيم و پرواضح است كه اينمعنا محتاج به مقدّمه نبوده و از ناحيه آن به وجوب شيئ ديگرى غير از فائت معلوم كه نيازمند به مقدّمه علميّه باشد علم پيدا نمىكنيم .\r\nو حاصل كلام آنكه مقدّمه علميّه‌اى كه متّصف بوجوب است و امتثال و اتيانش عقلا واجب مىباشد صرفا در موردى است كه علم اجمالى بوجوب شيئى داشته باشيم لذا براى اطاعت و موافقت آن عقلا مكلّف باتيان اشيائى بعنوان مقدّمه واجب مىباشيم .\r\nبلى ، اگر در مورد بحث كسى به اصالة عدم اتيان فعل در وقت متمسّك شود البتّه نتيجه آن وجوب قضاء شيئ مشكوك الفوت بوده و بدين ترتيب اكثر واجب مىگردد ولى عنقريب در اطراف اين اصل انشاء اللّه صحبت خواهيم نمود .\r\n\r\nشرح مقصود\r\nقوله : و يدلّ عليه : ضمير در « عليه » بر عدم وجوب احتياط راجع است .\r\nقوله : و تقدّم فيها : ضمير در « فيها » به شبهه موضوعيّه تحريميّه راجع است .\r\nقوله : اندفاع توهّم انّ الخ : تقرير توهّم مذكور چنين است :\r\nحكم عقل بقبح عقاب بلا بيان كه مناط ادلّه برائت است در شبهه موضوعيّه جارى نيست چه آنكه شارع مقدّس مثلا حكم خمر را بيان فرموده و آن را حرام اعلام نموده است لذا بر ما واجب است از تمام مصاديق خمر و نيز از تمام محتملات الخمريّه نيز دورى كنيم و اين دورى و اجتناب از محتملات از باب مقدّمه علميّه است تا بدينوسيله علم به اجتناب از حرام پيدا نمائيم لذا اگر كسى از شيئ محتمل الخمريّه اجتناب نكرد و آن را آشاميد و اتّفاقا در واقع خمر بود عقل عقاب\r\n\r\n","description":"","footnote":"","page_name":" 641 ","page_number":209},
  {"content":"\r\n\r\nچنين كسى را قبيح نمىداند .\r\nو امّا تقرير دفع اين توهّم :\r\nمىگوئيم : نهى از ارتكاب خمر و شرب آن مقتضى است كه مصاديق معلوم الخمريّه فقط واجب الاجتناب باشند اعمّ از آنكه تفصيلا معلوم بوده و يا اجمالا به آن عالم باشيم فرض اوّل بدون نياز بمقدّمه واجب الاجتناب بوده ولى در فرض دوّم از باب مقدّمه علميّه مىبايد از تمام اطراف علم اجمالى اجتناب نمود تا بدينوسيله از حرام واقعى پرهيز شده باشد ولى در غير ايندو صورت يعنى موردى كه محتمل الخمريّه نه معلوم بالتفصيل بوده و نه اجمالا به آن علم داشته باشيم چون تكليف به اجتناب از آن معلوم نيست لاجرم نه از خودش اجتناب واجب بوده و نه از شيئ ديگرى بعنوان مقدّمه .\r\nقوله : يعلم انّه لا وجه للاستناد الى قاعدة الاشتغال : مرحوم محقّق بارفروشى مىفرماين :\r\nاين عبارت اشاره است بردّ بر برخى از اصحاب چه آنكه وى پنداشته در موردى كه نماز فائت مردّد بين اقلّ و اكثر باشد احتياط لازم بوده و اتيان به اكثر واجب است .\r\nاين رأى از مرحوم شهيد ثانى در شرح لمعه ظاهر مىشود ، ايشان در اين كتاب فرموده‌اند :\r\nاگر نماز فائت در عدد منحصرى مشتبه شود بر مكلّف لازم است باندازه‌اى نمازهايش را قضاء كند كه يقين به برائت پيدا نمايد مانند شك بين ده و بيست كه بر وى لازم است بيست نماز را قضاء كند و احتمال ضعيفى هم هست كه بناء را بر اقلّ بگذارد .\r\nقوله : بناء على انّ الامر بقضاء الخ : اين عبارت قيد است براى للاستناد الى قاعدة الاشتغال .\r\nقوله : و ليس فعله مقدّمة لواجب : ضمير در « فعله » به ما شك فى فوته راجع است .\r\nقوله : لا يعدّ دليلا الّا على ما علم الخ : مرحوم محقّق بارفروشى مىفرماين :\r\nمصنّف عليه الرّحمه با اين عبارت اشاره كرده‌اند باينكه الفاظ اگرچه براى\r\n\r\n","description":"","footnote":"","page_name":" 642 ","page_number":210},
  {"content":"\r\n\r\nامور واقعيّه و نفس الامريّه وضع شده‌اند و از طرف ديگر وجوب واقعى نيز در واقع و نفس الامر ثابت است ولى در عين حال تنجّز تكليف منوط بعلم مكلّف است لذا خطاب تكليفى وقتى بشيئى تعلّقق گرفت بناچار در تنجّزش در حق مكلّف علم وى معتبر است مثلا خطاب به اجتناب از نجس زمانى منجّز است كه مكلّف يا تفصيلا و يا اجمالا به نجس عالم باشد تا از راه اجتناب امتثال تكليف مزبور را بتواند بنمايد و لو با اتيان فرد محتمل النجاسة از باب مقدّمه علميّه و همچنين است مورد بحث چه آنكه امر بقضاء فائت تنجّزش موقوف است بر علم مكلّف به ما فات و پرواضح است در مورد دوران امر بين اقلّ و اكثر قدر معلوم اقلّ بوده كه قاعده قبح عقاب بلا بيان درباره‌اش ابدا جارى نيست بخلاف اكثر كه تكليف نسبت به آن بتاتا معلوم نبوده لاجرم مجراى قاعده قبح عقاب بلا بيان است و ابدا نبايد توهّم آن شود كه در آن استصحاب اشتغال جارى است زيرا اين استصحاب مسبوق به حالت سابقه نيست چه آنكه يقين باشتغال در سابق متعلّقش همان اقلّ بوده كه با اتيان آن تكليف ساقط است و امّا نسبت به اكثر اساسا شك در حدوث تكليف مىباشد بنابراين بايد گفت :\r\nمعلوم الوجوب يعنى اقلّ امتثالش تفصيلا واجب بوده ولى مشكوك الوجوب كه اكثر باشد چون تكليف در آن ثابت نيست نه خودش واجب بوده و نه اتيان بشيئ ديگر از باب مقدّمه علميّه در آن واجب مىباشد .\r\nقوله : نعم لو اجرى فى المقام اصالة عدم الاتيان الخ : وجه فرموده مرحوم مصنّف اينستكه :\r\nاصالة عدم الاتيان فى الوقت ، اصل موضوعى بوده كه موضوع را معيّن و مشخّص كرده و بكمك آن فوت محرز مىشود و پس از تحقّق اينموضوع حكم كه وجوب قضاء باشد بر آن مترتّب مىگردد نظير اصالة عدم التذكيه كه با آن موت ثابت شده و سپس لزوم اجتناب بر آن بارمىشود .\r\nمتن :\r\nهذا و لكن المشهور بين الاصحاب رضوان اللّه عليهم بل المقطوع به من المفيد الى الشهيد الثانى انّه لو لم يعلم كميّة ما فات قضى حتّى يظنّ الفراغ منها .\r\n\r\n","description":"","footnote":"","page_name":" 643 ","page_number":211},
  {"content":"\r\n\r\nو ظاهر ذلك خصوصا بملاحظة ما يظهر من استدلال بعضم من كون الاكتفاء بالظّن رخصة و انّ القاعدة يقتضى وجوب العلم بالفراغ كون الحكم على القاعدة .\r\nقال فى التذكرة :\r\nلو فاتته صلوات معلومة العين غير معلومة العدد صلّى من تلك الصّلوات الى ان يغلب فى ظنّه الوفاء لاشتغال الذّمّة بالفائت ، فلا يحصل البرائة قطعا الّا بذلك .\r\nو لو كانت واحدة و لم يعلم العدد صلّى تلك الصّلوة مكرّرا حتّى يظنّ الوفاء .\r\nثمّ احتمل فى المسئلة احتمالين آخرين .\r\nاحدهما : تحصيل العلم ، لعدم البرائة الّا باليقين .\r\nو الثانى : الاخذ بالقدر المعلوم ، لانّ الظّاهر انّ المسلم لا يفوّت الصّلوة .\r\nثمّ نسب كلا الوجهين الى الشّافعيّة ، انتهى .\r\nترجمه :\r\n\r\nرأى مشهور علماء در مسئله صلوة فائته و حكم آن از نظر ايشان\r\nسپس مرحوم مصنّف مىفرماين :\r\nآنچه گفتيم و بيان كرديم كه در دوران امر نماز فوت‌شده بين اقلّ و اكثر تنها اقلّ واجب بوده و نسبت باكثر برائت جارى مىكنيم از نظر غير مشهور بود ولى مشهور بين علماء اماميّه رضوان اللّه عليهم بلكه مقطوع به از زمان مرحوم مفيد تا عصر شهيد ثانى عليه الرحمه اينستكه اگر كميّت و مقدار نمازهاى فوت‌شده معلوم نبود مكلّف مىبايد باندازه‌اى نماز قضاء بخواند تا ظنّ بفراغ ذمّه برايش حاصل شود .\r\nمرحوم مصنّف مىفرماين :\r\nظاهر اين كلام خصوصا بملاحظه آنچه از استدلال برخى بدست مىآيد كه فرموده‌اند :\r\nاكتفاء به ظنّ رخصت بوده و الّا قاعده مقتضى است كه علم بفراغ واجب باشد .\r\nآنست كه حكم مذكور بر طبق قاعده است .\r\n\r\n","description":"","footnote":"","page_name":" 644 ","page_number":212},
  {"content":"\r\n\r\n\r\nمقاله مرحوم علّامه در تذكره\r\nمرحوم علّامه در كتاب تذكره مىفرماين :\r\nفرع\r\nاگر از شخصى نمازهاى معلوم مثلا نمازهاى صبح و ظهر و عصر فوت شود و عدد آنها معلوم نباشد بايد وى نمازهاى مزبور را بقدرى قضاء كند تا ظنّ غالب برايش حاصل شود كه واجب را ايفاء كرده و دليل آن اينستكه اشتغال ذمّه شخص به نماز فائت يقينى بوده و برائت از آن حاصل نمىشود مگر به همين نحو از امتثال .\r\nفرع ديگر\r\nاگر در عهده وى يك نماز مثلا خصوص نماز صبح باشد و عدد آن را نداند لازمست اين نماز را به مقدارى تكرار كند كه ظنّ به ايفاء واجب برايش حاصل شود .\r\nسپس مرحوم علّامه دو احتمال ديگر را در اينمسئله به اين شرح نقل فرموده :\r\nاحتمال اوّل : بر مكلّف مزبور تحصيل علم واجب بوده و ظنّ به برائت كافى نيست زيرا برائت حاصل نمىشود مگر تنها با علم به آن .\r\nاحتمال دوّم : اگر مكلّف به مقدار معلوم يعنى اقلّ اكتفاء كند كافى است زيرا ظاهر حال مسلمان اينستكه نمازش را تقويت نمىكند لذا نسبت به مقدار زائد بر معلوم ظاهر مقتضى عدم فوت مىباشد . سپس مرحوم علّامه هردو احتمال را به شافعيّه نسبت داده است . پايان كلام مرحوم علّامه\r\n\r\nشرح مقصود\r\nقوله : هذا : يعنى خذ ذا .\r\nقوله : انّه لو لم يعلم الخ : ضمير در « انّه » به معناى « شأن » مىباشد .\r\nقوله : حتّى يظنّ الفراغ منها : ضمير در « منها » به صلوة راجع است .\r\nقوله : و انّ القاعدة يقتضى وجوب العلم بالفراغ : مقصود از « قاعده » قاعده اشتغال است .\r\n\r\n","description":"","footnote":"","page_name":" 645 ","page_number":213},
  {"content":"\r\n\r\nمتن :\r\nو حكى هذا الكلام بعينه عن النهاية .\r\nو صرّح الشهيدان بوجوب تحصيل العلم مع الامكان و صرّح فى الرّياض بانّ مقتضى الاصل القضاء حتّى يحصل العلم بالوفاء تحصيلا للبرائة اليقينيّة .\r\nو قد سبقهم فى هذا الاستدلال الشيخ قدّس سرّه فى التهذيب حيث قال :\r\nامّا ما يدلّ على انّه يجب ان يكثر منها فهو ما ثبت انّ قضاء الفرائض واجب و اذا ثبت وجوبها و لا يمكنه ان يتخلّص من ذلك الّا بان يستكثر منها وجب انتهى .\r\nو قد عرفت انّ المورد من موارد جريان اصالة البرائة و بالاخذ بالاقلّ عند دوران الامر بينه و بين الاكثر كما لو شك فى مقدار الدّين الّذى يجب قضائه او فى انّ الفائت منه صلوة العصر فقط او هى مع الظهر ، فانّ الظّاهر عدم افتائهم بلزوم قضاء الظهر .\r\nو كذا ما لو تردّد فيما فات عن ابويه او فيما تحمّله بالاجارة بين الاقلّ و الاكثر .\r\nترجمه :\r\nسپس مرحوم مصنّف مىفرماين :\r\nاينكلام عينا از نهايه نيز نقل شده .\r\nو شهيد اوّل و ثانى رحمة اللّه عليهما نيز تصريح نموده‌اند بوجوب تحصيل علم در صورت امكان .\r\nو مرحوم سيّد على در رياض المسائل صراحتا فرموده‌اند :\r\nمقتضاى اصل آنست كه مكلّف نمازهاى فوت‌شده‌اش را تا اندازه قضاء كند كه علم به ايفاء تكليف برايش حاصل شود زيرا تحصيل برائت يقينى از تكليف واجب مىباشد .\r\nو قبل از اين حضرات كه بمقاله‌اشان اشاره‌اى شد مرحوم شيخ طوسى در تهذيب به همين بيان و استدلال متمسّك شده و فرموده است :\r\nامّا دليلى كه دلالت مىكند : واجب است از صلوات فائته اكثر الاحتمالين را اتيان كند جهتش آنست كه :\r\nبدليل قطعى و يقينى ثابت شده كه قضاء فرائض واجب است و وقتى وجوب آن ثابت شد و از طرف ديگر تخلّص از اين تكليف ممكن نيست مگر باينكه اكثر\r\n\r\n","description":"","footnote":"","page_name":" 646 ","page_number":214},
  {"content":"\r\n\r\nاتيان شود ، لاجرم اكتفاء باقلّ جائز نبوده و مبادرت به اكثر لازم مىباشد .\r\nپايان كلام مرحوم شيخ\r\nمرحوم مصنّف پس از نقل اينكلمات مىفرماين :\r\nقبلا گفته شد كه مورد دوران امر بين اقلّ و اكثر مجراى اصل برائت از اكثر و اخذ باقلّ مىباشد لذا اگر كسى در مقدار دين و قرضى كه ادائش واجب است شك نمود يا در نماز فوت‌شده ترديد داشت كه تنها نماز عصر بوده يا عصر و ظهر با هم مىباشند ، ظاهرا علماء فتوى بوجوب پرداخت اكثر يا لزوم قضاء ظهر و عصر با هم نمىدهند .\r\nو همچنين اگر نماز فوت‌شده از پدر و مادر يا نمازى كه بواسطه عقد اجاره به عهده گفته مردّد بين اقلّ و اكثر باشد على الظاهر اتيان باقلّ مبرء ذمّه بوده و مبادرت به اكثر واجب نيست .\r\n\r\nشرح مقصود\r\nقوله : عن النهاية : ظاهرا مقصود نهايه مرحوم علّامه است نه نهايه شيخ طوسى قدّس سرّه .\r\nقوله : بانّ مقتضى الاصل القضاء : مراد از « اصل » اصل اشتغال مىباشد .\r\nمتن :\r\nو ربّما يظهر عن بعض المحقّقين الفرق بين هذه الامثلة و بين ما نحن فيه حيث حكى عنه فى ردّ صاحب الذّخيرة القائل بانّ مقتضى القاعدة فى المقام الرّجوع الى البرائة قال :\r\nانّ المكلّف حين علم بالفوائت صار مكلّفا بقضاء هذه الفائتة قطعا و كذا الحال فى الفائتة الثانية و الثالثة و هكذا و مجرّد عروض النسيان كيف يرفع الحكم الثابت من الاطلاقات و الاستحباب بل الاجماع ايضا .\r\nو اىّ شخص يحصل منه التأمّل فى انّه الى ما قبل صدور النسيان كان مكلّفا و بمجرّد عروض النّسيان يرتفع التكليف الثابت و ان انكر حجيّة الاستصحاب فهو يسلّم انّ الشّغل اليقينى يستدعى البرائة اليقينيّة الى ان قال :\r\nنعم ، فى الصورة الّتى يحصل للمكلّف علم اجمالى باشتغال ذمّته بفوائت متعددة\r\n\r\n","description":"","footnote":"","page_name":" 647 ","page_number":215},
  {"content":"\r\n\r\nيعلم قطعا تعدّدها لكن لا يعلم مقدارها ، فانّه يمكن حينئذ ان يقال :\r\nلا نسلّم تحقّق الشّغل بازيد من المقدار الّذى تيقّنه الى ان قال :\r\nو الحاصل انّ المكلّف اذا حصل القطع باشتغال ذمّته بمتعدّد و التبس عليه ذلك كمّا و امكنه الخروج عن عهدته فالامر كما افتى به الاصحاب و ان لم يحصل ذلك بان يكون ما علم به خصوص اثنتين او ثلث و امّا ازيد من ذلك فلا بل احتمال احتمله فالامر كما ذكره فى الذّخيرة و من هنا لو لم يعلم اصلا بمتعدّد فى فائتة و علم انّ صلوة صبح يومه فاتت و امّا غيرها فلا يعلم و لا يظنّ فوته اصلا فليس عليه الّا الفريضة الواحدة دون المحتمل ، لكونه شكّا بعد خروج الوقت و المنصوص انّه ليس عليه قضائها ، بل لعلّه المفتى به ، انتهى كلامه رفع مقامه .\r\nو يظهر النظر فيه ممّا ذكرناه سابقا و لا يحضرنى الآن حكم لاصحابنا بوجوب الاحتياط فى نظير المقام بل الظاهر منهم اجراء البرائة فى امثال ما نحن فيه .\r\nترجمه :\r\n\r\nكلام برخى از محقّقين و فرق بين امثله مذكور و مورد بحث\r\nاز كلام برخى محقّقين اينطور ظاهر مىشود كه بين اين امثله و مورد بحث فرق مىباشد ، وى در ردّ كلام صاحب ذخيره كه در مورد بحث به برائت قائل است طبق نقلى كه شده فرموده :\r\nزمانيكه مكلّف يقين پيدا نمود كه نمازهاى معلوم و مشخّصى از او فوت شده قضاء آنها بطور قطع بر او واجب است به اين نحو كه اوّلين نماز فوت شده و نيز دوّمى و سوّمى و به همين ترتيب تا آخرين مازى كه از وى قضاء شده اتيانشان در خارج وقت لازم و واجب مىباشد اگرچه آنها را فراموش كرده باشد زيرا صرف نسيان موجب آن نمىشود حكمى كه از ناحيه اطلاقات و استصحاب بلكه اجماع ثابت گرديده تغيير كند .\r\nو اساسا چه كسى ترديد دارد در اينكه شخص وقتى پيش از عروض نسيان بشيئى مكلّف بود بمجرّد حصول نسيان تكليف ثابت مرتفع مىگردد ، بلكه اينمطلب كه تكليف نسبت به بعد از نسيان نيز همچنان بقوّه خود باقى است از نظر همگان\r\n\r\n","description":"","footnote":"","page_name":" 648 ","page_number":216},
  {"content":"\r\n\r\nامر مسلّم و قطعى است اگرچه استصحاب را حجّت ندانسته و آن را منكر باشيم چه آنكه اشتغال ذمّه وقتى يقينى بود اين شغل ذمّه مستدعى برائت يقينى است .\r\nسپس دنباله سخنانش را ادامه داده تا آنجا كه فرموده :\r\nبلى ، در صورتيكبه براى مكلّف علم اجمالى به اشتغال ذمّه‌اش نسبت به فوائت متعدّدى حاصل شده بطورى كه تعدّد آنها قطعى ولى مقدارشان معلوم نباشد البتّه ممكنست بگوئيم :\r\nقبول نداريم كه ذمّه‌اش به بيش از مقدارى كه متيقّن است مشغول گرديده باشد لذا نسبت به فائته محتمل مىتوان برائت جارى كرد .\r\nپس از آن كلام را ادامه داده تا جائى كه فرموده :\r\nحاصل كلام آنكه :\r\nمكلّف وقتى قطع و يقين باشتغال ذمّه‌اش به تكاليف متعدّدى پيدا نمود ولى از نظر كمّ و مقدار امر بر او مشتبه باشد و در عين حال بتواند از عهده تكليف خارج گردد البتّه حكم همان است كه اصحاب به آن فتوى داده‌اند .\r\nولى اگر اشتغال ذمّه يقينى نبود مثلا مكلّف به خصوص دو يا سه‌تا بوده و بيشتر از آن مجرّد احتمالى است كه هيچ دليلى بر آن قائم نمىباشد در اينفرض حكم همان است كه مرحوم صاحب ذخيره فرموده ، بنابراين اگر شخص بفوائت متعدّدى علم نداشته تنها به نماز صبح امروزش كه از وى فوت شده علم داشته باشد و غير آن نه معلوم بوده و نه مظنون حكم آنست كه يك فريضه بيشتر در عهده‌اش نبوده و آن نماز صبحى است كه يقينا از وى فوت گرديده است و امّا محتملات ديگر ابدا بر او واجب نمىباشند چون نسبت به آنها شك بعد از خروج وقت صادق است كه نصّ بر عدم قضاء آن دلالت دارد و گويا همين حكم از نظر فتواى مشهور نيز ثابت است . پايان كلام برخى از محقّقين\r\n\r\nانتقاد مرحوم مصنّف به كلام برخى از محقّقين\r\nمرحوم مصنّف مىفرماين :\r\n\r\n","description":"","footnote":"","page_name":" 649 ","page_number":217},
  {"content":"\r\n\r\nاز بيان و شرحى كه قبلا ايراد نموديم به خوبى روشن مىشود كه كلام برخى از محقّقين مورد اشكال و تأمّل است و فعلا بخاطرم نمىآيد كه حضرات علماء در نظير محلّ بحث و كلام حكم به احتياط كرده باشند بلكه آنچه از ايشان ظاهر و روشن مىشود آنست كه در امثال آن برائت جارى مىنمايند .\r\n\r\nشرح مقصود\r\nقوله : و ربّما يظهر عن بعض المحقّقين الخ : برخى از محشّين فرموده‌اند :\r\nمراد از « بعض المحقّقين » مرحوم بهبهانى است ولى به نظر مىرسد كه اينطور نبوده و صحيح همان است كه مرحوم تنكابنى در ايضاح فرموده و آن اينستكه مقصود از بعض المحقّقين علّامه بحر العلوم قدّس سرّه در كتاب مصابيح مىباشد .\r\nقوله : الفرق بين هذه الامثلة : مقصود از « هذه الامثله » مثالهائى است كه در آنها قطع داريم باشتغال ذمّه بخصوص دو يا سه و احتمال بيشتر از آن نيز داده مىشود مثل اينكه بفوت نماز عصر يا عصر و ظهر علم داشته و احتمال مىدهيم غير از ايندو نماز ديگرى نيز فوت شده باشد يا اجمالا مىدانيم از ابوين نماز ظهر و عصر يا ظهر و عصر و مغرب فوت شده و در غير اين سه نماز ديگر محتمل است كه فوت شده باشد يا اجمالا مىدانيم كه بواسطه اجير شدن نماز ظهر و عصر يا ظهر و عصر و مغرب بر ما واجب شده امّا غير اين سه را علم نداشته بلكه صرف احتمال فوت شدنش را مىدهيم .\r\nقوله : و بين ما نحن فيه : ما نحن فيه عبارتست از قطع باشتغال ذمّه بمتعدّدى كه بعضى از آنها يعنى اقلّ معلوم الوجوب بوده و برخى كه اكثر باشد مشكوك الوجوب مىباشد .\r\nقوله : حيث حكى عنه : حاكى مرحوم صاحب مفتاح الكرامة مىباشد .\r\nقوله : صاحب الذخيرة : يعنى مرحوم سبزوارى .\r\nقوله : قال : يعنى قال بعض المحقّقين ( مرحوم علّامه طباطبائى ) .\r\n\r\nمقاله مرحوم بارفروشى\r\nمرحوم محقّق بارفروشى مىفرماين :\r\n\r\n","description":"","footnote":"","page_name":" 650 ","page_number":218},
  {"content":"\r\n\r\nملخّص آنچه فارق در اينجا آورده و بين مورد بحث يعنى :\r\nموردى كه قطع باشتغال ذمّه بمتعددى داريم كه بعضى از آنها ( اقلّ ) معلوم الوجوب بوده و برخى ديگر ( اكثر ) مشكوك الوجوب مىباشند .\r\nو بين امثله مذكور يعنى :\r\nموردى كه قطع باشتغال ذمّه بخصوص دو يا سه بوده و نسبت به زائد از آن احتمال داده مىشود فرق گذارده اينستكه :\r\nدر مورد بحث تكليف نسبت به اقل قطعى بوده ولى در ارتباط با اكثر مشكوك است لذا نسبت به اكثر برائت جارى است ولى در امثله مذكور قاعده اشتغال جارى است و تقريب آن اينستكه در امثله مذكور نسبت بهريك از دو يا سه اشتغال متحقّق بوده از اينرو عروض نسيان باعث ارتفاع تكليف نخواهد بود اگرچه اين شخصى كه نسيان بر او عارض شده منكر حجّيّت استصحاب باشد ، بنابراين در امثله مذكور بمقتضاى قاعده اشتغال كه مقتضى برائت يقينى است مكلّف بايد از محتملات آن مبلغ و مقدارى را اتيان كند كه به برائت ذمّه يقين نمايد .\r\nسپس مرحوم بارفروشى در تضعيف اين فرق مىفرماين :\r\nبين مسئله مورد بحث و اين امثله فرقى نمىباشد و نبايد ايندو را از هم منفك نمود يعنى در يكى برائت جارى كرده و در ديگرى اشتغال ، بنابراين تحقيق مقتضى است بگوئيم در هردو باب اقل معلوم الحكم و اكثر مشكوك مىباشد لذا حكم عقل بقبح عقاب بلا بيان مقتضى است در هردو نسبت باكثر برائت جارى كنيم از اينرو مرحوم فاضل نراقى در مستند در مقام دفع فرق مذكور فرموده است :\r\nتقرير فرق بين دو مقام ناشى از عدم تأمّل مىباشد .\r\nمضافا به بيانى كه برخى در اينمقام ايراد كرده و فرموده‌اند :\r\nشخص پيش از نسيان بعدد فوائت آگاه و عالم بوده لذا وجوب قضاء آنها بر عهده‌اش مستقرّ گرديده است و مجرّد نسيان اين استقرار را زائل نمىكند .\r\nو بايد توجّه داشت كه در مقام بحث جائى براى استصحاب نيست مگر آنكه نحوه شك چنين باشد كه مكلّف در اتيان فوائت معلوم شك نموده و نداند كه جملگى را آورده يا نياورده است كه البتّه با اين فرض استصحاب جارى است .\r\n\r\n","description":"","footnote":"","page_name":" 651 ","page_number":219},
  {"content":"\r\n\r\nو خلاصه كلام آنكه پس از عروض نسيان يا حصول شك در اينكه فائته ده‌تا بوده يا بيست‌تا مىباشد عدد ده كه اقل است بدون شك و ترديد واجب القضاء بوده و ده‌تاى زائد وجوب قضائش همچون فوت آنها مشكوك مىباشد لذا نسبت به اين ده‌تا يقين سابق منتفى است قهرا قابل استصحاب نمىباشد .\r\nو از اين شرح و توضيح روشن شد كه به قاعده اشتغال نيز در مورد بحث نسبت به ده‌تاى زائد نمىتوان متمسّك شد .\r\nو اگر مقصود از استصحاب ، استصحاب شغل ذمّه باشد به اين بيان :\r\nقبلا نسبت به شغل ذمّه يقين بوده و پس از اتيان به اقل شك در ارتفاع و بقاء آن داريم مقتضاى استصحاب آنست كه اشتغال باقى مىباشد .\r\nدر جواب مىگوئيم :\r\nنفس اشتغال ذمّه بدون متعلّق معنا ندارد زيرا قطعا اشتغال متعلّق مىخواهد .\r\nاگر گفته شود :\r\nمتعلّق آن قضاء فوائت بوده كه پس از اتيان اقل احتمال بقاء آن همچنان باقى است مىگوئيم :\r\nاشتغال ذمّه نسبت به اقل مسلّم و قطعى است ولى نسبت به زائد از به دو امر مشكوك و غير متيقّن مىباشد و در اشتغال مشكوك مىبايد برائت جارى كرد نه استصحاب .\r\nقوله : و ان انكر حجّيّة الاستصحاب : ضمير فاعلى در « انكر » به شخص ناسى راجع است .\r\nقوله : فالامر كما افتى به الاصحاب : يعنى نسبت به اقل اتيان آن واجب و در اكثر برائت جارى مىكنيم .\r\nقوله : بان يكون ما علم به خصوص الخ : يعنى پس از نسيان شك كنيم فوائت قبل از نسيان كه به آنها علم داشتيم آيا دوتا بوده يا سه‌تا .\r\nقوله : فالامر كما ذكره فى الذخيرة : يعنى بايد نسبت به اكثر اشتغال جارى نمود .\r\nقوله : فليس عليه الّا الفريضة الواحدة : يعنى اينمورد از قبيل ما نحن فيه مىباشد .\r\nقوله : و المنصوص انّه ليس عليه قضائها : مقصود از « نصّ » حسنه زراره و فضيل از\r\n\r\n","description":"","footnote":"","page_name":" 652 ","page_number":220},
  {"content":"\r\n\r\nمولانا ابيجعفر عليه السّلام است كه فرمودند :\r\nو متى استيقنت او شككت فى وقتها انّك لم تصلّها او فى وقت فوتها انّك لم تصلّها صليتها فان شككت بعد ما خرج وقت الفوت و قد دخل حائل فلا اعادة عليك من شك حتّى تستيقن ، فان استيقنت فعليك ان تصلّيها فى اىّ حال كنت .\r\nقوله : و يظهر النّظر فيه ممّا ذكرنا : يعنى فرقى را كه مرحوم علّامه طباطبائى بيان فرموده به نظر ما مورد مناقشه و خدشه مىباشد زيرا بعقيده ما در هردو مقام قدر متيقّن از اشتغال نسبت باقل بوده و اكثر بدوا مشكوك است لاجرم مجراى برائت مىباشد بدون اينكه بين ما نحن فيه و امثله مذكور فرقى باشد .\r\nقوله : فى امثال ما نحن فيه : مثل ديون و صيام كه اگر دوران امر در آنها بين اقل و اكثر باشد نسبت به وجوب اكثر برائت جارى مىنمايند .\r\nمتن :\r\nو ربّما يوجّه الحكم بانّ الاصل عدم الاتيان بالصّلوة الواجبة فيترتّب عليه وجوب القضاء الّا فى صلوة علم الاتيان به فى وقته .\r\nو دعوى ترتّب وجوب القضاء على صدق الفوت الغير الثابت بالاصل لا مجرّد عدم الاتيان الثابت بالاصل ممنوعة ، لما يظهر من الاخبار و كلمات الاصحاب من انّ المراد بالفوت مجرّد الترك كما بينّاه فى الفقه .\r\nترجمه :\r\n\r\nتوجيه حكم بوجوب قضاء فائته محتمل\r\nبرخى از اصوليّون حكم بوجوب قضاء فائته محتمل و اجراء اشتغال را در اينمقام اينطور توجيه كرده‌اند كه اصل آنست كه شخص نماز واجب را اتيان نكرده در نتيجه وجوب قضاء بر آن مترتّب مىگردد مگر نسبت بنمازى كه يقين داريم در وقتش آورده شده بنابراين هرنمازى كه احتمالا از شخص فوت شده و اتيانش در وقت معلوم نباشد قضاء آن واجب است و بدين ترتيب اجراء قاعده اشتغال در مورد بحث تصحيح مىگردد .\r\n\r\n","description":"","footnote":"","page_name":" 653 ","page_number":221},
  {"content":"\r\n\r\n\r\nادّعاء و دفع آن\r\nاگر ادّعاء شود :\r\nوجوب قضاء بر صدق فوت مترتّب است و با اصل مذكور ( اصالة عدم الاتيان ) نمىتوان فوت را اثبات نمود تا بوجوب قضاء حكم كرد .\r\nبلى ، اگر وجوب قضاء بر مجرّد عدم اتيان بارگردد البتّه با اصل يادشده مىتوان آن را اثبات كرد و در نتيجه وجوب قضاء تثبيت مىشود ولى همانطورى كه گفتيم وجوب قضاء بر فوت مترتّب است نه صرف عدم اتيان .\r\nدر جواب مىگوئيم :\r\nاين ادّعاء مدفوع و ممنوع است زيرا از اخبار و كلمات علماء اينطور استفاده مىشود كه مقصود از « فوت » همان مجرّد ترك و عدم اتيان مىباشد و همانطورى كه در فقه بيان كرديم ايندو با هم متّحد بوده و صرفا از نظر لفظ و عبارت با يكديگر متغاير مىباشند .\r\n\r\nشرح مقصود\r\nقوله : لما يظهر من الاخبار الخ : از جمله اين اخبار سه خبر صحيح ذيل است :\r\nالف : صحيحه زراره از مولانا ابيجعفر عليه السّلام قال :\r\nسئلته عن رجل صلّى ركعتين به غير طهور او نسى صلوة لم يصلّها او قام عنها ؟\r\nقال : يقضيها اذا ذكرها فى اىّ ساعة ذكرها من ليل او نهار .\r\nب : صحيحه معاوية بن عمّار ، قال :\r\nسمعت ابا عبد اللّه عليه السّلام يقول :\r\nخمس صلوات لا تترك على كلّ حال الى ان قال :\r\nو اذا نسيت فصلّ اذا ذكرت .\r\nج : صحيحة محمّد بن مسلم قال :\r\nسئلت ابا عبد اللّه عليه السّلام عن رجل صلّى الصّلوة و هو جنب اليوم و اليومين و الثلاثة .\r\nثمّ ذكر بعد ذلك ، قال :\r\n\r\n","description":"","footnote":"","page_name":" 654 ","page_number":222},
  {"content":"\r\n\r\nيتطهّر و يؤذّن و يقيم فى اوليهنّ ثمّ يصلّى و يقيم بعد ذلك فى كلّ صلوة .\r\nمتن :\r\nو امّا ما دلّ على انّ الشك فى اتيان الصّلوة بعد وقتها لا يعتد به ، فلا يشمل ما نحن فيه و ان شئت تطبيق ذلك على قاعدة الاحتياط اللازم ، فتوضيحه انّ القضاء و ان كان بامر جديد الّا انّ ذلك الامر كاشف عن استمرار مطلوبيّة الصّلوة من عند دخول وقتها الى آخر زمان التمكّن من المكلّف غاية الامر كون هذا على سبيل تعدد المطلوب بان يكون الكلّى المشترك بين ما فى الوقت و خارجه مطلوبا و كون اتيانه فى الوقت مطلوبا آخر كما انّ اداء الدّين و ردّ السّلام واجب فى اوّل اوقات الامكان و لو لم يفعل ففى الآن الثّانى و هكذا و حينئذ فاذا دخل الوقت وجب ابراء الذّمّة عن ذلك الكلّى فاذا شك فى برائة ذمّته بعد الوقت فمقتضى حكم العقل باقتضاء الشّغل اليقينى للبرائة اليقينيّة وجوب الاتيان كما لو شك فى البرائة قبل خروج الوقت و كما لو شك فى اداء الدّين الفورى فلا يقال انّ الطّلب فى الزّمان الاوّل قد ارتفع بالعصيان و وجوده فى الزّمان الثانى مشكوك فيه و كذلك جواب السّلام .\r\nو الحاصل انّ التكليف المتعدّد بالمطلق و المقيّد لا ينافى جريان الاستصحاب و قاعدة الاشتغال بالنّسبة الى المطلق ، فلا يكون المقام مجرى البرائة .\r\nترجمه :\r\n\r\nدنباله توجيه مذكور\r\nو امّا دليلى كه دلالت مىكند بر اينكه به شك بعد از وقت در اتيان نماز نبايد اعتناء نمود ، بايد بگوئيم :\r\nاين دليل شامل محل بحث نمىشود و اگر بخواهيم شك بعد از وقت را بر قاعده احتياط لازم تطبيق دهيم توضيحش اينستكه :\r\nقضاء اگرچه بامر جديد مىباشد ولى در عين حال بايد توجّه داشت كه اين امر كاشف از استمرار مطلوبيّت نماز از هنگام دخول وقتش تا آخر زمانى كه مكلّف از اتيان آن متمكّن است مىباشد منتهى اين معنا بنحو تعدّد مطلوب مىباشد يعنى كلّى مشترك بين نماز در وقت و خارج وقت يكى از دو مطلوب بوده و اتيان آن در خصوص وقت مطلوب ديگر مىباشد چنانچه اداء دين و ردّ سلام در اوّل اوقات\r\n\r\n","description":"","footnote":"","page_name":" 655 ","page_number":223},
  {"content":"\r\n\r\nامكان واجب بوده و در صورت عدم مبادرت به آن در آن بعد و سپس در آنات ديگر مطلوب و واجب مىباشند .\r\nبنابراين هنگامى كه وقت داخل مىشود بر مكلّف لازم است ذمّه خود را از كلّى مشترك ابراء نمايد لذا پس از انقضاء وقت اگر شك كند كه ذمّه خود را ابراء نموده يا همچنان مشغول الذّمّه مىباشد مقتضاى حكم عقل به اينكه اشتغال يقينى برائت يقينى لازم دارد اينستكه اتيان واجب و لازم باشد چنانچه اگر اين شك را پيش از خروج و انقضاء وقت بنمايد حكم همين است كه اتيان بفعل واجب مىباشد و نيز اگر در اداء دين فورى شك كند لازم است آن را پرداخت كند و جايز نيست بگوئيم :\r\nطلب در زمان اوّل بواسطه عصيان مرتفع شده و وجودش در زمان دوّم نيز مشكوك مىباشد و همچنين است حكم جواب سلام يعنى مىگوئيم اگر شخص شك نمود كه جواب سلام‌كننده را در اوّل وقت وجوب ردّ داده يا نداده است مىبايد به ردّ آن مبادرت ورزد و حق ندارد بگويد طلب و وجوب در زمان اوّل بواسطه عصيان مرتفع گرديده و وجوبش در زمان بعد مشكوك مىباشد .\r\nو حاصل كلام آنكه تكليفى كه بواسطه اطلاق و تقييد متعدّد محسوب مىشود از اجراء استصحاب و قاعده اشتغال در آن ممنوع نيستيم بلكه اجراء ايندو نسبت بمطلق بدون اشكال و محذور مىباشد از اينرو بايد تأكيد كنيم كه مقام بحث مجراى برائت نيست .\r\n\r\nشرح مقصود\r\nحاصل فرموده مرحوم مصنّف از طرف موجّه در عبارات مذكور دفع توهّمى است كه شده و شرح وهم و دفع آن چنين است :\r\n\r\nوهم\r\nدر توجيه حكم باشتغال گفته شد اصل عدم اتيان نماز واجب در وقت مىباشد لاجرم وجوب قضاء بر آن مترتّب مىگردد مگر نسبت به نمازهائى كه علم داريم در\r\n\r\n","description":"","footnote":"","page_name":" 656 ","page_number":224},
  {"content":"\r\n\r\nوقت اتيان شده‌اند .\r\nاين تقرير و توجيه ممنوع است زيرا در پاره‌اى از اخبار آمده است كه به شك در اتيان نماز بعد از وقت نبايد اعتناء كرد و پرواضح است مضمون اين اخبار شامل محلّ بحث نيز مىشود و مقتضاى آن اينستكه قضاء صلوات محتمل الفوت بر شخص واجب نباشد و اينمعنا با برائت مطابق است نه اشتغال .\r\n\r\nدفع وهم\r\nتقريب دفع آنست كه مىگوئيم :\r\nبسيارى از اصحاب تصريح كرده‌اند باينكه اگر مكلّف در اصل اتيان نماز شك كند ، اگر در وقت باشد اتيان به آن واجب و در صورتى كه وقت سپرى شده نبايد به شكّش اعتناء نمايد .\r\nو دليل بر عدم اعتناء به شك در صورت انقضاء وقت عموماتى است كه دلالت دارند بر عدم التفات به شك پس از گذشتن وقت يا بعد از ردّ شدن از محلّ مشكوك مانند صحيحه زراره و فضيل بن يسار ، در اين روايت آمده است :\r\nو متى ما استيقنت او شككت فى وقتها انّك لم تصلّها او فى وقت فوتها انّك لم تصلّها صلّيتها فان شككت بعد ما خرج عن وقت الفوت فقد دخل حائل فلا اعادة عليك من شك حتّى يستيقن فان استيقنت فعليك ان تصلّيها فى اىّ حال كنت .\r\nو نيز نظر صحيحه محمّد بن مسلم : فى الرّجل يشك بعد ما انصرف من صلوته ؟\r\nفقال : لا يعيد و لا شيئ عليه .\r\nو همچنين در روايت صحيحه ديگر آمده :\r\nكلّ ما شككت فيه بعد ما تفرغ من صلوتك فامض فلا تعد .\r\nو غير اين روايات از احاديث ديگر كه در محلّش مقرّر است .\r\nاين اخبار و احاديث اگرچه دلالت بر حكم شك بعد از فراغ از عمل داشته و طبق آنها نبايد به شك اعتناء نمود ولى در عين حال شامل محلّ بحث نمىشوند تا باستناد آنها حكم به برائت و عدم اشتغال كنيم زيرا محلّ صحبت آنجائى است كه علم به عدم اتيان به نماز داشته منتهى امر بين اقلّ و اكثر اشتباه شده در حالى كه مورد\r\n\r\n","description":"","footnote":"","page_name":" 657 ","page_number":225},
  {"content":"\r\n\r\nروايات مذكور شك در فعل و عدم فعل مىباشد .\r\nقوله : و ان شئت تطبيق ذلك : مشار اليه « ذلك » به شك بعد از وقت راجع است .\r\nقوله : و ان كان بامر جديد : مرحوم تنكابنى در ايضاح مىفرمايد :\r\nذكر اينكلام بر سبيل ذكر فرد خفى است زيرا بنا بر قول آنان كه قضاء را بامر اوّل مىدانند ناچاريم كه بتعدّد مطلوب ملتزم شويم يعنى مىگوئيم :\r\nفعل در وقت اوّل مطلوب مستقلّى بوده و اتيانش از ابتداء تا انتهاء زمان تكليف مطلوب مستقلّ ديگرى مىباشد بدون اينكه هيچيك از ايندو تكليف مقيّد به ديگرى باشند ، بنابراين خارج وقت نسبت به تكليف مطلق مانند وقت است نسبت به تكليف مقيّد ، پس همانطورى كه وقتى در داخل وقت شك در نماز و اتيانش كنيم الزاما مكلّف بآوردن آن هستيم و بقاعده اشتغال بايد عمل كنيم عينا اگر پس از انقضاء وقت شك در اتيان فعل نموده و ندانيم كه كلّى تكليف را آورده يا نياورده‌ايم بمقتضاى قاعده اشتغال و اينكه اشتغال يقينى برائت يقينى مىخواهد بايد فعل را بعنوان قضاء اتيان نمائيم تا بدين ترتيب دفع ضرر محتمل شده باشد .\r\nو امّا بنا بر اينكه قضاء بامر جديد باشد محتمل است حكم همينطور باشد لذا امر جديد مانند اقض ما فات كاشف است از تكليف كلّى ديگر يعنى با صدور امر جديد كشف مىكنيم كه مطلوبيّت نماز از هنگام دخول وقتش تا آخر زمان تمكّن مكلّف و قدرت او بر اتيان عمل مستمر مىباشد همچون فرضى كه قضاء با امر اوّل باشد ، بنابراين طبق اين نظريه نيز مطلوب متعدّد مىباشد ، يكى اصل مطلوبيّت نماز و ديگرى مطلوبيّتش در وقت .\r\nبنابراين اگر در اينفرض نيز پس از انقضاء وقت شك كنيم كه ذمّه از تكليفى كه باشتغال به آن يقينى بود برى شده يا همچنان شغل ذمّه ثابت مىباشد مىبايد به حكم عقل بآوردن نماز مبادرت نمود تا برائت يقينى حاصل گردد .\r\nقوله : و الحاصل انّ التكليف المتعدّد الخ : وجه عدم منافات واضح و روشن است زيرا مطلق مطلوبى است و مقيّد مطلوب ديگرى مىباشد و وقتى مقيّد بانقضاء وقتش منتفى شد مطلوبيّت مطلق محفوظ مىباشد لذا اگر در بقاء مطلوبيّت شك كنيم صحيح است كلّى مطلوبيّت را استصحاب نمائيم .\r\n\r\n","description":"","footnote":"","page_name":" 658 ","page_number":226},
  {"content":"\r\n\r\nمتن :\r\nو لكنّ الانصاف ضعف هذا التّوجيه لو سلّم استناد الاصحاب اليه فى المقام .\r\nامّا اوّلا : فلانّ من المحتمل ، بل الظّاهر على القول بكون القضاء بامر جديد كون كلّ من الاداء و القضاء تكليفا مغايرا للآخر ، فهو من قبيل وجوب الشيئ و وجوب تداركه بعد فوته كما يكشف عن ذلك تعلّق امر الاداء بنفس الفعل و امر القضاء به به وصف الفوت .\r\nو يؤيّده بعض ما دلّ على انّ لكلّ من الفرائض بدلا و هو قضائه عدا الولاية لا من باب الامر بالكلّى و الامر بفرد خاصّ منه كقوله .\r\nصم و صم يوم الخميس او الامر بالكلّى و الامر بتعجيله كردّ السّلام و قضاء الدّين ، فلا مجرى لقاعدة الاشتغال و استصحابه .\r\nترجمه :\r\n\r\nانصاف مرحوم مصنّف و تضعيف توجيه مذكور\r\nسپس مرحوم مصنّف مىفرماين :\r\nبفرض بپذيريم كه اصحاب در حكم بوجوب احتياط و قائل شدن باشتغال در مقام بحث به توجيه مذكور استناد جسته‌اند مىگوئيم :\r\nانصاف اينستكه اين توجيه ضعيف و غير قابل اعتماد مىباشد :\r\nامّا اوّلا : بنا بر اينكه قضاء مستند به امر جديد باشد محتمل بلكه ظاهر اينستكه هركدام از اداء و قضاء تكليفى عليحدّه و مغاير با ديگرى مىباشند لذا وجوب قضاء و اداء از قبيل وجوب شيئ و لزوم تداركش بعد از فوت مىباشند و دليل ما بر اين ادّعاء آنست كه امر ادائى به نفس فعل و امر قضائى بفعل به وصف فوت تعلّق گرفته است .\r\nو مؤيّد اين گفتار برخى از ادلّه بوده كه مضمونشان اينستكه هركدام از فرائض بدلى دارند كه آن قضاء آنها بوده باستثناء ولايت كه بدل و قضاء ندارد .\r\nپس ثابت شد كه هريك از اداء و قضاء وظيفه‌اى عليحدّه و مغاير با ديگرى بوده و همانطورى كه ذكر شد وجوب قضاء و اداء از قبيل وجوب شيئ و لزوم\r\n\r\n","description":"","footnote":"","page_name":" 659 ","page_number":227},
  {"content":"\r\n\r\nتداركش بعد از فوت مىباشد نه از باب امر بكلّى و امر بفرد خاصّى از آن همچون :\r\nصم و صم يوم الخميس .\r\nيا از قبيل امر بكلّى و امر بانجامش معجّلا نظير : ردّ سلام و قضاء دين .\r\nبنابراين جائى براى اجراء قاعده اشتغال و استصحاب باقى نمىماند چه آنكه اجراء ايندو در مشكوكى است كه با متيقّن متّحد بوده منتهى بحسب ظرف زمانى ايندو با هم متفاوت مىباشد .\r\n\r\nشرح مقصود\r\nحاصل فرموده مرحوم مصنّف اينستكه :\r\nموجّه فرمود :\r\nدر دوران امر فائته بين اقل و اكثر كه اصحاب حكم بوجوب اكثر نموده‌اند اينحكم را مىتوان با اجراء استصحاب و قاعده اشتغال توجيه كرد هم بنا بر قوليكه قضاء را مستند بامر اوّل قرار داده و هم بنا برأى آنان كه قضاء را بامر جديد مىدانند .\r\nدر تضعيف اين توجيه مىگوئيم :\r\nسه اشكال به اين گفتار وارد است :\r\n\r\nاشكال اوّل\r\nبنا بر اينكه قضاء بامر جديد باشد هركدام از قضاء و اداء تكليفى مستقلّ و مغاير با ديگرى است چه آنكه وجوب اداء عبارتست از وجوب اتيان نفس فعل و وجوب قضاء لزوم اتيانفعل به وصف فوت شدن مىباشد و تغاير و تفاوت ايندو بسى واضح و روشن مىباشد بنابراين چگونه مىتوان باستناد اشتغال يقينى نسبت باداء وجوب قضاء و برائت از آن را تثبيت كرد و حال آنكه طبق اين رأى كه قضاء مستند بامر جديد است نسبت بقضاء اصل اشتغال مشكوك و محتمل مىباشد .\r\nيا با تمسّك باستصحاب وجوب اداء و عدم سقوطش ثبوت قضاء را اثبات كرد با اينكه موضوع قضيّه سابقه با موضوع قضيّه لاحقه در استصحاب بايد متّحد باشد .\r\nقوله : تعلّق امر الاداء بنفس الفعل و امر القضاء الخ : مثال امر ادائى كه بنفس فعل\r\n\r\n","description":"","footnote":"","page_name":" 660 ","page_number":228},
  {"content":"\r\n\r\nتعلّق گرفته باشد آيه شريفه است :\r\nاقم الصّلوة لدلوك الشمس الى غسق اللّيل .\r\nو مثال امر قضائى كه بفعل به وصف فوت تعلّق گرفته فرموده امام عليه السّلام در صحيحه زراره است وى راجع به مردى كه نمازش را بدون طهور خوانده يا اساسا خواندن نماز را فراموش كرده و يا احيانا خوابش برده و نماز قضاء شده از امام عليه السّلام وظيفه او را مىپرسد و حضرت مىفرماين :\r\nيقضيها اذا ذكرها فى اىّ ساعة ذكرها من ليل او نهار .\r\nو نيز مانند روايتى كه از پيامبر اكرم صلّى اللّه عليه و آله و سلّم نقل شده :\r\nمن فاتته فريضة فليقضها .\r\nبنابراين شك در وجوب قضاء شك بدوى و غير مسبوق بعلم است و همانطورى كه گفتيم جائى براى اصالة عدم الاتيان بالصلوة الواجبة و به تعبير ديگر قاعده اشتغال يا استصحاب نمىباشد بلكه همانطورى كه برخى از محقّقين فرموده‌اند :\r\nفوت با عدم اتيان و مجرّد ترك مغاير است لذا با اجراء اصالة عدم الاتيان اگر بخواهيم فوت را اثبات كنيم اين اصل مثبت محسوب مىشود كه از نظر محقّقين مردود است .\r\nقوله : لا من باب الامر بالكلّى الخ : معطوف است به وجوب الشيئ و وجوب تداركه .\r\nقوله : فلا مجرى لقاعدة الاشتغال و استصحابه : مرحوم محقّق بارفروشى مىفرمايد :\r\nوجه عدم اجراء ايندو قاعده در اينمقام آنست كه :\r\nمحلّ بحث از قبيل شك در تكليف بوده كه مجراى اصالة البرائة است چه آنكه تكليف بقضاء تكليفى است مغاير با تكليف به اداء بخلاف دو مثال سابق الذكر زيرا اشتغال به امر كلّى در ايندو مسلّم و قطعى است و ارتفاعش غير معلوم لاجرم دو قاعده اشتغال و استصحاب در آن دو قابل اجراء است .\r\nسپس مىفرمايد :\r\nاز شرح و توضيحى كه داده شد ظاهر مىشود كه آنچه مقرّب و موجّه در تطبيق ما نحن فيه بر قاعده احتياط ذكر نموده و در تثبيت آن به اداء دين و ردّ سلام تمثيل\r\n\r\n","description":"","footnote":"","page_name":" 661 ","page_number":229},
  {"content":"\r\n\r\nآورد قياس مع الفارق مىباشد .\r\nبلى مثال مناسب با ما نحن فيه آنست كه شخص علم به دين داشته منتهى نمىداند يك درهم بوده يا دو درهم مىباشد چه آنكه اشتغال ذمّه‌اش به دو درهم مشكوك بوده كه با اصل منفى مىباشد و همچنين اگر شخص بر جماعتى سلام نمود و بعضى از آنها جواب وى را داده و بعضى ديگر شك كنند كه جواب بر آنها واجب است يا واجب نيست ، در اينجا مقتضاى اصل برائت بوده نه اشتغال و نه قاعده استصحاب .\r\nمتن :\r\nو امّا ثانيا ، فلانّ منع عموم ما دلّ على انّ الشّك فى الاتيان بعد خروج الوقت لا يعتدّ به للمقام خال عن السند خصوصا مع اعتضاده بما دلّ على انّ الشك فى الشيئ لا يعتنى به بعد تجاوزه مثل قوله عليه السّلام :\r\nانّما الشك فى شيئ لم تجزه .\r\nو مع اعتضاده فى بعض المقامات به ظاهر حال المسلم فى عدم ترك الصّلوة .\r\nترجمه :\r\nمرحوم مصنّف مىفرماين :\r\nو امّا ثانيا : قبول نداريم ادلّه‌اى كه بر عدم اعتناء به شك بعد از وقت دلالت دارند مورد بحث را شامل نشوند و منع از شمول خالى از مدرك و سند مىباشد خصوصا كه اين ادلّه معاضد و مؤيّد هستند باخبارى كه بر عدم اعتناء به شك بعد از تجاوز محلّ دلالت دارند نظير فرموده امام عليه السّلام :\r\nانّما الشك فى شيئ لم تجزه ( شك تنها در وقتى معتبر است و بايد مورد اعتنا قرار گيرد كه از محلّ مشكوك تجاوز نكرده باشى ) .\r\nو نيز اين اخبار معتضد هستند در بعضى مقامات به ظاهر حال مسلمان چه آنكه اين ظاهر حاكم است باينكه مسلمان نمازش را ترك نمىكند .\r\n\r\nشرح مقصود\r\n\r\nاشكال دوّم\r\nاشكال دوّم مرحوم مصنّف به موجّه اينستكه :\r\n\r\n","description":"","footnote":"","page_name":" 662 ","page_number":230},
  {"content":"\r\n\r\nاينكه موجّه منع نمود اخبار دالّه بر عدم اعتناء به شك بعد از وقت شامل ما نحن فيه بشوند صحيح نبوده و منع مزبور سند روشن و واضحى ندارد زيرا اين اخبار و احاديث عام بوده و عمومشان شامل تمام مصاديق و اخبار مىگردد چه مصاديق شايعه و چه غير آنها .\r\nاز جمله اين اخبار ، موثّقه محمّد بن مسلم از مولانا ابيجعفر عليه السّلام است :\r\nقال : كلّ ما شككت فيه ممّا قد مضى فامضه كما هو .\r\nو نيز حسنه اسمعيل بن جابر از مولانا ابى عبد اللّه عليه السّلام :\r\nقال : ان شك فى الرّكوع بعد ما سجد فليمض و ان شك فى السّجود بعد ما قام فليمض كلّ شيئ شك فيه ممّا قد جاوزه و دخل فى غيره فليمض عليه .\r\nو غير اين اخبار از احاديث عامّه ديگر كه شامل مورد بحث مىباشند .\r\nمتن :\r\nو امّا ثالثا : فلانّه لو تمّ ذلك جرى فيما يقضيه عن ابويه اذا شكّ فى مقدار ما فات منهما و لا اظنّهم يلتزمون بذلك .\r\nو ان التزموا بانّه اذا وجب على الميّت لجهله بما فاته مقدار معيّن يعلم او يظنّ معه البرائة وجب على الولى قضاء ذلك المقدار لوجوبه ظاهرا على الميّت بخلاف ما لم يعلم بوجوبه عليه .\r\nو كيف كان فالتّوجيه المذكور ضعيف و اضعف منه التّمسّك فيما نحن فيه بالنّص الوارد فى انّ من عليه من النافلة ما لا يحصيه من كثرته قضى حتّى لا يدرى كم صلّى به من كثرته بناء على انّ ذلك طريق لتدارك ما فات و لم يحص لا انّه مختص بالنافلة مع انّ الاهتمام فى النافلة بمراعات الاحتياط يوجب ذلك فى الفريضة بطريق اولى فتأمّل .\r\nترجمه :\r\nمرحوم مصنّف مىفرماين :\r\nو امّا ثالثا : اگر توجيه مذكور صحيح و تمام باشد در مورد قضاء نماز والدين كه شخص در مقدار نماز فائت ايشان شك داشته باشد بايد به آن ملتزم بود در حالى كه گمان نمىكنم حضرات به آن پاىبند باشند اگرچه البتّه در مسئله ذيل به آن ملتزم بوده و بقاعده اشتغال و احتياط فتوى داده‌اند و آن مسئله عبارتست از :\r\n\r\n","description":"","footnote":"","page_name":" 663 ","page_number":231},
  {"content":"\r\n\r\nشخصى فوت شده و ولىّ او مىداند كه وى در زمان حياتش نمازهائى را نخوانده و مقدار آنها را نمىدانسته منتهى اگر مقدار معيّنى از نماز را مىخواند علم يا ظنّ به برائت پيدا مىكرد و قبل از خواندن آن مقدار فوت كرد حال بر ولىّ او واجب است مقدار معيّن مزبور را بخواند زيرا قضاء اينمقدار ظاهرا بر ميّت واجب بوده و به آن مبادرت نكرده است لذا ولىّ چون بوجوب اينمقدار از نماز بر ميّت آگاه و عالم است مكلّف به خواندن آن مىباشد بخلاف صورتى كه ولىّ بوجوب آن بر ميّت علم نداشته باشد كه در اينفرض البتّه قضاء آن بر او لازم نيست .\r\nسپس مرحوم مصنّف مىفرماين :\r\nو بهرصورت توجيه مذكور ضعيف و غير قابل استناد و اعتماد مىباشد و ضعيف‌تر از آن اينستكه در مسئله مورد بحث به نصّى كه درباره شخصى كه بر عهده‌اش نوافلى بسيار بوده و مقدار آنها را نمىداند وارد شده و در آن حكم گرديده كه وى بايد بقدرى نماز بخواند كه از فرط زيادى نداند چه مقدار نماز خوانده تمسّك كرده و بگوئيم :\r\nاين نحو از مبادرت به قضاء طريق تدارك و جبران نمودن نمازهاى فوت‌شده‌اى است كه مقدارش معلوم نيست بدون اينكه اختصاص بنافله داشته باشد بنابراين از طريق مذكور مىتوان به برائت ذمّه از نمازهاى واجبى كه قضاء شده علم پيدا كرد اگرچه نصّ مزبور در مورد نافله اين طريق را معرّفى فرموده است .\r\nاز اين گذشته وقتى در نافله امام عليه السّلام مراعات احتياط را پراهميّت شمرده و اين طريق را جهت قضاء نوافل فوت‌شده تعليم ما فرموده باشند در قضاء نمازهاى واجب بطريق اولى احتياط رعايتش مورد اهميّت بوده و از اين طريق مىتوان تحصيل علم به برائت ذمّه نمود .\r\n\r\nشرح مقصود\r\n\r\nاشكال سوّم\r\nحاصل اين اشكال آنست كه :\r\nموجّه در مسئله مورد بحث حكم به لزوم احتياط را با اجراء استصحاب و قاعده\r\n\r\n","description":"","footnote":"","page_name":" 664 ","page_number":232},
  {"content":"\r\n\r\nاشتغال با شرح و توضيحى كه گذشت توجيه نمود ، مرحوم مصنّف مىفرماين :\r\nاگر اين توجيه در مسئله مورد بحث صحيح و تمام باشد مىبايد در موردى كه فرزند نمازهاى والدين را كه مقدار آنها معلوم نيست و بايد قضاء كند جارى بوده و بدين ترتيب وى را مكلّف بدانيم به خواندن مقدارى از نماز كه يقين به برائت پيدا كند در نتيجه اگر نمازهاى ايشان مردّد بين اقل و اكثر باشد لازم است اكثر را اتيان نمايد در حالى كه مشهور به آن ملتزم نيستند يعنى اتيان اقل را واجب و در اكثر برائت جارى مىنمايند .\r\nبلى در موردى كه ذيلا نقل مىشود البتّه ايشان به احتياط و قاعده اشتغال ملتزم بوده ولى اينمورد با مسأله‌اى كه بعنوان نقض ذكر كرديم فرق دارد ، مسئله مزبور اينستكه :\r\nشخصى مقدارى نماز از او فوت شده و دقيقا نمىداند چه اندازه است ولى مىداند اگر فلان مقدار بخواند مثلا صد شبانه‌روز البتّه يقين يا ظنّ به برائت پيدا مىكند و پيش از خواندن از دنيا برود بر ولىّ او لازم است احتياط نموده همان صد شبانه‌روز را قضاء كند نه كمتر از آن را زيرا همين مقدار ظاهرا بر ميّت در زمان حياتش واجب بوده و با اين دين از دنيا رفته لاجرم بر ولىّ واجب است به آن اقدام كرده و مبلغ مزبور را قضاء نمايد .\r\nو حاصل كلام آنكه با اين سه اشكال به خوبى معلوم مىشود كه توجيه سابق الذكر ضعيف و غير قابل اعتماد مىباشد .\r\n\r\nتوجيه ديگر و اضعف بودن آن از توجيه سابق الذكر\r\nبرخى از اصوليّون براى حكم مشهور به احتياط در مسئله مورد بحث توجيه ديگرى كرده و فرموده‌اند ممكنست حكم مشهور مستند به نصّى باشد كه در باب قضاء نوافل وارد شده در اين نصّ امام عليه السّلام درباره كسى كه نوافل بسيارى از وى فوت شده بحدّى كه نه اجمالا و نه تفصيلا به مقدار آنها علم ندارد فرمودند :\r\nوى اگر مىخواهد علم پيدا كند كه تمام نوافل فوت‌شده را قضاء نموده مىبايد\r\n\r\n","description":"","footnote":"","page_name":" 665 ","page_number":233},
  {"content":"\r\n\r\nآنقدر نافله بخواند كه از فرط كثرت نداند چه مقدار خوانده .\r\nموجّه و مقرّر پس از نقل اين روايت فرموده :\r\nاگرچه امام عليه السّلام اين طريق را جهت تحصيل علم به برائت در نوافل فائته بيان فرمودند ولى طريق مذكور هيچ اختصاصى به نافله نداشته بلكه در مطلق فوائت نافذ مىباشد پس در مسئله مورد بحث شخص براى تحصيل علم يا ظنّ به برائت بايد باحتمال اكثر اعتناء نموده و بآوردنش مبادرت ورزد زيرا وقتى حكم در نافله اجراء احتياط بود در فريضه بطريق اولى حكم بايد چنين باشد .\r\nقوله : فلانّه لو تمّ ذلك : ضمير در « لانّه » به معناى « شأن » بوده و مشار اليه « ذلك » توجيه مذكور مىباشد .\r\nقوله : يلتزمون بذلك : مشار اليه « ذلك » جريان توجيه در قضاء فوائت ابوين مىباشد .\r\nقوله : لجهله بما فاته : ضمير در « لجهله » به ميّت راجع است .\r\nقوله : او يظنّ معه البرائة : ضمير در « معه » به مقدار معيّن عود مىكند .\r\nقوله : لوجوبه ظاهرا على الميّت : ضمير در « لوجوبه » به مقدار معيّن برمىگردد .\r\nقوله : بخلاف ما لم يعلم بوجوبه عليه : ضمير فاعلى در « لم يعلم » به ولىّ ميت راجع بوده و در « عليه » به ميّت برمىگردد .\r\nقوله : بالنّص الوارد الخ : نصّ مشار اليه عبارتست از صحيحه عبد اللّه بن سنان از مولانا الصّاد عليه السّلام :\r\nقال : قلت له : اخبرنى عن رجل عليه من صلوة النوافل ما لا يدرى ما هو من كثرتها كيف يصنع ؟\r\nقال : فليصل حتّى لا يدرى كم صلّى من كثرتها ، فيكون قد قضى به قدر ما عليه من ذلك .\r\n\r\nوجه اضعف بودن استدلال به نصّ مذكور\r\nمرحوم محقّق بارفروشى مىفرماين :\r\n\r\n","description":"","footnote":"","page_name":" 666 ","page_number":234},
  {"content":"\r\n\r\nوجه اضعف بودن اينستكه قضاء نوافل همچون خود نوافل مستحب است و قضاء آنها بطرزى كه امام عليه السّلام در اين نصّ دستور فرمودند مستلزم عسر و حرج نيست زيرا در آن الزام و اجبارى نمىباشد بخلاف فريضه و قضاء آن كه به لحاظ عدم جواز ترك قضاء در آن بنحو مذكور حرجى مىباشد .\r\nقوله : فتأمّل : شايد وجه آن اين باشد كه ادّعاى اولويّت در امور توقيفيّه تعبّديّه ممنوع است زيرا تحصيل مناط در اين امور غير ممكن است مضافا باينكه ممكنست گفته شود :\r\nاز نصّ مذكور بدست مىآيد كه در مورد برائت ذمّه از نوافل به ظنّ مىتوان اكتفاء كرد پس نسبت به فريضه بطريق اولى بايد اكتفاء به ظنّ جايز باشد .\r\n\r\n","description":"","footnote":"","page_name":" 667 ","page_number":235},
  {"content":"\r\n\r\nمتن :\r\nالمطلب الثالث\r\nفيما دار الامر فيه بين الوجوب و الحرمة و فيه مسائل :\r\nالمسئلة الاولى\r\nفى حكم دوران الامر بين الوجوب و الحرمة من جهة عدم الدّليل على تعيين احدهما بعد قيام الدّليل على احدهما كما اذا اختلف الامة على القولين بحيث علم عدم الثالث و لا ينبغى الاشكال فى اجراء اصالة عدم كلّ من الوجوب و الحرمة بمعنى نفى الآثار المتعلّقة بكلّ واحد منهما بالخصوص اذا لم يلزم مخالفة علم تفصيلى ، بل و لو استلزم ذلك على وجه تقدّم فى اوّل الكتاب فى فروع اعتبار العلم الاجمالى و انّما الكلام هنا فى حكم الواقعة من حيث جريان اصالة البرائة و عدمه ، فانّ فى المسئلة وجوها ثلاثة :\r\nالحكم بالاباحة ظاهرا نظير ما يحتمل التحريم و غير الوجوب .\r\nو التّوقّف بمعنى عدم الحكم بشيئ لا ظاهرا و لا واقعا و مرجعه الى الغاء الشّارع لكلا الاحتمالين فلا حرج فى الفعل و لا فى الترك به حكم العقل و الّا لزم الترجيح بلا مرجّح .\r\nو وجوب الاخذ باحدهما بعينه او لا بعينه .\r\nو محلّ هذه الوجوه ما لو كان كلّ من الوجوب و التّحريم توصّليّا بحيث يسقط بمجرّد الموافقة اذ لو كانا تعبّديّين محتاجين الى قصد امتثال التكليف او كان احدهما المعيّن كذلك لم يكن اشكال فى عدم جواز طرحهما و الرّجوع الى الاباحة ، لانّه مخالفة قطعيّة فى العمل .\r\nترجمه :\r\n\r\nمطلب سوّم\r\nدوران امر بين وجوب و حرمت و در آن مسائلى است :\r\n\r\n","description":"","footnote":"","page_name":" 668 ","page_number":236},
  {"content":"\r\n\r\n\r\nمسئله اوّل\r\nدر بيان حكم دوران امر بين وجوب و حرمت از جهت عدم دليل بر تعيين هيچكدام با اينفرض كه يكى از آنها بطور لا على التّعيين داراى دليل مىباشد مانند اينكه : امّت در مسأله‌اى داراى دو قول مختلف بوده بطورى كه مىدانيم قول سوّمى وجود ندارد .\r\nشكّى نيست كه نسبت بهريك از وجوب و حرمت مىتوان اصالة العدم جارى كرد و بدين ترتيب آثار متعلّق بهريك از ايندو را نفى نمود مشروط باينكه از اجراء اين اصل مخالفت علميّه تفصيلى پيش نيايد ، بلكه بنا بر احتمالى كه قبلا در اوّل كتاب مبحث فروع علم اجمالى گفتيم اگرچه مستلزم چنين مخالفتى نيز باشد اجراء اصل مزبور بلا مانع است .\r\nبهرصورت همانطورى كه گفتيم اجراء اصل يادشده بدون اشكال مىباشد آنچه اينجا فعلا محلّ كلام و مورد گفتگو است حكم واقعه از حيث جريان اصالة البرائه و عدم جريان آن بوده كه بايد بگوئيم در آن سه احتمال مىباشد :\r\nالف : بگوئيم در مورد دوران امر بين وجوب و حرمت بهيچيك اخذ نكرده بلكه حكم به اباحه ظاهرى كرده نظير محتمل التحريم و غير وجوب .\r\nب : توقّف باينمعنا كه نه ظاهرا و نه واقعا به هيچ حكمى حكم نمىكنيم و مرجع آن باينستكه شارع مقدّس هردو احتمال را ملغاء فرموده لاجرم نه در فعل حرج و منعى بوده و نه در ترك زيرا در غير اين صورت و ترجيح دادن هركدام بر ديگرى ترجيح بلا مرجّح پيش مىآيد .\r\nج : بگوئيم واجب است كه بيكى از دو احتمال اخذ كنيم چه بطور معيّن و چه غير معيّن .\r\nتذكّر\r\nلازم بتذكّر است كه مورد و محلّ اين سه احتمال آنجائى است كه هريك از وجوب و تحريم توصّلى بوده نه عبادى بطورى كه بمجرّد موافقت تكليف ساقط گردد بدون نياز به قصد قربت و موافقت امر چه آنكه اگر هردو يا يكى از آن دو بطور معيّن\r\n\r\n","description":"","footnote":"","page_name":" 669 ","page_number":237},
  {"content":"\r\n\r\nتعبدى و محتاج به قصد امتثال تكليف باشد بدون اشكال طرح هردو و رجوع به اباحه جايز نمىباشد زيرا اين امر موجب مخالفت عمليّه قطعيّه مىباشد .\r\n\r\nشرح مقصود\r\nقوله : بحيث علم عدم الثالث : مثلا در مسأله‌اى بعضى قائل بوجوب و برخى ملتزم بحرمت شده‌اند در اينجا قائل بوجوب مىگويد حكم اللّه واقعى در اين مسئله وجوب بوده نه تحريم و اباحه و غير ايندو و نيز قائل به تحريم مىگويد حكم اللّه واقعى در اين حادثه تحريم است نه وجوب و اباحه و غير ايندو پس هردو دسته اتّفاق بر نفى اباحه دارند .\r\nقوله : لا ينبغى الاشكال فى اجراء اصالة عدم كلّ الخ : مرحوم محقّق بارفروشى مىفرماين :\r\nوجه عدم توجّه اشكال به اجراء اصل مذكور اينستكه محلّ اصل كه موضوع حكم باشد محرز نيست و بديهى است تا مادامى كه موضوع حكم محرز نباشد حكم بر آن مترتّب نمىگردد چه آنكه ثبوت شيئ براى شيئ فرع ثبوت مثبت له معيّن مىباشد ، پس ثبوت حكم معيّن موقوف است بر ثبوت موضوع معيّن .\r\nمثلا وجوب اتيان بمأمور به و اتيان فعل موقوف است بر ثبوت واجب همانطورى كه وجوب اجتناب از منهى عنه و ترك فعل بر ثبوت نهى توقّف دارد و فرض اينستكه نوع تكليف بطور معيّن معلوم نيست و مردّد بين وجوب و حرمت مىباشد لذا مقتضاى اصل اينستكه با آن آثارى را كه بر هريك از ايندو مترتّب است نفى مىنمائيم .\r\nقوله : اذا لم يلزم مخالفة علم تفصيلى : مرحوم تنكابنى مىفرمايد :\r\nممكنست مراد مرحوم مصنّف از مخالفت ، مخالفت التزامى فقط باشد نه مخالفت عمليّه ولى در عين حال بايد بگوئيم :\r\nفرموده مرحوم مصنّف تنها نسبت به شبهه واحد قابل تصديق است چه آنكه در آن وقايع متعدّدى وجود ندارند تا از تكرار آنها مخالفت عمليّه لازم بيايد ولى در شبهات متعدّد اگر هردو احتمال ترك و طرح شوند و به اباحه اخذ گردد اين معنا يا\r\n\r\n","description":"","footnote":"","page_name":" 670 ","page_number":238},
  {"content":"\r\n\r\nمستلزم مخالفت قطعيّه عمليّه است در صورتى كه شخص در يكى از وقايع فاعل و در واقعه ديگرى تارك باشد و يا مستلزم آنست كه مخالفت قطعيّه عمليّه را تجويز نمائيم در صورتى كه شخص در تمام وقايع يا فاعل بوده و يا تارك باشد و مقصود مرحوم مصنّف از « على وجه تقدّم فى اوّل الكتاب » همين تالى فاسد دوّمى است .\r\nو امكان دارد منظور ايشان از مخالفت ، مخالفت از حيث عمل بوده امّا نه در حقيقت و واقع بلكه در به دو امر اينطور به نظر بيايد .\r\nو در اوّل كتاب مرحوم مصنّف فرمودند :\r\nدر شرع مقدّس مواردى داريم كه خلاف آن را بتوهّم مىاندازد .\r\nسپس فرموده :\r\nالبتّه در اين موارد مىبايد بيكى از امور بطور منع خلو بايد ملتزم شد تا آخر آنچه فرموده‌اند .\r\nبنابراين منظور از « على وجه تقدّم » توجيهاتى است كه در اوّل كتاب ذكر فرموده و مقتضاى آنها اينستكه مخالفت تفصيلى در شرع واقع نشده است .\r\nالبتّه اين احتمال در عبارت مصنّف خالى از بعد نيست .\r\nقوله : فلا حرج فى الفعل : كلمه « حرج » يعنى منع .\r\nقوله : و وجوب الاخذ باحدهما بعينه الخ : معناى آن تخيير بين وجوب و حرمت مىباشد .\r\nقوله : لانّه مخالفة قطعيّة : زيرا وقتى باباحه اخذ شد قصد قربت ديگر ممكن نيست و بدين ترتيب عبادت در خارج اتيان نشده و مخالفت عمليّه صورت مىگيرد .\r\nمتن :\r\nو كيف كان فقد يقال فى محلّ الكلام بالاباحة ظاهرا لعموم ادلّة الاباحة الظّاهريّة مثل قولهم : كلّ شيئ لك حلال .\r\nو قولهم : ما حجب اللّه علمه عن العباد فهو موضوع عنهم .\r\nفانّ كلّا من الوجوب و الحرمة قد حجب عن العباد علمه و غير ذلك من ادلّته حتّى قوله عليه السّلام : كلّ شيئ مطلق حتّى يرد فيه نهى اوامر على رواية الشيخ ، اذا الظّاهر ورود احدهما تفصيلا ، فيصدق هنا انّه لم يرد امر و لا نهى .\r\n\r\n","description":"","footnote":"","page_name":" 671 ","page_number":239},
  {"content":"\r\n\r\nهذا كلّه مضافا الى حكم العقل بقبح المؤاخذة على كلّ من الفعل و الترك ، فانّ الجهل باصل الوجوب علّة تامّة عقلا بقبح العقاب على الترك من غير مدخلية لانتفاء احتمال الحرمة فيه و كذا الجهل باصل الحرمة و ليس العلم بجنس التكليف المردّد بين نوعى الوجوب و الحرمة كالعلم بنوع التكليف المتعلّق بامر مردّد حتّى يقال :\r\nانّ التكليف فى المقام معلوم اجمالا .\r\nو امّا دعوى وجوب الالتزام به حكم اللّه تعالى لعموم دليل وجوب الانقياد للشّرع :\r\nففيها انّ المراد بوجوب الالتزام ان اريد وجوب موافقة حكم اللّه فهو حاصل فيما نحن فيه ، فان فى الفعل موافقة للوجوب و فى الترك موافقة للحرمة ، اذا المفروض عدم توقّف الموافقة فى المقام على قصد الامتثال .\r\nو ان اريد وجوب الانقياد و التّديّن به حكم اللّه فهو تابع للعلم بالحكم فان علم تفصيلا وجب التّديّن به كذلك و ان علم اجمالا وجب التّديّن بثبوته فى الواقع و لا ينافى ذلك التّديّن الحكم باباحته ظاهرا ، اذ الحكم الظّاهرى لا يجوز ان يكون معلوم المخالفة تفصيلا للحكم الواقعى من حيث العمل لا من حيث التديّن به .\r\nترجمه :\r\n\r\nشرح احتمال اخذ باباحه و مدرك و دليل آن\r\nمرحوم مصنّف مىفرماين :\r\nو بهرصورت برخى از اصوليّون باحتمال اخذ باباحه قائل شده و فرموده‌اند :\r\nدر مورد بحث ( دوران امر بين وجوب و تحريم ) مىتوان هردو را طرح كرده و باباحه ظاهرى ملتزم شد و دليل آن عموم ادلّه اباحه ظاهريّه بوده كه مورد بحث را شامل مىشوند مانند :\r\nفرموده معصومين سلام اللّه عليهم اجمعين : كلّ شيئ لك حلال .\r\nو نيز كلام ايشان : ما حجب اللّه علمه عن العباد فهو موضوع عنهم .\r\nتقريب استدلال باينحديث آنست كه :\r\nعلم بهركدام از وجوب و تحريم از عباد و بندگان خدا محجوب است قهرا\r\n\r\n","description":"","footnote":"","page_name":" 672 ","page_number":240},
  {"content":"\r\n\r\nحديث آن را شامل شده و حكم به وضع و رفع هردو احتمال مىنمايد .\r\nو غير اين دو از احاديث و روايات ديگر كه از ادلّه اباحه ظاهرى محسوب مىشوند حتى مىتوان در اينجا بفرموده امام عليه السّلام : كلّ شيئ مطلق حتّى يرد فيه نهى او امر طبق روايتى كه شيخ طوسى عليه الرّحمه نقل نموده استدلال نمود زيرا مقصود از ورود نهى يا امر در اينحديث ورود يكى از ايندو بطور تفصيل و تشخّص مىباشد نه آنكه احتمال هركدام بطور مساوى با ديگرى داده شود چنانچه در مورد بحث امر چنين مىباشد لذا در محلّ كلام مىگوئيم :\r\nصادق است بگوئيم : نه امرى وارد شده و نه نهيى از اينرو التزام باباحه اشكالى ندارد .\r\nعلاوه بر اين ادلّه مىتوان گفت عقل نيز مؤاخذه بر هركدام از فعل و ترك را تقبيح مىكند زيرا جهل باصل وجوب عقلا علّت تامّه است براى قبح عقاب بر ترك بدون اينكه انتفاء احتمال حرمت كوچكترين دخالتى در اين معنا داشته باشد چنانچه جهل باصل حرمت نيز عقلا علّت تامّه است براى قبح عقاب بر فعل بدون اينكه انتفاء احتمال وجوب نقشى اصلا داشته باشد .\r\nو بايد توجّه داشت علم به جنس تكليفى كه مردّد بين دو نوع ( وجوب - حرمت ) است ابدا مانند علم به نوع تكليفى كه تعلّق بامر مردّد گرفته است نمىباشد تا گفته شود :\r\nتكليف در مقام بحث معلوم بوده و متعلّق آن مجهول مىباشد .\r\nو امّا اين ادّعاء كه التزام به حكم اللّه واجب است و دليل آن عموم ادلّه‌اى است كه دلالت دارند بر اينكه انقياد شرع واجب و لازم است .\r\nقابل مناقشه و اشكال بوده چه آنكه در مقابل آن مىگوئيم :\r\nاگر مقصود از « وجوب التزام به حكم اللّه » وجوب موافقت حكم اللّه باشد ، در مورد بحث اينمعنا حاصل است چه آنكه شخص اگر عمل را انجام دهد با وجوب موافقت نموده و در صورت ترك حرمت را موافقت كرده است چه آنكه بحسب فرض موافقت تكليف موقوف بر قصد امتثال نمىباشد .\r\nو اگر مراد از آن وجوب انقياد و لزوم تديّن به حكم اللّه بوده بايد بگوئيم :\r\n\r\n","description":"","footnote":"","page_name":" 673 ","page_number":241},
  {"content":"\r\n\r\nاينمعنا تابع علم به حكم مىباشد لذا اگر حكم تفصيلا معلوم باشد تديّن تفصيلى به آن لازم بوده و در صورت اجمالى بودن علم واجب است شخص به ثبوت واقعى آن متديّن گردد يعنى ملتزم شود به آنچه در واقع هست چه وجوب و چه حرمت .\r\nالبتّه بايد توجّه داشت كه حكم باباحه ظاهرى نمودن با اين تديّن منافاتى ندارد زيرا حكم ظاهرى با حكم واقعى از نظر عمل مخالفتى نداشته تنها مخالفتش بحسب التزام است كه اين نحو از مخالفت اشكالى ندارد .\r\n\r\nشرح مقصود\r\nقوله : على رواية الشيخ : و امّا طبق روايت مشهور كه نقل آن چنين است :\r\nكلّ شيئ مطلق حتّى يرد فيه نهى شامل مورد بحث نبوده بلكه ظاهر در شبهه تحريميّه و بيان حكم آن مىباشد .\r\nمرحوم محقّق بارفروشى مىفرماين :\r\nروايت مذكور حتّى بنا بر نقل مرحوم شيخ الطائفه نيز بطور مطلق شامل محلّ بحث نبوده بلكه تنها در صورتى مىتوان مورد كلام را مشمول آن قرار داد كه احتمال وجوب و حرمت هردو در يك واقعه باشند يعنى شيئ واحدى هم احتمالا متعلّق امر بوده و هم محتملا نهى به آن تعلّق گرفته باشد و امّا اگر هركدام از امر و نهى بشيئى غير متعلّق ديگرى تعلّق گرفته و معناى اين روايت اين باشد كه : حتّى يرد امر فى الشيئ الواجب و نهى فى الشيئ الحرام و در نتيجه مورد روايت دو واقعه مختلف فرض شده باشد البتّه ما نحن فيه را شامل نمىگردد و شايد وجه اينكه مرحوم مصنّف با كلمه « حتّى » تعبير فرموده همين نكته باشد .\r\nقوله : و ليس العلم بجنس التكليف الخ : اين عبارت دفع توهّمى است كه در اينمقام ممكن است بشود و شرح آن چنين است :\r\nتوهّم\r\nعلم بجنس تكليفى كه مردّد بين دو نوع وجوب و حرمت است همچون علم بنوع تكليفى بوده كه متعلّق بامرى باشد مردّد بين دو صنف نظير وجوب نماز در روز\r\n\r\n","description":"","footnote":"","page_name":" 674 ","page_number":242},
  {"content":"\r\n\r\nجمعه كه مردّد بين ظهر و جمعه است پس همانطورى كه تكليف در فرض دوّم اجمالا معلوم بوده و در نتيجه احتياط و جمع بين هردو واجب است مورد كلام نيز عينا همينطور مىباشد لذا چگونه مىتوان هردو احتمال را طرح و به اباحه اخذ نمود .\r\nدفع\r\nاين توهّم صحيح نيست زيرا محلّ كلام از قبيل شك در تكليف بوده نه شك در مكلّف به بخلاف فرض دوّم كه از مصاديق شك در مكلّف به است نه شك در تكليف چه آنكه مراد از شك در تكليف ، شك در نوع آن بوده اگرچه جنس معلوم باشد چنانچه در محلّ كلام امر چنين است در حالى كه فرض دوّم اينطور نبوده و نوع تكليف معلوم مىباشد از اينرو بايد بگوئيم مقايسه ما نحن فيه با فرض مزبور صحيح نيست .\r\nقوله : اذا المفروض عدم توقّف الموافقة الخ : زيرا بحسب فرض هركدام از واجب و حرام محتمل توصّلى بوده كه امتثال آن نياز به قصد قربت ندارد .\r\nقوله : وجب التّديّن به كذلك : كلمه « كذلك » يعنى تفصيلا .\r\nقوله : اذ الحكم الظاهرى لا يجوز : كلمه « لا يجوز » يعنى لا يمكن .\r\nمرحوم محقّق بارفروشى مىفرماين :\r\nدر صدر رساله برائت فرق بين حكم واقعى و ظاهرى و مراد از هريك دانسته شد و اينك مىگوئيم :\r\nبين عمل به حكم ظاهرى منجّز درمرحله ظاهر و بين حكم واقعى كه در محلّش واقع بوده با فرض تحقّق داشتن صفتى كه مقتضى اينحكم است يعنى وجود مصالح و مفاسد هيچ تنافى نمىباشد چه آنكه تنجّز حكم ظاهرى در فرضى است كه حكم واقعى صرفا در مرحله انشاء بوده و بمرتبه فعليّت يا تنجّز نرسيده باشد و پرواضح است در چنين فرضى عمل به حكم ظاهرى موجب امتثال و ابراء ذمّه مىباشد .\r\nبلى ، در صورتى كه بدانيم حكم ظاهرى با حكم واقعى مخالف مىباشد البتّه اعتماد بر آن جايز نبوده و از عمل به آن قطعا امتثال حاصل نمىشود زيرا علم بمخالفت پيدا نمىكنيم مگر بواسطه علم به حكم واقعى منجّز و پس از چنين علمى تكليف\r\n\r\n","description":"","footnote":"","page_name":" 675 ","page_number":243},
  {"content":"\r\n\r\nمنحصرا همان واقع بوده نه حكم ظاهرى كه بحسب فرض با حكم واقعى مخالفت دارد و بايد توجّه داشت كه حكم ظاهرى معلوم المخالفة با حكم واقعى زمانى مضرّ و قادح است كه اين مخالفت از حيث عمل بوده نه التزام چه آنكه مخالفت التزاميّه دليلى بر مضرّ بودنش نداريم و تفكيك بين متلازمين در شرع انور الى ما شاء اللّه فراوان بوده كه اينجا نيز يكى از مواردش مىباشد نظير :\r\nاستصحاب نجاست در آبى كه شك در نجاستش داريم با استصحاب طهارت ملاقى اين آب و نيز مانند :\r\nاقرار زوج به زوجيّت زنى و انكار آن زن زوجيّت اينمرد را لذا زن ظاهرا جايز است با ديگرى ازدواج كند و در عين حال مرد حق ندارد با خواهر اين زن ازدواج نمايد .\r\nمتن :\r\nو منه يظهر اندفاع ما يقال :\r\nانّ الالتزام و ان لم يكن واجبا باحدهما الّا انّ طرحهما و الحكم بالاباحة طرح لحكم اللّه الواقعى و هو محرّم و عليه يبنى عدم جواز احداث القول الثالث اذا اختلف الامة على قولين يعلم دخول الامام عليه السّلام فى احدهما .\r\n\r\nتوضيح الاندفاع\r\nانّ المحرّم و هو الطّرح فى مقام العمل غير متحقّق و الواجب فى مقام التّديّن الالتزام به حكم اللّه على ما هو عليه فى الواقع و هو ايضا متحقّق فى الواقع ، فلم يبق الّا وجوب تعبّد المكلّف و تديّنه و التزامه بما يحتمل الموافقة للحكم الواقعى و هذا ممّا لا دليل على وجوبه اصلا .\r\nو الحاصل :\r\nانّ الواجب شرعا هو الالتزام و التّديّن بما علم انّه حكم اللّه الواقعى و وجوب الالتزام بخصوص الوجوب بعينه او الحرمة بعينها من اللّوازم العقليّة للعلم العادى التفصيلى يحصل من ضمّ صغرى معلومة تفصيلا الى تلك الكبرى ، فلا يعقل وجوده مع انتفائه و ليس حكما شرعيّا ثابتا فى الواقع يجب مراعاته و لو مع الجهل التفصيلى .\r\n\r\n","description":"","footnote":"","page_name":" 676 ","page_number":244},
  {"content":"\r\n\r\nو من هنا يبطل قياس ما نحن فيه بصورة تعارض الخبرين الجامعين لشرائط الحجّيّة الدّالّ احدهما على الامر و الآخر على النهى كما هو مورد بعض الاخبار الواردة فى تعارض الخبرين .\r\nترجمه :\r\n\r\nدفع گفتار برخى از اصوليّون\r\nمرحوم مصنّف مىفرماين :\r\nاز شرح و توضيحى كه داديم ظاهر مىشود كه گفتار برخى از حضرات در اينمقام صحيح نبوده و نمىتوان به آن اعتماد نمود .\r\n\r\nشرح گفتار مزبور\r\nقائل فرموده :\r\nاگرچه التزام بهيچيك از دو احتمال ( وجوب - حرمت ) واجب نيست ولى در عين حال بايد توجّه داشت كه طرح هردو و حكم نمودن باباحه موجب طرح حكم اللّه واقعى بوده كه آن حرام و غير جايز است و اساسا عدم جواز احداث قول ثالث در موردى كه امّت داراى دو قول بوده كه مىدانيم امام معصوم عليه السّلام در يكى از آن دو است بر همين معنا استوار و مبتنى مىباشد .\r\n\r\nتوضيح دفع گفتار مذكور\r\nطرح حكم اللّه در مقام عمل البتّه حرام بوده و ترديدى در آن نيست منتهى بايد بگوئيم از طرح احتمالين و اخذ به اباحه اينمعنا لازم نمىآيد زيرا همانطورى كه قبلا گذشت شخص بعد از طرح احتمال وجوب و حرمت و اخذ باباحه در مقام عمل يا فاعل بوده و يا تارك مىباشد ، اگر فاعل باشد با احتمال وجوب موافقت نموده و در صورت تارك بودن با احتمال حرمت موافقت كرده است پس مخالفت قطعيّه عمليّه كه در حرمتش همگان متّفق بوده و احدى ترديد ندارد ابدا در اينجا لازم نمىآيد .\r\nو امّا بحسب التزام :\r\n\r\n","description":"","footnote":"","page_name":" 677 ","page_number":245},
  {"content":"\r\n\r\nاگر گفته شود : در مقام تديّن التزام به حكم اللّه به همان طورى كه در واقع هست واج و لازم مىباشد .\r\nدر جواب گوئيم : از ملتزم شدن باباحه ظاهرى اينمعنا مخالفت نشده بلكه بايد بگوئيم شخص بعد از طرح احتمالين و التزام باباحه ظاهرى خود را قطعا به آنچه در واقع هست ملتزم مىداند اعمّ از آنكه وجوب بوده يا حرمت باشد و به تعبير ديگر :\r\nمكلّف پس از طرح احتمالين مىگويد :\r\nخداوندا من بهرحكمى كه در واقع جعل فرمودى متلزم هستم چه وجوب و چه حرمت منتهى چون نمىدانم كداميك در حق من جعل شده‌اند بحسب ظاهر بهيچكدام بخصوص ملتزم نشده و در مقام عمل فعل را يا ترك كرده و يا انجام خواهم داد .\r\nبنابراين طبق گفته ما نه مخالفت عمليّه لازم مىآيد و نه مخالفت با التزام به حكم اللّه واقعى .\r\nبلى ، تنها مطلبى كه مستشكل مىتواند ايراد كند اينستكه :\r\nبر مكلّفين واجب است كه به آنچه احتمالا با حكم اللّه واقعى موافق است متديّن و ملتزم شوند از اينرو شخص جاهل در مورد بحث واجب است بيكدام از دو احتمال وجوب يا حرمت متديّن و ملتزم شود زيرا هركدام از ايندو احتمالا با حكم اللّه واقعى مطابق باشد .\r\nدر جواب گوئيم : هيچ دليلى بر لزوم و وجوب اين التزام در دست نيست .\r\n\r\nحاصل كلام\r\nو حاصل كلام آنكه آنچه شرعا واجب بوده و دليل بر آن قائم شده عبارتست از التزام و تديّن بحكمى كه مىدانيم حكم اللّه واقعى است و لزوم التزام بخصوص وجوب يا حرمت از لوازم عقليّه علم عادى تفصيلى است كه اينعلم از ضميمه صغراى معلوم تفصيلى به كبراى مشار اليه حاصل مىشود به اين نحو :\r\nپس از آنكه مكلّف علم تفصيلى بوجوب يا حرمت شيئى پيدا كرد مىگويد :\r\nعلم دارم كه حكم اللّه در اين شيئ وجوب است ( صغرى ) .\r\n\r\n","description":"","footnote":"","page_name":" 678 ","page_number":246},
  {"content":"\r\n\r\nهرحكم اللّه معلومى التزام به آن لازم و واجب است ( كبرى ) .\r\nپس التزام بوجوب اين شيئ لازم و واجب مىباشد ( نتيجه ) .\r\nو چنانچه ملاحظه مىشود نتيجه زمانى بدست آمد كه صغرى معلوم تفصيلى باشد بنابراين با انتفاء و فقدان چنين علمى وجود نتيجه مزبور غير معقول مىباشد و بايد توجّه داشت كه وجوب التزام به حكم اللّه از احكام شرعيّه ثابت در واقع نيست كه مراعاتش لازم باشد حتّى با جهل تفصيلى .\r\nسپس مرحوم مصنّف مىفرماين :\r\nاز اين شرح و توضيحى كه داديم معلوم شد كه ما نحن فيه را نمىتوان به صورتى كه دو خبر جامع الشرائطى كه يكى بشيئى امر و ديگرى از آن نهى مىكند و بدين ترتيب بينشان تعارض واقع شده قياس نمود .\r\n\r\nشرح مقصود\r\nقوله : انّ الالتزام الخ : يعنى التزام بوجوب يا حرمت .\r\nقوله : طرح لحكم اللّه الواقعى : زيرا حكم اللّه واقعى يا وجوب بوده و يا حرمت مىباشد .\r\nقوله : و هو محرّم : ضمير « هو » به طرح حكم اللّه راجع است .\r\nقوله : و عليه يبنى عدم جواز الخ : ضمير در « عليه » به تحريم طرح حكم اللّه راجع است .\r\nقوله : توضيح الاندفاع : حاصل دفع گفتار مذكور اينست كه :\r\nآنچه حرام است طرح حكم اللّه در مقام عمل مىباشد و آن در مورد بحث لازم نمىآيد زيرا مكلّف بعد از اخذ باباحه در مقام عمل يا فاعل بوده و يا تارك مىباشد در صورت فاعل بودن فعلش با وجوب موافق بوده و در فرض تارك بودن ترك با حرمت موافق مىباشد پس در مقام عمل مخالفت قطعيّه با حكم اللّه واقعى غير قابل تحقّق است .\r\nقوله : و هو ايضا متحقّق فى الواقع : ضمير « هو » به الالتزام به حكم اللّه راجع است .\r\nقوله : يحصل من ضمّ صغرى معلومة : ضمير در « يحصل » به علم عادى تفصيلى\r\n\r\n","description":"","footnote":"","page_name":" 679 ","page_number":247},
  {"content":"\r\n\r\nراجع است .\r\nقوله : فلا يعقل وجوده : ضمير در « وجوده » به وجوب التزام راجع است .\r\nقوله : مع انتفائه : يعنى انتفاء علم به صغرى .\r\nقوله : و ليس حكما شرعيّا ثابتا الخ : ضمير در « ليس » به وجوب التزام به حكم اللّه راجع است .\r\nمؤلّف گويد :\r\nمقصود مرحوم مصنّف اينستكه :\r\nوجوب التزام به حكم اللّه خود از احكام شرعيّه واقعيّه همچون احكام شرعيّه فرعيّه عمليّه كه در موضوعات لا به شرط از علم و جهل ثابت هستند نمىباشد تا به منظور احراز واقع احتياط در آن لازم تلقّى گردد .\r\nقوله : و من هنا يبطل قياس ما نحن فيه الخ : مشار اليه « هنا » عدم كون الالتزام حكما شرعيّا ثابتا فى الواقع مىباشد و اين عبارت به منظور دفع توهّمى است كه ممكنست واقع شود و شرح آن چنين است :\r\n\r\nتوهّم\r\nحاصل اين توهّم آنست كه محلّ بحث را بايد با موردى كه دو خبر جامع الشرايط با هم متعارض هستند به اين نحو كه يكى بشيئى امر و ديگرى از آن شيئ نهى كرده قياس نمود زيرا پس از تحقّق واجب و احراز صغرى و ضميمه كبرى به آن وجوب التزام بر آن بارمىگردد .\r\n\r\nشرح و توضيح\r\nبسى واضح و روشن است كه دو خبر جامع الشرائط حجّيّت كه با هم تعارض دارند وقتى مدلول يكى وجوب و ديگرى حرمت بود نسبت بهركدام صغرى محرز و معيّن شده و پس از ضميمه كبرى به آن وجوب التزام بهريك ثابت مىشود و از طرفى چون التزام بمدلول هردو ممكن نيست زيرا جمع بين التزام بوجوب و حرمت شيئ واحد معقول نمىباشد لاجرم به حكم عقل التزام بيكى از آن دو بنحو تخيير لازم است .\r\n\r\n","description":"","footnote":"","page_name":" 680 ","page_number":248},
  {"content":"\r\n\r\nبا توجّه به اين معنا مىگوئيم :\r\nما نحن فيه نيز از همين قبيل مىباشد لذا لزوم التزام بيكى از دو حكم وجوب و تحريم بنحو تخيير ثابت مىباشد و بدين ترتيب حكم كردن باباحه جايز نيست .\r\n\r\nدفع توهّم\r\nمرحوم مصنّف در دفع اين توهّم مىفرماين :\r\nقياس ما نحن فيه به مورد مزبور صحيح نيست و از قبيل قياس مع الفارق مىباشد زيرا حجّيّت هركدام از دو خبر مفروغ عنه بوده و طريقيّت آنها براى رسيدن بواقع واضح و روشن است بخلاف ما نحن فيه زيرا در اينجا مجرّد احتمال وجوب و حرمت است و بدون ترديد احتمال طريقيّت ندارد و همانطورى كه در ابحاث گذشته گفته شد طريق منحصر در علم و ظنّ مىباشد نه شك و احتمال .\r\nمتن :\r\nو لا يمكن ان يقال :\r\nانّ المستفاد منه بتنقيح المناط وجوب الاخذ باحد الحكمين و ان لم يكن على كلّ واحد منهما دليل معتبر معارض بدليل الآخر ، فانّه يمكن ان يقال :\r\nانّ الوجه فى حكم الشّارع هناك بالاخذ باحدهما هو انّ الشّارع اوجب الاخذ بكلّ من الخبرين المفروض استجماعهما لشرائط الحجّيّة ، فاذا لم يمكن الاخذ بهما معا فلابدّ من الاخذ باحدهما و هذا تكليف شرعى فى المسئلة الاصوليّة غير التكليف المعلوم تعلّقه اجمالا فى المسئلة الفرعيّة بواحد من الفعل و الترك بل و لو لا النّصّ الحاكم هناك بالتخيير امكن القول به من هذه الجهة بخلاف ما نحن فيه اذ لا تكليف الّا بالاخذ بما صدر واقعا فى هذه الواقعة و الالتزام به حاصل من غير حاجة الى الاخذ باحدهما بالخصوص .\r\nو يشير الى ما ذكرنا من الوجه قوله عليه السّلام فى بعض تلك الاخبار :\r\nبايّهما اخذت من باب التسليم وسعك .\r\nو قوله عليه السّلام : من باب التسليم ، اشارة الى انّه لمّا وجب على المكلّف التّسليم بجميع ما يرد عليه بالطّرق المعتبرة من اخبار الائمّة عليهم السّلام كما يظهر ذلك\r\n\r\n","description":"","footnote":"","page_name":" 681 ","page_number":249},
  {"content":"\r\n\r\nمن الاخبار الواردة فى باب التسليم لما يرد من الائمّة عليهم السّلام .\r\nمنها : قوله : لا عذر لاحد من موالينا فى التشكيك فيما يرويه ثقاتنا و كان التسليم لكلا الخبرين الواردين بالطّرق المعتبرة المتعارضين ممتنعا وجب التسليم لاحدهما مخيّرا فى تعيينه .\r\nثمّ ، انّ هذا الوجه و ان لم يخل عن مناقشة او منع الّا انّ مجرّد احتماله يصلح فارقا بين المقامين مانعا عن استفادة حكم ما نحن فيه من حكم الشّارع بالتخيير فى مقام التعارض فافهم .\r\nترجمه :\r\nسپس مرحوم مصنّف مىفرماين :\r\nممكن نيست اينطور گفته شود :\r\nآنچه از حكم خبرين متعارضين بتنقيح مناط استفاده مىشود اينستكه اخذ باحد الحكمين واجب است اگرچه بر هركدام از آنها دليل معتبرى كه معارض با دليل ديگر بوده قائم نشده باشد .\r\nزيرا در جواب اين گفتار مىگوئيم :\r\nسرّ اينكه شارع مقدّس در خبرين متعارضين حكم بوجوب اخذ باحدهما على سبيل التخيير فرموده آنست كه عمل بهريك از دو خبرى كه جامع شرائط حجّيّت هستند واجب و لازم است و اين يك تكليف شرعى است كه در مسئله اصولى جعل و در عهده مكلّف نهاده شده و با تكليف شرعى كه معلوم بوده و در مسئله فرعيّه اجمالا بيكى از فعل و ترك تعلّق گرفته مغاير مىباشد .\r\nبلكه مىتوان گفت : اگر نصّى كه در مورد خبرين متعارضين آمده و حكم به تخيير نموده در آنجا صادر نشده بود باز ما به تخيير حكم مىكرديم و جهتش همان است كه اشاره شد .\r\nبخلاف ما نحن فيه زيرا در اينجا هيچ تكليفى نيست مگر اخذ نمودن به آنچه در اين واقعه و حادثه بحسب واقع و نفس الامر صادر گرديده و التزام به آن حاصل بوده بدون اينكه احتياجى به اخذ باحد الحكمين بالخصوص داشته باشيم .\r\n\r\n","description":"","footnote":"","page_name":" 682 ","page_number":250},
  {"content":"\r\n\r\nو امام عليه السّلام در برخى از اخبار مزبور به همين وجه اشاره فرموده‌اند مانند :\r\nبايّهما اخذت من باب التسليم وسعك ( بهركدام از متعارضين از باب تسليم اخذ نمائى در توسعه مىباشى ) .\r\nكلمه « من باب التسليم » اشاره است باينكه :\r\nچون بر مكلّف واجب است در مقابل تمام احكامى كه از طرق معتبره و بوسيله اخبار ائمّه عليهم السّلام وارد شده‌اند تسليم باشد و از طرف ديگر تسليم بودن در مقابل هردو خبرى كه بطرق معتبره وارد شده و با يكديگر تعارض دارند امر ممتنع و غير ممكنى است لاجرم لازم و واجب است يكى را از باب تخيير معيّن نموده و خود را مطيع و منقاد آن قرار دهد تا بدين ترتيب تسليم و انقياد در مقابل حكم شارع در حد امكان تحقّق پيدا كرده باشد .\r\nلازم بتوضيح است : اينكه گفتيم بر مكلّف واجب است در مقابل تمام احكامى كه از طرق معتبره وارد شده‌اند تسليم باشد ، از اخبار وارده در اين باب ( باب تسليم در مقابل آنچه از ائمّه عليهم السّلام صادر شده ) به خوبى بدست مىآيد .\r\nاز جمله : فرموده امام عليه السّلام است :\r\nلا عذر لاحد من موالينا فى التشكيك فيما يرويه ثقاتنا ( احدى از دوستان ما در تشكيك كردن نسبت به آنچه افراد موثق و مورد اطمينان ما نقل مىكنند معذور نمىباشد ) .\r\nو بهرصورت فرق بين دو مسئله خبرين متعارضين و مورد بحث همان وجهى است كه به آن اشاره نموديم .\r\nسپس مرحوم مصنّف مىفرماين :\r\nالبتّه اين وجه اگرچه خالى از مناقشه يا منع نيست ولى در عين حال مجرّد احتمالش براى فارق بودن بين ايندو مقام كافى بوده و بدينوسيله جلو استفاده حكم مسئله مورد بحث از حكم شارع به تخيير در مقام تعارض را منسد مىنمايد .\r\n\r\nشرح مقصود\r\nقوله : و لا يمكن ان يقال الخ : حاصل مقاله اين قائل آنست كه :\r\n\r\n","description":"","footnote":"","page_name":" 683 ","page_number":251},
  {"content":"\r\n\r\nاگرچه امام عليه السّلام در خبرين متعارضين حكم به تخيير فرموده و طرح هردو را اجازه نداده‌اند ولى به تنقيح مناط مىتوان اينحكم را در احتمالين متعارضين كه دليلى بر هيچكدام وجود ندارد نيز اجراء نمود و چنانچه اشارة گفتيم سرّ اين گفتار آنست كه مناط و ملاك در هردو واحد بوده و آن عدم رجحان احدهما بر ديگرى است و واضحتر بگوئيم :\r\nوجه عدم جواز طرح خبرين و لزوم اختيار احدهما در مقام تخيير آنست كه هيچيك بر ديگرى ترجيحى ندارد لاجرم عقل حكم به تخيير مىكند همانطورى كه شارع مقدّس نيز چنين حكم فرموده و پرواضح است كه احتمال وجوب و حرمت نيز وقتى باينگونه بوده و هيچيك بر ديگرى رجحانى نداشته باشد همان عقلى كه در آن مسئله حكم به تخيير نموده و شارع مقدّس نيز بر طبقش حكم فرموده در اينجا نيز تخيير را لازم و طرح هردو و رجوع به اباحه را منهى قرار مىدهد .\r\nقوله : فانّه يمكن ان يقال : حاصل جوابيكه مرحوم مصنّف از مقاله مذكور مىدهند اينستكه :\r\nبين ايندو مقام ( تعارض خبرين و تعارض احتمالين ) فرق است و آن اينستكه :\r\nدر مسئله خبرين متعارضين بحسب فرض هركدام از دو خبر حجّت و واجب الاخذ مىباشند زيرا هركدام از ايندو واجد شرائط حجّيّت هستند بنابراين عمل بهريك فى حد نفسه واجب و لازم است منتهى چون بهردو ممكن نيست اخذ شود لاجرم عمل و اخذ بيكى از آن دو على سبيل التخيير لازم و واجب است و اين وجوب تكليف شرعى است كه در مسئلله اصولى تحقّق پيدا نموده است يعنى : شارع مقدّس اخذ بهرخبر مستجمع شرائط حجّيّت را واجب كرده و اين ايجاب عبارتست از تكليف شرعى كه بمسئله اصولى تعلّق دارد چه آنكه حجّيّت خبر و عدم حجّيّت آن از عوارض و احوال دليل محسوب مىشوند و بهرصورت بايد توجّه داشت كه اين تكليف شرعى غير از تكليف شرعى است كه اجمالا معلوم بوده و متعلّقش فعل مكلّف است و به اين اعتبار از مسائل فرعيّه به حساب مىآيد مانند مسئله مورد بحث ( تعارض احتمالين ) چه آنكه در اينجا تكليفى كه بفعل يا ترك مكلّف تعلّق گرفته اجمالا مسلّم و قطعى است منتهى تردّد در اينستكه كدام نوع اراده شده آيا وجوب تا\r\n\r\n","description":"","footnote":"","page_name":" 684 ","page_number":252},
  {"content":"\r\n\r\nمكلّف موظّف بفعل باشد يا حرمت تا از وى ترك طلب شده باشد .\r\nو خلاصه كلام آنكه در خبرين متعارضين بالقطع و اليقين فقيه بايد بيكى از دو خبر عمل كند و چون هيچيك بر ديگرى رجحانى ندارد وى در عمل بهركدام مخيّر است و اساسا اگر نصّى هم در اينجا نمىبود باز اينطور حكم مىكرديم بخلاف مورد صحبت زيرا در اينجا شخص مكلّف است به آنچه در اين واقعه صادر شده اعمّ از آنكه وجوب بوده يا حرمت و مكلّف طبق تقرير گذشته به حكم صادر از شارع در واقع ملتزم است و آن را طرح نمىكند منتهى مدّعا اينستكه تحقّق اين التزام نيازى به اخذ باحد الاحتمالين بالخصوص ندارد .\r\nو بعبارت روشن‌تر مىتوان فرق ايندو مقام را اينطور تقرير نمود :\r\nمقايسه ما نحن فيه با مسئله خبرين متعارضين قياس مع الفارق است زيرا در تعارض خبرين هيچ چاره‌اى غير از تخيير وجود ندارد چه آنكه اخبار باب تعارض بر آن دلالت مىكنند زيرا پس از آنكه از امام عليه السّلام سؤالاتى شد و پيوسته سائل در صدد كسب وظيفه بوده و اينكه بكداميك از دو خبر متعارض بايد عمل كند و امام عليه السّلام نيز مرجّحاتى را بيان فرموده و او را موظّف باخذ آنها نموده‌اند در پايان سائل فرض مىكند كه خبرين من جميع الجهات با هم متساوى بوده و هيچيك ترجيحى بر ديگرى ندارد لذا امام عليه السّلام در پاسخ اين سؤال كه تكليف اينك چه مىباشد فرمودند :\r\nاذن فتخيّر .\r\nالبتّه اگر اينحكم از شارع مقدّس نيز صادر نمىشد باز چنين حكم مىكرديم زيرا عقل در اينمسئله حاكم به تخيير است بخلاف مسئله ما نحن فيه زيرا در اينجا هيچ تكليفى وجود ندارد مگر لزوم اخذ به آنچه در واقع از شارع صادر شده و بديهى است كه اين اخذ و التزام حاصل بوده بدون اينكه محتاج به اخذ احد الاحتمالين بالخصوص باشيم و بسيار روشن و واضح است كه در اينجا دو تكليف متزاحم با هم وجود ندارد تا مانند مسئله تعارض خبرين حكم به تخيير كنيم و لو اينحكم بمقتضاى حكم عقل باشد .\r\nقوله : هناك : يعنى مسئله تعارض خبرين .\r\n\r\n","description":"","footnote":"","page_name":" 685 ","page_number":253},
  {"content":"\r\n\r\nقوله : غير التكليف المعلوم الخ : مقصود تكليفى است كه در مسئله مورد بحث مىباشد .\r\nقوله : امكن القول به : ضمير در « به » به تخيير راجع است .\r\nقوله : من هذه الجهة : يعنى از اينجهت كه شارع مقدّس عمل بهردو را بر ما واجب كرده و چون امكان عمل بهردو نمىباشد قهرا اجتماع هردو بر مكلّف از باب اجتماع متزاحمين بوده كه عمل بيكى از آن دو لازم و واجب مىباشد .\r\nقوله : و الالتزام به حاصل : ضمير در « به » به ما صدر واقعا راجع است .\r\nقوله : الى ما ذكرنا من الوجه : مقصود از « وجه » حجّيّت هردو خبر و ايجاب عمل بهردو مىباشد .\r\nقوله : انّ هذا الوجه و ان لم يخل عن مناقشة الخ : وجه مناقشه و منع اينستكه بيان مذكور در فرق بين مسئله ما نحن فيه و خبرين متعارضين زمانى صحيح است كه اخبار را از باب سببيّت و موضوعيّت حجّت بدانيم لذا در خبرين متعارضين ملتزم مىشويم كه هردو مشتمل بر مصلحت ملزمه بوده لاجرم وقتى ايندو مصلحت با هم تزاحم كردند و هيچيك از ديگرى آكد نبود مىبايد حكم به تخيير كرده همچون نظائرش ولى اينمسلك از نظر علماء شيعه مرضىّ نبوده بلكه علماء فرق ناجيه قاطبة حجيّت اخبار را از باب طريقيّت مىدانند از اينرو وجه مذكور طبق اين رأى تمام و صحيح نمىباشد زيرا بنابر مسلك طريقيّت حق آنست كه دو خبر متعارض ساقط شده و سپس بايد به اصلى كه با يكى از آن دو موافق است رجوع نمود .\r\nمتن :\r\nو بما ذكرنا يظهر حال قياس ما نحن فيه على حكم المقلّد عند اختلاف المجتهدين فى الوجوب و الحرمة و ما ذكروه فى مسئلة اختلاف الامّة لا يعلم شموله لما نحن فيه ممّا كان الرّجوع الى الثالث غير مخالف من حيث العمل لقول الامام عليه السّلام ، مع انّ عدم جواز الرّجوع الى الثالث المطابق للاصل ليس اتّفاقيّا .\r\nعلى انّ ظاهر كلام الشيخ القائل بالتخيير كما سيجيئ هو ارادة التخيير الواقعى المخالف لقول الامام عليه السّلام فى المسئلة و لذا اعترض عليه المحقّق بانّه لا ينفع التّخيير فرارا عن الرّجوع الى الثالث المطابق للاصل ، لانّ التخيير ايضا طرح لقول\r\n\r\n","description":"","footnote":"","page_name":" 686 ","page_number":254},
  {"content":"\r\n\r\nالامام عليه السّلام و ان انتصر للشيخ بعض بانّ التخيير بين الحكمين ظاهرا و اخذ احدهما هو المقدار الممكن من الاخذ بقول الشّارع فى المقام لكن ظاهر كلام الشيخ قدّس سرّه يا بى عن ذلك .\r\nقال فى العدّة : اذا اختلف الامّة على قولين فلا يكون اجماعا و لاصحابنا فى ذلك مذهبان :\r\nمنهم من يقول اذا تكافئ الفريقان و لم يكن مع احدهما دليل يوجب العلم التفصيلى بانّ المعصوم عليه السّلام داخل فيه سقطا و وجب التمسّك بمقتضى العقل من حظر او اباحة على اختلاف مذاهبهم و هذا القول ليس بقوىّ .\r\nثمّ علّله باطراح قول الامام عليه السّلام ، قال :\r\nو لو جار ذلك لجاز مع تعيين قول الامام عليه السّلام تركه و العمل بما فى العقل .\r\nو منهم من يقول نحن مخيّرون فى العمل باىّ القولين و ذلك يجرى مجرى خبرين اذا تعارضا انتهى .\r\nثمّ فرّع على القول الاوّل جواز اتّفاقهم بعد الاختلاف على قول واحد و على القول الثانى عدم جواز ذلك معلّلا بانّه يلزم من ذلك بطلان القول الآخر و قد قلنا انّهم مخيّرون فى العمل و لو كان اجماعهم على احدهما انتقض ذلك .\r\nو ما ذكره من التفريع اقوى شاهد على ارادة التخيير الواقعى و انكان القول به لا يخلو عن اشكال .\r\nو كيف كان فالظّاهر بعد التأمّل فى كلماتهم فى باب الاجماع ارادتهم بطرح قول الامام عليه السّلام من حيث العمل فتأمّل .\r\nترجمه :\r\nسپس مرحوم مصنّف مىفرماين :\r\nو با شرح و توضيحى كه داديم معلوم شد قياس مورد بحث با حكم مقلّد در موردى كه مجتهدين از نظر فتوى بوجوب و حرمت شيئى با هم اختلاف دارند صحيح نبوده و اين قياس ، قياس مع الفارق مىباشد .\r\nو باز بايد بگوئيم :\r\n\r\n","description":"","footnote":"","page_name":" 687 ","page_number":255},
  {"content":"\r\n\r\nآنچه را كه حضرات در مسئله اختلاف امت بيان كرده و حكمى را كه در آنجا ذكر نموده‌اند معلوم نيست شامل محل كلام بشود .\r\nعلماء در آن مسئله فرموده‌اند :\r\nامّت وقتى بر دو قول اختلاف داشته و ثالثى بين آنها وجود نداشت احداث قول ثالث جايز نيست زيرا اينقول با رأى معصوم عليه السّلام مخالف است .\r\nمىگوئيم :\r\nدر مورد بحث اگر قائل شديم كه طرح هركدام از وجوب و حرمت جايز و مىتوان به اباحه رجوع كرد ، اين رجوع بقول ثالث يعنى اباحه اگرچه مراجعه نمودن به قول ثالث است ولى از حيث عمل هيچ مخالفتى با رأى معصوم عليه السّلام ندارد و عدم جواز احداث قول ثالثى كه علماء در مسئله سابق الذكر به آن فتوى داده‌اند در جائى است كه احداث قول ثالث منجر به مخالفت عمليّه با قول امام عليه السّلام بشود .\r\nاز اين گذشته عدم جواز رجوع بقول ثالث در جائى كه مطابق با اصل باشد امر اجماعى و اتّفاقى نيست تا از مخالفت با آن هراس داشته باشيم .\r\nمضافا باينكه ، ظاهر كلام شيخ الطائفه كه به تخيير قائل هستند و عنقريب انشاء اللّه ذكر خواهد شد اينستكه مرادشان تخيير واقعى است كه قطعا با قول امام عليه السّلام در مسئله مخالفت دارد فلذا مرحوم محقّق در مقام اعتراض بايشان فرموده :\r\nملتزم شدن به اين تخيير موجب خلاصى از محذور رجوع بقول ثالث كه با اصل مطابق است نبوده زيرا تخيير نيز باعث طرح قول امام عليه السّلام مىباشد .\r\nاگرچه برخى در مقام انتصار شيخ برآمده و فرموده‌اند :\r\nتخيير بين دو حكم بحسب ظاهر و اخذ يكى از آن دو مقدار ممكن است از اخذ بقول شارع .\r\nولى در عين حا بايد اعتراف نمود كه ظاهر كل ام شيخ قدّس سرّه از اينمعنا يعنى تخيير ظاهرى آبى بوده و همانطورى كه گفتيم دلالت بر اراده تخيير واقعى دارد .\r\n\r\n","description":"","footnote":"","page_name":" 688 ","page_number":256},
  {"content":"\r\n\r\n\r\nكلام مرحوم شيخ الطائفه در عدّه\r\nمرحوم شيخ الطائفه در كتاب عدّة الاصول مىفرماين :\r\nزمانيكه امّت با هم اختلاف داشته و بينشان دو قول باشد اجماع محقّق نمىباشد و اصحاب و علماء اماميّه در اينجا دو رأى دارند :\r\nبعضى از ايشان مىفرماين :\r\nدو طائفه وقتى با هم اختلاف داشتند و با هيچكدام دليلى نبود كه موجب علم تفصيلى شود باينكه معصوم عليه السّلام داخل در آنها است هردو قول ساقط شده و بر ما واجب است كه بمقتضاى عقل تمسّك نمائيم اعمّ از آنكه مقتضاى عقل را حظر دانسته يا اباحه بدانيم بنا بر اختلافى كه در اين باب مىباشد يعنى گروهى عقل را حاكم به اباحه و دسته‌اى آن را مقتضى حظر مىدانند .\r\nالبتّه اينقول از نظر ما قوى نمىباشد .\r\nسپس وجه عدم قوّت آن را اينطور معرّفى فرموده كه سقوط هردو قول و رجوع بمقتضاى حكم عقل موجب طرح رأى امام عليه السّلام مىباشد .\r\nپس از آن مرحوم شيخ مىفرماين :\r\nو اگر اينمعنا جايز بوده و طرح رأى امام عليه السّلام كه نمىدانيم در كداميك از طرفين نزاع داخل است بدون ايراد باشد پس بايد در صورت معيّن و مشخّص بودنش نيز بتوان آن را ترك كرده و به حكم عقل عمل نمود در حالى كه قطعا جايز نيست .\r\nو برخى ديگر از ايشان مىفرماين :\r\nدر عمل بهريك از دو قول مخيّر هستيم زيرا حكم اينجا همان حكمى است كه در مسئله خبرين متعارضين مىباشد پس همانطورى كه در آنجا حكم تخيير و عمل نمودن بيكى از دو خبر بوده در اينجا نيز مكلّف موظّف است بيكى از دو قول على سبيل التخيير عمل نمايد .\r\nپايان كلام شيخ ( ره ) در عدّه\r\nسپس مرحوم شيخ در مقام تفريع بر هريك از دو قول فرموده :\r\nبر قول اوّل اينمعنا متفرّع است كه :\r\n\r\n","description":"","footnote":"","page_name":" 689 ","page_number":257},
  {"content":"\r\n\r\nتحقّق اتّفاق بعد از اختلاف جايز و ممكنست باينمعنا كه طرفين نزاع امكان دارد بعدا با هم سازش كرده و بالاتّفاق صاحب يك رأى بشوند .\r\nولى بنا بر قول دوّم اين امر ممكن نيست و علّتش آنست كه از اتّفاق بعدى لازم مىآيد كه قول ديگر باطل باشد در حالى كه صاحبان قول دوّم حكم به تخيير كرده بودند يعنى بهريك از دو قول مىتوان عمل كرد و موجب ابراء ذمّه است حال اگر طرفين نزاع بر يكى از دو قول اتّفاق كنند و اين اجماع را صحيح بدانيم لازمه‌اش آنست كه حكم به تخيير نقض مىشود و بطلان قول ديگر ثابت مىگردد .\r\nمرحوم مصنّف مىفرماين :\r\nتفريعى را كه شيخ قدّس سرّه ذكر فرموده‌اند شاهد زنده و قوى است بر اينكه مراد ايشان از تخيير ، تخيير واقعى است اگرچه البتّه اين قول از نظر ما خالى از اشكال نيست ولى خواستيم متذكّر شويم كه مرحوم شيخ نظرشان از تخيير ، تخيير ظاهرى نبوده بلكه واقعى آن را اراده كرده‌اند .\r\nو بهرصورت ظاهرا پس از تأمّل و دقّت در كلمات علماء در باب اجماع بدست مىآيد كه مقصود ايشان از طرح قول امام عليه السّلام ، طرح عملى است نه طرح التزامى .\r\n\r\nشرح مقصود\r\nقوله : قياس ما نحن فيه على حكم المقلّد الخ : يعنى قبلا گفتيم قياس ما نحن فيه به صورت تعارض خبرين قياس مع الفارق است از اين بيان و بطلان اين قياس معلوم مىشود كه قياس ديگرى كه در اينجا صورت گرفته نيز باطل و مع الفارق مىباشد و آن اينستكه ما نحن فيه را به حكم مقلّد در وقتى كه مجتهدين در يك مسئله با هم اختلاف داشته يكى بوجوب و ديگرى بحرمت فتوى داده است قياس نموده‌اند .\r\nتوضيح\r\nهمانطوريكه هركدام از دو خبر متعارض دليل مجتهد براى فتواى او است لذا مخيّر است بهركدام كه بخواهد عمل كند عينا فتواى او دليل است براى مقلّد از اينرو\r\n\r\n","description":"","footnote":"","page_name":" 690 ","page_number":258},
  {"content":"\r\n\r\nمقلّد مخيّر است به فتواى مجتهدى كه حكم بوجوب داده عمل كند يا به فتواى ديگرى كه حكم بحرمت نموده ملتزم شود بنابراين اگر مقلّد را در عمل به فتواى هركدام مخيّر دانستيم در مسئله اينجا نيز بايد بگوئيم حكم تخيير بين احتمالين بوده و طرح هردو و رجوع با اباحه جايز نيست همانطوريكه براى مقلّد طرح قول هردو مجتهد جايز نمىباشد .\r\nقوله : ممّا كان الرّجوع الى الثالث الخ : كلمه « ممّا » بيان است براى « ما نحن فيه » .\r\nقوله : هو ارادة التخيير الواقعى : مقصود از « تخيير واقعى » اينستكه :\r\nمثلا برخى فرموده‌اند فلان شيئ واجب و بعضى ديگر گفته‌اند حرام مىباشد حال اگر كسى بگويد در واقع و نفس الامر حكم اينست كه هم بوجوب مىتوان ملتزم شد و هم بحرمت .\r\nمىگويند وى به تخيير واقعى قائل شده .\r\nو امّا تخيير ظاهرى اينستكه بگوئيم چون واقع و نفس الامر براى ما محرز نيست كه آيا وجوب بخصوص بوده يا حرمت بخصوص لاجرم بهرچه در واقع هست و ما تفصيلا از آن بىاطّلاع هستيم ملتزم مىشويم ولى در مقام ظاهر حكم مىكنيم به تخيير بين يكى از دو قول ، بنابراين در تخيير واقعى مىدانيم كه حكم نفس الامرى و واقعى تخيير بين دو قول بوده ولى در تخيير ظاهرى حكم نفس الامرى يا وجوب بخصوص بوده و يا حرمت بخصوص منتهى ما نمىدانيم كداميك از ايندو مىباشد .\r\nقوله : و ان انتصر للشيخ الخ : مرحوم تنكابنى در ايضاح فرموده :\r\nمقصود از منتصر مرحوم سلطان العلماء در حاشيه معالم مىباشد .\r\nو حاصل انتصار اينستكه مراد شيخ قدّس سرّه از تخيير ، تخيير ظاهرى است نه واقعى .\r\nقوله : يا بى عن ذلك : مشار اليه « ذلك » كلام منتصر يعنى تخيير ظاهرى مىباشد .\r\nقوله : ثمّ علّله : ضمير فاعلى به مرحوم شيخ و ضمير مفعولى به عدم كونه قويّا راجع است .\r\nقوله : و لو جاز ذلك : مشار اليه « ذلك » طرح قول امام عليه السّلام مىباشد .\r\n\r\n","description":"","footnote":"","page_name":" 691 ","page_number":259},
  {"content":"\r\n\r\nقوله : معلّلا بانّه يلزم من ذلك : ضمير در « بانّه » به معناى « شأن » بوده و مشار اليه « ذلك » اتّفاق بعد از اختلاف مىباشد .\r\nقوله : انتقض ذلك : مشار اليه « ذلك » حكم به تخيير مىباشد .\r\nقوله : و ما ذكره من التفريع اقوى شاهد الخ : مرحوم محقّق بارفروشى مىفرماين :\r\nمقصود از « تفريع » تفريع بر قول دوّم مىباشد .\r\nو وجه شهادت اين تفريع بر تخيير واقعى آنست كه :\r\nعدم جواز اتّفاق بعد از اختلاف تنها در صورتى قابل تصور است كه تخيير واقعى باشد چه آنكه طبق اين نظريّه هركدام از دو طرف تخيير حكم شرعى واقعى مىباشند و بديهى است پس از رجوع بيكى از دو طرف و اتّفاق در آن طرف ديگر طرح مىشود در حالى كه فرض اينستكه آن نيز حكم شرعى مىباشد .\r\nو امّا بنا بر تخيير ظاهرى اين محذور پيش نمىآيد .\r\nقوله : و ان كان القول به لا يخلو عن اشكال : مرحوم تنكابنى مىفرماين :\r\nالتزام به تخيير واقعى در غايت اشكال است بلكه اساسا غير معقول مىباشد و تصوير آن ممكن نيست مگر بنا بر تصويب .\r\nقوله : فتأمّل : شايد اشاره باشد باينكه قبول نداريم مقصود حضرات از عدم جواز طرح خصوص طرح عملى باشد بلكه ظاهر كلامشان كه بطور مطلق طرح را ممنوع قرار داده شامل طرح التزامى نيز مىشود .\r\nمتن :\r\nو لكنّ الانصاف انّ ادلّه الاباحد فى محتمل الحرمة ينصرف الى محتمل الحرمة و غير الوجوب و ادلّة نفى التكليف عمّا لم يعلم نوع التكليف لا يفيد الّا عدم المؤاخذة على الترك و الفعل و عدم تعيين الحرمة او الوجوب و هذا المقدار لا ينافى وجوب الاخذ باحدهما مخيّرا .\r\nنعم ، هذا الوجوب يحتاج الى دليل و هو مفقود ، فاللازم هو التّوقّف و عدم الالتزام الّاب الحكم الواقعى على ما هو عليه فى الواقع و لا دليل على عدم جواز خلوّ الواقعة عن حكم ظاهرى اذا لم يحتج اليه فى العمل نظير ما لو دار الامر بين الوجوب و الاستحباب .\r\n\r\n","description":"","footnote":"","page_name":" 692 ","page_number":260},
  {"content":"\r\n\r\nهذا و قد مضى شطر من الكلام فى ذلك فى المقصد الاوّل من الكتاب عند التكلّم فى فروع اعتبار القطع فراجع .\r\nترجمه :\r\n\r\nانصاف مرحوم مصنّف و دليل نبودن ادلّه اباحه براى مسئله مورد كلام\r\nسپس مرحوم مصنّف مىفرماين :\r\nولى انصاف اينستكه بگوئيم ادلّه اباحه در محتمل الحرمة منصرف بموردى هستند كه شيئ محتمل الحرمة و غير الوجوب باشد لذا نمىتوان به آنها در محلّ كلام ( دوران امر بين وجوب و حرمت ) استدلال كرد .\r\nو اگر گفته شود :\r\nبفرض اين انصراف را بپذيريم و ادلّه مزبور را بعنوان دليل مسئله نتوانيم مورد تمسّك قرار دهيم ادلّه نفى تكليف از چيزى كه نوع تكليف در آن معلوم نيست مانند مورد بحث براى ما كافى بوده و به آنها متمسّك مىشويم .\r\nدر جواب مىگوئيم :\r\nاين ادلّه نيز كارگشا و مفيد نمىباشند زيرا مفاد آنها عدم مؤاخذه بر ترك و فعل بخصوص بوده و بعبارت ديگر :\r\nمدلول آنها اينستكه نه حرمت معيّن بوده و نه وجوب .\r\nپرواضح است كه اينمقدار از دلالت با وجوب اخذ باحدهما على سبيل التخيير هيچ منافاتى ندارد .\r\nبلى ، البتّه اين وجوب ( وجوب اخذ باحدهما ) نياز به دليل دارد كه آن نيز مفقود مىباشد بنابراين آنچه در اينجا لازم مىباشد آنست كه توقّف كرده و ملتزم بهيچيك از دو حكم نشده مگر بواقع على ما هو عليه كه از دسترس و احاطه ما خارج است .\r\nاگر اشكال شود :\r\nكه اين رأى مستلزم آنست كه واقعه را از حكم ظاهرى خالى بدانيم و اين جايز نيست .\r\n\r\n","description":"","footnote":"","page_name":" 693 ","page_number":261},
  {"content":"\r\n\r\nدر جواب مىگوئيم :\r\nهيچ دليلى قائم نشده كه خلو واقعه از حكم ظاهرى در جائى كه در مقام عمل نيازى به آن نيست جايز نباشد چنانچه در مورد دوران امر بين وجوب و استحباب نيازى به حكم ظاهرى نبوده و بدون آن عمل صحيحا واقع مىشود .\r\nسپس مرحوم مصنّف مىفرماين :\r\nقبلا در مقصد اوّل از اين كتاب مبحث فروع اعتبار و حجيّت قطع مبلغى در اين‌باره صحبت كرديم كه طالبين براى اطّلاع بيشتر مىتوانند به آنجا رجوع نمايند .\r\n\r\nشرح مقصود\r\nقوله : و لكنّ الانصاف الخ : قبلا مرحوم شيخ در صدر مسئله مورد بحث فرمودند :\r\nمىتوان بادلّه اباحه كه در محتمل الحرمة قائم شده‌اند تمسّك كرد و طرح هركدام از وجوب و حرمت و رجوع به اباحه را تجويز نمود ، اينكه از اين سخن رجوع نموده و مىفرماين :\r\nانصاف اينستكه اين ادلّه قابل تمسّك در اينجا نبوده و منصرف بموردى هستند كه شيئ محتمل است حرام يا غير واجب باشد .\r\nقوله : نعم هذا الوجوب يحتاج الى دليل : مقصود از « هذا الوجوب » وجوب اخذ باحدهما مخيّرا مىباشد .\r\nقوله : و هو مفقود : ضمير « هو » به دليل راجع است .\r\nمؤلّف گويد :\r\nدليل بر تخيير عبارتست از اخبار علاجيّه كه در ذيل آنها امام عليه السّلام فرموده‌اند :\r\nاذن فتخيّر .\r\nقوله : و لا دليل على عدم جواز خلوّ الواقعة عن حكم ظاهرى : مرحوم محقّق بارفروشى مىفرماين :\r\nوجه آنچه مرحوم مصنّف ذكر كرده‌اند ظاهر و روشن است زيرا نه از عقل و نه از نقل دليلى قائم نشده بر امتناع خلوّ واقعه از حكم ظاهرى ، زيرا همانطورى كه قبلا\r\n\r\n","description":"","footnote":"","page_name":" 694 ","page_number":262},
  {"content":"\r\n\r\nگفته شده حكم ظاهرى عبارتست از حكمى كه بملاحظه امارات و طرق مقرّره شرعيّه مظنون مجتهد قرا مىگيرد پس وجود حكم ظاهرى تابع وجود دليلى است كه بر آن دلالت داشته و بكشف ظنّى از آن پرده بردارد و وقتى دليل در مقام بحث مفقود بود پس حكم ظاهرى نيز به تبع آن مفقود مىباشد .\r\nسپس فرموده :\r\nبلى در اخبار بسيارى از پيامبر اكرم صلّى اللّه عليه و آله و سلّم و ائمّه عليهم السّلام اخبارى وارد شده كه دلالت دارند بر عدم خلوّ واقعه از حكم واقعى بلكه اجماع نيز بر آن قائم مىباشد .\r\nو بعضى از مشايخ عصر فرموده :\r\nممكنست بگوئيم : همانطورى كه خلوّ واقعه از احكام واقعيّه جايز نيست خلوّ آن از احكام ظاهريّه نيز جايز نمىباشد زيرا فرض آنست كه فعل و ترك مكلّفين از قبيل فعل و ترك صادر از بهائم نبوده تا خالى از خطاب باشد .\r\nقوله : اذا لم يحتج اليه فى العمل نظير ما دار الامر الخ : مرحوم محقّق بارفروشى مىفرماين :\r\nعدم احتياج به حكم ظاهرى در مقام عمل يا از اينجهت است كه شيئ توصّلى بوده و نيازى به قصد امتثال و طاعت ندارد بلكه مقصود از آن مجرّد فعل مىباشد همچون شستن جامعه و كشتن مشرك و امثال ايندو و يا از اين حيث است كه شيئ تعبّدى بوده ولى مناط و مصحّح حصول امتثال و اطاعت در آن تحقّق مىيابد بدون آنكه محتاج بر حكم ظاهرى باشد مانند موردى كه امر در شيئى دائرمدار بين استحباب و وجوب بوده كه بنا بر مسلك عدم اعتبار قصد وجه و كفايت قصد قربت عبادت در خارج محقّق مىشود .\r\nمتن :\r\nثمّ على تقدير وجوب الاخذ هل يتعيّن الاخذ بالحرمة او يتخيّر بينه و بين الاخذ بالوجوب ؟ وجهان ، بل قولان .\r\nيستدلّ على الاوّل بعد قاعدة الاحتياط حيث يدور الامر بين التّخيير و التّعيين به ظاهر ما دلّ على وجوب التّوقّف عند الشبهة ، فانّ الظّاهر من التّوقّف ترك الدخول\r\n\r\n","description":"","footnote":"","page_name":" 695 ","page_number":263},
  {"content":"\r\n\r\nفى الشبهة .\r\nو بانّ دفع المفسدة اوى من جلب المنفعة ، لما عن النهاية من انّ الغالب فى الحرمة دفع مفسدة ملازمة للفعل و فى الوجوب تحصيل مصلحة لازمة للفعل و اهتمام الشارع و العقلاء بدفع المفسدة اتمّ .\r\nو يشهد له ما ارسل عن امير المؤمنين عليه السّلام من انّ اجتناب السّيّأت اولى من اكتساب الحسنات .\r\nو قوله عليه السّلام : افضل من اكتساب الحسنات اجتناب السّيّأت .\r\nو لانّ افضاء الحرمة الى مقصودها اتمّ من افضاء الوجوب الى مقصوده ، لانّ مقصود الحرمة يتأتّى بالترك سواء كان مع قصد ام غفلة بخلاف فعل الواجب انتهى .\r\nو بالاستقراء ، بنا على انّ الغالب فى موارد اشتباه مصاديق الواجب الحرام تغليب الشارع لجانب الحرمة و مثّل له بايّام الاستظهار و تحريم استعمال الماء المشتبه بالنجس .\r\nترجمه :\r\nسپس مرحوم مصنّف مىفرماين :\r\nبنا بر اينكه اخذ باحد الاحتمالين واجب باشد آيا اخذ بحرمت متعيّن بوده يا مخيّر است بين آن و بين اخذ بوجوب ؟\r\nدو احتمال بلكه دو قول در آن مىباشد :\r\n\r\nاحتمال تعيّن اخذ بحرمت و استدلال بر آن\r\nجهت تثبيت احتمال اوّل بامورى استدلال شده كه ذيلا ذكر مىشوند :\r\nالف : قاعده احتياط چه آنكه در هرموردى كه امر دائرمدار بين تعيين و تخيير باشد احتياط مقتضى است كه به تعيين اخذ شود و در اينجا نيز امر دائر است بين تعيّن اخذ باحتمال حرمت و تخيير بين آن و بين اخذ بوجوب .\r\nب : ظاهر ادلّه‌اى كه در مورد شبهه حكم بتوقّف مىنمايد چه آنكه توقّف على الظاهر يعنى ترك دخول در شبهه و اينمعنا با اخذ باحتمال حرمت منطبق\r\n\r\n","description":"","footnote":"","page_name":" 696 ","page_number":264},
  {"content":"\r\n\r\nمىباشد .\r\nج : دفع مفسده اولى از جلب منفعت است چه آنكه از نهايه نقل شده غالب در حرام دفع مفسده‌اى است كه در فعلش وجود دارد و در وجوب غالب تحصيل مصلحتى است كه ملازم با فعل مىباشد و چون اهتمام شارع و عقلاء به دفع مفسده اتمّ و آكد از جلب مصلحت است لاجرم در هرموردى كه دوران امر بين ايندو باشد جانب دفع مفسده را بر جلب مصلحت ترجيح مىدهند و محلّ كلان نيز از مصاديق همين دوران مىباشد .\r\nو شاهد بر اولويّت دفع مفسده بر جلب مصلحت روايت مرسله‌اى است كه از مولانا امير المؤمنين عليه السّلام نقل شده و آن اينستكه :\r\nاجتناب السّيّأت اولى من اكتساب الحسنات ( دورى از اعمال ناروا بهتر است از تحصيل اعمال حسنه ) .\r\nو نيز فرموده امام عليه السّلام :\r\nافضل من اكتساب الحسنات اجتناب السّيّأت ( برتر و بهتر از تحصيل حسنات دورى از اعمال ناروا مىباشد ) .\r\nو نيز اگر اخذ باحتمال حرمت كنيم به مقصد بهتر مىرسيم تا اخذ باحتمال وجوب نمائيم زيرا مقصود از حرمت مجرّد بوقوع نپيوستن فعل در خارج مىباشد كه اينمعنا به صرف ترك قابل تحقّق است چه با قصد بوده و چه در حال غفلت باشد بخلاف فعل واجب كه بدون قصد تحقّقش در خارج امكان ندارد .\r\nپايان كلام نهايه .\r\nه : استقراء بنا بر اينكه در غالب موارد اشتباه مصداق واجب با حرام شارع مقدّس جانب حرمت را بر وجوب ترجيح داده باشد .\r\nو مثاليكه براى آن ذكر شده ايّام استظهار و تحريم استعمال آب پاك مشتبه به نجس مىباشد .\r\n\r\nشرح مقصود\r\nقوله : وجهان بل قولان : البتّه طبق فرموده برخى از بزرگان از كلام شارح وافيه\r\n\r\n","description":"","footnote":"","page_name":" 697 ","page_number":265},
  {"content":"\r\n\r\nچنين برمىآيد كه قول سوّمى نيز در اينمسئله وجود دارد و آن اينستكه اخذ بوجوب متعيّن باشد .\r\nقوله : يستدلّ على الاوّل : يعنى لزوم اخذ به حرمت .\r\nقوله : بعد قاعدة الاحتياط : تقرير قاعده احتياط و تطبيقش بر مورد بحث اينستكه :\r\nهميشه در موارد دوران امر بين تعيين و تخيير احتياط مقتضى است كه به تعيين اخذ شود زيرا امر از دو حال خارج نيست :\r\nالف : آنكه تكليف تعيين احد المحتملين باشد .\r\nب : آنكه بهركدام كه اخذ كنيم بصواب رفته و مبرء ذمّه باشد .\r\nحال در چنين موقعيّتى اگر به تعيين احد المحتملين ملتزم شويم قطعا برائت ذمّه و امتثال حاصل مىشود زيرا بنا بر شق اوّل عين تكليف بوده و بنا بر شق دوّم اخذ به آن بحسب فرض مبرء ذمّه مىباشد بخلاف اخذ به تخيير زيرا در صورتى كه مكلّف به اخذ به تعيين باشد امتثال تكليف را ننموده‌ايم .\r\nبا توجّه به اين توضيح مىگوئيم :\r\nدر مورد بحث نيز امر چنين است زيرا يا اخذ به خصوص حرمت متعيّن است و يا در اخذ به آن و به وجوب مختاريم .\r\nاحتياط مقتضى است كه بخصوص حرمت اخذ نموده و بر طبقش عمل كنيم زيرا در صورت تعيّن عين مكلّف به را آورده‌ايم و در فرض جواز تخيير باز بمبرء ذمّه اخذ نموده‌ايم .\r\nقوله : و بانّ دفع المفسدة الخ : عطف است به « ظاهر ما دلّ على وجوب الخ » .\r\nقوله : و لانّ افضاء الحرمة الخ : عطف است به « انّ الغالب فى الحرمة دفع مفسدة الخ » .\r\nقوله : انتهى : يعنى انتهى كلام النهاية .\r\nقوله : و بالاستقراء : عطف است به « انّ دفع المفسدة اولى الخ » .\r\nقوله : مثّل له بايّام الاستظهار : مقصود از ايّام استظهار در اينجا سه روز اوّلى است كه زن خون مىبيند و معلوم نيست كه حيض بوده يا خون ديگر مىباشد چه آنكه\r\n\r\n","description":"","footnote":"","page_name":" 698 ","page_number":266},
  {"content":"\r\n\r\nاگر حيض بوده بايد آنچه بر حائض حرام است ترك كند از جمله نمازهاى يوميه را و در غير اين صورت خواندن نماز واجب است حال شارع مقدّس در اين ايّام كه زمان استخبار و آزمايش زن است حكم فرموده باينكه وى جانب حيض را بر عدم حيض مقدّم داشته لاجرم به تروك حائض كه از جمله آنها نماز است مبادرت نمايد و چنانچه ملاحظه مىكنيم نماز در اين ايّام ممكن است واجب بوده و امكان دارد حرام باشد و شارع مقدّس احتمال حرمت را بر وجوب مقدّم فرموده است .\r\nقوله : و تحريم استعمال الماء المشتبه بالنجس : آبيكه معلوم نيست پاك بوده يا نجس باشد استعمالش براى وضوء و يا غسل و يا شرب حرام است با اينكه نجاست و حرمت استعمالش معلوم نيست ولى معذلك شارع مقدّس اين احتمال را بر احتمال مقابلش ترجيح داده است .\r\nمتن :\r\nو يضعّف الاخير بمنع الغلبة و ما ذكر من الامثلة مع عدم ثبوت الغلبة بها خارج عن محلّ الكلام ، فانّ ترك العبادة فى ايّام الاستظهار ليس على سبيل الوجوب عند المشهور و لو قيل بالوجوب فلعلّه لمراعات اصالة بقاء الحيض و حرمة العبادة .\r\nو امّا ترك غير ذات الوقت العبادة بمجرّد الرؤية فهو للاطلاقات و قاعدة كلّما امكن و الّا فاصالة الطهارة و عدم الحيض هى المرجع .\r\nو امّا ترك الانائين المشتبهين فى الطهارة فليس من دوران الامر بين الواجب و الحرام لانّ الظّاهر كما ثبت فى محلّه انّ حرمة الطهارة بالماء النجس تشريعيّة لا ذاتيّة و انّما منع من الطهارة مع الاشتباه لاجل النّصّ مع انّها لو كانت ذاتيّة فوجه ترك الواجب و هو الوضوء ثبوت البدل له و هو التيمّم كما لو اشتبه اناء الذهب بغيره مع انحصار الماء فى المشتبهين .\r\nو بالجملة فالوضوء من جهة ثبوت البدل له لا يزاحم محرّما مع انّ القائل بتغليب جانب الحرمة لا يقول بجواز المخالفة القطعيّة فى الواجب لاجل تحصيل الموافقة القطعية فى الحرام ، لانّ العلماء و العقلاء متّفقون على عدم جواز ترك الواجب تحفّظا عن الوقوع فى الحرام ، فهذا المثال اجنبىّ عمّا نحن فيه قطعا .\r\n\r\n","description":"","footnote":"","page_name":" 699 ","page_number":267},
  {"content":"\r\n\r\nترجمه :\r\n\r\nاشكال مرحوم مصنّف در استدلال اخير\r\nمرحوم مصنّف مىفرماين :\r\nاستدلال اخير ضعيف و غير قابل استناد است چه آنكه قبول نداريم شارع مقدّس در غالب موارد جانب حرمت را بر طرف وجوب غلبه داده باشد .\r\nو امّا مثالهائيكه بعنوان نمونه ذكر شد بايد بگوئيم :\r\nاوّلا : تعداد آنها باندازه‌اى نيست كه ادّعاى غلبه را با آنها بتوان اثبات نمود .\r\nو ثانيا : اين امثله از محلّ كلام خارج هستند :\r\nامّا ترك عبادت در ايّام استظهار :\r\nبايد بگوئيم ترك عبادت در ايّام استظهار از نظر مشهور واجب نيست بلكه مستحب بوده و بدين ترتيب از محلّ استشهاد خارج است .\r\nو بفرض اين ترك واجب باشد مىگوئيم :\r\nوجوب ترك و حرمت صلوة نه بخاطر تغليب جانب حرمت بر وجوب است بلكه شايد بخاطر رعايت اصالة بقاء الحيض و حرمت عبادت مىباشد .\r\nو امّا ترك زن غير صاحب عادت وقتيّه عبادت را بمجرّد رؤيت خون :\r\nمىگوئيم اين ترك نيز نه بخاطر تغليب جانب حرمت بر وجوب باشد بلكه علّتش اطلاقات و نيز قاعده امكان مىباشد و الّا اگر اين اطلاقات و قاعده مزبور را در نظر نگيريم اصالة الطهاره و اصالة الحيض مرجع بوده و بر طبق ايندو اصل زن مكلّف به خواندن نماز مىباشد .\r\nو امّا مثال ترك انائين مشتبهين :\r\nبعد بگوئيم ترك ايندو ظرف نيز مستند به تغليب جانب حرمت بر وجوب نمىباشد بلكه اساسا در اينمثال دوران امر بين واجب و حرام نيست زيرا همانطورى كه در محلّش مقرّر است ظاهرا حرمت تحصيل طهارت با آب نجس ، حرمت تشريعى بوده نه ذاتى و بحث ما در حرمت ذاتى است .\r\nو امّا اينكه از تحصيل طهارت با آب مشتبه به نجس ممنوع هستيم جهتش\r\n\r\n","description":"","footnote":"","page_name":" 700 ","page_number":268},
  {"content":"\r\n\r\nآنست كه در اين باب نصّ وارد شده و ابدا اينحكم مستند بقاعده تغليب جانب حرمت بر وجوب نمىباشد .\r\nاز اين گذشته حرمت طهارت با آب نجس بفرض ذاتى باشد سرّ ترك واجب يعنى وضوء اينستكه براى آن بدل مىباشد و آن تيمّم است و مثال آن اينستكه آب وضوء در دو ظرفى است كه يكى از آن دو طلا و ديگرى غير طلا است و از هم ممتاز نمىباشند .\r\nو خلاصه كلام آنكه وضوء از حيث اينكه واجب ذو البدل است هرگز با حرام مزاحم نمىباشد لذا در تعارضش با حرام ، قطعا حرام بر آن مقدّم بوده و وضوء ساقط و بجايش بدل آن كه تيمّم است قرار مىگيرد .\r\nاز اين گذشته كسانى كه قائلند به تغليب جانب حرمت بر وجوب هرگز مخالفت قطعيّه با واجب را بخاطر تحصيل موافقت قطعيّه با حرام تجويز نمىكنند زيرا علماء و عقلاء جملگى متّفقند بر اينكه جايز نيست واجبى را ترك نمود بخاطر رهائى از وقوع در حرام ، بنابراين مثال مذكور از ما نحن فيه بطور قطع اجنبى مىباشد .\r\n\r\nشرح مقصود\r\nقوله : و يضعّف الاخير بمنع الغلبة : استدلال اخير عبارت بود از تمسّك به استقراء و اثبات اينمعنا كه در غالب موارد اشتباه حرام به واجب ، جانب حرام بر واجب مقدّم مىشود .\r\nو حاصل جواب از اين استدلال آنست كه :\r\nاگر مراد از « استقراء » ، استقراء تام باشد هم غلبه را منع كرده و هم تحقّق چنين استقرائى را انكار مىنمائيم .\r\nو امّا اينكه تغليب حرمت بر وجوب در بعضى موارد ثابت است مقتضى تحقّق استقراء ناقص هم نيست چه رسد به استقراء تام .\r\nو اگر منظور از « استقراء » ، استقراء ناقص است :\r\nاوّلا : غلبه را قبول نمىكنيم به همان بيانى كه گذشت .\r\nو ثانيا : بفرض تسليم آن حجّيتش را منكر هستيم چه آنكه دليلى بر حجّيت\r\n\r\n","description":"","footnote":"","page_name":" 701 ","page_number":269},
  {"content":"\r\n\r\nمطلق ظنّ در احكام شرعيّه نداريم على الخصوص كه ظنّ بحدّ اطمينان نرسد .\r\nقوله : فانّ ترك العبادة فى ايّام الاستظهار الخ : زنانى كه عادت وقتيه ندارند ايّام استظهارشان دو نوبت است :\r\nالف : سه روز اوّل رؤيت خون .\r\nب : ايّام بعد از عادت عدديّه تا ده روز كامل شود .\r\nمثلا اگر زنى هفت روز عادت عدديّه داشته ولى از نظر وقت صاحب عادت نمىباشد اگر فى المثل روز اوّل ماه خون ديد سه روز بايد احتياط كند و بعد از جريان خون و تجاوزش از سه معلوم مىشود حائض بوده اين سه روز را ايّام استظهار خوانند .\r\nحال اگر خون به مقدار عادت يعنى هفت روز آمد و از آن گذشت زن پس از اتمام عادت عدديّه در صورت ادامه داشتن خون بايد تا اكمال ده روز باز احتياط كند حال اگر رأس ده روز خون قطع شد معلوم مىشود تمام خونها حيض بوده و اگر از آن گذشت كشف مىشود كه آنچه خون بعد از عادت آمده استحاضه بوده بنابراين در مثال فوق اگر خون زن پس از اتمام هفت روز ادامه داشت تا روز دوازدهم ، پنج روز بعد از عادت استحاضه است و بهرحال سه روزى را كه زن بعد از عادت تا ده روز احتياط مىكند نيز ايّام استظهار خوانند .\r\nبا توجّه به اين توضيح مختصر و كوتاه مىگوئيم :\r\nمقصود مرحوم مصنّف از « ايّام استظهار » در اينجا بقرينه بيانى كه در ذيل مرقوم فرموده‌اند ايّام استظهار بعد از عادت مىباشد .\r\nقوله : اصالة بقاء الحيض : زيرا خون در زمان عادت قطعا حيض بوده حال در خون بعد از عادت و قبل از ده روز اگر شك شود استصحاب بقاء حيض كه اصل موضوعى بوده و استصحاب حرمت عبادت كه اصل حكمى است هردو جارى مىباشند .\r\nقوله : و امّا ترك غير ذات الوقت الخ : مقصود ترك نماز در ايّام استظهار اوّل عادت مىباشد .\r\nقوله : و قاعدة كلّما امكن : يعنى قاعده : كلّ دم يمكن ان يكون حيضا فهو حيض .\r\nقوله : فليس من دوران الامر بين الواجب و الحرام : مرحوم محقّق بارفروشى\r\n\r\n","description":"","footnote":"","page_name":" 702 ","page_number":270},
  {"content":"\r\n\r\nمىفرماين :\r\nمصنّف عليه الرّحمه با اين عبارت اشاره كرده‌اند باينكه مثال انائين مشتبهين از محلّ نزاع خارج است زيرا صحبت در جائى است كه امر دائر بين وجوب و حرمت ذاتى باشد نه آنكه حرمت در آن تشريعى محسوب شود چه آنكه در اين صورت دوران بين واجب و جائز مىگردد و شرح آن اينستكه :\r\nحرمت طهارت با ب نجس ذاتى نبوده بلكه تشريعى است و حرامى كه حرمتش از جهت تشريع باشد در صورتى كه موجب تحقّق تشريع و بدعت نباشد جائز الفعل است و بدون ترديد احتياط بر حرمت تشريعيّه وارد بوده و موضوع آن را مرتفع مىسازد زيرا غرض از آن استدراك و اتيان محتمل الواقع مىباشد نه تديّن و التزام به چيزى كه واقع نيست بعنوان اينكه واقع بوده تا مستلزم تشريع باشد ، بنابراين مقتضاى قاعده اينستكه وضوء گرفتن با آبيكه در دو ظرف مشتبه هست جايز مىباشد منتهى برخى از اخبار ما را از آن نهى فرموده فلذا در موردى كه آب مطلق با آب مضاف مشتبه باشد حكم اينستكه با هركدام بايد وضوء گرفت با اينكه وضوء ساختن با آب مضاف به اعتقاد اينكه حكم واقعى جواز توضوء با آن مىباشد تشريع و بدعت به حساب مىآيد ولى چون غرض متوضئ از گرفتن وضوء استدراك واقع مىباشد حرمت از آن مرتفع است .\r\nو خلاصه كلام آنكه احتياط بر حرمت تشريعى وارد بود و رافع موضوع آن است فلذا شيخنا النجفى در كتاب جواهر الكلام در مسئله انائين مشتبهين فرموده :\r\nاز حيث اينكه نسبت به وضوء گرفتن با آب نجس نهى شده‌ايم لازم و واجب است از هردو فرد اجتناب كنيم ولى از حيث اينكه وضوء با آب طاهر واجب مىباشد مىبايد با هردو وضوء بگيريم .\r\nو نظير آن آب مطلقى است كه با مضاف مشتبه شده و نيز جامه طاهرى است كه با نجس مشتبه باشد .\r\nسپس مرحوم بارفروشى پس از نقل عباراتى ديگر از مرحوم صاحب جواهر اين فقره را از ايشان نقل نموده :\r\nو امّا اگر حرمت ذاتى باشد حكم عكس اوّل است يعنى مراعات حرمت بر مراعات وجوب مقدّم مىباشد مانند مواردى كه بين واجب و حرام تعارض واقع شده است و شاهد بر\r\n\r\n","description":"","footnote":"","page_name":" 703 ","page_number":271},
  {"content":"\r\n\r\nآن اخبار و كلام اصحاب بوده بلكه بواسطه تتبّع د اخبار و احاديث به آنچه گفتيم قطع حاصل مىشود .\r\nقوله : فوجه ترك الواجب و هو الوضوء الخ : مرحوم محقّق بارفروشى مىفرماين :\r\nمصنّف عليه الرّحمه با اين عبارت اشاره فرموده است باينكه مسئله انائين از محلّ كلام خارج است باعتبار اينكه تغليب جانب حرمت بر وجوب از جهت دوران امر بين ايندو نيست بلكه از اين حيث است كه براى وضوء بدل يعنى تيمّم مىباشد .\r\nقوله : مع انّ القائل بتغليب الخ : غرض مرحوم مصنّف از اين عبارت بشهادت برخى از محشّين آنست كه :\r\nمثال انائين از محلّ صحبت خارج است زيرا كلام ما در موردى است كه دوران بين احتمال تحريم و وجوب باشد در حالى كه مسئله انائين از قبيل دوران امر بين واجب و حرام است و شاهد ما بر اينمدّعا اينستكه :\r\nمستدلّ كه با استقراء استدلال خود را تحكيم بخشيده و قائل است به تغليب جانب حرمت بر وجوب ابدا قائل نيست كه مخالفت قطعيّه در واجب به منظور تحفّظ از وقوع در حرام جايز است و بدون ترديد تغليب جانب حرمت در مثال انائين موجب مخالفت قطعيّه در واجب مىباشد بخلاف موردى كه كلام در دوران امر بين احتمال وجوب و تحريم باشد چه آنك تغليب جانب حرمت در آن موجب مخالفت قطعيّه مزبور نيست لذا استدلال باستقراء صحيح و تمام نيست .\r\nمتن :\r\nو يضعّف ما قبله بانّه يصلح وجها لعدم تعيين الوجوب لا لنفى التخيير .\r\nو امّا اولويّة دفع المفسدة فهى مسلّمة ، لكنّ المصلحة الفائتة به ترك الواجب ايضا مفسدة و الّا لم يصلح للالزام ، اذ مجرّد فوت المنفعة عن الشخص و كون حاله بعد الفوت كحاله فيما قبل الفوت لا يصلح وجها لالزام شيئ على المكلّف ما لم يبلغ حدّا يكون فى فواته مفسدة و الّا لكان اصغر المحرّمات اعظم من ترك اهمّ الفرائض مع انّه جعل ترك الصّلوة اكبر الكبائر .\r\nو بما ذكر يبطل قياس ما نحن فيه على دوران الامر بين فوت المنفعة الدّنيويّة و ترتّب المضرّة الدّنيويّة ، فانّ فوات النفع من حيث هو نفع لا يوجب ضررا .\r\n\r\n","description":"","footnote":"","page_name":" 704 ","page_number":272},
  {"content":"\r\n\r\nو امّا الاخبار الدّالّة على التّوقّف فظاهرة فيما لا يحتمل الضرر فى تركه كما لا يخفى .\r\nو ظاهر كلام السّيّد الشّارح للوافية جريان اخبار الاحتياط ايضا فى المقام و هو بعيد .\r\nترجمه :\r\n\r\nتضعيف استدلال ما قبل استقراء و عدم اعتماد به آن\r\nسپس مرحوم مصنّف مىفرماين :\r\nو استدلال ما قبل استقراء نيز ضعيف و غير قابل اعتماد است چه آنكه اين دليل براى اثبات عدم تعيين احتمال وجوب كارساز و نافع است و امّا اينكه بتوان با آن تخير بين احتمالين را نفى نمود ابدا چنين نمىباشد .\r\n\r\nجواب از استدلال به اولويّت دفع مفسده\r\nو امّا اولويّت دفع مفسده از جلب مصلحت :\r\nبايد بگوئيم اينمعنا امر مسلّم و حتمى است ولى بايد گفت مصلحتى كه بواسطه ترك واجب از دست مىرود نيز مفسده محسوب مىشود چه آنكه اگر اينطور نباشد فعل براى وجوب و الزام صلاحيّت ندارد زيرا واجب بفعلى گويند كه در تركش مفسده بوده نه آنكه صرفا در انجامش مصلحت و منفعت باشد چه آنكه مجرّد فوت منفعت از شخص و اينكه حال او بعد از فوت همچون حال وى نسبت بقبل از فوت باشد نمىتواند وجه براى الزام و ايجاب شيئ براى مكلّف قرار داده شود مگر آنكه بحدّى برسد كه در فوات آن مفسده باشد و در غير اين صورت بايد كوچكترين محرّمات از ترك اهمّ فرائض عظيم‌تر به حساب آيد در حالى كه چنين نيست چه آنكه مىبينيم ترك نماز از بزرگترين كبائر قرار داده شده .\r\nسپس مرحوم مصنّف مىفرماين :\r\nو از شرح و توضيحى كه داديم معلوم شد قياس محلّ كلام به دوران امر بين فوت منفعت دنيوى و ترتّب ضرر دنيوى و اينكه دفع ضرر دنيوى بر جلب منفعت مقدّم است باطل مىباشد زيرا در اينجا فوت منفعت دنيوى از حيث اينكه نفع و ربح است ضرر به حساب نمىآيد بخلاف فوت منفعت اخروى كه نفس اين فوت مفسده به حساب مىآيد .\r\n\r\n","description":"","footnote":"","page_name":" 705 ","page_number":273},
  {"content":"\r\n\r\nو امّا اخبارى كه دلالت بر توقّف دارند بايد بگوئيم :\r\nظاهرا ناظر بمواردى بوده كه در ترك شيئ احتمال ضرر نباشد .\r\nو از ظاهر كلام سيّد شارح وافيه اين‌طور بدست مىآيد كه اخبار احتياط در مقام بحث نيز جارى مىباشند ولى به نظر ما اينكلام بعيد است .\r\n\r\nشرح مقصود\r\nقوله : و يضعّف ما قبله الخ : ضمير در « قبله » به اخير راجع بوده و مراد از « ما قبل اخير » اين استدلال است كه مستدلّ گفت : لانّ افضاء الحرمة الى مقصودها اتمّ .\r\nقوله : لعدم تعيين الوجوب : يعنى اين استدلال مدّعاى مستدلّ كه تعيين اخذ باحتمال حرمت باشد را اثبات نمىكند همانطورى كه نفى تخيير بين حرمت و وجوب را نيز نمىنمايد بلكه صرفا از آن اين معنا استفاده مىشود كه احتمال وجوب متعيّن نيست .\r\nقوله : مع انّه جعل ترك الصّلوة اكبر الكبائر : چنانچه از بسيارى اخبار اينمعنا استفاده مىشود از جمله در روايتى آمده است :\r\nانّ بين العبد و بين الكفر ترك الصّلوة .\r\nيا در حديث ديگر وارد شده :\r\nانّ من اعطى على تارك الصّلوة بلقمة او كسوة فكانّما قتل سبعين نبيّا اوّلهم آدم و آخرهم محمّد صلّى اللّه عليه و آله و سلّم .\r\nقوله : و بما ذكر يبطل قياس ما نحن فيه الخ : مقصود از « ما نحن فيه » فرضى است كه دوران بين فوت منفعت اخروى و ترتّب مضرّت اخروى مىباشد .\r\nمرحوم محقّق بارفروشى مىفرماين :\r\nوجه بطلان اين قياس واضح و روشن است زيرا كلام در جائى است كه امر بين وجوب و تحريم دائر باشد و قياس موردى كه امر در آن بين فوت منفعت دنيوى و ترتّب مضرّت دنيوى باشد قياس مع الفارس مىباشد زيرا در فوت منفعت دنيوى ضرر نيست بخلاف مورد كلام چه آنكه در ترك واجب ضرر است همانطوريكه در فعل حرام ضرر مىباشد .\r\nقوله : فانّ فوات النفع : يعنى نفع دنيوى .\r\nقوله : و امّا الاخبار الدّالّة على التّوقّف الخ : اين عبارت دفع توهّمى است كه ممكنست در\r\n\r\n","description":"","footnote":"","page_name":" 706 ","page_number":274},
  {"content":"\r\n\r\nاينمقام بشود :\r\nو شرح وهم و دفع چنين است :\r\nتوهّم\r\nمقتضاى اخبار توقّف ترجيح جانب حرمت بر وجوب و تعيّن اخذ بحرمت مىباشد چنانچه مستدلّ نيز در اوّل استدلالش به همين اخبار تمسّك جست .\r\nجواب\r\nاخبار توقّف شامل مقام بحث نمىشوند زيرا ظاهرا مورد آنها فرضى است كه در ترك شيئ احتمال ضرر نباشد و به تعبير ديگر :\r\nمجراى اين اخبار موردى است كه دار الامر بين الحرمة و غير الوجوب لذا نمىتوان حكم محلّ كلام كه دوران امر بين وجوب و حرمت است را از آنها استفاده كرد .\r\nقوله : جريان اخبار الاحتياط : يعنى اخبار توقّف .\r\nقوله : و هو يعيد : وجه بعد همان است كه در دفع توهّم مذكور ايراد نموديم .\r\nمتن :\r\nو امّا قاعده الاحتياط عند الشكّ فى التخيير و التعيين فغير جار فى امثال المقام ممّا يكون الحاكم فيه العقل ، فانّ العقل امّا ان يستقلّ بالتخيير و امّا ان يستقلّ بالتعيين فليس فى المقام شك على كلّ تقدير و انّما الشك فى الاحكام التوقيفيّة الّتى لا يدركها العقل الّا ان يقال :\r\nانّ احتمال ان يرد من الشّارع حكم توقيفى فى ترجيح جانب الحرمة و لو لاحتمال شمول اخبار التّوقّف لما نحن فيه كاف فى الاحتياط و الاخذ بالحرمة .\r\nترجمه :\r\n\r\nجواب مرحوم مصنّف از استدلال بقاعده احتياط در دوران امر بين تعيين و تخيير\r\nسپس مرحوم مصنّف مىفرماين :\r\nو امّا قاعده احتياط در دوران امر بين تعيين و تخيير :\r\n\r\n","description":"","footnote":"","page_name":" 707 ","page_number":275},
  {"content":"\r\n\r\nبايد بگوئيم اينقاعده در امثال مرد بحث جارى است زيرا حاكم در اين گونه موارد عقل است چه آنكه عقل يا مستقلّا به تخيير حكم نموده و يا به تعيين ، بنابراين در اينمقام شك و ترديدى نيست تا به صورت دوران طرح گردد بلكه شك و ترديد در احكام توقيفيّه‌اى است كه عقل آنها را درك نمىكند مگر آنكه گفته شود :\r\nاحتمال دارد از شارع مقدّس در ترجيح جانب حرمت بر وجوب حكم توقيفى صادر شده باشد و لو منشاء اين احتمال اخبار توقّف و شمولشان نسبت بمورد بحث باشد و همين احتمال كافى است در جريان قاعده احتياط مذكور و اخذ نمودن به احتمال حرمت .\r\nمتن :\r\nثمّ لو قلنا بالتخيير فهل هو فى ابتداء الامر فلا يجوز له العدول عمّا اختارا و استمرّ فله العدول مطلقا او به شرط البناء على الاستمرار وجوه .\r\nو يستدلّ للاوّل بقاعدة الاحتياط و استصحاب الحكم المختار و استلزام العدول للمخالفة القطعيّة المانعة عن الرّجوع الى الاباحة من اوّل الامر .\r\nو يضعّف الاخير بانّ المخالفة القطعيّة فى مثل ذلك لا دليل على حرمتها كما لو بدا للمجتهد فى رأيه او عدل المقلّد عن مجتهده بعذر من موت او جنون او فسق او اختيار على القول بجوازه .\r\nو يضعّف الاستصحاب بمعارضة استصحاب التخيير الحاكم عليه .\r\nو يضعّف قاعدة الاحتياط بما تقدّم من انّ حكم العقل بالتخيير عقلى لا احتمال فيه حتّى يجرى فيه الاحتياط و من ذلك يظهر عدم جريان استصحاب التخيير اذ لا اهمال فى حكم العقل حتّى شك فى بقائه فى الزمان الثانى .\r\nفالاقوى هو التخيير الاستمرارى لا للاستصحاب بل لحكم العقل فى الزمان الثانى كما حكم به فى الزّمان الاوّل .\r\nترجمه :\r\n\r\nاخذ به تخيير و حكم آن\r\nسپس مرحوم مصنّف مىفرماين :\r\nاگر قائل به تخيير بين وجوب و حرمت شديم اين سؤال طرح مىشود :\r\nآيا حكم به تخيير در ابتداء امر بوده لذا پس از اختيار احد الاحتمالين عدول از آن ديگر\r\n\r\n","description":"","footnote":"","page_name":" 708 ","page_number":276},
  {"content":"\r\n\r\nجايز نيست يا اينحكم مستمرّ مىباشد در نتيجه از حكمى كه ابتداء اختيار شده مىتوان عدول كرد و بعبارت ديگر :\r\nآيا تخيير ابتدائى است يا استمرار مىباشد ؟\r\nبايد بگوئيم : احتمالات و وجوهى گفته شده به اين شرح :\r\nالف : حكم به تخيير ابتدائى است در نتيجه عدول بعدا جايز نيست .\r\nب : حكم به تخيير استمرارى است و عدول بعدا مطلقا جايز است .\r\nج : حكم به تخيير استمرارى است ولى در صورتى عدول از مختار اوّل جايز است كه از ابتداء بناء بر استمرار تخيير گذارده شده باشد .\r\n\r\nاستدلال براى احتمال اوّل\r\nمرحوم مصنّف مىفرماين :\r\nبراى تثبيت احتمال اوّل بوجوهى استدلال شده كه ذيلا نقل مىشوند :\r\n1 - قاعده احتياط .\r\n2 - استصحاب حكمى كه ابتداء اختيار شده .\r\n- عدول از حكم مختار به حكم ديگر مستلزم مخالفت قطعيّه بوده كه اينمعنا از ابتداء مانع بود از رجوع به اباحه .\r\n\r\nتضعيف ادلّه احتمال اوّل\r\nدر تضعيف استدلال اخير مىتوان گفت بر حرمت مخالفت قطعيّه در مثل چنين موردى هيچ دليلى نداريم چنانچه در اشباه و نظائر آن اين گونه مخالفت واقع شده بدون اينكه مورد انتقاد و اشكال واقع شده باشند مانند اينكه مجتهدى در مسأله‌اى فتوى بحرمت شيئى داد و خود و مقلّدينش مدتى آن شيئ را ترك كرده و سپس رأيش تغيير كرده و فتوى بجواز يا وجوب آن شيئ داد ، پرواضح است پس از عمل به فتواى جديد مخالفت قطعيّه در خارج صورت مىگيرد ولى احدى اينمعنا را در اينجا مورد اشكال قرار نداده است يا نظير اينكه مقلّدى از مجتهد خود بواسطه عذرى از اعذار همچون مرگ يا جنون و يا فسق و يا اساسا بدون جهتى از جهات عدول نمود و\r\n\r\n","description":"","footnote":"","page_name":" 709 ","page_number":277},
  {"content":"\r\n\r\nبه فتواى مجتهد ديگر عمل كرد كه با مجتهد اوّل اختلاف نظر دارد ، در اينجا نيز پس از اينكه مقلّد به فتواى مجتهد جديد عمل نمود و رأى وى با مجتهد قبلى مخالفت داشت قطعا مخالفت عمليّه تحقّق پيدا مىكند با اينكه اينمعنا مورد اعتراض كسى واقع نشده .\r\nو در تضعيف دليل دوّم يعنى استصحاب مىتوان گفت :\r\nاين استصحاب معارض است با استصحاب تخيير كه بر استصحاب اوّل حاكم است .\r\nو امّا قاعده احتياط :\r\nدر تضعيف قاعده احتياط به همان بيان سابق الذكر متمسّك شده و مىگوئيم :\r\nحكم عقل به تخيير عقلى بوده و جاى هيچ ترديد و احتمالى در آن نبوده تا احتياط جارى شود و از اين بيان معلوم مىشود كه استصحاب تخيير نيز در اينجا قابل اجراء نيست زيرا در حكم عقل اهمالى نبوده تا شك در بقاء آن نسبت به زمانى ثانى شود و در نتيجه استصحاب جارى گردد .\r\nبنابراين از نظر ما اقوى همان تخيير استمرارى است امّا نه بخاطر استصحاب بلكه به حكم عقل در زمان دوّم همانطورى كه در زمان اوّل به آن حكم نمود .\r\n\r\nشرح مقصود\r\nقوله : فله العدول مطلقا : چه از اوّل بنا بر تخيير داشته و چه اين بنا را نداشته باشد .\r\nقوله : بقاعدة الاحتياط : تقرير آن چنين است :\r\nقدر متيقّن پس از عدم جواز اخذ بهردو احتمال و نيز عدم مشروعيّت طرح هردو تخيير مىباشد و در عين حال اين احتمال قائم است كه آنچه را اختيار كرده بر او لازم باشد لذا دوران امر بين تعيين آنچه اختيار كرده و بين مخيّر بودن بين آن و اخذ باحتمال ديگر مىباشد و قبلا گفتيم در دوران امر بين تعيين و تخيير مقتضى اخذ به تعيين مىباشد .\r\nقوله : و استلزام العدول للمخالفة القطعيّة : تقرير آن چنين است :\r\nاگر شخص ابتداء به احتمال وجوب مثلا اخذ نمود و شيئ را اتيان كرد و سپس از آن عدول نموده و باحتمال حرمت اخذ كند و شيئ را ترك نمايد قطعا با حكم\r\n\r\n","description":"","footnote":"","page_name":" 710 ","page_number":278},
  {"content":"\r\n\r\nواقعى مخالفت عمليّه كرده زيرا در واقع يا شيئ واجب است و يا حرام مىباشد در صورت اوّل بواسطه ترك ثانوى حكم مخالفت شده و در فرض دوّم با اتيان اوّلى مخالفت در خارج تحقّق پيدا كرده است .\r\nقوله : فى مثل ذلك : يعنى در موردى كه شخص در هرواقعه‌اى كه بيكى از دو احتمال عمل مىكند مدركش اخذ به حكم ظاهرى باشد چه آنكه ظاهرى مؤمّن از عقاب اخروى مىباشد .\r\nقوله : على القول بجوازه : يعنى جواز عدول اختيارا .\r\nقوله : الحاكم عليه : يعنى على استصحاب الحكم المختار .\r\nقوله : و من ذلك يظهر : مشار اليه « ذلك » عقلى بودن حكم به تخيير مىباشد .\r\nقوله : بل لحكم العقل فى الزّمان الثانى : مقصود مرحوم مصنّف اينستكه :\r\nدر موردى كه شخص متحيّر باشد عقل حكم به تخيير مىكند حال بعد از اختيار احد الطرفين امر از دو حال خارج نيست :\r\nيا شخص از تحيّر درآمده و يا به حال تحيّر باز باقى است .\r\nدر صورت اوّل حكم به تخيير معنا ندارد زيرا موضوع آن كه تحيّر است مرتفع گرديده چنانچه استصحاب نيز جارى نمىشود زيرا شك منتفى است .\r\nولى در فرض دوّم كه تحيّر باقى باشد به همان مناط و ملاكى كه عقل ابتداءا به تخيير حكم نمود الآن نيز حكم مىكند و آن ملاك وجود تحيّر و سرگردانى است و در اينفرض نيز نيازى باستصحاب نمىباشد .\r\nمتن :\r\nالمسئلة الثانية\r\nاذا دار الامر بين الوجوب و الحرمة من جهة اجمال الدليل امّا حكما كالامر المردّد بين الايجاب و التهديد او موضوعا كما لو امر بالتحرّز عن امر مردّد بين فعل الشيئ و تركه .\r\nفالحكم فيه كما فى المسئلة السابقة .\r\nترجمه :\r\n\r\nمسئله دوّم\r\nمسئله دوّم اينستكه امر بين وجوب و حرمت مردّد بوده و منشاء آن اجمال دليل\r\n\r\n","description":"","footnote":"","page_name":" 711 ","page_number":279},
  {"content":"\r\n\r\nباشد و اجمال دليل يا از نظر حكم بوده همچون امر كه مردّد است بين افاده ايجاب و تهديد و يا از حيث موضوع مىباشد مثل اينكه تحرز از شيئى واجب شده منتهى موضوع ايجاب يعنى شيئ مردّد است بين فعل و ترك .\r\nحكم اينمسئله همچون مسئله سابق بوده و هرچه در آنجا گفتيم عينا در اينجا نيز جارى است .\r\nمتن :\r\nالمسئلة الثالثة\r\nلو دار الامر بين الوجوب و التحريم من جهة تعارض الادلّة .\r\nفالحكم هنا التخيير ، لاطلاق ادلّته و خصوص بعض منها الوارد فى خبرين احدهما امر و الآخر نهى خلافا للعلّامة ( ره ) فى النّهاية و شارح المختصر و الآمدى مرجّحا ما دلّ على النهى ، لما ذكرنا سابقا و لما هو اضعف منه .\r\nو فى كون التخيير هنا بدويّا او استمراريّا مطلقا او منع البناء من اوّل الامر على الاستمرار وجوه تقدّمت الّا انّه قد يتمسّك هنا للاستمرار باطلاق الاخبار .\r\nو يشكل بانّها مسوقة لبيان حكم المتحيّر فى اوّل الامر فلا تعرّض لها لحكمه بعد الاخذ باحدهما .\r\nنعم ، يمكن هنا استصحاب التخيير حيث انّه يثبت به حكم الشّارع القابل للاستمرار الّا ان يدّعى انّ موضوع المستصحب او المتيقّن من موضوعه هو المتحيّر و بعد الاخذ باحدهما لا تحيّر فتأمّل .\r\nو سيتضح هذا فى بحث الاستصحاب و عليه فاللازم الاستمرار على ما اختار لعدم ثبوت التخيير فى الزمان الثانى .\r\nترجمه :\r\n\r\nمسئله سوّم\r\nمسئله سوّم اينستكه امر بين وجوب و تحريم مردّد بوده و منشاء آن تعارض ادلّه باشد .\r\n\r\n","description":"","footnote":"","page_name":" 712 ","page_number":280},
  {"content":"\r\n\r\nحكم در اينجا تخيير است زيرا اطلاق ادلّه تخيير شامل اينمورد بوده و علاوه بر آن خصوص برخى از اين ادلّه بر آن دلالت دارد و آن اخبارى است كه در مورد دو خبرى كه يكى امر و ديگرى نهى مىكند وارد شده و در آنها حكم به تخيير گرديده .\r\nو بهرصورت مخالف در اينمسئله مرحوم علّامه در نهايه و شارح مختصر و آمدى بوده كه خبر دالّ بر نهى را بر دالّ بر امر ترجيح داده‌اند و دليلشان امورى است كه سابقا ذكر شد و حكم به ضعف آنها نموديم و نيز بادلّه ديگرى نيز متمسّك شده‌اند كه از امور سابق الذكر اضعف مىباشند .\r\nسپس مرحوم مصنّف مىفرماين :\r\nو در اينكه تخيير در اينجا بدوى بوده يا مطلقا استمرارى مىباشد و يا در صورت بناء بر استمرار از اوّل الامر استمرارى مىباشد سه احتمال بوده كه قبلا شرح آنها گذشت منتهى در اينجا براى حكم به استمرار به اطلاق اخبار تخيير نيز تمسّك شده كه در اشكال به آن مىگوئيم :\r\nاين اخبار صادر شده‌اند براى بيان حكم كسى كه در اوّل امر متحيّر و سرگردان است فلذا پس از اخذ به احد الطرفين و از تحيّر بيرون آمدن ديگر به اين اخبار نمىتوان متمسّك شد چون موضوع حكم به تخيير در اين اخبار همانطورى كه اشاره شد تحيّر است كه آن بر طرف گرديده .\r\nبلى ، ممكنست در اينجا باستصحاب تخيير متمسّك شد و در زمان ثانى آن را اثبات كرد چه آنكه تخيير در زمان اوّل به حكم شارع ثابت شده و آن قابل استمرار است بخلاف مسئله قبل كه بنا بر حكم به تخيير عقل به آن حكم كرده و آن قابل استمرار نبوده لاجرم به شرحى كه گذشت استصحاب در آن راه ندارد .\r\nمگر اينكه ادّعا كنيم موضوع مستصحب يا قدر متيقّن از آن شخص متحيّر است و پس از اخذ به احد الطرفين چون ديگر تحيّرى نميباشد لاجرم استصحاب تخيير قابل اجراء نيست .\r\nو انشاء اللّه عنقريب در بحث استصحاب توضيح آن ذكر خواهد شد .\r\nبنابراين بر مكلّف لازمست بر حكمى كه ابتداء اختيار كرده مستمرّ باشد زيرا تخيير نسبت به زمان دوّم ثابت نشده است .\r\n\r\n","description":"","footnote":"","page_name":" 713 ","page_number":281},
  {"content":"\r\n\r\n\r\nشرح مقصود\r\nقوله : و لما هو اضعف منه : ضمير در « منه » به ما ذكرنا سابقا راجع است .\r\nقوله : فلا تعرّض لها لحكمه بعد الاخذ : ضمير در « لها » به اخبار و در « حكمه » به متحيّر راجع است .\r\nقوله : فتأمّل : بعضى از شرّاح فرموده‌اند :\r\nشايد امر به تأمّل اشاره باشد باينكه موضوع مكلّف مىباشد نه مكلّف به وصف تحيّر تا وصف مزبور جزء موضوع بوده و به ارتفاع آن موضوع مرتفع باشد .\r\nبنابراين موضوع باقى است و لو پس از زوال تحيّر و بدين ترتيب استصحاب قابل اجراء مىباشد .\r\nمتن :\r\nالمسئلة الرابعة\r\nلو دار الامر بين الوجوب و الحرمة من جهة اشتباه الموضوع و قد مثل بعضهم له باشتباه الحليلة الواجب وطيها بالاصالة او لعارض من نذر او غيره بالاجنبيّة .\r\nو بالخل المحلوف على شربه المشتبه بالخمر .\r\nو يرد على الاوّل انّ الحكم فى ذلك هو تحريم الوطى ، لاصالة عدم الزّوجيّة بينهما و اصالة عدم وجوب الوطى .\r\nو على الثانى انّ الحكم عدم وجوب الشرب و عدم حرمته جمعا بين اصالتى الاباحة و عدم الحلف على شربه .\r\nو الاولى فرض المثال فيما اذا وجب اكرام العدول و حرم اكرام الفسّاق و اشتبه حال زيد من حيث الفسق و العدالة .\r\nو الحكم فيه كما فى المسئلة الاولى من عدم وجوب الاخذ باحدهما فى الظاهر ، بل هنا اولى ، اذ ليس فيه اطراح لقول الامام عليه السّلام ، اذ ليس الاشتباه فى الحكم الشرعى الكلّى الّذى بيّنه الامام عليه السّلام و ليس فيه ايضا مخالفة عمليّة معلومة اجمالا .\r\nمع انّ مخالفة المعلوم اجمالا فى العمل فوق حدّ الاحصاء فى الشبهات الموضوعيّة .\r\n\r\n","description":"","footnote":"","page_name":" 714 ","page_number":282},
  {"content":"\r\n\r\nترجمه :\r\n\r\nمسئله چهارم\r\nمسئله چهارم اينستكه امر بين وجوب و تحريم مردّد بوده و منشاء آن اشتباه موضوع باشد .\r\n\r\nمثال\r\nبرخى از اصوليّون براى آن چنين مثال آورده‌اند :\r\nمردى يقين دارد كه هم‌بستر شدن و وطى همسرش واجب است چه اصالة و چه بواسطه عارضى همچون نذر يا غير آن منتهى همسرش با اجنبيّه اشتباه شده يعنى نمىداند اين زن همسرش بوده تا فعل وطى واجب باشد يا اجنبيّه است تا تماسّ با او حرام باشد .\r\n\r\nمثال ديگر\r\nشخصى قسم خورده كه از سركه بياشامد حال مايعى در خارج مشتبه است بين سركه مورد قسم و خمر يعنى معلوم نيست سركه باشد تا شربش واجب بوده يا خمر است كه آشاميدن آن حرام مىباشد .\r\n\r\nاشكال در مثال اوّل\r\nمرحوم مصنّف مىفرماين :\r\nمثال اوّل مخدوش است زيرا حكم در آن تحريم وطى بوده و بدين ترتيب جاى شبهه نيست و دليل بر تحريم وطى دو امر مىباشد :\r\nالف : اصل عدم زوجيّت زنى است كه مشتبه با اجنبيّه مىباشد .\r\nب : اصل عدم وجوب وطى اين زن مىباشد .\r\nاصل اوّلى ، از قبيل اصل موضوعى و دوّمى اصل حكمى مىباشد .\r\n\r\nاشكال در مثال دوّم\r\nدر مثال دوّم نيز مىتوان خدشه كرد و آن اينستكه :\r\n\r\n","description":"","footnote":"","page_name":" 715 ","page_number":283},
  {"content":"\r\n\r\nحكم آن نيز معلوم بوده و جائى براى شبهه نيست زيرا حكم آن عدم وجوب شرب بوده همانطوريكه حرمتش نيز محكوم به عدم مىباشد و بدين ترتيب حكم به اباحه آن مىكنيم .\r\nو دليل ما بر نفى وجوب و حرمت آنست كه :\r\nنسبت بهريك از وجوب و تحريم اصالة العدم جارى است و از طرف ديگر اصالة الاباحه شرب آن را مباح قرار مىدهد پس جمع بين اصالة الاباحه و اصالة عدم الحلف على شربه مقتضى است بگوئيم :\r\nشرب مايع مشتبه مذكور نه حرام بوده و نه واجب بلكه مباح مىباشد .\r\n\r\nمثال شبهه موضوعيّه در مورد بحث كه از اشكال خالى است\r\nسپس مرحوم مصنّف مىفرماين :\r\nاولى و سزاوار اينستكه مثال مورد بحث را در جائى فرض كنيم كه مولا اكرام عدول را بر عبد واجب و اكرام فسّاق را حرام نموده است حال عبد نمىداند كه زيد عادل است تا اكرامش واجب بوده يا فاسق است تا اكرامش محكوم بحرمت باشد\r\n\r\nحكم مسئله چهارم\r\nمصنّف ( ره ) مىفرماين :\r\nحكم در اينمسئله همان حكمى است كه در مسئله اوّل ذكر شد يعنى اخذ بهيچيك از دو حكم ( وجوب و حرمت ) ظاهرا واجب نيست بلكه در اينجا بطريق اولى مىتوان چنين حكمى نمود زيرا از طرح هردو و اخذ به اباحه قطعا قول امام عليه السّلام طرح نمىشود چه آنكه اشتباه در اينمسئله در حكم شرعى كلّى كه امام عليه السّلام بيان فرموده‌اند نيست و اساسا اصالة العدم كه در اينجا جارى مىشود نفى حكم مزبور را نمىكند بلكه موضوع مشتبه را از موضوع هردو حكم بيرون مىبرد .\r\nو همچنين در اينجا مخالفت عمليّه‌اى كه اجمالا معلوم است واقع نمىشود .\r\nمضافا باينكه مخالفت معلوم اجمالى در مقام عمل در شبهات موضوعيّه بيرون از\r\n\r\n","description":"","footnote":"","page_name":" 716 ","page_number":284},
  {"content":"\r\n\r\nحد احصاء و شمارش است لذا بفرض در مورد بحث اگر چنين مخالفتى هم اتّفاق بيفتد اشكال چندانى بدنبال ندارد .\r\n\r\nشرح مقصود\r\nقوله : او غيره : يعنى او غير النذر كالحلف .\r\nقوله : و يرد على الاوّل الخ : حاصل ردّ مرحوم مصنّف بر مثال اوّل اينستكه عمل باصل برائت در شبهات موضوعيّه مشروط است باينكه اصل موضوعى وجود نداشته باشد و بعد از وجود چنين اصلى اجراء برائت معنا ندارد و چون در مثال مذكور اصل موضوعى با شرحى كه داديم وجود دارد لاجرم اينمثال از امثله مورد بحث نمىتواند باشد .\r\nقوله : بل هنا اولى : وجه اولويّت همان بيانى استكه در مقصد اوّل از مقاصد كتاب مشروحا گذشت و حاصل آن اينستكه :\r\nاصل جارى در شبهات موضوعيّه مجراى خود را از موضوع تكليف خارج مىكنند بدون اينكه كوچكترين تعرّضى نسبت به حكم داشته باشند بخلاف شبهات حكميّه كه اصل جارى مستقيما حكم را نفى مىنمايد حال اگر اجراء اين اصل در شبهات حكميّه جايز بود با اينكه محذور مزبور در آن مىباشد در شبهات موضوعيّبه‌اى كه خالى از اين محذور هستند بطريق اولى بايد بتوان آن را جارى نمود .\r\nمتن :\r\nهذا تمام الكلام فى المقامات الثلاثة اعنى دوران الامر بين الوجوب و غير الحرمة و عكسه و دوران الامر بينهما .\r\nو امّا دوران الامر بين ما عدا الوجوب و الحرمة من الاحكام فيعلم بملاحظة ما ذكرنا و ملخّصه :\r\nانّ دوران الامر بين طلب الفعل و الترك و بين الاباحة نظير المقامين الاوّلين و دوران الامر بين الاستحباب و الكراهة نظير المقام الثالث .\r\nو لا اشكال فى اصل هذا الحكم الّا انّ اجراء ادلّة البرائة فى صورة الشك فى الطلب الغير الالزامى فعلا و تركا قد يستشكل فيه ، لانّ ظاهر تلك الادلّة نفى المؤاخذة و العقاب و المفروض انتفائهما فى غير الواجب و الحرام فتدبّر .\r\n\r\n","description":"","footnote":"","page_name":" 717 ","page_number":285},
  {"content":"\r\n\r\nترجمه :\r\nسپس مرحوم مصنّف مىفرماين :\r\nدر اينجا بحث ما در مقامات سه‌گانه يعنى :\r\n1 - دوران امر بين وجوب و غير حرمت .\r\n2 - عكس آن ( دوران امر بين حرمت و غير وجوب ) .\r\n3 - دوران امر بين وجوب و حرمت .\r\nباتمام مىرسد و امّا دوران امر بين غير وجوب و حرمت از احكام ديگر حكم آن بملاحظه آنچه در اينمقامات سه‌گانه آورديم معلوم و روشن مىگردد و ملخّص آن اينستكه :\r\nاگر دوران امر بين طلب فعل و اباحه باشد از قبيل مقام اوّل بوده و هرچه در آنجا گفتيم در اينجا نيز جارى مىباشد .\r\nو اگر دوران امر بين طلب ترك و اباحه باشد از قبيل مقام دوّم بوده و حكم آن را دارد و در صورتى كه دوران امر بين استحباب و كراهت باشد نظير مقام سوّم است .\r\nسپس مرحوم مصنّف مىفرماين :\r\nالبتّه در اصل حكم اشكالى نيست منتهى آنچه هست اينكه اجراء ادلّه برائت در صورت شك در طلب غير الزامى اعمّ از آنكه متعلّق اين طلب فعل بوده يا ترك باشد مورد اشكال است زيرا ظاهرا اين ادلّه مؤاخذه و عقاب را نفى مىكنند و حال آنكه بحسب فرض در غير واجب و حرام مؤاخذه و عقاب منتفى است بدون اينكه نيازى به اجراء برائت باشد .\r\n\r\n","description":"","footnote":"","page_name":" 718 ","page_number":286},
  {"content":"\r\n\r\nپايان جلد پنجم از كتاب « تشريح المقاصد » شرح فارسى بر فرائد الاصول تصنيف خاتم الفقهاء و المجتهدين مرحوم شيخنا الانصارى بدست ناتوان اين بنده ضعيف سيّد محمّد جواد ذهنى تهرانى در روز چهارشنبه سوّم ماه مبارك رمضان سنه 1411 هجرى قمرى مطابق با بيست و نهم اسفندماه سال 1369 هجرى شمسى و از خداوند متعال توفيق اتمام بقيّه مجلّدات را خواستارم بحقّ محمّد و آله الطاهرين آمين ربّ العالمين\r\n\r\n","description":"","footnote":"","page_name":" 719 ","page_number":287},
  {"content":"\r\n . \r\n\r\n","description":"","footnote":"","page_name":" 720 ","page_number":288}
  ]