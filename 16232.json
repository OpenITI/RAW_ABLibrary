[
  {"content":"\r\n\r\nنمونه هاى ايثار - 2\r\nحضرت\r\nزينب عليها السلام\r\nآيت الله سيدمحمدتقى مدرسى\r\nمترجم : محمدصادق شريعت\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nحضرت زينب عليها السلام / محمدتقى مدرسى ؛ مترجم محمد صادق شريعت - تهران : محبان الحسين ( ع ) ، 1378 .\r\n72 ص . - ( نمونه هاى ايثار ؛ 2 ) 2500 ريال 2 - 1 - 90054 - 964 : isbn\r\nفهرستنويسى براساس اطلاعات فيپا .\r\nعنوان اصلى : الصديقة زينب عليها السلام شقيقة الحسين عليه السلام .\r\nكتابنامه به صورت زيرنويس .\r\nچاپ چهارم ، پاييز 1379 .\r\n1 . زينب بن على عليها السلام ، 6 - 26 ق . - سرگذشتنامه . الف . شريعت ، محمد صادق ، 1336 - . مترجم . ب . عنوان .\r\n43041 م 9 ز / 2 / 52 bp\r\n974 / 297\r\n1377\r\nكتابخانه ملى ايران\r\n8637 - 77 م\r\nانتشارات محبان الحسين ( ع )\r\nنمونه هاى ايثار - 2\r\nحضرت زينب عليها السلام\r\nآيت الله العظمى حاج سيد محمد تقى مدرسى\r\nناشر : انتشارات محبان الحسين عليه السلام\r\nچاپ پنجم : زمستان 1386 - 3000 نسخه\r\nقيمت : 5000 ريال\r\nآدرس : قم - خيابان انقلاب - كوچه 47 - پلاك 5\r\nدفتر پخش : تهران - خيابان ناصر خسرو - كوچه حاج نايب\r\nتلفن : 33907181 - 09123356948\r\nشابك : 2 - 1 - 90054 - 964\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\n\r\nمقدمه ناشر براى چاپ پنجم\r\nبا مطالعه تاريخ‌به‌بسيارىاز فجايع انسانى برمىخوريم كه در حيات بشرى اتقاق افتاده است ، امّا دلخراش‌ترين و بزرگترين فاجعه انسانى كه در تاريخ به ثبت رسيده است « عاشوراى حسينى » مىباشد . زيرا آنهايى كه امام حسين عليه السلام را براى رهبرى و هدايت‌شان دعوت نموده بودند ، نه تنها او و يارانش را به شهادت رسانيدند بلكه حتّى بر كودكان و زنان نيز رحم نكردند . يكى از بازمندگان اين فاجعه‌ى عظيم و ننگين انسانى ، حضرت زينب عليها السلام مىباشد كه از او به نام « ام المصائب » ياد مىكنند .\r\nزيرا يزيد و همدستانش فكر مىكردند ، آنچه كه در روز عاشورا انجام شد نسل رسول اكرم محمد صلى الله عليه و آله و سيره او را از صحنه تاريخ و روزگار محو خواهند كرد ، امّا غافل از اينكه خون مطهّر امام حسين عليه السلام و يارانش ، بيش از پيش در هنگام اسارت زينب عليها السلام و خطابه‌هاى سوزناك و افشاگرانه او كه در طول مسير اسارت ابراز نمود انقلاب خونين حسينى را بارور كرد و براين اساس « خون بر شمشير پيروز شد » شعار تاريخ گرديد و حضرت زينب عليها السلام پس از حادثه كربلا در هر نقصه‌اى از جهان\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nاسلام به اسارت برده مىشد و با خطابه‌هاى افشاكننده ، چهره‌ى فريب‌كارانه‌ى يزد را آشكار كرد و بذر ادامه‌ى نهضت حسينى را كاشت . به طورى كه در هر گوشه از جهان اسلام ، قيام‌هاى عليه يزيد آغاز گرديد .\r\nبدين لحاظ مطالعه‌ى زندگينامه معصومين عليهم السلام به تنها ما را به هويت مذهبى خود باز مىگرداند و با چهره‌هاى درخشان تاريخ آشنا مىسازد بلكه انسانهاى ناپاك تاريخ را نيز به ما معرفى مىكند كه چگونه در بين مسلمين شكاف ايجاد نموده و نسل‌هاى حوان ما را به انحراف مىكشانند .\r\nكتاب حضرت زينب عليها السلام ، يكى از دهها اثر گرانبهاى دانشمند بزرگوار جهان اسلام حضرت آيت اللَّه سيد محمّدتقى مدرسى - حفظه اللَّه - است كه با استقبال كم نظير خوانندگان و شيفتگان خاندان عصمت و طهارت روبرو گرديد .\r\nبراين اساس « انتشارات محبّان الحسين عليه السلام » براىپنجمين بار ، به چاپ اين كتاب كه يكى از كتابهاى سلسله « نمونه‌هاى ايثار » مىباشد اقدام مىكند .\r\nاميدواريم كه با مطالعه‌ى زندگينامه اين بانوى بزرگ اسلام از صبر واستقامت او در مقابل سختىها وگرفتارىها درس گرفته و در راه پيش برد اهداف مقدس اسلامى ثابت قدم باشيم\r\nانشاء اللَّه .\r\nانتشارات محبّان الحسين عليه السلام\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\nپيش گفتار\r\nالحمد للَّه‌رب العالمين ، و صلّى اللَّه على سيّد الخلق و قدوة الخير ، و نبّى الرّحمة محمّد بن عبد اللَّه و آله الهداة المرضيّين ، ساداة الخلق و ولاة الامر . 1 و بعد :\r\nاين كه انسان بر خوان ولايت بنشيند و مشرّف به سخن گفتن دربارهء خاندان نبوت شود ، شرفى است بزرگ و بختى است الهى و خجسته .\r\nاز سال‌ها پيش در اين اشتياق بودم كه دربارهء صديقهء صغرى - زينب كبرى سلام اللَّه عليها - چيزى بنويسم ، ليكن بخت مرا يار نبود تا اين كه از خدا خواستم و براو رشتهء توكّل بستم . ايام ( 1 ) - ستايش مرخداى راست كه آفريدگار جهانيان است و درود خداى بر مهتر آفريدگان و پيشواى خوبى و پيغامبر مهر ، محمد بن عبد اللَّه و خاندان هدايت يافته‌اش كه رضاى حق فراهم آوردند ، مهتران خلقند و اولياى امور .\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nسوگوارى حسينى و اول ماه محرم الحرام سال 1416 ه . ق .\r\nمناسبتى گرامى براى اين مقصود بود ؛ كه دوستداران خاندان پيامبر صلى الله عليه و آله معمولًا در اين ايام از نور ولايت و محبت توشه‌ها مىاندوزند . به اين ترتيب ، تقدير مرا چند روزى بر خوان ولايت ميهمان كرد ، و از اين بسى خوش‌بخت شدم .\r\nدر اين چند روز در آستانهء درگاه عمهء مظلوم خويش نشستيم و به او گوش سپرديم و در سفرهاى پر جهادش او را همسفر شديم و با احساسات و عواطفش هماهنگ گشتيم و به اين ترتيب ، توفيق مرا يار شد تا اين وجيزه را كه اگر كم حجم است موضوعى سترگ دارد به خوانندگان پيشكش كنم و آرزو دارم خداوند آن را از من پذيرا شود و ذخيرهء روز نيازم قرار دهد ، كه دفاع از حق اهل بيت عليهم السلام فردا در ترازوى خداوند سبحان بس گران خواهد بود .\r\nمحمد تقى مدرسى\r\nتهران 7 / 1 / 1416 ه . ق .\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n . \r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\n1 . خواهرِ هم‌سرشت حسين عليه السلام\r\nكيست كه نداند بانو زينب ، دختر على و فاطمه ، خواهرِ هم‌سرشت امام حسين عليه السلام است ؟ آرى ، اما وقتى اين تعبير عنوان كتابى شود معناى ژرف‌ترى به خود مىگيرد . به اين گونه كه زينب بخش مكمل حركت سبط شهيد بوده است . اگر واقعهء طف از مقدّرات الهى بوده است ، اين هم تقدير خداى حكيم است كه بخش دوم ومهمّ آن حركت به دست كسى باشد كه شخصيتش تماماً - نه فقط از جوانب مادى ، كه در تمامى ابعاد - همسنگ شخصيت برادرش حسين باشد .\r\nاگر خداوند در كنار آدم همسرش را و در كنار موسى خواهرش را و در جوار عيسى مادرش را و در كنار محمّد صلى الله عليه و آله دخترش را قرار داد ، در كنار حسين نيز خواهرش صديقهء صُغرا را نهاد كه هر\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nدو از يك اصل بودند . فاصلهء سنّى قدرى بود و با گذشت زمان كمرنگ مىشد ، هر دو در دامان پيامبر و در آغوش فاطمه دخت محمد در زير سايهء امير مؤمنان على پرورش يافته بودند . زينب ، بعد از حسن و حسين ، بزرگ‌ترين نوه بود و شمائل مادرش را ، با همهء جلال و جمالش ، باز مىنمود و در همهء پرواپيشگى و فرهيختگيش به پدرش مانند بود و با شخصيت برادرش حسن متناسب بود و بسى نزديك بود كه با شخصيت برادرش حسين نيز مطابق شود .\r\nاگر تربيت يا وراثت در پىريزى شخصيت فرد مؤثر باشند ، يا اگر رخدادها سازندهء شخصيت انسان باشند ، يا اگر رسالت اصلى فرد كه برايش رقم خورده در بناى شخصيتش مؤثر باشد ، زينب صديقه در تمام اينها با برادرش امام حسين عليه السلام شريك است .\r\nو از ازل واقعهء طف مقدر بود . . . . چه ، پس از انفجار نور وحى در بيابان‌هاى مكه درگيرى جاهليت و اسلام به اوج رسيد و از همان دم كه پيغمبر صلى الله عليه و آله رشتهء تعلق را از سراى فانى گسست و ديگر باره بنىاميه زير پوشش نفاق و به هنگام غفلت انصار و تغافل مهاجران به صحنهء حوادث آمدند تا منافع قدرت‌مدارانه و موقت را تصاحب كنند ، سلسلهء حوادث به اين سو دَرهم پيوست .\r\nفاطمهء زهرا عليها السلام در برابر اين انحراف قامت برافراشت و با خون خويش كه ديوار خانه‌اش را رنگين كرد و با كبودى جاى\r\n\r\n","description":"","footnote":"","page_name":" 2 ","page_number":10},
  {"content":"\r\n\r\nمشت‌هايى كه بر پهلويش خورد و با صوت بلند آوازش و آه‌هاى سردش ، كه اركان مدينه را لرزاند ، و با سقط جنينش محسن راه مبارزه را ترسيم كرد . او از اين رو سرور زنان عالم بود كه نخستين سنگ بناى اسلام ناب را گذاشت ، اسلامى كه در آن سركشان به نام دين فرمان نمىرانند و منافقان به نام قرآن و پيامبر بر گردهء مردم سوار نمىشوند .\r\nاو براى به منزل رساندن بار دعوت راهى كشيد كه نشان‌هايش هجرت و قيام و جنگ و شهادت است و بعد ، فريادهاى غضب‌ناكى است كه خاموش نشوند واشك‌هاى گويايى كه پايان نگيرند .\r\nزينب ، دختر زهرا ، شاهد عاشورا ، خواهر هم‌سرشت حسين عليه السلام ، اين درس‌ها را از مادر بزرگوارش به تمامى آموخته بود .\r\nمگر به چشمان خود نديد كه چگونه مادرش ، صديقهء كبرى ، از امام زمانش و همسرش ، امير مؤمنان عليه السلام ، پشتيبانى كرد و با جانش پايدارى كرد تا اين كه ميان در و ديوار جنينش سقط شد و فضّه را صدا زد كه به خدا آنچه در شكمم بود كشتند ؟\r\nمگر او نبود كه زانو به زانوى مادرش مىنشست و بر زخم‌هايش مرهم مىنهاد و نفس‌هايش را مىشمرد و همهء رنج‌ها را تحمّل مىكرد و به سوى امير مؤمنان مىشتافت تا مردمى را باز دارد كه مىخواستند به زور آن حضرت را به بيعت وا دارند ؟\r\n\r\n","description":"","footnote":"","page_name":" 3 ","page_number":11},
  {"content":"\r\n\r\nمگر او نديد كه چگونه آن بدكردار با تازيانه‌اش بر شانهء مادرش كوفت تا شوهرش را رها كند ؟\r\nآرى . و زينب آن‌گاه كه فاطمه آن سخنان صاعقه وار را در مسجد پدرش در مدينه ايراد كرد در كنار مادرش بود و بعد از مدّت‌ها خود جزئيات آن سخنرانى را روايت فرمود .\r\nاز همان اوان نشانه‌هاى آن راه به روشنى و وضوح در شخصيت اين دخترك با هوش نقش مىبست . مسير او از مدينه تا طف و تا كوفه و شام در نهايت باز مدينه و ديگر جاىها ، در واقع نسخه‌اى ديگرگونه از مسير مادرش فاطمه ( س ) بود ؛ از خانه به مسجد و از مسجد به خانه و پيش از آن ، رفتن به خانهء انصار براى طلب يارى حق از ايشان .\r\nخطابهء او در شام همچون خطابهء مادرش در مسجد نبوى بود ، با همان آرمان‌ها و اهداف و تعبيرها و فريادها و شجاعت و حكمت ، و به همان گونه سرشار از شور و قيام ؛ هر دو يكى بودند . جز اين كه دختر از مادر در اين پيش بود كه اسير و در بند هم بود و جگرش از داغ گرامىترين مردم سوخته بود ، اما او همان‌هايى را كه به بندش كشيده بودند به بند انداخت و قاتلان خويشانش را با سخن حق و با توكّل به خدا مغلوب كرد كه او - خداى - توكّل را بس است .\r\n\r\n","description":"","footnote":"","page_name":" 4 ","page_number":12},
  {"content":"\r\n\r\n\r\n2 . صديقهء صغرى\r\nدر آن روزگار اهل بيت رسالت و گزيدگان اصحاب پيغمبر صلى الله عليه و آله پيكر صديقهء زهرا عليها السلام را در نهايت خفا تشييع كردند ، در حالى كه سينهء زينب و خواهرش ام‌كلثوم ، و همچنان سينهء سبطين و سينهء امام على عليه السلام ، سرشار از آتش حسرت بود .\r\nزينب و ديگر فرزندان فاطمه عليها السلام را لازم بود كه بدانند چرا مادرشان در عنفوان شباب چشم از دنيا فرو بست و چرا شبانه و در پرتو شمع‌هاى كم‌سو پيكرش را غسل دادند و چرا بايد بانگ شيون و زارى خود را بر نياورند ؛ و ناگزير دانستند كه اينها همه را در راه خدا و در راه بركشيدن كلمهء حق تحمل مىكنند و بايد اجر مصيبت‌هاى خويش را از خداوند بزرگ بخواهند .\r\nاگر اين مصيبت بر كوه‌ها باريده بود ، آنها را خرد مىكرد ، اما تا\r\n\r\n","description":"","footnote":"","page_name":" 5 ","page_number":13},
  {"content":"\r\n\r\nزمانى كه در راه خدا بود ، آن خانواده شايسته به خود هموارش مىكردند .\r\nزينب و ، پيش از وى ، حسنين اين درس را نيك آموخته و صبر و شكيب را به خوبى تمرين كرده بودند و زينب صبر خويش را براى روزى ديگر ذخيره مىكرد ، روزى كه برايش مقّدر شده بود ، روز عاشورا ؛ روزى كه شاهد فاجعه باشد و ، پس از برادرش ، يكتا چهرهء برجستهء آن [ حماسه 
  ] شود .\r\nآرى ، شكيبايى را اندازه‌اى است ، ليكن صبر صديقان را هيچ پايان نيست . چه ، آنها قدرت خويش را از توكل بر خداى و چشم‌داشت پاداش از او فراهم مىكنند ؛ و پيش مؤمن ، تا هر گاه كه پروردگار بزرگش را ياد مىكند ، همه چيز سهل است .\r\nزينبِ صديقه صبرى بزرگ داشت ؛ شاهد و پرچمدارِ پيشگامِ هر مصيبتى بود . او بود كه پدرش را در شب نوزدهم ماه رمضان ، شبى كه فرق مباركش در محراب كوفه از هم شكافت ، ميهمان گرفته بود .\r\nباز ، هم او در كنار برادرش امام حسن عليه السلام بود ، آن‌گاه كه معاويه به دست جعده مسمومش كرده بود و پاره‌هاى خون بالا مىآورد . معاويه ، جعده دختر اشعث ، همسر امام حسن عليه السلام را به وعده‌هاى مال و منال و ازدواج با يزيد فريفت و واداشت تا او را مسموم كند .\r\nكسى چه مىداند ؟ شايد تقدير اين بانوى بزرگوار و پاك را\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nبراى روزى بزرگ آماده مىكرد تا نمونه‌اى در صبر الهى باشد .\r\nبىشك فاطمه سرور بانوان جهان است ولى زينب مقتدايى براى زنان دوران خويش و سرور آنها است . او نوهء رسول خدا است و پروردهء امير مؤمنان و فاطمهء زهرا ، و همان است كه امام زين العابدين عليه السلام درباره‌اش ، پس از آنكه خطبهء شكوهمندش را در انبوه كوفيان ، پس از واقعهء طف ، ايراد كرد ، فرمود :\r\n« عمه ! خاموش باش كه در آنچه از گذشته باقى است عبرت است و تو - خداى را سپاس - دانشمندى بى آنكه دانش‌آموخته باشى و فهيمى بى آنكه تفهيم‌شده باشى « 1 »\r\nزينب فقيه و مفسرى است كه زنان در مدينه و كوفه به محضر درسش مىشتافتند .\r\nاو را عقيلهء بنىهاشم لقب داده بودند ، چون در دانش و پرهيزگارى و خردمندى از ديگر زنان هاشمى پرمايه‌تر بود ، زنان هاشمى كه در برخوردارى از صفات و الا زبانزد بودند . با اين وصف آيا سزاوار نيست كه ما زينب را پس از مادرش - صديقهء كبرى - سرور زنان دوران خويش نام دهيم و آيا زيبنده نيست كه او را « صديقه » بخوانيم و آيا مواضع او در كنار برادرش امام حسين عليه السلام خود براى اين لقب بزرگ ( صديقه ) كافى نخواهد بود ؟ چرا . . .\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 164 ، چاپ دوم ، تهران .\r\n","page_name":" 7 ","page_number":15},
  {"content":"\r\n . \r\n","description":"","footnote":"","page_name":" 8 ","page_number":16},
  {"content":"\r\n\r\n\r\n3 . در خانهء عبد اللَّه بن جعفر\r\nفرزندان خاندان بزرگ [ بنىهاشم 
  ] در ميان خود سخن از عمويى مىگويند كه در راه خدا به سفرى جهادى رفت و ديگر بازنگشت . فرمانرواى دست نشاندهء روميان كه بر شام و اطرافش حكم مىراند مردى سبك‌مغز بود كه پس از شنيدن خبر پيغمبرى رسول صلى الله عليه و آله تهديدش كرد و به او اعلان جنگ كرد ؛ پيامبر سپاهى سه‌هزار نفرى سوى ايشان فرستاد و زيد بن حارثه را فرمانده سپاه كرد و پسر عمويش جعفر ابن ابىطالب را به كمكش گماشت و گفت :\r\nاگر زيد را زدند ، جعفر فرمانده شما است .\r\nو پسر عمويش جعفر پس از هدايت اولين گروه مهاجرين به حبشه با سر افرازى باز گشته بود ، چون دو گروه به هم رسيدند\r\n\r\n","description":"","footnote":"","page_name":" 9 ","page_number":17},
  {"content":"\r\n\r\nمسلمانان سه هزار كس بودند و سپاه كفر از صد هزار فزون ، كار بر مسلمانان تنگ شد و جعفر كه اسبش را كشته بودند و پياده بود شجاعانه جنگيد ؛ دست راستش را - كه با آن پرچم را نگاه داشته بود - بريدند ، پرچم را به دست چپ گرفت ؛ چون چپ را نيز بريدند ، با ماندهء دست‌هاش پرچم را در ميان گرفت و جنگيد و در دفاع از دين خود جانفشانى كرد تا شهادت يافت . هشتاد و چند تيغ و شمشير و تير در پيكرش يافتند . « 1 »\r\nپيامبر صلى الله عليه و آله آن گاه كه فرمود : « به او به جاى دست‌هايش دو بال داده شد كه با آنها در بهشت پرواز كند . » لقب « طّيار » را به او عطا كرد .\r\nزن جعفر از زنان با فضيلت بود ، از همان زنان كه پيامبر « خواهران مؤمن » ناميده بودشان ، خواهرش ميمونه هم ام‌المؤمنين بود و خواهر ديگرش سلمى همسر حمزه سيدالشهدا بود و خواهر ديگرش لبابه همسر عباس ابن عبدالمطلب بود .\r\n[ همسر جعفر 
  ] برايش چهار فرزند زاد ، و عبداللَّه در هجرت ، در خاك حبشه ، به‌دنيا آمد ، و پس از جعفر ، ابوبكر به همسرى گرفتش و از او پسرى آورد محّمد نام ، كه على عليه السلام درباره‌اش فرمود : « فرزند من است از صلب ابوبكر »\r\nو بعد از ابوبكر على عليه السلام با او ازدواج كرد و از او دو پسر آورد\r\n\r\n\r\n","description":"","footnote":"\r\n( 1 ) - الكامل فى التاريخ ، ابن اثير ، ج 1 ، ص 608 .\r\n","page_name":" 10 ","page_number":18},
  {"content":"\r\n\r\nيحيى و محّمدِ اصغر ، يا - به قولى - يحيى و عون . و چنين شد كه فرزندان جعفر در سايهء پر مهر و با كرامت عموشان على عليه السلام بزرگ شدند .\r\nپيامبر پس از شهادت جعفر به ديدار خانواده‌اش آمد و چون ديدشان اين سخن را دربارهء آنها فرمود : « من در دنيا و آخرت سرپرست ايشانم . »\r\nو چنين شد كه امام على عليه السلام پس از او اين كفالت را بر عهده گرفت ، و مگر نه اين كه او وصى و وارث و سرپرست [ بازماندگان 
  ] او است ؟\r\nاز ميان فرزندان جعفر ، عبداللَّه مبارك‌تر از ديگران بود ، چندان كه پيامبر هنگام شهادت پدرش دربارهء اوفرمود : « عبداللَّه در سيرت و صورت چون من است . » و باز فرمود : « خدايا جانشين جعفر را در خاندان خودش قرار بده ، و براى عبداللَّه در كسبش بركت ارزانى كن . » « 1 » اين را سه بار فرمود .\r\nچون رسول‌اللَّه دعايش كرد و گفت خدا در كسبش بركت ارزانى فرمايد ، در توانگرى زبانزد همگان بود و به بيشترين حد گشاده‌دست بود و در كرم مثالش مىزدند و مسافرانْ داستانِ كرمش ، به هر سو مىبردند . چندان كه دشمنانش - از بنى اميه - راهى براى طعنه زدن به او نيافتند جز اين كه او را به سبب\r\n\r\n\r\n","description":"","footnote":"\r\n( 1 ) - بنت شاطى در كتابش « السيدة زينب » اين را از ابن حجر در « الاصابه » نقل كرده ، ج 3 ، ص 49 .\r\n","page_name":" 11 ","page_number":19},
  {"content":"\r\n\r\nبسيارى كرمش و گشاده‌دستيش به اسراف متهم كنند .\r\nشاعرى درباره‌اش گفته :\r\n و لو لم يكن فى وجهه غير روحه * لجاد بها فليتق اللَّه سالكه « 1 » \r\nديگرى گفته :\r\n و ما كنت الا كالاغر ابن جعفر * رأى المال لا يبقى فابغى له ذكرا « 2 » \r\nاين عبداللَّه است و اين صفاتش . و آنك كه زينب كبرى دخترِ عمويش امام على عليه السلام به سنّ بلوغ رسيد ، عبداللَّه براى خواستگارى زينب پاپيش گذاشت و امام على عليه السلام در قبولش هيچ ترديد نكرد خاصه كه از رسول‌اللَّه روايت مىكردند كه يك بار به اولاد بنىهاشم نگريست و فرمود : « دختران ما براى پسرانمان و پسران‌ما براى دخترانمان . » و اينك روزى بود كه آرزوى پيامبر را تحققّ مىبخشيدند و حالا امام خود دخترش را به عقد پسرعمويش در آورد ، تاريخ دربارهء جزئيات اين ازدواج چيزى نگفته است ، و از ازدواج زهرا بيشتر نبوده است ، كه او بهترين نمونه براى ازدواج تمامى فرزندان عزيزش بوده است .\r\n\r\n\r\n","description":"","footnote":"\r\n( 1 )\r\n - اگر در كف‌به‌جزجانش‌نباشد * ببخشد جان كه از حق شرم بايد \r\n( 2 )\r\n - كيست زيرك‌تر از پور جعفر * آن كه مالش نماند و يادش ماند \r\n","page_name":" 12 ","page_number":20},
  {"content":"\r\n\r\nتاريخ گفته است كه على عليه السلام شرطهايى خاص براى عبد اللَّه گذاشته باشد ، و ليكن ما مىتوانيم با توجه به آنچه براى بانوى كربلا زينب ( س ) از پيش ترسيم شده بود حدس بزنيم .\r\nبا اينكه عبداللَّه بخاطر عواملى كه بر ما ناشناخته است ، شخصاً در معركه كربلا حضور نداشت ، دو پسر رشيد خود را با امام حسين عليه السلام همراه كرد كه هردو به فيض شهادت همراه با داييشان و سرورشان حسين عليه السلام نائل آمدند و عبداللَّه به شهادت آن دو در ركاب سبط شهيد مباهات مىكرد .\r\nتاريخ دربارهء زندگى زينب صديقه عليها السلام ، قبل از حادثهء عاشورا چيزى ثبت نكرده جز اينكه وى چهار پسر به نامهاى على و محمد و عون اكبر و عباس و دو دختر به دنيا آورد . و اينكه زنان پيش او آمد و رفت مىكردند و از وى تعاليم دينى مىآموختند . و اينكه وى با پدر و همسرش به كوفه مهاجرت كرد و عبداللَّه در جنگهاى اميرالمؤمنين با سركشان ، شركت مىجست و در آن جنگها يكى از فرماندهان سپاه اسلام بود .\r\nشك نيست كه بيت هاشمى با تمام عناصر خود ، از همان روز كه پيغمبر صلى الله عليه و آله به رفيق اعلى پيوست ، در جنگهاى گوناگون و پردامنه‌اى شركت جست تا مجدداً زمام قدرت را به دست دين بازگرداند و در برابر خطّ نفاق اموى كه مراكز رهبرى امت را اشغال كرده بود ، به مقاومت برخيزند .\r\nبسيارى از مسلمانان پس از فتح مكه و گروش افواج مردم به\r\n\r\n","description":"","footnote":"","page_name":" 13 ","page_number":21},
  {"content":"\r\n\r\nدين اسلام ، سراغ كار و كسب در آمد رفتند و از پاسدارى از ارزشهاى الهى تغافل ورزيدند و نسبت به نفوذ عناصر منافق و فرصت طلب در مراكز قدرت ممالك [ اسلامى 
  ] بىاعتنا ماندند .\r\nبه اين ترتيب عناصر ارتداد جاهلى بار ديگر تبديل به يك حزب شدند و سپاه شكست خوردهء ابوسفيان در بدر بار ديگر به گردهم جمع شدند و با سوء استفاده از سماحت اسلام و غفلت افراد مكتبى و متعهد و با بهره‌گيرى از فتوحات اسلامى و پيمانها و پيوندهاى جاهلىشان موفق شدند تا بار ديگر نفوذ و قدرت گم‌شده‌شان را به دست آورند .\r\nبدون شك پيغمبر صلى الله عليه و آله به تسلط اسلام به‌عنوان اولين قدرت سياسى در شبه جزيره و تسامح با دشمنانش براى جذب آنها به سوى دين و اعتراف ظاهرى به آن اهتمام مىورزيد .\r\nاگر چه وى خود مىدانست كه آنها از صميم قلب بدان ايمان ندارند .\r\nدر قرآن بيش از يك آيه است كه به مسلمانان دربارهء وجود عناصر منافق در صفوفشان هشدار مىدهد همچون : « و ممن حولكم من الاعراب منافقون و من اهل المدينه مردّوا على النفاق لا تعلمهم ، نحن نعلمهم سنعذبهم مرّتين ثمّ يردون الى عذاب عظيم » « 1 »\r\n\r\n\r\n","description":"","footnote":"\r\n( 1 ) - التوبه / 101 ؛ بعضى باديه‌نشينان كه در اطراف شمايند منافقانند و بعضى اهل مدينه نيز ، در نفاق فرو رفته‌اند . تو آنها را نمىشناسى ، ما مىشناسيمشان . دو بار عذابشان مىكنيم سپس به عذابى بزرگ برده شوند .\r\n","page_name":" 14 ","page_number":22},
  {"content":"\r\n\r\n« و قالت الاعراب آمنا قل لم تؤمنوا و لكن قولوا اسلمنا و لما يدخل الايمان فى قلوبكم و ان تطيعوا اللَّه و رسوله لا يلتكم من اعمالكم شيئاً ، ان اللَّه غفور رحيم » « 1 » كار مهمّ تصفيهء عناصر ضعيف و منافق از صفوف مسلمانان راستين و پالوده ، پس از پيامبر بردوش على امير مؤمنان عليه السلام و خاندان هاشمى افكنده شد .\r\nبه اين ترتيب پيغمبر گرامى اسلام از زمان نزول قرآن با بنىاميه كه در آن زمان تجاهر به كفر مىكردند ، به جدال و ستيز برخاست و على عليه السلام با همين بنىاميه آنگاه كه تظاهر به مسلمانى كردند و كفر را در دل خود نهفتند بر سر تأويل قرآن به مبارزه برخاست . پيامبر صلى الله عليه و آله نيز او را از همين ماجرا آگهى داده بود .\r\nو امام [ على عليه السلام 
  ] امير مؤمنان پيشاپيش برگزيدگان اصحاب پيغمبر صلى الله عليه و آله و تابعين به دفاع از حريم اسلام در مواجهه با خط انحرافى اموى پرداخت و در سه جنگ به پيروزى دست يافت و در انديشهء كشيدن نقشه‌اى براى چهارمين جنگ بود كه دستان [ ناپاكِ 
  ] گناه‌آلوده در پگاه نوزدهمين روز از ماه مبارك رمضان ، ده\r\n\r\n\r\n","description":"","footnote":"\r\n( 1 ) - الحجرات / 14 ؛ اعراب گفتند : ما ايمان آورديم ، بگو : شما ايمان نياورديد بلكه‌بگوييد اسلام آورديم و هنوز ايمان در دلهاى شما داخل نشده و چنانچه خدا و رسولش را اطاعت كنيد از اعمال شما چيزى نمىكاهد كه خداوند آمرزندهء مهربان است .\r\n","page_name":" 15 ","page_number":23},
  {"content":"\r\n\r\nروز قبل از حركتش به سوى ميدان نبرد ، او را به شهادت رساندند .\r\nپس از شهادت امام على عليه السلام ، فرزند ارجمندش امام حسن عليه السلام دست به جنگ سياسى و تبليغاتى گسترده‌اى عليه خطّ اموى زد و توانست در تصفيهء دين حنيف از فرهنگهاى زورمدارانه بنىاميه كه مىكوشيدند به نام دين آنها را بر مردم تحميل كنند ، به توفيق چشمگيرى دست يابد .\r\nامام حسين عليه السلام را مأموريت ديگرى بود كه به بهترين وجه از عهدهء آن برآمد . كار حسين در آن خلاصه مىشد كه روح شهادت را در ضمير امت بيدار سازد تا [ مردم 
  ] در برابر قدرتهاى انحرافى در طول زمان از ارزشهاى متعالى دين محافظت كنند و جان خود را در راه اعتلاى كلمهء حق ، فدا سازند .\r\nمردم همه مىدانستند كه حق با على و خاندان نبوت است و معاويه و يزيد و همپالگيهاى آنان بر باطلند ، ليكن خود را ضعيف نشان دادند و از دفاع از حق سرتافتند . آنها پشت امام حسن عليه السلام را به همين ترتيب خالى كردند و از دور و بر مسلم بن عقيل ، سفير امام حسين عليه السلام به سوى كوفيان ، با طرح اين شعار خبيث شيطانى كه « ما را با دخالت در امور سلاطين چه كار ؟ » پراكنده شدند . و سرانجام اينكه سخن فرزدق دربارهء آنها به واقعيت پيوست كه گفته بود « آنها به تو دلباخته و شمشيرهايشان به روى تو آخته » .\r\nشمشيرهايى كه روزگارى در جنگ صفين ضدّ بنىاميه\r\n\r\n","description":"","footnote":"","page_name":" 16 ","page_number":24},
  {"content":"\r\n\r\nاز نيام بيرون آمده بود ، اينك با تراشيدن هزاران عذر و بهانه سر به غلاف برده بودند و پس از چندى باز به روى سبط پيغمبر و مبلّغ وصى او و پسر قرآن و مجسمهء ايمان كشيده شد !\r\nمردم امروز به بيدارى و جدان بسيار نيازمندند . . . به تكانى سخت نياز دارند تا ژرفترين احساسات آنها را برانگيزد و آنها را به‌سوى وجدان دينىشان باز گرداند و به آنها بگويد كه اين دنياى بيكرانه‌اى كه امروز در چنگ دارند ، در قياس با آخرت جز كالايى حقير نيست . و پيش اولياء اللَّه حتى جز آب بينى بزى نيست پس به فريب كجا مىرويد ؟\r\nامام حسين عليه السلام به كربلا آمد ، جايى كه مقدرش بود تا آتش انقلاب وجدان را بر افروزد ، همان وجدانى كه شمشيرى بالاى سر ستمگران است ؛ شمشيرى كه كُند نمىشود . همان وجدانى كه پرچم نهضت مظلومان است ؛ پرچمى كه فرو نمىافتد و شمشيرى است صيقل دهندهء وجدان افسردگان كه كُندى نمىگيرد و مشعل راه مجاهدان است ، مشعلى كه به افسردگى نمىگرايد .\r\nامام حسين عليه السلام آمد تا فيصل حق ميان دين خدا [ و دين سلاطين 
  ] باشد [ دين خدا 
  ] كه به ايمان و مخالفت با هوا و هوس و شهادت در راه خدا در هر جا و صداقت در هر مكان فرا مىخواند و دين سلاطين كه به توجيه ظلم دستور مىدهد و به تسليم و بندگى مىخواند . . .\r\n\r\n","description":"","footnote":"","page_name":" 17 ","page_number":25},
  {"content":"\r\n\r\nدين محمد پيامبر خدا و دين ابو سفيان . . . و دين امام على و دين معاويه . . . و دين حجر بن عدى و عمر بن حمق و سعيد بن جبير ، و دين سمرة بن جندب و شريح قاضى و عمر بن سعد و . . .\r\nحسين آمد تا به مسلمانان بانگ زند در جايى كه خون سبط رسول اللَّه در راه خدا ناچيز و بىارزش باشد كدام خون و الا و گرانبهاست ؟ در جايى كه حرم رسول خدا صلى الله عليه و آله به خاطر افشاى باطل به بند اسارت گرفتار مىشوند پس ديگر چه حرمتى است براى همسران مردان عادى ؟\r\nحسين آمد تا در جانهاى امت همتى بلند برانگيزد و طنينى انقلابى و آتشناك عليه طاغوتيان به پا دارد . اين گونه هم شد ، پرچم بنى اميه سر به زير آورد و درفش اسلام سر بر افراشت و دين پيامبر صلى الله عليه و آله و سنتهاى شريف وى و وصيش تا هم اكنون و تا روز قيامت باقى و پايدار ماند .\r\nيزيد قصد داشت تعصبات نژادى و پس از آن تعصبات اموى و سپس تعصب به فرمانروايى ستمگر را اشاعه دهد و به آن دامن زند .\r\nاو مىخواست فرهنگ بوزينه‌بازى را رواج بخشد . ( او بوزينه‌اى داشت كه خودش دربارهء او ادعا مىكرد كه از شيوخ بنى اسرائيل بوده و بخاطر ارتكاب معصيتى مسخ شده است .\r\nوى تا آنجا شيفته و دلباختهء اين بوزينه بود كه چون بوزينه‌اش\r\n\r\n","description":"","footnote":"","page_name":" 18 ","page_number":26},
  {"content":"\r\n\r\nمُرد دستور داد او را دفن كنند و سپس به شعرا و و عاظ سلاطين امر كرد كه در سوگش مرثيه بگويند و محافل سوگوارى برايش برگزار كنند ! )\r\nشعار يزيد اين بود :\r\n لعبت هاشم بالملك فلا * خبر جاء ولا وحى نزل \r\nبنى هاشم با حكومت بازى كرد و الّا نه خبرى آمد و نه وحيى فرو فرستاده شد .\r\nهدف سبط شهيد اين بود كه از ميان امت ، مردانى براى دفاع از حق در برابر يزيد و ستمگريهايش به پا خيزند و خود را آمادهء شهادت در راه خدا كنند و اين شهادت را هدف اول خويش بينگارند و اين گونه شد .\r\n\r\n","description":"","footnote":"","page_name":" 19 ","page_number":27},
  {"content":"\r\n . \r\n","description":"","footnote":"","page_name":" 20 ","page_number":28},
  {"content":"\r\n\r\n\r\n4 . زينب . . . شاهد نهضت\r\nيزيد و راه او نابود شدند و حسين و شيوهء او پاينده ماندند . و سخن حكيمانهء زينب صديقه در جواب ابن زياد به حقيقت پيوست . بعد آنكه ابن زياد از او پرسيد : « ديدى خدا بر سر برادر و خويشانت چه آورد ؟ » زينب پاسخ داد : « جز زيبايى هيچ نديدم .\r\nآنان كسانى بودند كه خداوند به خون تپيدن را برايشان مقدر فرموده بود و آنها هم به سوى قتلگاه خويش شتافتند و زود است كه خداوند تو را با آنها در محضر خويش گرد آورد و آنگاه تو به دليل تراشى و مخاصمه خواهى پرداخت و آنجا خواهى ديد كه پيروزى با كيست ، اى ابن مرجانه كه مادرت به عزايت نشيند ! « 1 » »\r\nزينب شاهد نهضت سبط شهيد بود ، چون او رسالت اين\r\n\r\n\r\n","description":"","footnote":"\r\n( 1 ) - بحار الانوار / ج 45 / ص 116 .\r\n","page_name":" 21 ","page_number":29},
  {"content":"\r\n\r\nنهضت را به آفاق مىبرد و اساساً هدف از اين نهضت ايجاد طوفانى بزرگ در وجدانها بود .\r\nاگر نقش زينب ، به عنوان شاهدى بزرگ ، و ديگر شاهدان همراه او در اين ماجرا نبود خون شهدا هرگز به بار نمىنشست .\r\nاين بود حكمت كار حسين عليه السلام كه خانواده‌اش را در اين نبرد با خود همراه برده بود . رسول خدا صلى الله عليه و آله نيز در رؤياى صادقهء امام حسين اندكى پيش از عزيمت وى از مدينه به او فرموده بود :\r\nخداوند خواسته است كه خويشان و فرزندان تو را اسير ببيند .\r\nبنىاميه گمان كرده بودند گرداندن اسيران اهل بيت در شهرها و همراه سر سبط شهيد عليه السلام و سران اصحاب آن حضرت عليه السلام در دل مخالفانشان ترس و وحشت مىاندازد و باعث تحكيم فرمانروايى آنها مىشود ؛ حال آنكه نفهميدند آن كسى كه نقشهء چنين نهضتى را پىافكنده ، خود مىخواهد نهضتى بوجود آيد كه در آن خون بر شمشير پيروز شود و وجدان بر درهم و دينار فائق آيد . سرهاى بريده بزرگترين گواه براى اثبات مظلوميت اهل بيت عليهم السلام و بريدنشان از غير خدا و فداكارى بزرگشان در راه دين بود و سخنان شماتت‌آميز و جسورانهء اهل بيت عليهم السلام در خطبه‌هايشان وطعنه‌ها و ريشخندهايشان به ستمگران اموى و حكومت آنان در واقع بزرگترين انقلاب فرهنگى در امت بود .\r\nبه همين دليل است كه از امام زين العابدين عليه السلام مىشنويم كه\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nدر پاسخ به ابراهيم بن طلحه كه پس از شهادت حسين عليه السلام از او مىپرسد : « چه كسى پيروز شد ؟ » مىگويد : « اگر مىخواهى بدانى كه چه كسى پيروز شد ، اذان بده و آن را به پايان بر . » ( درست در همان زمان وقت نماز داخل شده بود « 1 » ) .\r\nآرى . . . در واقع بقاى نماز و بقاى ياد پيامبر در اذان و اقامه دليل پيروزى اسلام بر نفاق ، به بركت شهادت امام حسين عليه السلام است .\r\nدر حقيقت ، تقدير زينب را بر ايفاى اين نقش آماده كرد . زينب در خلال عمر كوتاه خود پس از واقعهء كربلا ، در هر نقطه از جهان اسلام بذر نهضت حسينى را كاشت و چشمه‌هايى خروشان از عواطف پاك را در قبال اهل بيت پديد آورد ؛ تا آنجا كه عبارت « يالثاراث الحسين » طنين خاصى در دل مسلمانان ايجاد مىكرد و تا اين عبارت بر زبان مىآمد مردم همه براى نهضت و شهادت خود را آماده مىكردند . . . و شهادت در راه خدا و مبارزه با طاغوتيان به صورت خصلتى مشروع در پاكان امت درآمد درست مثل جهاد در راه خدا عليه كافران .\r\nتمام اينها به بركت شهادت حسين عليه السلام و سخنان زينب و ديگر اسيران واقعهء كربلا حاصل شد .\r\n\r\n\r\n","description":"","footnote":"\r\n( 1 ) همان / ج 45 ص 177 .\r\n","page_name":" 23 ","page_number":31},
  {"content":"\r\n . \r\n","description":"","footnote":"","page_name":" 24 ","page_number":32},
  {"content":"\r\n\r\n\r\n5 . صفات زينب عليها السلام\r\nآنكه زينب را به ايفاى اين نقش بزرگ وا داشت چه بود ؟\r\nدر واقع صفات والاى او بود كه وى را موفق به ايفاى اين نقش كرد . اين صفات عبارت بود از :\r\n\r\n1 - صديقه :\r\nغروب روز عاشورا زينب به زمين طف نگريست ، پيكرهاى پاك را بر روى آن انباشته ديد در پهنهء آن دشت بزرگ چونان قربانى پراكنده بودند ؛ سرها جدا شده بود و تنها لخت و عريان .\r\nدر طرف ديگر چشمش به آنچه از خيمه‌هاى سوخته مانده بود مىافتاد و به دسته‌اى اطفال هراسيده و زنان داغ‌ديده كه بىهدف اين سو و آن سو مىدويدند يا بر كشتگانشان فرياد گريه\r\n\r\n","description":"","footnote":"","page_name":" 25 ","page_number":33},
  {"content":"\r\n\r\nبلند مىكردند ، يا با آوازى بلند فرياد العطش سر مىدادند . . .\r\nدشت را سپاهى انبوه احاطه كرده بود كه از پيروزى سرمست بودند و روح وحشى خود را سيراب مىكردند .\r\nتنها تصور اين صحنهء فجيع مىتواند طاقت شكيباترين مردم را نيز طاق كند ، اما زينب عليها السلام مقاومت كرد . . . او چه كرد ؟\r\nبچه‌ها را نوازش كرد و زنان را تسليت داد و به صبر و شكيبايى خواند و سپس برخاست و به آفريدگارش نماز كرد شايد او در نماز خويش با تضرع ازپروردگار مىخواست كه به وى صبر و استقامت ارزانى دارد و از آل محمد صلى الله عليه و آله اين قربانى را بپذيرد ، همان گونه كه دعاى برادرش حسين عليه السلام در واپسين دم از زندگى گراميش اين بود :\r\n« اللهم انت متعالي المكان ، عظيم الجبروت ، شديد المحال ، غني عن الخلايق ، عريض الكبرياء ، قادر على ما تشاء ، قريب الرحمة ، صادق الوعد ، سابغ النعمة ، حسن البلاء ، قريب اذا دعيت . محيط بما خلقت ، قابل التوبة لمن تاب اليك ، قادر على ما اردت ، و مدرك ما طلبت ، و شكور اذا شكرت و ذكور اذا ذكرت . ادعوك محتاجاً ، و ارغب اليك فقيراً ، و افزع اليك خائفاً ، و ابكي اليك مكروباً ، و استعين بك ضعيفاً ، و اتوكل عليك كافياً ، احكم بيننا و بين قومنا بالحق ، فانهم غرونا و خدعونا و خذلونا و غرروا بنا و قتلونا ، و نحن عترة نبيك وولد حبيبك محمد بن عبداللَّه الذي اصطفيته بالرسالة وائتمنته على وحيك ، فاجعل من\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nامرنا فرجاً و مخرجاً برحمتك يا ارحم الراحمين » . « 1 »\r\nثم قال - عليه السلام - :\r\n« صبراً » على قضائك يا رب ، لا إله سواك ، يا غياث المستغثين » .\r\n« اى خداى بلند مقام ، با جلال و جبروت محكم تدبير ، بىنياز از خلق كه ملك كبريايى تو پهناور و قدرتت به هر چيز شامل و رحمتت به همه نزديك ، و عده‌ات راست و نعمتت بىكم و كاست و امتحانت نكوست . نزديكى آنگاه كه خوانده شوى و بر مخلوقاتت كاملًا احاطه‌دارى . توبهء آن را كه به سوى تو بازگشت كند مىپذيرى . بر ارادهء خويش توانايى ، و هر آنچه را خواهى توانى گرفت ، پاداش مىدهى چون سپاست گزارند و به ياد خواهى آورد چون تو را به ياد آرند ، من تو را از روى نياز مىخوانم و محتاجانه به درگاهت روى مىكنم و خائفانه در آستانت مىنالم و چونان گرفتاران بدرگاهت اشك مىريزم ، و در حال ناتوانى از تو مدد مىجويم و بر تو توكل مىكنم ، ميان ما و قوم ما به حق داورى فرماى كه اين قوم ما را فريفتند و با ما نيرنگ باختند و دست از يارى ما برداشتند و كمر به قتل ما بستند ، حالى كه ما عترت پيامبرت و فرزند حبيب تو محمد بن عبداللَّه هستيم ، آن كه تو او را به رسالت برگزيدى و امين وحيت برشمردى ، پس در كار ما گشايشى قرار ده و برحمت خويش آسايشى براى ما\r\n\r\n\r\n","description":"","footnote":"\r\n( 1 ) - مفاتيح الجنان ، دعاى روز سوم ماه شعبان .\r\n","page_name":" 27 ","page_number":35},
  {"content":"\r\n\r\nمقدر فرما ، اى مهربانترين مهربانان » .\r\nسپس فرمود : « بر تقدير تو صبر خواهيم كرد ، آفريدگارا ! معبودى جز تو نيست اى فرياد رس فرياد خواهان . »\r\nبلى . . . اين ايمان نابى كه در كلمات سبط شهيد در آن لحظات حساس تجلى كرد ، و آن موضعى كه زينب پس از شهادت حسين عليه السلام و يارانش از خود نشان داد ، به نهضت حسينى ذاتى توحيدى و خالص بخشيد .\r\nدر واقع بارزترين صفت زينب باور او بود بدانچه در قرآن آمده و پيامبر تبيين فرموده بود . به اين ترتيب او توانست آن مصائب عظيم را تحمل كند و مزد وپاداش آنها را از خدا چشم داشته باشد . . . سپس به آنجا كه قبلًا خيمه‌گاه بود بازگشت ، چون شب به نيمه رسيد ، شروع به خواندن نماز شب كرد . امام زين‌العابدين على بن حسين عليهما السلام كه به او چشم دوخته بود پرسيد : « عمه ! چرا نشسته نماز مىخوانى ؟ »\r\nزينب فرمود : « اى پسر برادر ! چون پاهايم مرا نمىكشند . »\r\nچند روز پيش ، وقتى كاروان حسين به سرزمين طف رسيد ، امام حسين عليه السلام روبروى چادرش نشسته بود و به شمشير خود مىپرداخت و در عين حال زبانش مترنم به اشعارى بود كه معمولًا اعراب در مواجهه با خطرى بزرگ مىخوانند :\r\n يا دهر افّ لك من خليل * كم لك بالاشراق و الاصيل\r\nمن صاحب و طالب قتيل * و الدهر لا يقنع بالبديل \r\n\r\n","description":"","footnote":"","page_name":" 28 ","page_number":36},
  {"content":"\r\n\r\nچون خواهرش زينب صديقه اين اشعار را از زبان امام شنيد ، فرياد بر آورد :\r\n« واى من ! كاش مرگ زندگى مرا خاتمه بخشد . »\r\nسپس مصائبش را كه در طول زندگى ديده و چشيده بود به ياد آورد و گفت : « امروز مادرم فاطمه و پدرم على و برادرم حسن مردند . اى خليفهء گذشتگان و بازماندهء زندگان . »\r\nحسين به او نگريست و فرمود : « خواهر ! مبادا شيطان شكيبايى تو را ببرد . »\r\nآنگاه چشم امام پر از اشك شد و فرمود : « اگر گربه را وانهند مىخوابد . »\r\nزينب گفت : « واى از اين مصيبت ! آيا چنين از ما مىگريزى ؟\r\nاين دل مرا بيشتر مجروح مىدارد و بر من گرانتر مىآيد . »\r\nسپس به صورت خود كوفت و گريبان دريد و از هوش رفت\r\n وانما الامر الى الجليل * و كل حى سالكُ سبيلى \r\nپس از آنكه زينب به هوش آمد ، حسين عليه السلام به او فرمود :\r\n« خواهرم ! تقواى خدا پيشه كن و به سكينت الهى خود را آرام بخش و بدان كه زمينيان و آسمانيان همه مىميرند و كسى زنده نمىماند ، همه رفتنىاند و تنها ذات خداى تعالى است كه پاينده است ، خدايى كه به قدرت خويش خلق را آفريد و باز آنها را زنده مىكند و همه به سوى آن يكتاى يگانه بر مىگردند . »\r\n\r\n","description":"","footnote":"","page_name":" 29 ","page_number":37},
  {"content":"\r\n\r\nو باز به او فرمود : « اى خواهرم ! هان كه من تو را سوگند مىدهم كه در مرگم گريبان ندرى و بر صورتت سيلى نزنى و فرياد و اويلا بلند نكنى « 1 » ! »\r\nاز همان لحظه كه زينب به نيكى دريافت كه مسئوليتش بردبارى را بر او ايجاب مىكند ، شكيبايى آورد و خداى را در صبر خويش منظور داشت .\r\n\r\n2 - صبر\r\nتاريخ زنى صبورتر از زينب عليها السلام به خود نديده است .\r\nپسرانش ، عون و محمد ، و به قولى عبد اللَّه « 2 » ، در برابر ديدگان او سر بريده شدند و او شيون نكرد ؛ سپس شاهد بود كه در چند ساعت پيشوايش حسين و برادران و پسران برادرانش به شهادت رسيدند و باز بردبارى پيشه كرد . در واقع ، زينب سمبل زنى شجاع ، مدبر و لايق رهبرى در اوضاع و شرايط سخت بود . او اسير و چه بسا بسته به زنجير بود . مصيبتها و ناملايمات روحى و بدنى او را فرسوده بودند ، اما او در همان لحظه چنان اسرا را رهبرى مىكرد و چنان صبر سترگى داشت كه براى هيچ كدام از افراد بشر رسيدن به اين حد صبر و حُسن توكل بر خدا ممكن نيست مگر با فضل خدا .\r\n\r\n\r\n","description":"","footnote":"\r\n( 1 ) - همان / ج 45 ص 3\r\n( 2 ) - همان / ص 34 .\r\n","page_name":" 30 ","page_number":38},
  {"content":"\r\n\r\nدر شب عاشورا ، هنگامى كه بنى اميه خيمه‌هاى اهل بيت عليهم السلام را به آتش كشيدند ، زينب نزد امام زين العابدين عليه السلام كه به سختى در بستر بيمارى افتاده بود ، آمد و از اين روى كه او پس از حسين عليه السلام امام واجب‌الاطاعه بود از آن حضرت دربارهء تكليف خود سؤال كرد . امام به او و ساير زنان امر كرد كه بگريزند . وقتى بازماندگان خاندان پيامبر صلى الله عليه و آله در اطراف بيابان كربلا پراكنده شدند ، زينب بار ديگر به خيمهء امام عليه السلام برگشت و آن حضرت را از ميان شعله‌هاى آتش نجات داد و از سلامت وى مطمئن شد .\r\nسپس همراه با خواهرش ام‌كلثوم ، به جستجوى زنان و كودكان سرگردان در بيابان پرداختند و آنها را زير يك چادر نيمه‌سوخته جمع كرد .\r\nچنين كار بزرگى از زنى كه جگرش به دهها داغ بزرگ گداخته سر نمىزند ، جز آنكه در اوج صبر باشد و چنين صبرى نيز جز از خداى بزرگ نرسد .\r\nوقتى بانگ رحيل از وادى كربلا سر داده شد و براى شكنجهء اسرا آنها را بر اجساد كسانشان گذراندند ، امام زين‌العابدين عليه السلام نگاه بدرود دردناكى بر پيكر قطعه قطعه شدهء پدرش انداخت و حزن بر او چيره شد ؛ زينب بدقت نگريست و احساس كرد كه حجت خدا و امام زمانش در خطر است و بيم آن مىرود كه اندوه زندگيش را پايان بخشد ، فرصت از كف نداد و روى به سوى او كرد و گفت :\r\n\r\n","description":"","footnote":"","page_name":" 31 ","page_number":39},
  {"content":"\r\n\r\n- اى بازماندهء جّد و پدر و برادرانم ! از چيست كه مىبينم دارى جان خود مىدهى ؟\r\nامام زين‌العابدين عليه السلام فرمود : « چگونه بيتابى نكنم و اندوه نگسارم در حالى كه پدر و برادرانم و عموها و عموزادگان و خاندانم را مىبينم كه در خون خويش روى ريگها تپيده‌اند ، با جسدهايى عريان ؛ و كسى نيست كه آنها راكفن و دفن كند . هيچ كس به سراغ آنها نمىآيد ؛ انگار كه اينان اهل خانه‌اى در ديلمان و خزر بوده‌اند .\r\nزينب گفت : « آنچه مىبينى تو را غمين نكند ، به خدا سوگند كه اين حادثه از زمان رسول خدا تا جد و پدر و عمويت نيز اتفاق افتاده بود . حال آنكه خداوند عهدى ازگروهى از اين امت ستانده كه فراعنهء خاك آنها را نمىشناسند ولى نزد اهل آسمان آشنايند ؛ كه اين اعضاى پاره پاره و تكه تكه و اين اجساد به خون تپيده را جمع و دفن كنند و در اين بيابان پرچمى براى مزار پدرت سرور شهيدان ، نصب مىكنند كه هيچگاه نشان قبرش ناپديد نشده و در اثر گذشت زمان منش او گم نشود . سران كفر و گمراهان بر نابودى مزار او بكوشند و هيچ اثر نكند جز اين كه اثر او ظاهرتر و كار او نمايان‌تر مىشود . « 1 »\r\nبه اين ترتيب بانو زينب ، آرام جان را به قلب امام سجاد عليه السلام باز آورد .\r\n\r\n\r\n","description":"","footnote":"\r\n( 1 ) بحار الانوار / ج 45 ص 179 - 180 .\r\n","page_name":" 32 ","page_number":40},
  {"content":"\r\n\r\nوقتى اسراى اهل بيت را به مجلس ابن زياد ، آن درشتخوى زنازاده ( فرزند زنى فاجر و مردى به نام زياد كه او هم پدرش نامعلوم بود و به همين خاطر او را زياد پسر مرجانه ( مادرش ) يا زياد پسر پدرش مىخواندند ) وارد كردند ، زينب روىپوشيده در حالى كه لباس خود به سر كشيده بود وارد مجلس شد .\r\nابن زياد به او نگاهى انداخت و پرسيد : « اين زن روى پوشيده كيست ؟ »\r\nگفتندش : « او زينب دختر على است . »\r\nابن زياد به قصد انتقام از زينب گفت : « خدا را شكر كه شما را رسوا كرد و دروغ بودن افسانه‌هاتان آشكارا ساخت . »\r\nزينب عليها السلام گفت : « بدان كه فاسق است كه رسوا مىشود و فاجراست كه دروغش بر ملا مىگردد و اينها ما نيستيم . »\r\nابن زياد پرسيد : « چطور ديدى كارى را كه خدا با برادرت و خانواده‌ات كرد ؟ »\r\nزينب گفت : « جز از زيبا نديدم . آنان گروهى بودند كه خداوند كشته شدن را بر آنها نبشته بود و آنها به سوى قتلگاههاى خويش شتافتند و زود است كه خداوند تو و آنها را گرد آورد و برتوحجت آرند و دشمنى ورزند ، پس بنگر كه در آن روز پيروزى از آن كيست ، مادرت به عزايت نشيند اى پسر مرجانه ! »\r\nابن زياد خشمگين شد و خواست به زينب حمله كند كه عمرو بن حريث به او گفت : « او زنى بيش نيست و زن را بخاطر\r\n\r\n","description":"","footnote":"","page_name":" 33 ","page_number":41},
  {"content":"\r\n\r\nآنچه گفته مؤاخذه نكنند . »\r\nابن زياد به زينب گفت : « خداوند دل مرا از طاغيان و عاصيان مرتد خاندانت خنك كرد . »\r\nزينب پاسخ داد : « به خدا سوگند كه تو سرور مرا كُشتى و شاخه‌ام را شكستى وريشه‌ام را ( از زمين ) گسستى ، اگر دل تو از اينها خنك مىشود پس حتماً خنك شده است . »\r\nابن زياد گفت : « اين سجع پردازى است و بجان خودم سوگند كه پدرت هم سجع پردازى شاعر بود . »\r\nزينب گفت : « ابن زياد ! زن را با سجع پردازى چه كار ؟ ! »\r\nو افزود : « من به‌جاى سجع پردازى كار ديگرى دارم ، من از اين در شگفتم كه چگونه كسى از كشتن امامان خود خشنود مىشود ، در حالى كه مىداند آنها از وى در آخرت انتقام مىگيرند . « 1 » »\r\nهان كه او زنى شيردل ، شكيبا ، دانشور ، حكيم و . . . بود .\r\nزينب عليها السلام احساس مىكرد كه اول مسئول حفظ جان امام على بن الحسين عليهما السلام و بعد مسئول حفظ جان ساير اسيران خاندان پيغمبر است و به خوبى هم از پس اين مسئوليت بر آمد .\r\nدر مجلس يزيد سركش ، آنگاه كه يكى از فرماندهان ، فاطمه دختر على عليه السلام را كه زيبارو بود از وى درخواست كرد و گفت : « اى يزيد ! اين دخترك را به من ببخش . » آن دختر به دامان\r\n\r\n\r\n","description":"","footnote":"\r\n( 1 ) همان / ص 116 .\r\n","page_name":" 34 ","page_number":42},
  {"content":"\r\n\r\nخواهرش زينب در آويخت و زينب از او دفاع كرد و به آن شامى رو نمود و گفت : « به خدا سوگند دروغ گفتى و لعنت بر تو باد ، او نه از توست و نه از يزيد . »\r\nدر اين هنگام يزيد خشمگين شد و گفت : « تو دروغ گفتى ، به خدا اگر بخواهم اين كار را مىكنم . »\r\nزينب به او پاسخ داد : « نه به خدا ، خداوند اين دختر را از آن تو نمىكند مگر آنكه از دين ما خارج شوى و پيرو آيينى ديگر گردى . »\r\nيزيد غضبناك شده و به او گفت : « آيندهء من چنين مىبينى ؟\r\nاين پدر و برادر تو بودند كه ازدين خارج شدند . »\r\nزينب گفت : « با دين خدا و دين پدر و برادر و جدم بود كه تو و جد و پدرت راه يافتيد . »\r\nيزيد گفت : « دروغ گفتى دشمن خدا ! »\r\nزينب باز جواب داد : « امير به ستم دشنام دهد و در قدرتمندى خويش خشم گيرد . »\r\nيزيد ملعون ، انگار كه خجالت كشيده باشد ، خاموش شد .\r\nدوباره آن شامى لعين به سر سخن بازگشته گفت : « اى امير مؤمنان ، اين دخترك را به من ببخش . » يزيد به او گفت : « گم شو كه خدا مرگ محتوم را نصيبت كند . « 1 » »\r\nاينها نمودهايى از صبر و شجاعت زينب صديقه عليها السلام بود\r\n\r\n\r\n","description":"","footnote":"\r\n( 1 ) همان / ص 156 .\r\n","page_name":" 35 ","page_number":43},
  {"content":"\r\n\r\nنمودهايى كه ژرفاى آن در قلب مؤيد به نور ايمان به خوبى منعكس مىشود .\r\nوقتى خطابه‌هاىاو را مىخوانيم درمى يابيم كه اين سخنان نمىتواند جز از قلبى مطمئن از آرامش ايمان و واثق به ياورى الهى و يقينمند به درستى روشش و راستى راهش بر آمده باشد .\r\n\r\n3 - بلاغت :\r\nدانش گسترده ، حكمت و افر ، سخن درست ، شجاعت ربانى ، بيانى نافذ و زبان فصيح . . . تمام آن چيزهايى است كه عناصر بلاغت زينب صديقه را تشكيل مىدهند .\r\nاو دخترى سه ساله بود وقتى كه همراه مادرش تا مسجد پيامبر صلى الله عليه و آله رفته بود و مادرش زهرا عليها السلام آن سخنرانى مهم را كه در آن تمام اصول و ارزشهاى رسالت گرد آمده بود ، ايراد كرد و سپس اين زينب بود كه آن سخنرانى بزرگ را براى ما روايت كرد .\r\nروايت شده است كه روزى پدرش دربارهء مسأله‌اى از او سؤال كرد كه آيامىداند و زينب با اطمينان كامل گفت : « بلى ! مادرم اين مسأله را به من ياد داد . »\r\nدر خداشناسى به آنجا رسيده بود كه على عليه السلام او و برادرش عباس را كه هر دو طفل بودند ، بر كنار خود نشانده بود ، به عباس گفت : « بگو يك . » عباس گفت . فرمود : « بگو دو . » عباس گفت :\r\n« خجالت مىكشم با زبانى كه گفته‌ام يك ، بگويم دو . » على عليه السلام\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nچشمهاى عباس را بوسيد و سپس متوجه زينب شد ، زينب سمت چپ و عباس سمت راست آن حضرت بود . زينب به آن حضرت گفت :\r\n« پدر جان ! آيا ما را دوست مىدارى ؟ »\r\nعلى عليه السلام فرمود : « آرى عزيزم ! فرزندان ما جگر گوشه‌هاى ما هستند . »\r\nپس زينب گفت : « پدر ! دو عشق در يك دل جمع نمىشوند ؛ عشق خدا و عشق فرزندان . و اگر هم چيزى باشد بايد گفت شفقت از آنِ ماست و عشق محض خداست » .\r\nبا شنيدن اين جواب مهر آن دو بيشتر در دل على نشست . « 1 »\r\nعرفان و مراتب خداشناسى زينب ، جدا از عرفان جدش و پدر و مادر و دو برادرش نبود . او نيز در خانهء وحى پرورش يافته بود و از رهگذر همان عرفان در دين بصيرت پيدا كرده بود ، آنجا كه امام سجاد عليه السلام درباره‌اش گفت : « انتِ به حمد اللَّه عالمة غير معلمة و فمهة غير مفهّمة » [ تو - خداى را سپاس - دانايى كه نياموخته‌اندت وفهيمى كه تفهيم نكرده‌اندت . 
  ]\r\nامام حسين عليه السلام به زينب وصيت كرد . زيرا او را تحمل اداى اين مسئوليت مشترك بود . حسين عليه السلام به او وصيت كرد كه در آن شرايط سخت و دشوار نايب امام زين‌العابدين عليه السلام باشد .\r\nدربارهء حكمت او همين بس كه رهبرى مخالفان در آن شرايط\r\n\r\n\r\n","description":"","footnote":"\r\n( 1 ) مستدرك الوسائل / ج 2 ص 635 و نيز الطفل بين الوراثة و التربية / ج 2 ص 253 .\r\n","page_name":" 37 ","page_number":45},
  {"content":"\r\n\r\nحساس و بعد از آن فاجعهء عُظما بر عهدهء او بود .\r\nدربارهء سخنرانيهاى كوبنده و كلمات نافذ او ، كه بعداً آنها را ذكر خواهيم كرد ، گواهى حذيم اسدى دربارهء خطبهء او در كوفه ما را بس كه گفت : « به خدا هيچ مخّدره‌اى سخنورتر از او نديدم ، او چنان سخن مىگفت و خطابه ايراد مىكرد كه انگار از زبان على عليه السلام بر مىخواست . « 1 » »\r\n\r\n\r\n","description":"","footnote":"\r\n( 1 ) بحار الانوار / ج 45 ص 162 .\r\n","page_name":" 38 ","page_number":46},
  {"content":"\r\n\r\n\r\n6 . زينب اين چنين پيام عاشورا را رساند\r\nوجود اين صفات در زينب كبرى عليها السلام او را بهترين پيغام‌رسان عاشورا كرد تا ضمير خفتهء مردم را بيدار كند و وجدانهاى مردهء آنها را زنده سازد و اعتراض را در امت توحيد پديد آورد . . . و الحق كه زينب از سه محور اين وظيفه را به انجام رساند .\r\n\r\nالف : سخن عمومى\r\nدر صفحات آينده به سخنرانيهاى زينب عليها السلام خواهيم پرداخت ، كه در اشاعهء مرام شهادت و فرهنگ مبارزه بين مردم ، سهمى ارزنده داشتند .\r\n\r\n","description":"","footnote":"","page_name":" 39 ","page_number":47},
  {"content":"\r\n\r\n\r\nب : برخورد رو در رو\r\nدر كوفه و شام و مدينه و سپس در مصر و شام ، آن حضرت با مردم سخن مىگفت و آنها را عليه قدرت اموى بر مىشوراند و آنچه را كه بر آنها در بيابان طف رفته بود و فلسفهء قيام حسين عليه السلام را در مقاومت عليه سلطنت غاصب براى مردم مىگفت .\r\nبعضى از اين برخوردها در تاريخ بجا مانده و برخى ديگر نيز محو شده ؛ ليكن ما با استفاده از آنچه كه تاريخ ياد كرده مىتوانيم آنچه را كه تاريخ از ذكر آنها غافل شده دريابيم .\r\nزينب عليها السلام از همان آغاز قيام حسينى ، در تمهيد آن شريك بود ؛ مثلًا برخى روايت مىكنند كه در شب عاشورا ، زمانى كه امام حسين عليه السلام وظيفهء محافظت از خيمه‌ها را به برادر دلاورش عباس عليه السلام سپرد و عباس نيز با هوشيارى و احتياط تمام به پاسدارى از خيمه‌ها مشغول بود ، ناگهان شبحى ميان خيمه‌ها مىبيند ؛ مىگويد : « كيستى ؟ » زينب بود .\r\nعباس گفت : « چه شده كه در اين شب تاريك بيرون آمده‌اى ؟ »\r\nگفت : « آمدم تا با تو چيزى بگويم . »\r\nعباس گفت : « بگو . »\r\nسپس زينب براى عباس حكايت كرد كه چگونه پدرش پس از وفات مادرش فاطمه عليها السلام از برادرش عقيل خواست كه زنى را به او معرفى كند كه دلاور زادهء عرب باشد .\r\n\r\n","description":"","footnote":"","page_name":" 40 ","page_number":48},
  {"content":"\r\n\r\nو چون عقيل از او پرسيد كه چنين زنى مىخواهد چه كند ، پاسخ‌داد تا شيربچه‌اى برايم بزايد كه پسرم حسين را يارى كند .\r\nسپس افزود : « برادر ! اين حَرَم ، حَرَم توست . »\r\nدر اين هنگام رگ هاشمىِ ميان دو چشم عباس برجسته شد و گفت : « خواهرم به من قوت‌قلب دادى ، خدا چشمت را روشن كند . »\r\nهمينطور مطابق برخى روايات ديگر ، زينب بُرير را تشويق مىكرد . بدين ترتيب مىبينيم كه زينب صديقه در لحظهء آن حماسهء بزرگ در كنار برادرش امام حسين عليه السلام حضور داشت .\r\nپس از فاجعهء كربلا ، زمانى كه زينب و اهل‌بيت رسالت در خانه‌اى نزديك به دارالاماره در كوفه اسكان گزيدند ، دستور داد كه هيچ كس پيش او نيايد مگر زنى كه قبلًا اسير شده ، چرا كه او هم تلخى اسارت را مثل او چشيده بود . در آنجا نيز به نوبهء خود به نشر نهضت پرداخت ، شايد علت اين انتخاب آن بود كه چنين زنانى دعوت او را براحتى مىپذيرفتند و مىتوانستند آن حوادث جانگداز را به توده‌هاى محروم انتقال دهند . در شام و مدينه نيز چنين كرد .\r\n\r\nج : نوحه‌گرى\r\nپس از بازگشت زينب به حرم جدّش ، والى يزيد بر مدينهء منوّره ، نامه‌اى به شرح زير براى يزيد نگاشت :\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n« همانا كه وجود او ، در ميان مردم مدينه اذهان را مىآشوبد و او زنى است سخنور و عاقل و خردمند و عزم كرده تابا هوادارانش انتقام خون حسين را بگيرد . »\r\nيزيد نيز در پاسخ او نوشت : « او را از هوادارانش جدا كن . » زينب چگونه توانست مردم مدينه را تحريك كند ؟\r\nاو با نوحه‌گرى چنين كرد ، و برپايى مجالس سوگوارى ؛ مجالسى كه تا امروزه هم به عنوان يك نهاد تبليغاتى در كشورهاى اسلامى ، سرشار از عاطفه‌اند و در كنار تزكيه و تربيت به امر افزايش بينش دينى مشغولند .\r\nدر حقيقت گريهء زينب ، هدفى پيامبرگونه داشت . چون گريه‌اش گريهء ذليل و كسى كه بر گذشته افسوس مىخورد و كسى كه از سر ناراحتى براى مصائبى كه به او رسيده بودمى گريد ، نبود ؛ بلكه گريهء او ، گريهء ستيز و بيدارگرى بود . چنين بود كارهاى ديگر او نيز كه به صورت گريه و شيون رخ مىنمود ، كارهاى او همگى هدفمند بودند ؛ مثلًا وقتى سر خويش به محمل كوفت ، اين‌تنها يك حالت عاطفى ساده نبود . بلكه بعد از آنكه آتش غيرت كوفيان رابا خطابهء صاعقه‌وارش شعله‌ور كرد غالب مردم كوفه كه از هول اين فاجعه چون برقزدگان شده بودند به او گوش سپرده بودند و با او همدلى مىكردند . و حكومت ترسيد كه مبادا قيامى كوبنده به‌راه‌افتد ، پس به حامل سر امام حسين عليه السلام دستور داد كه سر را نزديك محمل زينب ببرد شايد\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nزبان در كام گيرد . چون زينب چشمش به آن سر بريده افتاد ، شديداً گريست و سر خود را به جلو محمل كوبيد و خون از پيشانيش بيرون زد .\r\nخشم اهل‌كوفه بعد از ديدن اين صحنه بر يزيد و ابن‌زياد بيشتر شد .\r\nدر واقع زينب شكيبايى كه شاهد تمام اين فاجعه‌بوده ، براى ديدن سربرادرش گريه نمىكرد ، اگر چه سنگينى اين فاجعه بر قلبش نشسته بود ؛ كه با اين كار عميق‌ترين احساسات انسانى را در مردم برمىانگيخت ، انگار كه به آنها مىگفت اين فاجعه چنان بزرگ و جانگداز است كه بايد ازبراى آن سر شكافت ، يا اينكه مىخواست به دشمن بگويد كه ما هنوز آمادهء جان‌باختن در راه خداييم و از مرگ نمىهراسيم . به اين ترتيب زينب در مقابل اعمال هر فشارى از سوى دشمن به تنهايى پاى مىفشرد و فشارى جديد وارد مىآورد .\r\nچون روش تأثيرگذاردن عاطفى را با نشان دادن آن سر عزيز در پيش‌گرفتند ، او در مقابل از روش بيدارگرى ، با كوبيدن سرش به قسمت پيشين محمل ، سود برد و اين اشعار را مىخواند :\r\n ياهلالًا لما استتم‌كمالًا * غاله حسفه فابدا غروباً\r\nما توهمت يا شقيق فؤادى * كان هذا مقداراً مكتوباً « 1 » \r\nشايد شيعيان ، بسيارى از شعائر حسينى را كه هنوز آتش غيرت آنها را شعله‌ور مىكند ، از زينب عليها السلام آموخته باشند و\r\n\r\n\r\n","description":"","footnote":"\r\n( 1 ) بحارالانوار / ج 4 ص 115 .\r\n","page_name":" 43 ","page_number":51},
  {"content":"\r\n\r\nفاجعهء كربلا تا امروز زنده مانده و انگار كه هرسال نيز تجديد مىشود . . .\r\nدر مجلس ابن‌زياد ملعون و يزيد منفور ، هرگاه دشمنان آغاز نابكارى مىكردند ، زينب متوسل به گريه مىشد و نابكارترين دشمنان را خاموش مىكرد و عواطف مردم را به خود جلب مىكرد .\r\n\r\nخطابه‌هاى زينب‌كبرى عليها السلام\r\nدر فصل آينده به خواست خدا آثار نهضت حسينى را كه با روشنگريهاى زينب عليها السلام تكميل شد ، تبين خواهيم كرد .\r\nروشنگريهايى كه در زمينه‌هاى مختلف بود و مهم‌ترين آنها سخنرانيهاى آتشين او بود .\r\nاز اينرو آموختن سخنان زينب عليها السلام در دوجا به كار ما مىآيد :\r\nيكى در فهم دليل اين كه اين سخنان در ملت تأثير مىگذارد و آنها را به مشاركت در انقلاب‌هايى كه تا به امروز هم ادامه دارد ، وادار مىكرد .\r\nديگر اين كه خطيبان و نوحه‌خوانان حسينى مىتوانند از روش زينب صديقه در تأثيرگذارى بر مخاطبانشان استفاده كنند .\r\nو ما درس آموختنمان را بر كلمات او در دوخطبه ، خطبهء كوفه و خطبهء شام ، متمركز مىكنيم ، و گه‌گاه به اين خطبه‌ها رو مىكنيم تا از آنها چيزى بياموزيم .\r\n\r\n","description":"","footnote":"","page_name":" 44 ","page_number":52},
  {"content":"\r\n\r\n\r\nزينب كوفيان را درهم مىكوبد\r\nحذيم‌بن‌شريك الاسدى چنين روايت مىكند : چون علىبن‌الحسين زين‌العابدين عليه السلام همراه با زنان از كربلا رسيد در حالى كه بيمار بود ، چون زنان كوفى شروع به گريه و زارى كردند و گريبانهاى خويش دريده بودند و مردان همراه زنان گريستند ، زين‌العابدين عليه السلام با صدايى نزار و درحالى كه بيمارى او را فرسوده كرده بود گفت : « اينان گريه مىكنند ! چه كسى جز اينان دست به خون ما آلود ؟ »\r\nسپس زينب دختر على بن ابى طالب به مردم اشاره كرد كه ساكت شوند . حذيم‌اسدى گويد : به خدا سوگند هيچ زن را سخنورتر از او نديده‌ام ، چنان كه انگار او سخن مىگفت ، ولى كلمات از زبان اميرمؤمنان بيرون مىآمد . او به مردم اشاره كرد كه ساكت باشند . نفسها در سينه حبس شد و زنگها از صدا افتاد .\r\nسپس زينب پس از ستايش خداى تعالى و درود بر پيامبرش سخن گفت . . .\r\nزينب عليها السلام به نيكويى به حمد و ثناى پروردگار پرداخت و چون به نام مبارك پيغمبر رسيد بر او به نيكويى درود فرستاد و اين آغاز شكوهمند خطبهء او بود كه با صدايى گيرا توجه همگان را به خود جلب كرد . همهمه‌ها فرو نشست و نفس در سينه‌ها حبس شد .\r\nسپس تازيانهء شماتت و ملامت را مثل تندرى غرّان به دست\r\n\r\n","description":"","footnote":"","page_name":" 45 ","page_number":53},
  {"content":"\r\n\r\nگرفت و به يادشان آورد كه آنها رشتهء خود را پنبه كردند و عهد خود را شكستند و آنچه را كه ساخته بودند هم ، به دست خويشتن نابود كردند و اشارت كرد كه آنها پس از كشتن حسين عليه السلام برده و بندهء شاميان شدند در حالى كه پيش از آن مدتهاى مديد با شاميان در ستيز بودند . زينب عليها السلام گفت :\r\n« اما بعد ، اى كوفيان ! اى اهل نيرنگ و فريب و ستم ، هان اشك‌هاى شما هيچگاه خشك نشود و بند نيايد . مثل شما مثل آن زنى است كه رشتهء خود را پس از آنكه چيزكى شد پنبه كرد ، سوگندشكنانى هستيد كه سوگندتان را اعتبار مىنهيد . . . »\r\nسپس كوفيان را رسوا كرد و صفات زشت آنها را كه موجب اين شكست خفت‌بار شد برايشان شمرد كه آنها را آلت دست دشمنانشان كرد و در نهايت امامشان را به دست‌خود كشتند ، و بعد گفت :\r\n« شما را جز لاف و فريب و دشمنى نيست . همچون كنيزكان شيرين‌زبانيد و چون دشمنان سخن‌چين ، بسان چراگاه خرمى هستيد كه روى لجن‌زار دامن‌سبز گسترده است . و مثل نقره‌اى هستيد كه قبر را بدان اندوده‌اند ( ظاهرى زيبا و باطنى زشت داريد ) . راستى كه بد توشه‌اى براى خود پيش‌فرستاده‌ايد كه خشم خدا بر شما باد و در عذاب الهى جاودان مانيد » .\r\nآنگاه براى آنكه باطن آنها را بيدار كند همچنان درهمشان كوفت و با اشاره به گريه‌هاى دور از مسئوليتشان فرمود :\r\n\r\n","description":"","footnote":"","page_name":" 46 ","page_number":54},
  {"content":"\r\n\r\n« بر برادرم مىگرييد ؟ آرى بگرييد كه به خدا سوگند بيشتر سزاوار گريه هستيد ، بادا كه بسيار بگرييد و كم بخنديد . »\r\nآرى آنها بايد بر خود مىگريستند نه بر امام‌حسين عليه السلام ، كه خود دامنشان به ننگ اين فاجعه آلوده بود . زينب باز ادامه داد : « ننگ اين جنايت بردامان شما نشست ، و بال زشت آن برگردن شما افتاد و هرگز اين لكهء ننگ را از دامان خود نتوانيد زدود ، و چگونه خواهيد شست ننگ كشتن فرزند خاتم پيغمبران و معدن رسالت و مهتر جوانان بهشتى را ؟ ! »\r\nسپس زيانهايى را كه از قتل سبط پيامبر صلى الله عليه و آله به ايشان مىرسيد برشمرد ، پيامبرى كه رهبرشان در جنگ بود و پيشوايشان در جامعه و پناهگاهشان در صلح و مرهمشان به وقت خستگى و فريادرسشان به هنگام حوادث سخت و مرجعشان در زمان اختلاف و پشتيبانشان به وقت دليل‌آورى و نشانهء راهشان به هنگام گوناگونى راهها . و گفت : « در جنگ سنگر شما بود و پناه حزب و دستهء شما ! و در صلح آرام دلهاتان بود و داروى زخمهاتان و فريادرس شما در بلاها ، مرجع شما بود در اختلافهايتان ، و سخنگوى شما بود ، و در تيرگيها چراغ روشنى - افروزتان بود » .\r\nسپس آنها را از عذاب خدا بيم داد و گفت :\r\n« آوخ ! كه بد توشه‌اى براى خويش گردآورديد و چه بد بارى را براى روز رستاخيزتان بر دوش خويش نهاديد ، حسرت و\r\n\r\n","description":"","footnote":"","page_name":" 47 ","page_number":55},
  {"content":"\r\n\r\nسرنگونى بر شما باد ! تلاشتان به نوميدى گراييد و دستهاتان بريده شد ، سوداگريتان به زيان انجاميد ، و به خشم خدا گرفتار آمديد و مُهرِ خوارى و بيچارگى بر پيشانىتان زده شد » .\r\nسپس تمام مسئوليت حوادثى را كه رخ داده بود بر دوش آنها افكند تا برگردن سران و فرماندهان و امثال آنان نيفكنند و از سهل‌انگارىشان در دنيا و آخرت ترساندشان . كه در دنيا ننگى بود كه هيچگاه از دامانشان زدوده نمىشد و در آخرت ، غضب‌الهى بود .\r\nسپس حضرت صديقه به بيان عظمت فاجعه پرداخت و ميزان ارتباط اين امر با پيامبراسلام ، محمد صلى الله عليه و آله را بازگو كرد و گفت :\r\n« واى بر شما ! هيچ مىدانيد چه‌پاره‌اى از تن محمد جدا كرديد ؟ و چه پيمانى زير پا نهاديد ؟ و چه مخدّره‌هايى از پرده برون ساختيد ؟ و چه حرمتى را از او شكستيد ؟ و چه خونى را از او ريختيد ؟ دست به كارى چنان زشت آلوده كرديد كه دور نيست آسمان از زشتى آن از هم بشكافد و زمين پاره‌پاره شود و كوهها از هم گسيخته شوند . مصيبتى بس بزرگ و دشوار و ناراست و شوم پديد آورديد كه راه‌چاره در آن بسته است و از عظمت به وسعت آسمان و زمين است . راستى ! تعجب مىكنيد كه آسمان از هول اين فاجعه خون ببارد ؟ و بدانيد كه عذاب آخرت خوارىآورتر است و شما را يار و ياورى نخواهد بود .\r\n\r\n","description":"","footnote":"","page_name":" 48 ","page_number":56},
  {"content":"\r\n\r\nمبادا كه تأخير در كيفر شما ، عمل رسوايتان را پيش چشمانتان حقير جلوه دهد ، چرا كه خدا در گرفتن انتقام شتاب نمىكند و ترسى از فوت انتقام ندارد » .\r\nحاشا ! كه خداى دركمين ما و ايشان نشسته .\r\nسپس اين اشعار را خواند :\r\n ماذا تقولون اذ قال النبى لكم * ماذا صنعتم و انتم آخر الامم\r\nباهل بيتى و اولادى و مكرمتى * منهم اسارى و منهم ضرجوا بدم\r\nماكان ذاك جزائى اذ نصحت لكم * ان تخلفونى بسوء فى ذوى رحمى\r\nانى لاخشى عليكم ان يحل بكم * مثل العذاب الذى اودى على ارم « 1 » \r\nسپس به آنها پشت كرد .\r\nحذيم راوى اين ماجرا را مىگويد : مردم را ديدم كه حيران دستهاى خود را به دهانشان برده بودند . به پيرمردى كه كنارم ايستاده بود نگريستم ، ريشهايش از اشك تر شده بود و دستانش\r\n\r\n\r\n","description":"","footnote":"\r\n( 1 ) چه پاسخ خواهيد داد به پيغمبرتان زمانى كه به شما بگويد : اين چه كارى بود كه كرديد ؟ حال آنكه شما آخرين امتها بوديد . با خاندان و فرزندان و عزيزان من كه يا به اسيرى گرفتيدشان و يادر خونشان غلتانديد . پاداش من كه خيرخواه شما بودم چنين نبود كه با خويشانم اين گونه رفتار كنيد . بعد از اين من واقعاً بيم دارم كه همان عذابى كه بر قوم ارم فرود آمد و نابودشان كرد بر شما نيز فرود آيد .\r\n","page_name":" 49 ","page_number":57},
  {"content":"\r\n\r\nرا رو به آسمان بالا برده بود و مىگفت : « پدرم و مادرم فدايشان باد ! سالخوردگانشان بهترين سالخوردگان ، و جوانانشان بهترين جوانان و نسلشان تبارى كريم و فضلشان فضلى است عظيم . »\r\nزينب عليها السلام چنين با مردم صريح بود . او حتى نيم‌واژه‌اى غيرحق نگفت تا دل مردم را به دست آورد . شايد به اين خاطر بود كه آنها ( كوفيان ) حق را مىشناختند ، ولى از يارى كردنش دست باز داشته بودند . همانند همان انصار و مهاجرانى كه فاطمهء صديقه با آن صداى پرطنين و صاعقه‌وار خويش مورد خطابشان قرار داد و نيز همين‌گونه بود آهنگ صداى امام على عليه السلام در آخرين سخنرانيهايش براى مردم كوفه و اين مهم‌ترين درسى است كه مبلغان حسينى بايد از زينب صديقه عليها السلام بياموزند كه به طمع دنيا يا ترس از حاكمان ، با باطل‌سازش نكنند و از سخن حق خموشى نگزينند . . . . كه صراحت و روشنى لازم است و اگر نه كه هيچ . . .\r\nوانگهى ؛ خطابهء زينب دربردارنده عوامل روانى وبرخوردار از عاطفه‌اى جوشنده و توفنده بود تا آگاهى بخشى معنوى و ابراز دوستى صادقانه با رهبران راستين و دعوت صريح آنها ، و دادن مسئوليت مستقيم به شنونده و مخاطب . درس ديگرى كه بايد مبلغان حسينى از زينب بياموزند اين است كه نبايد تنها به يك يا چند جنبه از مكتب و خط مشى مكتبى كفايت كرد و از طرح ساير جنبه‌ها غفلت كرد .\r\n\r\n","description":"","footnote":"","page_name":" 50 ","page_number":58},
  {"content":"\r\n\r\nاهل كوفه به جنگ زادهء رسول درآمدنِ خود را به ترس از سپاه شام وقدرت بنى اميه نسبت مى دادند ؛ و در مقابل ، زينب صديقه عليها السلام دربارهء زمامداران بنىاميه در تمام اين خطبه هيچ سخنى نمىگويد ؛ او كه خود مستقيماً با ابن‌زياد و يزيد طاغى و ملعون به رويارويى و ستيز پرداخته است ، پس چرا در اين اجتماع انبوه مردم سخنى از حكومت به ميان نمىآورد ؟\r\nشايد وى عملًا چنين كرد تا شنونده نخواهد شماتتها و ملامتها و بيانات كوبندهء زينب را متوجه حاكمان بداند . حاشا كه هيچ‌گاه مسئوليت جباران باعث الغاى مسئوليت ابزارهاى قدرتش و ساكتان و كسانى كه در دل احساس سرور از كار جباران را دارند نمىشود .\r\nوقتى روى سخن با مردم است ، تمام گفتار او حول مسئوليت ايشان است و وقتى با زمامداران سخن مىگويد ، مسئوليت آنها را در قبال قتل حسين عليه السلام به خوبى بازگو مىكند . اين خود يكى از شاخصه‌ها و پايه‌هاى بزرگ بلاغت است و ضمناً درسى است بزرگ براى اهل منبر حسينى .\r\n\r\nزينب عليها السلام در ستيز با طغيان يزيد\r\nسبحان‌اللَّه ! انسان كه بر خدا توكل كند و تنها از او يارى جويد چه نيروى عظيمى به كف خواهد آورد ؟\r\nزنى اسير و مصيبت‌ديده كه داغ هيجده تن را برجگر دارد كه\r\n\r\n","description":"","footnote":"","page_name":" 51 ","page_number":59},
  {"content":"\r\n\r\nروى زمين نظيرشان نيست ، بى هيچ پاىافزار و پوششى او را بر محمل‌ها نشانده‌اند و مورد ضرب و اهانتش قرار داده‌اند و آزارش داده‌اند به اين كه چهره‌اش را پيش غير نمايان كند ، و او يكى از بزرگترين بانوان در نزد آن رجّاله‌ها و . . . و . . . بوده است .\r\nاو را امروز نزد سلطان پيروز و دشمن كينه‌توز و طاغوت ظفرمند و خونريز جنايتكار مىبرند ، او و برادرزادهء بيمارش و خواهرش و ديگر اسراى توان‌فرسوده از اين سفر طاقت‌سوز را به زنجير كشيده ، به بارگاه آن جبار وارد مىكنند .\r\nديار شام انگار كه عيدى بزرگ گرفته باشد ، خود را آراسته بود و نويد پيروزى بزرگ يزيد را مىداد . آن طاغوت مستكبر ، در كاخ خود جشنى برپا داشته بود و بزرگان و قوم خويش را به اين جشن فراخوانده بود تا از اين عدهء اندك از بازماندگان نيز ، از پس بزرگترين فاجعهء تاريخ ، زهرچشم بگيرد .\r\nآيا چيز خواركننده و تحقير كنندهء ديگرى هم بود كه از آن فروگذار كرده بودند ؟ !\r\nهرگز ! بلكه همهء عوامل مادى را ، كه گمان مىكردند ظلم و ستم يزيد را تقويت مىكند ، فراهم آورده بودند .\r\nاما خدا بزرگترين است و قدرت روح ايمانى همهء عوامل مادى را مغلوب مىكند و حق صد البته كه بالاتر و ارجمندتر است و امروز زينب عليها السلام نمايشگر حق است با تمام قوت و عزت و جبروت آن . زن اسير ايستاد و به آن تخت پوشالى نگاهى\r\n\r\n","description":"","footnote":"","page_name":" 52 ","page_number":60},
  {"content":"\r\n\r\nپرتمسخر انداخت و به سرمبارك سيدالشهدا در آن طشت زرين ، با افتخار و اعزاز نگريست . يزيد ، لعنت خداى بر او ، با نى پاره‌اى كه در دستش بود ، به دندانهاى اباعبداللَّه عليه السلام مىزد و اشعار ابن‌الزجوى را خواند و خود نيز ابياتى بدان افزود و گفت :\r\n ليت اشياخى ببدر شهدوا * جزع الخزرج عن وقع الاسل\r\nلاهلّوا و استهلوا فرحاً * و لقالوا يا يزدى لاتشل\r\nفجزيناهم ببدر مثلها * و اقمنا مثل بدر فاعتدل\r\nلست من خندق ان لم انتقم * من بنى احمد ما كان فعل « 1 » \r\nدر اين هنگام زينب به پاخاست وگفت : « ستايش پروردگار جهانيان را و درود بر جدّم سرور پيامبران . قول خدا راست درآمد كه فرمود :\r\n« ثم كان عاقبةالذين اساؤوا السوء ان كذبوا بآيات اللَّه و كانوابها يستهزئون » « 2 » سپس با تمسخرِ سلطنت و قدرت دروغين آن افعى ، سرش را به سنگ كوفت و با بيان قدرت نامتناهى الهى ، قدرت مادى يزيد را تحقير نمود و فرمود :\r\n\r\n\r\n","description":"","footnote":"\r\n( 1 ) كاش مهتران قبيلهء من كه در نبرد بدر به خون تپيدند اينك زنده بودند و زارى قبيلهء خزرج را از چكاچك شمشيرها و نيزه‌ها نظاره مىكردند . حتماً آنها دراين هنگام غريو شادى سر مىدادند و مىگفتند : يزيد ! دستت درد نكند . ما مهتران ايشان را كشتيم به تلافى آنهايى كه اينان در جنگ بدر از ما كشتند و مساوى شديم . من از دودمان جنگجويان خندق نيستم اگر از نسل محمد انتقام كارهايى را كه كردند نگيرم .\r\n( 2 ) 2 ) روم / 10\r\n","page_name":" 53 ","page_number":61},
  {"content":"\r\n\r\n« يزيد ! راستى تو بر اين باورى كه اكنون كه عرصهء آسمان و زمين را برماتنگ كرده‌اى و ما را به عنوان اسير اين سو و آن سو مىگردانى و بر ما چيره شده‌اى ، ما نزد خدا هم اين گونه خوار و بىمقدار هستيم ؟ و خيال مىكنى چون تو پيروز شدى نظر كردهء خدايى و ما كه مغلوب ، خوار درگاه او ؟ به همين خاطر باد در دماغ خود انداخته‌اى و با غرور به اطراف خود مىنگرى و شادمان مشت بر سينهء خويش مىكوبى و خرسندى كه مدار دنيا بر وفق مراد تو مىگردد و كارها مطابق خواست تو نظام مىگيرد و حكومتى كه سزاوار ما بوده ، بر تو هموار گشته است ؟\r\nاما لَختى آهسته‌تر ! چنين از روى نادانى سرود پيروزى مخوان . آيا فراموش كرده‌اى كه خداوند مىفرمايد : « ولايحسبن الذين كفروا انما نملى لهم خير لانفسهم ، انهم نملى لهم ليزدادوا اثما » « 1 »\r\nآغاز اين خطبه به شكل هجومهايى پىدرپى است ، هيچ ملاحظه‌اى در آن با طاغوت ديده نمىشود ، تحقير سلطنت اوست و ريشخند جبروت او ، يادآورى عظمت خداست و اينكه محك نزديكى به خدا به هيچ وجه رسيدن به حطام دنيا و چيزى از متاع فرسودهء آن نيست .\r\nسپس زينب عليها السلام گناه بزرگ او را به يادش مىآورد ، كه\r\n\r\n\r\n","description":"","footnote":"\r\n( 1 ) آل‌عمران / 178 . كافران خيال نكنند مهلتى كه به آنها داده‌ايم به حال آنها خوب است ، بلكه مهلتشان داده‌ايم تا بر گناهان خويش بيفزايند .\r\n","page_name":" 54 ","page_number":62},
  {"content":"\r\n\r\nنمىتواند از آن بگريزد ، گناه گرداندن دختركان حَرَم رسول خدا صلى الله عليه و آله ، و به او سركوفت مىزند كه تو فرزند « طُلقاء » ( آزادشدگان ) هستى و پيامبر صلى الله عليه و آله پدران تو را پس از فتح مكه ، زمانى كه بر آنها چيرگى آورده بود ، مورد بخشش قرار داده بود و به آنها فرموده بود : اذهبوا فانتم‌الطلقاء ( برويد كه شما آزاد هستيد ) و آيا اين عدالت است كه دختران پيامبر بزرگوار صلى الله عليه و آله از دهها كوى و برزن عبور داده شوند در حالى كه حجاب از ايشان برگرفته بودند و هيچ حامى و پشتيبانى نداشتند .\r\nلذا فرمود :\r\n« اى پسر آزادشدگان ! آيا اين داد است كه تو كنيزكان خويش پوشيده دارى و آنگاه دختران پيامبر صلى الله عليه و آله را بگردانى ، در حالى كه حجاب ايشان را دريده باشى و صورتشان را گشوده باشى ، و دشمنان آنها را از شهرى به شهرى ببرند و بددهانان آنان را ببينند و هر كسى در چهرهء آنها بنگرد خويش و بيگانه ، و غايب و حاضر ، و بزرگ و پست و زيردست و زبردست ، روى در روى آنها آرند ؟ در حالى كه از مردانشان نه سرپرستى با آنها بود و نه كسى از آنها پشتيبانى مىكرد ؟ به خاطر گردنكشى تو در مقابل خدا ، و مخالفت با پيامبرش و انكار دينى كه او از جانب خداوند آورد . »\r\nبه اين ترتيب زينب ، پس از آنكه حجاب قدرت گذرايى را كه جلو چشم يزيد را گرفته بود و او هم بدان مىنازيد از مقابل چشمش بركند ، او را سخت كوفت و آنگاه در برابر ديدگان\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nفرماندهان و كارگزارانش رسواكرد و نشان داد كه يزيد با اسلامى كه به نامش برتخت حكومت تكيه زده ، هيچ ارتباطى ندارد .\r\nسپس فرمود :\r\n« اينها نتيجهء اين است كه سينهء شهيدان جنگ بدر را دريدند و جگرشان را خوردند ( اشاره به كار ننگين هند جگرخواره ) ؛ چگونه در دشمنى با ما اهل‌بيت درنگ ورزد آن كه همواره با چشم كين و نفرت به ما مىنگريسته‌است و كفرش را به پيامبرش چنين بىشرمانه آشكار مىدارد و گستاخانه بر زبان مىآورد و در خرسندى از كشتن فرزند پيغمبر و اسارت خاندانش ، بىمحابا و بدون اينكه احساس گناه كند مىگويد لاهّلوا و استهلّوا فرحاً و لقالوا يا يزيد لاتشل ؟ و وقتى اين اشعار را مىخواند ، با چوب بر دندانهاى ابىعبداللَّه ، كه بوسه‌گاه پيغمبر بود ، مىزند ؟ ! »\r\nيزيد با نام اسلام حكومت مىكرد و اينك اين زينب صديقه است كه رسوايش مىكند و به همه نشان مىدهد كه او مسلمان نيست ، چراكه هنوز كينهء پيروزى اسلام بر كفر در روز بدر را در دل دارد . بنابراين يكى از وظائف سخنرانان در عصر ارتداد عبارت است از افشاى نفاق و آگاه ساختن مردم به ماهيت حاكم و جداكردن ظاهر دين قشرى آنان از جوهرهء حقيقى دين .\r\nبوسهء رسول‌خدا صلى الله عليه و آله بر دندانهاى اباعبدللَّه عليه السلام كجا و شكستن همان دندانها با چوب ، به دست آن قاتل گمراه كجا ؟ !\r\nسپس بانو زينب عليها السلام در بيان عظمت اين فاجعه گفت :\r\n\r\n","description":"","footnote":"","page_name":" 56 ","page_number":64},
  {"content":"\r\n\r\n« به جان خودم سوگند كه تو با ريختن خون مهتر جوانان بهشتى و فرزند يعسوب عرب و خورشيد رخشان خاندان عبدالمطلب زخم‌دل را از نو سرگشودى و ريشه را سوزاندى .\r\nاينك مهتران قوم خود را آواز مىدهى و با ريختن خون حسين عليه السلام به نياكان كفرپيشه‌ات تقرب مىورزى ، و صدايت را بلند مىكنى . به جان خودم كه آنها را خواندى ، كاش آنها هم تو را نظاره‌گر بودند « 1 » و البته دور نيست كه تو هم به آنها بپيوندى ، تو آنها را ببينى و آنها هم تورا ببينند ، آن وقت آرزو مىكردى كه كاش دست راستت ، همان كه برايش بىدردى مىخواستى ، از آرنج خشك شده بود و دوست مىداشتى كه مادرت هيچ وقت تو را در رحم نمىگرفت و پدرت نطفهء تو را نمىبست كه اين گونه در چنگ خشم خدا اسير شوى و به مخاصمهء رسول خدا صلى الله عليه و آله بپردازى » .\r\nبانو زينب اينچنين او را بر فرجام هشدار مىدهد و اساس تعصب جاهليتى را كه منادى آن است درهم مىشكند و مىفهماند كه عصبيت در دوزخ است ، چرا كه ريشه‌هاى چنين عصبيتى در آن ارواح خبيث دويده و آن بزرگىِ فروافكنده هم‌اكنون در آتش مىسوزند و به زودى خداوند هر آن كس را كه از\r\n\r\n\r\n","description":"","footnote":"\r\n( 1 ) شايد مقصود اين باشد كه آنها مرده‌اند و زنده نيستند كه بشنوند ، ولى زمانى كه توهم به آنها ملحق شوى ، آن وقت حرف تو را مىشنوند و از كردهء خويش پشيمان مىشوى . چون آنها و تو به دوزخ سرنگون مىشويد .\r\n","page_name":" 57 ","page_number":65},
  {"content":"\r\n\r\nنو علم اين گردنفرازيها را برافرازد به آنها ملحق مىكند . سپس زينب عليها السلام با دلى شكسته دست دعا بلند مىكند و با تضرعى بىنظير مىگويد :\r\n« خدايا ! حق ما رابستان ، و داد ما از ظالمان بگير ، و شرار خشم و غضب خود را بر كسانى كه خون ما را ريختند و پيمان ما شكستند و ياران ما راكشتند و حرمت ما را دريدند ، فرو ببار » .\r\nآنگاه پس از اين دعاى كوتاه و مؤثر ، از نو رو سوى يزيد مىكند و او را بخاطر كردار پليدش مورد نكوهش قرار مىدهد ، بىآنكه از شوكت و هيبت او بهراسد .\r\n« سرانجام كارى را كه خواستى كردى ، اما بدان كه تو در حقيقت پوست تن خود را دريدى و گوشت تن خويش را بريدى « 1 » ، و به زودى بر رسول خدا صلى الله عليه و آله وارد شوى با بارى سنگين از كشتار خاندان او و هتك حرمتش ، و ريختن خون عترت و جگرپاره‌هاى او ، روزى كه خداوند پيامبر و خاندانش را دور هم گردآورد و پراكندگيشان را بر طرف فرمايد و از كسانى كه به آنها ستم روا داشته‌اند كين بستاند و حقشان را از دشمنانشان بازپس گيرد » .\r\nبا اين عبارات ، زينب عليها السلام مقام سيدالشهدا را در خاندان پيامبر صلى الله عليه و آله نشان مىدهد و آشكار مىكند كه كشتن حسين عليه السلام به\r\n\r\n\r\n","description":"","footnote":"\r\n( 1 ) يعنى آنچه با حسين كردى در حقيقت با خود ، كردى چون لاجرم كيفر آن را خواهىديد .\r\n","page_name":" 58 ","page_number":66},
  {"content":"\r\n\r\nمنزلهء نابود كردن تمام عترت است . چه ، حسين رهبر و پناهگاه و پشتيبان آنها بود .\r\nسپس با كوبنده‌ترين كلمات روى در رويش مىشود و مىگويد :\r\n« از كشتن او ، چنين خرسند مباش كه خداوند فرموده است ولاتحسبن الذين قتلوا فىسبيل‌اللَّه امواتاً بل احياء عندربهم يرزقون ، فرحين بما آتاهم اللَّه من فضله « 1 » و تو را همين بس ، كه خدا ولى و حاكم است و رسول خدا خصم توست ، و جبرئيل پشتيبان ما ، و كسانى كه راه حكومت را براى تو هموار ساختند و تو را بر گردن مسلمانان سوار كردند به زودى درخواهند يافت كه ستمگران چه بد جانشينانى هستند و براستى كه جايگاه شما بدتر است و شما گمراه‌تريد » . و اين‌گونه بانو زينب عليها السلام مسئوليت رهبران و چهره‌هاى برجستهء جامعه را ( كه اتفاقاً در اين مجلس عدهء زيادى از آنها هم حاضر بودند و به سخنانش گوش مىدادند ) متذكر مىشود و به آنها هشدار مىدهد كه مباداكسى همچون يزيد بر آنها حاكميت يابد ، كه او پيك شومى است و بدترين جايگزين .\r\nزينب زادهء پيغمبر و شيربچهء على پاكيزه‌خوى و دختر فاطمهء صديقه است ، و يزيد فاجر است و زناكار ، و كسى همچون زينب نمىتواند هم صحبت كسى همانند يزيد باشد . ليكن او عذر خود\r\n\r\n\r\n","description":"","footnote":"\r\n( 1 ) آل عمران / 169 .\r\n","page_name":" 59 ","page_number":67},
  {"content":"\r\n\r\nرا در اين همسخنى نشان مىدهد و مىگويد :\r\n« اى يزيد ! اگر گردش روزگار تو را برابر من قرار داد و مرا طرف صحبت تو ساخت ، مبادا گمان كنى كه تو بزرگى و صاحب شايستگى و قابليت ، هرگز ! كه چه پست است قدر تو و چه توانم كرد كه چشمها گريان است و سينه‌ها در فُرقت ياران سوزان .\r\nدر برابر آنها دلهايى است سنگين و جانهايى است و پيكرهايى آكنده از خشم خدا و نفرين رسول ، كه شيطان آنها را آشيان خويش گرفته و در آن بچه گذاشته و از همين روست كه اميدى به صلاح و بهبود شما نيست .\r\nشگفتا و شگفتا از اينكه پرهيزكاران و پيمبرزادگان و فرزندان امامان به دست طلقاى ناپاك و تبار فاجران و ناپاك دامنان به خون مىغلتند و دستهايشان به خون ما آغشته مىشود و گوشتهاى ما را مىبلعند و آن بدنهاى پاك افتاده در بيابان تفتيدهء كربلا را طعمه گرگها و خوراك كفتارها مىكنند » .\r\nاين‌گونه بانو زينب عليها السلام جوانب فاجعهء شهادت حسين عليه السلام را در موجزترين و رساترين كلمات پديدار مىكند و سپس مىگويد :\r\n« يزيد ! اگر تو امروز كشتن و اسارت ما را غنيمتى مىپندارى زود است كه بدانى تاوانى بس گزاف در پى اين غنيمت در انتظار توست ، آن هم در زمانى كه چيزى جز كردارهاى خودت نمىيابى ، و خداوند در حق بندگان ، ستمكاره نيست . شكوهء ما نيز هم به درگاه خداست و پناه و ملجأ و برآرندهء حاجت ما هم\r\n\r\n","description":"","footnote":"","page_name":" 60 ","page_number":68},
  {"content":"\r\n\r\nاوست » .\r\nيك‌بار ديگر زينب عليها السلام به دشمن كافركيش منكر معاد خود گوشزد مىكند كه او سزاى كردارش را خواهد ديد و دستاورد اين پيروزى دنيوى خذلان و عذاب او در آخرت خواهد شد . زيرا دنياى او لاجرم روزگارى به پايان مىرسد و حق كه متبلور در رسالت است و در پيامبر و خاندانش ، باقى و پاينده مىماند . و مىگويد :\r\n« پس هر حيله‌اى كه دارى به كار بند و تا مىتوانى تلاش كن .\r\nقسم به آن كه ما را به وحى و قرآن و نبوت كرامت بخشيده تو هر كار كنى نخواهى توانست نام و نشان و ياد ما را از جريدهء عالم بزدايى و اين ننگ را از دامان خود پاك كنى و بدان كه راى تو بس سست است و روزگارت اندك و جمع تو رو به پريشانى ؛ در آن روز كه منادى بانگ برمىآورد : لعنت خدا بر ستمگران باد . »\r\nدر پايان بانو زينب عليها السلام دست دعا سوى خداى سبحانه بلند كرده گفت :\r\n« سپاس خدا را كه سعادت را براى دوستانش رقم زد ، و رسيدن به مراد را براى اوصيائش مقرر فرمود ، آنها را سوى رحمت و رأفت و رضوان و مغفرت برد ، اميد كه جز تو كس ديگرى را به خاطر رويارويى با آنها بر خاك مذلت ننشاند و به كورهء امتحان وارد نكند ، از او مىخواهيم كه پاداش ما را كامل كند و ثواب و ذخيرهء نيك براى ما محسوب فرمايد . از او مىخواهيم\r\n\r\n","description":"","footnote":"","page_name":" 61 ","page_number":69},
  {"content":"\r\n\r\nكه جايگزين نيك به ما عطا فرمايد و انابت نيك به ما ارزانى دارد كه او مهربان است و بهترين دوستدار » .\r\nيزيد در مقابل اين سخنرانى گيرا و آتشين اين بيت را خواند :\r\n يا صيحة تحمد من صوائح * مااهون الموت على النوائح « 1 » \r\nفرياد زينب عليها السلام نه فقط تخت قدرت بنىاميه را لرزاند ، كه دل يزيد طاغوت را نيز به لرزه درآورد و وادارش كرد كه پس از مدت زمانى بگويد :\r\n« خدا زيادبن مرجانه را لعنت كند . او حسين را وادار به خروج كرد و كشتش و با كشتن او مرا در ديدهء مسلمين منفور كرد و بذر دشمنى مرا در دلهاى آنان كاشت . مرا با ابن‌مرجانهء ملعون چه‌كار ؟ « 2 »\r\nيزيد و تخت او از اين فرياد به لرزه درآمدند ، زمين زير پاى بنىاميه لرزيد ، اما اين همه كافى نبود . در واقع فاجعهء كربلا اثرى عميقتر از اين داشت و هدف بزرگتر و حساستر از اينها بود . بايد كه اين فاجعه خراشى در ضمير افسردگان به وجود مىآورد و نورى فراراه جهادگران مىافكند و عشق به شهادت را در باطن مؤمنان پديد مىآورد .\r\nدر واقع ، زينب عليها السلام با اين بيانات مجلس سوگوارى را در شام\r\n\r\n\r\n","description":"","footnote":"\r\n( 1 ) فريادى است شايسته كه از گلوى فريادگرى برون مىآيد ، حال آنكه تحمل بار سنگينى مرگ بر زنان نوحه‌گر آسان نيست .\r\n( 2 ) السيدة زينب ، بنت الشاطى ، ص 158 به نقل از طبرى و ابن‌اثير .\r\n","page_name":" 62 ","page_number":70},
  {"content":"\r\n\r\nبنيان نهاد . همچنين هنگامى كه آن حضرت را به همراه امام زين‌العابدين و ساير بنديان ديگر به صورتى جانگداز به مدينه برگرداندند ، بانو زينب مجالس عزا برپا كرد . زنان پيش او مىآمدند و زينب آنچه بر آنها گذشته بود را براى زنان بازگو مىكرد و مردم را عليه قدرت يزيد مىشوراند ، بطورى كه والى مدينه ( عمروبن‌سعدالاشرق ) در نامه‌اى به يزيد نوشت : « او زنى است گشاده‌زبان و خردمند و زيرك ، او و همراهانش برآنند كه براى جستن كين حسين قيام كنند . »\r\nيزيد نيز در پاسخ او دستور داد : « بين زينب و مردم مدينه جدايى بينداز . »\r\nو به اين ترتيب والى مدينه از بانوزينب عليها السلام خواست كه مدينه را به قصد هر جاى ديگر ترك كند ، اما آن حضرت امتناع كرد و با فرمان يزيد مخالفت كرد و گفت : « به خدا او مىداند چه مصيبتى بر ما رسيده است ، بهترين ما را كشت و باقى را چون ستوران ازاين سو به آن سو كشاند ، و روى شتران از اين گوشه به آن گوشه برد ، به خدا از مدينه پا بيرون نمىگذاريم ، هرچند كه خون ما را بريزند » .\r\nليكن زنان بنىهاشم با آن حضرت سخن گفتند و او را به خروج از مدينه متقاعد كردند . شايد هم خود آن حضرت خروج از مدينه را براى نهضت مفيد تشخيص داده بود .\r\nبنا بر آنچه در تاريخ آمده است ، آن حضرت مصر را براى\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nسكونت خود برگزيد . زيرا آن ديار براى مهر اهل‌بيت مساعد بود . نيز برخى نوشته‌اند كه آن حضرت به شام رفت . بعضى ديگر نيز علت خروج زينب از مدينه را ، درخواست امام زين‌العابدين عليه السلام از وى دانسته‌اند .\r\n\r\n","description":"","footnote":"","page_name":" 64 ","page_number":72},
  {"content":"\r\n\r\n\r\nواپسين سفر\r\nدر اينجا روايات تاريخى دچار اختلاف مىشوند . آيا زينب صديقه به ديار مصر رفت و در همانجا چشم از جهان فروبست يا اينكه رهسپار شام شد ، جايى كه امروز مزار او آنجاست ؟\r\nدر هرحال رسالت تاريخى زينب به تمامى ادا شده است و حالا او سنگينى آن همه فاجعه را بر قلب خويش احساس مىكند . دنيا بر او تنگ مىآمد و مشتاق ديدن نياكان خود بود .\r\nبگذاريد آن بانوى بزرگوار را در آخرين سفرش نيز دنبال كنيم . در يكى از روايات تاريخى در اين باب آمده است :\r\nاو به همراه تنىچند از بانوان قصد مصر كرد ، جايى كه شيعيان پدرش در آنجا بودند و والى انصارى آن مسلمةبن‌مخلد حرمت اهل‌بيت را به بيشترين وجه مراعات مىكرد .\r\nوقتى خبر به والى مصر رسيد ، به همراه جمعى از بزرگان به پيشواز او شتافت . وقتى كاروان زينب عليها السلام در ابتداى ماه شعبان سال 61 هجرى ، يعنى همان سال كه امام‌حسين در روز دهم محرم آن به شهادت رسيده بود ، رسيد ؛ بزرگان مصر با شيون و افغان به استقبال او آمدند . آرى به استقبال زينب « ام‌المصائب » آمدند ، كسى كه نامش به يكى از مظاهر گريه و زارى تبديل شد .\r\nزينب در خانهء والى سكنى گرفت و به عبادت و تلاوت قرآن\r\n\r\n","description":"","footnote":"","page_name":" 65 ","page_number":73},
  {"content":"\r\n\r\nمشغول بود .\r\nروزها سپرى شدند و زينب هرچه بيشتر در عبادت و خاكسارى به درگاه خدا غرقه مىشد ، تا اينكه در چهاردهم ماه رجب سال 62 هجرى ، مطابق اين روايت ، وفات او را درربود و در همين‌جا كه امروزه نيز زيارتگاه مصريان است ، به خاكش سپردند .\r\nپيش از وفات ، والى نزدش آمد و از او خواست وصيتى براى او ، در نسخهء قرآنى كه بانو مىخواند ، بنويسد . اما ايشان به او فرمودند : « تو سودى از اين نخواهى برد . »\r\nسرّ اين سخن پنهان بود تا اينكه والى دو روز پس از مرگ زينب صديقه مرد و راز كلام حضرت آشكار شد . والى را نيز مطابق وصيت خودش در جوار او دفن كردند .\r\nدومين روايت مىگويد : عبداللَّه‌بن‌جعفر همسر زينب صديقه هنگامى كه ضعف قواى جسمانى زينب را مشاهده كرد ، او را با خود به شام برد . او در اطراف دمشق زمينى داشت . زينب مدتى در همانجا به سر برد و در همانجا از دنيا رفت و امروزه هم مرقد او در همانجاست . چه اين روايت درست باشد چه آن يكى ، كه نزد اكثر مورخان نيز صحيح‌تر به نظر مىرسد ، چندان فرقى نمىكند . چه ، مرقد سيده زينب امروزه در چندين‌جا واقع است و زائرانش از هر يك از اين زيارتگاها اجر و ثواب الهى را مىطلبند و خداى سبحان نيز آنان را در آخرت از بهترين پاداش بهره‌مند مىكند و از طرفى استجابت دعاهاى آنها در هر يك از\r\nاين مرقدها خود دليلى است بر قبولى طاعات همهء آنان .\r\n\r\n","description":"","footnote":"","page_name":" 66 ","page_number":74},
  {"content":"\r\n\r\n\r\nزمين لرزيد\r\nبانو زينب عليها السلام ، پيش از آنكه محصول جهاد طاقت‌فرساى خويش را ببيند و ميوهء خون شهداى خاندان خويش را بچيند به ديدار پروردگارش شتافت . ولى چه وقت بوده كه بندگان خدا به خاطر خويشتن دست به مجاهده زده‌اند ؟\r\nبالاترين هدف براى مجاهد حقيقى ، رسيدن به خشنودى خداست . و اين كه پروردگارش را در حالى ديدار كند كه پيشانى بر خاك مذلت طاغوتيان نسوده باشد و در مقابل ظالمان سكوت نكرده . اما پيروزى آخرين هدفى است كه مجاهد ، پيش از آنكه براى خود بخواهد ، براى دين و امتش مىخواهد . آرى ! يك‌سال و چند ماه پس از وفات زينب صديقه عليها السلام مدينهء منوره به رهبرى عبداللَّه‌بن حنظله معروف به « ابن غسيل الملائكه » شوريد .\r\nهرچند يزيد توانست با استفاده از خشونتى غيرقابل باور اين\r\nقيام را سركوب كند . چنان كه به فرمانده نابكار خود كه به‌حق\r\n\r\n","description":"","footnote":"","page_name":" 67 ","page_number":75},
  {"content":"\r\n\r\nمسرف خوانده مىشد ( قبل از آن نامش مسلم‌بن‌عقبه بوده است ) ، اجازه داد تا مدينه را به شديدترين وجه زير تاخت و تاز خود قرار دهد . ليكن آنچه از رهگذر اين حادثه عايد يزيد شد چيزى جز افتضاح و نفرين نبود . اين حركت در تاريخ به نام « واقعه حرهء » معروف شده است . تا اينكه عبداللَّه‌بن زبير ، دشمن او قدرت يافت و يزيد پس از اين واقعه كه در پايان سال 62 هجرى رخ داد ، دستور داد منجيق بياورند و به سوى كعبه سنگ بيندازند تا ابن‌زبير را از آنجا خارج كنند . اما حملهء يزيد كه در سال 63 هجرى به وقوع پيوست ناكام ماند و يزيد به هلاكت رسيد و بيت اموى به ورطهء مشكلات فراوان افتاد .\r\nزينب صديقه عليها السلام پس از آنكه بذر پايدارى را در كوفه كاشت به ديدار پروردگارش شتافت و بيش از چندسال نگذشت كه اين بذر جوانه زد و تبديل به نهالى شد و بارور گرديد و منجر به قيام توابين شد كه 5 سال بعد از شهادت حسين‌بن‌على عليه السلام روىداد .\r\nرهبرى اين قيام به دست صحابى بزرگوار سليمان‌بن‌صرد خزاعى بود ، كسى كه در يك سخنرانى آتشين شعله‌هاى غيرت و حماسه را در دل مخاطبانشان برافروخت و گفت :\r\nو اما بعد ، ما به درازى عمر و رويارويى با انواع فتنه‌ها آزموده شديم . اينك به سوى پروردگارمان مىرويم به اين اميد كه از كسانى نباشيم كه فردا به ايشان گويد : « آيا شما را عمر نداده\r\n\r\n","description":"","footnote":"","page_name":" 68 ","page_number":76},
  {"content":"\r\n\r\nبوديم تا متذكر شويد آنچه را كه بايد پند مىگرفتيد « 1 » » و اميرمؤمنان عليه السلام فرمود : « عمرى كه خداوند تا آن زمان عذر بنىآدم را مىپذيرد شصت‌سالگى است » و در ميان ما كسى نيست كه به اين سال نرسيده باشد .\r\nسپس افزود : عذر ما به درگاه پروردگار و در پيشگاه پيامبرمان چيست حالى كه فرزند حبيب او و ذريه و تبارش در ميان ما كشته شد ؟ نه ! به‌خدا عذرى نيست جز اينكه با قاتل وى و همدستانش بجنگيم و آنها رابكشيم يا خود در اين راه به‌شهادت برسيم « 2 » .\r\nعبارت « يالثارات الحسين » شعار هر انقلابىاى شد . اين شعار رااز آغاز سال 65 هجرى در هر كوى و برزن كوفه مىشنويم . و ناگهان با هزاران تن از شيعيان روبه‌رو مىشويم كه خود را در قبال سبط شهيد مقصر مىدانستند و از كوفه به كربلا مىرفتند تا در كنار مزار ابىعبداللَّه عليه السلام به درگاه خداى استغفار كنند . سپس همانها به قصد گرفتن انتقام خون سيدالشهدا به شام بازمىگشتند . اين حمله فداكارانه در بسيارى از وجوه شبيه همان واقعه‌اى بود كه كربلا در روز عاشورا به خود ديد ، هدف از اين حملات رسيدن به پيروزى نبود ، بلكه شهادت براى دفاع از حق بود . سرانجام نيز آن صحابى بزرگوار ، سليمان‌بن‌صرد ، و گروهى از فقها و قاريان صالح به شهادت رسيدند و خون پاك آنها در\r\n\r\n\r\n","description":"","footnote":"\r\n( 1 ) فاطر / 37\r\n( 2 ) الكامل / ابن‌اثير / ج 2 ص 625 .\r\n","page_name":" 69 ","page_number":77},
  {"content":"\r\n\r\nهمان جويى كه خون شهداى طف در آن روان بود ، جارى شد و نهال اسلام را سيراب كرد و وجدانها را بيدار نمود و همتها را برانگيخت و ديباچهء انقلاب ديگرى به رهبرى مختارثقفى شد ، انقلابى كه به قصد قاتلان حسين عليه السلام برپا شد و در نهايت ريشهءآنها را كند و مختار سرهاى قاتلان حسين را به مدينه ، نزد امام زين‌العابدين عليه السلام فرستاد .\r\nانقلابها پياپى مىرسيدند و درفش سبط شهيد با خون انقلابيون عجين مىشد ، و اين همان درفشى بود كه زينب برافراشته بود ، كه همچنان در زير آن جانهاى غيور و باايمان گرد مىآيد .\r\nاينها همه حاصل جهاد زينب صديقه بود . سلام خداى بر او و جدش و پدرش و مادرش و برادرانش .\r\nامروز نيز در اقتدا به زينب عليها السلام ، هرساله مردمان بسيارى شعائر حسينى را زنده‌مىدارند و روزبه‌روز به درخشش و گستردگى آن افزوده مىشود .\r\n\r\n","description":"","footnote":"","page_name":" 70 ","page_number":78},
  {"content":"\r\n\r\n\r\nزينب . . هميشه جاويد هميشه زنده\r\nكلمات پايانى اين كتاب را در روز نهم ماه محرم سال 1416 هجرى و پس از گذشت 1355 سال از واقعهء كربلا مىنويسم در حالى كه در تهران ، مركز كشور جمهورىاسلامى ايران و قم ، مركز علم و دانش ، شاهد برگزارى مراسم احياى ياد فداكاريها و جانفشانيهاى شهيدان كربلا به‌عنوان بزرگترين رويداد ملى يا مذهبى هستم .\r\nچنان است كه گويى اين فاجعه همين امروز اتفاق افتاده است . همچنين در اخبار مىشنويم كه چنين مراسمى در دهها كشور ديگر برگزار شده است . و امسال براى نخستين بار رسانه‌هاى ارتباط جمعى جهان اخبار سوگوارى امام‌حسين را\r\n\r\n","description":"","footnote":"","page_name":" 71 ","page_number":79},
  {"content":"\r\n\r\nپخش كردند . « 1 »\r\nاى زينب ! اى صديقه طاهره ! از ما بر تو درود ؛ تلاشت را در راه اداى رسالت نهضت حسينى بزرگ مىشماريم و با تو پيمان مىبنديم كه از وفاداران به اين نهضت باشيم . وماتوفيقنا الا باللَّه عليه توكلنا و اليه ننيب .\r\n\r\n\r\n\r\n","description":"","footnote":"\r\n( 1 ) كانال تلويزيونى جهانى سى . ان . ان تصاويرى از مراسم عزادارى را در شهر باكو مركز جمهورى آذربايجان ، پخش كرد .\r\n","page_name":" 72 ","page_number":80}
  ]